{
    "GE07mbh_12_u:001.000-0001_01": "nārāyaṇaṃ namaskṛtya naraṃ caiva narottamam",
    "GE07mbh_12_u:001.000-0001_02": "devīṃ sarasvatīṃ caiva tato jayam udīrayet",
    "GE07mbh_12_u:001.000-0002_01": "dvaipāyanauṣṭhapuṭaniḥsṛtam aprameyaṃ",
    "GE07mbh_12_u:001.000-0002_02": "puṇyaṃ pavitram atha pāpaharaṃ śivaṃ ca",
    "GE07mbh_12_u:001.000-0002_03": "yo bhārataṃ samadhigacchati vācyamānaṃ",
    "GE07mbh_12_u:001.000-0002_04": "kiṃ tasya puṣkarajalair abhiṣecanena",
    "GE07mbh_12_u:001.000-0002_05": "yo gośataṃ kaṇa[na]kaśṛṅgamayaṃ dadāti",
    "GE07mbh_12_u:001.000-0002_06": "viprāya vedaviduṣe ca bahuśrutāya",
    "GE07mbh_12_u:001.000-0002_07": "ekāṃ ca bhāratakathāṃ śṛṇuyāt samagrāṃ",
    "GE07mbh_12_u:001.000-0002_08": "tulyaṃ phalaṃ bhavati tasya ca tasya ceti",
    "GE07mbh_12_u:001.000-0003_01": "vyāsaṃ vasiṣṭhanaptāraṃ śakteḥ pautram akalmaṣam",
    "GE07mbh_12_u:001.000-0003_02": "parāśarātmajaṃ vande śukatātaṃ taponidhim",
    "GE07mbh_12_u:001.000-0003_03": "vyāsāya viṣṇurūpāya vyāsarūpāya viṣṇave",
    "GE07mbh_12_u:001.000-0003_04": "namo vai brahmanidhaye vāsiṣṭhāya namo namaḥ",
    "GE07mbh_12_u:001.000-0003_05": "namo dharmāya mahate namaḥ kṛṣṇāya vedhase",
    "GE07mbh_12_u:001.000-0003_06": "brāhmaṇebhyo namaskṛtya dharmān vakṣyāmi śāśvatān",
    "GE07mbh_12_u:001.000-0003_07": "namo bhagavate tasmai vyāsāyāmitatejase",
    "GE07mbh_12_u:001.000-0003_08": "yasya prasādād vakṣyāmi nārāyaṇakathām imām",
    "GE07mbh_12_u:001.001": "vaiśaṃpāyana uvāca",
    "GE07mbh_12_u:001.001a": "kṛtodakās te suhṛdāṃ sarveṣāṃ pāṇḍunandanāḥ",
    "GE07mbh_12_u:001.001c": "viduro dhṛtarāṣṭraś ca sarvāś ca bharatastriyaḥ",
    "GE07mbh_12_u:001.002a": "tatra te sumahātmāno nyavasan kurunandanāḥ",
    "GE07mbh_12_u:001.002c": "śaucaṃ nivartayiṣyanto māsam ekaṃ bahiḥ purāt",
    "GE07mbh_12_u:001.003a": "kṛtodakaṃ tu rājānaṃ dharmātmānaṃ yudhiṣṭhiram",
    "GE07mbh_12_u:001.003c": "abhijagmur mahātmānaḥ siddhā brahmarṣisattamāḥ",
    "GE07mbh_12_u:001.004a": "dvaipāyano nāradaś ca devalaś ca mahān ṛṣiḥ",
    "GE07mbh_12_u:001.004c": "devasthānaś ca kaṇvaś ca teṣāṃ śiṣyāś ca sattamāḥ",
    "GE07mbh_12_u:001.005a": "anye ca vedavidvāṃsaḥ kṛtaprajñā dvijātayaḥ",
    "GE07mbh_12_u:001.005c": "gṛhasthāḥ snātakāḥ sarve dadṛśuḥ kurusattamam",
    "GE07mbh_12_u:001.006a": "abhigamya mahātmānaḥ pūjitāś ca yathāvidhi",
    "GE07mbh_12_u:001.006c": "āsaneṣu mahārheṣu viviśus te maharṣayaḥ",
    "GE07mbh_12_u:001.007a": "pratigṛhya tataḥ pūjāṃ tatkālasadṛśīṃ tadā",
    "GE07mbh_12_u:001.007c": "paryupāsan yathānyāyaṃ parivārya yudhiṣṭhiram",
    "GE07mbh_12_u:001.008a": "puṇye bhāgīrathītīre śokavyākulacetasam",
    "GE07mbh_12_u:001.008c": "āśvāsayanto rājānaṃ viprāḥ śatasahasraśaḥ",
    "GE07mbh_12_u:001.009a": "nāradas tv abravīt kāle dharmātmānaṃ yudhiṣṭhiram",
    "GE07mbh_12_u:001.009c": "vicārya munibhiḥ sārdhaṃ tatkālasadṛśaṃ vacaḥ",
    "GE07mbh_12_u:001.010a": "bhavato bāhuvīryeṇa prasādān mādhavasya ca",
    "GE07mbh_12_u:001.010c": "jiteyam avaniḥ kṛtsnā dharmeṇa ca yudhiṣṭhira",
    "GE07mbh_12_u:001.011a": "diṣṭyā muktāḥ stha saṃgrāmād asmāl lokabhayaṃkarāt",
    "GE07mbh_12_u:001.011c": "kṣatradharmarataś cāpi kaccin modasi pāṇḍava",
    "GE07mbh_12_u:001.012a": "kaccic ca nihatāmitraḥ prīṇāsi suhṛdo nṛpa",
    "GE07mbh_12_u:001.012c": "kaccic chriyam imāṃ prāpya na tvāṃ śokaḥ prabādhate",
    "GE07mbh_12_u:001.013": "yudhiṣṭhira uvāca",
    "GE07mbh_12_u:001.013a": "vijiteyaṃ mahī kṛtsnā kṛṣṇabāhubalāśrayāt",
    "GE07mbh_12_u:001.013c": "brāhmaṇānāṃ prasādena bhīmārjunabalena ca",
    "GE07mbh_12_u:001.014a": "idaṃ tu me mahad duḥkhaṃ vartate hṛdi nityadā",
    "GE07mbh_12_u:001.014c": "kṛtvā jñātikṣayam imaṃ mahāntaṃ lobhakāritam",
    "GE07mbh_12_u:001.015a": "saubhadraṃ draupadeyāṃś ca ghātayitvā priyān sutān",
    "GE07mbh_12_u:001.015c": "jayo 'yam ajayākāro bhagavan pratibhāti me",
    "GE07mbh_12_u:001.016a": "kiṃ nu vakṣyati vārṣṇeyī vadhūr me madhusūdanam",
    "GE07mbh_12_u:001.016c": "dvārakāvāsinī kṛṣṇam itaḥ pratigataṃ harim",
    "GE07mbh_12_u:001.017a": "draupadī hataputreyaṃ kṛpaṇā hatabāndhavā",
    "GE07mbh_12_u:001.017c": "asmatpriyahite yuktā bhūyaḥ pīḍayatīva mām",
    "GE07mbh_12_u:001.018a": "idam anyac ca bhagavan yat tvāṃ vakṣyāmi nārada",
    "GE07mbh_12_u:001.018c": "mantrasaṃvaraṇenāsmi kuntyā duḥkhena yojitaḥ",
    "GE07mbh_12_u:001.019a": "yo 'sau nāgāyutabalo loke 'pratiratho raṇe",
    "GE07mbh_12_u:001.019c": "siṃhakhelagatir dhīmān ghṛṇī dānto yatavrataḥ",
    "GE07mbh_12_u:001.020a": "āśrayo dhārtarāṣṭrāṇāṃ mānī tīkṣṇaparākramaḥ",
    "GE07mbh_12_u:001.020c": "amarṣī nityasaṃrambhī kṣeptāsmākaṃ raṇe raṇe",
    "GE07mbh_12_u:001.021a": "śīghrāstraś citrayodhī ca kṛtī cādbhutavikramaḥ",
    "GE07mbh_12_u:001.021c": "gūḍhotpannaḥ sutaḥ kuntyā bhrātāsmākaṃ ca sodaraḥ",
    "GE07mbh_12_u:001.022a": "toyakarmaṇi yaṃ kuntī kathayām āsa sūryajam",
    "GE07mbh_12_u:001.022c": "putraṃ sarvaguṇopetam avakīrṇaṃ jale purā",
    "GE07mbh_12_u:001.022d-0004_01": "mañjūṣāyāṃ samādhāya gaṅgāsrotasy amajjayat",
    "GE07mbh_12_u:001.023a": "yaṃ sūtaputraṃ loko 'yaṃ rādheyaṃ cāpy amanyata",
    "GE07mbh_12_u:001.023c": "sa jyeṣṭhaputraḥ kuntyā vai bhrātāsmākaṃ ca mātṛjaḥ",
    "GE07mbh_12_u:001.024a": "ajānatā mayā saṃkhye rājyalubdhena ghātitaḥ",
    "GE07mbh_12_u:001.024c": "tan me dahati gātrāṇi tūlarāśim ivānalaḥ",
    "GE07mbh_12_u:001.025a": "na hi taṃ veda pārtho 'pi bhrātaraṃ śvetavāhanaḥ",
    "GE07mbh_12_u:001.025c": "nāhaṃ na bhīmo na yamau sa tv asmān veda suvrataḥ",
    "GE07mbh_12_u:001.026a": "gatā kila pṛthā tasya sakāśam iti naḥ śrutam",
    "GE07mbh_12_u:001.026c": "asmākaṃ śamakāmā vai tvaṃ ca putro mamety atha",
    "GE07mbh_12_u:001.027a": "pṛthāyā na kṛtaḥ kāmas tena cāpi mahātmanā",
    "GE07mbh_12_u:001.027c": "atipaścād idaṃ mātary avocad iti naḥ śrutam",
    "GE07mbh_12_u:001.028a": "na hi śakṣyāmy ahaṃ tyaktuṃ nṛpaṃ duryodhanaṃ raṇe",
    "GE07mbh_12_u:001.028c": "anāryaṃ ca nṛśaṃsaṃ ca kṛtaghnaṃ ca hi me bhavet",
    "GE07mbh_12_u:001.029a": "yudhiṣṭhireṇa saṃdhiṃ ca yadi kuryāṃ mate tava",
    "GE07mbh_12_u:001.029c": "bhīto raṇe śvetavāhād iti māṃ maṃsyate janaḥ",
    "GE07mbh_12_u:001.030a": "so 'haṃ nirjitya samare vijayaṃ sahakeśavam",
    "GE07mbh_12_u:001.030c": "saṃdhāsye dharmaputreṇa paścād iti ca so 'bravīt",
    "GE07mbh_12_u:001.031a": "tam avocat kila pṛthā punaḥ pṛthulavakṣasam",
    "GE07mbh_12_u:001.031c": "caturṇām abhayaṃ dehi kāmaṃ yudhyasva phalgunam",
    "GE07mbh_12_u:001.032a": "so 'bravīn mātaraṃ dhīmān vepamānaḥ kṛtāñjaliḥ",
    "GE07mbh_12_u:001.032c": "prāptān viṣahyāṃś caturo na haniṣyāmi te sutān",
    "GE07mbh_12_u:001.033a": "pañcaiva hi sutā mātar bhaviṣyanti hi te dhruvam",
    "GE07mbh_12_u:001.033c": "sakarṇā vā hate pārthe sārjunā vā hate mayi",
    "GE07mbh_12_u:001.034a": "taṃ putragṛddhinī bhūyo mātā putram athābravīt",
    "GE07mbh_12_u:001.034c": "bhrātṝṇāṃ svasti kurvīthā yeṣāṃ svasti cikīrṣasi",
    "GE07mbh_12_u:001.035a": "tam evam uktvā tu pṛthā visṛjyopayayau gṛhān",
    "GE07mbh_12_u:001.035c": "so 'rjunena hato vīro bhrātā bhrātrā sahodaraḥ",
    "GE07mbh_12_u:001.036a": "na caiva vivṛto mantraḥ pṛthāyās tasya vā mune",
    "GE07mbh_12_u:001.036c": "atha śūro maheṣvāsaḥ pārthenāsau nipātitaḥ",
    "GE07mbh_12_u:001.037a": "ahaṃ tv ajñāsiṣaṃ paścāt svasodaryaṃ dvijottama",
    "GE07mbh_12_u:001.037c": "pūrvajaṃ bhrātaraṃ karṇaṃ pṛthāyā vacanāt prabho",
    "GE07mbh_12_u:001.038a": "tena me dūyate 'tīva hṛdayaṃ bhrātṛghātinaḥ",
    "GE07mbh_12_u:001.038c": "karṇārjunasahāyo 'haṃ jayeyam api vāsavam",
    "GE07mbh_12_u:001.039a": "sabhāyāṃ kliśyamānasya dhārtarāṣṭrair durātmabhiḥ",
    "GE07mbh_12_u:001.039c": "sahasotpatitaḥ krodhaḥ karṇaṃ dṛṣṭvā praśāmyati",
    "GE07mbh_12_u:001.040a": "yadā hy asya giro rūkṣāḥ śṛṇomi kaṭukodayāḥ",
    "GE07mbh_12_u:001.040c": "sabhāyāṃ gadato dyūte duryodhanahitaiṣiṇaḥ",
    "GE07mbh_12_u:001.041a": "tadā naśyati me krodhaḥ pādau tasya nirīkṣya ha",
    "GE07mbh_12_u:001.041c": "kuntyā hi sadṛśau pādau karṇasyeti matir mama",
    "GE07mbh_12_u:001.042a": "sādṛśyahetum anvicchan pṛthāyās tava caiva ha",
    "GE07mbh_12_u:001.042c": "kāraṇaṃ nādhigacchāmi kathaṃ cid api cintayan",
    "GE07mbh_12_u:001.043a": "kathaṃ nu tasya saṃgrāme pṛthivī cakram agrasat",
    "GE07mbh_12_u:001.043c": "kathaṃ ca śapto bhrātā me tat tvaṃ vaktum ihārhasi",
    "GE07mbh_12_u:001.044a": "śrotum icchāmi bhagavaṃs tvattaḥ sarvaṃ yathātatham",
    "GE07mbh_12_u:001.044c": "bhavān hi sarvavid vidvāṃl loke veda kṛtākṛtam",
    "GE07mbh_12_u:001.044d-0005_01": "anāgate vartamāne trailokye nātra saṃśayaḥ",
    "GE07mbh_12_u:002.001": "vaiśaṃpāyana uvāca",
    "GE07mbh_12_u:002.001a": "sa evam uktas tu munir nārado vadatāṃ varaḥ",
    "GE07mbh_12_u:002.001c": "kathayām āsa tat sarvaṃ yathā śaptaḥ sa sūtajaḥ",
    "GE07mbh_12_u:002.002a": "evam etan mahābāho yathā vadasi bhārata",
    "GE07mbh_12_u:002.002c": "na karṇārjunayoḥ kiṃ cid aviṣahyaṃ bhaved raṇe",
    "GE07mbh_12_u:002.003a": "guhyam etat tu devānāṃ kathayiṣyāmi te nṛpa",
    "GE07mbh_12_u:002.003c": "tan nibodha mahārāja yathā vṛttam idaṃ purā",
    "GE07mbh_12_u:002.004a": "kṣatraṃ svargaṃ kathaṃ gacchec chastrapūtam iti prabho",
    "GE07mbh_12_u:002.004c": "saṃgharṣajananas tasmāt kanyāgarbho vinirmitaḥ",
    "GE07mbh_12_u:002.005a": "sa bālas tejasā yuktaḥ sūtaputratvam āgataḥ",
    "GE07mbh_12_u:002.005c": "cakārāṅgirasāṃ śreṣṭhe dhanurvedaṃ gurau tava",
    "GE07mbh_12_u:002.006a": "sa balaṃ bhīmasenasya phalgunasya ca lāghavam",
    "GE07mbh_12_u:002.006c": "buddhiṃ ca tava rājendra yamayor vinayaṃ tathā",
    "GE07mbh_12_u:002.007a": "sakhyaṃ ca vāsudevena bālye gāṇḍivadhanvanaḥ",
    "GE07mbh_12_u:002.007c": "prajānām anurāgaṃ ca cintayāno vyadahyata",
    "GE07mbh_12_u:002.008a": "sa sakhyam agamad bālye rājñā duryodhanena vai",
    "GE07mbh_12_u:002.008c": "yuṣmābhir nityasaṃdviṣṭo daivāc cāpi svabhāvataḥ",
    "GE07mbh_12_u:002.009a": "vidyādhikam athālakṣya dhanurvede dhanaṃjayam",
    "GE07mbh_12_u:002.009c": "droṇaṃ rahasy upāgamya karṇo vacanam abravīt",
    "GE07mbh_12_u:002.010a": "brahmāstraṃ vettum icchāmi sarahasyanivartanam",
    "GE07mbh_12_u:002.010b-0006_01": "aho citraṃ mahac citraṃ viparītam idaṃ jagat",
    "GE07mbh_12_u:002.010b-0006_02": "yenāpatrapate sādhur asādhus tena tuṣyati",
    "GE07mbh_12_u:002.010c": "arjunena samo yuddhe bhaveyam iti me matiḥ",
    "GE07mbh_12_u:002.011a": "samaḥ putreṣu ca snehaḥ śiṣyeṣu ca tava dhruvam",
    "GE07mbh_12_u:002.011c": "tvatprasādān na māṃ brūyur akṛtāstraṃ vicakṣaṇāḥ",
    "GE07mbh_12_u:002.012a": "droṇas tathoktaḥ karṇena sāpekṣaḥ phalgunaṃ prati",
    "GE07mbh_12_u:002.012c": "daurātmyaṃ cāpi karṇasya viditvā tam uvāca ha",
    "GE07mbh_12_u:002.013a": "brahmāstraṃ brāhmaṇo vidyād yathāvac caritavrataḥ",
    "GE07mbh_12_u:002.013c": "kṣatriyo vā tapasvī yo nānyo vidyāt kathaṃ cana",
    "GE07mbh_12_u:002.014a": "ity ukto 'ṅgirasāṃ śreṣṭham āmantrya pratipūjya ca",
    "GE07mbh_12_u:002.014c": "jagāma sahasā rāmaṃ mahendraṃ parvataṃ prati",
    "GE07mbh_12_u:002.015a": "sa tu rāmam upāgamya śirasābhipraṇamya ca",
    "GE07mbh_12_u:002.015c": "brāhmaṇo bhārgavo 'smīti gauraveṇābhyagacchata",
    "GE07mbh_12_u:002.016a": "rāmas taṃ pratijagrāha pṛṣṭvā gotrādi sarvaśaḥ",
    "GE07mbh_12_u:002.016c": "uṣyatāṃ svāgataṃ ceti prītimāṃś cābhavad bhṛśam",
    "GE07mbh_12_u:002.017a": "tatra karṇasya vasato mahendre parvatottame",
    "GE07mbh_12_u:002.017c": "gandharvai rākṣasair yakṣair devaiś cāsīt samāgamaḥ",
    "GE07mbh_12_u:002.018a": "sa tatreṣv astram akarod bhṛguśreṣṭhād yathāvidhi",
    "GE07mbh_12_u:002.018c": "priyaś cābhavad atyarthaṃ devagandharvarakṣasām",
    "GE07mbh_12_u:002.019a": "sa kadā cit samudrānte vicarann āśramāntike",
    "GE07mbh_12_u:002.019c": "ekaḥ khaḍgadhanuṣpāṇiḥ paricakrāma sūtajaḥ",
    "GE07mbh_12_u:002.020a": "so 'gnihotraprasaktasya kasya cid brahmavādinaḥ",
    "GE07mbh_12_u:002.020c": "jaghānājñānataḥ pārtha homadhenuṃ yadṛcchayā",
    "GE07mbh_12_u:002.021a": "tad ajñānakṛtaṃ matvā brāhmaṇāya nyavedayat",
    "GE07mbh_12_u:002.021c": "karṇaḥ prasādayaṃś cainam idam ity abravīd vacaḥ",
    "GE07mbh_12_u:002.022a": "abuddhipūrvaṃ bhagavan dhenur eṣā hatā tava",
    "GE07mbh_12_u:002.022c": "mayā tatra prasādaṃ me kuruṣveti punaḥ punaḥ",
    "GE07mbh_12_u:002.023a": "taṃ sa vipro 'bravīt kruddho vācā nirbhartsayann iva",
    "GE07mbh_12_u:002.023c": "durācāra vadhārhas tvaṃ phalaṃ prāpnuhi durmate",
    "GE07mbh_12_u:002.024a": "yena vispardhase nityaṃ yadarthaṃ ghaṭase 'niśam",
    "GE07mbh_12_u:002.024c": "yudhyatas tena te pāpa bhūmiś cakraṃ grasiṣyati",
    "GE07mbh_12_u:002.025a": "tataś cakre mahīgraste mūrdhānaṃ te vicetasaḥ",
    "GE07mbh_12_u:002.025c": "pātayiṣyati vikramya śatrur gaccha narādhama",
    "GE07mbh_12_u:002.026a": "yatheyaṃ gaur hatā mūḍha pramattena tvayā mama",
    "GE07mbh_12_u:002.026c": "pramattasyaivam evānyaḥ śiras te pātayiṣyati",
    "GE07mbh_12_u:002.027a": "tataḥ prasādayām āsa punas taṃ dvijasattamam",
    "GE07mbh_12_u:002.027c": "gobhir dhanaiś ca ratnaiś ca sa cainaṃ punar abravīt",
    "GE07mbh_12_u:002.028a": "nedaṃ madvyāhṛtaṃ kuryāt sarvaloko 'pi vai mṛṣā",
    "GE07mbh_12_u:002.028c": "gaccha vā tiṣṭha vā yad vā kāryaṃ te tat samācara",
    "GE07mbh_12_u:002.029a": "ity ukto brāhmaṇenātha karṇo dainyād adhomukhaḥ",
    "GE07mbh_12_u:002.029c": "rāmam abhyāgamad bhītas tad eva manasā smaran",
    "GE07mbh_12_u:003.001": "nārada uvāca",
    "GE07mbh_12_u:003.001a": "karṇasya bāhuvīryeṇa praśrayeṇa damena ca",
    "GE07mbh_12_u:003.001c": "tutoṣa bhṛguśārdūlo guruśuśrūṣayā tathā",
    "GE07mbh_12_u:003.002a": "tasmai sa vidhivat kṛtsnaṃ brahmāstraṃ sanivartanam",
    "GE07mbh_12_u:003.002c": "provācākhilam avyagraṃ tapasvī sutapasvine",
    "GE07mbh_12_u:003.003a": "viditāstras tataḥ karṇo ramamāṇo ''śrame bhṛgoḥ",
    "GE07mbh_12_u:003.003c": "cakāra vai dhanurvede yatnam adbhutavikramaḥ",
    "GE07mbh_12_u:003.004a": "tataḥ kadā cid rāmas tu carann āśramam antikāt",
    "GE07mbh_12_u:003.004c": "karṇena sahito dhīmān upavāsena karśitaḥ",
    "GE07mbh_12_u:003.005a": "suṣvāpa jāmadagnyo vai visrambhotpannasauhṛdaḥ",
    "GE07mbh_12_u:003.005c": "karṇasyotsaṅga ādhāya śiraḥ klāntamanā guruḥ",
    "GE07mbh_12_u:003.006a": "atha kṛmiḥ śleṣmamayo",
    "GE07mbh_12_u:003.006c": "dāruṇo dāruṇasparśaḥ karṇasyābhyāśam āgamat",
    "GE07mbh_12_u:003.007a": "sa tasyorum athāsādya bibheda rudhirāśanaḥ",
    "GE07mbh_12_u:003.007c": "na cainam aśakat kṣeptuṃ hantuṃ vāpi guror bhayāt",
    "GE07mbh_12_u:003.008a": "saṃdaśyamāno 'pi tathā kṛmiṇā tena bhārata",
    "GE07mbh_12_u:003.008c": "guruprabodhaśaṅkī ca tam upaikṣata sūtajaḥ",
    "GE07mbh_12_u:003.009a": "karṇas tu vedanāṃ dhairyād asahyāṃ vinigṛhya tām",
    "GE07mbh_12_u:003.009c": "akampann avyathaṃś caiva dhārayām āsa bhārgavam",
    "GE07mbh_12_u:003.010a": "yadā tu rudhireṇāṅge parispṛṣṭo bhṛgūdvahaḥ",
    "GE07mbh_12_u:003.010c": "tadābudhyata tejasvī saṃtaptaś cedam abravīt",
    "GE07mbh_12_u:003.011a": "aho 'smy aśucitāṃ prāptaḥ kim idaṃ kriyate tvayā",
    "GE07mbh_12_u:003.011c": "kathayasva bhayaṃ tyaktvā yāthātathyam idaṃ mama",
    "GE07mbh_12_u:003.012a": "tasya karṇas tadācaṣṭa kṛmiṇā paribhakṣaṇam",
    "GE07mbh_12_u:003.012c": "dadarśa rāmas taṃ cāpi kṛmiṃ sūkarasaṃnibham",
    "GE07mbh_12_u:003.013a": "aṣṭapādaṃ tīkṣṇadaṃṣṭraṃ sūcībhir iva saṃvṛtam",
    "GE07mbh_12_u:003.013c": "romabhiḥ saṃniruddhāṅgam alarkaṃ nāma nāmataḥ",
    "GE07mbh_12_u:003.014a": "sa dṛṣṭamātro rāmeṇa kṛmiḥ prāṇān avāsṛjat",
    "GE07mbh_12_u:003.014c": "tasminn evāsṛksaṃklinne tad adbhutam ivābhavat",
    "GE07mbh_12_u:003.015a": "tato 'ntarikṣe dadṛśe viśvarūpaḥ karālavān",
    "GE07mbh_12_u:003.015c": "rākṣaso lohitagrīvaḥ kṛṣṇāṅgo meghavāhanaḥ",
    "GE07mbh_12_u:003.016a": "sa rāmaṃ prāñjalir bhūtvā babhāṣe pūrṇamānasaḥ",
    "GE07mbh_12_u:003.016c": "svasti te bhṛguśārdūla gamiṣyāmi yathāgatam",
    "GE07mbh_12_u:003.017a": "mokṣito narakād asmi bhavatā munisattama",
    "GE07mbh_12_u:003.017c": "bhadraṃ ca te 'stu nandiś ca priyaṃ me bhavatā kṛtam",
    "GE07mbh_12_u:003.018a": "tam uvāca mahābāhur jāmadagnyaḥ pratāpavān",
    "GE07mbh_12_u:003.018c": "kas tvaṃ kasmāc ca narakaṃ pratipanno bravīhi tat",
    "GE07mbh_12_u:003.019a": "so 'bravīd aham āsaṃ prāg gṛtso nāma mahāsuraḥ",
    "GE07mbh_12_u:003.019c": "purā devayuge tāta bhṛgos tulyavayā iva",
    "GE07mbh_12_u:003.020a": "so 'haṃ bhṛgoḥ sudayitāṃ bhāryām apaharaṃ balāt",
    "GE07mbh_12_u:003.020c": "maharṣer abhiśāpena kṛmibhūto 'pataṃ bhuvi",
    "GE07mbh_12_u:003.021a": "abravīt tu sa māṃ krodhāt tava pūrvapitāmahaḥ",
    "GE07mbh_12_u:003.021c": "mūtraśleṣmāśanaḥ pāpa nirayaṃ pratipatsyase",
    "GE07mbh_12_u:003.022a": "śāpasyānto bhaved brahmann ity evaṃ tam athābruvam",
    "GE07mbh_12_u:003.022c": "bhavitā bhārgave rāma iti mām abravīd bhṛguḥ",
    "GE07mbh_12_u:003.023a": "so 'ham etāṃ gatiṃ prāpto yathā nakuśalaṃ tathā",
    "GE07mbh_12_u:003.023c": "tvayā sādho samāgamya vimuktaḥ pāpayonitaḥ",
    "GE07mbh_12_u:003.024a": "evam uktvā namaskṛtya yayau rāmaṃ mahāsuraḥ",
    "GE07mbh_12_u:003.024c": "rāmaḥ karṇaṃ tu sakrodham idaṃ vacanam abravīt",
    "GE07mbh_12_u:003.025a": "atiduḥkham idaṃ mūḍha na jātu brāhmaṇaḥ sahet",
    "GE07mbh_12_u:003.025c": "kṣatriyasyaiva te dhairyaṃ kāmayā satyam ucyatām",
    "GE07mbh_12_u:003.026a": "tam uvāca tataḥ karṇaḥ śāpabhītaḥ prasādayan",
    "GE07mbh_12_u:003.026c": "brahmakṣatrāntare sūtaṃ jātaṃ māṃ viddhi bhārgava",
    "GE07mbh_12_u:003.027a": "rādheyaḥ karṇa iti māṃ pravadanti janā bhuvi",
    "GE07mbh_12_u:003.027c": "prasādaṃ kuru me brahmann astralubdhasya bhārgava",
    "GE07mbh_12_u:003.028a": "pitā gurur na saṃdeho vedavidyāpradaḥ prabhuḥ",
    "GE07mbh_12_u:003.028c": "ato bhārgava ity uktaṃ mayā gotraṃ tavāntike",
    "GE07mbh_12_u:003.029a": "tam uvāca bhṛguśreṣṭhaḥ saroṣaḥ prahasann iva",
    "GE07mbh_12_u:003.029c": "bhūmau nipatitaṃ dīnaṃ vepamānaṃ kṛtāñjalim",
    "GE07mbh_12_u:003.030a": "yasmān mithyopacarito astralobhād iha tvayā",
    "GE07mbh_12_u:003.030c": "tasmād etad dhi te mūḍha brahmāstraṃ pratibhāsyati",
    "GE07mbh_12_u:003.031a": "anyatra vadhakālāt te sadṛśena sameyuṣaḥ",
    "GE07mbh_12_u:003.031c": "abrāhmaṇe na hi brahma dhruvaṃ tiṣṭhet kadā cana",
    "GE07mbh_12_u:003.032a": "gacchedānīṃ na te sthānam anṛtasyeha vidyate",
    "GE07mbh_12_u:003.032c": "na tvayā sadṛśo yuddhe bhavitā kśatriyo bhuvi",
    "GE07mbh_12_u:003.033a": "evam uktas tu rāmeṇa nyāyenopajagāma saḥ",
    "GE07mbh_12_u:003.033c": "duryodhanam upāgamya kṛtāstro 'smīti cābravīt",
    "GE07mbh_12_u:004.001": "nārada uvāca",
    "GE07mbh_12_u:004.001a": "karṇas tu samavāpyaitad astraṃ bhārgavanandanāt",
    "GE07mbh_12_u:004.001c": "duryodhanena sahito mumude bharatarṣabha",
    "GE07mbh_12_u:004.002a": "tataḥ kadā cid rājānaḥ samājagmuḥ svayaṃvare",
    "GE07mbh_12_u:004.002c": "kaliṅgaviṣaye rājan rājñaś citrāṅgadasya ca",
    "GE07mbh_12_u:004.003a": "śrīmadrājapuraṃ nāma nagaraṃ tatra bhārata",
    "GE07mbh_12_u:004.003c": "rājānaḥ śataśas tatra kanyārthaṃ samupāgaman",
    "GE07mbh_12_u:004.004a": "śrutvā duryodhanas tatra sametān sarvapārthivān",
    "GE07mbh_12_u:004.004c": "rathena kāñcanāṅgena karṇena sahito yayau",
    "GE07mbh_12_u:004.005a": "tataḥ svayaṃvare tasmin saṃpravṛtte mahotsave",
    "GE07mbh_12_u:004.005c": "samāpetur nṛpatayaḥ kanyārthe nṛpasattama",
    "GE07mbh_12_u:004.006a": "śiśupālo jarāsaṃdho bhīṣmako vakra eva ca",
    "GE07mbh_12_u:004.006c": "kapotaromā nīlaś ca rukmī ca dṛḍhavikramaḥ",
    "GE07mbh_12_u:004.007a": "sṛgālaś ca mahārāja strīrājyādhipatiś ca yaḥ",
    "GE07mbh_12_u:004.007c": "aśokaḥ śatadhanvā ca bhojo vīraś ca nāmataḥ",
    "GE07mbh_12_u:004.008a": "ete cānye ca bahavo dakṣiṇāṃ diśam āśritāḥ",
    "GE07mbh_12_u:004.008c": "mlecchācāryāś ca rājānaḥ prācyodīcyāś ca bhārata",
    "GE07mbh_12_u:004.009a": "kāñcanāṅgadinaḥ sarve baddhajāmbūnadasrajaḥ",
    "GE07mbh_12_u:004.009c": "sarve bhāsvaradehāś ca vyāghrā iva madotkaṭāḥ",
    "GE07mbh_12_u:004.010a": "tataḥ samupaviṣṭeṣu teṣu rājasu bhārata",
    "GE07mbh_12_u:004.010c": "viveśa raṅgaṃ sā kanyā dhātrīvarṣadharānvitā",
    "GE07mbh_12_u:004.011a": "tataḥ saṃśrāvyamāṇeṣu rājñāṃ nāmasu bhārata",
    "GE07mbh_12_u:004.011c": "atyakrāmad dhārtarāṣṭraṃ sā kanyā varavarṇinī",
    "GE07mbh_12_u:004.012a": "duryodhanas tu kauravyo nāmarṣayata laṅghanam",
    "GE07mbh_12_u:004.012c": "pratyaṣedhac ca tāṃ kanyām asatkṛtya narādhipān",
    "GE07mbh_12_u:004.013a": "sa vīryamadamattatvād bhīṣmadroṇāv upāśritaḥ",
    "GE07mbh_12_u:004.013c": "ratham āropya tāṃ kanyām ājuhāva narādhipān",
    "GE07mbh_12_u:004.014a": "tam anvayād rathī khaḍgī bhaddhagodhāṅgulitravān",
    "GE07mbh_12_u:004.014c": "karṇaḥ śastrabhṛtāṃ śreṣṭhaḥ pṛṣṭhataḥ puruṣarṣabha",
    "GE07mbh_12_u:004.015a": "tato vimardaḥ sumahān rājñām āsīd yudhiṣṭhira",
    "GE07mbh_12_u:004.015c": "saṃnahyatāṃ tanutrāṇi rathān yojayatām api",
    "GE07mbh_12_u:004.016a": "te 'bhyadhāvanta saṃkruddhāḥ karṇaduryodhanāv ubhau",
    "GE07mbh_12_u:004.016c": "śaravarṣāṇi muñcanto meghāḥ parvatayor iva",
    "GE07mbh_12_u:004.017a": "karṇas teṣām āpatatām ekaikena kṣureṇa ha",
    "GE07mbh_12_u:004.017c": "dhanūṃṣi saśarāvāpāny apātayata bhūtale",
    "GE07mbh_12_u:004.018a": "tato vidhanuṣaḥ kāṃś cit kāṃś cid udyatakārmukān",
    "GE07mbh_12_u:004.018c": "kāṃś cid udvahato bāṇān rathaśaktigadās tathā",
    "GE07mbh_12_u:004.019a": "lāghavād ākulīkṛtya karṇaḥ praharatāṃ varaḥ",
    "GE07mbh_12_u:004.019c": "hatasūtāṃś ca bhūyiṣṭhān avajigye narādhipān",
    "GE07mbh_12_u:004.020a": "te svayaṃ tvarayanto 'śvān yāhi yāhīti vādinaḥ",
    "GE07mbh_12_u:004.020c": "vyapeyus te raṇaṃ hitvā rājāno bhagnamānasāḥ",
    "GE07mbh_12_u:004.021a": "duryodhanas tu karṇena pālyamāno 'bhyayāt tadā",
    "GE07mbh_12_u:004.021c": "hṛṣṭaḥ kanyām upādāya nagaraṃ nāgasāhvayam",
    "GE07mbh_12_u:005.001": "nārada uvāca",
    "GE07mbh_12_u:005.001a": "āviṣkṛtabalaṃ karṇaṃ jñātvā rājā tu māgadhaḥ",
    "GE07mbh_12_u:005.001c": "āhvayad dvairathenājau jarāsaṃdho mahīpatiḥ",
    "GE07mbh_12_u:005.002a": "tayoḥ samabhavad yuddhaṃ divyāstraviduṣor dvayoḥ",
    "GE07mbh_12_u:005.002c": "yudhi nānāpraharaṇair anyonyam abhivarṣatoḥ",
    "GE07mbh_12_u:005.003a": "kṣīṇabāṇau vidhanuṣau bhagnakhaḍgau mahīṃ gatau",
    "GE07mbh_12_u:005.003c": "bāhubhiḥ samasajjetām ubhāv api balānvitau",
    "GE07mbh_12_u:005.004a": "bāhukaṇṭakayuddhena tasya karṇo 'tha yudhyataḥ",
    "GE07mbh_12_u:005.004c": "bibheda saṃdhiṃ dehasya jarayā śleṣitasya ha",
    "GE07mbh_12_u:005.005a": "sa vikāraṃ śarīrasya dṛṣṭvā nṛpatir ātmanaḥ",
    "GE07mbh_12_u:005.005c": "prīto 'smīty abravīt karṇaṃ vairam utsṛjya bhārata",
    "GE07mbh_12_u:005.006a": "prītyā dadau sa karṇāya mālinīṃ nagarīm atha",
    "GE07mbh_12_u:005.006c": "aṅgeṣu naraśārdūla sa rājāsīt sapatnajit",
    "GE07mbh_12_u:005.007a": "pālayām āsa campāṃ tu karṇaḥ parabalārdanaḥ",
    "GE07mbh_12_u:005.007c": "duryodhanasyānumate tavāpi viditaṃ tathā",
    "GE07mbh_12_u:005.008a": "evaṃ śastrapratāpena prathitaḥ so 'bhavat kṣitau",
    "GE07mbh_12_u:005.008c": "tvaddhitārthaṃ surendreṇa bhikṣito varmakuṇḍale",
    "GE07mbh_12_u:005.009a": "sa divye sahaje prādāt kuṇḍale paramārcite",
    "GE07mbh_12_u:005.009c": "sahajaṃ kavacaṃ caiva mohito devamāyayā",
    "GE07mbh_12_u:005.010a": "vimuktaḥ kuṇḍalābhyāṃ ca sahajena ca varmaṇā",
    "GE07mbh_12_u:005.010c": "nihato vijayenājau vāsudevasya paśyataḥ",
    "GE07mbh_12_u:005.011a": "brāhmaṇasyābhiśāpena rāmasya ca mahātmanaḥ",
    "GE07mbh_12_u:005.011c": "kuntyāś ca varadānena māyayā ca śatakratoḥ",
    "GE07mbh_12_u:005.012a": "bhīṣmāvamānāt saṃkhyāyāṃ rathānām ardhakīrtanāt",
    "GE07mbh_12_u:005.012c": "śalyāt tejovadhāc cāpi vāsudevanayena ca",
    "GE07mbh_12_u:005.013a": "rudrasya devarājasya yamasya varuṇasya ca",
    "GE07mbh_12_u:005.013c": "kuberadroṇayoś caiva kṛpasya ca mahātmanaḥ",
    "GE07mbh_12_u:005.014a": "astrāṇi divyāny ādāya yudhi gāṇḍīvadhanvanā",
    "GE07mbh_12_u:005.014c": "hato vaikartanaḥ karṇo divākarasamadyutiḥ",
    "GE07mbh_12_u:005.015a": "evaṃ śaptas tava bhrātā bahubhiś cāpi vañcitaḥ",
    "GE07mbh_12_u:005.015c": "na śocyaḥ sa naravyāghro yuddhe hi nidhanaṃ gataḥ",
    "GE07mbh_12_u:006.001": "vaiśaṃpāyana uvāca",
    "GE07mbh_12_u:006.001a": "etāvad uktvā devarṣir virarāma sa nāradaḥ",
    "GE07mbh_12_u:006.001c": "yudhiṣṭhiras tu rājarṣir dadhyau śokapariplutaḥ",
    "GE07mbh_12_u:006.002a": "taṃ dīnamanasaṃ vīram adhovadanam āturam",
    "GE07mbh_12_u:006.002c": "niḥśvasantaṃ yathā nāgaṃ paryaśrunayanaṃ tathā",
    "GE07mbh_12_u:006.003a": "kuntī śokaparītāṅgī duḥkhopahatacetanā",
    "GE07mbh_12_u:006.003c": "abravīn madhurābhāṣā kāle vacanam arthavat",
    "GE07mbh_12_u:006.004a": "yudhiṣṭhira mahābāho nainaṃ śocitum arhasi",
    "GE07mbh_12_u:006.004c": "jahi śokaṃ mahāprājña śṛṇu cedaṃ vaco mama",
    "GE07mbh_12_u:006.005a": "yatitaḥ sa mayā pūrvaṃ bhrātryaṃ jñāpayituṃ tava",
    "GE07mbh_12_u:006.005c": "bhāskareṇa ca devena pitrā dharmabhṛtāṃ vara",
    "GE07mbh_12_u:006.006a": "yad vācyaṃ hitakāmena suhṛdā bhūtim icchatā",
    "GE07mbh_12_u:006.006c": "tathā divākareṇoktaḥ svapnānte mama cāgrataḥ",
    "GE07mbh_12_u:006.007a": "na cainam aśakad bhānur ahaṃ vā snehakāraṇaiḥ",
    "GE07mbh_12_u:006.007c": "purā pratyanunetuṃ vā netuṃ vāpy ekatāṃ tvayā",
    "GE07mbh_12_u:006.008a": "tataḥ kālaparītaḥ sa vairasyoddhukṣaṇe rataḥ",
    "GE07mbh_12_u:006.008c": "pratīpakārī yuṣmākam iti copekṣito mayā",
    "GE07mbh_12_u:006.009a": "ity ukto dharmarājas tu mātrā bāṣpākulekṣaṇaḥ",
    "GE07mbh_12_u:006.009c": "uvāca vākyaṃ dharmātmā śokavyākulacetanaḥ",
    "GE07mbh_12_u:006.010a": "bhavatyā gūḍhamantratvāt pīḍito 'smīty uvāca tām",
    "GE07mbh_12_u:006.010c": "śaśāpa ca mahātejāḥ sarvalokeṣu ca striyaḥ",
    "GE07mbh_12_u:006.010e": "na guhyaṃ dhārayiṣyantīty atiduḥkhasamanvitaḥ",
    "GE07mbh_12_u:006.011a": "sa rājā putrapautrāṇāṃ saṃbandhisuhṛdāṃ tathā",
    "GE07mbh_12_u:006.011c": "smarann udvignahṛdayo",
    "GE07mbh_12_u:006.012a": "tataḥ śokaparītātmā sadhūma iva pāvakaḥ",
    "GE07mbh_12_u:006.012c": "nirvedam akarod dhīmān rājā saṃtāpapīḍitaḥ",
    "GE07mbh_12_u:007.001": "vaiśaṃpāyana uvāca",
    "GE07mbh_12_u:007.001a": "yudhiṣṭhiras tu dharmātmā śokavyākulacetanaḥ",
    "GE07mbh_12_u:007.001c": "śuśoca duḥkhasaṃtaptaḥ smṛtvā karṇaṃ mahāratham",
    "GE07mbh_12_u:007.002a": "āviṣṭo duḥkhaśokābhyāṃ niḥśvasaṃś ca punaḥ punaḥ",
    "GE07mbh_12_u:007.002c": "dṛṣṭvārjunam uvācedaṃ vacanaṃ śokakarśitaḥ",
    "GE07mbh_12_u:007.003a": "yad bhaikṣam ācariṣyāma vṛṣṇyandhakapure vayam",
    "GE07mbh_12_u:007.003c": "jñātīn niṣpuruṣān kṛtvā nemāṃ prāpsyāma durgatim",
    "GE07mbh_12_u:007.004a": "amitrā naḥ samṛddhārthā vṛttārthāḥ kuravaḥ kila",
    "GE07mbh_12_u:007.004c": "ātmānam ātmanā hatvā kiṃ dharmaphalam āpnumaḥ",
    "GE07mbh_12_u:007.005a": "dhig astu kṣātram ācāraṃ dhig astu balam aurasam",
    "GE07mbh_12_u:007.005c": "dhig astv amarṣaṃ yenemām āpadaṃ gamitā vayam",
    "GE07mbh_12_u:007.006a": "sādhu kṣamā damaḥ śaucam avairodhyam amatsaraḥ",
    "GE07mbh_12_u:007.006c": "ahiṃsā satyavacanaṃ nityāni vanacāriṇām",
    "GE07mbh_12_u:007.007a": "vayaṃ tu lobhān mohāc ca stambhaṃ mānaṃ ca saṃśritāḥ",
    "GE07mbh_12_u:007.007c": "imām avasthām āpannā rājyaleśabubhukṣayā",
    "GE07mbh_12_u:007.008a": "trailokyasyāpi rājyena nāsmān kaś cit praharṣayet",
    "GE07mbh_12_u:007.008c": "bāndhavān nihatān dṛṣṭvā pṛthivyām āmiṣaiṣiṇaḥ",
    "GE07mbh_12_u:007.009a": "te vayaṃ pṛthivīhetor avadhyān pṛthivīsamān",
    "GE07mbh_12_u:007.009c": "saṃparityajya jīvāmo hīnārthā hatabāndhavāḥ",
    "GE07mbh_12_u:007.010a": "āmiṣe gṛdhyamānānām aśunāṃ naḥ śunām iva",
    "GE07mbh_12_u:007.010c": "āmiṣaṃ caiva no naṣṭam āmiṣasya ca bhojinaḥ",
    "GE07mbh_12_u:007.011a": "na pṛthivyā sakalayā na suvarṇasya rāśibhiḥ",
    "GE07mbh_12_u:007.011c": "na gavāśvena sarveṇa te tyājyā ya ime hatāḥ",
    "GE07mbh_12_u:007.012a": "saṃyuktāḥ kāmamanyubhyāṃ",
    "GE07mbh_12_u:007.012c": "mṛtyuyānaṃ samāruhya gatā vaivasvatakṣayam",
    "GE07mbh_12_u:007.013a": "bahu kalyāṇam icchanta īhante pitaraḥ sutān",
    "GE07mbh_12_u:007.013c": "tapasā brahmacaryeṇa vandanena titikṣayā",
    "GE07mbh_12_u:007.014a": "upavāsais tathejyābhir vratakautukamaṅgalaiḥ",
    "GE07mbh_12_u:007.014c": "labhante mātaro garbhāṃs tān māsān daśa bibhrati",
    "GE07mbh_12_u:007.015a": "yadi svasti prajāyante jātā jīvanti vā yadi",
    "GE07mbh_12_u:007.015c": "saṃbhāvitā jātabalās te dadyur yadi naḥ sukham",
    "GE07mbh_12_u:007.015e": "iha cāmutra caiveti kṛpaṇāḥ phalahetukāḥ",
    "GE07mbh_12_u:007.016a": "tāsām ayaṃ samārambho nivṛttaḥ kevalo 'phalaḥ",
    "GE07mbh_12_u:007.016c": "yad āsāṃ nihatāḥ putrā yuvāno mṛṣṭakuṇḍalāḥ",
    "GE07mbh_12_u:007.017a": "abhuktvā pārthivān bhogān ṛṇāny anavadāya ca",
    "GE07mbh_12_u:007.017c": "pitṛbhyo devatābhyaś ca gatā vaivasvatakṣayam",
    "GE07mbh_12_u:007.018a": "yadaiṣām aṅga pitarau jātau kāmamayāv iva",
    "GE07mbh_12_u:007.018c": "saṃjātabalarūpeṣu tadaiva nihatā nṛpāḥ",
    "GE07mbh_12_u:007.019a": "saṃyuktāḥ kāmamanyubhyāṃ krodhaharṣāsamañjasāḥ",
    "GE07mbh_12_u:007.019c": "na te janmaphalaṃ kiṃ cid bhoktāro jātu karhi cit",
    "GE07mbh_12_u:007.020a": "pāñcālānāṃ kurūṇāṃ ca hatā eva hi ye 'hatāḥ",
    "GE07mbh_12_u:007.020c": "te vayaṃ tv adhamāṃl lokān prapadyema svakarmabhiḥ",
    "GE07mbh_12_u:007.021a": "vayam evāsya lokasya vināśe kāraṇaṃ smṛtāḥ",
    "GE07mbh_12_u:007.021c": "dhṛtarāṣṭrasya putreṇa nikṛtyā pratyapatsmahi",
    "GE07mbh_12_u:007.022a": "sadaiva nikṛtiprajño dveṣṭā māyopajīvanaḥ",
    "GE07mbh_12_u:007.022c": "mithyāvṛttaḥ sa satatam asmāsv anapakāriṣu",
    "GE07mbh_12_u:007.023a": "aṃśakāmā vayaṃ te ca na cāsmābhir na tair jitam",
    "GE07mbh_12_u:007.023c": "na tair bhukteyam avanir na nāryo gītavāditam",
    "GE07mbh_12_u:007.024a": "nāmātyasamitau kathyaṃ na ca śrutavatāṃ śrutam",
    "GE07mbh_12_u:007.024c": "na ratnāni parārdhyāni na bhūr na draviṇāgamaḥ",
    "GE07mbh_12_u:007.024d-0007_01": "asmaddveṣeṇa saṃtaptaḥ sukhaṃ na smeha vindati",
    "GE07mbh_12_u:007.025a": "ṛddhim asmāsu tāṃ dṛṣṭvā vivarṇo hariṇaḥ kṛśaḥ",
    "GE07mbh_12_u:007.025c": "dhṛtarāṣṭrasya nṛpateḥ saubalena niveditaḥ",
    "GE07mbh_12_u:007.026a": "taṃ pitā putragṛddhitvād anumene 'naye sthitam",
    "GE07mbh_12_u:007.026c": "anavekṣyaiva pitaraṃ gāṅgeyaṃ viduraṃ tathā",
    "GE07mbh_12_u:007.026e": "asaṃśayaṃ dhṛtarāṣṭro yathaivāhaṃ tathā gataḥ",
    "GE07mbh_12_u:007.027a": "aniyamyāśuciṃ lubdhaṃ putraṃ kāmavaśānugam",
    "GE07mbh_12_u:007.027c": "patito yaśaso dīptād ghātayitvā sahodarān",
    "GE07mbh_12_u:007.028a": "imau vṛddhau ca śokāgnau prakṣipya sa suyodhanaḥ",
    "GE07mbh_12_u:007.028c": "asmatpradveṣasaṃyuktaḥ pāpabuddhiḥ sadaiva hi",
    "GE07mbh_12_u:007.029a": "ko hi bandhuḥ kulīnaḥ saṃs tathā brūyāt suhṛjjane",
    "GE07mbh_12_u:007.029c": "yathāsāv uktavān kṣudro yuyutsur vṛṣṇisaṃnidhau",
    "GE07mbh_12_u:007.030a": "ātmano hi vayaṃ doṣād vinaṣṭāḥ śāśvatīḥ samāḥ",
    "GE07mbh_12_u:007.030c": "pradahanto diśaḥ sarvās tejasā bhāskarā iva",
    "GE07mbh_12_u:007.031a": "so 'smākaṃ vairapuruṣo durmantripragrahaṃ gataḥ",
    "GE07mbh_12_u:007.031c": "duryodhanakṛte hy etat kulaṃ no vinipātitam",
    "GE07mbh_12_u:007.031e": "avadhyānāṃ vadhaṃ kṛtvā loke prāptāḥ sma vācyatām",
    "GE07mbh_12_u:007.032a": "kulasyāsyāntakaraṇaṃ durmatiṃ pāpakāriṇam",
    "GE07mbh_12_u:007.032c": "rājā rāṣṭreśvaraṃ kṛtvā dhṛtarāṣṭro 'dya śocati",
    "GE07mbh_12_u:007.033a": "hatāḥ śūrāḥ kṛtaṃ pāpaṃ viṣayaḥ svo vināśitaḥ",
    "GE07mbh_12_u:007.033c": "hatvā no vigato manyuḥ śoko māṃ rundhayaty ayam",
    "GE07mbh_12_u:007.034a": "dhanaṃjaya kṛtaṃ pāpaṃ kalyāṇenopahanyate",
    "GE07mbh_12_u:007.034b-0008_01": "khyāpanenānutāpena dānena tapasāpi vā",
    "GE07mbh_12_u:007.034b-0008_02": "nivṛttyā tīrthagamanāc chrutismṛtijapena ca",
    "GE07mbh_12_u:007.034c": "tyāgavāṃś ca punaḥ pāpaṃ nālaṃ kartum iti śrutiḥ",
    "GE07mbh_12_u:007.035a": "tyāgavāñ janmamaraṇe nāpnotīti śrutir yadā",
    "GE07mbh_12_u:007.035c": "prāptavartmā kṛtamatir brahma saṃpadyate tadā",
    "GE07mbh_12_u:007.036a": "sa dhanaṃjaya nirdvaṃdvo munir jñānasamanvitaḥ",
    "GE07mbh_12_u:007.036c": "vanam āmantrya vaḥ sarvān gamiṣyāmi paraṃtapa",
    "GE07mbh_12_u:007.037a": "na hi kṛtsnatamo dharmaḥ śakyaḥ prāptum iti śrutiḥ",
    "GE07mbh_12_u:007.037c": "parigrahavatā tan me pratyakṣam arisūdana",
    "GE07mbh_12_u:007.038a": "mayā nisṛṣṭaṃ pāpaṃ hi parigraham abhīpsatā",
    "GE07mbh_12_u:007.038c": "janmakṣayanimittaṃ ca śakyaṃ prāptum iti śrutiḥ",
    "GE07mbh_12_u:007.039a": "sa parigraham utsṛjya kṛtsnaṃ rājyaṃ tathaiva ca",
    "GE07mbh_12_u:007.039c": "gamiṣyāmi vinirmukto viśoko vijvaras tathā",
    "GE07mbh_12_u:007.040a": "praśādhi tvam imām urvīṃ kṣemāṃ nihatakaṇṭakām",
    "GE07mbh_12_u:007.040c": "na mamārtho 'sti rājyena na bhogair vā kurūttama",
    "GE07mbh_12_u:007.041a": "etāvad uktvā vacanaṃ dharmarājo yudhiṣṭhiraḥ",
    "GE07mbh_12_u:007.041c": "vyupāramat tataḥ pārthaḥ kanīyān pratyabhāṣata",
    "GE07mbh_12_u:008.001": "vaiśaṃpāyana uvāca",
    "GE07mbh_12_u:008.001a": "athārjuna uvācedam adhikṣipta ivākṣamī",
    "GE07mbh_12_u:008.001c": "abhinītataraṃ vākyaṃ dṛḍhavādaparākramaḥ",
    "GE07mbh_12_u:008.002a": "darśayann aindrir ātmānam ugram ugraparākramaḥ",
    "GE07mbh_12_u:008.002c": "smayamāno mahātejāḥ sṛkkiṇī saṃlihan muhuḥ",
    "GE07mbh_12_u:008.003a": "aho duḥkham aho kṛcchram aho vaiklavyam uttamam",
    "GE07mbh_12_u:008.003c": "yat kṛtvāmānuṣaṃ karma tyajethāḥ śriyam uttamām",
    "GE07mbh_12_u:008.004a": "śatrūn hatvā mahīṃ labdhvā svadharmeṇopapāditām",
    "GE07mbh_12_u:008.004c": "hatāmitraḥ kathaṃ sarvaṃ tyajethā buddhilāghavāt",
    "GE07mbh_12_u:008.005a": "klībasya hi kuto rājyaṃ dīrghasūtrasya vā punaḥ",
    "GE07mbh_12_u:008.005c": "kimarthaṃ ca mahīpālān avadhīḥ krodhamūrchitaḥ",
    "GE07mbh_12_u:008.006a": "yo hy ājijīviṣed bhaikṣyaṃ karmaṇā naiva kena cit",
    "GE07mbh_12_u:008.006c": "samārambhān bubhūṣeta hatasvastir akiṃcanaḥ",
    "GE07mbh_12_u:008.006e": "sarvalokeṣu vikhyāto na putrapaśusaṃhitaḥ",
    "GE07mbh_12_u:008.007a": "kāpālīṃ nṛpa pāpiṣṭhāṃ vṛttim āsthāya jīvataḥ",
    "GE07mbh_12_u:008.007c": "saṃtyajya rājyam ṛddhaṃ te loko 'yaṃ kiṃ vadiṣyati",
    "GE07mbh_12_u:008.008a": "sarvārambhān samutsṛjya hatasvastir akiṃcanaḥ",
    "GE07mbh_12_u:008.008c": "kasmād āśaṃsase bhaikṣyaṃ cartuṃ prākṛtavat prabho",
    "GE07mbh_12_u:008.009a": "asmin rājakule jāto jitvā kṛtsnāṃ vasuṃdharām",
    "GE07mbh_12_u:008.009c": "dharmārthāv akhilau hitvā vanaṃ mauḍhyāt pratiṣṭhase",
    "GE07mbh_12_u:008.010a": "yadīmāni havīṃṣīha vimathiṣyanty asādhavaḥ",
    "GE07mbh_12_u:008.010c": "bhavatā viprahīṇāni prāptaṃ tvām eva kilbiṣam",
    "GE07mbh_12_u:008.011a": "ākiṃcanyam anāśāsyam iti vai nahuṣo 'bravīt",
    "GE07mbh_12_u:008.011c": "kṛtyā nṛśaṃsā hy adhane dhig astv adhanatām iha",
    "GE07mbh_12_u:008.012a": "aśvastanam ṛṣīṇāṃ hi vidyate veda tad bhavān",
    "GE07mbh_12_u:008.012c": "yaṃ tv imaṃ dharmam ity āhur dhanād eṣa pravartate",
    "GE07mbh_12_u:008.013a": "dharmaṃ saṃharate tasya dhanaṃ harati yasya yaḥ",
    "GE07mbh_12_u:008.013c": "hriyamāṇe dhane rājan vayaṃ kasya kṣamemahi",
    "GE07mbh_12_u:008.014a": "abhiśastavat prapaśyanti daridraṃ pārśvataḥ sthitam",
    "GE07mbh_12_u:008.014c": "dāridryaṃ pātakaṃ loke kas tac chaṃsitum arhati",
    "GE07mbh_12_u:008.015a": "patitaḥ śocyate rājan nirdhanaś cāpi śocyate",
    "GE07mbh_12_u:008.015c": "viśeṣaṃ nādhigacchāmi patitasyādhanasya ca",
    "GE07mbh_12_u:008.016a": "arthebhyo hi vivṛddhebhyaḥ saṃbhṛtebhyas tatas tataḥ",
    "GE07mbh_12_u:008.016c": "kriyāḥ sarvāḥ pravartante parvatebhya ivāpagāḥ",
    "GE07mbh_12_u:008.017a": "ardhād dharmaś ca kāmaś ca svargaś caiva narādhipa",
    "GE07mbh_12_u:008.017c": "prāṇayātrā hi lokasya vinārthaṃ na prasidhyati",
    "GE07mbh_12_u:008.018a": "arthena hi vihīnasya puruṣasyālpamedhasaḥ",
    "GE07mbh_12_u:008.018c": "vyucchidyante kriyāḥ sarvā grīṣme kusarito yathā",
    "GE07mbh_12_u:008.019a": "yasyārthās tasya mitrāṇi yasyārthās tasya bāndhavāḥ",
    "GE07mbh_12_u:008.019c": "yasyārthāḥ sa pumāṃl loke yasyārthāḥ sa ca paṇḍitaḥ",
    "GE07mbh_12_u:008.020a": "adhanenārthakāmena nārthaḥ śakyo vivitsatā",
    "GE07mbh_12_u:008.020c": "arthair arthā nibadhyante gajair iva mahāgajāḥ",
    "GE07mbh_12_u:008.021a": "dharmaḥ kāmaś ca svargaś ca harṣaḥ krodhaḥ śrutaṃ damaḥ",
    "GE07mbh_12_u:008.021c": "arthād etāni sarvāṇi pravartante narādhipa",
    "GE07mbh_12_u:008.022a": "dhanāt kulaṃ prabhavati dhanād dharmaḥ pravartate",
    "GE07mbh_12_u:008.022c": "nādhanasyāsty ayaṃ loko na paraḥ puruṣottama",
    "GE07mbh_12_u:008.023a": "nādhano dharmakṛtyāni yathāvad anutiṣṭhati",
    "GE07mbh_12_u:008.023c": "dhanād dhi dharmaḥ sravati śailād girinadī yathā",
    "GE07mbh_12_u:008.024a": "yaḥ kṛśāśvaḥ kṛśagavaḥ kṛśabhṛtyaḥ kṛśātithiḥ",
    "GE07mbh_12_u:008.024c": "sa vai rājan kṛśo nāma na śarīrakṛśaḥ kṛśaḥ",
    "GE07mbh_12_u:008.025a": "avekṣasva yathānyāyaṃ paśya devāsuraṃ yathā",
    "GE07mbh_12_u:008.025c": "rājan kim anyaj jñātīnāṃ vadhād ṛdhyanti devatāḥ",
    "GE07mbh_12_u:008.026a": "na ced dhartavyam anyasya kathaṃ tad dharmam ārabhet",
    "GE07mbh_12_u:008.026c": "etāvān eva vedeṣu niścayaḥ kavibhiḥ kṛtaḥ",
    "GE07mbh_12_u:008.027a": "adhyetavyā trayī vidyā bhavitavyaṃ vipaścitā",
    "GE07mbh_12_u:008.027c": "sarvathā dhanam āhāryaṃ yaṣṭavyaṃ cāpi yatnataḥ",
    "GE07mbh_12_u:008.028a": "drohād devair avāptāni divi sthānāni sarvaśaḥ",
    "GE07mbh_12_u:008.028b-0009_01": "drohāt kim anyaj jñātīnāṃ gṛdhyante yena devatāḥ",
    "GE07mbh_12_u:008.028c": "iti devā vyavasitā vedavādāś ca śāśvatāḥ",
    "GE07mbh_12_u:008.029a": "adhīyante tapasyanti yajante yājayanti ca",
    "GE07mbh_12_u:008.029c": "kṛtsnaṃ tad eva ca śreyo yad apy ādadate 'nyataḥ",
    "GE07mbh_12_u:008.030a": "na paśyāmo 'napahṛtaṃ dhanaṃ kiṃ cit kva cid vayam",
    "GE07mbh_12_u:008.030c": "evam eva hi rājāno jayanti pṛthivīm imām",
    "GE07mbh_12_u:008.031a": "jitvā mamatvaṃ bruvate putrā iva pitur dhane",
    "GE07mbh_12_u:008.031c": "rājarṣayo jitasvargā dharmo hy eṣāṃ nigadyate",
    "GE07mbh_12_u:008.032a": "yathaiva pūrṇād udadheḥ syandanty āpo diśo daśa",
    "GE07mbh_12_u:008.032c": "evaṃ rājakulād vittaṃ pṛthivīṃ pratitiṣṭhati",
    "GE07mbh_12_u:008.033a": "āsīd iyaṃ dilīpasya nṛgasya nahuṣasya ca",
    "GE07mbh_12_u:008.033c": "ambarīṣasya māndhātuḥ pṛthivī sā tvayi sthitā",
    "GE07mbh_12_u:008.034a": "sa tvāṃ dravyamayo yajñaḥ saṃprāptaḥ sarvadakṣiṇaḥ",
    "GE07mbh_12_u:008.034c": "taṃ cen na yajase rājan prāptas tvaṃ devakilbiṣam",
    "GE07mbh_12_u:008.035a": "yeṣāṃ rājāśvamedhena yajate dakṣiṇāvatā",
    "GE07mbh_12_u:008.035c": "upetya tasyāvabhṛthaṃ pūtāḥ sarve bhavanti te",
    "GE07mbh_12_u:008.036a": "viśvarūpo mahādevaḥ sarvamedhe mahāmakhe",
    "GE07mbh_12_u:008.036c": "juhāva sarvabhūtāni tathaivātmānam ātmanā",
    "GE07mbh_12_u:008.037a": "śāśvato 'yaṃ bhūtipatho nāsyāntam anuśuśruma",
    "GE07mbh_12_u:008.037c": "mahān dāśarathaḥ panthā mā rājan kāpathaṃ gamaḥ",
    "GE07mbh_12_u:009.001": "yudhiṣṭhira uvāca",
    "GE07mbh_12_u:009.001a": "muhūrtaṃ tāvad ekāgro manaḥśrotre 'ntarātmani",
    "GE07mbh_12_u:009.001c": "dhārayitvāpi te śrutvā rocatāṃ vacanaṃ mama",
    "GE07mbh_12_u:009.002a": "sārthagamyam ahaṃ mārgaṃ na jātu tvatkṛte punaḥ",
    "GE07mbh_12_u:009.002c": "gaccheyaṃ tad gamiṣyāmi hitvā grāmyasukhāny uta",
    "GE07mbh_12_u:009.003a": "kṣemyaś caikākinā gamyaḥ panthāḥ ko 'stīti pṛccha mām",
    "GE07mbh_12_u:009.003c": "atha vā necchasi praṣṭum apṛcchann api me śṛṇu",
    "GE07mbh_12_u:009.004a": "hitvā grāmyasukhācāraṃ tapyamāno mahat tapaḥ",
    "GE07mbh_12_u:009.004c": "araṇye phalamūlāśī cariṣyāmi mṛgaiḥ saha",
    "GE07mbh_12_u:009.005a": "juhvāno 'gniṃ yathākālam ubhau kālāv upaspṛśan",
    "GE07mbh_12_u:009.005c": "kṛśaḥ parimitāhāraś carmacīrajaṭādharaḥ",
    "GE07mbh_12_u:009.006a": "śītavātātapasahaḥ kṣutpipāsāśramakṣamaḥ",
    "GE07mbh_12_u:009.006c": "tapasā vidhidṛṣṭena śarīram",
    "GE07mbh_12_u:009.007a": "manaḥkarṇasukhā nityaṃ śṛṇvann uccāvacā giraḥ",
    "GE07mbh_12_u:009.007c": "muditānām araṇyeṣu vasatāṃ mṛgapakṣiṇām",
    "GE07mbh_12_u:009.008a": "ājighran peśalān gandhān phullānāṃ vṛkṣavīrudhām",
    "GE07mbh_12_u:009.008c": "nānārūpān vane paśyan ramaṇīyān vanaukasaḥ",
    "GE07mbh_12_u:009.009a": "vānaprasthajanasyāpi darśanaṃ kulavāsinaḥ",
    "GE07mbh_12_u:009.009c": "nāpriyāṇy ācariṣyāmi kiṃ punar grāmavāsinām",
    "GE07mbh_12_u:009.010a": "ekāntaśīlī vimṛśan pakvāpakvena vartayan",
    "GE07mbh_12_u:009.010c": "pitṝn devāṃś ca vanyena vāgbhir adbhiś ca tarpayan",
    "GE07mbh_12_u:009.011a": "evam āraṇyaśāstrāṇām ugram ugrataraṃ vidhim",
    "GE07mbh_12_u:009.011c": "sevamānaḥ pratīkṣiṣye dehasyāsya samāpanam",
    "GE07mbh_12_u:009.012a": "atha vaiko 'ham ekāham ekaikasmin vanaspatau",
    "GE07mbh_12_u:009.012c": "caran bhaikṣyaṃ munir muṇḍaḥ kṣapayiṣye kalevaram",
    "GE07mbh_12_u:009.013a": "pāṃsubhiḥ samavacchannaḥ śūnyāgārapratiśrayaḥ",
    "GE07mbh_12_u:009.013c": "vṛkṣamūlaniketo vā tyaktasarvapriyāpriyaḥ",
    "GE07mbh_12_u:009.014a": "na śocan na prahṛṣyaṃś ca tulyanindātmasaṃstutiḥ",
    "GE07mbh_12_u:009.014c": "nirāśīr nirmamo bhūtvā nirdvaṃdvo niṣparigrahaḥ",
    "GE07mbh_12_u:009.015a": "ātmārāmaḥ prasannātmā",
    "GE07mbh_12_u:009.015c": "akurvāṇaḥ paraiḥ kāṃ cit saṃvidaṃ jātu kena cit",
    "GE07mbh_12_u:009.016a": "jaṅgamājaṅgamān sarvān navihiṃsaṃś caturvidhān",
    "GE07mbh_12_u:009.016c": "prajāḥ sarvāḥ svadharmasthāḥ samaḥ prāṇabhṛtaḥ prati",
    "GE07mbh_12_u:009.017a": "na cāpy avahasan kaṃ cin na kurvan bhrukuṭīṃ kva cit",
    "GE07mbh_12_u:009.017c": "prasannavadano nityaṃ sarvendriyasusaṃyataḥ",
    "GE07mbh_12_u:009.018a": "apṛcchan kasya cin mārgaṃ vrajan yenaiva kena cit",
    "GE07mbh_12_u:009.018c": "na deśaṃ na diśaṃ kāṃ cid gantum icchan viśeṣataḥ",
    "GE07mbh_12_u:009.019a": "gamane nirapekṣaś ca paścād anavalokayan",
    "GE07mbh_12_u:009.019c": "ṛjuḥ praṇihito gacchaṃs",
    "GE07mbh_12_u:009.020a": "svabhāvas tu prayāty agre prabhavanty aśanāny api",
    "GE07mbh_12_u:009.020c": "dvaṃdvāni ca viruddhāni tāni sarvāṇy acintayan",
    "GE07mbh_12_u:009.021a": "alpaṃ vāsvādu vā bhojyaṃ pūrvālābhena jātu cit",
    "GE07mbh_12_u:009.021c": "anyeṣv api caraṃl lābham alābhe sapta pūrayan",
    "GE07mbh_12_u:009.022a": "vidhūme nyastamusale vyaṅgāre bhuktavaj jane",
    "GE07mbh_12_u:009.022c": "atītapātrasaṃcāre kāle vigatabhikṣuke",
    "GE07mbh_12_u:009.023a": "ekakālaṃ caran bhaikṣyaṃ gṛhe dve caiva pañca ca",
    "GE07mbh_12_u:009.023c": "spṛhāpāśān vimucyāhaṃ cariṣyāmi mahīm imām",
    "GE07mbh_12_u:009.023d-0010_01": "alābhe sati vā lābhe samadarśī mahātapāḥ",
    "GE07mbh_12_u:009.024a": "na jijīviṣuvat kiṃ cin na mumūrṣuvad ācaran",
    "GE07mbh_12_u:009.024c": "jīvitaṃ maraṇaṃ caiva nābhinandan na ca dviṣan",
    "GE07mbh_12_u:009.025a": "vāsyaikaṃ takṣato bāhuṃ candanenaikam ukṣataḥ",
    "GE07mbh_12_u:009.025c": "nākalyāṇaṃ na kalyāṇaṃ cintayann ubhayos tayoḥ",
    "GE07mbh_12_u:009.026a": "yāḥ kāś cij jīvatā śakyāḥ kartum abhyudayakriyāḥ",
    "GE07mbh_12_u:009.026c": "sarvās tāḥ samabhityajya nimeṣādivyavasthitaḥ",
    "GE07mbh_12_u:009.027a": "teṣu nityam asaktaś ca tyaktasarvendriyakriyaḥ",
    "GE07mbh_12_u:009.027c": "suparityaktasaṃkalpaḥ sunirṇiktātmakalmaṣaḥ",
    "GE07mbh_12_u:009.028a": "vimuktaḥ sarvasaṅgebhyo vyatītaḥ sarvavāgurāḥ",
    "GE07mbh_12_u:009.028c": "na vaśe kasya cit tiṣṭhan sadharmā mātariśvanaḥ",
    "GE07mbh_12_u:009.029a": "vītarāgaś carann evaṃ tuṣṭiṃ prāpsyāmi śāśvatīm",
    "GE07mbh_12_u:009.029c": "tṛṣṇayā hi mahat pāpam ajñānād asmi kāritaḥ",
    "GE07mbh_12_u:009.030a": "kuśalākuśalāny eke kṛtvā karmāṇi mānavāḥ",
    "GE07mbh_12_u:009.030c": "kāryakāraṇasaṃśliṣṭaṃ svajanaṃ nāma bibhrati",
    "GE07mbh_12_u:009.031a": "āyuṣo 'nte prahāyedaṃ kṣīṇaprāyaṃ kalevaram",
    "GE07mbh_12_u:009.031c": "pratigṛhṇāti tat pāpaṃ kartuḥ karmaphalaṃ hi tat",
    "GE07mbh_12_u:009.032a": "evaṃ saṃsāracakre 'smin vyāviddhe rathacakravat",
    "GE07mbh_12_u:009.032c": "sameti bhūtagrāmo 'yaṃ bhūtagrāmeṇa kāryavān",
    "GE07mbh_12_u:009.033a": "janmamṛtyujarāvyādhivedanābhir upadrutam",
    "GE07mbh_12_u:009.033c": "asāram imam asvantaṃ saṃsāraṃ tyajataḥ sukham",
    "GE07mbh_12_u:009.034a": "divaḥ patatsu deveṣu sthānebhyaś ca maharṣiṣu",
    "GE07mbh_12_u:009.034c": "ko hi nāma bhavenārthī bhavet kāraṇatattvavit",
    "GE07mbh_12_u:009.035a": "kṛtvā hi vividhaṃ karma tat tad vividhalakṣaṇam",
    "GE07mbh_12_u:009.035c": "pārthivair nṛpatiḥ svalpaiḥ kāraṇair eva badhyate",
    "GE07mbh_12_u:009.036a": "tasmāt prajñāmṛtam idaṃ cirān māṃ pratyupasthitam",
    "GE07mbh_12_u:009.036c": "tat prāpya prārthaye sthānam avyayaṃ śāśvataṃ dhruvam",
    "GE07mbh_12_u:009.037a": "etayā satataṃ vṛttyā carann evaṃprakārayā",
    "GE07mbh_12_u:009.037c": "dehaṃ saṃsthāpayiṣyāmi nirbhayaṃ mārgam āsthitaḥ",
    "GE07mbh_12_u:010.001": "bhīma uvāca",
    "GE07mbh_12_u:010.001a": "śrotriyasyeva te rājan mandakasyāvipaścitaḥ",
    "GE07mbh_12_u:010.001c": "anuvākahatābuddhir naiṣā tattvārthadarśinī",
    "GE07mbh_12_u:010.002a": "ālasye kṛtacittasya rājadharmānasūyataḥ",
    "GE07mbh_12_u:010.002c": "vināśe dhārtarāṣṭrāṇāṃ kiṃ phalaṃ bharatarṣabha",
    "GE07mbh_12_u:010.003a": "kṣamānukampā kāruṇyam ānṛśaṃsyaṃ na vidyate",
    "GE07mbh_12_u:010.003c": "kṣātram ācarato mārgam api bandhos tvadantare",
    "GE07mbh_12_u:010.004a": "yadīmāṃ bhavato buddhiṃ vidyāma vayam īdṛśīm",
    "GE07mbh_12_u:010.004c": "śastraṃ naiva grahīṣyāmo na vadhiṣyāma kaṃ cana",
    "GE07mbh_12_u:010.005a": "bhaikṣyam evācariṣyāma śarīrasyā vimokṣaṇāt",
    "GE07mbh_12_u:010.005c": "na cedaṃ dāruṇaṃ yuddham abhaviṣyan mahīkṣitām",
    "GE07mbh_12_u:010.006a": "prāṇasyānnam idaṃ sarvam iti vai kavayo viduḥ",
    "GE07mbh_12_u:010.006c": "sthāvaraṃ jaṅgamaṃ caiva sarvaṃ prāṇasya bhojanam",
    "GE07mbh_12_u:010.007a": "ādadānasya ced rājyaṃ ye ke cit paripanthinaḥ",
    "GE07mbh_12_u:010.007c": "hantavyās ta iti prājñāḥ kṣatradharmavido viduḥ",
    "GE07mbh_12_u:010.008a": "te sadoṣā hatāsmābhī rājyasya paripanthinaḥ",
    "GE07mbh_12_u:010.008c": "tān hatvā bhuṅkṣva dharmeṇa yudhiṣṭhira mahīm imām",
    "GE07mbh_12_u:010.009a": "yathā hi puruṣaḥ khātvā kūpam aprāpya codakam",
    "GE07mbh_12_u:010.009c": "paṅkadigdho nivarteta karmedaṃ nas tathopamam",
    "GE07mbh_12_u:010.010a": "yathāruhya mahāvṛkṣam apahṛtya tato madhu",
    "GE07mbh_12_u:010.010c": "aprāśya nidhanaṃ gacchet karmedaṃ nas tathopamam",
    "GE07mbh_12_u:010.011a": "yathā mahāntam adhvānam āśayā puruṣaḥ patan",
    "GE07mbh_12_u:010.011c": "sa nirāśo nivarteta karmedaṃ nas tathopamam",
    "GE07mbh_12_u:010.012a": "yathā śatrūn ghātayitvā puruṣaḥ kurusattama",
    "GE07mbh_12_u:010.012c": "ātmānaṃ ghātayet paścāt karmedaṃ nas tathāvidham",
    "GE07mbh_12_u:010.013a": "yathānnaṃ kṣudhito labdhvā na bhuñjīta yadṛcchayā",
    "GE07mbh_12_u:010.013c": "kāmī ca kāminīṃ labdhvā karmedaṃ nas tathāvidham",
    "GE07mbh_12_u:010.014a": "vayam evātra garhyā hi ye vayaṃ mandacetasaḥ",
    "GE07mbh_12_u:010.014c": "tvāṃ rājann anugacchāmo jyeṣṭho 'yam iti bhārata",
    "GE07mbh_12_u:010.015a": "vayaṃ hi bāhubalinaḥ kṛtavidyā manasvinaḥ",
    "GE07mbh_12_u:010.015c": "klībasya vākye tiṣṭhāmo yathaivāśaktayas tathā",
    "GE07mbh_12_u:010.016a": "agatīn kāgatīn asmān naṣṭārthān arthasiddhaye",
    "GE07mbh_12_u:010.016c": "kathaṃ vai nānupaśyeyur janāḥ paśyanti yādṛśam",
    "GE07mbh_12_u:010.017a": "āpatkāle hi saṃnyāsaḥ kartavya iti śiṣyate",
    "GE07mbh_12_u:010.017c": "jarayābhiparītena śatrubhir vyaṃsitena ca",
    "GE07mbh_12_u:010.018a": "tasmād iha kṛtaprajñās tyāgaṃ na paricakṣate",
    "GE07mbh_12_u:010.018c": "dharmavyatikramaṃ cedaṃ manyante sūkṣmadarśinaḥ",
    "GE07mbh_12_u:010.019a": "kathaṃ tasmāt samutpannas tanniṣṭhas tad upāśrayaḥ",
    "GE07mbh_12_u:010.019c": "tad eva nindann āsīta śraddhā vānyatra gṛhyate",
    "GE07mbh_12_u:010.020a": "śriyā vihīnair adhanair nāstikaiḥ saṃpravartitam",
    "GE07mbh_12_u:010.020c": "vedavādasya vijñānaṃ satyābhāsam ivānṛtam",
    "GE07mbh_12_u:010.021a": "śakyaṃ tu mauṇḍyam āsthāya bibhratātmānam ātmanā",
    "GE07mbh_12_u:010.021c": "dharmacchadma samāsthāya āsituṃ na tu jīvitum",
    "GE07mbh_12_u:010.022a": "śakyaṃ punar araṇyeṣu sukham ekena jīvitum",
    "GE07mbh_12_u:010.022c": "abibhratā putrapautrān devarṣīn atithīn pitṝn",
    "GE07mbh_12_u:010.023a": "neme mṛgāḥ svargajito na varāhā na pakṣiṇaḥ",
    "GE07mbh_12_u:010.023c": "athaitena prakāreṇa puṇyam āhur na tāñ janāḥ",
    "GE07mbh_12_u:010.024a": "yadi saṃnyāsataḥ siddhiṃ rājan kaś cid avāpnuyāt",
    "GE07mbh_12_u:010.024c": "parvatāś ca drumāś caiva kṣipraṃ siddhim avāpnuyuḥ",
    "GE07mbh_12_u:010.025a": "ete hi nityasaṃnyāsā dṛśyante nirupadravāḥ",
    "GE07mbh_12_u:010.025c": "aparigrahavantaś ca satataṃ cātmacāriṇaḥ",
    "GE07mbh_12_u:010.026a": "atha ced ātmabhāgyeṣu nānyeṣāṃ siddhim aśnute",
    "GE07mbh_12_u:010.026c": "tasmāt karmaiva kartavyaṃ nāsti siddhir akarmaṇaḥ",
    "GE07mbh_12_u:010.027a": "audakāḥ sṛṣṭayaś caiva jantavaḥ siddhim āpnuyuḥ",
    "GE07mbh_12_u:010.027c": "yeṣām ātmaiva bhartavyo nānyaḥ kaś cana vidyate",
    "GE07mbh_12_u:010.027d-0011_01": "te 'pi vai puruṣā loke parvatānām ihopamāḥ",
    "GE07mbh_12_u:010.028a": "avekṣasva yathā svaiḥ svaiḥ karmabhir vyāpṛtaṃ jagat",
    "GE07mbh_12_u:010.028c": "tasmāt karmaiva kartavyaṃ nāsti siddhir akarmaṇaḥ",
    "GE07mbh_12_u:011.001": "arjuna uvāca",
    "GE07mbh_12_u:011.001a": "atraivodāharantīmam itihāsaṃ purātanam",
    "GE07mbh_12_u:011.001c": "tāpasaiḥ saha saṃvādaṃ śakrasya bharatarṣabha",
    "GE07mbh_12_u:011.002a": "ke cid gṛhān parityajya vanam abhyagaman dvijāḥ",
    "GE07mbh_12_u:011.002c": "ajātaśmaśravo mandāḥ kule jātāḥ pravavrajuḥ",
    "GE07mbh_12_u:011.003a": "dharmo 'yam iti manvānā brahmacarye vyavasthitāḥ",
    "GE07mbh_12_u:011.003c": "tyaktvā gṛhān pitṝṃś caiva tān indro 'nvakṛpāyata",
    "GE07mbh_12_u:011.004a": "tān ābabhāṣe bhagavān pakṣī bhūtvā hiraṇmayaḥ",
    "GE07mbh_12_u:011.004c": "suduṣkaraṃ manuṣyaiś ca yat kṛtaṃ vighasāśibhiḥ",
    "GE07mbh_12_u:011.005a": "puṇyaṃ ca bata karmaiṣāṃ praśastaṃ caiva jīvitam",
    "GE07mbh_12_u:011.005c": "saṃsiddhās te gatiṃ mukhyāṃ prāptā dharmaparāyaṇāḥ",
    "GE07mbh_12_u:011.006": "ṛṣaya ūcuḥ",
    "GE07mbh_12_u:011.006a": "aho batāyaṃ śakunir vighasāśān praśaṃsati",
    "GE07mbh_12_u:011.006c": "asmān nūnam ayaṃ śāsti vayaṃ ca vighasāśinaḥ",
    "GE07mbh_12_u:011.007": "śakunir uvāca",
    "GE07mbh_12_u:011.007a": "nāhaṃ yuṣmān praśaṃsāmi paṅkadigdhān rajasvalān",
    "GE07mbh_12_u:011.007c": "ucchiṣṭabhojino mandān anye vai vighasāśinaḥ",
    "GE07mbh_12_u:011.008": "ṛṣaya ūcuḥ",
    "GE07mbh_12_u:011.008a": "idaṃ śreyaḥ param iti vayam evābhyupāsmahe",
    "GE07mbh_12_u:011.008c": "śakune brūhi yac chreyo bhṛśaṃ vai śraddadhāma te",
    "GE07mbh_12_u:011.009": "śakunir uvāca",
    "GE07mbh_12_u:011.009a": "yadi māṃ nābhiśaṅkadhvaṃ vibhajyātmānam ātmanā",
    "GE07mbh_12_u:011.009c": "tato 'haṃ vaḥ pravakṣyāmi yāthātathyaṃ hitaṃ vacaḥ",
    "GE07mbh_12_u:011.010": "ṛṣaya ūcuḥ",
    "GE07mbh_12_u:011.010a": "śṛṇumas te vacas tāta panthāno viditās tava",
    "GE07mbh_12_u:011.010c": "niyoge caiva dharmātman sthātum icchāma śādhi naḥ",
    "GE07mbh_12_u:011.011": "śakunir uvāca",
    "GE07mbh_12_u:011.011a": "catuṣpadāṃ gauḥ pravarā lohānāṃ kāñcanaṃ varam",
    "GE07mbh_12_u:011.011c": "śabdānāṃ pravaro mantro brāhmaṇo dvipadāṃ varaḥ",
    "GE07mbh_12_u:011.012a": "mantro 'yaṃ jātakarmādi brāhmaṇasya vidhīyate",
    "GE07mbh_12_u:011.012c": "jīvato yo yathākālaṃ śmaśānanidhanād iti",
    "GE07mbh_12_u:011.013a": "karmāṇi vaidikāny asya svargyaḥ panthās tv anuttamaḥ",
    "GE07mbh_12_u:011.013c": "atha sarvāṇi karmāṇi mantrasiddhāni cakṣate",
    "GE07mbh_12_u:011.014a": "āmnāyadṛḍhavādīni tathā siddhir iheṣyate",
    "GE07mbh_12_u:011.014c": "māsārdhamāsā ṛtava ādityaśaśitārakam",
    "GE07mbh_12_u:011.015a": "īhante sarvabhūtāni tad ṛtaṃ karmasaṅginām",
    "GE07mbh_12_u:011.015c": "siddhikṣetram idaṃ puṇyam ayam evāśramo mahān",
    "GE07mbh_12_u:011.016a": "atha ye karma nindanto manuṣyāḥ kāpathaṃ gatāḥ",
    "GE07mbh_12_u:011.016c": "mūḍhānām arthahīnānāṃ teṣām enas tu vidyate",
    "GE07mbh_12_u:011.017a": "devavaṃśān pitṛvaṃśān brahmavaṃśāṃś ca śāśvatān",
    "GE07mbh_12_u:011.017c": "saṃtyajya mūḍhā vartante tato yānty aśrutīpatham",
    "GE07mbh_12_u:011.018a": "etad vo 'stu tapo yuktaṃ dadānīty ṛṣicoditam",
    "GE07mbh_12_u:011.018c": "tasmāt tad adhyavasatas tapasvi tapa ucyate",
    "GE07mbh_12_u:011.019a": "devavaṃśān pitṛvaṃśān brahmavaṃśāṃś ca śāśvatān",
    "GE07mbh_12_u:011.019c": "saṃvibhajya guroś caryāṃ tad vai duṣkaram ucyate",
    "GE07mbh_12_u:011.020a": "devā vai duṣkaraṃ kṛtvā vibhūtiṃ paramāṃ gatāḥ",
    "GE07mbh_12_u:011.020c": "tasmād gārhasthyam udvoḍhuṃ duṣkaraṃ prabravīmi vaḥ",
    "GE07mbh_12_u:011.021a": "tapaḥ śreṣṭhaṃ prajānāṃ hi mūlam etan na saṃśayaḥ",
    "GE07mbh_12_u:011.021c": "kuṭumbavidhinānena yasmin sarvaṃ pratiṣṭhitam",
    "GE07mbh_12_u:011.022a": "etad vidus tapo viprā dvaṃdvātītā vimatsarāḥ",
    "GE07mbh_12_u:011.022c": "tasmād vanaṃ madhyamaṃ ca lokeṣu tapa ucyate",
    "GE07mbh_12_u:011.023a": "durādharṣaṃ padaṃ caiva gacchanti vighasāśinaḥ",
    "GE07mbh_12_u:011.023c": "sāyaṃprātar vibhajyānnaṃ svakuṭumbe yathāvidhi",
    "GE07mbh_12_u:011.024a": "dattvātithibhyo devebhyaḥ pitṛbhyaḥ svajanasya ca",
    "GE07mbh_12_u:011.024c": "avaśiṣṭāni ye 'śnanti tān āhur vighasāśinaḥ",
    "GE07mbh_12_u:011.025a": "tasmāt svadharmam āsthāya suvratāḥ satyavādinaḥ",
    "GE07mbh_12_u:011.025c": "lokasya guravo bhūtvā te bhavanty anupaskṛtāḥ",
    "GE07mbh_12_u:011.026a": "tridivaṃ prāpya śakrasya svargaloke vimatsarāḥ",
    "GE07mbh_12_u:011.026c": "vasanti śāśvatīr varṣā janā duṣkarakāriṇaḥ",
    "GE07mbh_12_u:011.027a": "tatas te tad vacaḥ śrutvā tasya dharmārthasaṃhitam",
    "GE07mbh_12_u:011.027c": "utsṛjya nāstikagatiṃ gārhasthyaṃ dharmam āśritāḥ",
    "GE07mbh_12_u:011.028a": "tasmāt tvam api durdharṣa dhairyam ālambya śāśvatam",
    "GE07mbh_12_u:011.028c": "praśādhi pṛthivīṃ kṛtsnāṃ hatāmitrāṃ narottama",
    "GE07mbh_12_u:012.001": "vaiśaṃpāyana uvāca",
    "GE07mbh_12_u:012.001a": "arjunasya vacaḥ śrutvā nakulo vākyam abravīt",
    "GE07mbh_12_u:012.001c": "rājānam abhisaṃprekṣya sarvadharmabhṛtāṃ varam",
    "GE07mbh_12_u:012.002a": "anurudhya mahāprājño bhrātuś cittam ariṃdamaḥ",
    "GE07mbh_12_u:012.002c": "vyūḍhorasko mahābāhus tāmrāsyo mitabhāṣitā",
    "GE07mbh_12_u:012.003a": "viśākhayūpe devānāṃ sarveṣām agnayaś citāḥ",
    "GE07mbh_12_u:012.003c": "tasmād viddhi mahārāja devān karmapathi sthitān",
    "GE07mbh_12_u:012.004a": "anāstikān āstikānāṃ prāṇadāḥ pitaraś ca ye",
    "GE07mbh_12_u:012.004c": "te 'pi karmaiva kurvanti vidhiṃ paśyasva pārthiva",
    "GE07mbh_12_u:012.004e": "vedavādāpaviddhāṃs tu tān viddhi bhṛśanāstikān",
    "GE07mbh_12_u:012.005a": "na hi vedoktam utsṛjya vipraḥ sarveṣu karmasu",
    "GE07mbh_12_u:012.005c": "devayānena nākasya pṛṣṭham āpnoti bhārata",
    "GE07mbh_12_u:012.006a": "atyāśramān ayaṃ sarvān ity āhur vedaniścayāḥ",
    "GE07mbh_12_u:012.006c": "brāhmaṇāḥ śrutisaṃpannās tān nibodha janādhipa",
    "GE07mbh_12_u:012.007a": "vittāni dharmalabdhāni kratumukhyeṣv avāsṛjan",
    "GE07mbh_12_u:012.007c": "kṛtātmasu mahārāja sa vai tyāgī smṛto naraḥ",
    "GE07mbh_12_u:012.008a": "anavekṣya sukhādānaṃ tathaivordhvaṃ pratiṣṭhitaḥ",
    "GE07mbh_12_u:012.008c": "ātmatyāgī mahārāja sa tyāgī tāmasaḥ prabho",
    "GE07mbh_12_u:012.009a": "aniketaḥ paripatan vṛkṣamūlāśrayo muniḥ",
    "GE07mbh_12_u:012.009c": "apācakaḥ sadā yogī sa tyāgī pārtha bhikṣukaḥ",
    "GE07mbh_12_u:012.010a": "krodhaharṣāv anādṛtya paiśunyaṃ ca viśāṃ pate",
    "GE07mbh_12_u:012.010c": "vipro vedān adhīte yaḥ sa tyāgī gurupūjakaḥ",
    "GE07mbh_12_u:012.011a": "āśramāṃs tulayā sarvān dhṛtān āhur manīṣiṇaḥ",
    "GE07mbh_12_u:012.011c": "ekatas te trayo rājan gṛhasthāśrama ekataḥ",
    "GE07mbh_12_u:012.012a": "samīkṣate tu yo 'rthaṃ vai kāmaṃ svargaṃ ca bhārata",
    "GE07mbh_12_u:012.012c": "ayaṃ panthā maharṣīṇām iyaṃ lokavidāṃ gatiḥ",
    "GE07mbh_12_u:012.013a": "iti yaḥ kurute bhāvaṃ sa tyāgī bharatarṣabha",
    "GE07mbh_12_u:012.013c": "na yaḥ parityajya gṛhān vanam eti vimūḍhavat",
    "GE07mbh_12_u:012.014a": "yadā kāmān samīkṣeta dharmavaitaṃsiko 'nṛjuḥ",
    "GE07mbh_12_u:012.014c": "athainaṃ mṛtyupāśena kaṇṭhe badhnāti mṛtyurāṭ",
    "GE07mbh_12_u:012.015a": "abhimānakṛtaṃ karma naitat phalavad ucyate",
    "GE07mbh_12_u:012.015c": "tyāgayuktaṃ mahārāja sarvam eva mahāphalam",
    "GE07mbh_12_u:012.016a": "śamo damas tapo dānaṃ satyaṃ śaucam athārjavam",
    "GE07mbh_12_u:012.016c": "yajño dhṛtiś ca dharmaś ca nityam ārṣo vidhiḥ smṛtaḥ",
    "GE07mbh_12_u:012.017a": "pitṛdevātithikṛte samārambho 'tra śasyate",
    "GE07mbh_12_u:012.017c": "atraiva hi mahārāja trivargaḥ kevalaṃ phalam",
    "GE07mbh_12_u:012.018a": "etasmin vartamānasya vidhau vipraniṣevite",
    "GE07mbh_12_u:012.018c": "tyāginaḥ prasṛtasyeha nocchittir vidyate kva cit",
    "GE07mbh_12_u:012.019a": "asṛjad dhi prajā rājan prajāpatir akalmaṣaḥ",
    "GE07mbh_12_u:012.019c": "māṃ yakṣyantīti śāntātmā yajñair vividhadakṣiṇaiḥ",
    "GE07mbh_12_u:012.020a": "vīrudhaś caiva vṛkṣāṃś ca yajñārthaṃ ca tathauṣadhīḥ",
    "GE07mbh_12_u:012.020c": "paśūṃś caiva tathā medhyān yajñārthāni havīṃṣi ca",
    "GE07mbh_12_u:012.021a": "gṛhasthāśramiṇas tac ca yajñakarma virodhakam",
    "GE07mbh_12_u:012.021c": "tasmād gārhasthyam eveha duṣkaraṃ durlabhaṃ tathā",
    "GE07mbh_12_u:012.022a": "tat saṃprāpya gṛhasthā ye paśudhānyasamanvitāḥ",
    "GE07mbh_12_u:012.022c": "na yajante mahārāja śāśvataṃ teṣu kilbiṣam",
    "GE07mbh_12_u:012.023a": "svādhyāyayajñā ṛṣayo jñānayajñās tathāpare",
    "GE07mbh_12_u:012.023c": "athāpare mahāyajñān manasaiva vitanvate",
    "GE07mbh_12_u:012.023d-001_0001": "idam anyan mahārāja vidvadbhiḥ kathitaṃ mama",
    "GE07mbh_12_u:012.023d-001_0002": "bhūmir agniś ca vāyuś ca na cāpo na divākaraḥ",
    "GE07mbh_12_u:012.023d-001_0003": "nakṣatrāṇi na candraś ca na diśaḥ kāla eva ca",
    "GE07mbh_12_u:012.023d-001_0004": "śabdaḥ sparśaś ca rūpaṃ ca na gandho na rasaḥ kva cit",
    "GE07mbh_12_u:012.023d-001_0005": "na ca santi pramāṇāni yaiḥ prameyaṃ prasādhyate",
    "GE07mbh_12_u:012.023d-001_0006": "pratyakṣam anumānaṃ ca nopamānam athāgamaḥ",
    "GE07mbh_12_u:012.023d-001_0007": "nārthāpattir na caitihyaṃ dṛṣṭānto na ca saṃśayaḥ",
    "GE07mbh_12_u:012.023d-001_0008": "na kva cin nirṇayo rājan nādharmo dharma eva ca",
    "GE07mbh_12_u:012.023d-001_0009": "tiryak ca sthāvaraṃ caiva na devā na ca mānuṣāḥ",
    "GE07mbh_12_u:012.023d-001_0010": "varṇāśramavibhāgaś ca na ca kartā na karmakṛt",
    "GE07mbh_12_u:012.023d-001_0011": "na cārthaś ca vibhūtiś ca na cārthasya viceṣṭitam",
    "GE07mbh_12_u:012.023d-001_0012": "tamobhūtam idaṃ sarvam anālokaṃ jagan nṛpa",
    "GE07mbh_12_u:012.023d-001_0013": "na cātmā vidyamāno 'pi manasā yogam ṛcchati",
    "GE07mbh_12_u:012.023d-001_0014": "acetanaṃ manas tv āsīd ātmā eva sacetanaḥ",
    "GE07mbh_12_u:012.023d-001_0015": "īśvaraś cetanas tv ekas tenedaṃ gahanīkṛtam",
    "GE07mbh_12_u:012.023d-001_0016": "mantrāś ca cetanā rājan na ca dehena yojitāḥ",
    "GE07mbh_12_u:012.023d-001_0017": "te ca viśvasṛjo nāma ṛṣayo mantradevatāḥ",
    "GE07mbh_12_u:012.023d-001_0018": "caitanyam īśvarāt prāpya brahmāṇḍaṃ tair vinirmitam",
    "GE07mbh_12_u:012.023d-001_0019": "iṣṭvā viśvasṛjaṃ yajñaṃ nirmitaḥ prapitāmahaḥ",
    "GE07mbh_12_u:012.023d-001_0020": "sṛṣṭis tena samārabdhā prasādād īśvarasya ca",
    "GE07mbh_12_u:012.023d-001_0021": "caitanyam īśvarasyaitad yenedaṃ cetanaṃ jagat",
    "GE07mbh_12_u:012.023d-001_0022": "yogena ca samāviṣṭaṃ jagat kṛtsnaṃ ca śaṃbhunā",
    "GE07mbh_12_u:012.023d-001_0023": "dharmaś cārthaś ca kāmaś ca ukto mokṣaś ca saṃkṣaye",
    "GE07mbh_12_u:012.023d-001_0024": "brahmaṇaḥ parameśasya īśvareṇa yadṛcchayā",
    "GE07mbh_12_u:012.023d-001_0025": "ajño jantur anīśaś ca bhājanaṃ sukhaduḥkhayoḥ",
    "GE07mbh_12_u:012.023d-001_0026": "īśvaraprerito gacchet svargaṃ vā śvabhram eva vā",
    "GE07mbh_12_u:012.023d-001_0027": "pradhānaṃ puruṣaṃ caiva ātmānaṃ sarvadehinām",
    "GE07mbh_12_u:012.023d-001_0028": "manasā viṣayaṃ caiva cetanena pracoditāḥ",
    "GE07mbh_12_u:012.023d-001_0029": "sukhaduḥkhena yujyante karmabhiś ca pracoditāḥ",
    "GE07mbh_12_u:012.023d-001_0030": "varṇāśramavibhāgaś ca īśvareṇa pravartitaḥ",
    "GE07mbh_12_u:012.023d-001_0031": "sadevāsuragandharvaṃ tenedaṃ nirmitaṃ jagat",
    "GE07mbh_12_u:012.023d-001_0032": "tvaṃ cānye ca mahārāja īśvarasya vaśe sthitāḥ",
    "GE07mbh_12_u:012.023d-001_0033": "jīvante ca mriyante ca na svatantrāḥ kathaṃ cana",
    "GE07mbh_12_u:012.023d-001_0034": "hitvā hitvā ca bhūtāni hatvā sarvam idaṃ jagat",
    "GE07mbh_12_u:012.023d-001_0035": "yajate karmaṇā devaṃ na sa pāpena lipyate",
    "GE07mbh_12_u:012.023d-001_0036": "hiṃsātmakāni karmāṇi sarveṣāṃ gṛhamedhinām",
    "GE07mbh_12_u:012.023d-001_0037": "devatānām ṛṣīṇāṃ ca te ca yānti parāṃ gatim",
    "GE07mbh_12_u:012.023d-001_0038": "pātitāḥ śatravaḥ pūrvaṃ sarvatra vasudhādhipaiḥ",
    "GE07mbh_12_u:012.023d-001_0039": "prajānāṃ hitakāmaiś ca ātmanaś ca hitaiṣibhiḥ",
    "GE07mbh_12_u:012.023d-001_0040": "yadi tatra bhavet pāpaṃ kathaṃ te svargam āsthitāḥ",
    "GE07mbh_12_u:012.023d-001_0041": "na prāptā narakaṃ rājan veṣṭitāḥ pāpakarmabhiḥ",
    "GE07mbh_12_u:012.024a": "evaṃ dānasamādhānaṃ mārgam ātiṣṭhato nṛpa",
    "GE07mbh_12_u:012.024c": "dvijāter brahmabhūtasya spṛhayanti divaukasaḥ",
    "GE07mbh_12_u:012.025a": "sa ratnāni vicitrāṇi saṃbhṛtāni tatas tataḥ",
    "GE07mbh_12_u:012.025c": "makheṣv anabhisaṃtyajya nāstikyam abhijalpasi",
    "GE07mbh_12_u:012.025e": "kuṭumbam āsthite tyāgaṃ na paśyāmi narādhipa",
    "GE07mbh_12_u:012.026a": "rājasūyāśvamedheṣu sarvamedheṣu vā punaḥ",
    "GE07mbh_12_u:012.026c": "ya cānye kratavas tāta brāhmaṇair abhipūjitāḥ",
    "GE07mbh_12_u:012.026e": "tair yajasva mahārāja śakro devapatir yathā",
    "GE07mbh_12_u:012.027a": "rājñaḥ pramādadoṣeṇa dasyubhiḥ parimuṣyatām",
    "GE07mbh_12_u:012.027c": "aśaraṇyaḥ prajānāṃ yaḥ sa rājā kalir ucyate",
    "GE07mbh_12_u:012.028a": "aśvān gāś caiva dāsīś ca kareṇūś ca svalaṃkṛtāḥ",
    "GE07mbh_12_u:012.028c": "grāmāñ janapadāṃś caiva kṣetrāṇi ca gṛhāṇi ca",
    "GE07mbh_12_u:012.029a": "apradāya dvijātibhyo mātsaryāviṣṭacetasaḥ",
    "GE07mbh_12_u:012.029c": "vayaṃ te rājakalayo bhaviṣyāmo viśāṃ pate",
    "GE07mbh_12_u:012.030a": "adātāro 'śaraṇyāś ca rājakilbiṣabhāginaḥ",
    "GE07mbh_12_u:012.030c": "duḥkhānām eva bhoktāro na sukhānāṃ kadā cana",
    "GE07mbh_12_u:012.031a": "aniṣṭvā ca mahāyajñair akṛtvā ca pitṛsvadhām",
    "GE07mbh_12_u:012.031c": "tīrtheṣv anabhisaṃtyajya pravrajiṣyasi ced atha",
    "GE07mbh_12_u:012.032a": "chinnābhram iva gantāsi vilayaṃ māruteritam",
    "GE07mbh_12_u:012.032c": "lokayor ubhayor bhraṣṭo hy antarāle vyavasthitaḥ",
    "GE07mbh_12_u:012.033a": "antar bahiś ca yat kiṃ cin manovyāsaṅgakārakam",
    "GE07mbh_12_u:012.033c": "parityajya bhavet tyāgī na yo hitvā pratiṣṭhate",
    "GE07mbh_12_u:012.034a": "etasmin vartamānasya vidhau vipraniṣevite",
    "GE07mbh_12_u:012.034c": "brāhmaṇasya mahārāja nocchittir vidyate kva cit",
    "GE07mbh_12_u:012.035a": "nihatya śatrūṃs tarasā samṛddhān; śakro yathā daityabalāni saṃkhye",
    "GE07mbh_12_u:012.035c": "kaḥ pārtha śocen nirataḥ svadharme; pūrvaiḥ smṛte pārthiva śiṣṭajuṣṭe",
    "GE07mbh_12_u:012.035d-0012_01": "na cāpi śociti hatāḥ svadharme",
    "GE07mbh_12_u:012.035d-0012_02": "pūrvaiḥ kṛte pārthivamukhyamukhyaiḥ",
    "GE07mbh_12_u:012.036a": "kṣātreṇa dharmeṇa parākrameṇa; jitvā mahīṃ mantravidbhyaḥ pradāya",
    "GE07mbh_12_u:012.036c": "nākasya pṛṣṭhe 'si narendra gantā; na śocitavyaṃ bhavatādya pārtha",
    "GE07mbh_12_u:013.001": "sahadeva uvāca",
    "GE07mbh_12_u:013.001a": "na bāhyaṃ dravyam utsṛjya siddhir bhavati bhārata",
    "GE07mbh_12_u:013.001c": "śārīraṃ dravyam utsṛjya siddhir bhavati vā na vā",
    "GE07mbh_12_u:013.002a": "bāhyadravyavimuktasya śārīreṣu ca gṛdhyataḥ",
    "GE07mbh_12_u:013.002c": "yo dharmo yat sukhaṃ vā syād dviṣatāṃ tat tathāstu naḥ",
    "GE07mbh_12_u:013.003a": "śārīraṃ dravyam utsṛjya pṛthivīm anuśāsataḥ",
    "GE07mbh_12_u:013.003c": "yo dharmo yat sukhaṃ vā syāt suhṛdāṃ tat tathāstu naḥ",
    "GE07mbh_12_u:013.004a": "dvyakṣaras tu bhaven mṛtyus tryakṣaraṃ brahma śāśvatam",
    "GE07mbh_12_u:013.004c": "mameti ca bhaven mṛtyur na mameti ca śāśvatam",
    "GE07mbh_12_u:013.005a": "brahmamṛtyū ca tau rājann ātmany eva samāśritau",
    "GE07mbh_12_u:013.005c": "adṛśyamānau bhūtāni yodhayetām asaṃśayam",
    "GE07mbh_12_u:013.006a": "avināśo 'sya sattvasya niyato yadi bhārata",
    "GE07mbh_12_u:013.006c": "bhittvā śarīraṃ bhūtānāṃ na hiṃsā pratipatsyate",
    "GE07mbh_12_u:013.007a": "athāpi ca sahotpattiḥ sattvasya pralayas tathā",
    "GE07mbh_12_u:013.007c": "naṣṭe śarīre naṣṭaṃ syād vṛthā ca syāt kriyāpathaḥ",
    "GE07mbh_12_u:013.008a": "tasmād ekāntam utsṛjya pūrvaiḥ pūrvataraiś ca yaḥ",
    "GE07mbh_12_u:013.008c": "panthā niṣevitaḥ sadbhiḥ sa niṣevyo vijānatā",
    "GE07mbh_12_u:013.008d-0013_01": "svāyaṃbhuvena manunā tathānyaiś cakravartibhiḥ",
    "GE07mbh_12_u:013.008d-0013_02": "yady ayaṃ hy adhamaḥ panthāḥ kasmāt tais tair niṣevitaḥ",
    "GE07mbh_12_u:013.008d-0013_03": "kṛtatretādiyuktāni guṇavanti ca bhārata",
    "GE07mbh_12_u:013.008d-0013_04": "yugāni bahuśas taiś ca bhukteyam avanir nṛpa",
    "GE07mbh_12_u:013.009a": "labdhvāpi pṛthivīṃ kṛtsnāṃ sahasthāvarajaṅgamām",
    "GE07mbh_12_u:013.009c": "na bhuṅkte yo nṛpaḥ samyaṅ niṣphalaṃ tasya jīvitam",
    "GE07mbh_12_u:013.010a": "atha vā vasato rājan vane vanyena jīvataḥ",
    "GE07mbh_12_u:013.010c": "dravyeṣu yasya mamatā mṛtyor āsye sa vartate",
    "GE07mbh_12_u:013.011a": "bāhyābhyantarabhūtānāṃ svabhāvaṃ paśya bhārata",
    "GE07mbh_12_u:013.011c": "ye tu paśyanti tadbhāvaṃ mucyante mahato bhayāt",
    "GE07mbh_12_u:013.012a": "bhavān pitā bhavān mātā bhavān bhrātā bhavān guruḥ",
    "GE07mbh_12_u:013.012c": "duḥkhapralāpān ārtasya tasmān me kṣantum arhasi",
    "GE07mbh_12_u:013.013a": "tathyaṃ vā yadi vātathyaṃ yan mayaitat prabhāṣitam",
    "GE07mbh_12_u:013.013c": "tad viddhi pṛthivīpāla bhaktyā bharatasattama",
    "GE07mbh_12_u:014.001": "vaiśaṃpāyana uvāca",
    "GE07mbh_12_u:014.001a": "avyāharati kaunteye dharmarāje yudhiṣṭhire",
    "GE07mbh_12_u:014.001c": "bhrātṝṇāṃ bruvatāṃ tāṃs tān vividhān vedaniścayān",
    "GE07mbh_12_u:014.002a": "mahābhijanasaṃpannā śrīmaty āyatalocanā",
    "GE07mbh_12_u:014.002c": "abhyabhāṣata rājendraṃ draupadī yoṣitāṃ varā",
    "GE07mbh_12_u:014.003a": "āsīnam ṛṣabhaṃ rājñāṃ bhrātṛbhiḥ parivāritam",
    "GE07mbh_12_u:014.003c": "siṃhaśārdūlasadṛśair vāraṇair iva yūthapam",
    "GE07mbh_12_u:014.004a": "abhimānavatī nityaṃ viśeṣeṇa yudhiṣṭhire",
    "GE07mbh_12_u:014.004c": "lālitā satataṃ rājñā dharmajñā dharmadarśinī",
    "GE07mbh_12_u:014.005a": "āmantrya vipulaśroṇī sāmnā paramavalgunā",
    "GE07mbh_12_u:014.005c": "bhartāram abhisaṃprekṣya tato vacanam abravīt",
    "GE07mbh_12_u:014.006a": "ime te bhrātaraḥ pārtha śuṣyanta stokakā iva",
    "GE07mbh_12_u:014.006c": "vāvāśyamānās tiṣṭhanti na cainān abhinandase",
    "GE07mbh_12_u:014.007a": "nandayaitān mahārāja mattān iva mahādvipān",
    "GE07mbh_12_u:014.007c": "upapannena vākyena satataṃ duḥkhabhāginaḥ",
    "GE07mbh_12_u:014.008a": "kathaṃ dvaitavane rājan pūrvam uktvā tathā vacaḥ",
    "GE07mbh_12_u:014.008c": "bhrātṝn etān sma sahitāñ śītavātātapārditān",
    "GE07mbh_12_u:014.009a": "vayaṃ duryodhanaṃ hatvā mṛdhe bhokṣyāma medinīm",
    "GE07mbh_12_u:014.009c": "saṃpūrṇāṃ sarvakāmānām āhave vijayaiṣiṇaḥ",
    "GE07mbh_12_u:014.010a": "virathāṃś ca rathān kṛtvā nihatya ca mahāgajān",
    "GE07mbh_12_u:014.010c": "saṃstīrya ca rathair bhūmiṃ sasādibhir ariṃdamāḥ",
    "GE07mbh_12_u:014.011a": "yajatāṃ vividhair yajñaiḥ samṛddhair āptadakṣiṇaiḥ",
    "GE07mbh_12_u:014.011c": "vanavāsakṛtaṃ duḥkhaṃ bhaviṣyati sukhāya naḥ",
    "GE07mbh_12_u:014.012a": "ity etān evam uktvā tvaṃ svayaṃ dharmabhṛtāṃ vara",
    "GE07mbh_12_u:014.012c": "katham adya punar vīra vinihaṃsi manāṃsy uta",
    "GE07mbh_12_u:014.013a": "na klībo vasudhāṃ bhuṅkte na klībo dhanam aśnute",
    "GE07mbh_12_u:014.013c": "na klībasya gṛhe putrā matsyāḥ paṅka ivāsate",
    "GE07mbh_12_u:014.014a": "nādaṇḍaḥ kṣatriyo bhāti nādaṇḍo bhūtim aśnute",
    "GE07mbh_12_u:014.014c": "nādaṇḍasya prajā rājñaḥ sukham edhanti bhārata",
    "GE07mbh_12_u:014.014d-002_0001": "sadevāsuragandharvair apsarobhir vibhūṣitam",
    "GE07mbh_12_u:014.014d-002_0002": "rakṣobhir guhyakair nāgair manuṣyaiś ca vibhūṣitam",
    "GE07mbh_12_u:014.014d-002_0003": "trivargeṇa ca saṃpūrṇaṃ trivargasyāgamena ca",
    "GE07mbh_12_u:014.014d-002_0004": "daṇḍenābhyāhṛtaṃ sarvaṃ jagad bhogāya kalpate",
    "GE07mbh_12_u:014.014d-002_0005": "svayaṃbhuvaṃ mahīpāla āgamaṃ śṛṇu śāśvatam",
    "GE07mbh_12_u:014.014d-002_0006": "viprāṇāṃ viditaś cāyaṃ tava caiva viśāṃ pate",
    "GE07mbh_12_u:014.014d-002_0007": "arājake hi loke 'smin sarvato vidrute bhayāt",
    "GE07mbh_12_u:014.014d-002_0008": "rakṣārtham asya lokasya rājānam asṛjat prabhuḥ",
    "GE07mbh_12_u:014.014d-002_0009": "mahākāyaṃ mahāvīryaṃ pālane jagataḥ kṣamam",
    "GE07mbh_12_u:014.014d-002_0010": "anilāgniyamārkāṇām indrasya varuṇasya ca",
    "GE07mbh_12_u:014.014d-002_0011": "candravitteśayoś caiva mātrā nirhṛtya śāśvatīḥ",
    "GE07mbh_12_u:014.014d-002_0012": "yasmād eṣāṃ surendrāṇāṃ saṃbhavaty aṃśato nṛpaḥ",
    "GE07mbh_12_u:014.014d-002_0013": "tasmād abhibhavaty eṣa sarvabhūtāni tejasā",
    "GE07mbh_12_u:014.014d-002_0014": "tapaty ādityavac caiva cakṣūṃṣi ca manāṃsi ca",
    "GE07mbh_12_u:014.014d-002_0015": "na cainaṃ bhuvi śaknoti kaś cid apy abhivīkṣitum",
    "GE07mbh_12_u:014.014d-002_0016": "so 'gnir bhavati vāyuś ca so 'rkaḥ somaś ca dharmarāṭ",
    "GE07mbh_12_u:014.014d-002_0017": "sa kuberaḥ sa varuṇaḥ sa mahendraḥ pratāpavān",
    "GE07mbh_12_u:014.014d-002_0018": "pitāmahasya devasya viṣṇoḥ śarvasya caiva hi",
    "GE07mbh_12_u:014.014d-002_0019": "ṛṣīṇāṃ caiva sarveṣāṃ tasmiṃs tejaḥ pratiṣṭhitam",
    "GE07mbh_12_u:014.014d-002_0020": "bālo 'pi nāvamantavyo manuṣya iti bhūmipaḥ",
    "GE07mbh_12_u:014.014d-002_0021": "mahatī devatā hy eṣā nararūpeṇa tiṣṭhati",
    "GE07mbh_12_u:014.014d-002_0022": "ekam eva dahaty agnir naraṃ durupasarpiṇam",
    "GE07mbh_12_u:014.014d-002_0023": "kulaṃ dahati rājāgniḥ sapaśudravyasaṃcayam",
    "GE07mbh_12_u:014.014d-002_0024": "dhṛtarāṣṭrakulaṃ dagdhaṃ krodhodbhūtena vahninā",
    "GE07mbh_12_u:014.014d-002_0025": "pratyakṣam etal lokasya saṃśayo na hi vidyate",
    "GE07mbh_12_u:014.014d-002_0026": "kulajo vṛttasaṃpanno dhārmikaś ca mahīpatiḥ",
    "GE07mbh_12_u:014.014d-002_0027": "prajānāṃ pālane yuktaḥ pūjyate daivatair api",
    "GE07mbh_12_u:014.014d-002_0028": "kāryaṃ yo 'vekṣya śaktiṃ ca deśakālau ca tattvataḥ",
    "GE07mbh_12_u:014.014d-002_0029": "kurute dharmasiddhyarthaṃ vaiśvarūpyaṃ punaḥ punaḥ",
    "GE07mbh_12_u:014.014d-002_0030": "tasya prasāde padmā śrīr vijayaś ca parākrame",
    "GE07mbh_12_u:014.014d-002_0031": "mṛtyuś ca vasati krodhe sarvatejomayo hi saḥ",
    "GE07mbh_12_u:014.014d-002_0032": "taṃ yas tu dveṣṭi saṃmohāt sa vinaśyati mānavaḥ",
    "GE07mbh_12_u:014.014d-002_0033": "tasya hy āśu vināśāya rājāpi kurute manaḥ",
    "GE07mbh_12_u:014.014d-002_0034": "tasmād dharmaṃ yam iṣṭeṣu sa vyavasyati pārthivaḥ",
    "GE07mbh_12_u:014.014d-002_0035": "aniṣṭaṃ cāpy aniṣṭeṣu tad dharmaṃ na vicālayet",
    "GE07mbh_12_u:014.014d-002_0036": "tasyārthe sarvabhūtānāṃ goptāraṃ dharmam ātmajam",
    "GE07mbh_12_u:014.014d-002_0037": "brahmatejomayaṃ daṇḍam asṛjat pūrvam īśvaraḥ",
    "GE07mbh_12_u:014.014d-002_0038": "tasya sarvāṇi bhūtāni sthāvarāṇi carāṇi ca",
    "GE07mbh_12_u:014.014d-002_0039": "bhayād bhogāya kalpante dharmān na vicalanti ca",
    "GE07mbh_12_u:014.014d-002_0040": "deśakālau ca śaktiṃ ca kāryaṃ cāvekṣya tattvataḥ",
    "GE07mbh_12_u:014.014d-002_0041": "yathārhataḥ saṃpraṇayen nareṣv anyāyavartiṣu",
    "GE07mbh_12_u:014.014d-002_0042": "sa rājā puruṣo daṇḍaḥ sa netā śāsitā ca saḥ",
    "GE07mbh_12_u:014.014d-002_0043": "varṇānām āśramāṇāṃ ca dharmaprabhur athāvyayaḥ",
    "GE07mbh_12_u:014.014d-002_0044": "daṇḍaḥ śāsti prajāḥ sarvā daṇḍa evābhirakṣati",
    "GE07mbh_12_u:014.014d-002_0045": "daṇḍaḥ supteṣu jāgarti daṇḍaṃ dharmaṃ vidur budhāḥ",
    "GE07mbh_12_u:014.014d-002_0046": "susamīkṣya dhṛto daṇḍaḥ sarvā rañjayati prajāḥ",
    "GE07mbh_12_u:014.014d-002_0047": "asamīkṣya praṇītas tu vināśayati sarvataḥ",
    "GE07mbh_12_u:014.014d-002_0048": "yadi na praṇayed rājā daṇḍaṃ daṇḍyeṣv atandritaḥ",
    "GE07mbh_12_u:014.014d-002_0049": "śūle matsyān ivādhakṣyan durbalān balavattarāḥ",
    "GE07mbh_12_u:014.014d-002_0050": "kāko 'dyāc ca puroḍāśaṃ śvā caivāvalihed dhaviḥ",
    "GE07mbh_12_u:014.014d-002_0051": "svāmitvaṃ na kva cic ca syāt prapadyetādharottaram",
    "GE07mbh_12_u:014.014d-002_0052": "sarvo daṇḍajito loko durlabhas tu śucir naraḥ",
    "GE07mbh_12_u:014.014d-002_0053": "daṇḍasya hi bhayāt sarvaṃ jagad bhogāya kalpate",
    "GE07mbh_12_u:014.014d-002_0054": "devadānavagandharvā rakṣāṃsi patagoragāḥ",
    "GE07mbh_12_u:014.014d-002_0055": "te 'pi bhogāya kalpante daṇḍenaivābhipīḍitāḥ",
    "GE07mbh_12_u:014.014d-002_0056": "dūṣyeyuḥ sarvavarṇāś ca bhidyeran sarvasetavaḥ",
    "GE07mbh_12_u:014.014d-002_0057": "sarvalokaprakopaś ca bhaved daṇḍasya vibhramāt",
    "GE07mbh_12_u:014.014d-002_0058": "yatra śyāmo lohitākṣo daṇḍaś carati pāpahā",
    "GE07mbh_12_u:014.014d-002_0059": "prajās tatra na muhyanti netā cet sādhu paśyati",
    "GE07mbh_12_u:014.014d-002_0060": "āhus tasya praṇetāraṃ rājānaṃ satyavādinam",
    "GE07mbh_12_u:014.014d-002_0061": "samīkṣyakāriṇaṃ prājñaṃ dharmakāmārthakovidam",
    "GE07mbh_12_u:014.014d-002_0062": "taṃ rājā praṇayan samyak svargāyābhipravartate",
    "GE07mbh_12_u:014.014d-002_0063": "kāmātmā viṣayī kṣudro daṇḍenaiva nihanyate",
    "GE07mbh_12_u:014.014d-002_0064": "daṇḍo hi sumahātejā durdharaś cākṛtātmabhiḥ",
    "GE07mbh_12_u:014.014d-002_0065": "dharmād vicalitaṃ hanti nṛpam eva sabāndhavam",
    "GE07mbh_12_u:014.014d-002_0066": "tato durgaṃ ca rāṣṭraṃ ca lokaṃ ca sacarācaram",
    "GE07mbh_12_u:014.014d-002_0067": "antarikṣagatāṃś caiva munīn devāṃś ca hiṃsati",
    "GE07mbh_12_u:014.014d-002_0068": "so 'sahāyena mūḍhena lubdhenākṛtabuddhinā",
    "GE07mbh_12_u:014.014d-002_0069": "aśakyo nyāyato netuṃ viṣayāṃś caiva sevatā",
    "GE07mbh_12_u:014.014d-002_0070": "śucinā satyasaṃdhena nītiśāstrānusāriṇā",
    "GE07mbh_12_u:014.014d-002_0071": "daṇḍaḥ praṇetuṃ śakyo hi susahāyena dhīmatā",
    "GE07mbh_12_u:014.014d-002_0072": "svarāṣṭre nyāyavartī syād bhṛśaṃ daṇḍaś ca śatruṣu",
    "GE07mbh_12_u:014.014d-002_0073": "suhṛt svajihmaḥ snigdheṣu brāhmaṇeṣu kṣamānvitaḥ",
    "GE07mbh_12_u:014.014d-002_0074": "evaṃvṛttasya rājñas tu śiloñchenāpi jīvataḥ",
    "GE07mbh_12_u:014.014d-002_0075": "vistīryeta yaśo loke tailabindhur ivāmbhasi",
    "GE07mbh_12_u:014.014d-002_0076": "atas tu viparītasya nṛpater akṛtātmanaḥ",
    "GE07mbh_12_u:014.014d-002_0077": "saṃkṣipyeta yaśo loke ghṛtabindur ivāmbhasi",
    "GE07mbh_12_u:014.014d-002_0078": "devadevena rudreṇa brahmaṇā ca mahīpate",
    "GE07mbh_12_u:014.014d-002_0079": "viṣṇunā caiva devena śakreṇa ca mahātmanā",
    "GE07mbh_12_u:014.014d-002_0080": "lokapālaiś ca bhūtaiś ca pāṇḍavaiś ca mahātmabhiḥ",
    "GE07mbh_12_u:014.014d-002_0081": "dharmād vicalitā rājan dhārtarāṣṭrā nipātitāḥ",
    "GE07mbh_12_u:014.014d-002_0082": "adhārmikā durācārāḥ sasainyā vinipātitāḥ",
    "GE07mbh_12_u:014.014d-002_0083": "tān nihatya na doṣas te svalpo 'pi jagatīpate",
    "GE07mbh_12_u:014.014d-002_0084": "chalena māyayā vātha kṣatradharmeṇa vā nṛpa",
    "GE07mbh_12_u:014.015a": "mitratā sarvabhūteṣu dānam adhyayanaṃ tapaḥ",
    "GE07mbh_12_u:014.015c": "brāhmaṇasyaiṣa dharmaḥ syān na rājño rājasattama",
    "GE07mbh_12_u:014.016a": "asatāṃ pratiṣedhaś ca satāṃ ca paripālanam",
    "GE07mbh_12_u:014.016c": "eṣa rājñāṃ paro dharmaḥ samare cāpalāyanam",
    "GE07mbh_12_u:014.017a": "yasmin kṣamā ca krodhaś ca dānādāne bhayābhaye",
    "GE07mbh_12_u:014.017c": "nigrahānugrahau cobhau sa vai dharmavid ucyate",
    "GE07mbh_12_u:014.018a": "na śrutena na dānena na sāntvena na cejyayā",
    "GE07mbh_12_u:014.018c": "tvayeyaṃ pṛthivī labdhā notkocena tathāpy uta",
    "GE07mbh_12_u:014.019a": "yat tad balam amitrāṇāṃ tathā vīrasamudyatam",
    "GE07mbh_12_u:014.019c": "hastyaśvarathasaṃpannaṃ tribhir aṅgair mahattaram",
    "GE07mbh_12_u:014.020a": "rakṣitaṃ droṇakarṇābhyām aśvatthāmnā kṛpeṇa ca",
    "GE07mbh_12_u:014.020c": "tat tvayā nihataṃ vīra tasmād bhuṅkṣva vasuṃdharām",
    "GE07mbh_12_u:014.021a": "jambūdvīpo mahārāja nānājanapadāyutaḥ",
    "GE07mbh_12_u:014.021c": "tvayā puruṣaśārdūla daṇḍena mṛditaḥ prabho",
    "GE07mbh_12_u:014.022a": "jambūdvīpena sadṛśaḥ krauñcadvīpo narādhipa",
    "GE07mbh_12_u:014.022c": "apareṇa mahāmeror daṇḍena mṛditas tvayā",
    "GE07mbh_12_u:014.023a": "krauñcadvīpena sadṛśaḥ śākadvīpo narādhipa",
    "GE07mbh_12_u:014.023c": "pūrveṇa tu mahāmeror daṇḍena mṛditas tvayā",
    "GE07mbh_12_u:014.024a": "uttareṇa mahāmeroḥ śākadvīpena saṃmitaḥ",
    "GE07mbh_12_u:014.024c": "bhadrāśvaḥ puruṣavyāghra daṇḍena mṛditas tvayā",
    "GE07mbh_12_u:014.025a": "dvīpāś ca sāntaradvīpā",
    "GE07mbh_12_u:014.025c": "vigāhya sāgaraṃ vīra daṇḍena mṛditās tvayā",
    "GE07mbh_12_u:014.026a": "etāny apratimāni tvaṃ kṛtvā karmāṇi bhārata",
    "GE07mbh_12_u:014.026c": "na prīyase mahārāja pūjyamāno dvijātibhiḥ",
    "GE07mbh_12_u:014.027a": "sa tvaṃ bhrātṝn imān dṛṣṭvā pratinandasva bhārata",
    "GE07mbh_12_u:014.027c": "ṛṣabhān iva saṃmattān gajendrān ūrjitān iva",
    "GE07mbh_12_u:014.028a": "amarapratimāḥ sarve śatrusāhāḥ paraṃtapāḥ",
    "GE07mbh_12_u:014.028c": "eko 'pi hi sukhāyaiṣāṃ kṣamaḥ syād iti me matiḥ",
    "GE07mbh_12_u:014.029a": "kiṃ punaḥ puruṣavyāghrāḥ patayo me nararṣabhāḥ",
    "GE07mbh_12_u:014.029c": "samastānīndriyāṇīva śarīrasya viceṣṭane",
    "GE07mbh_12_u:014.030a": "anṛtaṃ mābravīc chvaśrūḥ sarvajñā sarvadarśinī",
    "GE07mbh_12_u:014.030c": "yudhiṣṭhiras tvāṃ pāñcāli sukhe dhāsyaty anuttame",
    "GE07mbh_12_u:014.031a": "hatvā rājasahasrāṇi bahūny āśuparākramaḥ",
    "GE07mbh_12_u:014.031c": "tad vyarthaṃ saṃprapaśyāmi mohāt tava janādhipa",
    "GE07mbh_12_u:014.032a": "yeṣām unmattako jyeṣṭhaḥ sarve tasyopacāriṇaḥ",
    "GE07mbh_12_u:014.032c": "tavonmādena rājendra sonmādāḥ sarvapāṇḍavāḥ",
    "GE07mbh_12_u:014.033a": "yadi hi syur anunmattā bhrātaras te janādhipa",
    "GE07mbh_12_u:014.033c": "baddhvā tvāṃ nāstikaiḥ sārdhaṃ praśāseyur vasuṃdharām",
    "GE07mbh_12_u:014.034a": "kurute mūḍham evaṃ hi yaḥ śreyo nādhigacchati",
    "GE07mbh_12_u:014.034c": "dhūpair añjanayogaiś ca nasyakarmabhir eva ca",
    "GE07mbh_12_u:014.034e": "bheṣajaiḥ sa cikitsyaḥ syād ya unmārgeṇa gacchati",
    "GE07mbh_12_u:014.034f-0014_01": "unmattir apanetavyā tava rājan yadṛcchayā",
    "GE07mbh_12_u:014.035a": "sāhaṃ sarvādhamā loke strīṇāṃ bharatasattama",
    "GE07mbh_12_u:014.035c": "tathā vinikṛtāmitrair yāham icchāmi jīvitum",
    "GE07mbh_12_u:014.035d-003_0001": "dhṛtarāṣṭrasutā rājan nityam utpathagāminaḥ",
    "GE07mbh_12_u:014.035d-003_0002": "tādṛśānāṃ vadhe doṣaṃ nāhaṃ paśyāmi karhi cit",
    "GE07mbh_12_u:014.035d-003_0003": "imāṃś cośanasā gītāñ ślokāñ śṛṇu narādhipa",
    "GE07mbh_12_u:014.035d-003_0004": "ātmahantārthahantā ca bandhuhantā viṣapradaḥ",
    "GE07mbh_12_u:014.035d-003_0005": "ātharvaṇena hantā ca yaś ca bhāryāṃ parāmṛśet",
    "GE07mbh_12_u:014.035d-003_0006": "nirdoṣaṃ vadham eteṣāṃ ṣaṇṇām apy ātatāyinām",
    "GE07mbh_12_u:014.035d-003_0007": "brahmā provāca bhagavān bhārgavāya mahātmane",
    "GE07mbh_12_u:014.035d-003_0008": "brahmakṣatraviśāṃ rājan satpathe vartatām api",
    "GE07mbh_12_u:014.035d-003_0009": "prasahyāgāram āgamya hantāraṃ garadaṃ tathā",
    "GE07mbh_12_u:014.035d-003_0010": "abhakṣyāpeyadātāram agnidaṃ ca niśātayet",
    "GE07mbh_12_u:014.035d-003_0011": "mārga eṣa mahīpānāṃ gobrāhmaṇavadheṣu ca",
    "GE07mbh_12_u:014.035d-003_0012": "keśagrahe ca nārīṇām api yudhyet pitāmaham",
    "GE07mbh_12_u:014.035d-003_0013": "brahmāṇaṃ devadeveśaṃ kiṃ punaḥ pāpakāriṇam",
    "GE07mbh_12_u:014.035d-003_0014": "gobrāhmaṇārthe vyasane ca rājñāṃ",
    "GE07mbh_12_u:014.035d-003_0015": "rāṣṭropamarde svaśarīrahetoḥ",
    "GE07mbh_12_u:014.035d-003_0016": "strīṇāṃ ca vikruṣṭarutāni",
    "GE07mbh_12_u:014.035d-003_0017": "vipro 'pi yudhyeta mahāprabhāvaḥ",
    "GE07mbh_12_u:014.035d-003_0018": "dharmād vicalitaṃ vipraṃ nihanyād ātatāyinam",
    "GE07mbh_12_u:014.035d-003_0019": "tasyānyatra vadhaṃ vidvān manasāpi na cintayet",
    "GE07mbh_12_u:014.035d-003_0020": "gobrāhmaṇavadhe vṛttaṃ mantratrāṇārtham eva ca",
    "GE07mbh_12_u:014.035d-003_0021": "na hanyāt kṣatriyo vipraṃ svakuṭumbasya cātyaye",
    "GE07mbh_12_u:014.035d-003_0022": "taskareṇa nṛśaṃsena dharmāt pracalitena ca",
    "GE07mbh_12_u:014.035d-003_0023": "kṣatrabandhuḥ paraṃ śaktyā yudhyed vipreṇa saṃyuge",
    "GE07mbh_12_u:014.035d-003_0024": "ātatāyinam āyāntam api vedāntagaṃ raṇe",
    "GE07mbh_12_u:014.035d-003_0025": "jighāṃsantaṃ jighāṃsīyān na tena bhrūṇahā bhavet",
    "GE07mbh_12_u:014.035d-003_0026": "brāhmaṇaḥ kṣatriyo vaiśyaḥ śūdro vāpy antyajo 'tha vā",
    "GE07mbh_12_u:014.035d-003_0027": "na hanyād brāhmaṇaṃ śāntaṃ tṛṇenāpi kadā cana",
    "GE07mbh_12_u:014.035d-003_0028": "brāhmaṇāyāvaguryeta spṛṣṭe gurutaraṃ bhavet",
    "GE07mbh_12_u:014.035d-003_0029": "varṣāṇāṃ triśataṃ pāpaḥ pratiṣṭhāṃ nādhigacchati",
    "GE07mbh_12_u:014.035d-003_0030": "sahasraṃ tv eva varṣāṇi nihatya narake patet",
    "GE07mbh_12_u:014.035d-003_0031": "tasmān naivāpaguryād dhi naiva śastraṃ nipātayet",
    "GE07mbh_12_u:014.035d-003_0032": "śoṇitaṃ yāvataḥ pāṃsūn gṛhṇātīti hi dhāraṇā",
    "GE07mbh_12_u:014.035d-003_0033": "tāvatīḥ sa samāḥ pāpo narake parivartate",
    "GE07mbh_12_u:014.035d-003_0034": "tvagasthibhedaṃ viprasya yaḥ kuryāt kārayeta vā",
    "GE07mbh_12_u:014.035d-003_0035": "brahmahā sa tu vijñeyaḥ prāyaścittī narādhamaḥ",
    "GE07mbh_12_u:014.035d-003_0036": "śrotriyaṃ brāhmaṇaṃ hatvā tathātreyīṃ ca brāhmaṇīm",
    "GE07mbh_12_u:014.035d-003_0037": "caturviṃśativarṣāṇi cared brahmahaṇo vratam",
    "GE07mbh_12_u:014.035d-003_0038": "dviguṇā brahmahatyeyaṃ sarvaiḥ proktā manīṣibhiḥ",
    "GE07mbh_12_u:014.035d-003_0039": "prāyaścittam akurvāṇaṃ kṛtāṅkaṃ vipravāsayet",
    "GE07mbh_12_u:014.035d-003_0040": "brāhmaṇaṃ kṣatriyaṃ vaiśyaṃ śūdraṃ vā ghātayen nṛpaḥ",
    "GE07mbh_12_u:014.035d-003_0041": "brahmaghnaṃ taskaraṃ caiva mā bhūdevaṃ cariṣyati",
    "GE07mbh_12_u:014.035d-003_0042": "chittvā hastau ca pādau nāsikoṣṭhau ca bhūpatiḥ",
    "GE07mbh_12_u:014.035d-003_0043": "brahmaghnaṃ cottamaṃ pāpaṃ netroddhāreṇa yojayet",
    "GE07mbh_12_u:014.035d-003_0044": "śūdrasyaiṣa smṛto daṇḍas tadvad rājanyavaiśyayoḥ",
    "GE07mbh_12_u:014.035d-003_0045": "prāyaścittam akurvāṇaṃ brāhmaṇaṃ tu pravāsayet",
    "GE07mbh_12_u:014.035d-003_0046": "kṣatriyaṃ vaiśyaśūdrau vā śastreṇaiva tu ghātayet",
    "GE07mbh_12_u:014.035d-003_0047": "brahmaghnān brāhmaṇān rājā kṛtāṅkān vipravāsayet",
    "GE07mbh_12_u:014.035d-003_0048": "vikalendriyāṃs trivarṇāṃś ca caṇḍālaiḥ saha vāsayet",
    "GE07mbh_12_u:014.035d-003_0049": "taiś ca yaḥ saṃpibet kaś cit sa piban brahmahā bhavet",
    "GE07mbh_12_u:014.035d-003_0050": "pretānāṃ na ca deyāni piṇḍadānāni kena cit",
    "GE07mbh_12_u:014.035d-003_0051": "kṛṣṇavarṇā virūpā ca nirṇītā lambamūrdhajā",
    "GE07mbh_12_u:014.035d-003_0052": "dunoty adṛṣṭā kartāraṃ brahmahatyeti tāṃ viduḥ",
    "GE07mbh_12_u:014.035d-003_0053": "brahmaghnena pibantaś ca viprā deśāḥ purāṇi ca",
    "GE07mbh_12_u:014.035d-003_0054": "acirād eva pīḍyante durbhikṣavyādhitaskaraiḥ",
    "GE07mbh_12_u:014.035d-003_0055": "brāhmaṇaṃ pāpakarmāṇaṃ viprāṇām ātatāyinam",
    "GE07mbh_12_u:014.035d-003_0056": "kṣatriyaṃ vaiśyaśūdrau ca netroddhāreṇa yojayet",
    "GE07mbh_12_u:014.035d-003_0057": "durbalānāṃ balaṃ rājā balino ye ca sādhavaḥ",
    "GE07mbh_12_u:014.035d-003_0058": "balināṃ durbalānāṃ ca pāpānāṃ mṛtyur iṣyate",
    "GE07mbh_12_u:014.035d-003_0059": "sadoṣam api yo hanyād aśrāvya jagatīpateḥ",
    "GE07mbh_12_u:014.035d-003_0060": "durbalaṃ balavantaṃ vā sa parājayam arhati",
    "GE07mbh_12_u:014.035d-003_0061": "rājājñāṃ prāḍvivākaṃ ca necched yaś cāpi niṣpatet",
    "GE07mbh_12_u:014.035d-003_0062": "sākṣiṇaṃ sādhuvākyaṃ ca jitaṃ tam api nirdiśet",
    "GE07mbh_12_u:014.035d-003_0063": "bandhanān niṣpated yaś ca pratibhūr na dadāti ca",
    "GE07mbh_12_u:014.035d-003_0064": "kulajaś ca dhanāḍhyaś ca sa parājayam arhati",
    "GE07mbh_12_u:014.035d-003_0065": "rājājñayā samāhūto yo na gacchet sabhāṃ naraḥ",
    "GE07mbh_12_u:014.035d-003_0066": "balavantam upāśritya sāyudhaḥ sa parājitaḥ",
    "GE07mbh_12_u:014.035d-003_0067": "taṃ daṇḍena vinirjitya mahāsāhasikaṃ naram",
    "GE07mbh_12_u:014.035d-003_0068": "viyuktadehasarvasvaṃ paralokaṃ visarjayet",
    "GE07mbh_12_u:014.035d-003_0069": "mṛtasyāpi na deyāni piṇḍadānāni kena cit",
    "GE07mbh_12_u:014.035d-003_0070": "dattvā daṇḍaṃ prayaccheta madhyamaṃ pūrvasāhasam",
    "GE07mbh_12_u:014.035d-003_0071": "kulastrīvyabhicāraṃ ca rāṣṭrasya ca vimardanam",
    "GE07mbh_12_u:014.035d-003_0072": "brahmahatyāṃ ca cauryaṃ ca rājadrohaṃ ca pañcamam",
    "GE07mbh_12_u:014.035d-003_0073": "mahānti pātakāny āhur ṛṣayaḥ pātakāni ha",
    "GE07mbh_12_u:014.035d-003_0074": "yuddhād anyatra hiṃsāyāṃ surāpasya ca kīrtane",
    "GE07mbh_12_u:014.035d-003_0075": "mahāntaṃ gurutalpe ca mitradrohe ca pātakam",
    "GE07mbh_12_u:014.035d-003_0076": "na kathaṃ cid upekṣeta mahāsāhasikaṃ naram",
    "GE07mbh_12_u:014.035d-003_0077": "sarvasvam apahṛtyāśu tataḥ prāṇair viyojayet",
    "GE07mbh_12_u:014.035d-003_0078": "triṣu varṇeṣu yo daṇḍaḥ praṇīto brahmaṇā purā",
    "GE07mbh_12_u:014.035d-003_0079": "mahāsāhasikaṃ vipraṃ kṛtāṅkaṃ vipravāsayet",
    "GE07mbh_12_u:014.035d-003_0080": "sāhasro vā bhaved daṇḍaḥ kāñcano dehaniṣkrayaḥ",
    "GE07mbh_12_u:014.035d-003_0081": "caturṇām eva varṇānām evam āhośanāḥ kaviḥ",
    "GE07mbh_12_u:014.035d-003_0082": "nārīṇāṃ bālavṛddhānāṃ goḥ pāte ca mahāmatiḥ",
    "GE07mbh_12_u:014.035d-003_0083": "pāpānāṃ durvinītānāṃ prāṇāntaṃ ca bṛhaspatiḥ",
    "GE07mbh_12_u:014.035d-003_0084": "daṇḍam āha mahābhāga sarveṣāṃ cātatāyinām",
    "GE07mbh_12_u:014.035d-003_0085": "sarveṣāṃ pāpabuddhīnāṃ pāpaṃ karmeha kurvatām",
    "GE07mbh_12_u:014.035d-003_0086": "dhṛtarāṣṭrasya putrāṇāṃ daṇḍo nirdoṣa iṣyate",
    "GE07mbh_12_u:014.035d-003_0087": "saubalasya ca durbuddheḥ karṇasya ca durātmanaḥ",
    "GE07mbh_12_u:014.035d-003_0088": "paśyatāṃ caiva śūrāṇāṃ yāhaṃ dyūte sabhāṃ tadā",
    "GE07mbh_12_u:014.035d-003_0089": "rajasvalā samānītā bhavatāṃ paśyatāṃ nṛpa",
    "GE07mbh_12_u:014.035d-003_0090": "vāsasaikena saṃvītā bhavaddoṣeṇa bhūpate",
    "GE07mbh_12_u:014.035d-003_0091": "mā bhūd dharmavilopas te dhṛtarāṣṭrakulakṣayāt",
    "GE07mbh_12_u:014.035d-003_0092": "krodhāgninā tu dagdhaṃ ca sapaśudravyasaṃcayam",
    "GE07mbh_12_u:014.035d-003_0093": "sāham evaṃvidhaṃ duḥkhaṃ saṃprāptā tava hetunā",
    "GE07mbh_12_u:014.035d-003_0094": "ādityasya prasādena na ca prāṇair viyojitā",
    "GE07mbh_12_u:014.035d-003_0095": "rakṣitā devadevena jagataḥ kālahetunā",
    "GE07mbh_12_u:014.035d-003_0096": "divākareṇa devena vivastrā na kṛtā tadā",
    "GE07mbh_12_u:014.036a": "eteṣāṃ yatamānānām utpadyante tu saṃpadaḥ",
    "GE07mbh_12_u:014.036c": "tvaṃ tu sarvāṃ mahīṃ labdhvā kuruṣe svayam āpadam",
    "GE07mbh_12_u:014.037a": "yathāstāṃ saṃmatau rājñāṃ pṛthivyāṃ rājasattamau",
    "GE07mbh_12_u:014.037c": "māndhātā cāmbarīṣaś ca tathā rājan virājase",
    "GE07mbh_12_u:014.038a": "praśādhi pṛthivīṃ devīṃ prajā dharmeṇa pālayan",
    "GE07mbh_12_u:014.038c": "saparvatavanadvīpāṃ mā rājan vimanā bhava",
    "GE07mbh_12_u:014.039a": "yajasva vividhair yajñair juhvann agnīn prayaccha ca",
    "GE07mbh_12_u:014.039c": "purāṇi bhogān vāsāṃsi dvijātibhyo nṛpottama",
    "GE07mbh_12_u:015.001": "vaiśaṃpāyana uvāca",
    "GE07mbh_12_u:015.001a": "yājñasenyā vacaḥ śrutvā punar evārjuno 'bravīt",
    "GE07mbh_12_u:015.001c": "anumānya mahābāhuṃ jyeṣṭhaṃ bhrātaram īśvaram",
    "GE07mbh_12_u:015.002a": "daṇḍaḥ śāsti prajāḥ sarvā daṇḍa evābhirakṣati",
    "GE07mbh_12_u:015.002c": "daṇḍaḥ supteṣu jāgarti daṇḍaṃ dharmaṃ vidur budhāḥ",
    "GE07mbh_12_u:015.003a": "dharmaṃ saṃrakṣate daṇḍas tathaivārthaṃ narādhipa",
    "GE07mbh_12_u:015.003c": "kāmaṃ saṃrakṣate daṇḍas trivargo daṇḍa ucyate",
    "GE07mbh_12_u:015.004a": "daṇḍena rakṣyate dhānyaṃ dhanaṃ daṇḍena rakṣyate",
    "GE07mbh_12_u:015.004c": "etad vidvann upādatsva svabhāvaṃ paśya laukikam",
    "GE07mbh_12_u:015.005a": "rājadaṇḍabhayād eke pāpāḥ pāpaṃ na kurvate",
    "GE07mbh_12_u:015.005c": "yamadaṇḍabhayād eke paralokabhayād api",
    "GE07mbh_12_u:015.006a": "parasparabhayād eke pāpāḥ pāpaṃ na kurvate",
    "GE07mbh_12_u:015.006c": "evaṃ sāṃsiddhike loke sarvaṃ daṇḍe pratiṣṭhitam",
    "GE07mbh_12_u:015.007a": "daṇḍasyaiva bhayād eke na khādanti parasparam",
    "GE07mbh_12_u:015.007c": "andhe tamasi majjeyur yadi daṇḍo na pālayet",
    "GE07mbh_12_u:015.008a": "yasmād adāntān damayaty aśiṣṭān daṇḍayaty api",
    "GE07mbh_12_u:015.008c": "damanād daṇḍanāc caiva tasmād daṇḍaṃ vidur budhāḥ",
    "GE07mbh_12_u:015.008d-0015_01": "paralokabhayād ete pāpāḥ pāpaṃ na kurvate",
    "GE07mbh_12_u:015.009a": "vāci daṇḍo brāhmaṇānāṃ kṣatriyāṇāṃ bhujārpaṇam",
    "GE07mbh_12_u:015.009c": "dānadaṇḍaḥ smṛto vaiśyo nirdaṇḍaḥ śūdra ucyate",
    "GE07mbh_12_u:015.010a": "asaṃmohāya martyānām arthasaṃrakṣaṇāya ca",
    "GE07mbh_12_u:015.010c": "maryādā sthāpitā loke daṇḍasaṃjñā viśāṃ pate",
    "GE07mbh_12_u:015.011a": "yatra śyāmo lohitākṣo daṇḍaś carati sūnṛtaḥ",
    "GE07mbh_12_u:015.011c": "prajās tatra na muhyanti netā cet sādhu paśyati",
    "GE07mbh_12_u:015.012a": "brahmacārī gṛhasthaś ca vānaprastho 'tha bhikṣukaḥ",
    "GE07mbh_12_u:015.012c": "daṇḍasyaiva bhayād ete manuṣyā vartmani sthitāḥ",
    "GE07mbh_12_u:015.013a": "nābhīto yajate rājan nābhīto dātum icchati",
    "GE07mbh_12_u:015.013c": "nābhītaḥ puruṣaḥ kaś cit samaye sthātum icchati",
    "GE07mbh_12_u:015.014a": "nācchittvā paramarmāṇi nākṛtvā karma dāruṇam",
    "GE07mbh_12_u:015.014c": "nāhatvā matsyaghātīva prāpnoti mahatīṃ śriyam",
    "GE07mbh_12_u:015.015a": "nāghnataḥ kīrtir astīha na vittaṃ na punaḥ prajāḥ",
    "GE07mbh_12_u:015.015c": "indro vṛtravadhenaiva mahendraḥ samapadyata",
    "GE07mbh_12_u:015.015d-0016_01": "māhendraṃ ca grahaṃ lebhe lokānāṃ ceśvaro 'bhavat",
    "GE07mbh_12_u:015.016a": "ya eva devā hantāras tāṃl loko 'rcayate bhṛśam",
    "GE07mbh_12_u:015.016c": "hantā rudras tathā skandaḥ śakro 'gnir varuṇo yamaḥ",
    "GE07mbh_12_u:015.017a": "hantā kālas tathā vāyur mṛtyur vaiśravaṇo raviḥ",
    "GE07mbh_12_u:015.017c": "vasavo marutaḥ sādhyā viśvedevāś ca bhārata",
    "GE07mbh_12_u:015.018a": "etān devān namasyanti pratāpapraṇatā janāḥ",
    "GE07mbh_12_u:015.018c": "na brahmāṇaṃ na dhātāraṃ na pūṣāṇaṃ kathaṃ cana",
    "GE07mbh_12_u:015.019a": "madhyasthān sarvabhūteṣu dāntāñ śamaparāyaṇān",
    "GE07mbh_12_u:015.019c": "yajante mānavāḥ ke cit praśāntāḥ sarvakarmasu",
    "GE07mbh_12_u:015.020a": "na hi paśyāmi jīvantaṃ loke kaṃ cid ahiṃsayā",
    "GE07mbh_12_u:015.020c": "sattvaiḥ sattvāni jīvanti durbalair balavattarāḥ",
    "GE07mbh_12_u:015.021a": "nakulo mūṣakān atti biḍālo nakulaṃ tathā",
    "GE07mbh_12_u:015.021c": "biḍālam atti śvā rājañ śvānaṃ vyālamṛgas tathā",
    "GE07mbh_12_u:015.022a": "tān atti puruṣaḥ sarvān paśya dharmo yathāgataḥ",
    "GE07mbh_12_u:015.022c": "prāṇasyānnam idaṃ sarvaṃ jaṅgamaṃ sthāvaraṃ ca yat",
    "GE07mbh_12_u:015.023a": "vidhānaṃ devavihitaṃ tatra vidvān na muhyati",
    "GE07mbh_12_u:015.023c": "yathā sṛṣṭo 'si rājendra tathā bhavitum arhasi",
    "GE07mbh_12_u:015.024a": "vinītakrodhaharṣā hi mandā vanam upāśritāḥ",
    "GE07mbh_12_u:015.024c": "vinā vadhaṃ na kurvanti tāpasāḥ prāṇayāpanam",
    "GE07mbh_12_u:015.025a": "udake bahavaḥ prāṇāḥ pṛthivyāṃ ca phaleṣu ca",
    "GE07mbh_12_u:015.025c": "na ca kaś cin na tān hanti kim anyat prāṇayāpanāt",
    "GE07mbh_12_u:015.026a": "sūkṣmayonīni bhūtāni tarkagamyāni kāni cit",
    "GE07mbh_12_u:015.026c": "pakṣmaṇo 'pi nipātena yeṣāṃ syāt skandhaparyayaḥ",
    "GE07mbh_12_u:015.027a": "grāmān niṣkramya munayo vigatakrodhamatsarāḥ",
    "GE07mbh_12_u:015.027c": "vane kuṭumbadharmāṇo dṛśyante parimohitāḥ",
    "GE07mbh_12_u:015.028a": "bhūmiṃ bhittvauṣadhīś chittvā vṛkṣādīn aṇḍajān paśūn",
    "GE07mbh_12_u:015.028c": "manuṣyās tanvate yajñāṃs te svargaṃ prāpnuvanti ca",
    "GE07mbh_12_u:015.029a": "daṇḍanītyāṃ praṇītāyāṃ sarve sidhyanty upakramāḥ",
    "GE07mbh_12_u:015.029c": "kaunteya sarvabhūtānāṃ tatra me nāsti saṃśayaḥ",
    "GE07mbh_12_u:015.030a": "daṇḍaś cen na bhavel loke vyanaśiṣyann imāḥ prajāḥ",
    "GE07mbh_12_u:015.030c": "śūle matsyān ivāpakṣyan durbalān balavattarāḥ",
    "GE07mbh_12_u:015.031a": "satyaṃ cedaṃ brahmaṇā pūrvam uktaṃ; daṇḍaḥ prajā rakṣati sādhu nītaḥ",
    "GE07mbh_12_u:015.031c": "paśyāgnayaś ca pratiśāmyanty abhītāḥ; saṃtarjitā daṇḍabhayāj jvalanti",
    "GE07mbh_12_u:015.031d-0017_01": "yadi na praṇayed rājan daṇḍaṃ daṇḍyeṣv atandritaḥ",
    "GE07mbh_12_u:015.032a": "andhaṃ tama ivedaṃ syān na prajñāyeta kiṃ cana",
    "GE07mbh_12_u:015.032c": "daṇḍaś cen na bhavel loke vibhajan sādhvasādhunī",
    "GE07mbh_12_u:015.033a": "ye 'pi saṃbhinnamaryādā nāstikā vedanindakāḥ",
    "GE07mbh_12_u:015.033c": "te 'pi bhogāya kalpante daṇḍenopanipīḍitāḥ",
    "GE07mbh_12_u:015.034a": "sarvo daṇḍajito loko durlabho hi śucir naraḥ",
    "GE07mbh_12_u:015.034c": "daṇḍasya hi bhayād bhīto bhogāyeha prakalpate",
    "GE07mbh_12_u:015.035a": "cāturvarṇyāpramohāya sunītanayanāya ca",
    "GE07mbh_12_u:015.035c": "daṇḍo vidhātrā vihito dharmārthāv abhirakṣitum",
    "GE07mbh_12_u:015.036a": "yadi daṇḍān na bibhyeyur vayāṃsi śvāpadāni ca",
    "GE07mbh_12_u:015.036c": "adyuḥ paśūn manuṣyāṃś ca yajñārthāni havīṃṣi ca",
    "GE07mbh_12_u:015.037a": "na brahmacāry adhīyīta kalyāṇī gaur na duhyate",
    "GE07mbh_12_u:015.037c": "na kanyodvahanaṃ gacched yadi daṇḍo na pālayet",
    "GE07mbh_12_u:015.038a": "viśvalopaḥ pravarteta bhidyeran sarvasetavaḥ",
    "GE07mbh_12_u:015.038c": "mamatvaṃ na prajānīyur yadi daṇḍo na pālayet",
    "GE07mbh_12_u:015.039a": "na saṃvatsarasatrāṇi tiṣṭheyur akutobhayāḥ",
    "GE07mbh_12_u:015.039c": "vidhivad dakṣiṇāvanti yadi daṇḍo na pālayet",
    "GE07mbh_12_u:015.040a": "careyur nāśrame dharmaṃ yathoktaṃ vidhim āśritāḥ",
    "GE07mbh_12_u:015.040c": "na vidyāṃ prāpnuyāt kaś cid yadi daṇḍo na pālayet",
    "GE07mbh_12_u:015.041a": "na coṣṭrā na balīvardā nāśvāśvataragardabhāḥ",
    "GE07mbh_12_u:015.041c": "yuktā vaheyur yānāni yadi daṇḍo na pālayet",
    "GE07mbh_12_u:015.042a": "na preṣyā vacanaṃ kuryur na bālo jātu karhi cit",
    "GE07mbh_12_u:015.042c": "tiṣṭhet pitṛmate dharme yadi daṇḍo na pālayet",
    "GE07mbh_12_u:015.043a": "daṇḍe sthitāḥ prajāḥ sarvā bhayaṃ daṇḍaṃ vidur budhāḥ",
    "GE07mbh_12_u:015.043c": "daṇḍe svargo manuṣyāṇāṃ loko 'yaṃ ca pratiṣṭhitaḥ",
    "GE07mbh_12_u:015.044a": "na tatra kūṭaṃ pāpaṃ vā vañcanā vāpi dṛṣyate",
    "GE07mbh_12_u:015.044c": "yatra daṇḍaḥ suvihitaś caraty arivināśanaḥ",
    "GE07mbh_12_u:015.045a": "haviḥ śvā prapibed dhṛṣṭo daṇḍaś cen nodyato bhavet",
    "GE07mbh_12_u:015.045c": "haret kākaḥ puroḍāśaṃ yadi daṇḍo na pālayet",
    "GE07mbh_12_u:015.046a": "yad idaṃ dharmato rājyaṃ vihitaṃ yady adharmataḥ",
    "GE07mbh_12_u:015.046c": "kāryas tatra na śoko vai bhuṅkṣva bhogān yajasva ca",
    "GE07mbh_12_u:015.047a": "sukhena dharmaṃ śrīmantaś caranti śucivāsasaḥ",
    "GE07mbh_12_u:015.047c": "saṃvasantaḥ priyair dārair bhuñjānāś cānnam uttamam",
    "GE07mbh_12_u:015.048a": "arthe sarve samārambhāḥ samāyattā na saṃśayaḥ",
    "GE07mbh_12_u:015.048c": "sa ca daṇḍe samāyattaḥ paśya daṇḍasya gauravam",
    "GE07mbh_12_u:015.049a": "lokayātrārtham eveha dharmapravacanaṃ kṛtam",
    "GE07mbh_12_u:015.049c": "ahiṃsā sādhuhiṃseti śreyān dharmaparigrahaḥ",
    "GE07mbh_12_u:015.050a": "nātyantaguṇavān kaś cin na cāpy atyantanirguṇaḥ",
    "GE07mbh_12_u:015.050c": "ubhayaṃ sarvakāryeṣu dṛśyate sādhv asādhu ca",
    "GE07mbh_12_u:015.051a": "paśūnāṃ vṛṣaṇaṃ chittvā tato bhindanti nastakān",
    "GE07mbh_12_u:015.051c": "kṛṣanti bahavo bhārān badhnanti damayanti ca",
    "GE07mbh_12_u:015.052a": "evaṃ paryākule loke vipathe jarjarīkṛte",
    "GE07mbh_12_u:015.052c": "tais tair nyāyair mahārāja purāṇaṃ dharmam ācara",
    "GE07mbh_12_u:015.053a": "yaja dehi prajā rakṣa dharmaṃ samanupālaya",
    "GE07mbh_12_u:015.053c": "amitrāñ jahi kaunteya mitrāṇi paripālaya",
    "GE07mbh_12_u:015.054a": "mā ca te nighnataḥ śatrūn manyur bhavatu bhārata",
    "GE07mbh_12_u:015.054c": "na tatra kilbiṣaṃ kiṃ cit kartur bhavati bhārata",
    "GE07mbh_12_u:015.055a": "ātatāyī hi yo hanyād ātatāyinam āgatam",
    "GE07mbh_12_u:015.055c": "na tena bhrūṇahā sa syān manyus taṃ manyum ṛcchati",
    "GE07mbh_12_u:015.056a": "avadhyaḥ sarvabhūtānām antarātmā na saṃśayaḥ",
    "GE07mbh_12_u:015.056c": "avadhye cātmani kathaṃ vadhyo bhavati kena cit",
    "GE07mbh_12_u:015.057a": "yathā hi puruṣaḥ śālāṃ punaḥ saṃpraviśen navām",
    "GE07mbh_12_u:015.057c": "evaṃ jīvaḥ śarīrāṇi tāni tāni prapadyate",
    "GE07mbh_12_u:015.058a": "dehān purāṇān utsṛjya navān saṃpratipadyate",
    "GE07mbh_12_u:015.058c": "evaṃ mṛtyumukhaṃ prāhur ye janās tattvadarśinaḥ",
    "GE07mbh_12_u:016.001": "vaiśaṃpāyana uvāca",
    "GE07mbh_12_u:016.001a": "arjunasya vacaḥ śrutvā bhīmaseno 'tyamarṣaṇaḥ",
    "GE07mbh_12_u:016.001c": "dhairyam āsthāya tejasvī jyeṣṭhaṃ bhrātaram abravīt",
    "GE07mbh_12_u:016.002a": "rājan viditadharmo 'si na te 'sty aviditaṃ bhuvi",
    "GE07mbh_12_u:016.002c": "upaśikṣāma te vṛttaṃ sadaiva na ca śaknumaḥ",
    "GE07mbh_12_u:016.003a": "na vakṣyāmi na vakṣyāmīty evaṃ me manasi sthitam",
    "GE07mbh_12_u:016.003c": "atiduḥkhāt tu vakṣyāmi tan nibodha janādhipa",
    "GE07mbh_12_u:016.004a": "bhavatas tu pramohena sarvaṃ saṃśayitaṃ kṛtam",
    "GE07mbh_12_u:016.004c": "viklavatvaṃ ca naḥ prāptam abalatvaṃ tathaiva ca",
    "GE07mbh_12_u:016.005a": "kathaṃ hi rājā lokasya sarvaśāstraviśāradaḥ",
    "GE07mbh_12_u:016.005c": "moham āpadyate dainyād yathā kupuruṣas tathā",
    "GE07mbh_12_u:016.006a": "āgatiś ca gatiś caiva lokasya viditā tava",
    "GE07mbh_12_u:016.006c": "āyatyāṃ ca tadātve ca na te 'sty aviditaṃ prabho",
    "GE07mbh_12_u:016.007a": "evaṃ gate mahārāja rājyaṃ prati janādhipa",
    "GE07mbh_12_u:016.007c": "hetum atra pravakṣyāmi tad ihaikamanāḥ śṛṇu",
    "GE07mbh_12_u:016.008a": "dvividho jāyate vyādhiḥ śārīro mānasas tathā",
    "GE07mbh_12_u:016.008c": "parasparaṃ tayor janma nirdvaṃdvaṃ nopalabhyate",
    "GE07mbh_12_u:016.009a": "śārīrāj jāyate vyādhir mānaso nātra saṃśayaḥ",
    "GE07mbh_12_u:016.009c": "mānasāj jāyate vyādhiḥ śārīra iti niścayaḥ",
    "GE07mbh_12_u:016.010a": "śārīramānase duḥkhe yo 'tīte anuśocati",
    "GE07mbh_12_u:016.010c": "duḥkhena labhate duḥkhaṃ dvāv anarthau prapadyate",
    "GE07mbh_12_u:016.011a": "śītoṣṇe caiva vāyuś ca trayaḥ śārīrajā guṇāḥ",
    "GE07mbh_12_u:016.011c": "teṣāṃ guṇānāṃ sāmyaṃ ca tad āhuḥ svasthalakṣaṇam",
    "GE07mbh_12_u:016.012a": "teṣām anyatamotseke vidhānam upadiṣyate",
    "GE07mbh_12_u:016.012c": "uṣṇena bādhyate śītaṃ śītenoṣṇaṃ prabādhyate",
    "GE07mbh_12_u:016.012d-0018_01": "ubhābhyāṃ vadhyate vāyur vidhānam idam ucyate",
    "GE07mbh_12_u:016.013a": "sattvaṃ rajas tamaś caiva mānasāḥ syus trayo guṇāḥ",
    "GE07mbh_12_u:016.013b-0019_01": "rajasā śāmyate sattvaṃ rajaḥ sattvena śāmyati",
    "GE07mbh_12_u:016.013c": "harṣeṇa bādhyate śoko harṣaḥ śokena bādhyate",
    "GE07mbh_12_u:016.014a": "kaś cit sukhe vartamāno duḥkhasya smartum icchati",
    "GE07mbh_12_u:016.014c": "kaś cid duḥkhe vartamānaḥ sukhasya smartum icchati",
    "GE07mbh_12_u:016.015a": "sa tvaṃ na duḥkhī duḥkhasya na sukhī ca sukhasya ca",
    "GE07mbh_12_u:016.015c": "na duḥkhī sukhajātasya na sukhī duḥkhajasya vā",
    "GE07mbh_12_u:016.016a": "smartum arhasi kauravya diṣṭaṃ tu balavattaram",
    "GE07mbh_12_u:016.016c": "atha vā te svabhāvo 'yaṃ yena pārthiva kṛṣyase",
    "GE07mbh_12_u:016.017a": "dṛṣṭvā sabhāgatāṃ kṛṣṇām ekavastrāṃ rajasvalām",
    "GE07mbh_12_u:016.017c": "miṣatāṃ pāṇḍuputrāṇāṃ na tasya smartum arhasi",
    "GE07mbh_12_u:016.018a": "pravrājanaṃ ca nagarād ajinaiś ca nivāsanam",
    "GE07mbh_12_u:016.018c": "mahāraṇyanivāsaś ca na tasya smartum arhasi",
    "GE07mbh_12_u:016.019a": "jaṭāsurāt parikleśaṃ citrasenena cāhavam",
    "GE07mbh_12_u:016.019c": "saindhavāc ca parikleśaṃ kathaṃ vismṛtavān asi",
    "GE07mbh_12_u:016.019e": "punar ajñātacaryāyāṃ kīcakena padā vadham",
    "GE07mbh_12_u:016.019f-0020_01": "draupadyā rājaputryāś ca kathaṃ vismṛtavān asi",
    "GE07mbh_12_u:016.019f-0021_01": "balavanto vayaṃ rājan devair api sudurjayāḥ",
    "GE07mbh_12_u:016.019f-0021_02": "kathaṃ bhṛtyatvam āpannā virāṭanagare smara",
    "GE07mbh_12_u:016.020a": "yac ca te droṇabhīṣmābhyāṃ yuddham āsīd ariṃdama",
    "GE07mbh_12_u:016.020c": "manasaikena te yuddham idaṃ ghoram upasthitam",
    "GE07mbh_12_u:016.021a": "yatra nāsti śaraiḥ kāryaṃ na mitrair na ca bandhubhiḥ",
    "GE07mbh_12_u:016.021c": "ātmanaikena yoddhavyaṃ tat te yuddham upasthitam",
    "GE07mbh_12_u:016.022a": "tasminn anirjite yuddhe prāṇān yadi ha mokṣyase",
    "GE07mbh_12_u:016.022c": "anyaṃ dehaṃ samāsthāya punas tenaiva yotsyase",
    "GE07mbh_12_u:016.022d-0022_01": "yo hy anāḍhyaḥ sa patitas tad ucchiṣṭaṃ yad alpakam",
    "GE07mbh_12_u:016.022d-0022_02": "bahv apathyaṃ balavato na kiṃ cit trāyate dhanam",
    "GE07mbh_12_u:016.023a": "tasmād adyaiva gantavyaṃ yuddhasya bharatarṣabha",
    "GE07mbh_12_u:016.023b-0023_01": "pāram avyaktarūpasya vyaktaṃ tyaktvā svakarmabhiḥ",
    "GE07mbh_12_u:016.023b-0023_02": "tasminn anirjite yuddhe kām avasthāṃ gamiṣyasi",
    "GE07mbh_12_u:016.023c": "etaj jitvā mahārāja kṛtakṛtyo bhaviṣyasi",
    "GE07mbh_12_u:016.024a": "etāṃ buddhiṃ viniścitya bhūtānām āgatiṃ gatim",
    "GE07mbh_12_u:016.024c": "pitṛpaitāmahe vṛtte śādhi rājyaṃ yathocitam",
    "GE07mbh_12_u:016.025a": "diṣṭyā duryodhanaḥ pāpo nihataḥ sānugo yudhi",
    "GE07mbh_12_u:016.025c": "draupadyāḥ keśapakṣasya diṣṭyā tvaṃ padavīṃ gataḥ",
    "GE07mbh_12_u:016.026a": "yajasva vājimedhena vidhivad dakṣiṇāvatā",
    "GE07mbh_12_u:016.026c": "vayaṃ te kiṃkarāḥ pārtha vāsudevaś ca vīryavān",
    "GE07mbh_12_u:017.001": "yudhiṣṭhira uvāca",
    "GE07mbh_12_u:017.001a": "asaṃtoṣaḥ pramādaś ca mado rāgo 'praśāntatā",
    "GE07mbh_12_u:017.001c": "balaṃ moho 'bhimānaś ca udvegaś cāpi sarvaśaḥ",
    "GE07mbh_12_u:017.002a": "ebhiḥ pāpmabhir āviṣṭo rājyaṃ tvam abhikāṅkṣasi",
    "GE07mbh_12_u:017.002c": "nirāmiṣo vinirmuktaḥ praśāntaḥ susukhī bhava",
    "GE07mbh_12_u:017.003a": "ya imām akhilāṃ bhūmiṃ śiṣyād eko mahīpatiḥ",
    "GE07mbh_12_u:017.003c": "tasyāpy udaram evaikaṃ kim idaṃ tvaṃ praśaṃsasi",
    "GE07mbh_12_u:017.004a": "nāhnā pūrayituṃ śakyā na māsena nararṣabha",
    "GE07mbh_12_u:017.004c": "apūryāṃ pūrayann icchām āyuṣāpi na śaknuyāt",
    "GE07mbh_12_u:017.005a": "yatheddhaḥ prajvalaty agnir asamiddhaḥ praśāmyati",
    "GE07mbh_12_u:017.005c": "alpāhāratayā tv agniṃ śamayaudaryam utthitam",
    "GE07mbh_12_u:017.005d-0024_01": "ātmodarakṛte 'thājñaḥ karoti vighasaṃ bahu",
    "GE07mbh_12_u:017.005e": "jayodaraṃ pṛthivyā te śreyo nirjitayā jitam",
    "GE07mbh_12_u:017.006a": "mānuṣān kāmabhogāṃs tvam aiśvaryaṃ ca praśaṃsasi",
    "GE07mbh_12_u:017.006c": "abhogino 'balāś caiva yānti sthānam anuttamam",
    "GE07mbh_12_u:017.007a": "yogakṣemau ca rāṣṭrasya dharmādharmau tvayi sthitau",
    "GE07mbh_12_u:017.007c": "mucyasva mahato bhārāt tyāgam evābhisaṃśraya",
    "GE07mbh_12_u:017.008a": "ekodarakṛte vyāghraḥ karoti vighasaṃ bahu",
    "GE07mbh_12_u:017.008c": "tam anye 'py upajīvanti mandavegaṃcarā mṛgāḥ",
    "GE07mbh_12_u:017.009a": "viṣayān pratisaṃhṛtya saṃnyāsaṃ kurute yatiḥ",
    "GE07mbh_12_u:017.009c": "na ca tuṣyanti rājānaḥ paśya buddhyantaraṃ yathā",
    "GE07mbh_12_u:017.010a": "patrāhārair aśmakuṭṭair dantolūkhalikais tathā",
    "GE07mbh_12_u:017.010c": "abbhakṣair vāyubhakṣaiś ca tair ayaṃ narako jitaḥ",
    "GE07mbh_12_u:017.011a": "yaś cemāṃ vasudhāṃ kṛtsnāṃ praśāsed akhilāṃ nṛpaḥ",
    "GE07mbh_12_u:017.011c": "tulyāśmakāñcano yaś ca sa kṛtārtho na pārthivaḥ",
    "GE07mbh_12_u:017.012a": "saṃkalpeṣu nirārambho nirāśo nirmamo bhava",
    "GE07mbh_12_u:017.012c": "viśokaṃ sthānam ātiṣṭha iha cāmutra cāvyayam",
    "GE07mbh_12_u:017.013a": "nirāmiṣā na śocanti śocasi tvaṃ kim āmiṣam",
    "GE07mbh_12_u:017.013c": "parityajyāmiṣaṃ sarvaṃ mṛṣāvādāt pramokṣyase",
    "GE07mbh_12_u:017.014a": "panthānau pitṛyānaś ca devayānaś ca viśrutau",
    "GE07mbh_12_u:017.014c": "ījānāḥ pitṛyānena devayānena mokṣiṇaḥ",
    "GE07mbh_12_u:017.015a": "tapasā brahmacaryeṇa svādhyāyena ca pāvitāḥ",
    "GE07mbh_12_u:017.015c": "vimucya dehān vai bhānti mṛtyor aviṣayaṃ gatāḥ",
    "GE07mbh_12_u:017.016a": "āmiṣaṃ bandhanaṃ loke karmehoktaṃ tathāmiṣam",
    "GE07mbh_12_u:017.016c": "tābhyāṃ vimuktaḥ pāśābhyāṃ padam āpnoti tatparam",
    "GE07mbh_12_u:017.017a": "api gāthām imāṃ gītāṃ janakena vadanty uta",
    "GE07mbh_12_u:017.017c": "nirdvaṃdvena vimuktena mokṣaṃ samanupaśyatā",
    "GE07mbh_12_u:017.018a": "anantaṃ bata me vittaṃ yasya me nāsti kiṃ cana",
    "GE07mbh_12_u:017.018c": "mithilāyāṃ pradīptāyāṃ na me dahyati kiṃ cana",
    "GE07mbh_12_u:017.019a": "prajñāprāsādam āruhya naśocyāñ śocato janān",
    "GE07mbh_12_u:017.019c": "jagatīsthān ivādristho mandabuddhīn avekṣate",
    "GE07mbh_12_u:017.020a": "dṛśyaṃ paśyati yaḥ paśyan sa cakṣuṣmān sa buddhimān",
    "GE07mbh_12_u:017.020c": "ajñātānāṃ ca vijñānāt saṃbodhād buddhir ucyate",
    "GE07mbh_12_u:017.021a": "yas tu vācaṃ vijānāti bahumānam iyāt sa vai",
    "GE07mbh_12_u:017.021c": "brahmabhāvaprasūtānāṃ vaidyānāṃ bhāvitātmanām",
    "GE07mbh_12_u:017.022a": "yadā bhūtapṛthagbhāvam ekastham anupaśyati",
    "GE07mbh_12_u:017.022c": "tata eva ca vistāraṃ brahma saṃpadyate tadā",
    "GE07mbh_12_u:017.023a": "te janās tāṃ gatiṃ yānti nāvidvāṃso 'lpacetasaḥ",
    "GE07mbh_12_u:017.023c": "nābuddhayo nātapasaḥ sarvaṃ buddhau pratiṣṭhitam",
    "GE07mbh_12_u:018.001": "vaiśaṃpāyana uvāca",
    "GE07mbh_12_u:018.001a": "tūṣṇīṃbhūtaṃ tu rājānaṃ punar evārjuno 'bravīt",
    "GE07mbh_12_u:018.001c": "saṃtaptaḥ śokaduḥkhābhyāṃ rājño vākśalyapīḍitaḥ",
    "GE07mbh_12_u:018.002a": "kathayanti purāvṛttam itihāsam imaṃ janāḥ",
    "GE07mbh_12_u:018.002c": "videharājñaḥ saṃvādaṃ bhāryayā saha bhārata",
    "GE07mbh_12_u:018.003a": "utsṛjya rājyaṃ bhaikṣārthaṃ kṛtabuddhiṃ janeśvaram",
    "GE07mbh_12_u:018.003c": "videharājaṃ mahiṣī duḥkhitā pratyabhāṣata",
    "GE07mbh_12_u:018.004a": "dhanāny apatyaṃ mitrāṇi ratnāni vividhāni ca",
    "GE07mbh_12_u:018.004c": "panthānaṃ pāvanaṃ hitvā janako mauṇḍyam āsthitaḥ",
    "GE07mbh_12_u:018.005a": "taṃ dadarśa priyā bhāryā bhaikṣyavṛttim akiṃcanam",
    "GE07mbh_12_u:018.005c": "dhānāmuṣṭim upāsīnaṃ nirīhaṃ gatamatsaram",
    "GE07mbh_12_u:018.006a": "tam uvāca samāgamya bhartāram akutobhayam",
    "GE07mbh_12_u:018.006c": "kruddhā manasvinī bhāryā vivikte hetumad vacaḥ",
    "GE07mbh_12_u:018.007a": "katham utsṛjya rājyaṃ svaṃ dhanadhānyasamācitam",
    "GE07mbh_12_u:018.007c": "kāpālīṃ vṛttim āsthāya dhānāmuṣṭir vane 'caraḥ",
    "GE07mbh_12_u:018.008a": "pratijñā te 'nyathā rājan viceṣṭā cānyathā tava",
    "GE07mbh_12_u:018.008c": "yad rājyaṃ mahad utsṛjya svalpe tuṣyasi pārthiva",
    "GE07mbh_12_u:018.009a": "naitenātithayo rājan devarṣipitaras tathā",
    "GE07mbh_12_u:018.009c": "śakyam adya tvayā bhartuṃ moghas te 'yaṃ pariśramaḥ",
    "GE07mbh_12_u:018.010a": "devatātithibhiś caiva pitṛbhiś caiva pārthiva",
    "GE07mbh_12_u:018.010c": "sarvair etaiḥ parityaktaḥ parivrajasi niṣkriyaḥ",
    "GE07mbh_12_u:018.011a": "yas tvaṃ traividyavṛddhānāṃ brāhmaṇānāṃ sahasraśaḥ",
    "GE07mbh_12_u:018.011c": "bhartā bhūtvā ca lokasya so 'dyānyair bhṛtim icchasi",
    "GE07mbh_12_u:018.012a": "śriyaṃ hitvā pradīptāṃ tvaṃ śvavat saṃprati vīkṣyase",
    "GE07mbh_12_u:018.012c": "aputrā jananī te 'dya kausalyā cāpatis tvayā",
    "GE07mbh_12_u:018.013a": "aśītir dharmakāmās tvāṃ kṣatriyāḥ paryupāsate",
    "GE07mbh_12_u:018.013c": "tvadāśām abhikāṅkṣantyaḥ kṛpaṇāḥ phalahetukāḥ",
    "GE07mbh_12_u:018.014a": "tāś ca tvaṃ viphalāḥ kurvan kāṃl lokān nu gamiṣyasi",
    "GE07mbh_12_u:018.014c": "rājan saṃśayite mokṣe paratantreṣu dehiṣu",
    "GE07mbh_12_u:018.015a": "naiva te 'sti paro loko nāparaḥ pāpakarmaṇaḥ",
    "GE07mbh_12_u:018.015c": "dharmyān dārān parityajya yas tvam icchasi jīvitum",
    "GE07mbh_12_u:018.016a": "srajo gandhān alaṃkārān vāsāṃsi vividhāni ca",
    "GE07mbh_12_u:018.016c": "kimartham abhisaṃtyajya parivrajasi niṣkriyaḥ",
    "GE07mbh_12_u:018.017a": "nipānaṃ sarvabhūtānāṃ bhūtvā tvaṃ pāvanaṃ mahat",
    "GE07mbh_12_u:018.017c": "āḍhyo vanaspatir bhūtvā so 'dyānyān paryupāsase",
    "GE07mbh_12_u:018.018a": "khādanti hastinaṃ nyāse kravyādā bahavo 'py uta",
    "GE07mbh_12_u:018.018c": "bahavaḥ kṛmayaś caiva kiṃ punas tvām anarthakam",
    "GE07mbh_12_u:018.019a": "ya imāṃ kuṇḍikāṃ bhindyāt triviṣṭabdhaṃ ca te haret",
    "GE07mbh_12_u:018.019c": "vāsaś cāpaharet tasmin kathaṃ te mānasaṃ bhavet",
    "GE07mbh_12_u:018.020a": "yas tv ayaṃ sarvam utsṛjya dhānāmuṣṭiparigrahaḥ",
    "GE07mbh_12_u:018.020c": "yadānena samaṃ sarvaṃ kim idaṃ mama dīyate",
    "GE07mbh_12_u:018.020e": "dhānāmuṣṭir ihārthaś cet pratijñā te vinaśyati",
    "GE07mbh_12_u:018.021a": "kā vāhaṃ tava ko me tvaṃ ko 'dya te mayy anugrahaḥ",
    "GE07mbh_12_u:018.021c": "praśādhi pṛthivīṃ rājan yatra te 'nugraho bhavet",
    "GE07mbh_12_u:018.021e": "prāsādaṃ śayanaṃ yānaṃ vāsāṃsy ābharaṇāni ca",
    "GE07mbh_12_u:018.022a": "śriyā nirāśair adhanais tyaktamitrair akiṃcanaiḥ",
    "GE07mbh_12_u:018.022c": "saukhikaiḥ saṃbhṛtān arthān yaḥ saṃtyajasi kiṃ nu tat",
    "GE07mbh_12_u:018.023a": "yo 'tyantaṃ pratigṛhṇīyād yaś ca dadyāt sadaiva hi",
    "GE07mbh_12_u:018.023c": "tayos tvam antaraṃ viddhi śreyāṃs tābhyāṃ ka ucyate",
    "GE07mbh_12_u:018.024a": "sadaiva yācamāneṣu satsu dambhavivarjiṣu",
    "GE07mbh_12_u:018.024c": "eteṣu dakṣiṇā dattā dāvāgnāv iva durhutam",
    "GE07mbh_12_u:018.025a": "jātavedā yathā rājann ādagdhvaivopaśāmyati",
    "GE07mbh_12_u:018.025c": "sadaiva yācamāno vai tathā śāmyati na dvijaḥ",
    "GE07mbh_12_u:018.026a": "satāṃ ca vedā annaṃ ca loke 'smin prakṛtir dhruvā",
    "GE07mbh_12_u:018.026c": "na ced dātā bhaved dātā kutaḥ syur mokṣakāṅkṣiṇaḥ",
    "GE07mbh_12_u:018.027a": "annād gṛhasthā loke 'smin bhikṣavas tata eva ca",
    "GE07mbh_12_u:018.027c": "annāt prāṇaḥ prabhavati annadaḥ prāṇado bhavet",
    "GE07mbh_12_u:018.028a": "gṛhasthebhyo 'bhinirvṛttā gṛhasthān eva saṃśritāḥ",
    "GE07mbh_12_u:018.028c": "prabhavaṃ ca pratiṣṭhāṃ ca dāntā nindanta āsate",
    "GE07mbh_12_u:018.029a": "tyāgān na bhikṣukaṃ vidyān na mauṇḍyān na ca yācanāt",
    "GE07mbh_12_u:018.029c": "ṛjus tu yo 'rthaṃ tyajati taṃ sukhaṃ viddhi bhikṣukam",
    "GE07mbh_12_u:018.030a": "asaktaḥ saktavad gacchan niḥsaṅgo muktabandhanaḥ",
    "GE07mbh_12_u:018.030c": "samaḥ śatrau ca mitre ca sa vai mukto mahīpate",
    "GE07mbh_12_u:018.031a": "parivrajanti dānārthaṃ muṇḍāḥ kāṣāyavāsasaḥ",
    "GE07mbh_12_u:018.031c": "sitā bahuvidhaiḥ pāśaiḥ saṃcinvanto vṛthāmiṣam",
    "GE07mbh_12_u:018.032a": "trayīṃ ca nāma vārtāṃ ca tyaktvā putrāṃs tyajanti ye",
    "GE07mbh_12_u:018.032c": "triviṣṭabdhaṃ ca vāsaś ca pratigṛhṇanty abuddhayaḥ",
    "GE07mbh_12_u:018.033a": "aniṣkaṣāye kāṣāyam īhārtham iti viddhi tat",
    "GE07mbh_12_u:018.033c": "dharmadhvajānāṃ muṇḍānāṃ vṛttyartham iti me matiḥ",
    "GE07mbh_12_u:018.034a": "kāṣāyair ajinaiś cīrair nagnān muṇḍāñ jaṭādharān",
    "GE07mbh_12_u:018.034c": "bibhrat sādhūn mahārāja jaya lokāñ jitendriyaḥ",
    "GE07mbh_12_u:018.035a": "agnyādheyāni gurvarthān kratūn sapaśudakṣiṇān",
    "GE07mbh_12_u:018.035c": "dadāty aharahaḥ pūrvaṃ ko nu dharmataras tataḥ",
    "GE07mbh_12_u:018.036a": "tattvajño janako rājā loke 'sminn iti gīyate",
    "GE07mbh_12_u:018.036c": "so 'py āsīn mohasaṃpanno mā mohavaśam anvagāḥ",
    "GE07mbh_12_u:018.037a": "evaṃ dharmam anukrāntaṃ sadā dānaparair naraiḥ",
    "GE07mbh_12_u:018.037c": "ānṛśaṃsyaguṇopetaiḥ kāmakrodhavivarjitāḥ",
    "GE07mbh_12_u:018.038a": "pālayantaḥ prajāś caiva dānam uttamam āsthitāḥ",
    "GE07mbh_12_u:018.038c": "iṣṭāṃl lokān avāpsyāmo brahmaṇyāḥ satyavādinaḥ",
    "GE07mbh_12_u:018.038c-0025_01": "**** ****",
    "GE07mbh_12_u:018.038c-0025_02": "devatātithibhṛtyānāṃ nirvapanto yathāvidhi",
    "GE07mbh_12_u:018.038c-0025_03": "sthānam iṣṭam avāpsyāmo",
    "GE07mbh_12_u:019.001": "yudhiṣṭhira uvāca",
    "GE07mbh_12_u:019.001a": "vedāhaṃ tāta śāstrāṇi aparāṇi parāṇi ca",
    "GE07mbh_12_u:019.001c": "ubhayaṃ vedavacanaṃ kuru karma tyajeti ca",
    "GE07mbh_12_u:019.002a": "ākulāni ca śāstrāṇi hetubhiś citritāni ca",
    "GE07mbh_12_u:019.002c": "niścayaś caiva yanmātro vedāhaṃ taṃ yathāvidhi",
    "GE07mbh_12_u:019.003a": "tvaṃ tu kevalam astrajño vīravratam anuṣṭhitaḥ",
    "GE07mbh_12_u:019.003c": "śāstrārthaṃ tattvato gantuṃ na samarthaḥ kathaṃ cana",
    "GE07mbh_12_u:019.004a": "śāstrārthasūkṣmadarśī yo dharmaniścayakovidaḥ",
    "GE07mbh_12_u:019.004c": "tenāpy evaṃ na vācyo 'haṃ yadi dharmaṃ prapaśyasi",
    "GE07mbh_12_u:019.005a": "bhrātṛsauhṛdam āsthāya yad uktaṃ vacanaṃ tvayā",
    "GE07mbh_12_u:019.005c": "nyāyyaṃ yuktaṃ ca kaunteya prīto 'haṃ tena te 'rjuna",
    "GE07mbh_12_u:019.005d-0026_01": "mameśvarasamaṃ sattvaṃ brahmaṇā caiva yat samam",
    "GE07mbh_12_u:019.005d-0026_02": "vāsudevasamaṃ caiva na bhūtaṃ na bhaviṣyati",
    "GE07mbh_12_u:019.005d-0026_03": "tathā tvaṃ yaudhamukhyeṣu sattvaṃ paramam ucyate",
    "GE07mbh_12_u:019.005d-0026_04": "balam indre ca vāyau ca balaṃ yac ca janārdane",
    "GE07mbh_12_u:019.005d-0026_05": "tad balaṃ bhīmasene ca tvayi cārjuna vidyate",
    "GE07mbh_12_u:019.005d-0026_06": "tvatsamaś citrayodhī ca dūrapātī ca pāṇḍava",
    "GE07mbh_12_u:019.005d-0026_07": "divyāstreṇa ca saṃpannaḥ ko vānyas tvatsamo naraḥ",
    "GE07mbh_12_u:019.006a": "yuddhadharmeṣu sarveṣu kriyāṇāṃ naipuṇeṣu ca",
    "GE07mbh_12_u:019.006c": "na tvayā sadṛśaḥ kaś cit triṣu lokeṣu vidyate",
    "GE07mbh_12_u:019.006d-0027_01": "dhārmikaṃ dharmayuktaṃ ca niḥśeṣaṃ jñāyate mayā",
    "GE07mbh_12_u:019.007a": "dharmasūkṣmaṃ tu yad vākyaṃ tatra duṣprataraṃ tvayā",
    "GE07mbh_12_u:019.007c": "dhanaṃjaya na me buddhim abhiśaṅkitum arhasi",
    "GE07mbh_12_u:019.008a": "yuddhaśāstravid eva tvaṃ na vṛddhāḥ sevitās tvayā",
    "GE07mbh_12_u:019.008c": "samāsavistaravidāṃ na teṣāṃ vetsi niścayam",
    "GE07mbh_12_u:019.009a": "tapas tyāgo vidhir iti niścayas tāta dhīmatām",
    "GE07mbh_12_u:019.009c": "paraṃ paraṃ jyāya eṣāṃ saiṣā naiḥśreyasī gatiḥ",
    "GE07mbh_12_u:019.010a": "na tv etan manyase pārtha na jyāyo 'sti dhanād iti",
    "GE07mbh_12_u:019.010c": "atra te vartayiṣyāmi yathā naitat pradhānataḥ",
    "GE07mbh_12_u:019.011a": "tapaḥsvādhyāyaśīlā hi dṛśyante dhārmikā janāḥ",
    "GE07mbh_12_u:019.011c": "ṛṣayas tapasā yuktā yeṣāṃ lokāḥ sanātanāḥ",
    "GE07mbh_12_u:019.012a": "ajātaśmaśravo dhīrās tathānye vanavāsinaḥ",
    "GE07mbh_12_u:019.012c": "anantā adhanā eva svādhyāyena divaṃ gatāḥ",
    "GE07mbh_12_u:019.013a": "uttareṇa tu panthānam āryā viṣayanigrahāt",
    "GE07mbh_12_u:019.013c": "abuddhijaṃ tamas tyaktvā lokāṃs tyāgavatāṃ gatāḥ",
    "GE07mbh_12_u:019.014a": "dakṣiṇena tu panthānaṃ yaṃ bhāsvantaṃ prapaśyasi",
    "GE07mbh_12_u:019.014c": "ete kriyāvatāṃ lokā ye śmaśānāni bhejire",
    "GE07mbh_12_u:019.015a": "anirdeśyā gatiḥ sā tu yāṃ prapaśyanti mokṣiṇaḥ",
    "GE07mbh_12_u:019.015c": "tasmāt tyāgaḥ pradhāneṣṭaḥ sa tu duḥkhaḥ praveditum",
    "GE07mbh_12_u:019.016a": "anusṛtya tu śāstrāṇi kavayaḥ samavasthitāḥ",
    "GE07mbh_12_u:019.016c": "apīha syād apīha syāt sārāsāradidṛkṣayā",
    "GE07mbh_12_u:019.017a": "vedavādān atikramya śāstrāṇy āraṇyakāni ca",
    "GE07mbh_12_u:019.017c": "vipāṭya kadalīskandhaṃ sāraṃ dadṛśire na te",
    "GE07mbh_12_u:019.018a": "athaikāntavyudāsena śarīre pañcabhautike",
    "GE07mbh_12_u:019.018c": "icchādveṣasamāyuktam ātmānaṃ prāhur iṅgitaiḥ",
    "GE07mbh_12_u:019.019a": "agrāhyaś cakṣuṣā so 'pi anirdeśyaṃ ca tad girā",
    "GE07mbh_12_u:019.019c": "karmahetupuraskāraṃ bhūteṣu parivartate",
    "GE07mbh_12_u:019.020a": "kalyāṇagocaraṃ kṛtvā manas tṛṣṇāṃ nigṛhya ca",
    "GE07mbh_12_u:019.020c": "karmasaṃtatim utsṛjya syān nirālambanaḥ sukhī",
    "GE07mbh_12_u:019.021a": "asminn evaṃ sūkṣmagamye mārge sadbhir niṣevite",
    "GE07mbh_12_u:019.021c": "katham artham anarthāḍhyam arjuna tvaṃ praśaṃsasi",
    "GE07mbh_12_u:019.022a": "pūrvaśāstravido hy evaṃ janāḥ paśyanti bhārata",
    "GE07mbh_12_u:019.022c": "kriyāsu niratā nityaṃ dāne yajñe ca karmaṇi",
    "GE07mbh_12_u:019.023a": "bhavanti sudurāvartā hetumanto 'pi paṇḍitāḥ",
    "GE07mbh_12_u:019.023c": "dṛḍhapūrvaśrutā mūḍhā naitad astīti vādinaḥ",
    "GE07mbh_12_u:019.024a": "amṛtasyāvamantāro vaktāro",
    "GE07mbh_12_u:019.024c": "caranti vasudhāṃ kṛtsnāṃ vāvadūkā bahuśrutāḥ",
    "GE07mbh_12_u:019.025a": "yān vayaṃ nābhijānīmaḥ kas tāñ jñātum ihārhati",
    "GE07mbh_12_u:019.025c": "evaṃ prājñān sataś cāpi mahataḥ śāstravittamān",
    "GE07mbh_12_u:019.026a": "tapasā mahad āpnoti buddhyā vai vindate mahat",
    "GE07mbh_12_u:019.026c": "tyāgena sukham āpnoti sadā kaunteya dharmavit",
    "GE07mbh_12_u:020.001": "vaiśaṃpāyana uvāca",
    "GE07mbh_12_u:020.001a": "tasmin vākyāntare vaktā devasthāno mahātapāḥ",
    "GE07mbh_12_u:020.001c": "abhinītataraṃ vākyam ity uvāca yudhiṣṭhiram",
    "GE07mbh_12_u:020.002a": "yad vacaḥ phalgunenoktaṃ na jyāyo 'sti dhanād iti",
    "GE07mbh_12_u:020.002c": "atra te vartayiṣyāmi tad ekāgramanāḥ śṛṇu",
    "GE07mbh_12_u:020.003a": "ajātaśatro dharmeṇa kṛtsnā te vasudhā jitā",
    "GE07mbh_12_u:020.003c": "tāṃ jitvā na vṛthā rājaṃs tvaṃ parityaktum arhasi",
    "GE07mbh_12_u:020.004a": "catuṣpadī hi niḥśreṇī karmaṇy eṣā pratiṣṭhitā",
    "GE07mbh_12_u:020.004c": "tāṃ krameṇa mahābāho yathāvaj jaya pārthiva",
    "GE07mbh_12_u:020.005a": "tasmāt pārtha mahāyajñair yajasva bahudakṣiṇaiḥ",
    "GE07mbh_12_u:020.005c": "svādhyāyayajñā ṛṣayo jñānayajñās tathāpare",
    "GE07mbh_12_u:020.006a": "karmaniṣṭhāṃs tu budhyethās taponiṣṭhāṃś ca bhārata",
    "GE07mbh_12_u:020.006c": "vaikhānasānāṃ rājendra vacanaṃ śrūyate yathā",
    "GE07mbh_12_u:020.007a": "īhate dhanahetor yas tasyānīhā garīyasī",
    "GE07mbh_12_u:020.007c": "bhūyān doṣaḥ pravardheta yas taṃ dhanam apāśrayet",
    "GE07mbh_12_u:020.008a": "kṛcchrāc ca dravyasaṃhāraṃ kurvanti dhanakāraṇāt",
    "GE07mbh_12_u:020.008c": "dhanena tṛṣito 'buddhyā bhrūṇahatyāṃ na budhyate",
    "GE07mbh_12_u:020.009a": "anarhate yad dadāti na dadāti yad arhate",
    "GE07mbh_12_u:020.009c": "anarhārhāparijñānād dānadharmo 'pi duṣkaraḥ",
    "GE07mbh_12_u:020.010a": "yajñāya sṛṣṭāni dhanāni dhātrā; yaṣṭādiṣṭaḥ puruṣo rakṣitā ca",
    "GE07mbh_12_u:020.010c": "tasmāt sarvaṃ yajña evopayojyaṃ; dhanaṃ tato 'nantara eva kāmaḥ",
    "GE07mbh_12_u:020.011a": "yajñair indro vividhair annavadbhir; devān sarvān abhyayān mahaujāḥ",
    "GE07mbh_12_u:020.011c": "tenendratvaṃ prāpya vibhrājate 'sau; tasmād yajñe sarvam evopayojyam",
    "GE07mbh_12_u:020.012a": "mahādevaḥ sarvamedhe mahātmā; hutvātmānaṃ devadevo vibhūtaḥ",
    "GE07mbh_12_u:020.012c": "viśvāṃl lokān vyāpya viṣṭabhya kīrtyā; virocate dyutimān kṛttivāsāḥ",
    "GE07mbh_12_u:020.013a": "āvikṣitaḥ pārthivo vai maruttaḥ; svṛddhyā martyo yo 'jayad devarājam",
    "GE07mbh_12_u:020.013c": "yajñe yasya śrīḥ svayaṃ saṃniviṣṭā; yasmin bhāṇḍaṃ kāñcanaṃ sarvam āsīt",
    "GE07mbh_12_u:020.014a": "hariścandraḥ pārthivendraḥ śrutas te; yajñair iṣṭvā puṇyakṛd vītaśokaḥ",
    "GE07mbh_12_u:020.014c": "ṛddhyā śakraṃ yo 'jayan mānuṣaḥ saṃs; tasmād yajñe sarvam evopayojyam",
    "GE07mbh_12_u:021.001": "devasthāna uvāca",
    "GE07mbh_12_u:021.001a": "atraivodāharantīmam itihāsaṃ purātanam",
    "GE07mbh_12_u:021.001c": "indreṇa samaye pṛṣṭo yad uvāca bṛhaspatiḥ",
    "GE07mbh_12_u:021.002a": "saṃtoṣo vai svargatamaḥ saṃtoṣaḥ paramaṃ sukham",
    "GE07mbh_12_u:021.002c": "tuṣṭer na kiṃ cit parataḥ susamyak paritiṣṭhati",
    "GE07mbh_12_u:021.003a": "yadā saṃharate kāmān kūrmo 'ṅgānīva sarvaśaḥ",
    "GE07mbh_12_u:021.003c": "tadātmajyotir ātmaiva svātmanaiva prasīdati",
    "GE07mbh_12_u:021.004a": "na bibheti yadā cāyaṃ yadā cāsmān na bibhyati",
    "GE07mbh_12_u:021.004c": "kāmadveṣau ca jayati tadātmānaṃ prapaśyati",
    "GE07mbh_12_u:021.005a": "yadāsau sarvabhūtānāṃ na krudhyati na duṣyati",
    "GE07mbh_12_u:021.005c": "karmaṇā manasā vācā brahma saṃpadyate tadā",
    "GE07mbh_12_u:021.006a": "evaṃ kaunteya bhūtāni taṃ taṃ dharmaṃ tathā tathā",
    "GE07mbh_12_u:021.006c": "tadā tadā prapaśyanti tasmād budhyasva bhārata",
    "GE07mbh_12_u:021.007a": "anye śamaṃ praśaṃsanti vyāyāmam apare tathā",
    "GE07mbh_12_u:021.007c": "naikaṃ na cāparaṃ ke cid ubhayaṃ ca tathāpare",
    "GE07mbh_12_u:021.008a": "yajñam eke praśaṃsanti saṃnyāsam apare janāḥ",
    "GE07mbh_12_u:021.008c": "dānam eke praśaṃsanti ke cid eva pratigraham",
    "GE07mbh_12_u:021.008e": "ke cit sarvaṃ parityajya tūṣṇīṃ dhyāyanta āsate",
    "GE07mbh_12_u:021.009a": "rājyam eke praśaṃsanti sarveṣāṃ paripālanam",
    "GE07mbh_12_u:021.009c": "hatvā bhittvā ca chittvā ca ke cid ekāntaśīlinaḥ",
    "GE07mbh_12_u:021.010a": "etat sarvaṃ samālokya budhānām eṣa niścayaḥ",
    "GE07mbh_12_u:021.010c": "adroheṇaiva bhūtānāṃ yo dharmaḥ sa satāṃ mataḥ",
    "GE07mbh_12_u:021.011a": "adrohaḥ satyavacanaṃ saṃvibhāgo dhṛtiḥ kṣamā",
    "GE07mbh_12_u:021.011c": "prajanaḥ sveṣu dāreṣu mārdavaṃ hrīr acāpalam",
    "GE07mbh_12_u:021.012a": "dhanaṃ dharmapradhāneṣṭaṃ manuḥ svāyaṃbhuvo 'bravīt",
    "GE07mbh_12_u:021.012c": "tasmād evaṃ prayatnena kaunteya paripālaya",
    "GE07mbh_12_u:021.013a": "yo hi rājye sthitaḥ śaśvad vaśī tulyapriyāpriyaḥ",
    "GE07mbh_12_u:021.013c": "kṣatriyo yajñaśiṣṭāśī rājaśāstrārthatattvavit",
    "GE07mbh_12_u:021.014a": "asādhunigraharataḥ sādhūnāṃ pragrahe rataḥ",
    "GE07mbh_12_u:021.014c": "dharme vartmani saṃsthāpya prajā varteta dharmavit",
    "GE07mbh_12_u:021.015a": "putrasaṃkrāmitaśrīs tu vane vanyena vartayan",
    "GE07mbh_12_u:021.015c": "vidhinā śrāmaṇenaiva kuryāt kālam atandritaḥ",
    "GE07mbh_12_u:021.016a": "ya evaṃ vartate rājā rājadharmaviniścitaḥ",
    "GE07mbh_12_u:021.016c": "tasyāyaṃ ca paraś caiva lokaḥ syāt saphalo nṛpa",
    "GE07mbh_12_u:021.016e": "nirvāṇaṃ tu suduṣpāraṃ bahuvighnaṃ ca me matam",
    "GE07mbh_12_u:021.017a": "evaṃ dharmam anukrāntāḥ satyadānatapaḥparāḥ",
    "GE07mbh_12_u:021.017c": "ānṛśaṃsyaguṇair yuktāḥ kāmakrodhavivarjitāḥ",
    "GE07mbh_12_u:021.018a": "prajānāṃ pālane yuktā damam uttamam āsthitāḥ",
    "GE07mbh_12_u:021.018c": "gobrāhmaṇārthaṃ yuddhena saṃprāptā gatim uttamām",
    "GE07mbh_12_u:021.019a": "evaṃ rudrāḥ savasavas tathādityāḥ paraṃtapa",
    "GE07mbh_12_u:021.019c": "sādhyā rājarṣisaṃghāś ca dharmam etaṃ samāśritāḥ",
    "GE07mbh_12_u:021.019e": "apramattās tataḥ svargaṃ prāptāḥ puṇyaiḥ svakarmabhiḥ",
    "GE07mbh_12_u:022.001": "vaiśaṃpāyana uvāca",
    "GE07mbh_12_u:022.001a": "tasmin vākyāntare vākyaṃ punar evārjuno 'bravīt",
    "GE07mbh_12_u:022.001c": "viṣaṇṇamanasaṃ jyeṣṭham idaṃ bhrātaram īśvaram",
    "GE07mbh_12_u:022.002a": "kṣatradharmeṇa dharmajña prāpya rājyam anuttamam",
    "GE07mbh_12_u:022.002c": "jitvā cārīn naraśreṣṭha tapyate kiṃ bhavān bhṛśam",
    "GE07mbh_12_u:022.003a": "kṣatriyāṇāṃ mahārāja saṃgrāme nidhanaṃ smṛtam",
    "GE07mbh_12_u:022.003c": "viśiṣṭaṃ bahubhir yajñaiḥ kṣatradharmam anusmara",
    "GE07mbh_12_u:022.004a": "brāhmaṇānāṃ tapas tyāgaḥ pretyadharmavidhiḥ smṛtaḥ",
    "GE07mbh_12_u:022.004c": "kṣatriyāṇāṃ ca vihitaṃ saṃgrāme nidhanaṃ vibho",
    "GE07mbh_12_u:022.005a": "kṣatradharmo mahāraudraḥ śastranitya iti smṛtaḥ",
    "GE07mbh_12_u:022.005c": "vadhaś ca bharataśreṣṭha kāle śastreṇa saṃyuge",
    "GE07mbh_12_u:022.006a": "brāhmaṇasyāpi ced rājan kṣatradharmeṇa tiṣṭhataḥ",
    "GE07mbh_12_u:022.006c": "praśastaṃ jīvitaṃ loke kṣatraṃ hi brahmasaṃsthitam",
    "GE07mbh_12_u:022.007a": "na tyāgo na punar yācñā na tapo manujeśvara",
    "GE07mbh_12_u:022.007c": "kṣatriyasya vidhīyante na parasvopajīvanam",
    "GE07mbh_12_u:022.008a": "sa bhavān sarvadharmajñaḥ sarvātmā bharatarṣabha",
    "GE07mbh_12_u:022.008c": "rājā manīṣī nipuṇo loke dṛṣṭaparāvaraḥ",
    "GE07mbh_12_u:022.009a": "tyaktvā saṃtāpajaṃ śokaṃ daṃśito bhava karmaṇi",
    "GE07mbh_12_u:022.009c": "kṣatriyasya viśeṣeṇa hṛdayaṃ vajrasaṃhatam",
    "GE07mbh_12_u:022.010a": "jitvārīn kṣatradharmeṇa prāpya rājyam akaṇṭakam",
    "GE07mbh_12_u:022.010c": "vijitātmā manuṣyendra yajñadānaparo bhava",
    "GE07mbh_12_u:022.011a": "indro vai brahmaṇaḥ putraḥ karmaṇā kṣatriyo 'bhavat",
    "GE07mbh_12_u:022.011c": "jñātīnāṃ pāpavṛttīnāṃ jaghāna navatīr nava",
    "GE07mbh_12_u:022.012a": "tac cāsya karma pūjyaṃ hi praśasyaṃ ca viśāṃ pate",
    "GE07mbh_12_u:022.012c": "tena cendratvam āpede devānām iti naḥ śrutam",
    "GE07mbh_12_u:022.013a": "sa tvaṃ yajñair mahārāja yajasva bahudakṣiṇaiḥ",
    "GE07mbh_12_u:022.013c": "yathaivendro manuṣyendra cirāya vigatajvaraḥ",
    "GE07mbh_12_u:022.014a": "mā tvam evaṃgate kiṃ cit kṣatriyarṣabha śocithāḥ",
    "GE07mbh_12_u:022.014c": "gatās te kṣatradharmeṇa śastrapūtāḥ parāṃ gatim",
    "GE07mbh_12_u:022.015a": "bhavitavyaṃ tathā tac ca yad vṛttaṃ bharatarṣabha",
    "GE07mbh_12_u:022.015c": "diṣṭaṃ hi rājaśārdūla na śakyam ativartitum",
    "GE07mbh_12_u:023.001": "vaiśaṃpāyana uvāca",
    "GE07mbh_12_u:023.001a": "evam uktas tu kaunteyo guḍākeśena bhārata",
    "GE07mbh_12_u:023.001c": "novāca kiṃ cit kauravyas tato dvaipāyano 'bravīt",
    "GE07mbh_12_u:023.002a": "bībhatsor vacanaṃ samyak satyam etad yudhiṣṭhira",
    "GE07mbh_12_u:023.002c": "śāstradṛṣṭaḥ paro dharmaḥ smṛto gārhasthya āśramaḥ",
    "GE07mbh_12_u:023.003a": "svadharmaṃ cara dharmajña yathāśāstraṃ yathāvidhi",
    "GE07mbh_12_u:023.003c": "na hi gārhasthyam utsṛjya tavāraṇyaṃ vidhīyate",
    "GE07mbh_12_u:023.004a": "gṛhasthaṃ hi sadā devāḥ pitara ṛṣayas tathā",
    "GE07mbh_12_u:023.004c": "bhṛtyāś caivopajīvanti tān bhajasva mahīpate",
    "GE07mbh_12_u:023.005a": "vayāṃsi paśavaś caiva bhūtāni ca mahīpate",
    "GE07mbh_12_u:023.005c": "gṛhasthair eva dhāryante tasmāj jyeṣṭhāśramo gṛhī",
    "GE07mbh_12_u:023.006a": "so 'yaṃ caturṇām eteṣām āśramāṇāṃ durācaraḥ",
    "GE07mbh_12_u:023.006c": "taṃ carāvimanāḥ pārtha duścaraṃ durbalendriyaiḥ",
    "GE07mbh_12_u:023.007a": "vedajñānaṃ ca te kṛtsnaṃ tapaś ca caritaṃ mahat",
    "GE07mbh_12_u:023.007c": "pitṛpaitāmahe rājye dhuram udvoḍhum arhasi",
    "GE07mbh_12_u:023.008a": "tapo yajñas tathā vidyā bhaikṣam indriyanigrahaḥ",
    "GE07mbh_12_u:023.008c": "dhyānam ekāntaśīlatvaṃ tuṣṭir dānaṃ ca śaktitaḥ",
    "GE07mbh_12_u:023.009a": "brāhmaṇānāṃ mahārāja ceṣṭāḥ saṃsiddhikārikāḥ",
    "GE07mbh_12_u:023.009c": "kṣatriyāṇāṃ ca vakṣyāmi tavāpi viditaṃ punaḥ",
    "GE07mbh_12_u:023.010a": "yajño vidyā samutthānam asaṃtoṣaḥ śriyaṃ prati",
    "GE07mbh_12_u:023.010c": "daṇḍadhāraṇam atyugraṃ prajānāṃ paripālanam",
    "GE07mbh_12_u:023.011a": "vedajñānaṃ tathā kṛtsnaṃ tapaḥ sucaritaṃ tathā",
    "GE07mbh_12_u:023.011c": "draviṇopārjanaṃ bhūri pātreṣu pratipādanam",
    "GE07mbh_12_u:023.012a": "etāni rājñāṃ karmāṇi sukṛtāni viśāṃ pate",
    "GE07mbh_12_u:023.012c": "imaṃ lokam amuṃ lokaṃ sādhayantīti naḥ śrutam",
    "GE07mbh_12_u:023.013a": "teṣāṃ jyāyas tu kaunteya daṇḍadhāraṇam ucyate",
    "GE07mbh_12_u:023.013c": "balaṃ hi kṣatriye nityaṃ bale daṇḍaḥ samāhitaḥ",
    "GE07mbh_12_u:023.014a": "etāś ceṣṭāḥ kṣatriyāṇāṃ rājan saṃsiddhikārikāḥ",
    "GE07mbh_12_u:023.014c": "api gāthām imāṃ cāpi bṛhaspatir abhāṣata",
    "GE07mbh_12_u:023.015a": "bhūmir etau nigirati sarpo bilaśayān iva",
    "GE07mbh_12_u:023.015c": "rājānaṃ cāviroddhāraṃ brāhmaṇaṃ cāpravāsinam",
    "GE07mbh_12_u:023.016a": "sudyumnaś cāpi rājarṣiḥ śrūyate daṇḍadhāraṇāt",
    "GE07mbh_12_u:023.016c": "prāptavān paramāṃ siddhiṃ dakṣaḥ prācetaso yathā",
    "GE07mbh_12_u:024.001": "yudhiṣṭhira uvāca",
    "GE07mbh_12_u:024.001a": "bhagavan karmaṇā kena sudyumno vasudhādhipaḥ",
    "GE07mbh_12_u:024.001c": "saṃsiddhiṃ paramāṃ prāptaḥ śrotum icchāmi taṃ nṛpam",
    "GE07mbh_12_u:024.002": "vyāsa uvāca",
    "GE07mbh_12_u:024.002a": "atrāpy udāharantīmam itihāsaṃ purātanam",
    "GE07mbh_12_u:024.002c": "śaṅkhaś ca likhitaś cāstāṃ bhrātarau saṃyatavratau",
    "GE07mbh_12_u:024.003a": "tayor āvasathāv āstāṃ ramaṇīyau pṛthak pṛthak",
    "GE07mbh_12_u:024.003c": "nityapuṣpaphalair vṛkṣair upetau bāhudām anu",
    "GE07mbh_12_u:024.004a": "tataḥ kadā cil likhitaḥ śaṅkhasyāśramam āgamat",
    "GE07mbh_12_u:024.004c": "yadṛcchayāpi śaṅkho 'tha niṣkrānto 'bhavad āśramāt",
    "GE07mbh_12_u:024.005a": "so 'bhigamyāśramaṃ bhrātuḥ śaṅkhasya likhitas tadā",
    "GE07mbh_12_u:024.005c": "phalāni śātayām āsa samyak pariṇatāny uta",
    "GE07mbh_12_u:024.006a": "tāny upādāya visrabdho bhakṣayām āsa sa dvijaḥ",
    "GE07mbh_12_u:024.006c": "tasmiṃś ca bhakṣayaty eva śaṅkho 'py āśramam āgamat",
    "GE07mbh_12_u:024.007a": "bhakṣayantaṃ tu taṃ dṛṣṭvā śaṅkho bhrātaram abravīt",
    "GE07mbh_12_u:024.007c": "kutaḥ phalāny avāptāni hetunā kena khādasi",
    "GE07mbh_12_u:024.008a": "so 'bravīd bhrātaraṃ jyeṣṭham upaspṛśyābhivādya ca",
    "GE07mbh_12_u:024.008c": "ita eva gṛhītāni mayeti prahasann iva",
    "GE07mbh_12_u:024.009a": "tam abravīt tadā śaṅkhas tīvrakopasamanvitaḥ",
    "GE07mbh_12_u:024.009c": "steyaṃ tvayā kṛtam idaṃ phalāny ādadatā svayam",
    "GE07mbh_12_u:024.009e": "gaccha rājānam āsādya svakarma prathayasva vai",
    "GE07mbh_12_u:024.009f-0028_01": "likhito 'tha tadā gatvā bhrātur vākyena coditaḥ",
    "GE07mbh_12_u:024.009f-0028_02": "sudyumnaviṣayaṃ rājann uvācedaṃ suduḥkhitaḥ",
    "GE07mbh_12_u:024.010a": "adattādānam evedaṃ kṛtaṃ pārthivasattama",
    "GE07mbh_12_u:024.010c": "stenaṃ māṃ tvaṃ viditvā ca svadharmam anupālaya",
    "GE07mbh_12_u:024.010e": "śīghraṃ dhāraya caurasya mama daṇḍaṃ narādhipa",
    "GE07mbh_12_u:024.011a": "ity uktas tasya vacanāt sudyumnaṃ vasudhādhipam",
    "GE07mbh_12_u:024.011c": "abhyagacchan mahābāho likhitaḥ saṃśitavrataḥ",
    "GE07mbh_12_u:024.012a": "sudyumnas tv antapālebhyaḥ śrutvā likhitam āgatam",
    "GE07mbh_12_u:024.012c": "abhyagacchat sahāmātyaḥ padbhyām eva nareśvaraḥ",
    "GE07mbh_12_u:024.013a": "tam abravīt samāgatya sa rājā brahmavittamam",
    "GE07mbh_12_u:024.013c": "kim āgamanam ācakṣva bhagavan kṛtam eva tat",
    "GE07mbh_12_u:024.014a": "evam uktaḥ sa viprarṣiḥ sudyumnam idam abravīt",
    "GE07mbh_12_u:024.014c": "pratiśrauṣi kariṣyeti śrutvā tat kartum arhasi",
    "GE07mbh_12_u:024.015a": "anisṛṣṭāni guruṇā phalāni puruṣarṣabha",
    "GE07mbh_12_u:024.015c": "bhakṣitāni mayā rājaṃs tatra māṃ śādhi māciram",
    "GE07mbh_12_u:024.016": "sudyumna uvāca",
    "GE07mbh_12_u:024.016a": "pramāṇaṃ cen mato rājā bhavato daṇḍadhāraṇe",
    "GE07mbh_12_u:024.016c": "anujñāyām api tathā hetuḥ syād brāhmaṇarṣabha",
    "GE07mbh_12_u:024.017a": "sa bhavān abhyanujñātaḥ śucikarmā mahāvrataḥ",
    "GE07mbh_12_u:024.017c": "brūhi kāmān ato 'nyāṃs tvaṃ kariṣyāmi hi te vacaḥ",
    "GE07mbh_12_u:024.018": "vyāsa uvāca",
    "GE07mbh_12_u:024.018a": "chandyamāno 'pi brahmarṣiḥ pārthivena mahātmanā",
    "GE07mbh_12_u:024.018c": "nānyaṃ vai varayām āsa tasmād daṇḍād ṛte varam",
    "GE07mbh_12_u:024.019a": "tataḥ sa pṛthivīpālo likhitasya mahātmanaḥ",
    "GE07mbh_12_u:024.019c": "karau pracchedayām āsa dhṛtadaṇḍo jagāma saḥ",
    "GE07mbh_12_u:024.020a": "sa gatvā bhrātaraṃ śaṅkham ārtarūpo 'bravīd idam",
    "GE07mbh_12_u:024.020c": "dhṛtadaṇḍasya durbhuddher bhagavan kṣantum arhasi",
    "GE07mbh_12_u:024.021": "śaṅkha uvāca",
    "GE07mbh_12_u:024.021a": "na kupye tava dharmajña na ca dūṣayase mama",
    "GE07mbh_12_u:024.021b-0029_01": "sunirmalaṃ kulaṃ brahmann asmiñ jagati viśrutam",
    "GE07mbh_12_u:024.021c": "dharmas tu te vyatikrāntas tatas te niṣkṛtiḥ kṛtā",
    "GE07mbh_12_u:024.022a": "sa gatvā bāhudāṃ śīghraṃ tarpayasva yathāvidhi",
    "GE07mbh_12_u:024.022c": "devān pitṝn ṛṣīṃś caiva mā cādharme manaḥ kṛthāḥ",
    "GE07mbh_12_u:024.022d-0030_01": "brahmahatyāṃ surāpānaṃ steyaṃ gurvaṅganāgamam",
    "GE07mbh_12_u:024.022d-0030_02": "mahānti pātakāny āhuḥ saṃyogaṃ caiva taiḥ saha",
    "GE07mbh_12_u:024.022d-0030_03": "na steyasadṛśaṃ brahman mahāpātakam asty uta",
    "GE07mbh_12_u:024.022d-0030_04": "jagaty asmin mahābhāga brahmahatyāsamaṃ hi tat",
    "GE07mbh_12_u:024.022d-0030_05": "sarvapātakināṃ brahman daṇḍaḥ śārīra ucyate",
    "GE07mbh_12_u:024.022d-0030_06": "taskarasya viśeṣeṇa nānyo daṇḍo vidhīyate",
    "GE07mbh_12_u:024.022d-0030_07": "brāhmaṇaḥ kṣatriyo vāpi vaiśyaḥ śūdro 'tha vā dvijaḥ",
    "GE07mbh_12_u:024.022d-0030_08": "sarve kāmakṛte pāpe hantavyā na vicāraṇā",
    "GE07mbh_12_u:024.022d-0030_09": "rājabhir dhṛtadaṇḍā vai kṛtvā pāpāni mānavāḥ",
    "GE07mbh_12_u:024.022d-0030_10": "nirmalāḥ svargam āyānti santaḥ sukṛtino yathā",
    "GE07mbh_12_u:024.022d-0030_11": "uddhṛtaṃ naḥ kulaṃ brahman rājñā daṇḍe dhṛte tvayi",
    "GE07mbh_12_u:024.023": "vyāsa uvāca",
    "GE07mbh_12_u:024.023a": "tasya tad vacanaṃ śrutvā śaṅkhasya likhitas tadā",
    "GE07mbh_12_u:024.023c": "avagāhyāpagāṃ puṇyām udakārthaṃ pracakrame",
    "GE07mbh_12_u:024.024a": "prādurāstāṃ tatas tasya karau jalajasaṃnibhau",
    "GE07mbh_12_u:024.024c": "tataḥ sa vismito bhrātur darśayām āsa tau karau",
    "GE07mbh_12_u:024.025a": "tatas tam abravīc chaṅkhas tapasedaṃ kṛtaṃ mayā",
    "GE07mbh_12_u:024.025c": "mā ca te 'tra viśaṅkā bhūd daivam eva vidhīyate",
    "GE07mbh_12_u:024.026": "likhita uvāca",
    "GE07mbh_12_u:024.026a": "kiṃ nu nāhaṃ tvayā pūtaḥ pūrvam eva mahādyute",
    "GE07mbh_12_u:024.026c": "yasya te tapaso vīryam īdṛśaṃ dvijasattama",
    "GE07mbh_12_u:024.027": "śaṅkha uvāca",
    "GE07mbh_12_u:024.027a": "evam etan mayā kāryaṃ nāhaṃ daṇḍadharas tava",
    "GE07mbh_12_u:024.027c": "sa ca pūto narapatis tvaṃ cāpi pitṛbhiḥ saha",
    "GE07mbh_12_u:024.028": "vyāsa uvāca",
    "GE07mbh_12_u:024.028a": "sa rājā pāṇḍavaśreṣṭha śreṣṭho vai tena karmaṇā",
    "GE07mbh_12_u:024.028c": "prāptavān paramāṃ siddhiṃ dakṣaḥ prācetaso yathā",
    "GE07mbh_12_u:024.029a": "eṣa dharmaḥ kṣatriyāṇāṃ prajānāṃ paripālanam",
    "GE07mbh_12_u:024.029c": "utpathe 'smin mahārāja mā ca śoke manaḥ kṛthāḥ",
    "GE07mbh_12_u:024.030a": "bhrātur asya hitaṃ vākyaṃ śṛṇu dharmajñasattama",
    "GE07mbh_12_u:024.030c": "daṇḍa eva hi rājendra kṣatradharmo na muṇḍanam",
    "GE07mbh_12_u:025.001": "vaiśaṃpāyana uvāca",
    "GE07mbh_12_u:025.001a": "punar eva maharṣis taṃ kṛṣṇadvaipāyano 'bravīt",
    "GE07mbh_12_u:025.001c": "ajātaśatruṃ kaunteyam idaṃ vacanam arthavat",
    "GE07mbh_12_u:025.002a": "araṇye vasatāṃ tāta bhrātṝṇāṃ te tapasvinām",
    "GE07mbh_12_u:025.002c": "manorathā mahārāja ye tatrāsan yudhiṣṭhira",
    "GE07mbh_12_u:025.003a": "tān ime bharataśreṣṭha prāpnuvantu mahārathāḥ",
    "GE07mbh_12_u:025.003c": "praśādhi pṛthivīṃ pārtha yayātir iva nāhuṣaḥ",
    "GE07mbh_12_u:025.004a": "araṇye duḥkhavasatir anubhūtā tapasvibhiḥ",
    "GE07mbh_12_u:025.004c": "duḥkhasyānte naravyāghrāḥ sukhaṃ tv anubhavantv ime",
    "GE07mbh_12_u:025.005a": "dharmam arthaṃ ca kāmaṃ ca bhrātṛbhiḥ saha bhārata",
    "GE07mbh_12_u:025.005c": "anubhūya tataḥ paścāt prasthātāsi viśāṃ pate",
    "GE07mbh_12_u:025.006a": "atithīnāṃ ca pitṝṇāṃ devatānāṃ ca bhārata",
    "GE07mbh_12_u:025.006c": "ānṛṇyaṃ gaccha kaunteya tataḥ svargaṃ gamiṣyasi",
    "GE07mbh_12_u:025.007a": "sarvamedhāśvamedhābhyāṃ yajasva kurunandana",
    "GE07mbh_12_u:025.007c": "tataḥ paścān mahārāja gamiṣyasi parāṃ gatim",
    "GE07mbh_12_u:025.008a": "bhrātṝṃś ca sarvān kratubhiḥ saṃyojya bahudakṣiṇaiḥ",
    "GE07mbh_12_u:025.008c": "saṃprāptaḥ kīrtim atulāṃ pāṇḍaveya bhaviṣyasi",
    "GE07mbh_12_u:025.009a": "vidma te puruṣavyāghra vacanaṃ kurunandana",
    "GE07mbh_12_u:025.009c": "śṛṇu mac ca yathā kurvan dharmān na cyavate nṛpaḥ",
    "GE07mbh_12_u:025.010a": "ādadānasya ca dhanaṃ nigrahaṃ ca yudhiṣṭhira",
    "GE07mbh_12_u:025.010c": "samānaṃ dharmakuśalāḥ sthāpayanti nareśvara",
    "GE07mbh_12_u:025.010d-0031_01": "pratyakṣam anumānaṃ ca upamānaṃ tathāgamaḥ",
    "GE07mbh_12_u:025.010d-0031_02": "arthāpattis tathaitihyaṃ saṃśayo nirṇayas tathā",
    "GE07mbh_12_u:025.010d-0031_03": "ākāro hīṅgitaś caiva gatiś ceṣṭā ca bhārata",
    "GE07mbh_12_u:025.010d-0031_04": "pratijñā caiva hetuś ca dṛṣṭāntopanayas tathā",
    "GE07mbh_12_u:025.010d-0031_05": "uktir nigamanaṃ teṣāṃ prameyaṃ ca prayojanam",
    "GE07mbh_12_u:025.010d-0031_06": "etāni sādhanāny āhur bahuvargaprasiddhaye",
    "GE07mbh_12_u:025.010d-0031_07": "pratyakṣam anumānaṃ ca sarveṣāṃ yonir iṣyate",
    "GE07mbh_12_u:025.010d-0031_08": "pramāṇajño hi śaknoti daṇḍayonau vicakṣaṇaḥ",
    "GE07mbh_12_u:025.010d-0031_09": "apramāṇavatā nīto daṇḍo hanyān mahīpatim",
    "GE07mbh_12_u:025.011a": "deśakālapratīkṣe yo dasyor darśayate nṛpaḥ",
    "GE07mbh_12_u:025.011c": "śāstrajāṃ buddhim āsthāya nainasā sa hi yujyate",
    "GE07mbh_12_u:025.012a": "ādāya baliṣaḍbhāgaṃ yo rāṣṭraṃ nābhirakṣati",
    "GE07mbh_12_u:025.012c": "pratigṛhṇāti tat pāpaṃ caturthāṃśena pārthivaḥ",
    "GE07mbh_12_u:025.013a": "nibodha ca yathātiṣṭhan dharmān na cyavate nṛpaḥ",
    "GE07mbh_12_u:025.013c": "nigrahād dharmaśāstrāṇām anurudhyann apetabhīḥ",
    "GE07mbh_12_u:025.013e": "kāmakrodhāv anādṛtya piteva samadarśanaḥ",
    "GE07mbh_12_u:025.014a": "daivenopahate rājā karmakāle mahādyute",
    "GE07mbh_12_u:025.014c": "pramādayati tat karma na tatrāhur atikramam",
    "GE07mbh_12_u:025.015a": "tarasā buddhipūrvaṃ vā nigrāhyā eva śatravaḥ",
    "GE07mbh_12_u:025.015c": "pāpaiḥ saha na saṃdadhyād rāṣṭraṃ paṇyaṃ na kārayet",
    "GE07mbh_12_u:025.016a": "śūrāś cāryāś ca satkāryā vidvāṃsaś ca yudhiṣṭhira",
    "GE07mbh_12_u:025.016c": "gomato dhaninaś caiva paripālyā viśeṣataḥ",
    "GE07mbh_12_u:025.017a": "vyavahāreṣu dharmyeṣu niyojyāś ca bahuśrutāḥ",
    "GE07mbh_12_u:025.017b-0032_01": "pramāṇajñā mahīpāla nyāyaśāstrāvalambinaḥ",
    "GE07mbh_12_u:025.017b-0032_02": "vedārthatattvavid rājaṃs tarkaśāstrabahuśrutaḥ",
    "GE07mbh_12_u:025.017b-0032_03": "mantre ca vyavahāre ca niyoktavyo vijānatā",
    "GE07mbh_12_u:025.017b-0032_04": "tarkaśāstrakṛtā buddhir dharmaśāstrakṛtā ca yā",
    "GE07mbh_12_u:025.017b-0032_05": "daṇḍanītikṛtā caiva trailokyam api sādhayet",
    "GE07mbh_12_u:025.017b-0032_06": "niyojyā vedatattvajñā yajñakarmasu pārthiva",
    "GE07mbh_12_u:025.017b-0032_07": "vedajñā ye ca śāstrajñās te ca rājan subuddhayaḥ",
    "GE07mbh_12_u:025.017b-0032_08": "ānvīkṣikītrayīvārtādaṇḍanītiṣu pāragāḥ",
    "GE07mbh_12_u:025.017b-0032_09": "te tu sarvatra yoktavyās te ca buddheḥ parāṃ gatāḥ",
    "GE07mbh_12_u:025.017c": "guṇayukte 'pi naikasmin viśvasyāc ca vicakṣaṇaḥ",
    "GE07mbh_12_u:025.018a": "arakṣitā durvinīto mānī stabdho 'bhyasūyakaḥ",
    "GE07mbh_12_u:025.018c": "enasā yujyate rājā durdānta iti cocyate",
    "GE07mbh_12_u:025.019a": "ye 'rakṣyamāṇā hīyante daivenopahate nṛpe",
    "GE07mbh_12_u:025.019c": "taskaraiś cāpi hanyante sarvaṃ tad rājakilbiṣam",
    "GE07mbh_12_u:025.020a": "sumantrite sunīte ca vidhivac copapādite",
    "GE07mbh_12_u:025.020c": "pauruṣe karmaṇi kṛte nāsty adharmo yudhiṣṭhira",
    "GE07mbh_12_u:025.021a": "vipadyante samārambhāḥ sidhyanty api ca daivataḥ",
    "GE07mbh_12_u:025.021c": "kṛte puruṣakāre tu nainaḥ spṛśati pārthivam",
    "GE07mbh_12_u:025.022a": "atra te rājaśārdūla vartayiṣye kathām imām",
    "GE07mbh_12_u:025.022c": "yad vṛttaṃ pūrvarājarṣer hayagrīvasya pārthiva",
    "GE07mbh_12_u:025.023a": "śatrūn hatvā hatasyājau",
    "GE07mbh_12_u:025.023c": "asahāyasya dhīrasya nirjitasya yudhiṣṭhira",
    "GE07mbh_12_u:025.024a": "yat karma vai nigrahe śātravāṇāṃ; yogaś cāgryaḥ pālane mānavānām",
    "GE07mbh_12_u:025.024c": "kṛtvā karma prāpya kīrtiṃ suyuddhe; vājigrīvo modate devaloke",
    "GE07mbh_12_u:025.025a": "saṃtyaktātmā samareṣv ātatāyī; śastraiś chinno dasyubhir ardyamānaḥ",
    "GE07mbh_12_u:025.025c": "aśvagrīvaḥ karmaśīlo mahātmā; saṃsiddhātmā modate devaloke",
    "GE07mbh_12_u:025.026a": "dhanur yūpo raśanā jyā śaraḥ sruk; sruvaḥ khaḍgo rudhiraṃ yatra cājyam",
    "GE07mbh_12_u:025.026c": "ratho vedī kāmago yuddham agniś; cāturhotraṃ caturo vājimukhyāḥ",
    "GE07mbh_12_u:025.027a": "hutvā tasmin yajñavahnāv athārīn; pāpān mukto rājasiṃhas tarasvī",
    "GE07mbh_12_u:025.027c": "prāṇān hutvā cāvabhṛthe raṇe sa; vājigrīvo modate devaloke",
    "GE07mbh_12_u:025.028a": "rāṣṭraṃ rakṣan buddhipūrvaṃ nayena; saṃtyaktātmā yajñaśīlo mahātmā",
    "GE07mbh_12_u:025.028c": "sarvāṃl lokān vyāpya kīrtyā manasvī; vājigrīvo modate devaloke",
    "GE07mbh_12_u:025.029a": "daivīṃ siddhiṃ mānuṣīṃ daṇḍanītiṃ; yoganyāyaiḥ pālayitvā mahīṃ ca",
    "GE07mbh_12_u:025.029c": "tasmād rājā dharmaśīlo mahātmā; hayagrīvo modate svargaloke",
    "GE07mbh_12_u:025.030a": "vidvāṃs tyāgī śraddadhānaḥ kṛtajñas; tyaktvā lokaṃ mānuṣaṃ karma kṛtvā",
    "GE07mbh_12_u:025.030c": "medhāvināṃ viduṣāṃ saṃmatānāṃ; tanutyajāṃ lokam ākramya rājā",
    "GE07mbh_12_u:025.031a": "samyag vedān prāpya śāstrāṇy adhītya; samyag rāṣṭraṃ pālayitvā mahātmā",
    "GE07mbh_12_u:025.031c": "cāturvarṇyaṃ sthāpayitvā svadharme; vājigrīvo modate devaloke",
    "GE07mbh_12_u:025.032a": "jitvā saṃgrāmān pālayitvā prajāś ca; somaṃ pītvā tarpayitvā dvijāgryān",
    "GE07mbh_12_u:025.032c": "yuktyā daṇḍaṃ dhārayitvā prajānāṃ; yuddhe kṣīṇo modate devaloke",
    "GE07mbh_12_u:025.033a": "vṛttaṃ yasya ślāghanīyaṃ manuṣyāḥ; santo vidvāṃsaś cārhayanty arhaṇīyāḥ",
    "GE07mbh_12_u:025.033c": "svargaṃ jitvā vīralokāṃś ca gatvā; siddhiṃ prāptaḥ puṇyakīrtir mahātmā",
    "GE07mbh_12_u:026.001": "vaiśaṃpāyana uvāca",
    "GE07mbh_12_u:026.001a": "dvaipāyanavacaḥ śrutvā kupite ca dhanaṃjaye",
    "GE07mbh_12_u:026.001c": "vyāsam āmantrya kaunteyaḥ pratyuvāca yudhiṣṭhiraḥ",
    "GE07mbh_12_u:026.002a": "na pārthivam idaṃ rājyaṃ na ca bhogāḥ pṛthagvidhāḥ",
    "GE07mbh_12_u:026.002c": "prīṇayanti mano me 'dya śoko māṃ nardayaty ayam",
    "GE07mbh_12_u:026.003a": "śrutvā ca vīrahīnānām aputrāṇāṃ ca yoṣitām",
    "GE07mbh_12_u:026.003c": "paridevayamānānāṃ śāntiṃ nopalabhe mune",
    "GE07mbh_12_u:026.004a": "ity uktaḥ pratyuvācedaṃ vyāso yogavidāṃ varaḥ",
    "GE07mbh_12_u:026.004c": "yudhiṣṭhiraṃ mahāprājñaṃ dharmajño vedapāragaḥ",
    "GE07mbh_12_u:026.005a": "na karmaṇā labhyate cintayā vā; nāpy asya dātā puruṣasya kaś cit",
    "GE07mbh_12_u:026.005c": "paryāyayogād vihitaṃ vidhātrā; kālena sarvaṃ labhate manuṣyaḥ",
    "GE07mbh_12_u:026.006a": "na buddhiśāstrādhyayanena śakyaṃ; prāptuṃ viśeṣair manujair akāle",
    "GE07mbh_12_u:026.006c": "mūrkho 'pi prāpnoti kadā cid arthān; kālo hi kāryaṃ prati nirviśeṣaḥ",
    "GE07mbh_12_u:026.007a": "nābhūtikāle ca phalaṃ dadāti; śilpaṃ na mantrāś ca tathauṣadhāni",
    "GE07mbh_12_u:026.007c": "tāny eva kālena samāhitāni; sidhyanti cedhyanti ca bhūtikāle",
    "GE07mbh_12_u:026.008a": "kālena śīghrāḥ pravivānti vātāḥ; kālena vṛṣṭir jaladān upaiti",
    "GE07mbh_12_u:026.008c": "kālena padmotpalavaj jalaṃ ca; kālena puṣyanti nagā vaneṣu",
    "GE07mbh_12_u:026.009a": "kālena kṛṣṇāś ca sitāś ca rātryaḥ; kālena candraḥ paripūrṇabimbaḥ",
    "GE07mbh_12_u:026.009c": "nākālataḥ puṣpaphalaṃ nagānāṃ; nākālavegāḥ sarito vahanti",
    "GE07mbh_12_u:026.010a": "nākālamattāḥ khagapannagāś ca; mṛgadvipāḥ śailamahāgrahāś ca",
    "GE07mbh_12_u:026.010c": "nākālataḥ strīṣu bhavanti garbhā; nāyānty akāle śiśiroṣṇavarṣāḥ",
    "GE07mbh_12_u:026.011a": "nākālato mriyate jāyate vā; nākālato vyāharate ca bālaḥ",
    "GE07mbh_12_u:026.011c": "nākālato yauvanam abhyupaiti; nākālato rohati bījam uptam",
    "GE07mbh_12_u:026.012a": "nākālato bhānur upaiti yogaṃ; nākālato 'staṃ girim abhyupaiti",
    "GE07mbh_12_u:026.012c": "nākālato vardhate hīyate ca; candraḥ samudraś ca mahormimālī",
    "GE07mbh_12_u:026.013a": "atrāpy udāharantīmam itihāsaṃ purātanam",
    "GE07mbh_12_u:026.013c": "gītaṃ rājñā senajitā duḥkhārtena yudhiṣṭhira",
    "GE07mbh_12_u:026.014a": "sarvān evaiṣa paryāyo martyān spṛśati dustaraḥ",
    "GE07mbh_12_u:026.014c": "kālena paripakvā hi mriyante sarvamānavāḥ",
    "GE07mbh_12_u:026.015a": "ghnanti cānyān narā rājaṃs tān apy anye narās tathā",
    "GE07mbh_12_u:026.015c": "saṃjñaiṣā laukikī rājan na hinasti na hanyate",
    "GE07mbh_12_u:026.016a": "hantīti manyate kaś cin na hantīty api cāpare",
    "GE07mbh_12_u:026.016c": "svabhāvatas tu niyatau bhūtānāṃ prabhavāpyayau",
    "GE07mbh_12_u:026.017a": "naṣṭe dhane vā dāre vā putre pitari vā mṛte",
    "GE07mbh_12_u:026.017c": "aho kaṣṭam iti dhyāyañ śokasyāpacitiṃ caret",
    "GE07mbh_12_u:026.018a": "sa kiṃ śocasi mūḍhaḥ sañ śocyaḥ kim anuśocasi",
    "GE07mbh_12_u:026.018c": "paśya duḥkheṣu duḥkhāni bhayeṣu ca bhayāny api",
    "GE07mbh_12_u:026.019a": "ātmāpi cāyaṃ na mama sarvāpi pṛthivī mama",
    "GE07mbh_12_u:026.019c": "yathā mama tathānyeṣām iti paśyan na muhyati",
    "GE07mbh_12_u:026.020a": "śokasthānasahasrāṇi harṣasthānaśatāni ca",
    "GE07mbh_12_u:026.020c": "divase divase mūḍham āviśanti na paṇḍitam",
    "GE07mbh_12_u:026.021a": "evam etāni kālena priyadveṣyāṇi bhāgaśaḥ",
    "GE07mbh_12_u:026.021c": "jīveṣu parivartante duḥkhāni ca sukhāni ca",
    "GE07mbh_12_u:026.022a": "duḥkham evāsti na sukhaṃ tasmāt tad upalabhyate",
    "GE07mbh_12_u:026.022c": "tṛṣṇārtiprabhavaṃ duḥkhaṃ duḥkhārtiprabhavaṃ sukham",
    "GE07mbh_12_u:026.023a": "sukhasyānantaraṃ duḥkhaṃ duḥkhasyānantaraṃ sukham",
    "GE07mbh_12_u:026.023c": "na nityaṃ labhate duḥkhaṃ na nityaṃ labhate sukham",
    "GE07mbh_12_u:026.024a": "sukham ante hi duḥkhānāṃ duḥkham ante sukhasya ca",
    "GE07mbh_12_u:026.024b-0033_01": "sukham eva hi duḥkhāntaṃ kadā cid duḥkhataḥ sukham",
    "GE07mbh_12_u:026.024c": "tasmād etad dvayaṃ jahyād ya icchec chāśvataṃ sukham",
    "GE07mbh_12_u:026.024d-0034_01": "sukhāntaprabhavaṃ duḥkhaṃ duḥkhāntaprabhavaṃ sukham",
    "GE07mbh_12_u:026.025a": "yan nimittaṃ bhavec chokas tāpo vā duḥkhamūrchitaḥ",
    "GE07mbh_12_u:026.025c": "āyāso vāpi yan mūlas tad ekāṅgam api tyajet",
    "GE07mbh_12_u:026.026a": "sukhaṃ vā yadi vā duḥkhaṃ priyaṃ vā yadi vāpriyam",
    "GE07mbh_12_u:026.026c": "prāptaṃ prāptam upāsīta hṛdayenāparājitaḥ",
    "GE07mbh_12_u:026.027a": "īṣad apy aṅga dārāṇāṃ putrāṇāṃ vā carāpriyam",
    "GE07mbh_12_u:026.027c": "tato jñāsyasi kaḥ kasya kena vā katham eva vā",
    "GE07mbh_12_u:026.028a": "ye ca mūḍhatamā loke ye ca buddheḥ paraṃ gatāḥ",
    "GE07mbh_12_u:026.028c": "ta eva sukham edhante madhyaḥ kleśena yujyate",
    "GE07mbh_12_u:026.029a": "ity abravīn mahāprājño yudhiṣṭhira sa senajit",
    "GE07mbh_12_u:026.029c": "parāvarajño lokasya dharmavit sukhaduḥkhavit",
    "GE07mbh_12_u:026.030a": "sukhī parasya yo duḥkhe na jātu sa sukhī bhavet",
    "GE07mbh_12_u:026.030c": "duḥkhānāṃ hi kṣayo nāsti jāyate hy aparāt param",
    "GE07mbh_12_u:026.031a": "sukhaṃ ca duḥkhaṃ ca bhavābhavau ca; lābhālābhau maraṇaṃ jīvitaṃ ca",
    "GE07mbh_12_u:026.031c": "paryāyaśaḥ sarvam iha spṛśanti; tasmād dhīro naiva hṛṣyen na kupyet",
    "GE07mbh_12_u:026.032a": "dīkṣāṃ yajñe pālanaṃ yuddham āhur; yogaṃ rāṣṭre daṇḍanītyā ca samyak",
    "GE07mbh_12_u:026.032c": "vittatyāgaṃ dakṣiṇānāṃ ca yajñe; samyag jñānaṃ pāvanānīti vidyāt",
    "GE07mbh_12_u:026.033a": "rakṣan rāṣṭraṃ buddhipūrvaṃ nayena; saṃtyaktātmā yajñaśīlo mahātmā",
    "GE07mbh_12_u:026.033c": "sarvāṃl lokān dharmamūrtyā caraṃś cāpy; ūrdhvaṃ dehān modate devaloke",
    "GE07mbh_12_u:026.034a": "jitvā saṃgrāmān pālayitvā ca rāṣṭraṃ; somaṃ pītvā vardhayitvā prajāś ca",
    "GE07mbh_12_u:026.034c": "yuktyā daṇḍaṃ dhārayitvā prajānāṃ; yuddhe kṣīṇo modate devaloke",
    "GE07mbh_12_u:026.034d-0035_01": "yajanti yajñān vijayanti rājyaṃ",
    "GE07mbh_12_u:026.034d-0035_02": "rakṣanti rāṣṭrāṇi priyāṇi caiṣām",
    "GE07mbh_12_u:026.035a": "samyag vedān prāpya śāstrāṇy adhītya; samyag rāṣṭraṃ pālayitvā ca rājā",
    "GE07mbh_12_u:026.035c": "cāturvarṇyaṃ sthāpayitvā svadharme; pūtātmā vai modate devaloke",
    "GE07mbh_12_u:026.036a": "yasya vṛttaṃ namasyanti svargasthasyāpi mānavāḥ",
    "GE07mbh_12_u:026.036c": "paurajānapadāmātyāḥ sa rājā rājasattamaḥ",
    "GE07mbh_12_u:026.036d-004_0001": "asminn eva prakaraṇe dhanaṃjayam udāradhīḥ",
    "GE07mbh_12_u:026.036d-004_0002": "abhinītataraṃ vākyam ity uvāca yudhiṣṭhiraḥ",
    "GE07mbh_12_u:026.036d-004_0003": "yad etan manyase pārtha na jyāyo 'sti dhanād iti",
    "GE07mbh_12_u:026.036d-004_0004": "na svargo na sukhaṃ na śrīr nirdhanasyeti tan mṛṣā",
    "GE07mbh_12_u:026.036d-004_0005": "svādhyāyayajñasaṃsiddhā dṛśyante bahavo janāḥ",
    "GE07mbh_12_u:026.036d-004_0006": "taporatāś ca munayo yeṣāṃ lokāḥ sanātanāḥ",
    "GE07mbh_12_u:026.036d-004_0007": "ṛṣīṇāṃ samayaṃ śaśvad ye rakṣanti dhanaṃjaya",
    "GE07mbh_12_u:026.036d-004_0008": "āśritāḥ sarvadharmajñās tān devā brāhmaṇān viduḥ",
    "GE07mbh_12_u:026.036d-004_0009": "svādhyāyaniṣṭhāṃś ca munīñ jñānaniṣṭhāṃs tathāparān",
    "GE07mbh_12_u:026.036d-004_0010": "budhyethāḥ saṃtataṃ cāpi karmaniṣṭhān dhanaṃjaya",
    "GE07mbh_12_u:026.036d-004_0011": "jñānaniṣṭheṣu kāryāṇi pratiṣṭhāpyāni pāṇḍava",
    "GE07mbh_12_u:026.036d-004_0012": "vaikhānasānāṃ vacanaṃ yathā no viditaṃ purā",
    "GE07mbh_12_u:026.036d-004_0013": "ajāś ca pṛśnayaś caiva sikatāś caiva bhārata",
    "GE07mbh_12_u:026.036d-004_0014": "aruṇāḥ ketavaś caiva svādhyāyena divaṃ gatāḥ",
    "GE07mbh_12_u:026.036d-004_0015": "avāpyaitāni karmāṇi vedoktāni dhanaṃjaya",
    "GE07mbh_12_u:026.036d-004_0016": "dānam adhyayanaṃ yajño nigrahaś caiva durgrahaḥ",
    "GE07mbh_12_u:026.036d-004_0017": "dakṣiṇena ca panthānam aryamṇo ye divaṃ gatāḥ",
    "GE07mbh_12_u:026.036d-004_0018": "etān kriyāvatāṃ lokān uktavān pūrvam apy aham",
    "GE07mbh_12_u:026.036d-004_0019": "uttareṇa tu panthānaṃ niyamādyaṃ prapaśyasi",
    "GE07mbh_12_u:026.036d-004_0020": "ete tyāgavatāṃ lokā bhānti pārtha sanātanāḥ",
    "GE07mbh_12_u:026.036d-004_0021": "tatrottarāṃ gatiṃ pārtha praśaṃsanti purāvidaḥ",
    "GE07mbh_12_u:026.036d-004_0022": "saṃtoṣāt svargagamanaṃ saṃtoṣaḥ paramaṃ sukham",
    "GE07mbh_12_u:026.036d-004_0023": "tuṣṭer na kiṃ cit parataḥ sā samyak pratitiṣṭhati",
    "GE07mbh_12_u:026.036d-004_0024": "vinītakrodhaharṣasya satataṃ siddhir uttamā",
    "GE07mbh_12_u:026.036d-004_0025": "atrāpy udāharantīmā gāthā gītā yayātinā",
    "GE07mbh_12_u:026.036d-004_0026": "yābhiḥ pratyāharet kāmān kūrmo 'ṅgānīva sarvaśaḥ",
    "GE07mbh_12_u:026.036d-004_0027": "yadā cāyaṃ na bibheti yadā cāsmān na bibhyati",
    "GE07mbh_12_u:026.036d-004_0028": "yadā necchati na dveṣṭi brahma saṃpadyate tadā",
    "GE07mbh_12_u:026.036d-004_0029": "yadā na bhāvaṃ kurute sarvabhūteṣu pāpakam",
    "GE07mbh_12_u:026.036d-004_0030": "karmaṇā manasā vācā brahma saṃpadyate tadā",
    "GE07mbh_12_u:026.036d-004_0031": "vinītamānamohasya bahusaṅgavivarjinaḥ",
    "GE07mbh_12_u:026.036d-004_0032": "tadātmajyotiṣaḥ sādhor nirvāṇam upapadyate",
    "GE07mbh_12_u:026.036d-004_0033": "idaṃ tu śṛṇu me pārtha bruvataḥ saṃyatendriyaḥ",
    "GE07mbh_12_u:026.036d-004_0034": "dharmam anye vṛttam anye dhanam īhanti cāpare",
    "GE07mbh_12_u:026.036d-004_0035": "dhanahetor ya īheta tasyānīhā garīyasī",
    "GE07mbh_12_u:026.036d-004_0036": "bhūyān doṣo hi vitteṣu yaś ca dharmas tadāśrayaḥ",
    "GE07mbh_12_u:026.036d-004_0037": "pratyakṣam anupaśyāmas tvam api draṣṭum arhasi",
    "GE07mbh_12_u:026.036d-004_0038": "varjanaṃ varjanīyānām īhamānena duṣkaram",
    "GE07mbh_12_u:026.036d-004_0039": "ye vittam abhipadyante samyak teṣu sudurlabham",
    "GE07mbh_12_u:026.036d-004_0040": "druhyataḥ praiti tat prāhuḥ pratikūlaṃ yathātatham",
    "GE07mbh_12_u:026.036d-004_0041": "yas tu saṃbhinnavṛttaḥ syād vītaśokabhayo naraḥ",
    "GE07mbh_12_u:026.036d-004_0042": "alpena tṛṣito druhyan bhrūṇahatyāṃ na budhyate",
    "GE07mbh_12_u:026.036d-004_0043": "duṣyanty ādadato bhṛtyā nityaṃ dasyubhayād iva",
    "GE07mbh_12_u:026.036d-004_0044": "durlabhaṃ ca dhanaṃ prāpya bhṛśaṃ dattvānutapyate",
    "GE07mbh_12_u:026.036d-004_0045": "adhanaḥ kasya kiṃ vācyo vimuktaḥ sarvataḥ sukhī",
    "GE07mbh_12_u:026.036d-004_0046": "devasvam upagṛhyaiva dhanena na sukhī bhavet",
    "GE07mbh_12_u:026.036d-004_0047": "atra gāthāṃ yajñagītāṃ kīrtayanti purāvidaḥ",
    "GE07mbh_12_u:026.036d-004_0048": "trayīm upāśritāṃ loke yajñasaṃstarakārikām",
    "GE07mbh_12_u:026.036d-004_0049": "yajñāya sṛṣṭāni dhanāni dhātrā",
    "GE07mbh_12_u:026.036d-004_0050": "yajñāya sṛṣṭaḥ puruṣo rakṣitā ca",
    "GE07mbh_12_u:026.036d-004_0051": "tasmāt sarvaṃ yajña evopayojyaṃ",
    "GE07mbh_12_u:026.036d-004_0052": "dhanaṃ na kāmāya hitaṃ praśastam",
    "GE07mbh_12_u:026.036d-004_0053": "etasyārthe ca kaunteya dhanaṃ dhanavatāṃ vara",
    "GE07mbh_12_u:026.036d-004_0054": "dhātā dadāti martyebhyo yajñārtham iti viddhi tat",
    "GE07mbh_12_u:026.036d-004_0055": "tasmād budhyanti puruṣā na hi tat kasya cid dhruvam",
    "GE07mbh_12_u:026.036d-004_0056": "śraddadhānas tato loke dadyāc caiva yajeta ca",
    "GE07mbh_12_u:026.036d-004_0057": "labdhasya tyāgam evāhur na bhogaṃ na ca saṃkṣayam",
    "GE07mbh_12_u:026.036d-004_0058": "tasya kiṃ saṃcayenārthaḥ kārye jyāyasi tiṣṭhati",
    "GE07mbh_12_u:026.036d-004_0059": "ye svadharmād apetebhyaḥ prayacchanty alpabuddhayaḥ",
    "GE07mbh_12_u:026.036d-004_0060": "śataṃ varṣāṇi te pretya purīṣaṃ bhuñjate janāḥ",
    "GE07mbh_12_u:026.036d-004_0061": "anarhate yad dadāti na dadāti yad arhate",
    "GE07mbh_12_u:026.036d-004_0062": "arhānarhāparijñānād dānadharmo 'pi duṣkaraḥ",
    "GE07mbh_12_u:026.036d-004_0063": "labdhānāṃ dravyajātānāṃ boddhavyau dvāv atikramau",
    "GE07mbh_12_u:026.036d-004_0064": "apātre pratipattiś ca pātre cāpratipādanam",
    "GE07mbh_12_u:027.001": "yudhiṣṭhira uvāca",
    "GE07mbh_12_u:027.001a": "abhimanyau hate bāle draupadyās tanayeṣu ca",
    "GE07mbh_12_u:027.001c": "dhṛṣṭadyumne virāṭe ca drupade ca mahīpatau",
    "GE07mbh_12_u:027.002a": "vasuṣeṇe ca dharmajñe dhṛṣṭaketau ca pārthive",
    "GE07mbh_12_u:027.002c": "tathānyeṣu narendreṣu nānādeśyeṣu saṃyuge",
    "GE07mbh_12_u:027.003a": "na vimuñcati māṃ śoko jñātighātinam āturam",
    "GE07mbh_12_u:027.003c": "rājyakāmukam aty ugraṃ svavaṃśocchedakārakam",
    "GE07mbh_12_u:027.004a": "yasyāṅke krīḍamānena mayā vai parivartitam",
    "GE07mbh_12_u:027.004c": "sa mayā rājyalubdhena gāṅgeyo vinipātitaḥ",
    "GE07mbh_12_u:027.005a": "yadā hy enaṃ vighūrṇantam apaśyaṃ pārthasāyakaiḥ",
    "GE07mbh_12_u:027.005c": "kampamānaṃ yathā vajraiḥ prekṣamāṇaṃ śikhaṇḍinam",
    "GE07mbh_12_u:027.006a": "jīrṇaṃ siṃham iva prāṃśuṃ narasiṃhaṃ pitāmaham",
    "GE07mbh_12_u:027.006c": "kīryamāṇaṃ śarais tīkṣṇair dṛṣṭvā me vyathitaṃ manaḥ",
    "GE07mbh_12_u:027.007a": "prāṅmukhaṃ sīdamānaṃ ca rathād apacyutaṃ śaraiḥ",
    "GE07mbh_12_u:027.007c": "ghūrṇamānaṃ yathā śailaṃ tadā me kaśmalo 'bhavat",
    "GE07mbh_12_u:027.008a": "yaḥ sa bāṇadhanuṣpāṇir yodhayām āsa bhārgavam",
    "GE07mbh_12_u:027.008c": "bahūny ahāni kauravyaḥ kurukṣetre mahāmṛdhe",
    "GE07mbh_12_u:027.009a": "sametaṃ pārthivaṃ kṣatraṃ vārāṇasyāṃ nadīsutaḥ",
    "GE07mbh_12_u:027.009c": "kanyārtham āhvayad vīro rathenaikena saṃyuge",
    "GE07mbh_12_u:027.010a": "yena cogrāyudho rājā cakravartī durāsadaḥ",
    "GE07mbh_12_u:027.010c": "dagdhaḥ śastrapratāpena sa mayā yudhi ghātitaḥ",
    "GE07mbh_12_u:027.011a": "svayaṃ mṛtyuṃ rakṣamāṇaḥ pāñcālyaṃ yaḥ śikhaṇḍinam",
    "GE07mbh_12_u:027.011c": "na bāṇaiḥ pātayām āsa so 'rjunena nipātitaḥ",
    "GE07mbh_12_u:027.012a": "yadainaṃ patitaṃ bhūmāv apaśyaṃ rudhirokṣitam",
    "GE07mbh_12_u:027.012c": "tadaivāviśad aty ugro jvaro me munisattama",
    "GE07mbh_12_u:027.012e": "yena saṃvardhitā bālā yena sma parirakṣitāḥ",
    "GE07mbh_12_u:027.013a": "sa mayā rājyalubdhena pāpena gurughātinā",
    "GE07mbh_12_u:027.013c": "alpakālasya rājyasya kṛte mūḍhena ghātitaḥ",
    "GE07mbh_12_u:027.014a": "ācāryaś ca maheṣvāsaḥ sarvapārthivapūjitaḥ",
    "GE07mbh_12_u:027.014c": "abhigamya raṇe mithyā pāpenoktaḥ sutaṃ prati",
    "GE07mbh_12_u:027.015a": "tan me dahati gātrāṇi yan māṃ gurur abhāṣata",
    "GE07mbh_12_u:027.015c": "satyavākyo hi rājaṃs tvaṃ yadi jīvati me sutaḥ",
    "GE07mbh_12_u:027.015e": "satyaṃ mā marśayan vipro mayi tat paripṛṣṭavān",
    "GE07mbh_12_u:027.016a": "kuñjaraṃ cāntaraṃ kṛtvā mithyopacaritaṃ mayā",
    "GE07mbh_12_u:027.016c": "subhṛśaṃ rājyalubdhena pāpena gurughātinā",
    "GE07mbh_12_u:027.017a": "satyakañcukam āsthāya mayokto gurur āhave",
    "GE07mbh_12_u:027.017c": "aśvatthāmā hata iti kuñjare vinipātite",
    "GE07mbh_12_u:027.017e": "kān nu lokān gamiṣyāmi kṛtvā tat karma dāruṇam",
    "GE07mbh_12_u:027.018a": "aghātayaṃ ca yat karṇaṃ samareṣv apalāyinam",
    "GE07mbh_12_u:027.018c": "jyeṣṭhaṃ bhrātaram aty ugraṃ ko mattaḥ pāpakṛttamaḥ",
    "GE07mbh_12_u:027.019a": "abhimanyuṃ ca yad bālaṃ jātaṃ siṃham ivādriṣu",
    "GE07mbh_12_u:027.019c": "prāveśayam ahaṃ lubdho vāhinīṃ droṇapālitām",
    "GE07mbh_12_u:027.020a": "tadāprabhṛti bībhatsuṃ na śaknomi nirīkṣitum",
    "GE07mbh_12_u:027.020c": "kṛṣṇaṃ ca puṇḍarīkākṣaṃ kilbiṣī bhrūṇahā yathā",
    "GE07mbh_12_u:027.021a": "draupadīṃ cāpy aduḥkhārhāṃ pañcaputravinākṛtām",
    "GE07mbh_12_u:027.021c": "śocāmi pṛthivīṃ hīnāṃ pañcabhiḥ parvatair iva",
    "GE07mbh_12_u:027.022a": "so 'ham āgaskaraḥ pāpaḥ pṛthivīnāśakārakaḥ",
    "GE07mbh_12_u:027.022c": "āsīna evam evedaṃ śoṣayiṣye kalevaram",
    "GE07mbh_12_u:027.023a": "prāyopaviṣṭaṃ jānīdhvam adya māṃ gurughātinam",
    "GE07mbh_12_u:027.023c": "jātiṣv anyāsv api yathā na bhaveyaṃ kulāntakṛt",
    "GE07mbh_12_u:027.023d-0036_01": "nopabhokṣye varān bhogān rājyaṃ tatparicchadān",
    "GE07mbh_12_u:027.024a": "na bhokṣye na ca pānīyam upayokṣye kathaṃ cana",
    "GE07mbh_12_u:027.024c": "śoṣayiṣye priyān prāṇān ihastho 'haṃ tapodhana",
    "GE07mbh_12_u:027.025a": "yatheṣṭaṃ gamyatāṃ kāmam anujāne prasādya vaḥ",
    "GE07mbh_12_u:027.025c": "sarve mām anujānīta tyakṣyāmīdaṃ kalevaram",
    "GE07mbh_12_u:027.026": "vaiśaṃpāyana uvāca",
    "GE07mbh_12_u:027.026a": "tam evaṃvādinaṃ pārthaṃ bandhuśokena vihvalam",
    "GE07mbh_12_u:027.026c": "maivam ity abravīd vyāso nigṛhya munisattamaḥ",
    "GE07mbh_12_u:027.027a": "ativelaṃ mahārāja na śokaṃ kartum arhasi",
    "GE07mbh_12_u:027.027c": "punar uktaṃ pravakṣyāmi diṣṭam etad iti prabho",
    "GE07mbh_12_u:027.028a": "saṃyogā viprayogāś ca jātānāṃ prāṇināṃ dhruvam",
    "GE07mbh_12_u:027.028c": "budbudā iva toyeṣu bhavanti na bhavanti ca",
    "GE07mbh_12_u:027.029a": "sarve kṣayāntā nicayāḥ patanāntāḥ samucchrayāḥ",
    "GE07mbh_12_u:027.029c": "saṃyogā viprayogāntā maraṇāntaṃ hi jīvitam",
    "GE07mbh_12_u:027.030a": "sukhaṃ duḥkhāntam ālasyaṃ dākṣyaṃ duḥkhaṃ sukhodayam",
    "GE07mbh_12_u:027.030c": "bhūtiḥ śrīr hrīr dhṛtiḥ siddhir nādakṣe nivasanty uta",
    "GE07mbh_12_u:027.031a": "nālaṃ sukhāya suhṛdo nālaṃ duḥkhāya durhṛdaḥ",
    "GE07mbh_12_u:027.031c": "na ca prajñālam arthebhyo na sukhebhyo 'py alaṃ dhanam",
    "GE07mbh_12_u:027.032a": "yathā sṛṣṭo 'si kaunteya dhātrā karmasu tat kuru",
    "GE07mbh_12_u:027.032c": "ata eva hi siddhis te neśas tvam ātmanā nṛpa",
    "GE07mbh_12_u:028.001": "vaiśaṃpāyana uvāca",
    "GE07mbh_12_u:028.001a": "jñātiśokābhitaptasya prāṇān abhyutsisṛkṣataḥ",
    "GE07mbh_12_u:028.001c": "jyeṣṭhasya pāṇḍuputrasya vyāsaḥ śokam apānudat",
    "GE07mbh_12_u:028.002": "vyāsa uvāca",
    "GE07mbh_12_u:028.002a": "atrāpy udāharantīmam itihāsaṃ purātanam",
    "GE07mbh_12_u:028.002c": "aśmagītaṃ naravyāghra tan nibodha yudhiṣṭhira",
    "GE07mbh_12_u:028.003a": "aśmānaṃ brāhmaṇaṃ prājñaṃ vaideho janako nṛpaḥ",
    "GE07mbh_12_u:028.003c": "saṃśayaṃ paripapraccha duḥkhaśokapariplutaḥ",
    "GE07mbh_12_u:028.004": "janaka uvāca",
    "GE07mbh_12_u:028.004a": "āgame yadi vāpāye jñātīnāṃ draviṇasya ca",
    "GE07mbh_12_u:028.004c": "nareṇa pratipattavyaṃ kalyāṇaṃ katham icchatā aśmovāca",
    "GE07mbh_12_u:028.005a": "utpannam imam ātmānaṃ narasyānantaraṃ tataḥ",
    "GE07mbh_12_u:028.005c": "tāni tāny abhivartante duḥkhāni ca sukhāni ca",
    "GE07mbh_12_u:028.006a": "teṣām anyatarāpattau yad yad evopasevate",
    "GE07mbh_12_u:028.006c": "tat tad dhi cetanām asya haraty abhram ivānilaḥ",
    "GE07mbh_12_u:028.007a": "abhijāto 'smi siddho 'smi nāsmi kevalamānuṣaḥ",
    "GE07mbh_12_u:028.007c": "ity evaṃ hetubhis tasya tribhiś cittaṃ prasicyati",
    "GE07mbh_12_u:028.008a": "sa prasiktamanā bhogān visṛjya pitṛsaṃcitān",
    "GE07mbh_12_u:028.008c": "parikṣīṇaḥ parasvānām ādānaṃ sādhu manyate",
    "GE07mbh_12_u:028.009a": "tam atikrāntamaryādam ādadānam asāṃpratam",
    "GE07mbh_12_u:028.009c": "pratiṣedhanti rājāno lubdhā mṛgam iveṣubhiḥ",
    "GE07mbh_12_u:028.010a": "ye ca viṃśativarṣā vā triṃśadvarṣāś ca mānavāḥ",
    "GE07mbh_12_u:028.010c": "pareṇa te varṣaśatān na bhaviṣyanti pārthiva",
    "GE07mbh_12_u:028.011a": "teṣāṃ paramaduḥkhānāṃ buddhyā bheṣajam ādiśet",
    "GE07mbh_12_u:028.011c": "sarvaprāṇabhṛtāṃ vṛttaṃ prekṣamāṇas tatas tataḥ",
    "GE07mbh_12_u:028.012a": "mānasānāṃ punar yonir duḥkhānāṃ cittavibhramaḥ",
    "GE07mbh_12_u:028.012c": "aniṣṭopanipāto vā tṛtīyaṃ nopapadyate",
    "GE07mbh_12_u:028.013a": "evam etāni duḥkhāni tāni tānīha mānavam",
    "GE07mbh_12_u:028.013c": "vividhāny upavartante tathā sāṃsparśakāni ca",
    "GE07mbh_12_u:028.014a": "jarāmṛtyū ha bhūtāni khāditārau vṛkāv iva",
    "GE07mbh_12_u:028.014c": "balināṃ durbalānāṃ ca hrasvānāṃ mahatām api",
    "GE07mbh_12_u:028.015a": "na kaś cij jātv atikrāmej jarāmṛtyū ha mānavaḥ",
    "GE07mbh_12_u:028.015c": "api sāgaraparyantāṃ vijityemāṃ vasuṃdharām",
    "GE07mbh_12_u:028.016a": "sukhaṃ vā yadi vā duḥkhaṃ bhūtānāṃ paryupasthitam",
    "GE07mbh_12_u:028.016c": "prāptavyam avaśaiḥ sarvaṃ parihāro na vidyate",
    "GE07mbh_12_u:028.017a": "pūrve vayasi madhye vāpy uttame vā narādhipa",
    "GE07mbh_12_u:028.017c": "avarjanīyās te 'rthā vai kāṅkṣitāś ca tato 'nyathā",
    "GE07mbh_12_u:028.018a": "supriyair viprayogaś ca saṃprayogas tathāpriyaiḥ",
    "GE07mbh_12_u:028.018c": "arthānarthau sukhaṃ duḥkhaṃ vidhānam anuvartate",
    "GE07mbh_12_u:028.019a": "prādurbhāvaś ca bhūtānāṃ dehanyāsas tathaiva ca",
    "GE07mbh_12_u:028.019c": "prāptivyāyāmayogaś ca sarvam etat pratiṣṭhitam",
    "GE07mbh_12_u:028.020a": "gandhavarṇarasasparśā nivartante svabhāvataḥ",
    "GE07mbh_12_u:028.020c": "tathaiva sukhaduḥkhāni vidhānam anuvartate",
    "GE07mbh_12_u:028.021a": "āsanaṃ śayanaṃ yānam utthānaṃ pānabhojanam",
    "GE07mbh_12_u:028.021c": "niyataṃ sarvabhūtānāṃ kālenaiva bhavanty uta",
    "GE07mbh_12_u:028.022a": "vaidyāś cāpy āturāḥ santi balavantaḥ sudurbalāḥ",
    "GE07mbh_12_u:028.022c": "strīmantaś ca tathā ṣaṇḍhā vicitraḥ kālaparyayaḥ",
    "GE07mbh_12_u:028.023a": "kule janma tathā vīryam ārogyaṃ dhairyam eva ca",
    "GE07mbh_12_u:028.023c": "saubhāgyam upabhogaś ca bhavitavyena labhyate",
    "GE07mbh_12_u:028.024a": "santi putrāḥ subahavo daridrāṇām anicchatām",
    "GE07mbh_12_u:028.024c": "bahūnām icchatāṃ nāsti samṛddhānāṃ viceṣṭatām",
    "GE07mbh_12_u:028.025a": "vyādhir agnir jalaṃ śastraṃ bubhukṣā śvāpadaṃ viṣam",
    "GE07mbh_12_u:028.025c": "rajjvā ca maraṇaṃ jantor uccācca patanaṃ tathā",
    "GE07mbh_12_u:028.026a": "niryāṇaṃ yasya yad diṣṭaṃ tena gacchati hetunā",
    "GE07mbh_12_u:028.026c": "dṛśyate nābhyatikrāmann atikrānto na vā punaḥ",
    "GE07mbh_12_u:028.027a": "dṛśyate hi yuvaiveha vinaśyan vasumān naraḥ",
    "GE07mbh_12_u:028.027c": "daridraś ca parikliṣṭaḥ śatavarṣo janādhipa",
    "GE07mbh_12_u:028.028a": "akiṃcanāś ca dṛśyante puruṣāś cirajīvinaḥ",
    "GE07mbh_12_u:028.028c": "samṛddhe ca kule jātā vinaśyanti pataṃgavat",
    "GE07mbh_12_u:028.029a": "prāyeṇa śrīmatāṃ loke bhoktuṃ śaktir na vidyate",
    "GE07mbh_12_u:028.029c": "kāṣṭhāny api hi jīryante daridrāṇāṃ narādhipa",
    "GE07mbh_12_u:028.030a": "aham etat karomīti manyate kālacoditaḥ",
    "GE07mbh_12_u:028.030c": "yad yad iṣṭam asaṃtoṣād durātmā pāpam ācaran",
    "GE07mbh_12_u:028.031a": "striyo 'kṣā mṛgayā pānaṃ prasaṅgān ninditā budhaiḥ",
    "GE07mbh_12_u:028.031c": "dṛśyante cāpi bahavaḥ saṃprasaktā bahuśrutāḥ",
    "GE07mbh_12_u:028.032a": "iti kālena sarvārthānīpsitānīpsitāni ca",
    "GE07mbh_12_u:028.032c": "spṛśanti sarvabhūtāni nimittaṃ nopalabhyate",
    "GE07mbh_12_u:028.033a": "vāyum ākāśam agniṃ ca candrādityāv ahaḥkṣape",
    "GE07mbh_12_u:028.033c": "jyotīṃṣi saritaḥ śailān kaḥ karoti bibharti vā",
    "GE07mbh_12_u:028.034a": "śītam uṣṇaṃ tathā varṣaṃ kālena parivartate",
    "GE07mbh_12_u:028.034c": "evam eva manuṣyāṇāṃ sukhaduḥkhe nararṣabha",
    "GE07mbh_12_u:028.035a": "nauṣadhāni na śāstrāṇi na homā na punar japāḥ",
    "GE07mbh_12_u:028.035c": "trāyante mṛtyunopetaṃ jarayā vāpi mānavam",
    "GE07mbh_12_u:028.036a": "yathā kāṣṭhaṃ ca kāṣṭhaṃ ca sameyātāṃ mahodadhau",
    "GE07mbh_12_u:028.036c": "sametya ca vyatīyātāṃ tadvad bhūtasamāgamaḥ",
    "GE07mbh_12_u:028.037a": "ye cāpi puruṣaiḥ strībhir gītavādyair upasthitāḥ",
    "GE07mbh_12_u:028.037c": "ye cānāthāḥ parānnādāḥ kālas teṣu samakriyaḥ",
    "GE07mbh_12_u:028.038a": "mātṛpitṛsahasrāṇi putradāraśatāni ca",
    "GE07mbh_12_u:028.038c": "saṃsāreṣv anubhūtāni kasya te kasya vā vayam",
    "GE07mbh_12_u:028.039a": "naivāsya kaś cid bhavitā nāyaṃ bhavati kasya cit",
    "GE07mbh_12_u:028.039c": "pathi saṃgatam evedaṃ dārabandhusuhṛdgaṇaiḥ",
    "GE07mbh_12_u:028.040a": "kvāsaṃ kvāsmi gamiṣyāmi ko nv ahaṃ kim ihāsthitaḥ",
    "GE07mbh_12_u:028.040c": "kasmāt kam anuśoceyam ity evaṃ sthāpayen manaḥ",
    "GE07mbh_12_u:028.040e": "anitye priyasaṃvāse saṃsāre cakravad gatau",
    "GE07mbh_12_u:028.040f-0037_01": "pathi saṃgatam evaitad bhrātā mātā pitā sakhā",
    "GE07mbh_12_u:028.041a": "na dṛṣṭapūrvaṃ pratyakṣaṃ paralokaṃ vidur budhāḥ",
    "GE07mbh_12_u:028.041c": "āgamāṃs tv anatikramya śraddhātavyaṃ bubhūṣatā",
    "GE07mbh_12_u:028.042a": "kurvīta pitṛdaivatyaṃ dharmāṇi ca samācaret",
    "GE07mbh_12_u:028.042c": "yajec ca vidvān vidhivat trivargaṃ cāpy anuvrajet",
    "GE07mbh_12_u:028.043a": "saṃnimajjaj jagad idaṃ gambhīre kālasāgare",
    "GE07mbh_12_u:028.043c": "jarāmṛtyumahāgrāhe na kaś cid avabudhyate",
    "GE07mbh_12_u:028.044a": "āyurvedam adhīyānāḥ kevalaṃ saparigraham",
    "GE07mbh_12_u:028.044c": "dṛśyante bahavo vaidyā vyādhibhiḥ samabhiplutāḥ",
    "GE07mbh_12_u:028.045a": "te pibantaḥ kaṣāyāṃś ca sarpīṃṣi vividhāni ca",
    "GE07mbh_12_u:028.045c": "na mṛtyum ativartante velām iva mahodadhiḥ",
    "GE07mbh_12_u:028.046a": "rasāyanavidaś caiva suprayuktarasāyanāḥ",
    "GE07mbh_12_u:028.046c": "dṛśyante jarayā bhagnā nagā nāgair ivottamaiḥ",
    "GE07mbh_12_u:028.047a": "tathaiva tapasopetāḥ svādhyāyābhyasane ratāḥ",
    "GE07mbh_12_u:028.047c": "dātāro yajñaśīlāś ca na taranti jarāntakau",
    "GE07mbh_12_u:028.048a": "na hy ahāni nivartante na māsā na punaḥ samāḥ",
    "GE07mbh_12_u:028.048c": "jātānāṃ sarvabhūtānāṃ na pakṣā na punaḥ kṣapāḥ",
    "GE07mbh_12_u:028.049a": "so 'yaṃ vipulam adhvānaṃ kālena dhruvam adhruvaḥ",
    "GE07mbh_12_u:028.049c": "naro 'vaśaḥ samabhyeti sarvabhūtaniṣevitam",
    "GE07mbh_12_u:028.050a": "deho vā jīvato 'bhyeti jīvo vābhyeti dehataḥ",
    "GE07mbh_12_u:028.050c": "pathi saṃgatam evedaṃ dārair anyaiś ca bandhubhiḥ",
    "GE07mbh_12_u:028.051a": "nāyam atyantasaṃvāso labhyate jātu kena cit",
    "GE07mbh_12_u:028.051c": "api svena śarīreṇa kim utānyena kena cit",
    "GE07mbh_12_u:028.052a": "kva nu te 'dya pitā rājan kva nu te 'dya pitāmahaḥ",
    "GE07mbh_12_u:028.052c": "na tvaṃ paśyasi tān adya na tvāṃ paśyanti te 'pi ca",
    "GE07mbh_12_u:028.053a": "na hy eva puruṣo draṣṭā svargasya narakasya vā",
    "GE07mbh_12_u:028.053c": "āgamas tu satāṃ cakṣur nṛpate tam ihācara",
    "GE07mbh_12_u:028.054a": "caritabrahmacaryo hi prajāyeta yajeta ca",
    "GE07mbh_12_u:028.054c": "pitṛdevamaharṣīṇām ānṛṇyāyānasūyakaḥ",
    "GE07mbh_12_u:028.055a": "sa yajñaśīlaḥ prajane niviṣṭaḥ; prāg brahmacārī pravibhaktapakṣaḥ",
    "GE07mbh_12_u:028.055c": "ārādhayan svargam imaṃ ca lokaṃ; paraṃ ca muktvā hṛdayavyalīkam",
    "GE07mbh_12_u:028.056a": "samyag ghi dharmaṃ carato nṛpasya; dravyāṇi cāpy āharato yathāvat",
    "GE07mbh_12_u:028.056c": "pravṛttacakrasya yaśo 'bhivardhate; sarveṣu lokeṣu carācareṣu",
    "GE07mbh_12_u:028.057": "vyāsa uvāca",
    "GE07mbh_12_u:028.057a": "ity evam ājñāya videharājo; vākyaṃ samagraṃ paripūrṇahetuḥ",
    "GE07mbh_12_u:028.057c": "aśmānam āmantrya viśuddhabuddhir; yayau gṛhaṃ svaṃ prati śāntaśokaḥ",
    "GE07mbh_12_u:028.058a": "tathā tvam apy acyuta muñca śokam; uttiṣṭha śakropama harṣam ehi",
    "GE07mbh_12_u:028.058c": "kṣātreṇa dharmeṇa mahī jitā te; tāṃ bhuṅkṣva kuntīsuta mā viṣādīḥ",
    "GE07mbh_12_u:029.001": "vaiśaṃpāyana uvāca",
    "GE07mbh_12_u:029.001a": "avyāharati kaunteye dharmaputre yudhiṣṭhire",
    "GE07mbh_12_u:029.001c": "guḍākeśo hṛṣīkeśam abhyabhāṣata pāṇḍavaḥ",
    "GE07mbh_12_u:029.002-0038_01": "śokadāvānalajala śokakūpaprapūraka",
    "GE07mbh_12_u:029.002-0038_02": "śokavallīkuṭhārādya śokanāśanakīrtana",
    "GE07mbh_12_u:029.002a": "jñātiśokābhisaṃtapto dharmarājaḥ paraṃtapaḥ",
    "GE07mbh_12_u:029.002c": "eṣa śokārṇave magnas tam āśvāsaya mādhava",
    "GE07mbh_12_u:029.003a": "sarve sma te saṃśayitāḥ punar eva janārdana",
    "GE07mbh_12_u:029.003c": "asya śokaṃ mahābāho praṇāśayitum arhasi",
    "GE07mbh_12_u:029.004a": "evam uktas tu govindo vijayena",
    "GE07mbh_12_u:029.004c": "paryavartata rājānaṃ puṇḍarīkekṣaṇo 'cyutaḥ",
    "GE07mbh_12_u:029.005a": "anatikramaṇīyo hi dharmarājasya keśavaḥ",
    "GE07mbh_12_u:029.005c": "bālyāt prabhṛti govindaḥ prītyā cābhyadhiko 'rjunāt",
    "GE07mbh_12_u:029.006a": "saṃpragṛhya mahābāhur bhujaṃ candanabhūṣitam",
    "GE07mbh_12_u:029.006c": "śailastambhopamaṃ śaurir uvācābhivinodayan",
    "GE07mbh_12_u:029.007a": "śuśubhe vadanaṃ tasya sudaṃṣṭraṃ cārulocanam",
    "GE07mbh_12_u:029.007c": "vyākośam iva vispaṣṭaṃ padmaṃ sūryavibodhitam",
    "GE07mbh_12_u:029.008a": "mā kṛthāḥ puruṣavyāghra śokaṃ tvaṃ gātraśoṣaṇam",
    "GE07mbh_12_u:029.008c": "na hi te sulabhā bhūyo ye hatāsmin raṇājire",
    "GE07mbh_12_u:029.009a": "svapnalabdhā yathā lābhā vitathāḥ pratibodhane",
    "GE07mbh_12_u:029.009c": "evaṃ te kṣatriyā rājan ye vyatītā mahāraṇe",
    "GE07mbh_12_u:029.010a": "sarve hy abhimukhāḥ śūrā vigatā raṇaśobhinaḥ",
    "GE07mbh_12_u:029.010c": "naiṣāṃ kaś cit pṛṣṭhato vā palāyan vāpi pātitaḥ",
    "GE07mbh_12_u:029.011a": "sarve tyaktvātmanaḥ prāṇān yuddhvā vīrā mahāhave",
    "GE07mbh_12_u:029.011c": "śastrapūtā divaṃ prāptā na tāñ śocitum arhasi",
    "GE07mbh_12_u:029.011d-0039_01": "kṣatradharmaratāḥ śūrā vedavedāṅgapāragāḥ",
    "GE07mbh_12_u:029.011d-0039_02": "prāptā vīragatiṃ puṇyāṃ na tāñ śocitum arhasi",
    "GE07mbh_12_u:029.012a": "atraivodāharantīmam itihāsaṃ purātanam",
    "GE07mbh_12_u:029.012c": "sṛñjayaṃ putraśokārtaṃ yathāyaṃ prāha nāradaḥ",
    "GE07mbh_12_u:029.013a": "sukhaduḥkhair ahaṃ tvaṃ ca prajāḥ sarvāś ca sṛñjaya",
    "GE07mbh_12_u:029.013c": "avimuktaṃ cariṣyāmas tatra kā paridevanā",
    "GE07mbh_12_u:029.014a": "mahābhāgyaṃ paraṃ rājñāṃ kīrtyamānaṃ mayā śṛṇu",
    "GE07mbh_12_u:029.014c": "gacchāvadhānaṃ nṛpate tato duḥkhaṃ prahāsyasi",
    "GE07mbh_12_u:029.015a": "mṛtān mahānubhāvāṃs tvaṃ śrutvaiva tu mahīpatīn",
    "GE07mbh_12_u:029.015c": "śrutvāpanaya saṃtāpaṃ śṛṇu vistaraśaś ca me",
    "GE07mbh_12_u:029.015d-0040_01": "krūragrahābhiśamanam āyurvardhanam uttamam",
    "GE07mbh_12_u:029.015d-0040_02": "agrimāṇāṃ kṣitibhujām upādānaṃ manoharam",
    "GE07mbh_12_u:029.016a": "āvikṣitaṃ maruttaṃ me mṛtaṃ sṛñjaya śuśruhi",
    "GE07mbh_12_u:029.016c": "yasya sendrāḥ savaruṇā bṛhaspatipurogamāḥ",
    "GE07mbh_12_u:029.016e": "devā viśvasṛjo rājño yajñam īyur mahātmanaḥ",
    "GE07mbh_12_u:029.017a": "yaḥ spardhām anayac chakraṃ devarājaṃ śatakratum",
    "GE07mbh_12_u:029.017c": "śakrapriyaiṣī yaṃ vidvān pratyācaṣṭa bṛhaspatiḥ",
    "GE07mbh_12_u:029.017e": "saṃvarto yājayām āsa yaṃ pīḍārthaṃ bṛhaspateḥ",
    "GE07mbh_12_u:029.018a": "yasmin praśāsati satāṃ nṛpatau nṛpasattama",
    "GE07mbh_12_u:029.018c": "akṛṣṭapacyā pṛthivī vibabhau caityamālinī",
    "GE07mbh_12_u:029.019a": "āvikṣitasya vai satre viśve devāḥ sabhāsadaḥ",
    "GE07mbh_12_u:029.019c": "marutaḥ pariveṣṭāraḥ sādhyāś cāsan mahātmanaḥ",
    "GE07mbh_12_u:029.020a": "marudgaṇā maruttasya yat somam apibanta te",
    "GE07mbh_12_u:029.020c": "devān manuṣyān gandharvān atyaricyanta dakṣiṇāḥ",
    "GE07mbh_12_u:029.021a": "sa cen mamāra sṛñjaya caturbhadrataras tvayā",
    "GE07mbh_12_u:029.021c": "putrāt puṇyataraś caiva mā putram anutapyathāḥ",
    "GE07mbh_12_u:029.021d-0041_01": "ayajvānam adakṣiṇyam adhiśvaityety upāharat",
    "GE07mbh_12_u:029.022a": "suhotraṃ ced vaitithinaṃ mṛtaṃ sṛñjaya śuśruma",
    "GE07mbh_12_u:029.022c": "yasmai hiraṇyaṃ vavṛṣe magahvān parivatsaram",
    "GE07mbh_12_u:029.023a": "satyanāmā vasumatī yaṃ prāpyāsīj janādhipa",
    "GE07mbh_12_u:029.023c": "hiraṇyam avahan nadyas tasmiñ janapadeśvare",
    "GE07mbh_12_u:029.024a": "kūrmān karkaṭakān nakrān makarāñ śiṃśukān api",
    "GE07mbh_12_u:029.024c": "nadīṣv apātayad rājan maghavā lokapūjitaḥ",
    "GE07mbh_12_u:029.025a": "hairaṇyān patitān dṛṣṭvā matsyān makarakacchapān",
    "GE07mbh_12_u:029.025c": "sahasraśo 'tha śataśas tato 'smayata vaitithiḥ",
    "GE07mbh_12_u:029.026a": "tad dhiraṇyam aparyantam āvṛttaṃ kurujāṅgale",
    "GE07mbh_12_u:029.026c": "ījāno vitate yajñe brāhmaṇebhyaḥ samāhitaḥ",
    "GE07mbh_12_u:029.027a": "sa cen mamāra sṛñjaya caturbhadrataras tvayā",
    "GE07mbh_12_u:029.027c": "putrāt puṇyataraś caiva mā putram anutapyathāḥ",
    "GE07mbh_12_u:029.027e": "adakṣiṇam ayajvānaṃ śvaitya saṃśāmya mā śucaḥ",
    "GE07mbh_12_u:029.028a": "aṅgaṃ bṛhadrathaṃ caiva mṛtaṃ śuśruma sṛñjaya",
    "GE07mbh_12_u:029.028c": "yaḥ sahasraṃ sahasrāṇāṃ śvetān aśvān avāsṛjat",
    "GE07mbh_12_u:029.029a": "sahasraṃ ca sahasrāṇāṃ kanyā hemavibhūṣitāḥ",
    "GE07mbh_12_u:029.029c": "ījāno vitate yajñe dakṣiṇām atyakālayat",
    "GE07mbh_12_u:029.029d-0042_01": "ya sahasraṃ sahasrāṇāṃ gajānām atipadminām",
    "GE07mbh_12_u:029.029d-0042_02": "ījāno vitate yajñe dakṣiṇām atyakālayat",
    "GE07mbh_12_u:029.030a": "śataṃ śatasahasrāṇāṃ vṛṣāṇāṃ hemamālinām",
    "GE07mbh_12_u:029.030c": "gavāṃ sahasrānucaraṃ dakṣiṇām atyakālayat",
    "GE07mbh_12_u:029.031a": "aṅgasya yajamānasya tadā viṣṇupade girau",
    "GE07mbh_12_u:029.031c": "amādyad indraḥ somena dakṣiṇābhir dvijātayaḥ",
    "GE07mbh_12_u:029.032a": "yasya yajñeṣu rājendra śatasaṃkhyeṣu vai punaḥ",
    "GE07mbh_12_u:029.032c": "devān manuṣyān gandharvān atyaricyanta dakṣiṇāḥ",
    "GE07mbh_12_u:029.033a": "na jāto janitā cānyaḥ pumān yas tat pradāsyati",
    "GE07mbh_12_u:029.033c": "yad aṅgaḥ pradadau vittaṃ somasaṃsthāsu saptasu",
    "GE07mbh_12_u:029.034a": "sa cen mamāra sṛñjaya caturbhadrataras tvayā",
    "GE07mbh_12_u:029.034c": "putrāt puṇyataraś caiva mā putram anutapyathāḥ",
    "GE07mbh_12_u:029.035a": "śibim auśīnaraṃ caiva mṛtaṃ śuśruma sṛñjaya",
    "GE07mbh_12_u:029.035c": "ya imāṃ pṛthivīṃ kṛtsnāṃ carmavat samaveṣṭayat",
    "GE07mbh_12_u:029.036a": "mahatā rathaghoṣeṇa pṛthivīm anunādayan",
    "GE07mbh_12_u:029.036c": "ekacchatrāṃ mahīṃ cakre jaitreṇaikarathena yaḥ",
    "GE07mbh_12_u:029.037a": "yāvad adya gavāśvaṃ syād āraṇyaiḥ paśubhiḥ saha",
    "GE07mbh_12_u:029.037c": "tāvatīḥ pradadau gāḥ sa śibir auśīnaro 'dhvare",
    "GE07mbh_12_u:029.038a": "nodyantāraṃ dhuraṃ tasya kaṃ cin mene prajāpatiḥ",
    "GE07mbh_12_u:029.038c": "na bhūtaṃ na bhaviṣyantaṃ sarvarājasu bhārata",
    "GE07mbh_12_u:029.038e": "anyatrauśīnarāc chaibyād rājarṣer indravikramāt",
    "GE07mbh_12_u:029.039a": "sa cen mamāra sṛñjaya caturbhadrataras tvayā",
    "GE07mbh_12_u:029.039c": "putrāt puṇyataraś caiva mā putram anutapyathāḥ",
    "GE07mbh_12_u:029.039e": "adakṣiṇam ayajvānaṃ taṃ vai saṃśāmya mā śucaḥ",
    "GE07mbh_12_u:029.040a": "bharataṃ caiva dauḥṣantiṃ mṛtaṃ sṛñjaya śuśruma",
    "GE07mbh_12_u:029.040c": "śākuntaliṃ maheṣvāsaṃ bhūridraviṇatejasam",
    "GE07mbh_12_u:029.041a": "yo baddhvā triṃśato hy aśvān devebhyo yamunām anu",
    "GE07mbh_12_u:029.041c": "sarasvatīṃ viṃśatiṃ ca gaṅgām anu caturdaśa",
    "GE07mbh_12_u:029.042a": "aśvamedhasahasreṇa rājasūyaśatena ca",
    "GE07mbh_12_u:029.042c": "iṣṭavān sa mahātejā dauḥṣantir bharataḥ purā",
    "GE07mbh_12_u:029.043a": "bharatasya mahat karma sarvarājasu pārthivāḥ",
    "GE07mbh_12_u:029.043c": "khaṃ martyā iva bāhubhyāṃ nānugantum aśaknuvan",
    "GE07mbh_12_u:029.044a": "paraṃ sahasrād yo baddhvā hayān vedīṃ vicitya ca",
    "GE07mbh_12_u:029.044c": "sahasraṃ yatra padmānāṃ kaṇvāya bharato dadau",
    "GE07mbh_12_u:029.045a": "sa cen mamāra sṛñjaya caturbhadrataras tvayā",
    "GE07mbh_12_u:029.045c": "putrāt puṇyataraś caiva mā putram anutapyathāḥ",
    "GE07mbh_12_u:029.046a": "rāmaṃ dāśarathiṃ caiva mṛtaṃ śuśruma sṛñjaya",
    "GE07mbh_12_u:029.046c": "yo 'nvakampata vai nityaṃ prajāḥ putrān ivaurasān",
    "GE07mbh_12_u:029.047a": "vidhavā yasya viṣaye nānāthāḥ kāś canābhavan",
    "GE07mbh_12_u:029.047c": "sarvasyāsīt pitṛsamo rāmo rājyaṃ yadānvaśāt",
    "GE07mbh_12_u:029.048a": "kālavarṣāś ca parjanyāḥ sasyāni rasavanti ca",
    "GE07mbh_12_u:029.048c": "nityaṃ subhikṣam evāsīd rāme rājyaṃ praśāsati",
    "GE07mbh_12_u:029.049a": "prāṇino nāpsu majjanti nānarthe pāvako 'dahat",
    "GE07mbh_12_u:029.049c": "na vyālajaṃ bhayaṃ cāsīd rāme rājyaṃ praśāsati",
    "GE07mbh_12_u:029.050a": "āsan varṣasahasrāṇi tathā putrasahasrikāḥ",
    "GE07mbh_12_u:029.050c": "arogāḥ sarvasiddhārthāḥ prajā rāme praśāsati",
    "GE07mbh_12_u:029.051a": "nānyonyena vivādo 'bhūt strīṇām api kuto nṛṇām",
    "GE07mbh_12_u:029.051c": "dharmanityāḥ prajāś cāsan rāme rājyaṃ praśāsati",
    "GE07mbh_12_u:029.051d-0043_01": "saṃtuṣṭāḥ sarvasiddhārthā nirbhayāḥ svairacāriṇaḥ",
    "GE07mbh_12_u:029.051d-0043_02": "narāḥ satyavratāś cāsan rāme rājyaṃ praśāsati",
    "GE07mbh_12_u:029.052a": "nityapuṣpaphalāś caiva pādapā nirupadravāḥ",
    "GE07mbh_12_u:029.052c": "sarvā droṇadughā gāvo rāme rājyaṃ praśāsati",
    "GE07mbh_12_u:029.053a": "sa caturdaśa varṣāṇi vane proṣya mahātapāḥ",
    "GE07mbh_12_u:029.053b-0044_01": "jaghāna rākṣasaṃ rāmaḥ paulastyaṃ lokakaṇṭakam",
    "GE07mbh_12_u:029.053c": "daśāśvamedhāñ jārūthyān ājahāra nirargalān",
    "GE07mbh_12_u:029.054a": "śyāmo yuvā lohitākṣo mattavāraṇavikramaḥ",
    "GE07mbh_12_u:029.054b-0045_01": "ājānubāhuḥ sumukho hariskandho mahābhujaḥ",
    "GE07mbh_12_u:029.054c": "daśa varṣasahasrāṇi rāmo rājyam akārayat",
    "GE07mbh_12_u:029.054e-0046_01": "**** **** daśavarṣaśatāni ca",
    "GE07mbh_12_u:029.054e-0046_02": "ayodhyādhipatir bhūtvā",
    "GE07mbh_12_u:029.055a": "sa cen mamāra sṛñjaya caturbhadrataras tvayā",
    "GE07mbh_12_u:029.055c": "putrāt puṇyataraś caiva mā putram anutapyathāḥ",
    "GE07mbh_12_u:029.056a": "bhagīrathaṃ ca rājānaṃ mṛtaṃ śuśruma sṛñjaya",
    "GE07mbh_12_u:029.056c": "yasyendro vitate yajñe somaṃ pītvā madotkaṭaḥ",
    "GE07mbh_12_u:029.057a": "asurāṇāṃ sahasrāṇi bahūni surasattamaḥ",
    "GE07mbh_12_u:029.057c": "ajayad bāhuvīryeṇa bhagavān pākaśāsanaḥ",
    "GE07mbh_12_u:029.058a": "yaḥ sahasraṃ sahasrāṇāṃ kanyā hemavibhūṣitāḥ",
    "GE07mbh_12_u:029.058c": "ījāno vitate yajñe dakṣiṇām atyakālayat",
    "GE07mbh_12_u:029.059a": "sarvā rathagatāḥ kanyā rathāḥ sarve caturyujaḥ",
    "GE07mbh_12_u:029.059c": "rathe rathe śataṃ nāgāḥ padmino hemamālinaḥ",
    "GE07mbh_12_u:029.060a": "sahasram aśvā ekaikaṃ hastinaṃ pṛṣṭhato 'nvayuḥ",
    "GE07mbh_12_u:029.060c": "gavāṃ sahasram aśve 'śve sahasraṃ gavy ajāvikam",
    "GE07mbh_12_u:029.061a": "upahvare nivasato yasyāṅke niṣasāda ha",
    "GE07mbh_12_u:029.061c": "gaṅgā bhāgīrathī tasmād urvaśī hy abhavat purā",
    "GE07mbh_12_u:029.062a": "bhūridakṣiṇam ikṣvākuṃ yajamānaṃ bhagīratham",
    "GE07mbh_12_u:029.062c": "trilokapathagā gaṅgā duhitṛtvam upeyuṣī",
    "GE07mbh_12_u:029.063a": "sa cen mamāra sṛñjaya caturbhadrataras tvayā",
    "GE07mbh_12_u:029.063c": "putrāt puṇyataraś caiva mā putram anutapyathāḥ",
    "GE07mbh_12_u:029.064a": "dilīpaṃ caivailavilaṃ mṛtaṃ śuśruma sṛñjaya",
    "GE07mbh_12_u:029.064c": "yasya karmāṇi bhūrīṇi kathayanti dvijātayaḥ",
    "GE07mbh_12_u:029.065a": "imāṃ vai vasusaṃpannāṃ vasudhāṃ vasudhādhipaḥ",
    "GE07mbh_12_u:029.065c": "dadau tasmin mahāyajñe brāhmaṇebhyaḥ samāhitaḥ",
    "GE07mbh_12_u:029.066a": "tasyeha yajamānasya yajñe yajñe purohitaḥ",
    "GE07mbh_12_u:029.066c": "sahasraṃ vāraṇān haimān dakṣiṇām atyakālayat",
    "GE07mbh_12_u:029.067a": "yasya yajñe mahān āsīd yūpaḥ śrīmān hiraṇmayaḥ",
    "GE07mbh_12_u:029.067c": "taṃ devāḥ karma kurvāṇāḥ śakrajyeṣṭhā upāśrayan",
    "GE07mbh_12_u:029.068a": "caṣālo yasya sauvarṇas tasmin yūpe hiraṇmaye",
    "GE07mbh_12_u:029.068c": "nanṛtur devagandharvāḥ ṣaṭsahasrāṇi saptadhā",
    "GE07mbh_12_u:029.069a": "avādayat tatra vīṇāṃ madhye viśvāvasuḥ svayam",
    "GE07mbh_12_u:029.069c": "sarvabhūtāny amanyanta mama vādayatīty ayam",
    "GE07mbh_12_u:029.070a": "etad rājño dilīpasya rājāno nānucakrire",
    "GE07mbh_12_u:029.070c": "yat striyo hemasaṃpannāḥ pathi mattāḥ sma śerate",
    "GE07mbh_12_u:029.071a": "rājānam ugradhanvānaṃ dilīpaṃ satyavādinam",
    "GE07mbh_12_u:029.071c": "ye 'paśyan sumahātmānaṃ te 'pi svargajito narāḥ",
    "GE07mbh_12_u:029.072a": "trayaḥ śabdā na jīryante dilīpasya niveśane",
    "GE07mbh_12_u:029.072c": "svādhyāyaghoṣo jyāghoṣo dīyatām iti caiva hi",
    "GE07mbh_12_u:029.073a": "sa cen mamāra sṛñjaya caturbhadrataras tvayā",
    "GE07mbh_12_u:029.073c": "putrāt puṇyataraś caiva mā putram anutapyathāḥ",
    "GE07mbh_12_u:029.074a": "māndhātāraṃ yauvanāśvaṃ mṛtaṃ śuśruma sṛñjaya",
    "GE07mbh_12_u:029.074c": "yaṃ devā maruto garbhaṃ pituḥ pārśvād apāharan",
    "GE07mbh_12_u:029.075a": "saṃvṛddho yuvanāśvasya jaṭhare yo mahātmanaḥ",
    "GE07mbh_12_u:029.075c": "pṛṣad ājyodbhavaḥ śrīmāṃs trilokavijayī nṛpaḥ",
    "GE07mbh_12_u:029.076a": "yaṃ dṛṣṭvā pitur utsaṅge śayānaṃ devarūpiṇam",
    "GE07mbh_12_u:029.076c": "anyonyam abruvan devāḥ kam ayaṃ dhāsyatīti vai",
    "GE07mbh_12_u:029.077a": "mām eva dhāsyatīty evam indro abhyavapadyata",
    "GE07mbh_12_u:029.077c": "māndhāteti tatas tasya nāma cakre śatakratuḥ",
    "GE07mbh_12_u:029.078a": "tatas tu payaso dhārāṃ puṣṭihetor mahātmanaḥ",
    "GE07mbh_12_u:029.078c": "tasyāsye yauvanāśvasya pāṇir indrasya cāsravat",
    "GE07mbh_12_u:029.079a": "taṃ piban pāṇim indrasya samām ahnā vyavardhata",
    "GE07mbh_12_u:029.079c": "sa āsīd dvādaśasamo dvādaśāhena pārthiva",
    "GE07mbh_12_u:029.080a": "tam iyaṃ pṛthivī sarvā ekāhnā samapadyata",
    "GE07mbh_12_u:029.080c": "dharmātmānaṃ mahātmānaṃ śūram indrasamaṃ yudhi",
    "GE07mbh_12_u:029.081a": "ya āṅgāraṃ hi nṛpatiṃ maruttam asitaṃ gayam",
    "GE07mbh_12_u:029.081c": "aṅgaṃ bṛhadrathaṃ caiva māndhātā samare 'jayat",
    "GE07mbh_12_u:029.082a": "yauvanāśvo yadāṅgāraṃ samare samayodhayat",
    "GE07mbh_12_u:029.082c": "visphārair dhanuṣo devā dyaur abhedīti menire",
    "GE07mbh_12_u:029.083a": "yataḥ sūrya udeti sma yatra ca pratitiṣṭhati",
    "GE07mbh_12_u:029.083c": "sarvaṃ tad yauvanāśvasya māndhātuḥ kṣetram ucyate",
    "GE07mbh_12_u:029.084a": "aśvamedhaśateneṣṭvā rājasūyaśatena ca",
    "GE07mbh_12_u:029.084c": "adadād rohitān matsyān brāhmaṇebhyo mahīpatiḥ",
    "GE07mbh_12_u:029.085a": "hairaṇyān yojanotsedhān āyatān daśayojanam",
    "GE07mbh_12_u:029.085c": "atiriktān dvijātibhyo vyabhajann itare janāḥ",
    "GE07mbh_12_u:029.086a": "sa cen mamāra sṛñjaya caturbhadrataras tvayā",
    "GE07mbh_12_u:029.086c": "putrāt puṇyataraś caiva mā putram anutapyathāḥ",
    "GE07mbh_12_u:029.087a": "yayātiṃ nāhuṣaṃ caiva mṛtaṃ śuśruma sṛñjaya",
    "GE07mbh_12_u:029.087c": "ya imāṃ pṛthivīṃ sarvāṃ vijitya sahasāgarām",
    "GE07mbh_12_u:029.088a": "śamyāpātenābhyatīyād vedībhiś citrayan nṛpa",
    "GE07mbh_12_u:029.088c": "ījānaḥ kratubhiḥ puṇyaiḥ paryagacchad vasuṃdharām",
    "GE07mbh_12_u:029.089a": "iṣṭvā kratusahasreṇa vājimedhaśatena ca",
    "GE07mbh_12_u:029.089c": "tarpayām āsa devendraṃ tribhiḥ kāñcanaparvataiḥ",
    "GE07mbh_12_u:029.090a": "vyūḍhe devāsure yuddhe hatvā daiteyadānavān",
    "GE07mbh_12_u:029.090c": "vyabhajat pṛthivīṃ kṛtsnāṃ yayātir nahuṣātmajaḥ",
    "GE07mbh_12_u:029.091a": "anteṣu putrān nikṣipya yadudruhyupurogamān",
    "GE07mbh_12_u:029.091c": "pūruṃ rājye 'bhiṣicya sve sadāraḥ prasthito vanam",
    "GE07mbh_12_u:029.092a": "sa cen mamāra sṛñjaya caturbhadrataras tvayā",
    "GE07mbh_12_u:029.092c": "putrāt puṇyataraś caiva mā putram anutapyathāḥ",
    "GE07mbh_12_u:029.093a": "ambarīṣaṃ ca nābhāgaṃ mṛtaṃ śuśruma sṛñjaya",
    "GE07mbh_12_u:029.093c": "yaṃ prajā vavrire puṇyaṃ goptāraṃ nṛpasattama",
    "GE07mbh_12_u:029.094a": "yaḥ sahasraṃ sahasrāṇāṃ rājñām ayuta yājinām",
    "GE07mbh_12_u:029.094c": "ījāno vitate yajñe brāhmaṇebhyaḥ samāhitaḥ",
    "GE07mbh_12_u:029.095a": "naitat pūrve janāś cakrur na kariṣyanti cāpare",
    "GE07mbh_12_u:029.095c": "ity ambarīṣaṃ nābhāgam anvamodanta dakṣiṇāḥ",
    "GE07mbh_12_u:029.096a": "śataṃ rājasahasrāṇi śataṃ rājaśatāni ca",
    "GE07mbh_12_u:029.096c": "sarve 'śvamedhair ījānās te 'bhyayur dakṣiṇāyanam",
    "GE07mbh_12_u:029.097a": "sa cen mamāra sṛñjaya caturbhadrataras tvayā",
    "GE07mbh_12_u:029.097c": "putrāt puṇyataraś caiva mā putram anutapyathāḥ",
    "GE07mbh_12_u:029.098a": "śaśabinduṃ caitrarathaṃ mṛtaṃ śuśruma sṛñjaya",
    "GE07mbh_12_u:029.098c": "yasya bhāryāsahasrāṇāṃ śatam āsīn mahātmanaḥ",
    "GE07mbh_12_u:029.099a": "sahasraṃ tu sahasrāṇāṃ yasyāsañ śāśabindavaḥ",
    "GE07mbh_12_u:029.099c": "hiraṇyakavacāḥ sarve sarve cottamadhanvinaḥ",
    "GE07mbh_12_u:029.100a": "śataṃ kanyā rājaputram ekaikaṃ pṛṣṭhato 'nvayuḥ",
    "GE07mbh_12_u:029.100c": "kanyāṃ kanyāṃ śataṃ nāgā nāgaṃ nāgaṃ śataṃ rathāḥ",
    "GE07mbh_12_u:029.101a": "rathaṃ rathaṃ śataṃ cāśvā deśajā hemamālinaḥ",
    "GE07mbh_12_u:029.101c": "aśvam aśvaṃ śataṃ gāvo gāṃ gāṃ tadvad ajāvikam",
    "GE07mbh_12_u:029.102a": "etad dhanam aparyantam aśvamedhe mahāmakhe",
    "GE07mbh_12_u:029.102c": "śaśabindur mahārāja brāhmaṇebhyaḥ samādiśat",
    "GE07mbh_12_u:029.103a": "sa cen mamāra sṛñjaya caturbhadrataras tvayā",
    "GE07mbh_12_u:029.103c": "putrāt puṇyataraś caiva mā putram anutapyathāḥ",
    "GE07mbh_12_u:029.104a": "gayam āmūrtarayasaṃ mṛtaṃ śuśruma sṛñjaya",
    "GE07mbh_12_u:029.104c": "yaḥ sa varṣaśataṃ rājā hutaśiṣṭāśano 'bhavat",
    "GE07mbh_12_u:029.105a": "yasmai vahnir varān prādāt tato vavre varān gayaḥ",
    "GE07mbh_12_u:029.105c": "dadato me 'kṣayā cāstu dharme śraddhā ca vardhatām",
    "GE07mbh_12_u:029.106a": "mano me ramatāṃ satye tvatprasādād dhutāśana",
    "GE07mbh_12_u:029.106c": "lebhe ca kāmāṃs tān sarvān pāvakād iti naḥ śrutam",
    "GE07mbh_12_u:029.107a": "darśena paurṇamāsena cāturmāsyaiḥ punaḥ punaḥ",
    "GE07mbh_12_u:029.107c": "ayajat sa mahātejāḥ sahasraṃ parivatsarān",
    "GE07mbh_12_u:029.108a": "śataṃ gavāṃ sahasrāṇi śatam aśvaśatāni ca",
    "GE07mbh_12_u:029.108c": "utthāyotthāya vai prādāt sahasraṃ parivatsarān",
    "GE07mbh_12_u:029.109a": "tarpayām āsa somena devān vittair dvijān api",
    "GE07mbh_12_u:029.109c": "pitṝn svadhābhiḥ kāmaiś ca striyaḥ svāḥ puruṣarṣabha",
    "GE07mbh_12_u:029.110a": "sauvarṇāṃ pṛthivīṃ kṛtvā daśavyāmāṃ dvirāyatām",
    "GE07mbh_12_u:029.110c": "dakṣiṇām adadad rājā vājimedhamahāmakhe",
    "GE07mbh_12_u:029.111a": "yāvatyaḥ sikatā rājan gaṅgāyāḥ puruṣarṣabha",
    "GE07mbh_12_u:029.111c": "tāvatīr eva gāḥ prādād āmūrtarayaso gayaḥ",
    "GE07mbh_12_u:029.112a": "sa cen mamāra sṛñjaya caturbhadrataras tvayā",
    "GE07mbh_12_u:029.112c": "putrāt puṇyataraś caiva mā putram anutapyathāḥ",
    "GE07mbh_12_u:029.113a": "rantidevaṃ ca sāṅkṛtyaṃ mṛtaṃ śuśruma sṛñjaya",
    "GE07mbh_12_u:029.113c": "samyag ārādhya yaḥ śakraṃ varaṃ lebhe mahāyaśāḥ",
    "GE07mbh_12_u:029.114a": "annaṃ ca no bahu bhaved atithīṃś ca labhemahi",
    "GE07mbh_12_u:029.114c": "śraddhā ca no mā vyagaman mā ca yāciṣma kaṃ cana",
    "GE07mbh_12_u:029.115a": "upātiṣṭhanta paśavaḥ svayaṃ taṃ saṃśitavratam",
    "GE07mbh_12_u:029.115c": "grāmyāraṇyā mahātmānaṃ rantidevaṃ yaśasvinam",
    "GE07mbh_12_u:029.116a": "mahānadī carmarāśer utkledāt susruve yataḥ",
    "GE07mbh_12_u:029.116c": "tataś carmaṇvatīty evaṃ vikhyātā sā mahānadī",
    "GE07mbh_12_u:029.117a": "brāhmaṇebhyo dadau niṣkān sadasi pratate nṛpaḥ",
    "GE07mbh_12_u:029.117c": "tubhyaṃ tubhyaṃ niṣkam iti yatrākrośanti vai dvijāḥ",
    "GE07mbh_12_u:029.117e": "sahasraṃ tubhyam ity uktvā brāhmaṇān sma prapadyate",
    "GE07mbh_12_u:029.118a": "anvāhāryopakaraṇaṃ dravyopakaraṇaṃ ca yat",
    "GE07mbh_12_u:029.118c": "ghaṭāḥ sthālyaḥ kaṭāhāś ca pātryaś ca piṭharā api",
    "GE07mbh_12_u:029.118e": "na tat kiṃ cid asauvarṇaṃ rantidevasya dhīmataḥ",
    "GE07mbh_12_u:029.119a": "sāṅkṛte rantidevasya yāṃ rātrim avasad gṛhe",
    "GE07mbh_12_u:029.119c": "ālabhyanta śataṃ gāvaḥ sahasrāṇi ca viṃśatiḥ",
    "GE07mbh_12_u:029.120a": "tatra sma sūdāḥ krośanti sumṛṣṭamaṇikuṇḍalāḥ",
    "GE07mbh_12_u:029.120c": "sūpabhūyiṣṭham aśnīdhvaṃ nādya māṃsaṃ yathā purā",
    "GE07mbh_12_u:029.121a": "sa cen mamāra sṛñjaya caturbhadrataras tvayā",
    "GE07mbh_12_u:029.121c": "putrāt puṇyataraś caiva mā putram anutapyathāḥ",
    "GE07mbh_12_u:029.122a": "sagaraṃ ca mahātmānaṃ mṛtaṃ śuśruma sṛñjaya",
    "GE07mbh_12_u:029.122c": "aikṣvākaṃ puruṣavyāghram atimānuṣavikramam",
    "GE07mbh_12_u:029.123a": "ṣaṣṭiḥ putrasahasrāṇi yaṃ yāntaṃ pṛṣṭhato 'nvayuḥ",
    "GE07mbh_12_u:029.123c": "nakṣatrarājaṃ varṣānte vyabhre jyotirgaṇā iva",
    "GE07mbh_12_u:029.124a": "ekacchatrā mahī yasya praṇatā hy abhavat purā",
    "GE07mbh_12_u:029.124c": "yo 'śvamedhasahasreṇa tarpayām āsa devatāḥ",
    "GE07mbh_12_u:029.125a": "yaḥ prādāt kāñcanastambhaṃ prāsādaṃ sarvakāñcanam",
    "GE07mbh_12_u:029.125c": "pūrṇaṃ padmadalākṣīṇāṃ strīṇāṃ śayanasaṃkulam",
    "GE07mbh_12_u:029.126a": "dvijātibhyo 'nurūpebhyaḥ kāmān uccāvacāṃs tathā",
    "GE07mbh_12_u:029.126c": "yasyādeśena tad vittaṃ vyabhajanta dvijātayaḥ",
    "GE07mbh_12_u:029.127a": "khānayām āsa yaḥ kopāt pṛthivīṃ sāgarāṅkitām",
    "GE07mbh_12_u:029.127c": "yasya nāmnā samudraś ca sāgaratvam upāgataḥ",
    "GE07mbh_12_u:029.128a": "sa cen mamāra sṛñjaya caturbhadrataras tvayā",
    "GE07mbh_12_u:029.128c": "putrāt puṇyataraś caiva mā putram anutapyathāḥ",
    "GE07mbh_12_u:029.129a": "rājānaṃ ca pṛthuṃ vainyaṃ mṛtaṃ śuśruma sṛñjaya",
    "GE07mbh_12_u:029.129c": "yam abhyaṣiñcan saṃbhūya mahāraṇye maharṣayaḥ",
    "GE07mbh_12_u:029.130a": "prathayiṣyati vai lokān pṛthur ity eva śabditaḥ",
    "GE07mbh_12_u:029.130c": "kṣatāc ca nas trāyatīti sa tasmāt kṣatriyaḥ smṛtaḥ",
    "GE07mbh_12_u:029.131a": "pṛthuṃ vainyaṃ prajā dṛṣṭvā raktāḥ smeti yad abruvan",
    "GE07mbh_12_u:029.131c": "tato rājeti nāmāsya anurāgād ajāyata",
    "GE07mbh_12_u:029.132a": "akṛṣṭapacyā pṛthivī puṭake puṭake madhu",
    "GE07mbh_12_u:029.132c": "sarvā droṇadughā gāvo vainyasyāsan praśāsataḥ",
    "GE07mbh_12_u:029.133a": "arogāḥ sarvasiddhārthā manuṣyā akutobhayāḥ",
    "GE07mbh_12_u:029.133c": "yathābhikāmam avasan kṣetreṣu ca gṛheṣu ca",
    "GE07mbh_12_u:029.134a": "āpaḥ saṃstambhire yasya samudrasya yiyāsataḥ",
    "GE07mbh_12_u:029.134c": "saritaś cānudīryanta dhvajasaṅgaś ca nābhavat",
    "GE07mbh_12_u:029.135a": "hairaṇyāṃs trinalotsedhān parvatān ekaviṃśatim",
    "GE07mbh_12_u:029.135c": "brāhmaṇebhyo dadau rājā yo 'śvamedhe mahāmakhe",
    "GE07mbh_12_u:029.136a": "sa cen mamāra sṛñjaya caturbhadrataras tvayā",
    "GE07mbh_12_u:029.136c": "putrāt puṇyataraś caiva mā putram anutapyathāḥ",
    "GE07mbh_12_u:029.137a": "kiṃ vai tūṣṇīṃ dhyāyasi sṛñjaya tvaṃ; na me rājan vācam imāṃ śṛṇoṣi",
    "GE07mbh_12_u:029.137c": "na cen moghaṃ vipralaptaṃ mayedaṃ; pathyaṃ mumūrṣor iva samyag uktam",
    "GE07mbh_12_u:029.138": "sṛñjaya uvāca",
    "GE07mbh_12_u:029.138a": "śṛṇomi te nārada vācam etāṃ; vicitrārthāṃ srajam iva puṇyagandhām",
    "GE07mbh_12_u:029.138c": "rājarṣīṇāṃ puṇyakṛtāṃ mahātmanāṃ; kīrtyā yuktāṃ śokanirṇāśanārtham",
    "GE07mbh_12_u:029.139a": "na te moghaṃ vipralaptaṃ maharṣe; dṛṣṭvaiva tvāṃ nāradāhaṃ viśokaḥ",
    "GE07mbh_12_u:029.139c": "śuśrūṣe te vacanaṃ brahmavādin; na te tṛpyāmy amṛtasyeva pānāt",
    "GE07mbh_12_u:029.140a": "amoghadarśin mama cet prasādaṃ; sutāghadagdhasya vibho prakuryāḥ",
    "GE07mbh_12_u:029.140c": "mṛtasya saṃjīvanam adya me syāt; tava prasādāt sutasaṃgamaś ca",
    "GE07mbh_12_u:029.141": "nārada uvāca",
    "GE07mbh_12_u:029.141a": "yas te putro dayito 'yaṃ viyātaḥ; svarṇaṣṭhīvī yam parvatas te",
    "GE07mbh_12_u:029.141c": "punas te taṃ putram ahaṃ dadāmi; hiraṇyanābhaṃ varṣasahasriṇaṃ ca",
    "GE07mbh_12_u:030.001": "yudhiṣṭhira uvāca",
    "GE07mbh_12_u:030.001a": "sa kathaṃ kāñcanaṣṭhīvī sṛñjayasya suto 'bhavat",
    "GE07mbh_12_u:030.001c": "parvatena kimarthaṃ ca dattaḥ kena mamāra ca",
    "GE07mbh_12_u:030.002a": "yadā varṣasahasrāyus tadā bhavati mānavaḥ",
    "GE07mbh_12_u:030.002c": "katham aprāptakaumāraḥ sṛñjayasya suto mṛtaḥ",
    "GE07mbh_12_u:030.003a": "utāho nāmamātraṃ vai suvarṇaṣṭhīvino 'bhavat",
    "GE07mbh_12_u:030.003c": "tathyaṃ vā kāñcanaṣṭhīvīty etad icchāmi veditum",
    "GE07mbh_12_u:030.004": "vāsudeva uvāca",
    "GE07mbh_12_u:030.004a": "atra te kathayiṣyāmi yathā vṛttaṃ janeśvara",
    "GE07mbh_12_u:030.004c": "nāradaḥ parvataś caiva prāg ṛṣī lokapūjitau",
    "GE07mbh_12_u:030.005a": "mātulo bhāgineyaś ca devalokād ihāgatau",
    "GE07mbh_12_u:030.005c": "vihartukāmau saṃprītyā mānuṣyeṣu purā prabhū",
    "GE07mbh_12_u:030.006a": "haviḥpavitrabhojyena devabhojyena caiva ha",
    "GE07mbh_12_u:030.006c": "nārado mātulaś caiva bhāgineyaś ca parvataḥ",
    "GE07mbh_12_u:030.007a": "tāv ubhau tapasopetāv avanītalacāriṇau",
    "GE07mbh_12_u:030.007c": "bhuñjānau mānuṣān bhogān yathāvat paryadhāvatām",
    "GE07mbh_12_u:030.008a": "prītimantau mudā yuktau samayaṃ tatra cakratuḥ",
    "GE07mbh_12_u:030.008c": "yo bhaved dhṛdi saṃkalpaḥ śubho vā yadi vāśubhaḥ",
    "GE07mbh_12_u:030.008e": "anyonyasya sa ākhyeyo mṛṣā śāpo 'nyathā bhavet",
    "GE07mbh_12_u:030.009a": "tau tatheti pratijñāya maharṣī lokapūjitau",
    "GE07mbh_12_u:030.009c": "sṛñjayaṃ śvaityam abhyetya rājānam idam ūcatuḥ",
    "GE07mbh_12_u:030.010a": "āvāṃ bhavati vatsyāvaḥ kaṃ cit kālaṃ hitāya te",
    "GE07mbh_12_u:030.010c": "yathāvat pṛthivīpāla āvayoḥ praguṇībhava",
    "GE07mbh_12_u:030.010e": "tatheti kṛtvā tau rājā satkṛtyopacacāra ha",
    "GE07mbh_12_u:030.011a": "tataḥ kadā cit tau rājā mahātmānau tathāgatau",
    "GE07mbh_12_u:030.011c": "abravīt paramaprītaḥ suteyaṃ varavarṇinī",
    "GE07mbh_12_u:030.012a": "ekaiva mama kanyaiṣā yuvāṃ paricariṣyati",
    "GE07mbh_12_u:030.012c": "darśanīyānavadyāṅgī śīlavṛttasamanvitā",
    "GE07mbh_12_u:030.012e": "sukumārī kumārī ca padmakiñjalkasaṃnibhā",
    "GE07mbh_12_u:030.013a": "paramaṃ saumya ity uktas tābhyāṃ rājā śaśāsa tām",
    "GE07mbh_12_u:030.013c": "kanye viprāv upacara devavat pitṛvac ca ha",
    "GE07mbh_12_u:030.014a": "sā tu kanyā tathety uktvā pitaraṃ dharmacāriṇī",
    "GE07mbh_12_u:030.014c": "yathānideśaṃ rājñas tau satkṛtyopacacāra ha",
    "GE07mbh_12_u:030.015a": "tasyās tathopacāreṇa rūpeṇāpratimena ca",
    "GE07mbh_12_u:030.015c": "nāradaṃ hṛcchayas tūrṇaṃ sahasaivānvapadyata",
    "GE07mbh_12_u:030.016a": "vavṛdhe ca tatas tasya hṛdi kāmo mahātmanaḥ",
    "GE07mbh_12_u:030.016c": "yathā śuklasya pakṣasya pravṛttāv uḍurāṭ chanaiḥ",
    "GE07mbh_12_u:030.017a": "na ca taṃ bhāgineyāya parvatāya mahātmane",
    "GE07mbh_12_u:030.017c": "śaśaṃsa manmathaṃ tīvraṃ vrīḍamānaḥ sa dharmavit",
    "GE07mbh_12_u:030.018a": "tapasā ceṅgitenātha parvato 'tha bubodha tat",
    "GE07mbh_12_u:030.018c": "kāmārtaṃ nāradaṃ kruddhaḥ śaśāpainaṃ tato bhṛśam",
    "GE07mbh_12_u:030.019a": "kṛtvā samayam avyagro bhavān vai sahito mayā",
    "GE07mbh_12_u:030.019c": "yo bhaved dhṛdi saṃkalpaḥ śubho vā yadi vāśubhaḥ",
    "GE07mbh_12_u:030.020a": "anyonyasya sa ākhyeya iti tad vai mṛṣā kṛtam",
    "GE07mbh_12_u:030.020c": "bhavatā vacanaṃ brahmaṃs tasmād etad vadāmy aham",
    "GE07mbh_12_u:030.021a": "na hi kāmaṃ pravartantaṃ bhavān ācaṣṭa me purā",
    "GE07mbh_12_u:030.021c": "sukumāryāṃ kumāryāṃ te tasmād eṣa śapāmy aham",
    "GE07mbh_12_u:030.022a": "brahmavādī gurur yasmāt tapasvī brāhmaṇaś ca san",
    "GE07mbh_12_u:030.022c": "akārṣīḥ samayabhraṃśam āvābhyāṃ yaḥ kṛto mithaḥ",
    "GE07mbh_12_u:030.023a": "śapsye tasmāt susaṃkruddho bhavantaṃ taṃ nibodha me",
    "GE07mbh_12_u:030.023c": "sukumārī ca te bhāryā bhaviṣyati na saṃśayaḥ",
    "GE07mbh_12_u:030.024a": "vānaraṃ caiva kanyā tvāṃ vivāhāt prabhṛti prabho",
    "GE07mbh_12_u:030.024c": "saṃdrakṣyanti narāś cānye svarūpeṇa vinākṛtam",
    "GE07mbh_12_u:030.025a": "sa tad vākyaṃ tu vijñāya nāradaḥ parvatāt tadā",
    "GE07mbh_12_u:030.025c": "aśapat tam api krodhād bhāgineyaṃ sa mātulaḥ",
    "GE07mbh_12_u:030.026a": "tapasā brahmacaryeṇa satyena ca damena ca",
    "GE07mbh_12_u:030.026c": "yukto 'pi dharmanityaś ca na svargavāsam āpsyasi",
    "GE07mbh_12_u:030.027a": "tau tu śaptvā bhṛśaṃ kruddhau parasparam amarṣaṇau",
    "GE07mbh_12_u:030.027c": "pratijagmatur anyonyaṃ kruddhāv iva gajottamau",
    "GE07mbh_12_u:030.028a": "parvataḥ pṛthivīṃ kṛtsnāṃ vicacāra mahāmuniḥ",
    "GE07mbh_12_u:030.028c": "pūjyamāno yathānyāyaṃ tejasā svena bhārata",
    "GE07mbh_12_u:030.029a": "atha tām alabhat kanyāṃ nāradaḥ sṛñjayātmajām",
    "GE07mbh_12_u:030.029c": "dharmeṇa dharmapravaraḥ sukumārīm aninditām",
    "GE07mbh_12_u:030.030a": "sā tu kanyā yathāśāpaṃ nāradaṃ taṃ dadarśa ha",
    "GE07mbh_12_u:030.030c": "pāṇigrahaṇamantrāṇāṃ prayogād eva vānaram",
    "GE07mbh_12_u:030.031a": "sukumārī ca devarṣiṃ vānarapratimānanam",
    "GE07mbh_12_u:030.031c": "naivāvamanyata tadā prītimaty eva cābhavat",
    "GE07mbh_12_u:030.032a": "upatasthe ca bhartāraṃ na cānyaṃ manasāpy agāt",
    "GE07mbh_12_u:030.032c": "devaṃ muniṃ vā yakṣaṃ vā patitve pativatsalā",
    "GE07mbh_12_u:030.033a": "tataḥ kadā cid bhagavān parvato 'nusasāra ha",
    "GE07mbh_12_u:030.033c": "vanaṃ virahitaṃ kiṃ cit tatrāpaśyat sa nāradam",
    "GE07mbh_12_u:030.034a": "tato 'bhivādya provāca nāradaṃ parvatas tadā",
    "GE07mbh_12_u:030.034c": "bhavān prasādaṃ kurutāṃ svargādeśāya me prabho",
    "GE07mbh_12_u:030.035a": "tam uvāca tato dṛṣṭvā parvataṃ nāradas tadā",
    "GE07mbh_12_u:030.035c": "kṛtāñjalim upāsīnaṃ dīnaṃ dīnataraḥ svayam",
    "GE07mbh_12_u:030.036a": "tvayāhaṃ prathamaṃ śapto vānaras tvaṃ bhaviṣyasi",
    "GE07mbh_12_u:030.036c": "ity uktena mayā paścāc chaptas tvam api matsarāt",
    "GE07mbh_12_u:030.036e": "adyaprabhṛti vai vāsaṃ svarge nāvāpsyasīti ha",
    "GE07mbh_12_u:030.037a": "tava naitad dhi sadṛśaṃ putrasthāne hi me bhavān",
    "GE07mbh_12_u:030.037c": "nivartayetāṃ tau śāpam anyo 'nyena tadā munī",
    "GE07mbh_12_u:030.038a": "śrīsamṛddhaṃ tadā dṛṣṭvā nāradaṃ devarūpiṇam",
    "GE07mbh_12_u:030.038c": "sukumārī pradudrāva parapaty abhiśaṅkayā",
    "GE07mbh_12_u:030.039a": "tāṃ parvatas tato dṛṣṭvā pradravantīm aninditām",
    "GE07mbh_12_u:030.039c": "abravīt tava bhartaiṣa nātra kāryā vicāraṇā",
    "GE07mbh_12_u:030.040a": "ṛṣiḥ paramadharmātmā nārado bhagavān prabhuḥ",
    "GE07mbh_12_u:030.040c": "tavaivābhedyahṛdayo mā te bhūd atra saṃśayaḥ",
    "GE07mbh_12_u:030.041a": "sānunītā bahuvidhaṃ parvatena mahātmanā",
    "GE07mbh_12_u:030.041c": "śāpadoṣaṃ ca taṃ bhartuḥ śrutvā svāṃ prakṛtiṃ gatā",
    "GE07mbh_12_u:030.041e": "parvato 'tha yayau svargaṃ nārado 'tha yayau gṛhān",
    "GE07mbh_12_u:030.042a": "pratyakṣakarmā sarvasya nārado 'yaṃ mahān ṛṣiḥ",
    "GE07mbh_12_u:030.042c": "eṣa vakṣyati vai pṛṣṭo yathā vṛttaṃ narottama",
    "GE07mbh_12_u:031.001": "vaiśaṃpāyana uvāca",
    "GE07mbh_12_u:031.001a": "tato rājā pāṇḍusuto nāradaṃ pratyabhāṣata",
    "GE07mbh_12_u:031.001c": "bhagavañ śrotum icchāmi suvarṇaṣṭhīvisaṃbhavam",
    "GE07mbh_12_u:031.002a": "evam uktaḥ sa ca munir dharmarājena nāradaḥ",
    "GE07mbh_12_u:031.002c": "ācacakṣe yathā vṛttaṃ suvarṇaṣṭhīvinaṃ prati",
    "GE07mbh_12_u:031.003a": "evam etan mahārāja yathāyaṃ keśavo 'bravīt",
    "GE07mbh_12_u:031.003c": "kāryasyāsya tu yac cheṣaṃ tat te vakṣyāmi pṛcchataḥ",
    "GE07mbh_12_u:031.004a": "ahaṃ ca parvataś caiva svasrīyo me mahāmuniḥ",
    "GE07mbh_12_u:031.004c": "vastukāmāv abhigatau sṛñjayaṃ jayatāṃ varam",
    "GE07mbh_12_u:031.005a": "tatra saṃpūjitau tena vidhidṛṣṭena karmaṇā",
    "GE07mbh_12_u:031.005c": "sarvakāmaiḥ suvihitau nivasāvo 'sya veśmani",
    "GE07mbh_12_u:031.006a": "vyatikrāntāsu varṣāsu samaye gamanasya ca",
    "GE07mbh_12_u:031.006c": "parvato mām uvācedaṃ kāle vacanam arthavat",
    "GE07mbh_12_u:031.007a": "āvām asya narendrasya gṛhe paramapūjitau",
    "GE07mbh_12_u:031.007c": "uṣitau samaye brahmaṃś cintyatām atra sāṃpratam",
    "GE07mbh_12_u:031.008a": "tato 'ham abruvaṃ rājan parvataṃ śubhadarśanam",
    "GE07mbh_12_u:031.008c": "sarvam etat tvayi vibho bhāgineyopapadyate",
    "GE07mbh_12_u:031.009a": "vareṇa chandyatāṃ rājā labhatāṃ yad yad icchati",
    "GE07mbh_12_u:031.009c": "āvayos tapasā siddhiṃ prāpnotu yadi manyase",
    "GE07mbh_12_u:031.010a": "tata āhūya rājānaṃ sṛñjayaṃ śubhadarśanam",
    "GE07mbh_12_u:031.010c": "parvato 'numataṃ vākyam uvāca munipuṃgavaḥ",
    "GE07mbh_12_u:031.011a": "prītau svo nṛpa satkārais tava hy ārjavasaṃbhṛtaiḥ",
    "GE07mbh_12_u:031.011c": "āvābhyām abhyanujñāto varaṃ nṛvara cintaya",
    "GE07mbh_12_u:031.012a": "devānām avihiṃsāyāṃ yad bhaven mānuṣakṣamam",
    "GE07mbh_12_u:031.012c": "tad gṛhāṇa mahārāja pūjārho nau mato bhavān",
    "GE07mbh_12_u:031.013": "sṛñjaya uvāca",
    "GE07mbh_12_u:031.013a": "prītau bhavantau yadi me kṛtam etāvatā mama",
    "GE07mbh_12_u:031.013c": "eṣa eva paro lābho nirvṛtto me mahāphalaḥ",
    "GE07mbh_12_u:031.014": "nārada uvāca",
    "GE07mbh_12_u:031.014a": "tam evaṃvādinaṃ bhūyaḥ parvataḥ pratyabhāṣata",
    "GE07mbh_12_u:031.014c": "vṛṇīṣva rājan saṃkalpo yas te hṛdi ciraṃ sthitaḥ",
    "GE07mbh_12_u:031.015": "sṛñjaya uvāca",
    "GE07mbh_12_u:031.015a": "abhīpsāmi sutaṃ vīraṃ vīryavantaṃ dṛḍhavratam",
    "GE07mbh_12_u:031.015c": "āyuṣmantaṃ mahābhāgaṃ devarājasamadyutim",
    "GE07mbh_12_u:031.016": "parvata uvāca",
    "GE07mbh_12_u:031.016a": "bhaviṣyaty eṣa te kāmo na tv āyuṣmān bhaviṣyati",
    "GE07mbh_12_u:031.016c": "devarājābhibhūtyarthaṃ saṃkalpo hy eṣa te hṛdi",
    "GE07mbh_12_u:031.017a": "suvarṇaṣṭhīvanāc caiva svarṇaṣṭhīvī bhaviṣyati",
    "GE07mbh_12_u:031.017c": "rakṣyaś ca devarājāt sa devarājasamadyutiḥ",
    "GE07mbh_12_u:031.018": "nārada uvāca",
    "GE07mbh_12_u:031.018a": "tac chrutvā sṛñjayo vākyaṃ parvatasya mahātmanaḥ",
    "GE07mbh_12_u:031.018c": "prasādayām āsa tadā naitad evaṃ bhaved iti",
    "GE07mbh_12_u:031.019a": "āyuṣmān me bhavet putro bhavatas tapasā mune",
    "GE07mbh_12_u:031.019c": "na ca taṃ parvataḥ kiṃ cid uvācendravyapekṣayā",
    "GE07mbh_12_u:031.020a": "tam ahaṃ nṛpatiṃ dīnam abruvaṃ punar eva tu",
    "GE07mbh_12_u:031.020c": "smartavyo 'haṃ mahārāja darśayiṣyāmi te smṛtaḥ",
    "GE07mbh_12_u:031.021a": "ahaṃ te dayitaṃ putraṃ pretarājavaśaṃ gatam",
    "GE07mbh_12_u:031.021c": "punar dāsyāmi tad rūpaṃ mā śucaḥ pṛthivīpate",
    "GE07mbh_12_u:031.022a": "evam uktvā tu nṛpatiṃ prayātau svo yathepsitam",
    "GE07mbh_12_u:031.022c": "sṛñjayaś ca yathākāmaṃ praviveśa svamandiram",
    "GE07mbh_12_u:031.023a": "sṛñjayasyātha rājarṣeḥ kasmiṃś cit kālaparyaye",
    "GE07mbh_12_u:031.023c": "jajñe putro mahāvīryas tejasā prajvalann iva",
    "GE07mbh_12_u:031.024a": "vavṛdhe sa yathākālaṃ sarasīva mahotpalam",
    "GE07mbh_12_u:031.024c": "babhūva kāñcanaṣṭhīvī yathārthaṃ nāma tasya tat",
    "GE07mbh_12_u:031.025a": "tad adbhutatamaṃ loke paprathe kurusattama",
    "GE07mbh_12_u:031.025c": "bubudhe tac ca devendro varadānaṃ mahātmanoḥ",
    "GE07mbh_12_u:031.026a": "tatas tv abhibhavād bhīto bṛhaspatimate sthitaḥ",
    "GE07mbh_12_u:031.026c": "kumārasyāntaraprekṣī babhūva balavṛtrahā",
    "GE07mbh_12_u:031.027a": "codayām āsa vajraṃ sa divyāstraṃ mūrtisaṃsthitam",
    "GE07mbh_12_u:031.027c": "vyāghro bhūtvā jahīmaṃ tvaṃ rājaputram iti prabho",
    "GE07mbh_12_u:031.028a": "vivṛddhaḥ kila vīryeṇa mām eṣo 'bhibhaviṣyati",
    "GE07mbh_12_u:031.028c": "sṛñjayasya suto vajra yathainaṃ parvato dadau",
    "GE07mbh_12_u:031.029a": "evam uktas tu śakreṇa vajraḥ parapuraṃjayaḥ",
    "GE07mbh_12_u:031.029c": "kumārasyāntaraprekṣī nityam evānvapadyata",
    "GE07mbh_12_u:031.030a": "sṛñjayo 'pi sutaṃ prāpya devarājasamadyutim",
    "GE07mbh_12_u:031.030c": "hṛṣṭaḥ sāntaḥpuro rājā vananityo 'bhavat tadā",
    "GE07mbh_12_u:031.031a": "tato bhāgīrathītīre kadā cid vananirjhare",
    "GE07mbh_12_u:031.031c": "dhātrīdvitīyo bālaḥ sa krīḍārthaṃ paryadhāvata",
    "GE07mbh_12_u:031.032a": "pañcavarṣakadeśīyo bālo nāgendravikramaḥ",
    "GE07mbh_12_u:031.032c": "sahasotpatitaṃ vyāghram āsasāda mahābalaḥ",
    "GE07mbh_12_u:031.033a": "tena caiva viniṣpiṣṭo vepamāno nṛpātmajaḥ",
    "GE07mbh_12_u:031.033c": "vyasuḥ papāta medinyāṃ tato dhātrī vicukruśe",
    "GE07mbh_12_u:031.034a": "hatvā tu rājaputraṃ sa tatraivāntaradhīyata",
    "GE07mbh_12_u:031.034c": "śārdūlo devarājasya māyayāntarhitas tadā",
    "GE07mbh_12_u:031.035a": "dhātryās tu ninadaṃ śrutvā rudatyāḥ paramārtavat",
    "GE07mbh_12_u:031.035c": "abhyadhāvata taṃ deśaṃ svayam eva mahīpatiḥ",
    "GE07mbh_12_u:031.036a": "sa dadarśa gatāsuṃ taṃ śayānaṃ pītaśoṇitam",
    "GE07mbh_12_u:031.036c": "kumāraṃ vigatānandaṃ niśākaram iva cyutam",
    "GE07mbh_12_u:031.037a": "sa tam utsaṅgam āropya paripīḍitavakṣasam",
    "GE07mbh_12_u:031.037c": "putraṃ rudhirasaṃsiktaṃ paryadevayad āturaḥ",
    "GE07mbh_12_u:031.038a": "tatas tā mātaras tasya rudantyaḥ śokakarśitāḥ",
    "GE07mbh_12_u:031.038c": "abhyadhāvanta taṃ deśaṃ yatra rājā sa sṛñjayaḥ",
    "GE07mbh_12_u:031.039a": "tataḥ sa rājā sasmāra mām antargatamānasaḥ",
    "GE07mbh_12_u:031.039c": "tac cāhaṃ cintitaṃ jñātvā gatavāṃs tasya darśanam",
    "GE07mbh_12_u:031.040a": "sa mayaitāni vākyāni śrāvitaḥ śokalālasaḥ",
    "GE07mbh_12_u:031.040c": "yāni te yaduvīreṇa kathitāni mahīpate",
    "GE07mbh_12_u:031.041a": "saṃjīvitaś cāpi mayā vāsavānumate tadā",
    "GE07mbh_12_u:031.041c": "bhavitavyaṃ tathā tac ca na tac chakyam ato 'nyathā",
    "GE07mbh_12_u:031.042a": "ata ūrdhvaṃ kumāraḥ sa svarṇaṣṭhīvī mahāyaśāḥ",
    "GE07mbh_12_u:031.042c": "cittaṃ prasādayām āsa pitur mātuś ca vīryavān",
    "GE07mbh_12_u:031.043a": "kārayām āsa rājyaṃ sa pitari svargate vibhuḥ",
    "GE07mbh_12_u:031.043c": "varṣāṇām ekaśatavat sahasraṃ bhīmavikramaḥ",
    "GE07mbh_12_u:031.044a": "tata iṣṭvā mahāyajñair bahubhir bhūridakṣiṇaiḥ",
    "GE07mbh_12_u:031.044c": "tarpayām āsa devāṃś ca pitṝṃś caiva mahādyutiḥ",
    "GE07mbh_12_u:031.045a": "utpādya ca bahūn putrān kulasaṃtānakāriṇaḥ",
    "GE07mbh_12_u:031.045c": "kālena mahatā rājan kāladharmam upeyivān",
    "GE07mbh_12_u:031.046a": "sa tvaṃ rājendra saṃjātaṃ śokam etan nivartaya",
    "GE07mbh_12_u:031.046c": "yathā tvāṃ keśavaḥ prāha vyāsaś ca sumahātapāḥ",
    "GE07mbh_12_u:031.047a": "pitṛpaitāmahaṃ rājyam āsthāya duram udvaha",
    "GE07mbh_12_u:031.047c": "iṣṭvā puṇyair mahāyajñair iṣṭāṃl lokān avāpsyasi",
    "GE07mbh_12_u:032.001": "vaiśaṃpāyana uvāca",
    "GE07mbh_12_u:032.001a": "tūṣṇīṃbhūtaṃ tu rājānaṃ śocamānaṃ yudhiṣṭhiram",
    "GE07mbh_12_u:032.001c": "tapasvī dharmatattvajñaḥ kṛṣṇadvaipāyano 'bravīt",
    "GE07mbh_12_u:032.002a": "prajānāṃ pālanaṃ dharmo rājñāṃ rājīvalocana",
    "GE07mbh_12_u:032.002c": "dharmaḥ pramāṇaṃ lokasya nityaṃ dharmānuvartanam",
    "GE07mbh_12_u:032.003a": "anutiṣṭhasva vai rājan pitṛpaitāmahaṃ padam",
    "GE07mbh_12_u:032.003c": "brāhmaṇeṣu ca yo dharmaḥ sa nityo vedaniścitaḥ",
    "GE07mbh_12_u:032.004a": "tat pramāṇaṃ pramāṇānāṃ śāśvataṃ bharatarṣabha",
    "GE07mbh_12_u:032.004c": "tasya dharmasya kṛtsnasya kṣatriyaḥ parirakṣitā",
    "GE07mbh_12_u:032.005a": "tathā yaḥ pratihanty asya śāsanaṃ viṣaye naraḥ",
    "GE07mbh_12_u:032.005c": "sa bāhubhyāṃ vinigrāhyo lokayātrāvighātakaḥ",
    "GE07mbh_12_u:032.006a": "pramāṇam apramāṇaṃ yaḥ kuryān mohavaśaṃ gataḥ",
    "GE07mbh_12_u:032.006c": "bhṛtyo vā yadi vā putras tapasvī vāpi kaś cana",
    "GE07mbh_12_u:032.006e": "pāpān sarvair upāyais tān niyacched ghātayeta vā",
    "GE07mbh_12_u:032.007a": "ato 'nyathā vartamāno rājā prāpnoti kilbiṣam",
    "GE07mbh_12_u:032.007c": "dharmaṃ vinaśyamānaṃ hi yo na rakṣet sa dharmahā",
    "GE07mbh_12_u:032.008a": "te tvayā dharmahantāro nihatāḥ sapadānugāḥ",
    "GE07mbh_12_u:032.008c": "svadharme vartamānas tvaṃ kiṃ nu śocasi pāṇḍava",
    "GE07mbh_12_u:032.008e": "rājā hi hanyād dadyāc ca prajā rakṣec ca dharmataḥ",
    "GE07mbh_12_u:032.009": "yudhiṣṭhira uvāca",
    "GE07mbh_12_u:032.009a": "na te 'bhiśaṅke vacanaṃ yad bravīṣi tapodhana",
    "GE07mbh_12_u:032.009c": "aparokṣo hi te dharmaḥ sarvadharmabhṛtāṃ vara",
    "GE07mbh_12_u:032.010a": "mayā hy avadhyā bahavo ghātitā rājyakāraṇāt",
    "GE07mbh_12_u:032.010c": "tāny akāryāṇi me brahman dahanti ca tapanti ca",
    "GE07mbh_12_u:032.011": "vyāsa uvāca",
    "GE07mbh_12_u:032.011a": "īśvaro vā bhavet kartā puruṣo vāpi bhārata",
    "GE07mbh_12_u:032.011c": "haṭho vā vartate loke karmajaṃ vā phalaṃ smṛtam",
    "GE07mbh_12_u:032.012a": "īśvareṇa niyuktā hi sādhv asādhu ca pārthiva",
    "GE07mbh_12_u:032.012c": "kurvanti puruṣāḥ karma phalam īśvaragāmi tat",
    "GE07mbh_12_u:032.013a": "yathā hi puruṣaś chindyād vṛkṣaṃ paraśunā vane",
    "GE07mbh_12_u:032.013c": "chettur eva bhavet pāpaṃ paraśor na kathaṃ cana",
    "GE07mbh_12_u:032.014a": "atha vā tad upādānāt prāpnuyuḥ karmaṇaḥ phalam",
    "GE07mbh_12_u:032.014c": "daṇḍaśastrakṛtaṃ pāpaṃ puruṣe tan na vidyate",
    "GE07mbh_12_u:032.015a": "na caitad iṣṭaṃ kaunteya yad anyena phalaṃ kṛtam",
    "GE07mbh_12_u:032.015c": "prāpnuyād iti tasmāc ca īśvare tan niveśaya",
    "GE07mbh_12_u:032.016a": "atha vā puruṣaḥ kartā karmaṇoḥ śubhapāpayoḥ",
    "GE07mbh_12_u:032.016c": "na paraṃ vidyate tasmād evam anyac chubhaṃ kuru",
    "GE07mbh_12_u:032.017a": "na hi kaś cit kva cid rājan diṣṭāt pratinivartate",
    "GE07mbh_12_u:032.017c": "daṇḍaśastrakṛtaṃ pāpaṃ puruṣe tan na vidyate",
    "GE07mbh_12_u:032.018a": "yadi vā manyase rājan haṭhe lokaṃ pratiṣṭhitam",
    "GE07mbh_12_u:032.018c": "evam apy aśubhaṃ karma na bhūtaṃ na bhaviṣyati",
    "GE07mbh_12_u:032.019a": "athābhipattir lokasya kartavyā śubhapāpayoḥ",
    "GE07mbh_12_u:032.019c": "abhipannatamaṃ loke rājñām udyatadaṇḍanam",
    "GE07mbh_12_u:032.020a": "athāpi loke karmāṇi samāvartanta bhārata",
    "GE07mbh_12_u:032.020c": "śubhāśubhaphalaṃ ceme prāpnuvantīti me matiḥ",
    "GE07mbh_12_u:032.021a": "evaṃ satyaṃ śubhādeśaṃ karmaṇas tat phalaṃ dhruvam",
    "GE07mbh_12_u:032.021c": "tyaja tad rājaśārdūla maivaṃ śoke manaḥ kṛthāḥ",
    "GE07mbh_12_u:032.022a": "svadharme vartamānasya sāpavāde 'pi bhārata",
    "GE07mbh_12_u:032.022c": "evam ātmaparityāgas tava rājan na śobhanaḥ",
    "GE07mbh_12_u:032.023a": "vihitānīha kaunteya prāyaścittāni karmiṇām",
    "GE07mbh_12_u:032.023c": "śarīravāṃs tāni kuryād aśarīraḥ parābhavet",
    "GE07mbh_12_u:032.024a": "tad rājañ jīvamānas tvaṃ prāyaścittaṃ cariṣyasi",
    "GE07mbh_12_u:032.024c": "prāyaścittam akṛtvā tu pretya taptāsi bhārata",
    "GE07mbh_12_u:033.001": "yudhiṣṭhira uvāca",
    "GE07mbh_12_u:033.001a": "hatāḥ putrāś ca pautrāś ca bhrātaraḥ pitaras tathā",
    "GE07mbh_12_u:033.001c": "śvaśurā guravaś caiva mātulāḥ sapitāmahāḥ",
    "GE07mbh_12_u:033.002a": "kṣatriyāś ca mahātmānaḥ saṃbandhisuhṛdas tathā",
    "GE07mbh_12_u:033.002c": "vayasyā jñātayaś caiva bhrātaraś ca pitāmaha",
    "GE07mbh_12_u:033.003a": "bahavaś ca manuṣyendrā nānādeśasamāgatāḥ",
    "GE07mbh_12_u:033.003c": "ghātitā rājyalubdhena mayaikena pitāmaha",
    "GE07mbh_12_u:033.004a": "tāṃs tādṛśān ahaṃ hatvā dharmanityān mahīkṣitaḥ",
    "GE07mbh_12_u:033.004c": "asakṛt somapān vīrān kiṃ prāpsyāmi tapodhana",
    "GE07mbh_12_u:033.005a": "dahyāmy aniśam adyāhaṃ cintayānaḥ punaḥ punaḥ",
    "GE07mbh_12_u:033.005c": "hīnāṃ pārthivasiṃhais taiḥ śrīmadbhiḥ pṛthivīm imām",
    "GE07mbh_12_u:033.006a": "dṛṣṭvā jñātivadhaṃ ghoraṃ hatāṃś ca śataśaḥ parān",
    "GE07mbh_12_u:033.006c": "koṭiśaś ca narān anyān paritapye pitāmaha",
    "GE07mbh_12_u:033.007a": "kā nu tāsāṃ varastrīṇām avasthādya bhaviṣyati",
    "GE07mbh_12_u:033.007c": "vihīnānāṃ svatanayaiḥ patibhir bhrātṛbhis tathā",
    "GE07mbh_12_u:033.008a": "asmān antakarān ghorān pāṇḍavān vṛṣṇisaṃhitān",
    "GE07mbh_12_u:033.008c": "ākrośantyaḥ kṛśā dīnā nipatantyaś ca bhūtale",
    "GE07mbh_12_u:033.009a": "apaśyantyaḥ pitṝn bhrātṝn patīn putrāṃś ca yoṣitaḥ",
    "GE07mbh_12_u:033.009c": "tyaktvā prāṇān priyān sarvā gamiṣyanti yamakṣayam",
    "GE07mbh_12_u:033.010a": "vatsalatvād dvijaśreṣṭha tatra me nāsti saṃśayaḥ",
    "GE07mbh_12_u:033.010c": "vyaktaṃ saukṣmyāc ca dharmasya prāpsyāmaḥ strīvadhaṃ vayam",
    "GE07mbh_12_u:033.011a": "te vayaṃ suhṛdo hatvā kṛtvā pāpam anantakam",
    "GE07mbh_12_u:033.011c": "narake nipatiṣyāmo hy adhaḥśirasa eva ca",
    "GE07mbh_12_u:033.012a": "śarīrāṇi vimokṣyāmas tapasogreṇa sattama",
    "GE07mbh_12_u:033.012c": "āśramāṃś ca viśeṣāṃs tvaṃ mamācakṣva pitāmaha",
    "GE07mbh_12_u:034.001": "vaiśaṃpāyana uvāca",
    "GE07mbh_12_u:034.001a": "yudhiṣṭhirasya tad vākyaṃ śrutvā dvaipāyanas",
    "GE07mbh_12_u:034.001c": "samīkṣya nipuṇaṃ buddhyā ṛṣiḥ provāca pāṇḍavam",
    "GE07mbh_12_u:034.002a": "mā viṣādaṃ kṛthā rājan kṣatradharmam anusmara",
    "GE07mbh_12_u:034.002c": "svadharmeṇa hatā hy ete kṣatriyāḥ kṣatriyarṣabha",
    "GE07mbh_12_u:034.003a": "kāṅkṣamāṇāḥ śriyaṃ kṛtsnāṃ pṛthivyāṃ ca mahad yaśaḥ",
    "GE07mbh_12_u:034.003c": "kṛtāntavidhisaṃyuktāḥ kālena nidhanaṃ gatāḥ",
    "GE07mbh_12_u:034.004a": "na tvaṃ hantā na bhīmo 'pi nārjuno na yamāv api",
    "GE07mbh_12_u:034.004c": "kālaḥ paryāyadharmeṇa prāṇān ādatta dehinām",
    "GE07mbh_12_u:034.005a": "na yasya mātāpitarau nānugrāhyo 'sti kaś cana",
    "GE07mbh_12_u:034.005c": "karmasākṣī prajānāṃ yas tena kālena saṃhṛtāḥ",
    "GE07mbh_12_u:034.006a": "hetumātram idaṃ tasya kālasya puruṣarṣabha",
    "GE07mbh_12_u:034.006c": "yad dhanti bhūtair bhūtāni tad asmai rūpam aiśvaram",
    "GE07mbh_12_u:034.007a": "karmamūrtyātmakaṃ viddhi sākṣiṇaṃ śubhapāpayoḥ",
    "GE07mbh_12_u:034.007c": "sukhaduḥkhaguṇodarkaṃ kālaṃ kālaphalapradam",
    "GE07mbh_12_u:034.008a": "teṣām api mahābāho karmāṇi paricintaya",
    "GE07mbh_12_u:034.008c": "vināśahetukāritve yais te kālavaśaṃ gatāḥ",
    "GE07mbh_12_u:034.009a": "ātmanaś ca vijānīhi niyamavrataśīlatām",
    "GE07mbh_12_u:034.009c": "yadā tvam īdṛśaṃ karma vidhinākramya kāritaḥ",
    "GE07mbh_12_u:034.010a": "tvaṣṭreva vihitaṃ yantraṃ yathā sthāpayitur vaśe",
    "GE07mbh_12_u:034.010c": "karmaṇā kālayuktena tathedaṃ bhrāmyate jagat",
    "GE07mbh_12_u:034.011a": "puruṣasya hi dṛṣṭvemām utpattim animittataḥ",
    "GE07mbh_12_u:034.011c": "yadṛcchayā vināśaṃ ca śokaharṣāv anarthakau",
    "GE07mbh_12_u:034.012a": "vyalīkaṃ cāpi yat tv atra cittavaitaṃsikaṃ tava",
    "GE07mbh_12_u:034.012c": "tadartham iṣyate rājan prāyaścittaṃ tad ācara",
    "GE07mbh_12_u:034.013a": "idaṃ ca śrūyate pārtha yuddhe devāsure purā",
    "GE07mbh_12_u:034.013c": "asurā bhrātaro jyeṣṭhā devāś cāpi yavīyasaḥ",
    "GE07mbh_12_u:034.014a": "teṣām api śrīnimittaṃ mahān āsīt samucchrayaḥ",
    "GE07mbh_12_u:034.014c": "yuddhaṃ varṣasahasrāṇi dvātriṃśad abhavat kila",
    "GE07mbh_12_u:034.015a": "ekārṇavāṃ mahīṃ kṛtvā rudhireṇa pariplutām",
    "GE07mbh_12_u:034.015c": "jaghnur daityāṃs tadā devās tridivaṃ caiva lebhire",
    "GE07mbh_12_u:034.016a": "tathaiva pṛthivīṃ labdhvā brāhmaṇā vedapāragāḥ",
    "GE07mbh_12_u:034.016c": "saṃśritā dānavānāṃ vai sāhyārthe darpamohitāḥ",
    "GE07mbh_12_u:034.017a": "śālāvṛkā iti khyātās triṣu lokeṣu bhārata",
    "GE07mbh_12_u:034.017c": "aṣṭāśītisahasrāṇi te cāpi vibudhair hatāḥ",
    "GE07mbh_12_u:034.018a": "dharmavyucchittim icchanto ye 'dharmasya pravartakāḥ",
    "GE07mbh_12_u:034.018c": "hantavyās te durātmāno devair daityā ivolbaṇāḥ",
    "GE07mbh_12_u:034.019a": "ekaṃ hatvā yadi kule śiṣṭānāṃ syād anāmayam",
    "GE07mbh_12_u:034.019c": "kulaṃ hatvātha rāṣṭraṃ vā na tad vṛttopaghātakam",
    "GE07mbh_12_u:034.020a": "adharmarūpo dharmo hi kaś cid asti narādhipa",
    "GE07mbh_12_u:034.020c": "dharmaś cādharmarūpo 'sti tac ca jñeyaṃ vipaścitā",
    "GE07mbh_12_u:034.021a": "tasmāt saṃstambhayātmānaṃ śrutavān asi pāṇḍava",
    "GE07mbh_12_u:034.021c": "devaiḥ pūrvagataṃ mārgam anuyāto 'si bhārata",
    "GE07mbh_12_u:034.022a": "na hīdṛśā gamiṣyanti narakaṃ pāṇḍavarṣabha",
    "GE07mbh_12_u:034.022c": "bhrātṝn āśvāsayaitāṃs tvaṃ suhṛdaś ca paraṃtapa",
    "GE07mbh_12_u:034.023a": "yo hi pāpasamārambhe kārye tadbhāvabhāvitaḥ",
    "GE07mbh_12_u:034.023c": "kurvann api tathaiva syāt kṛtvā ca nirapatrapaḥ",
    "GE07mbh_12_u:034.024a": "tasmiṃs tat kaluṣaṃ sarvaṃ samāptam iti śabditam",
    "GE07mbh_12_u:034.024c": "prāyaścittaṃ na tasyāsti hrāso vā pāpakarmaṇaḥ",
    "GE07mbh_12_u:034.025a": "tvaṃ tu śuklābhijātīyaḥ paradoṣeṇa kāritaḥ",
    "GE07mbh_12_u:034.025c": "anicchamānaḥ karmedaṃ kṛtvā ca paritapyase",
    "GE07mbh_12_u:034.026a": "aśvamedho mahāyajñaḥ prāyaścittam udāhṛtam",
    "GE07mbh_12_u:034.026c": "tam āhara mahārāja vipāpmaivaṃ bhaviṣyasi",
    "GE07mbh_12_u:034.027a": "marudbhiḥ saha jitvārīn maghavān pākaśāsanaḥ",
    "GE07mbh_12_u:034.027c": "ekaikaṃ kratum āhṛtya śatakṛtvaḥ śatakratuḥ",
    "GE07mbh_12_u:034.028a": "pūtapāpmā jitasvargo lokān prāpya sukhodayān",
    "GE07mbh_12_u:034.028c": "marudgaṇavṛtaḥ śakraḥ śuśubhe bhāsayan diśaḥ",
    "GE07mbh_12_u:034.029a": "svargaloke mahīyantam apsarobhiḥ śacīpatim",
    "GE07mbh_12_u:034.029c": "ṛṣayaḥ paryupāsante devāś ca vibudheśvaram",
    "GE07mbh_12_u:034.030a": "so 'yaṃ tvam iha saṃkrānto vikrameṇa vasuṃdharām",
    "GE07mbh_12_u:034.030c": "nirjitāś ca mahīpālā vikrameṇa tvayānagha",
    "GE07mbh_12_u:034.031a": "teṣāṃ purāṇi rāṣṭrāṇi gatvā rājan suhṛdvṛtaḥ",
    "GE07mbh_12_u:034.031c": "bhrātṝn putrāṃś ca pautrāṃś ca sve sve rājye 'bhiṣecaya",
    "GE07mbh_12_u:034.032a": "bālān api ca garbhasthān sāntvāni samudācaran",
    "GE07mbh_12_u:034.032c": "rañjayan prakṛtīḥ sarvāḥ paripāhi vasuṃdharām",
    "GE07mbh_12_u:034.033a": "kumāro nāsti yeṣāṃ ca kanyās tatrābhiṣecaya",
    "GE07mbh_12_u:034.033c": "kāmāśayo hi strīvargaḥ śokam evaṃ prahāsyati",
    "GE07mbh_12_u:034.034a": "evam āśvāsanaṃ kṛtvā sarvarāṣṭreṣu bhārata",
    "GE07mbh_12_u:034.034c": "yajasva vājimedhena yathendro vijayī purā",
    "GE07mbh_12_u:034.035a": "aśocyās te mahātmānaḥ kṣatriyāḥ kṣatriyarṣabha",
    "GE07mbh_12_u:034.035c": "svakarmabhir gatā nāśaṃ kṛtāntabalamohitāḥ",
    "GE07mbh_12_u:034.036a": "avāptaḥ kṣatradharmas te rājyaṃ prāptam akalmaṣam",
    "GE07mbh_12_u:034.036c": "carasva dharmaṃ kaunteya śreyān yaḥ pretya bhāvikaḥ",
    "GE07mbh_12_u:035.001": "yudhiṣṭhira uvāca",
    "GE07mbh_12_u:035.001a": "kāni kṛtveha karmāṇi prāyaścittīyate naraḥ",
    "GE07mbh_12_u:035.001c": "kiṃ kṛtvā caiva mucyeta tan me brūhi pitāmaha",
    "GE07mbh_12_u:035.002": "vyāsa uvāca",
    "GE07mbh_12_u:035.002a": "akurvan vihitaṃ karma pratiṣiddhāni cācaran",
    "GE07mbh_12_u:035.002c": "prāyaścittīyate hy evaṃ naro mithyā ca vartayan",
    "GE07mbh_12_u:035.003a": "sūryeṇābhyudito yaś ca brahmacārī bhavaty uta",
    "GE07mbh_12_u:035.003c": "tathā sūryābhinirmuktaḥ kunakhī śyāvadann api",
    "GE07mbh_12_u:035.004a": "parivittiḥ parivettā brahmojjho yaś ca kutsakaḥ",
    "GE07mbh_12_u:035.004c": "didhiṣūpatis tathā yaḥ syād agredidhiṣur eva ca",
    "GE07mbh_12_u:035.005a": "avakīrṇī bhaved yaś ca dvijātivadhakas tathā",
    "GE07mbh_12_u:035.005c": "atīrthe brahmaṇas tyāgī tīrthe cāpratipādakaḥ",
    "GE07mbh_12_u:035.006a": "grāmayājī ca kaunteya rājñaś ca parivikrayī",
    "GE07mbh_12_u:035.006c": "śūdrastrīvadhako yaś ca pūrvaḥ pūrvas tu garhitaḥ",
    "GE07mbh_12_u:035.007a": "vṛthāpaśusamālambhī vanadāhasya kārakaḥ",
    "GE07mbh_12_u:035.007c": "anṛtenopacartā ca pratiroddhā guros tathā",
    "GE07mbh_12_u:035.008a": "yaś cāgnīn apavidhyeta tathaiva brahmavikrayī",
    "GE07mbh_12_u:035.008c": "etāny enāṃsi sarvāṇi vyutkrāntasamayaś ca yaḥ",
    "GE07mbh_12_u:035.009a": "akāryāṇy api vakṣyāmi yāni tāni nibodha me",
    "GE07mbh_12_u:035.009c": "lokavedaviruddhāni tāny ekāgramanāḥ śṛṇu",
    "GE07mbh_12_u:035.010a": "svadharmasya parityāgaḥ paradharmasya ca kriyā",
    "GE07mbh_12_u:035.010c": "ayājyayājanaṃ caiva tathābhakṣyasya bhakṣaṇam",
    "GE07mbh_12_u:035.011a": "śaraṇāgatasaṃtyāgo bhṛtyasyābharaṇaṃ tathā",
    "GE07mbh_12_u:035.011c": "rasānāṃ vikrayaś cāpi tiryagyonivadhas tathā",
    "GE07mbh_12_u:035.012a": "ādhānādīni karmāṇi śaktimān na karoti yaḥ",
    "GE07mbh_12_u:035.012c": "aprayacchaṃś ca sarvāṇi nityaṃ deyāni bhārata",
    "GE07mbh_12_u:035.013a": "dakṣiṇānām adānaṃ ca brāhmaṇasvābhimarśanam",
    "GE07mbh_12_u:035.013c": "sarvāṇy etāny akāryāṇi prāhur dharmavido janāḥ",
    "GE07mbh_12_u:035.014a": "pitrā vibhajate putro yaś ca syād gurutalpagaḥ",
    "GE07mbh_12_u:035.014c": "aprajāyann adharmeṇa bhavaty ādharmiko janaḥ",
    "GE07mbh_12_u:035.015a": "uktāny etāni karmāṇi vistareṇetareṇa ca",
    "GE07mbh_12_u:035.015c": "yāni kurvann akurvaṃś ca prāyaścittīyate janaḥ",
    "GE07mbh_12_u:035.016a": "etāny eva tu karmāṇi kriyamāṇāni mānavān",
    "GE07mbh_12_u:035.016c": "yeṣu yeṣu nimitteṣu na limpanty atha tac chṛṇu",
    "GE07mbh_12_u:035.017a": "pragṛhya śastram āyāntam api vedāntagaṃ raṇe",
    "GE07mbh_12_u:035.017c": "jighāṃsantaṃ nihatyājau na tena brahmahā bhavet",
    "GE07mbh_12_u:035.018a": "api cāpy atra kaunteya mantro vedeṣu paṭhyate",
    "GE07mbh_12_u:035.018c": "vedapramāṇavihitaṃ taṃ dharmaṃ prabravīmi te",
    "GE07mbh_12_u:035.019a": "apetaṃ brāhmaṇaṃ vṛttād yo hanyād ātatāyinam",
    "GE07mbh_12_u:035.019c": "na tena brahmahā sa syān manyus taṃ manyum ṛcchati",
    "GE07mbh_12_u:035.020a": "prāṇātyaye tathājñānād ācaran madirām api",
    "GE07mbh_12_u:035.020c": "acodito dharmaparaḥ punaḥ saṃskāram arhati",
    "GE07mbh_12_u:035.021a": "etat te sarvam ākhyātaṃ kaunteyābhakṣyabhakṣaṇam",
    "GE07mbh_12_u:035.021c": "prāyaścittavidhānena sarvam etena śudhyati",
    "GE07mbh_12_u:035.022a": "gurutalpaṃ hi gurvarthe na dūṣayati mānavam",
    "GE07mbh_12_u:035.022c": "uddālakaḥ śvetaketuṃ janayām āsa śiṣyataḥ",
    "GE07mbh_12_u:035.023a": "steyaṃ kurvaṃs tu gurvartham āpatsu na nibadhyate",
    "GE07mbh_12_u:035.023c": "bahuśaḥ kāmakāreṇa na ced yaḥ saṃpravartate",
    "GE07mbh_12_u:035.024a": "anyatra brāhmaṇasvebhya ādadāno na duṣyati",
    "GE07mbh_12_u:035.024c": "svayam aprāśitā yaś ca na sa pāpena lipyate",
    "GE07mbh_12_u:035.025a": "prāṇatrāṇe 'nṛtaṃ vācyam ātmano vā parasya vā",
    "GE07mbh_12_u:035.025c": "gurvarthe strīṣu caiva syād vivāhakaraṇeṣu ca",
    "GE07mbh_12_u:035.026a": "nāvartate vrataṃ svapne śukramokṣe kathaṃ cana",
    "GE07mbh_12_u:035.026c": "ājyahomaḥ samiddhe 'gnau prāyaścittaṃ vidhīyate",
    "GE07mbh_12_u:035.027a": "pārivittyaṃ ca patite nāsti pravrajite tathā",
    "GE07mbh_12_u:035.027c": "bhikṣite pāradāryaṃ ca na tad dharmasya dūṣakam",
    "GE07mbh_12_u:035.028a": "vṛthāpaśusamālambhaṃ naiva kuryān na kārayet",
    "GE07mbh_12_u:035.028c": "anugrahaḥ paśūṇāṃ hi saṃskāro vidhicoditaḥ",
    "GE07mbh_12_u:035.029a": "anarhe brāhmaṇe dattam ajñānāt tan na dūṣakam",
    "GE07mbh_12_u:035.029c": "sakāraṇaṃ tathā tīrthe 'tīrthe vā pratipādanam",
    "GE07mbh_12_u:035.030a": "striyas tathāpacāriṇyo niṣkṛtiḥ syād adūṣikā",
    "GE07mbh_12_u:035.030c": "api sā pūyate tena na tu bhartā praduṣyate",
    "GE07mbh_12_u:035.031a": "tattvaṃ jñātvā tu somasya vikrayaḥ syād adūṣakaḥ",
    "GE07mbh_12_u:035.031c": "asamarthasya bhṛtyasya visargaḥ syād adoṣavān",
    "GE07mbh_12_u:035.031e": "vanadāho gavām arthe kriyamāṇo na dūṣakaḥ",
    "GE07mbh_12_u:035.032a": "uktāny etāni karmāṇi yāni kurvan na duṣyati",
    "GE07mbh_12_u:035.032c": "prāyaścittāni vakṣyāmi vistareṇaiva bhārata",
    "GE07mbh_12_u:035.032d-0047_01": "yāni kṛtvā naraḥ pūto bhaviṣyati narādhipa",
    "GE07mbh_12_u:036.001": "vyāsa uvāca",
    "GE07mbh_12_u:036.001a": "tapasā karmabhiś caiva pradānena ca bhārata",
    "GE07mbh_12_u:036.001c": "punāti pāpaṃ puruṣaḥ pūtaś cen na pravartate",
    "GE07mbh_12_u:036.002a": "ekakālaṃ tu bhuñjānaś caran bhaikṣaṃ svakarmakṛt",
    "GE07mbh_12_u:036.002c": "kapālapāṇiḥ khaṭvāṅgī brahmacārī sadotthitaḥ",
    "GE07mbh_12_u:036.003a": "anasūyur adhaḥśāyī karma loke prakāśayan",
    "GE07mbh_12_u:036.003c": "pūrṇair dvādaśabhir varṣair brahmahā vipramucyate",
    "GE07mbh_12_u:036.003d-0048_01": "lakṣyaḥ śastrabhṛtāṃ vā syād viduṣām icchayātmanaḥ",
    "GE07mbh_12_u:036.003d-0048_02": "prāsyed ātmānam agnau vā samiddhe trir avākśirāḥ",
    "GE07mbh_12_u:036.003d-0048_03": "japan vānyatamaṃ vedaṃ yojanānāṃ śataṃ vrajet",
    "GE07mbh_12_u:036.003d-0048_04": "sarvasvaṃ vā vedavide brāhmaṇāyopapādayet",
    "GE07mbh_12_u:036.003d-0048_05": "dhanaṃ vā jīvanāyālaṃ gṛhaṃ vā saparicchadam",
    "GE07mbh_12_u:036.003d-0048_06": "mucyate brahmahatyāyā goptā gobrāhmaṇasya ca",
    "GE07mbh_12_u:036.004a": "ṣaḍbhir varṣaiḥ kṛcchrabhojī brahmahā pūyate naraḥ",
    "GE07mbh_12_u:036.004c": "māse māse samaśnaṃs tu tribhir varṣaiḥ pramucyate",
    "GE07mbh_12_u:036.005a": "saṃvatsareṇa māsāśī pūyate nātra saṃśayaḥ",
    "GE07mbh_12_u:036.005c": "tathaivoparaman rājan svalpenāpi pramucyate",
    "GE07mbh_12_u:036.006a": "kratunā cāśvamedhena pūyate nātra saṃśayaḥ",
    "GE07mbh_12_u:036.006c": "ya cāsyāvabhṛthe snānti ke cid evaṃvidhā narāḥ",
    "GE07mbh_12_u:036.007a": "te sarve pūtapāpmāno bhavantīti parā śrutiḥ",
    "GE07mbh_12_u:036.007c": "brāhmaṇārthe hato yuddhe mucyate brahmahatyayā",
    "GE07mbh_12_u:036.008a": "gavāṃ śatasahasraṃ tu pātrebhyaḥ pratipādayan",
    "GE07mbh_12_u:036.008c": "brahmahā vipramucyeta sarvapāpebhya eva ca",
    "GE07mbh_12_u:036.009a": "kapilānāṃ sahasrāṇi yo dadyāt pañcaviṃśatim",
    "GE07mbh_12_u:036.009c": "dogdhrīṇāṃ sa ca pāpebhyaḥ sarvebhyo vipramucyate",
    "GE07mbh_12_u:036.010a": "gosahasraṃ savatsānāṃ dogdhrīṇāṃ prāṇasaṃśaye",
    "GE07mbh_12_u:036.010c": "sādhubhyo vai daridrebhyo dattvā mucyeta kilbiṣāt",
    "GE07mbh_12_u:036.011a": "śataṃ tai yas tu kāmbojān brāhmaṇebhyaḥ prayacchati",
    "GE07mbh_12_u:036.011c": "niyatebhyo mahīpāla sa ca pāpāt pramucyate",
    "GE07mbh_12_u:036.012a": "manorathaṃ tu yo dadyād ekasmā api bhārata",
    "GE07mbh_12_u:036.012c": "na kīrtayeta dattvā yaḥ sa ca pāpāt pramucyate",
    "GE07mbh_12_u:036.013a": "surāpānaṃ sakṛt pītvā yo 'gnivarṇāṃ pibed dvijaḥ",
    "GE07mbh_12_u:036.013c": "sa pāvayaty athātmānam iha loke paratra ca",
    "GE07mbh_12_u:036.014a": "meruprapātaṃ prapatañ jvalanaṃ vā samāviśan",
    "GE07mbh_12_u:036.014c": "mahāprasthānam ātiṣṭhan mucyate sarvakilbiṣaiḥ",
    "GE07mbh_12_u:036.015a": "bṛhaspatisaveneṣṭvā surāpo brāhmaṇaḥ punaḥ",
    "GE07mbh_12_u:036.015c": "samitiṃ brāhmaṇair gacched iti vai brāhmaṇī śrutiḥ",
    "GE07mbh_12_u:036.016a": "bhūmipradānaṃ kuryād yaḥ surāṃ pītvā vimatsaraḥ",
    "GE07mbh_12_u:036.016c": "punar na ca pibed rājan saṃskṛtaḥ śudhyate naraḥ",
    "GE07mbh_12_u:036.017a": "gurutalpī śilāṃ taptām āyasīm adhisaṃviśet",
    "GE07mbh_12_u:036.017c": "pāṇāv ādhāya vā śephaṃ pravrajed ūrdhvadarśanaḥ",
    "GE07mbh_12_u:036.018a": "śarīrasya vimokṣeṇa mucyate karmaṇo 'śubhāt",
    "GE07mbh_12_u:036.018c": "karmabhyo vipramucyante yattāḥ saṃvatsaraṃ striyaḥ",
    "GE07mbh_12_u:036.019a": "mahāvrataṃ cared yas tu dadyāt sarvasvam eva tu",
    "GE07mbh_12_u:036.019c": "gurvarthe vā hato yuddhe sa mucyet karmaṇo 'śubhāt",
    "GE07mbh_12_u:036.020a": "anṛtenopacartā ca pratiroddhā guros tathā",
    "GE07mbh_12_u:036.020c": "upahṛtya priyaṃ tasmai tasmāt pāpāt pramucyate",
    "GE07mbh_12_u:036.021a": "avakīrṇinimittaṃ tu brahmahatyāvrataṃ caret",
    "GE07mbh_12_u:036.021c": "kharacarmavāsāḥ ṣaṇmāsaṃ tathā mucyeta kilbiṣāt",
    "GE07mbh_12_u:036.022a": "paradārāpahārī ca parasyāpaharan vasu",
    "GE07mbh_12_u:036.022c": "saṃvatsaraṃ vratī bhūtvā tathā mucyeta kilbiṣāt",
    "GE07mbh_12_u:036.023a": "steyaṃ tu yasyāpaharet tasmai dadyāt samaṃ vasu",
    "GE07mbh_12_u:036.023c": "vividhenābhyupāyena tena mucyeta kilbiṣāt",
    "GE07mbh_12_u:036.024a": "kṛcchrād dvādaśarātreṇa svabhyastena daśāvaram",
    "GE07mbh_12_u:036.024c": "parivettā bhavet pūtaḥ parivittiś ca bhārata",
    "GE07mbh_12_u:036.025a": "niveśyaṃ tu bhavet tena sadā tārayitā pitṝn",
    "GE07mbh_12_u:036.025c": "na tu striyā bhaved doṣo na tu sā tena lipyate",
    "GE07mbh_12_u:036.026a": "bhajane hy ṛtunā śuddhaṃ cāturmāsyaṃ vidhīyate",
    "GE07mbh_12_u:036.026c": "striyas tena viśudhyanti iti dharmavido viduḥ",
    "GE07mbh_12_u:036.027a": "striyas tv āśaṅkitāḥ pāpair nopagamyā hi jānatā",
    "GE07mbh_12_u:036.027c": "rajasā tā viśudhyante bhasmanā bhājanaṃ yathā",
    "GE07mbh_12_u:036.027d-0049_01": "pādajocchiṣṭakāṃsyaṃ ca gavāghrātam athāpi vā",
    "GE07mbh_12_u:036.027d-0049_02": "gaṇḍūṣocchiṣṭam api vā viśuddhyed daśabhis tu tat",
    "GE07mbh_12_u:036.028a": "catuṣpāt sakalo dharmo brāhmaṇānāṃ vidhīyate",
    "GE07mbh_12_u:036.028c": "pādāvakṛṣṭo rājanye tathā dharmo vidhīyate",
    "GE07mbh_12_u:036.029a": "tathā vaiśye ca śūdre ca pādaḥ pādo vidhīyate",
    "GE07mbh_12_u:036.029c": "vidyād evaṃvidhenaiṣāṃ gurulāghavaniścayam",
    "GE07mbh_12_u:036.030a": "tiryagyonivadhaṃ kṛtvā drumāṃś chittvetarān bahūn",
    "GE07mbh_12_u:036.030c": "trirātraṃ vāyubhakṣaḥ syāt karma ca prathayen naraḥ",
    "GE07mbh_12_u:036.031a": "agamyāgamane rājan prāyaścittaṃ vidhīyate",
    "GE07mbh_12_u:036.031c": "ārdravastreṇa ṣaṇmāsaṃ vihāryaṃ bhasmaśāyinā",
    "GE07mbh_12_u:036.032a": "eṣa eva tu sarveṣām akāryāṇāṃ vidhir bhavet",
    "GE07mbh_12_u:036.032c": "brāhmaṇoktena vidhinā dṛṣṭāntāgamahetubhiḥ",
    "GE07mbh_12_u:036.033a": "sāvitrīm apy adhīyānaḥ śucau deśe mitāśanaḥ",
    "GE07mbh_12_u:036.033c": "ahiṃsro 'mandako 'jalpan mucyate sarvakilbiṣaiḥ",
    "GE07mbh_12_u:036.034a": "ahaḥsu satataṃ tiṣṭhed abhyākāśaṃ niśi svapet",
    "GE07mbh_12_u:036.034c": "trir ahnas trir niśāyāś ca savāsā jalam āviśet",
    "GE07mbh_12_u:036.035a": "strīśūdrapatitāṃś cāpi nābhibhāṣed vratānvitaḥ",
    "GE07mbh_12_u:036.035c": "pāpāny ajñānataḥ kṛtvā mucyed evaṃvrato dvijaḥ",
    "GE07mbh_12_u:036.036a": "śubhāśubhaphalaṃ pretya labhate bhūtasākṣikaḥ",
    "GE07mbh_12_u:036.036c": "atiricyet tayor yat tu tat kartā labhate phalam",
    "GE07mbh_12_u:036.037a": "tasmād dānena tapasā karmaṇā ca śubhaṃ phalam",
    "GE07mbh_12_u:036.037c": "vardhayed aśubhaṃ kṛtvā yathā syād atirekavān",
    "GE07mbh_12_u:036.038a": "kuryāc chubhāni karmāṇi nimitte pāpakarmaṇām",
    "GE07mbh_12_u:036.038c": "dadyān nityaṃ ca vittāni tathā mucyeta kilbiṣāt",
    "GE07mbh_12_u:036.039a": "anurūpaṃ hi pāpasya prāyaścittam udāhṛtam",
    "GE07mbh_12_u:036.039c": "mahāpātakavarjaṃ tu prāyaścittaṃ",
    "GE07mbh_12_u:036.040a": "bhakṣyābhakṣyeṣu sarveṣu vācyāvācye tathaiva ca",
    "GE07mbh_12_u:036.040c": "ajñānajñānayo rājan vihitāny anujānate",
    "GE07mbh_12_u:036.041a": "jānatā tu kṛtaṃ pāpaṃ guru sarvaṃ bhavaty uta",
    "GE07mbh_12_u:036.041c": "ajñānāt skhalite doṣe prāyaścittaṃ vidhīyate",
    "GE07mbh_12_u:036.042a": "śakyate vidhinā pāpaṃ yathoktena vyapohitum",
    "GE07mbh_12_u:036.042c": "āstike śraddadhāne tu vidhir eṣa vidhīyate",
    "GE07mbh_12_u:036.043a": "nāstikāśraddadhāneṣu puruṣeṣu kadā cana",
    "GE07mbh_12_u:036.043c": "dambhadoṣapradhāneṣu vidhir eṣa na dṛśyate",
    "GE07mbh_12_u:036.044a": "śiṣṭācāraś ca śiṣṭaś ca dharmo dharmabhṛtāṃ vara",
    "GE07mbh_12_u:036.044c": "sevitavyo naravyāghra pretya ceha sukhārthinā",
    "GE07mbh_12_u:036.045a": "sa rājan mokṣyase pāpāt tena pūrveṇa hetunā",
    "GE07mbh_12_u:036.045c": "trāṇārthaṃ vā vadhenaiṣām atha vā nṛpakarmaṇā",
    "GE07mbh_12_u:036.046a": "atha vā te ghṛṇā kā cit prāyaścittaṃ cariṣyasi",
    "GE07mbh_12_u:036.046c": "mā tv evānāryajuṣṭena karmaṇā nidhanaṃ gamaḥ",
    "GE07mbh_12_u:037.001": "vaiśaṃpāyana uvāca",
    "GE07mbh_12_u:037.001a": "evam ukto bhagavatā dharmarājo yudhiṣṭhiraḥ",
    "GE07mbh_12_u:037.001c": "cintayitvā muhūrtaṃ tu pratyuvāca tapodhanam",
    "GE07mbh_12_u:037.002a": "kiṃ bhakṣyaṃ kim abhakṣyaṃ ca kiṃ ca deyaṃ praśasyate",
    "GE07mbh_12_u:037.002c": "kiṃ ca pātram apātraṃ vā tan me brūhi pitāmaha",
    "GE07mbh_12_u:037.003": "vyāsa uvāca",
    "GE07mbh_12_u:037.003a": "atrāpy udāharantīmam itihāsaṃ purātanam",
    "GE07mbh_12_u:037.003c": "siddhānāṃ caiva saṃvādaṃ manoś caiva prajāpateḥ",
    "GE07mbh_12_u:037.004a": "siddhās tapovrataparāḥ samāgamya purā vibhum",
    "GE07mbh_12_u:037.004c": "dharmaṃ papracchur āsīnam ādikāle prajāpatim",
    "GE07mbh_12_u:037.005a": "katham annaṃ kathaṃ dānaṃ katham adhyayanaṃ tapaḥ",
    "GE07mbh_12_u:037.005c": "kāryākāryaṃ ca naḥ sarvaṃ śaṃsa vai tvaṃ prajāpate",
    "GE07mbh_12_u:037.006a": "tair evam ukto bhagavān manuḥ svāyaṃbhuvo 'bravīt",
    "GE07mbh_12_u:037.006c": "śuśrūṣadhvaṃ yathāvṛttaṃ dharmaṃ vyāsasamāsataḥ",
    "GE07mbh_12_u:037.006d-0050_01": "anādeśe japo homa upavāsas tathaiva ca",
    "GE07mbh_12_u:037.006d-0050_02": "ātmajñānaṃ puṇyanadyo yatra prāyaś ca tatparāḥ",
    "GE07mbh_12_u:037.006d-0050_03": "anādiṣṭaṃ tathaitāni puṇyāni dharaṇībhṛtaḥ",
    "GE07mbh_12_u:037.006d-0050_04": "suvarṇaprāśanam api ratnādisnānam eva ca",
    "GE07mbh_12_u:037.006d-0050_05": "devasthānābhigamanam ājyaprāśanam eva ca",
    "GE07mbh_12_u:037.006d-0050_06": "etāni medhyaṃ puruṣaṃ kurvanty āśu na saṃśayaḥ",
    "GE07mbh_12_u:037.006d-0050_07": "na garveṇa bhavet prājñaḥ kadā cid api mānavaḥ",
    "GE07mbh_12_u:037.006d-0050_08": "dīrgham āyur athecchan hi trirātraṃ coṣṇapo bhavet",
    "GE07mbh_12_u:037.007a": "adattasyānupādānaṃ dānam adhyayanaṃ tapaḥ",
    "GE07mbh_12_u:037.007c": "ahiṃsā satyam akrodhaḥ kṣamejyā dharmalakṣaṇam",
    "GE07mbh_12_u:037.008a": "ya eva dharmaḥ so 'dharmo 'deśe 'kāle pratiṣṭhitaḥ",
    "GE07mbh_12_u:037.008c": "ādānam anṛtaṃ hiṃsā dharmo vyāvasthikaḥ smṛtaḥ",
    "GE07mbh_12_u:037.009a": "dvividhau cāpy ubhāv etau dharmādharmau vijānatām",
    "GE07mbh_12_u:037.009c": "apravṛttiḥ pravṛttiś ca dvaividhyaṃ lokavedayoḥ",
    "GE07mbh_12_u:037.010a": "apravṛtter amartyatvaṃ martyatvaṃ karmaṇaḥ phalam",
    "GE07mbh_12_u:037.010c": "aśubhasyāśubhaṃ vidyāc chubhasya śubham eva ca",
    "GE07mbh_12_u:037.011a": "etayoś cobhayoḥ syātāṃ śubhāśubhatayā tathā",
    "GE07mbh_12_u:037.011c": "daivaṃ ca daivayuktaṃ ca prāṇaś ca pralayaś ca ha",
    "GE07mbh_12_u:037.012a": "aprekṣāpūrvakaraṇād aśubhānāṃ śubhaṃ phalam",
    "GE07mbh_12_u:037.012c": "ūrdhvaṃ bhavati saṃdehād iha dṛṣṭārtham eva vā",
    "GE07mbh_12_u:037.012e": "aprekṣāpūrvakaraṇāt prāyaścittaṃ vidhīyate",
    "GE07mbh_12_u:037.013a": "krodhamohakṛte caiva dṛṣṭāntāgamahetubhiḥ",
    "GE07mbh_12_u:037.013c": "śarīrāṇām upakleśo manasaś ca priyāpriye",
    "GE07mbh_12_u:037.013e": "tad auṣadhaiś ca mantraiś ca prāyaścittaiś ca śāmyati",
    "GE07mbh_12_u:037.013f-0051_01": "upavāsam ekarātraṃ daṇḍotsarge narādhipaḥ",
    "GE07mbh_12_u:037.013f-0051_02": "viśudhyed ātmaśuddhyarthaṃ trirātraṃ tu purohitaḥ",
    "GE07mbh_12_u:037.013f-0051_03": "kṣayaṃ śokaṃ prakurvāṇo na mriyeta yadā naraḥ",
    "GE07mbh_12_u:037.013f-0051_04": "śastrādibhir upāviṣṭās trirātraṃ tatra nirdiśet",
    "GE07mbh_12_u:037.014a": "jātiśreṇyadhivāsānāṃ kuladharmāṃś ca sarvataḥ",
    "GE07mbh_12_u:037.014c": "varjayen na hi taṃ dharmaṃ yeṣāṃ dharmo na vidyate",
    "GE07mbh_12_u:037.015a": "daśa vā vedaśāstrajñās trayo vā dharmapāṭhakāḥ",
    "GE07mbh_12_u:037.015c": "yad brūyuḥ kārya utpanne sa dharmo dharmasaṃśaye",
    "GE07mbh_12_u:037.016a": "aruṇā mṛttikā caiva tathā caiva pipīlakāḥ",
    "GE07mbh_12_u:037.016c": "śleṣmātakas tathā viprair abhakṣyaṃ viṣam eva ca",
    "GE07mbh_12_u:037.017a": "abhakṣyā brāhmaṇair matsyāḥ śakalair ye vivarjitāḥ",
    "GE07mbh_12_u:037.017c": "catuṣpāt kacchapād anyo maṇḍūkā jalajāś ca ye",
    "GE07mbh_12_u:037.018a": "bhāsā haṃsāḥ suparṇāś ca cakravākā bakāḥ plavāḥ",
    "GE07mbh_12_u:037.018c": "kaṅko madguś ca gṛdhrāś ca kākolūkaṃ tathaiva ca",
    "GE07mbh_12_u:037.019a": "kravyādāḥ pakṣiṇaḥ sarve catuṣpādāś ca daṃṣṭriṇaḥ",
    "GE07mbh_12_u:037.019c": "yeṣāṃ cobhayato dantāś caturdaṃṣṭrāś ca sarvaśaḥ",
    "GE07mbh_12_u:037.020a": "eḍakāśvakharoṣṭrīṇāṃ sūtikānāṃ gavām api",
    "GE07mbh_12_u:037.020c": "mānuṣīṇāṃ mṛgīṇāṃ ca na pibed brāhmaṇaḥ payaḥ",
    "GE07mbh_12_u:037.021a": "pretānnaṃ sūtikānnaṃ ca yac ca kiṃ cid anirdaśam",
    "GE07mbh_12_u:037.021c": "abhojyaṃ cāpy apeyaṃ ca dhenvā dugdham anirdaśam",
    "GE07mbh_12_u:037.021d-0052_01": "rājānnaṃ teja ādatte śūdrānnaṃ brahmavarcasam",
    "GE07mbh_12_u:037.021d-0052_02": "āyuḥ suvarṇakārānnam avīrāyāś ca yoṣitaḥ",
    "GE07mbh_12_u:037.021d-0052_03": "viṣṭhā vārdhuṣikasyānnaṃ gaṇikānnam athendriyam",
    "GE07mbh_12_u:037.021d-0052_04": "mṛṣyanti ye copapatiṃ strījitānāṃ ca sarvaśaḥ",
    "GE07mbh_12_u:037.021d-0052_05": "dīkṣitasya kadaryasya kratuvikrayikasya ca",
    "GE07mbh_12_u:037.022a": "takṣṇaś carmāvakartuś ca puṃś calyā rajakasya ca",
    "GE07mbh_12_u:037.022c": "cikitsakasya yac cānnam abhojyaṃ rakṣiṇas tathā",
    "GE07mbh_12_u:037.023a": "gaṇagrāmābhiśastānāṃ raṅgastrījīvinaś ca ye",
    "GE07mbh_12_u:037.023c": "parivittinapuṃṣāṃ ca bandidyūtavidāṃ tathā",
    "GE07mbh_12_u:037.024a": "vāryamāṇāhṛtaṃ cānnaṃ śuktaṃ paryuṣitaṃ ca yat",
    "GE07mbh_12_u:037.024c": "surānugatam ucchiṣṭam abhojyaṃ śeṣitaṃ ca yat",
    "GE07mbh_12_u:037.025a": "piṣṭamāṃsekṣuśākānāṃ vikārāḥ payasas tathā",
    "GE07mbh_12_u:037.025c": "saktudhānākarambhāś ca nopabhojyāś cirasthitāḥ",
    "GE07mbh_12_u:037.026a": "pāyasaṃ kṛsaraṃ māṃsam apūpāś ca vṛthā kṛtāḥ",
    "GE07mbh_12_u:037.026c": "abhojyāś cāpy abhakṣyāś ca brāhmaṇair gṛhamedhibhiḥ",
    "GE07mbh_12_u:037.027a": "devān pitṝn manuṣyāṃś ca munīn gṛhyāś ca devatāḥ",
    "GE07mbh_12_u:037.027c": "pūjayitvā tataḥ paścād gṛhastho bhoktum arhati",
    "GE07mbh_12_u:037.028a": "yathā pravrajito bhikṣur gṛhasthaḥ svagṛhe vaset",
    "GE07mbh_12_u:037.028c": "evaṃvṛttaḥ priyair dāraiḥ saṃvasan dharmam āpnuyāt",
    "GE07mbh_12_u:037.029a": "na dadyād yaśase dānaṃ na bhayān nopakāriṇe",
    "GE07mbh_12_u:037.029c": "na nṛttagītaśīleṣu hāsakeṣu ca dhārmikaḥ",
    "GE07mbh_12_u:037.030a": "na matte naiva conmatte na stene na cikitsake",
    "GE07mbh_12_u:037.030c": "na vāgghīne vivarṇe vā nāṅgahīne na vāmane",
    "GE07mbh_12_u:037.031a": "na durjane dauṣkule vā vratair vā yo na saṃskṛtaḥ",
    "GE07mbh_12_u:037.031c": "aśrotriye mṛtaṃ dānaṃ brāhmaṇe 'brahmavādini",
    "GE07mbh_12_u:037.032a": "asamyak caiva yad dattam asamyak ca pratigrahaḥ",
    "GE07mbh_12_u:037.032c": "ubhayoḥ syād anarthāya dātur ādātur eva ca",
    "GE07mbh_12_u:037.033a": "yathā khadiram ālambya śilāṃ vāpy arṇavaṃ taran",
    "GE07mbh_12_u:037.033c": "majjate majjate tadvad dātā yaś ca pratīcchakaḥ",
    "GE07mbh_12_u:037.034a": "kāṣṭhair ārdrair yathā vahnir upastīrṇo na dīpyate",
    "GE07mbh_12_u:037.034c": "tapaḥsvādhyāyacāritrair evaṃ hīnaḥ pratigrahī",
    "GE07mbh_12_u:037.035a": "kapāle yadvad āpaḥ syuḥ śvadṛtau vā yathā payaḥ",
    "GE07mbh_12_u:037.035c": "āśrayasthānadoṣeṇa vṛttahīne tathā śrutam",
    "GE07mbh_12_u:037.036a": "nirmantro nirvrato yaḥ syād aśāstrajño 'nasūyakaḥ",
    "GE07mbh_12_u:037.036c": "anukrośāt pradātavyaṃ dīneṣv evaṃ nareṣv api",
    "GE07mbh_12_u:037.037a": "na vai deyam anukrośād dīnāyāpy apakāriṇe",
    "GE07mbh_12_u:037.037c": "āptācaritam ity eva dharma ity eva vā punaḥ",
    "GE07mbh_12_u:037.038a": "niṣkāraṇaṃ sma tad dattaṃ brāhmaṇe dharmavarjite",
    "GE07mbh_12_u:037.038c": "bhaved apātradoṣeṇa na me 'trāsti vicāraṇā",
    "GE07mbh_12_u:037.039a": "yathā dārumayo hastī yathā carmamayo mṛgaḥ",
    "GE07mbh_12_u:037.039c": "brāhmaṇaś cānadhīyānas trayas te nāmadhārakāḥ",
    "GE07mbh_12_u:037.040a": "yathā ṣaṇḍho 'phalaḥ strīṣu yathā gaur gavi cāphalā",
    "GE07mbh_12_u:037.040c": "śakunir vāpy apakṣaḥ syān nirmantro brāhmaṇas tathā",
    "GE07mbh_12_u:037.041a": "grāmadhānyaṃ yathā śūnyaṃ yathā kūpaś ca nirjalaḥ",
    "GE07mbh_12_u:037.041c": "yathā hutam anagnau ca tathaiva syān nirākṛtau",
    "GE07mbh_12_u:037.042a": "devatānāṃ pitṝṇāṃ ca havyakavyavināśanaḥ",
    "GE07mbh_12_u:037.042c": "śatrur arthaharo mūrkho na lokān prāptum arhati",
    "GE07mbh_12_u:037.043a": "etat te kathitaṃ sarvaṃ yathā vṛttaṃ yudhiṣṭhira",
    "GE07mbh_12_u:037.043c": "samāsena mahad dhy etac chrotavyaṃ bharatarṣabha",
    "GE07mbh_12_u:038.001": "yudhiṣṭhira uvāca",
    "GE07mbh_12_u:038.001a": "śrotum icchāmi bhagavan vistareṇa mahāmune",
    "GE07mbh_12_u:038.001c": "rājadharmān dvijaśreṣṭha cāturvarṇyasya cākhilān",
    "GE07mbh_12_u:038.002a": "āpatsu ca yathā nītir vidhātavyā mahīkṣitā",
    "GE07mbh_12_u:038.002c": "dharmyam ālambya panthānaṃ vijayeyaṃ kathaṃ mahīm",
    "GE07mbh_12_u:038.003a": "prāyaścittakathā hy eṣā bhakṣyābhakṣyavivardhitā",
    "GE07mbh_12_u:038.003c": "kautūhalānupravaṇā harṣaṃ janayatīva me",
    "GE07mbh_12_u:038.004a": "dharmacaryā ca rājyaṃ ca nityam eva virudhyate",
    "GE07mbh_12_u:038.004c": "yena muhyati me cetaś cintayānasya nityaśaḥ",
    "GE07mbh_12_u:038.005": "vaiśaṃpāyana uvāca",
    "GE07mbh_12_u:038.005a": "tam uvāca mahātejā vyāso vedavidāṃ varaḥ",
    "GE07mbh_12_u:038.005c": "nāradaṃ samabhiprekṣya sarvaṃ jānan purātanam",
    "GE07mbh_12_u:038.006a": "śrotum icchasi ced dharmān akhilena yudhiṣṭhira",
    "GE07mbh_12_u:038.006c": "praihi bhīṣmaṃ mahābāho vṛddhaṃ kurupitāmaham",
    "GE07mbh_12_u:038.007a": "sa te sarvarahasyeṣu saṃśayān manasi sthitān",
    "GE07mbh_12_u:038.007c": "chettā bhāgīrathīputraḥ sarvajñaḥ sarvadharmavit",
    "GE07mbh_12_u:038.008a": "janayām āsa yaṃ devī divyā tripathagā nadī",
    "GE07mbh_12_u:038.008c": "sākṣād dadarśa yo devān sarvāñ śakrapurogamān",
    "GE07mbh_12_u:038.009a": "bṛhaspatipurogāṃś ca devarṣīn asakṛt prabhuḥ",
    "GE07mbh_12_u:038.009c": "toṣayitvopacāreṇa rājanītim adhītavān",
    "GE07mbh_12_u:038.010a": "uśanā veda yac chāstraṃ devāsuragurur dvijaḥ",
    "GE07mbh_12_u:038.010c": "tac ca sarvaṃ savaiyākhyaṃ prāptavān kurusattamaḥ",
    "GE07mbh_12_u:038.011a": "bhārgavāc cyavanāc cāpi vedān aṅgopabṛṃhitān",
    "GE07mbh_12_u:038.011c": "pratipede mahābuddhir vasiṣṭhāc ca yatavratāt",
    "GE07mbh_12_u:038.012a": "pitāmahasutaṃ jyeṣṭhaṃ kumāraṃ dīptatejasam",
    "GE07mbh_12_u:038.012c": "adhyātmagatitattvajñam upāśikṣata yaḥ purā",
    "GE07mbh_12_u:038.013a": "mārkaṇḍeyamukhāt kṛtsnaṃ yatidharmam avāptavān",
    "GE07mbh_12_u:038.013c": "rāmād astrāṇi śakrāc ca prāptavān bharatarṣabha",
    "GE07mbh_12_u:038.014a": "mṛtyur ātmecchayā yasya jātasya manujeṣv api",
    "GE07mbh_12_u:038.014c": "tathānapatyasya sataḥ puṇyalokā divi śrutāḥ",
    "GE07mbh_12_u:038.015a": "yasya brahmarṣayaḥ puṇyā nityam āsan sabhāsadaḥ",
    "GE07mbh_12_u:038.015c": "yasya nāviditaṃ kiṃ cij jñānajñeyeṣu vidyate",
    "GE07mbh_12_u:038.016a": "sa te vakṣyati dharmajñaḥ sūkṣmadharmārthatattvavit",
    "GE07mbh_12_u:038.016c": "tam abhyehi purā prāṇān sa vimuñcati dharmavit",
    "GE07mbh_12_u:038.017a": "evam uktas tu kaunteyo dīrghaprajño mahādyutiḥ",
    "GE07mbh_12_u:038.017c": "uvāca vadatāṃ śreṣṭhaṃ vyāsaṃ satyavatīsutam",
    "GE07mbh_12_u:038.018a": "vaiśasaṃ sumahat kṛtvā jñātīnāṃ lomaharṣaṇam",
    "GE07mbh_12_u:038.018c": "āgaskṛt sarvalokasya pṛthivīnāśakārakaḥ",
    "GE07mbh_12_u:038.019a": "ghātayitvā tam evājau chalenājihmayodhinam",
    "GE07mbh_12_u:038.019c": "upasaṃpraṣṭum arhāmi tam ahaṃ kena hetunā",
    "GE07mbh_12_u:038.020a": "tatas taṃ nṛpatiśreṣṭhaṃ cāturvarṇyahitepsayā",
    "GE07mbh_12_u:038.020c": "punar āha mahābāhur yaduśreṣṭho mahādyutiḥ",
    "GE07mbh_12_u:038.021a": "nedānīm atinirbandhaṃ śoke kartum ihārhasi",
    "GE07mbh_12_u:038.021c": "yad āha bhagavān vyāsas tat kuruṣva nṛpottama",
    "GE07mbh_12_u:038.022a": "brāhmaṇās tvāṃ mahābāho bhrātaraś ca mahaujasaḥ",
    "GE07mbh_12_u:038.022c": "parjanyam iva gharmārtā āśaṃsānā upāsate",
    "GE07mbh_12_u:038.023a": "hataśiṣṭāś ca rājānaḥ kṛtsnaṃ caiva samāgatam",
    "GE07mbh_12_u:038.023c": "cāturvarṇyaṃ mahārāja rāṣṭraṃ te kurujāṅgalam",
    "GE07mbh_12_u:038.024a": "priyārtham api caiteṣāṃ brāhmaṇānāṃ mahātmanām",
    "GE07mbh_12_u:038.024c": "niyogād asya ca guror vyāsasyāmitatejasaḥ",
    "GE07mbh_12_u:038.025a": "suhṛdāṃ cāsmad ādīnāṃ draupadyāś ca paraṃtapa",
    "GE07mbh_12_u:038.025c": "kuru priyam amitraghna lokasya ca hitaṃ kuru",
    "GE07mbh_12_u:038.026a": "evam uktas tu kṛṣṇena rājā rājīvalocanaḥ",
    "GE07mbh_12_u:038.026c": "hitārthaṃ sarvalokasya samuttasthau mahātapāḥ",
    "GE07mbh_12_u:038.027a": "so 'nunīto naravyāghro viṣṭaraśravasā svayam",
    "GE07mbh_12_u:038.027c": "dvaipāyanena ca tathā devasthānena jiṣṇunā",
    "GE07mbh_12_u:038.028a": "etaiś cānyaiś ca bahubhir anunīto yudhiṣṭhiraḥ",
    "GE07mbh_12_u:038.028c": "vyajahān mānasaṃ duḥkhaṃ saṃtāpaṃ ca mahāmanāḥ",
    "GE07mbh_12_u:038.029a": "śrutavākyaḥ śrutanidhiḥ śrutaśravyaviśāradaḥ",
    "GE07mbh_12_u:038.029c": "vyavasya manasaḥ śāntim agacchat pāṇḍunandanaḥ",
    "GE07mbh_12_u:038.030a": "sa taiḥ parivṛto rājā nakṣatrair iva candramāḥ",
    "GE07mbh_12_u:038.030c": "dhṛtarāṣṭraṃ puraskṛtya svapuraṃ praviveśa ha",
    "GE07mbh_12_u:038.031a": "pravivikṣuḥ sa dharmajñaḥ kuntīputro yudhiṣṭhiraḥ",
    "GE07mbh_12_u:038.031c": "arcayām āsa devāṃś ca brāhmaṇāṃś ca sahasraśaḥ",
    "GE07mbh_12_u:038.032a": "tato rathaṃ navaṃ śubhraṃ kambalājinasaṃvṛtam",
    "GE07mbh_12_u:038.032c": "yuktaṃ ṣoḍaśabhir gobhiḥ pāṇḍuraiḥ śubhalakṣaṇaiḥ",
    "GE07mbh_12_u:038.033a": "mantrair abhyarcitaḥ puṇyaiḥ stūyamāno maharṣibhiḥ",
    "GE07mbh_12_u:038.033c": "āruroha yathā devaḥ somo 'mṛtamayaṃ ratham",
    "GE07mbh_12_u:038.034a": "jagrāha raśmīn kaunteyo bhīmo bhīmaparākramaḥ",
    "GE07mbh_12_u:038.034c": "arjunaḥ pāṇḍuraṃ chatraṃ dhārayām āsa bhānumat",
    "GE07mbh_12_u:038.035a": "dhriyamāṇaṃ tu tac chatraṃ pāṇḍuraṃ tasya mūrdhani",
    "GE07mbh_12_u:038.035c": "śuśubhe tārakārājasitam abhram ivāmbare",
    "GE07mbh_12_u:038.036a": "cāmaravyajane cāsya vīrau jagṛhatus tadā",
    "GE07mbh_12_u:038.036c": "candraraśmiprabhe śubhre mādrīputrāv alaṃkṛte",
    "GE07mbh_12_u:038.037a": "te pañca ratham āsthāya bhrātaraḥ samalaṃkṛtāḥ",
    "GE07mbh_12_u:038.037c": "bhūtānīva samastāni rājan dadṛśire tadā",
    "GE07mbh_12_u:038.038a": "āsthāya tu rathaṃ śubhraṃ yuktam aśvair mahājavaiḥ",
    "GE07mbh_12_u:038.038c": "anvayāt pṛṣṭhato rājan yuyutsuḥ pāṇḍavāgrajam",
    "GE07mbh_12_u:038.039a": "rathaṃ hemamayaṃ śubhraṃ sainyasugrīvayojitam",
    "GE07mbh_12_u:038.039c": "saha sātyakinā kṛṣṇaḥ samāsthāyānvayāt kurūn",
    "GE07mbh_12_u:038.040a": "narayānena tu jyeṣṭhaḥ pitā pārthasya bhārata",
    "GE07mbh_12_u:038.040c": "agrato dharmarājasya gāndhārīsahito yayau",
    "GE07mbh_12_u:038.041a": "kurustriyaś ca tāḥ sarvāḥ kuntī kṛṣṇā ca draupadī",
    "GE07mbh_12_u:038.041c": "yānair uccāvacair jagmur vidureṇa puraskṛtāḥ",
    "GE07mbh_12_u:038.042a": "tato rathāś ca bahulā nāgāś ca samalaṃkṛtāḥ",
    "GE07mbh_12_u:038.042c": "pādātāś ca hayāś caiva pṛṣṭhataḥ samanuvrajan",
    "GE07mbh_12_u:038.043a": "tato vaitālikaiḥ sūtair māgadhaiś ca subhāṣitaiḥ",
    "GE07mbh_12_u:038.043c": "stūyamāno yayau rājā nagaraṃ nāgasāhvayam",
    "GE07mbh_12_u:038.044a": "tat prayāṇaṃ mahābāhor babhūvāpratimaṃ bhuvi",
    "GE07mbh_12_u:038.044c": "ākulākulam utsṛṣṭaṃ hṛṣṭapuṣṭajanānvitam",
    "GE07mbh_12_u:038.045a": "abhiyāne tu pārthasya narair nagaravāsibhiḥ",
    "GE07mbh_12_u:038.045c": "nagaraṃ rājamārgaś ca yathāvat samalaṃkṛtam",
    "GE07mbh_12_u:038.046a": "pāṇḍureṇa ca mālyena patākābhiś ca vedibhiḥ",
    "GE07mbh_12_u:038.046c": "saṃvṛto rājamārgaś ca dhūpanaiś ca sudhūpitaḥ",
    "GE07mbh_12_u:038.047a": "atha cūrṇaiś ca gandhānāṃ nānāpuṣpaiḥ priyaṅgubhiḥ",
    "GE07mbh_12_u:038.047c": "mālyadāmabhir āsaktai rājaveśmābhisaṃvṛtam",
    "GE07mbh_12_u:038.048a": "kumbhāś ca nagaradvāri vāripūrṇā dṛḍhā navāḥ",
    "GE07mbh_12_u:038.048c": "kanyāḥ sumanasaś chāgāḥ sthāpitās tatra tatra ha",
    "GE07mbh_12_u:038.049a": "tathā svalaṃkṛtadvāraṃ nagaraṃ pāṇḍunandanaḥ",
    "GE07mbh_12_u:038.049c": "stūyamānaḥ śubhair vākyaiḥ praviveśa suhṛdvṛtaḥ",
    "GE07mbh_12_u:039.001": "vaiśaṃpāyana uvāca",
    "GE07mbh_12_u:039.001a": "praveśane tu pārthānāṃ janasya puravāsinaḥ",
    "GE07mbh_12_u:039.001c": "didṛkṣūṇāṃ sahasrāṇi samājagmur bahūny atha",
    "GE07mbh_12_u:039.002a": "sa rājamārgaḥ śuśubhe samalaṃkṛtacatvaraḥ",
    "GE07mbh_12_u:039.002c": "yathā candrodaye rājan vardhamāno mahodadhiḥ",
    "GE07mbh_12_u:039.003a": "gṛhāṇi rājamārge tu ratnavanti bṛhanti ca",
    "GE07mbh_12_u:039.003c": "prākampanteva bhāreṇa strīṇāṃ pūrṇāni bhārata",
    "GE07mbh_12_u:039.004a": "tāḥ śanair iva savrīḍaṃ praśaśaṃsur yudhiṣṭhiram",
    "GE07mbh_12_u:039.004c": "bhīmasenārjunau caiva mādrīputrau ca pāṇḍavau",
    "GE07mbh_12_u:039.005a": "dhanyā tvam asi pāñcāli yā tvaṃ puruṣasattamān",
    "GE07mbh_12_u:039.005c": "upatiṣṭhasi kalyāṇi maharṣīn iva gautamī",
    "GE07mbh_12_u:039.006a": "tava karmāṇy amoghāni vratacaryā ca bhāmini",
    "GE07mbh_12_u:039.006c": "iti kṛṣṇāṃ mahārāja praśaśaṃsus tadā striyaḥ",
    "GE07mbh_12_u:039.007a": "praśaṃsāvacanais tāsāṃ mithaḥśabdaiś ca bhārata",
    "GE07mbh_12_u:039.007c": "prītijaiś ca tadā śabdaiḥ puram āsīt samākulam",
    "GE07mbh_12_u:039.008a": "tam atītya yathāyuktaṃ rājamārgaṃ yudhiṣṭhiraḥ",
    "GE07mbh_12_u:039.008c": "alaṃkṛtaṃ śobhamānam upāyād rājaveśma ha",
    "GE07mbh_12_u:039.009a": "tataḥ prakṛtayaḥ sarvāḥ paurajānapadās tathā",
    "GE07mbh_12_u:039.009c": "ūcuḥ kathāḥ karṇasukhāḥ samupetya tatas tataḥ",
    "GE07mbh_12_u:039.010a": "diṣṭyā jayasi rājendra śatrūñ śatrunisūdana",
    "GE07mbh_12_u:039.010c": "diṣṭyā rājyaṃ punaḥ prāptaṃ dharmeṇa ca balena ca",
    "GE07mbh_12_u:039.011a": "bhava nas tvaṃ mahārāja rājeha śaradāṃ śatam",
    "GE07mbh_12_u:039.011c": "prajāḥ pālaya dharmeṇa yathendras tridivaṃ nṛpa",
    "GE07mbh_12_u:039.012a": "evaṃ rājakuladvāri maṅgalair abhipūjitaḥ",
    "GE07mbh_12_u:039.012c": "āśīrvādān dvijair uktān pratigṛhya samantataḥ",
    "GE07mbh_12_u:039.013a": "praviśya bhavanaṃ rājā devarājagṛhopamam",
    "GE07mbh_12_u:039.013c": "śrutvā vijayasaṃyuktaṃ rathāt paścād avātarat",
    "GE07mbh_12_u:039.014a": "praviśyābhyantaraṃ śrīmān daivatāny abhigamya ca",
    "GE07mbh_12_u:039.014c": "pūjayām āsa ratnaiś ca gandhair mālyaiś ca sarvaśaḥ",
    "GE07mbh_12_u:039.015a": "niścakrāma tataḥ śrīmān punar eva mahāyaśāḥ",
    "GE07mbh_12_u:039.015c": "dadarśa brāhmaṇāṃś caiva so 'bhirūpān upasthitān",
    "GE07mbh_12_u:039.016a": "sa saṃvṛtas tadā viprair āśīrvādavivakṣubhiḥ",
    "GE07mbh_12_u:039.016c": "śuśubhe vimalaś candras tārāgaṇavṛto yathā",
    "GE07mbh_12_u:039.017a": "tān sa saṃpūjayām āsa kaunteyo vidhivad dvijān",
    "GE07mbh_12_u:039.017c": "dhaumyaṃ guruṃ puraskṛtya jyeṣṭhaṃ pitaram eva ca",
    "GE07mbh_12_u:039.017d-0053_01": "praviveśa sabhāṃ rājā sudharmāṃ vāsavo yathā",
    "GE07mbh_12_u:039.018a": "sumanomodakai ratnair hiraṇyena ca bhūriṇā",
    "GE07mbh_12_u:039.018c": "gobhir vastraiś ca rājendra vividhaiś ca kim icchakaiḥ",
    "GE07mbh_12_u:039.019a": "tataḥ puṇyāhaghoṣo 'bhūd divaṃ stabdhveva bhārata",
    "GE07mbh_12_u:039.019c": "suhṛdāṃ harṣajananaḥ puṇyaḥ śrutisukhāvahaḥ",
    "GE07mbh_12_u:039.020a": "haṃsavan neduṣāṃ rājan dvijānāṃ tatra bhāratī",
    "GE07mbh_12_u:039.020c": "śuśruve vedaviduṣāṃ puṣkalārthapadākṣarā",
    "GE07mbh_12_u:039.021a": "tato dundubhinirghoṣaḥ śaṅkhānāṃ ca manoramaḥ",
    "GE07mbh_12_u:039.021c": "jayaṃ pravadatāṃ tatra svanaḥ prādurabhūn nṛpa",
    "GE07mbh_12_u:039.022a": "niḥśabde ca sthite tatra tato viprajane punaḥ",
    "GE07mbh_12_u:039.022c": "rājānaṃ brāhmaṇacchadmā cārvāko rākṣaso 'bravīt",
    "GE07mbh_12_u:039.023a": "tatra duryodhanasakhā bhikṣurūpeṇa saṃvṛtaḥ",
    "GE07mbh_12_u:039.023c": "sāṃkhyaḥ śikhī tridaṇḍī ca dhṛṣṭo vigatasādhvasaḥ",
    "GE07mbh_12_u:039.024a": "vṛtaḥ sarvais tadā viprair āśīrvādavivakṣubhiḥ",
    "GE07mbh_12_u:039.024c": "paraṃsahasrai rājendra",
    "GE07mbh_12_u:039.025a": "sa duṣṭaḥ pāpam āśaṃsan pāṇḍavānāṃ mahātmanām",
    "GE07mbh_12_u:039.025c": "anāmantryaiva tān viprāṃs tam uvāca mahīpatim",
    "GE07mbh_12_u:039.026a": "ime prāhur dvijāḥ sarve samāropya vaco mayi",
    "GE07mbh_12_u:039.026c": "dhig bhavantaṃ kunṛpatiṃ jñātighātinam astu vai",
    "GE07mbh_12_u:039.027a": "kiṃ te rājyena kaunteya kṛtvemaṃ jñātisaṃkṣayam",
    "GE07mbh_12_u:039.027c": "ghātayitvā gurūṃś caiva mṛtaṃ śreyo na jīvitam",
    "GE07mbh_12_u:039.028a": "iti te vai dvijāḥ śrutvā tasya ghorasya rakṣasaḥ",
    "GE07mbh_12_u:039.028c": "vivyathuś cukruśuś caiva tasya vākyapradharṣitāḥ",
    "GE07mbh_12_u:039.029a": "tatas te brāhmaṇāḥ sarve sa ca rājā yudhiṣṭhiraḥ",
    "GE07mbh_12_u:039.029c": "vrīḍitāḥ paramodvignās tūṣṇīm āsan viśāṃ pate",
    "GE07mbh_12_u:039.030": "yudhiṣṭhira uvāca",
    "GE07mbh_12_u:039.030a": "prasīdantu bhavanto me praṇatasyābhiyācataḥ",
    "GE07mbh_12_u:039.030c": "pratyāpannaṃ vyasaninaṃ na māṃ dhikkartum arhatha",
    "GE07mbh_12_u:039.031": "vaiśaṃpāyana uvāca",
    "GE07mbh_12_u:039.031a": "tato rājan brāhmaṇās te sarva eva viśāṃ pate",
    "GE07mbh_12_u:039.031c": "ūcur naitad vaco 'smākaṃ śrīr astu tava pārthiva",
    "GE07mbh_12_u:039.032a": "jajñuś caiva mahātmānas tatas taṃ jñānacakṣuṣā",
    "GE07mbh_12_u:039.032c": "brāhmaṇā vedavidvāṃsas tapobhir vimalīkṛtāḥ",
    "GE07mbh_12_u:039.033": "brāhmaṇā ūcuḥ",
    "GE07mbh_12_u:039.033a": "eṣa duryodhanasakhā cārvāko nāma rākṣasaḥ",
    "GE07mbh_12_u:039.033c": "parivrājakarūpeṇa hitaṃ tasya cikīrṣati",
    "GE07mbh_12_u:039.034a": "na vayaṃ brūma dharmātman vyetu te bhayam īdṛśam",
    "GE07mbh_12_u:039.034c": "upatiṣṭhatu kalyāṇaṃ bhavantaṃ bhrātṛbhiḥ saha",
    "GE07mbh_12_u:039.035": "vaiśaṃpāyana uvāca",
    "GE07mbh_12_u:039.035a": "tatas te brāhmaṇāḥ sarve huṃkāraiḥ krodhamūrchitāḥ",
    "GE07mbh_12_u:039.035c": "nirbhartsayantaḥ śucayo nijaghnuḥ pāparākṣasam",
    "GE07mbh_12_u:039.036a": "sa papāta vinirdagdhas tejasā brahmavādinām",
    "GE07mbh_12_u:039.036c": "mahendrāśaninirdagdhaḥ pādapo 'ṅkuravān iva vaiśaṃpāyana uvāca",
    "GE07mbh_12_u:039.037-0054_01": "tatas tatra tu rājānaṃ tiṣṭhantaṃ bhrātṛbhiḥ saha",
    "GE07mbh_12_u:039.037-0054_02": "uvāca devakīputraḥ sarvadarśī janārdanaḥ",
    "GE07mbh_12_u:039.037a": "pūjitāś ca yayur viprā rājānam abhinandya tam",
    "GE07mbh_12_u:039.037c": "rājā ca harṣam āpede pāṇḍavaḥ sasuhṛjjanaḥ",
    "GE07mbh_12_u:039.038": "vāsudeva uvāca",
    "GE07mbh_12_u:039.038a": "brāhmaṇās tāta loke 'sminn arcanīyāḥ sadā mama",
    "GE07mbh_12_u:039.038c": "ete bhūmicarā devā vāgviṣāḥ suprasādakāḥ",
    "GE07mbh_12_u:039.039a": "purā kṛtayuge tāta cārvāko nāma rākṣasaḥ",
    "GE07mbh_12_u:039.039c": "tapas tepe mahābāho badaryāṃ bahuvatsaram",
    "GE07mbh_12_u:039.040a": "chandyamāno vareṇātha brahmaṇā sa punaḥ punaḥ",
    "GE07mbh_12_u:039.040c": "abhayaṃ sarvabhūtebhyo varayām āsa bhārata",
    "GE07mbh_12_u:039.041a": "dvijāvamānād anyatra prādād varam anuttamam",
    "GE07mbh_12_u:039.041c": "abhayaṃ sarvabhūtebhyas tatas tasmai jagatprabhuḥ",
    "GE07mbh_12_u:039.042a": "sa tu labdhavaraḥ pāpo devān amitavikramaḥ",
    "GE07mbh_12_u:039.042c": "rākṣasas tāpayām āsa tīvrakarmā mahābalaḥ",
    "GE07mbh_12_u:039.043a": "tato devāḥ sametyātha brahmāṇam idam abruvan",
    "GE07mbh_12_u:039.043c": "vadhāya rakṣasas tasya balaviprakṛtās tadā",
    "GE07mbh_12_u:039.044a": "tān uvācāvyayo devo vihitaṃ tatra vai mayā",
    "GE07mbh_12_u:039.044c": "yathāsya bhavitā mṛtyur acireṇaiva bhārata",
    "GE07mbh_12_u:039.045a": "rājā duryodhano nāma sakhāsya bhavitā nṛpa",
    "GE07mbh_12_u:039.045c": "tasya snehāvabaddho 'sau brāhmaṇān avamaṃsyate",
    "GE07mbh_12_u:039.046a": "tatrainaṃ ruṣitā viprā viprakārapradharṣitāḥ",
    "GE07mbh_12_u:039.046c": "dhakṣyanti vāgbalāḥ pāpaṃ tato nāśaṃ gamiṣyati",
    "GE07mbh_12_u:039.047a": "sa eṣa nihataḥ śete brahmadaṇḍena rākṣasaḥ",
    "GE07mbh_12_u:039.047c": "cārvāko nṛpatiśreṣṭha mā śuco bharatarṣabha",
    "GE07mbh_12_u:039.048a": "hatās te kṣatradharmeṇa jñātayas tava pārthiva",
    "GE07mbh_12_u:039.048c": "svargatāś ca mahātmāno vīrāḥ kṣatriyapuṃgavāḥ",
    "GE07mbh_12_u:039.049a": "sa tvam ātiṣṭha kalyāṇaṃ mā te bhūd glānir acyuta",
    "GE07mbh_12_u:039.049c": "śatrūñ jahi prajā rakṣa dvijāṃś ca pratipālaya",
    "GE07mbh_12_u:040.001": "vaiśaṃpāyana uvāca",
    "GE07mbh_12_u:040.001a": "tataḥ kuntīsuto rājā gatamanyur gatajvaraḥ",
    "GE07mbh_12_u:040.001c": "kāñcane prāṅmukho hṛṣṭo nyaṣīdat paramāsane",
    "GE07mbh_12_u:040.002a": "tam evābhimukhau pīṭhe sevyāstaraṇasaṃvṛte",
    "GE07mbh_12_u:040.002c": "sātyakir vāsudevaś ca niṣīdatur ariṃdamau",
    "GE07mbh_12_u:040.003a": "madhye kṛtvā tu rājānaṃ bhīmasenārjunāv ubhau",
    "GE07mbh_12_u:040.003c": "niṣīdatur mahātmānau ślakṣṇayor maṇipīṭhayoḥ",
    "GE07mbh_12_u:040.004a": "dānte śayyāsane śubhre jāmbūnadavibhūṣite",
    "GE07mbh_12_u:040.004c": "pṛthāpi sahadevena sahāste nakulena ca",
    "GE07mbh_12_u:040.005a": "sudharmā viduro dhaumyo dhṛtarāṣṭraś ca kauravaḥ",
    "GE07mbh_12_u:040.005c": "niṣedur jvalanākāreṣv āsaneṣu pṛthak pṛthak",
    "GE07mbh_12_u:040.006a": "yuyutsuḥ saṃjayaś caiva gāndhārī ca yaśasvinī",
    "GE07mbh_12_u:040.006c": "dhṛtarāṣṭro yato rājā tataḥ sarva upāviśan",
    "GE07mbh_12_u:040.007a": "tatropaviṣṭo dharmātmā śvetāḥ sumanaso 'spṛśat",
    "GE07mbh_12_u:040.007c": "svastikān akṣatān bhūmiṃ suvarṇaṃ rajataṃ maṇīn",
    "GE07mbh_12_u:040.008a": "tataḥ prakṛtayaḥ sarvāḥ puraskṛtya purohitam",
    "GE07mbh_12_u:040.008c": "dadṛśur dharmarājānam ādāya bahu maṅgalam",
    "GE07mbh_12_u:040.009a": "pṛthivīṃ ca suvarṇaṃ ca ratnāni vividhāni ca",
    "GE07mbh_12_u:040.009c": "ābhiṣecanikaṃ bhāṇḍaṃ sarvasaṃbhārasaṃbhṛtam",
    "GE07mbh_12_u:040.010a": "kāñcanaudumbarās tatra rājatāḥ pṛthivīmayāḥ",
    "GE07mbh_12_u:040.010c": "pūrṇakumbhāḥ sumanaso lājā barhīṃṣi gorasāḥ",
    "GE07mbh_12_u:040.011a": "śamīpalāśapuṃnāgāḥ samidho madhusarpiṣī",
    "GE07mbh_12_u:040.011c": "sruva audumbaraḥ śaṅkhās tathā hemavibhūṣitāḥ",
    "GE07mbh_12_u:040.011d-0055_01": "audumbaraṃ ratnapīṭhaṃ vyāghracarmottaracchadam",
    "GE07mbh_12_u:040.012a": "dāśārheṇābhyanujñātas tatra dhaumyaḥ purohitaḥ",
    "GE07mbh_12_u:040.012c": "prāgudakpravaṇāṃ vedīṃ lakṣaṇenopalipya ha",
    "GE07mbh_12_u:040.013a": "vyāghracarmottare ślakṣṇe sarvatobhadra āsane",
    "GE07mbh_12_u:040.013c": "dṛḍhapādapratiṣṭhāne hutāśanasamatviṣi",
    "GE07mbh_12_u:040.014a": "upaveśya mahātmānaṃ kṛṣṇāṃ ca drupadātmajām",
    "GE07mbh_12_u:040.014c": "juhāva pāvakaṃ dhīmān vidhimantrapuraskṛtam",
    "GE07mbh_12_u:040.014d-0056_01": "tata utthāya dāśārhaḥ śaṅkham ādāya pūjitam",
    "GE07mbh_12_u:040.015a": "abhyaṣiñcat patiṃ pṛthvyāḥ kuntīputraṃ yudhiṣṭhiram",
    "GE07mbh_12_u:040.015c": "dhṛtarāṣṭraś ca rājarṣiḥ sarvāḥ prakṛtayas tathā",
    "GE07mbh_12_u:040.015d-0057_01": "samanujñāya kṛṣṇena bhrātṛbhiḥ saha pāṇḍavaḥ",
    "GE07mbh_12_u:040.015d-0057_02": "pāñcajanyābhiṣiktaś ca rājāmṛtamukho 'bhavat",
    "GE07mbh_12_u:040.016a": "tato 'nuvādayām āsuḥ paṇavānakadundubhīḥ",
    "GE07mbh_12_u:040.016c": "dharmarājo 'pi tat sarvaṃ pratijagrāha dharmataḥ",
    "GE07mbh_12_u:040.017a": "pūjayām āsa tāṃś cāpi vidhivad bhūridakṣiṇaḥ",
    "GE07mbh_12_u:040.017c": "tato niṣkasahasreṇa brāhmaṇān svasti vācayat",
    "GE07mbh_12_u:040.017e": "vedādhyayanasaṃpannāñ śīlavṛttasamanvitān",
    "GE07mbh_12_u:040.018a": "te prītā brāhmaṇā rājan svasty ūcur jayam eva ca",
    "GE07mbh_12_u:040.018c": "haṃsā iva ca nardantaḥ praśaśaṃsur yudhiṣṭhiram",
    "GE07mbh_12_u:040.019a": "yudhiṣṭhira mahābāho diṣṭyā jayasi pāṇḍava",
    "GE07mbh_12_u:040.019c": "diṣṭyā svadharmaṃ prāpto 'si vikrameṇa mahādyute",
    "GE07mbh_12_u:040.020a": "diṣṭyā gāṇḍīvadhanvā ca bhīmasenaś ca pāṇḍavaḥ",
    "GE07mbh_12_u:040.020c": "tvaṃ cāpi kuśalī rājan mādrīputrau ca pāṇḍavau",
    "GE07mbh_12_u:040.020d-0058_01": "rathaiḥ kuśalibhiḥ sarvair bhrātṛbhiḥ sasuhṛjjanaḥ",
    "GE07mbh_12_u:040.020d-0058_02": "lokanāthasya kṛṣṇasya prasādād bharatarṣabha",
    "GE07mbh_12_u:040.020d-0058_03": "vijitya śatrūn akhilān prajā dharmeṇa rañjayan",
    "GE07mbh_12_u:040.020d-0058_04": "śāśvataṃ savanadvīpāṃ paripālaya medinīm",
    "GE07mbh_12_u:040.021a": "muktā vīrakṣayād asmāt saṃgrāmān nihatadviṣaḥ",
    "GE07mbh_12_u:040.021c": "kṣipram uttarakālāni kuru kāryāṇi pāṇḍava",
    "GE07mbh_12_u:040.022a": "tataḥ pratyarcitaḥ sadbhir dharmarājo yudhiṣṭhiraḥ",
    "GE07mbh_12_u:040.022c": "pratipede mahad rājyaṃ suhṛdbhiḥ saha bhārata",
    "GE07mbh_12_u:040.022d-005_0001": "śrīmahābhāratākhyānaṃ vāñchitārthaphalapradam",
    "GE07mbh_12_u:040.022d-005_0002": "āyuṣyaṃ puṣṭijananaṃ putrapautrābhivṛddhidam",
    "GE07mbh_12_u:040.022d-005_0003": "sarvasaubhāgyadaṃ puṃsāṃ sarvāghaughanivāraṇam",
    "GE07mbh_12_u:040.022d-005_0004": "śrīmato vāsudevasya nityabhaktyekasādhakam",
    "GE07mbh_12_u:040.022d-005_0005": "śivasya vāsudevasya devadevasya cobhayoḥ",
    "GE07mbh_12_u:040.022d-005_0006": "māhātmyena viśuddhena sarvataḥ samalaṃkṛtam",
    "GE07mbh_12_u:040.022d-005_0007": "rājarṣīṇāṃ puṇyakṛtāṃ munīnāṃ ca mahātmanām",
    "GE07mbh_12_u:040.022d-005_0008": "māhātmyaṃ ca mahāpuṇyaṃ yuddhānāṃ caiva kauśalam",
    "GE07mbh_12_u:040.022d-005_0009": "kṣetrāṇāṃ caiva tīrthānāṃ nadīnāṃ ca prakīrtanam",
    "GE07mbh_12_u:040.022d-005_0010": "mahābhāratam ākhyānam itihāsaṃ mahāphalam",
    "GE07mbh_12_u:040.022d-005_0011": "ārabhya śaṃtanor janma pāṇḍavānāṃ mahātmanām",
    "GE07mbh_12_u:040.022d-005_0012": "rājyābhiṣekaparyantaṃ prayataḥ susamāhitaḥ",
    "GE07mbh_12_u:040.022d-005_0013": "śṛṇuyād arthasiddhyarthaṃ sarvān kāmān avāpnuyāt",
    "GE07mbh_12_u:040.022d-005_0014": "abhiṣecanikādhyāyaṃ śrutvā nityaṃ samāhitaḥ",
    "GE07mbh_12_u:040.022d-005_0015": "payasā sarpiṣā caiva bhakṣyabhojyānnasaṃcayaiḥ",
    "GE07mbh_12_u:040.022d-005_0016": "bhojayed brāhmaṇān mukhyāñ śreyasaḥ sādhanaṃ hi tat",
    "GE07mbh_12_u:040.022d-005_0017": "mahābhāratavaktāraṃ vyāsabuddhyā prapūjayet",
    "GE07mbh_12_u:040.022d-005_0018": "vastrālaṃkāragandhādyair upacāraiḥ samāhitaḥ",
    "GE07mbh_12_u:041.001": "vaiśaṃpāyana uvāca",
    "GE07mbh_12_u:041.001a": "prakṛtīnāṃ tu tad vākyaṃ deśakālopasaṃhitam",
    "GE07mbh_12_u:041.001c": "śrutvā yudhiṣṭhiro rājāthottaraṃ pratyabhāṣata",
    "GE07mbh_12_u:041.002a": "dhanyāḥ pāṇḍusutā loke yeṣāṃ brāhmaṇapuṃgavāḥ",
    "GE07mbh_12_u:041.002c": "tathyān vāpy atha vātathyān guṇān āhuḥ samāgatāḥ",
    "GE07mbh_12_u:041.003a": "anugrāhyā vayaṃ nūnaṃ bhavatām iti me matiḥ",
    "GE07mbh_12_u:041.003c": "yatraivaṃ guṇasaṃpannān asmān brūtha vimatsarāḥ",
    "GE07mbh_12_u:041.004a": "dhṛtarāṣṭro mahārājaḥ pitā no daivataṃ param",
    "GE07mbh_12_u:041.004c": "sāśane 'sya priye caiva stheyaṃ matpriyakāṅkṣibhiḥ",
    "GE07mbh_12_u:041.005a": "etadarthaṃ hi jīvāmi kṛtvā jñātivadhaṃ mahat",
    "GE07mbh_12_u:041.005c": "asya śuśrūṣaṇaṃ kāryaṃ mayā nityam atandriṇā",
    "GE07mbh_12_u:041.006a": "yadi cāham anugrāhyo bhavatāṃ suhṛdāṃ tataḥ",
    "GE07mbh_12_u:041.006c": "dhṛtarāṣṭre yathāpūrvaṃ vṛttiṃ vartitum arhatha",
    "GE07mbh_12_u:041.007a": "eṣa nātho hi jagato bhavatāṃ ca mayā saha",
    "GE07mbh_12_u:041.007c": "asyaiva pṛthivī kṛtsnā pāṇḍavāḥ sarva eva ca",
    "GE07mbh_12_u:041.007e": "etan manasi kartavyaṃ bhavadbhir vacanaṃ mama",
    "GE07mbh_12_u:041.008a": "anugamya ca rājānaṃ yatheṣṭaṃ gamyatām iti",
    "GE07mbh_12_u:041.008c": "paurajānapadān sarvān visṛjya kurunandanaḥ",
    "GE07mbh_12_u:041.008e": "yauvarājyena kauravyo bhīmasenam ayojayat",
    "GE07mbh_12_u:041.009a": "mantre ca niścaye caiva ṣāḍguṇyasya ca cintane",
    "GE07mbh_12_u:041.009c": "viduraṃ buddhisaṃpannaṃ prītimān vai samādiśat",
    "GE07mbh_12_u:041.010a": "kṛtākṛtaparijñāne tathāyavyayacintane",
    "GE07mbh_12_u:041.010c": "saṃjayaṃ yojayām āsa ṛddham ṛddhair guṇair yutam",
    "GE07mbh_12_u:041.011a": "balasya parimāṇe ca bhaktavetanayos tathā",
    "GE07mbh_12_u:041.011c": "nakulaṃ vyādiśad rājā karmiṇām anvavekṣaṇe",
    "GE07mbh_12_u:041.012a": "paracakroparodhe ca dṛptānāṃ cāvamardane",
    "GE07mbh_12_u:041.012c": "yudhiṣṭhiro mahārājaḥ phalgunaṃ vyādideśa ha",
    "GE07mbh_12_u:041.013a": "dvijānāṃ vedakāryeṣu kāryeṣv anyeṣu caiva hi",
    "GE07mbh_12_u:041.013c": "dhaumyaṃ purodhasāṃ śreṣṭhaṃ vyādideśa paraṃtapaḥ",
    "GE07mbh_12_u:041.014a": "sahadevaṃ samīpasthaṃ nityam eva samādiśat",
    "GE07mbh_12_u:041.014c": "tena gopyo hi nṛpatiḥ sarvāvastho viśāṃ pate",
    "GE07mbh_12_u:041.015a": "yān yān amanyad yogyāṃś ca yeṣu yeṣv iha karmasu",
    "GE07mbh_12_u:041.015c": "tāṃs tāṃs teṣv eva yuyuje prīyamāṇo mahīpatiḥ",
    "GE07mbh_12_u:041.016a": "viduraṃ saṃjayaṃ caiva yuyutsuṃ ca mahāmatim",
    "GE07mbh_12_u:041.016c": "abravīt paravīraghno dharmātmā dharmavatsalaḥ",
    "GE07mbh_12_u:041.017a": "utthāyotthāya yat kāryam asya rājñaḥ pitur mama",
    "GE07mbh_12_u:041.017c": "sarvaṃ bhavadbhiḥ kartavyam apramattair yathātatham",
    "GE07mbh_12_u:041.018a": "paurajānapadānāṃ ca yāni kāryāṇi nityaśaḥ",
    "GE07mbh_12_u:041.018c": "rājānaṃ samanujñāpya tāni kāryāṇi dharmataḥ",
    "GE07mbh_12_u:042.001": "vaiśaṃpāyana uvāca",
    "GE07mbh_12_u:042.001a": "tato yudhiṣṭhiro rājā jñātīnāṃ ye hatā mṛdhe",
    "GE07mbh_12_u:042.001c": "śrāddhāni kārayām āsa teṣāṃ pṛthag udāradhīḥ",
    "GE07mbh_12_u:042.002a": "dhṛtarāṣṭro dadau rājā putrāṇām aurdhvadehikam",
    "GE07mbh_12_u:042.002c": "sarvakāmaguṇopetam annaṃ gāś ca dhanāni ca",
    "GE07mbh_12_u:042.002e": "ratnāni ca vicitrāṇi mahārhāṇi mahāyaśāḥ",
    "GE07mbh_12_u:042.003a": "yudhiṣṭhiras tu karṇasya droṇasya ca mahātmanaḥ",
    "GE07mbh_12_u:042.003c": "dhṛṣṭadyumnābhimanyubhyāṃ haiḍimbasya ca rakṣasaḥ",
    "GE07mbh_12_u:042.004a": "virāṭaprabhṛtīnāṃ ca suhṛdām upakāriṇām",
    "GE07mbh_12_u:042.004c": "drupadadraupadeyānāṃ draupadyā sahito dadau",
    "GE07mbh_12_u:042.005a": "brāhmaṇānāṃ sahasrāṇi pṛthag ekaikam uddiśan",
    "GE07mbh_12_u:042.005c": "dhanaiś ca vastrai ratnaiś ca gobhiś ca samatarpayat",
    "GE07mbh_12_u:042.006a": "ye cānye pṛthivīpālā yeṣāṃ nāsti suhṛjjanaḥ",
    "GE07mbh_12_u:042.006c": "uddiśyoddiśya teṣāṃ ca cakre rājaurdhvadaihikam",
    "GE07mbh_12_u:042.007a": "sabhāḥ prapāś ca vividhās taḍāgāni ca pāṇḍavaḥ",
    "GE07mbh_12_u:042.007c": "suhṛdāṃ kārayām āsa sarveṣām aurdhvadaihikam",
    "GE07mbh_12_u:042.008a": "sa teṣām anṛṇo bhūtvā gatvā lokeṣv avācyatām",
    "GE07mbh_12_u:042.008c": "kṛtakṛtyo 'bhavad rājā prajā dharmeṇa pālayan",
    "GE07mbh_12_u:042.009a": "dhṛtarāṣṭraṃ yathāpūrvaṃ gāndhārīṃ viduraṃ tathā",
    "GE07mbh_12_u:042.009c": "sarvāṃś ca kauravāmātyān bhṛtyāṃś ca samapūjayat",
    "GE07mbh_12_u:042.010a": "yāś ca tatra striyaḥ kāś cid dhatavīrā hatātmajāḥ",
    "GE07mbh_12_u:042.010c": "sarvās tāḥ kauravo rājā saṃpūjyāpālayad ghṛṇī",
    "GE07mbh_12_u:042.011a": "dīnāndhakṛpaṇānāṃ ca gṛhācchādanabhojanaiḥ",
    "GE07mbh_12_u:042.011c": "ānṛśaṃsyaparo rājā cakārānugrahaṃ prabhuḥ",
    "GE07mbh_12_u:042.012a": "sa vijitya mahīṃ kṛtsnām ānṛṇyaṃ prāpya vairiṣu",
    "GE07mbh_12_u:042.012c": "niḥsapatnaḥ sukhī rājā vijahāra yudhiṣṭhiraḥ",
    "GE07mbh_12_u:043.001": "vaiśaṃpāyana uvāca",
    "GE07mbh_12_u:043.001a": "abhiṣikto mahāprājño rājyaṃ prāpya yudhiṣṭhiraḥ",
    "GE07mbh_12_u:043.001c": "dāśārhaṃ puṇḍarīkākṣam uvāca prāñjaliḥ śuciḥ",
    "GE07mbh_12_u:043.002a": "tava kṛṣṇa prasādena nayena ca balena ca",
    "GE07mbh_12_u:043.002c": "buddhyā ca yaduśārdūla tathā vikramaṇena ca",
    "GE07mbh_12_u:043.003a": "punaḥ prāptam idaṃ rājyaṃ pitṛpaitāmahaṃ mayā",
    "GE07mbh_12_u:043.003c": "namas te puṇḍarīkākṣa punaḥ punar ariṃdama",
    "GE07mbh_12_u:043.004a": "tvām ekam āhuḥ puruṣaṃ tvām āhuḥ sātvatāṃ patim",
    "GE07mbh_12_u:043.004c": "nāmabhis tvāṃ bahuvidhaiḥ stuvanti paramarṣayaḥ",
    "GE07mbh_12_u:043.005a": "viśvakarman namas te 'stu viśvātman viśvasaṃbhava",
    "GE07mbh_12_u:043.005c": "viṣṇo jiṣṇo hare kṛṣṇa vaikuṇṭha puruṣottama",
    "GE07mbh_12_u:043.006a": "adityāḥ saptarātraṃ tu purāṇe garbhatāṃ gataḥ",
    "GE07mbh_12_u:043.006c": "pṛśnigarbhas tvam evaikas triyugaṃ tvāṃ vadanty api",
    "GE07mbh_12_u:043.007a": "śuciśravā hṛṣīkeśo ghṛtārcir haṃsa ucyase",
    "GE07mbh_12_u:043.007c": "tricakṣuḥ śambhur ekas tvaṃ vibhur dāmodaro 'pi ca",
    "GE07mbh_12_u:043.008a": "varāho 'gnir bṛhadbhānur vṛṣaṇas tārkṣyalakṣaṇaḥ",
    "GE07mbh_12_u:043.008c": "anīkasāhaḥ puruṣaḥ śipiviṣṭa urukramaḥ",
    "GE07mbh_12_u:043.009a": "vāciṣṭha ugraḥ senānīḥ satyo vājasanir guhaḥ",
    "GE07mbh_12_u:043.009c": "acyutaś cyāvano 'rīṇāṃ saṃkṛtir vikṛtir vṛṣaḥ",
    "GE07mbh_12_u:043.010a": "kṛtavartmā tvam evādrir vṛṣagarbho vṛṣākapiḥ",
    "GE07mbh_12_u:043.010c": "sindhukṣid ūrmis trikakut tridhāmā trivṛd acyutaḥ",
    "GE07mbh_12_u:043.011a": "samrāḍ virāṭ svarāṭ caiva surarāḍ dharmado bhavaḥ",
    "GE07mbh_12_u:043.011c": "vibhur bhūr abhibhūḥ kṛṣṇaḥ kṛṣṇavartmā tvam eva ca",
    "GE07mbh_12_u:043.012a": "sviṣṭakṛd bhiṣagāvartaḥ kapilas tvaṃ ca vāmanaḥ",
    "GE07mbh_12_u:043.012c": "yajño dhruvaḥ pataṃgaś ca jayatsenas tvam ucyase",
    "GE07mbh_12_u:043.013a": "śikhaṇḍī nahuṣo babhrur divaspṛk tvaṃ punarvasuḥ",
    "GE07mbh_12_u:043.013c": "subabhrur ukṣo rukmas tvaṃ suṣeṇo dundubhis tathā",
    "GE07mbh_12_u:043.014a": "gabhastinemiḥ śrīpadmaṃ puṣkaraṃ puṣpadhāraṇaḥ",
    "GE07mbh_12_u:043.014c": "ṛbhur vibhuḥ sarvasūkṣmas tvaṃ sāvitraṃ ca paṭhyase",
    "GE07mbh_12_u:043.015a": "ambhonidhis tvaṃ brahmā tvaṃ pavitraṃ dhāma dhanva ca",
    "GE07mbh_12_u:043.015c": "hiraṇyagarbhaṃ tvām āhuḥ svadhā svāhā ca keśava",
    "GE07mbh_12_u:043.016a": "yonis tvam asya pralayaś ca kṛṣṇa; tvam evedaṃ sṛjasi viśvam agre",
    "GE07mbh_12_u:043.016c": "viśvaṃ cedaṃ tvadvaśe viśvayone; namo 'stu te śārṅgacakrāsipāṇe",
    "GE07mbh_12_u:043.017a": "evaṃ stuto dharmarājena kṛṣṇaḥ; sabhāmadhye prītimān puṣkarākṣaḥ",
    "GE07mbh_12_u:043.017c": "tam abhyanandad bhārataṃ puṣkalābhir; vāgbhir jyeṣṭhaṃ pāṇḍavaṃ yādavāgryaḥ",
    "GE07mbh_12_u:043.017d-0060_01": "etan nāmaśataṃ viṣṇor dharmarājena kīrtitam",
    "GE07mbh_12_u:043.017d-0060_02": "yaḥ paṭhec chṛṇuyād vāpi sarvapāpaiḥ pramucyate",
    "GE07mbh_12_u:044.001": "vaiśaṃpāyana uvāca",
    "GE07mbh_12_u:044.001a": "tato visarjayām āsa sarvāḥ prakṛtayo nṛpaḥ",
    "GE07mbh_12_u:044.001c": "viviśuś cābhyanujñātā yathāsvāni gṛhāṇi ca",
    "GE07mbh_12_u:044.002a": "tato yudhiṣṭhiro rājā bhīmaṃ bhīmaparākramam",
    "GE07mbh_12_u:044.002c": "sāntvayann abravīd dhīmān arjunaṃ yamajau tathā",
    "GE07mbh_12_u:044.003a": "śatrubhir vividhaiḥ śastraiḥ kṛttadehā mahāraṇe",
    "GE07mbh_12_u:044.003c": "śrāntā bhavantaḥ subhṛśaṃ tāpitāḥ śokamanyubhiḥ",
    "GE07mbh_12_u:044.004a": "araṇye duḥkhavasatīr matkṛte puruṣottamāḥ",
    "GE07mbh_12_u:044.004c": "bhavadbhir anubhūtāś ca yathā kupuruṣais tathā",
    "GE07mbh_12_u:044.005a": "yathāsukhaṃ yathājoṣaṃ jayo 'yam anubhūyatām",
    "GE07mbh_12_u:044.005c": "viśrāntāṃl labdhavijñānāñ śvaḥ sametāsmi vaḥ punaḥ",
    "GE07mbh_12_u:044.006a": "tato duryodhanagṛhaṃ prāsādair upaśobhitam",
    "GE07mbh_12_u:044.006c": "bahuratnasamākīrṇaṃ dāsīdāsasamākulam",
    "GE07mbh_12_u:044.007a": "dhṛtarāṣṭrābhyanujñātaṃ bhrātrā dattaṃ vṛkodaraḥ",
    "GE07mbh_12_u:044.007c": "pratipede mahābāhur mandaraṃ maghavān iva",
    "GE07mbh_12_u:044.008a": "yathā duryodhanagṛhaṃ tathā duḥśāsanasya ca",
    "GE07mbh_12_u:044.008c": "prāsādamālāsaṃyuktaṃ hematoraṇabhūṣitam",
    "GE07mbh_12_u:044.009a": "dāsīdāsasusaṃpūrṇaṃ prabhūtadhanadhānyavat",
    "GE07mbh_12_u:044.009c": "pratipede mahābāhur arjuno rājaśāsanāt",
    "GE07mbh_12_u:044.009d-0061_01": "duḥśāsanasya tu gṛhaṃ bheje sarvasamṛddhimat",
    "GE07mbh_12_u:044.010a": "durmarṣaṇasya bhavanaṃ duḥśāsanagṛhād varam",
    "GE07mbh_12_u:044.010c": "kuberabhavanaprakhyaṃ maṇihemavibhūṣitam",
    "GE07mbh_12_u:044.011a": "nakulāya varārhāya karśitāya",
    "GE07mbh_12_u:044.011c": "dadau prīto mahārāja dharmarājo yudhiṣṭhiraḥ",
    "GE07mbh_12_u:044.012a": "durmukhasya ca veśmāgryaṃ śrīmat kanakabhūṣitam",
    "GE07mbh_12_u:044.012c": "pūrṇaṃ padmadalākṣīṇāṃ strīṇāṃ śayanasaṃkulam",
    "GE07mbh_12_u:044.013a": "pradadau sahadevāya satataṃ priyakāriṇe",
    "GE07mbh_12_u:044.013c": "mumude tac ca labdhvā sa kailāsaṃ dhanado yathā",
    "GE07mbh_12_u:044.014a": "yuyutsur viduraś caiva saṃjayaś ca mahādyutiḥ",
    "GE07mbh_12_u:044.014c": "sudharmā caiva dhaumyaś ca yathāsvaṃ jagmur ālayān",
    "GE07mbh_12_u:044.015a": "saha sātyakinā śaurir arjunasya niveśanam",
    "GE07mbh_12_u:044.015c": "viveśa puruṣavyāghro vyāghro giriguhām iva",
    "GE07mbh_12_u:044.016a": "tatra bhakṣānnapānais te samupetāḥ sukhoṣitāḥ",
    "GE07mbh_12_u:044.016c": "sukhaprabuddhā rājānam upatasthur yudhiṣṭhiram",
    "GE07mbh_12_u:045.001": "janamejaya uvāca",
    "GE07mbh_12_u:045.001a": "prāpya rājyaṃ mahātejā dharmarājo yudhiṣṭhiraḥ",
    "GE07mbh_12_u:045.001c": "yad anyad akarod vipra tan me vaktum ihārhasi",
    "GE07mbh_12_u:045.002a": "bhagavān vā hṛṣīkeśas trailokyasya paro guruḥ",
    "GE07mbh_12_u:045.002c": "ṛṣe yad akarod vīras tac ca vyākhyātum arhasi",
    "GE07mbh_12_u:045.003": "vaiśaṃpāyana uvāca",
    "GE07mbh_12_u:045.003a": "śṛṇu rājendra tattvena kīrtyamānaṃ mayānagha",
    "GE07mbh_12_u:045.003c": "vāsudevaṃ puraskṛtya yad akurvata pāṇḍavāḥ",
    "GE07mbh_12_u:045.004a": "prāpya rājyaṃ mahātejā dharmarājo yudhiṣṭhiraḥ",
    "GE07mbh_12_u:045.004c": "cāturvarṇyaṃ yathāyogaṃ sve sve dharme nyaveśayat",
    "GE07mbh_12_u:045.004d-0062_01": "varṇān saṃsthāpayām āsa nayena vinayena ca",
    "GE07mbh_12_u:045.005a": "brāhmaṇānāṃ sahasraṃ ca snātakānāṃ mahātmanām",
    "GE07mbh_12_u:045.005c": "sahasraniṣkam ekaikaṃ vācayām āsa pāṇḍavaḥ",
    "GE07mbh_12_u:045.006a": "tathānujīvino bhṛtyān saṃśritān atithīn api",
    "GE07mbh_12_u:045.006c": "kāmaiḥ saṃtarpayām āsa kṛpaṇāṃs tarkakān api",
    "GE07mbh_12_u:045.007a": "purohitāya dhaumyāya prādād ayutaśaḥ sa gāḥ",
    "GE07mbh_12_u:045.007c": "dhanaṃ suvarṇaṃ rajataṃ vāsāṃsi vividhāni ca",
    "GE07mbh_12_u:045.008a": "kṛpāya ca mahārāja guruvṛttim avartata",
    "GE07mbh_12_u:045.008c": "vidurāya ca dharmātmā pūjāṃ cakre yatavrataḥ",
    "GE07mbh_12_u:045.009a": "bhakṣānnapānair vividhair vāsobhiḥ śayanāsanaiḥ",
    "GE07mbh_12_u:045.009c": "sarvān saṃtoṣayām āsa saṃśritān dadatāṃ varaḥ",
    "GE07mbh_12_u:045.010a": "labdhapraśamanaṃ kṛtvā sa rājā rājasattama",
    "GE07mbh_12_u:045.010c": "yuyutsor dhārtarāṣṭrasya pūjāṃ cakre mahāyaśāḥ",
    "GE07mbh_12_u:045.011a": "dhṛtarāṣṭrāya tad rājyaṃ gāndhāryai vidurāya ca",
    "GE07mbh_12_u:045.011c": "nivedya svasthavad rājann āste rājā yudhiṣṭhiraḥ",
    "GE07mbh_12_u:045.012a": "tathā sarvaṃ sa nagaraṃ prasādya janamejaya",
    "GE07mbh_12_u:045.012c": "vāsudevaṃ mahātmānam abhyagacchat kṛtāñjaliḥ",
    "GE07mbh_12_u:045.013a": "tato mahati paryaṅke maṇikāñcanabhūṣite",
    "GE07mbh_12_u:045.013c": "dadarśa kṛṣṇam āsīnaṃ nīlaṃ merāv ivāmbudam",
    "GE07mbh_12_u:045.014a": "jājvalyamānaṃ vapuṣā divyābharaṇabhūṣitam",
    "GE07mbh_12_u:045.014c": "pītakauśeyasaṃvītaṃ hemnīvopahitaṃ maṇim",
    "GE07mbh_12_u:045.015a": "kaustubhena uraḥsthena maṇinābhivirājitam",
    "GE07mbh_12_u:045.015c": "udyatevodayaṃ śailaṃ sūryeṇāptakirīṭinam",
    "GE07mbh_12_u:045.015e": "naupamyaṃ vidyate yasya triṣu lokeṣu kiṃ cana",
    "GE07mbh_12_u:045.016a": "so 'bhigamya mahātmānaṃ viṣṇuṃ puruṣavigraham",
    "GE07mbh_12_u:045.016c": "uvāca madhurābhāṣaḥ smitapūrvam idaṃ tadā",
    "GE07mbh_12_u:045.017a": "sukhena te niśā kaccid vyuṣṭā buddhimatāṃ vara",
    "GE07mbh_12_u:045.017c": "kaccij jñānāni sarvāṇi prasannāni tavācyuta",
    "GE07mbh_12_u:045.018a": "tava hy āśritya tāṃ devīṃ buddhiṃ buddhimatāṃ vara",
    "GE07mbh_12_u:045.018c": "vayaṃ rājyam anuprāptāḥ pṛthivī ca vaśe sthitā",
    "GE07mbh_12_u:045.019a": "bhavatprasādād bhagavaṃs trilokagativikrama",
    "GE07mbh_12_u:045.019c": "jayaḥ prāpto yaśaś cāgryaṃ na ca dharmāc cyutā vayam",
    "GE07mbh_12_u:045.020a": "taṃ tathā bhāṣamāṇaṃ tu dharmarājaṃ yudhiṣṭhiram",
    "GE07mbh_12_u:045.020c": "novāca bhagavān kiṃ cid dhyānam evānvapadyata",
    "GE07mbh_12_u:046.001": "yudhiṣṭhira uvāca",
    "GE07mbh_12_u:046.001a": "kim idaṃ paramāścaryaṃ dhyāyasy amitavikrama",
    "GE07mbh_12_u:046.001c": "kaccil lokatrayasyāsya svasti lokaparāyaṇa",
    "GE07mbh_12_u:046.002a": "caturthaṃ dhyānamārgaṃ tvam ālambya puruṣottama",
    "GE07mbh_12_u:046.002c": "apakrānto yato deva tena me vismitaṃ manaḥ",
    "GE07mbh_12_u:046.003a": "nigṛhīto hi vāyus te pañcakarmā śarīragaḥ",
    "GE07mbh_12_u:046.003c": "indriyāṇi ca sarvāṇi manasi sthāpitāni te",
    "GE07mbh_12_u:046.004a": "indriyāṇi manaś caiva buddhau saṃveśitāni te",
    "GE07mbh_12_u:046.004c": "sarvaś caiva gaṇo deva kṣetrajñe te niveśitaḥ",
    "GE07mbh_12_u:046.005a": "neṅganti tava romāṇi sthirā buddhis tathā manaḥ",
    "GE07mbh_12_u:046.005c": "sthāṇukuḍyaśilābhūto nirīhaś cāsi mādhava",
    "GE07mbh_12_u:046.006a": "yathā dīpo nivātastho niriṅgo jvalate 'cyuta",
    "GE07mbh_12_u:046.006c": "tathāsi bhagavan deva niścalo dṛḍhaniścayaḥ",
    "GE07mbh_12_u:046.006d-0063_01": "tathāpi bhagavan deva prapannāyābhiyācate",
    "GE07mbh_12_u:046.007a": "yadi śrotum ihārhāmi na rahasyaṃ ca te yadi",
    "GE07mbh_12_u:046.007c": "chindhi me saṃśayaṃ deva prapannāyābhiyācate",
    "GE07mbh_12_u:046.008a": "tvaṃ hi kartā vikartā ca tvaṃ kṣaraṃ cākṣaraṃ ca hi",
    "GE07mbh_12_u:046.008c": "anādinidhanaś cādyas tvam eva puruṣottama",
    "GE07mbh_12_u:046.009a": "tvatprapannāya bhaktāya śirasā praṇatāya ca",
    "GE07mbh_12_u:046.009c": "dhyānasyāsya yathātattvaṃ brūhi dharmabhṛtāṃ vara",
    "GE07mbh_12_u:046.010": "vaiśaṃpāyana uvāca",
    "GE07mbh_12_u:046.010a": "tataḥ svagocare nyasya mano buddhīndriyāṇi ca",
    "GE07mbh_12_u:046.010c": "smitapūrvam uvācedaṃ bhagavān vāsavānujaḥ",
    "GE07mbh_12_u:046.011a": "śaratalpagato bhīṣmaḥ śāmyann iva hutāśanaḥ",
    "GE07mbh_12_u:046.011c": "māṃ dhyāti puruṣavyāghras tato me tadgataṃ manaḥ",
    "GE07mbh_12_u:046.012a": "yasya jyātalanirghoṣaṃ visphūrjitam ivāśaneḥ",
    "GE07mbh_12_u:046.012c": "na sahed devarājo 'pi tam asmi manasā gataḥ",
    "GE07mbh_12_u:046.013a": "yenābhidrutya tarasā samastaṃ rājamaṇḍalam",
    "GE07mbh_12_u:046.013c": "ūḍhās tisraḥ purā kanyās tam asmi manasā gataḥ",
    "GE07mbh_12_u:046.014a": "trayoviṃśatirātraṃ yo yodhayām āsa bhārgavam",
    "GE07mbh_12_u:046.014c": "na ca rāmeṇa nistīrṇas tam asmi manasā gataḥ",
    "GE07mbh_12_u:046.015a": "yaṃ gaṅgā garbhavidhinā dhārayām āsa pārthivam",
    "GE07mbh_12_u:046.015c": "vasiṣṭhaśiṣyaṃ taṃ tāta manasāsmi gato nṛpa",
    "GE07mbh_12_u:046.016a": "divyāstrāṇi mahātejā yo dhārayati buddhimān",
    "GE07mbh_12_u:046.016c": "sāṅgāṃś ca caturo vedāṃs tam asmi manasā gataḥ",
    "GE07mbh_12_u:046.017a": "rāmasya dayitaṃ śiṣyaṃ jāmadagnyasya pāṇḍava",
    "GE07mbh_12_u:046.017c": "ādhāraṃ sarvavidyānāṃ tam asmi manasā gataḥ",
    "GE07mbh_12_u:046.018a": "ekīkṛtyendriyagrāmaṃ manaḥ saṃyamya medhayā",
    "GE07mbh_12_u:046.018c": "śaraṇaṃ mām upāgacchat tato me tadgataṃ manaḥ",
    "GE07mbh_12_u:046.019a": "sa hi bhūtaṃ ca bhavyaṃ ca bhavac ca puruṣarṣabha",
    "GE07mbh_12_u:046.019c": "vetti dharmabhṛtāṃ śreṣṭhas tato me tadgataṃ manaḥ",
    "GE07mbh_12_u:046.020a": "tasmin hi puruṣavyāghre karmabhiḥ svair divaṃ gate",
    "GE07mbh_12_u:046.020c": "bhaviṣyati mahī pārtha naṣṭacandreva śarvarī",
    "GE07mbh_12_u:046.021a": "tad yudhiṣṭhira gāṅgeyaṃ bhīṣmaṃ bhīmaparākramam",
    "GE07mbh_12_u:046.021c": "abhigamyopasaṃgṛhya pṛccha yat te manogatam",
    "GE07mbh_12_u:046.022a": "cāturvedyaṃ cāturhotraṃ cāturāśramyam eva ca",
    "GE07mbh_12_u:046.022c": "cāturvarṇyasya dharmaṃ ca pṛcchainaṃ pṛthivīpate",
    "GE07mbh_12_u:046.023a": "tasminn astamite bhīṣme kauravāṇāṃ dhuraṃdhare",
    "GE07mbh_12_u:046.023c": "jñānāny alpībhaviṣyanti tasmāt tvāṃ codayāmy aham",
    "GE07mbh_12_u:046.024a": "tac chrutvā vāsudevasya tathyaṃ vacanam uttamam",
    "GE07mbh_12_u:046.024c": "sāśrukaṇṭhaḥ sa dharmajño janārdanam uvāca ha",
    "GE07mbh_12_u:046.025a": "yad bhavān āha bhīṣmasya prabhāvaṃ prati mādhava",
    "GE07mbh_12_u:046.025c": "tathā tan nātra saṃdeho vidyate mama mānada",
    "GE07mbh_12_u:046.026a": "mahābhāgyaṃ hi bhīṣmasya prabhāvaś ca mahātmanaḥ",
    "GE07mbh_12_u:046.026c": "śrutaṃ mayā kathayatāṃ brāhmaṇānāṃ mahātmanām",
    "GE07mbh_12_u:046.027a": "bhavāṃś ca kartā lokānāṃ yad bravīty arisūdana",
    "GE07mbh_12_u:046.027c": "tathā tad anabhidhyeyaṃ vākyaṃ yādavanandana",
    "GE07mbh_12_u:046.028a": "yatas tv anugrahakṛtā buddhis te mayi mādhava",
    "GE07mbh_12_u:046.028c": "tvām agrataḥ puraskṛtya bhīṣmaṃ paśyāmahe vayam",
    "GE07mbh_12_u:046.029a": "āvṛtte bhagavaty arke sa hi lokān gamiṣyati",
    "GE07mbh_12_u:046.029c": "tvaddarśanaṃ mahābāho tasmād arhati kauravaḥ",
    "GE07mbh_12_u:046.030a": "tava hy ādyasya devasya kṣarasyaivākṣarasya ca",
    "GE07mbh_12_u:046.030c": "darśanaṃ tasya lābhaḥ syāt tvaṃ hi brahmamayo nidhiḥ",
    "GE07mbh_12_u:046.031a": "śrutvaitad dharmarājasya vacanaṃ madhusūdanaḥ",
    "GE07mbh_12_u:046.031c": "pārśvasthaṃ sātyakiṃ prāha ratho me yujyatām iti",
    "GE07mbh_12_u:046.032a": "sātyakis tūpaniṣkramya keśavasya samīpataḥ",
    "GE07mbh_12_u:046.032c": "dārukaṃ prāha kṛṣṇasya yujyatāṃ ratha ity uta",
    "GE07mbh_12_u:046.033a": "sa sātyaker āśu vaco niśamya; rathottamaṃ kāñcanabhūṣitāṅgam",
    "GE07mbh_12_u:046.033c": "masāragalvarkamayair vibhaṅgair; vibhūṣitaṃ hemapinaddhacakram",
    "GE07mbh_12_u:046.034a": "divākarāṃśuprabham āśugāminaṃ; vicitranānāmaṇiratnabhūṣitam",
    "GE07mbh_12_u:046.034c": "navoditaṃ sūryam iva pratāpinaṃ; vicitratārkṣyadhvajinaṃ patākinam",
    "GE07mbh_12_u:046.035a": "sugrīvasainyapramukhair varāśvair; manojavaiḥ kāñcanabhūṣitāṅgaiḥ",
    "GE07mbh_12_u:046.035c": "suyuktam āvedayad acyutāya; kṛtāñjalir dāruko rājasiṃha",
    "GE07mbh_12_u:047.001": "janamejaya uvāca",
    "GE07mbh_12_u:047.001a": "śaratalpe śayānas tu bharatānāṃ pitāmahaḥ",
    "GE07mbh_12_u:047.001c": "katham utsṛṣṭavān dehaṃ kaṃ ca yogam adhārayat",
    "GE07mbh_12_u:047.002": "vaiśaṃpāyana uvāca",
    "GE07mbh_12_u:047.002a": "śṛṇuṣvāvahito rājañ śucir bhūtvā samāhitaḥ",
    "GE07mbh_12_u:047.002c": "bhīṣmasya kuruśārdūla dehotsargaṃ mahātmanaḥ",
    "GE07mbh_12_u:047.002d-0064_01": "śuklapakṣasya cāṣṭamyāṃ māghamāsasya pārthiva",
    "GE07mbh_12_u:047.002d-0064_02": "prājāpatye ca nakṣatre madhyaṃ prāpte divākare",
    "GE07mbh_12_u:047.003a": "nivṛttamātre tv ayana uttare vai divākare",
    "GE07mbh_12_u:047.003c": "samāveśayad ātmānam ātmany eva samāhitaḥ",
    "GE07mbh_12_u:047.004a": "vikīrṇāṃśur ivādityo bhīṣmaḥ śaraśataiś citaḥ",
    "GE07mbh_12_u:047.004c": "śiśye paramayā lakṣmyā vṛto brāhmaṇasattamaiḥ",
    "GE07mbh_12_u:047.005a": "vyāsena vedaśravasā nāradena surarṣiṇā",
    "GE07mbh_12_u:047.005c": "devasthānena vātsyena tathāśmakasumantunā",
    "GE07mbh_12_u:047.005d-0065_01": "tathā jaimininā caiva pailena ca mahātmanā",
    "GE07mbh_12_u:047.005d-0065_02": "śāṇḍilyadevalābhyāṃ ca maitreyeṇa ca dhīmatā",
    "GE07mbh_12_u:047.005d-0066_01": "asitena vasiṣṭhena kauśikena mahātmanā",
    "GE07mbh_12_u:047.005d-0066_02": "hārītalomaśābhyāṃ ca tathātreyeṇa dhīmatā",
    "GE07mbh_12_u:047.005d-0066_03": "bṛhaspatiś ca śukraś ca cyavanaś ca mahāmuniḥ",
    "GE07mbh_12_u:047.005d-0066_04": "sanatkumāraḥ kapilo vālmīkis tumburuḥ kuruḥ",
    "GE07mbh_12_u:047.005d-0066_05": "maudgalyo bhārgavo rāmas tṛṇabindur mahāmuniḥ",
    "GE07mbh_12_u:047.005d-0066_06": "pippalādaś ca vāyuś ca saṃvartaḥ pulahaḥ kacaḥ",
    "GE07mbh_12_u:047.005d-0066_07": "kāśyapaś ca pulastyaś ca kratur dakṣaḥ parāśaraḥ",
    "GE07mbh_12_u:047.005d-0066_08": "marīcir aṅgirāḥ kāśyo gautamo gālavo muniḥ",
    "GE07mbh_12_u:047.005d-0066_09": "dhaumyo vibhāṇḍo māṇḍavyo dhaumraḥ kṛṣṇānubhautikaḥ",
    "GE07mbh_12_u:047.005d-0066_10": "ulūkaḥ paramo vipro mārkaṇḍeyo mahāmuniḥ",
    "GE07mbh_12_u:047.005d-0066_11": "bhāskariḥ pūraṇaḥ kṛṣṇaḥ sūtaḥ paramadhārmikaḥ",
    "GE07mbh_12_u:047.005d-0067_01": "taṃ bāhyamuninā caiva gālavena mahātmanā",
    "GE07mbh_12_u:047.005d-0067_02": "śrīmatā yājñavalkyena śaṅkhena pulahena ca",
    "GE07mbh_12_u:047.006a": "etaiś cānyair munigaṇair mahābhāgair mahātmabhiḥ",
    "GE07mbh_12_u:047.006c": "śraddhādamapuraskārair vṛtaś candra iva grahaiḥ",
    "GE07mbh_12_u:047.006d-0068_01": "tathānyair munibhiś caiva pulastyena mahātmanā",
    "GE07mbh_12_u:047.007a": "bhīṣmas tu puruṣavyāghraḥ karmaṇā manasā girā",
    "GE07mbh_12_u:047.007c": "śaratalpagataḥ kṛṣṇaṃ pradadhyau prāñjaliḥ sthitaḥ",
    "GE07mbh_12_u:047.008a": "svareṇa puṣṭanādena tuṣṭāva madhusūdanam",
    "GE07mbh_12_u:047.008c": "yogeśvaraṃ padmanābhaṃ viṣṇuṃ jiṣṇuṃ jagatpatim",
    "GE07mbh_12_u:047.008d-0069_01": "anādinidhanaṃ jiṣṇum ātmayoniṃ sanātanam",
    "GE07mbh_12_u:047.009a": "kṛtāñjaliḥ śucir bhūtvā vāgvidāṃ pravaraḥ prabhum",
    "GE07mbh_12_u:047.009c": "bhīṣmaḥ paramadharmātmā vāsudevam athāstuvat",
    "GE07mbh_12_u:047.010a": "ārirādhayiṣuḥ kṛṣṇaṃ vācaṃ jigamiṣāmi yām",
    "GE07mbh_12_u:047.010c": "tayā vyāsasamāsinyā prīyatāṃ",
    "GE07mbh_12_u:047.011a": "śuciḥ śuciṣadaṃ haṃsaṃ tatparaḥ parameṣṭhinam",
    "GE07mbh_12_u:047.011c": "yuktvā sarvātmanātmānaṃ taṃ prapadye prajāpatim",
    "GE07mbh_12_u:047.011d-0070_01": "anādyantaṃ paraṃ brahma na devā narṣayo viduḥ",
    "GE07mbh_12_u:047.011d-0070_02": "eko 'yaṃ veda bhagavān dhātā nārāyaṇo hariḥ",
    "GE07mbh_12_u:047.011d-0070_03": "nārāyaṇād ṛṣigaṇās tathā siddhamahoragāḥ",
    "GE07mbh_12_u:047.011d-0070_04": "devā devarṣayaś caiva yaṃ viduḥ param avyayam",
    "GE07mbh_12_u:047.011d-0070_05": "devadānavagandharvā yakṣarākṣasapannagāḥ",
    "GE07mbh_12_u:047.011d-0070_06": "yaṃ na jānanti ko hy eṣa kuto vā bhagavān iti",
    "GE07mbh_12_u:047.012a": "yasmin viśvāni bhūtāni tiṣṭhanti ca viśanti ca",
    "GE07mbh_12_u:047.012c": "guṇabhūtāni bhūteśe sūtre maṇigaṇā iva",
    "GE07mbh_12_u:047.013a": "yasmin nitye tate tantau dṛḍhe srag iva tiṣṭhati",
    "GE07mbh_12_u:047.013c": "sadasadgrathitaṃ viśvaṃ viśvāṅge viśvakarmaṇi",
    "GE07mbh_12_u:047.014a": "hariṃ sahasraśirasaṃ sahasracaraṇekṣaṇam",
    "GE07mbh_12_u:047.014b-0071_01": "sahasrabāhumukuṭaṃ sahasravadanojjvalam",
    "GE07mbh_12_u:047.014c": "prāhur nārāyaṇaṃ devaṃ yaṃ viśvasya parāyaṇam",
    "GE07mbh_12_u:047.015a": "aṇīyasām aṇīyāṃsaṃ sthaviṣṭhaṃ ca sthavīyasām",
    "GE07mbh_12_u:047.015c": "garīyasāṃ gariṣṭhaṃ ca śreṣṭhaṃ ca śreyasām api",
    "GE07mbh_12_u:047.016a": "yaṃ vākeṣv anuvākeṣu niṣatsūpaniṣatsu ca",
    "GE07mbh_12_u:047.016c": "gṛṇanti satyakarmāṇaṃ satyaṃ satyeṣu sāmasu",
    "GE07mbh_12_u:047.017a": "caturbhiś caturātmānaṃ sattvasthaṃ sātvatāṃ patim",
    "GE07mbh_12_u:047.017c": "yaṃ divyair devam arcanti guhyaiḥ paramanāmabhiḥ",
    "GE07mbh_12_u:047.017d-0072_01": "yasmin nityaṃ tapas taptaṃ yad aṅgeṣv anutiṣṭhati",
    "GE07mbh_12_u:047.017d-0072_02": "sarvātmā sarvavit sarvaḥ sarvajñaḥ sarvabhāvanaḥ",
    "GE07mbh_12_u:047.018a": "yaṃ devaṃ devakī devī vasudevād ajījanat",
    "GE07mbh_12_u:047.018c": "bhaumasya brahmaṇo guptyai dīptam agnim ivāraṇiḥ",
    "GE07mbh_12_u:047.019a": "yam ananyo vyapetāśīr ātmānaṃ vītakalmaṣam",
    "GE07mbh_12_u:047.019c": "iṣṭvānantyāya govindaṃ paśyaty ātmany avasthitam",
    "GE07mbh_12_u:047.020a": "purāṇe puruṣaḥ prokto brahmā prokto yugādiṣu",
    "GE07mbh_12_u:047.020c": "kṣaye saṃkarṣaṇaḥ proktas tam upāsyam upāsmahe",
    "GE07mbh_12_u:047.020d-0073_01": "yam ekaṃ bahudhātmānaṃ prādurbhūtam adhokṣajam",
    "GE07mbh_12_u:047.020d-0073_02": "nānyabhaktāḥ kriyāvanto yajante sarvakāmadam",
    "GE07mbh_12_u:047.020d-0073_03": "yam āhur jagataḥ kośaṃ yasmin saṃnihitāḥ prajāḥ",
    "GE07mbh_12_u:047.020d-0073_04": "yasmiṃl lokāḥ sphurantīme jale śakunayo yathā",
    "GE07mbh_12_u:047.020d-0073_05": "ṛtam ekākṣaraṃ brahma yat tat sadasataḥ param",
    "GE07mbh_12_u:047.020d-0073_06": "anādimadhyaparyantaṃ na devā narṣayo viduḥ",
    "GE07mbh_12_u:047.020d-0073_07": "yaṃ surāsuragandharvāḥ sasiddharṣimahoragāḥ",
    "GE07mbh_12_u:047.020d-0073_08": "prayatā nityam arcanti paramaṃ duḥkhabheṣajam",
    "GE07mbh_12_u:047.020d-0073_09": "anādinidhanaṃ devam ātmayoniṃ sanātanam",
    "GE07mbh_12_u:047.020d-0073_10": "apratarkyam avijñeyaṃ hariṃ nārāyaṇaṃ prabhum",
    "GE07mbh_12_u:047.021a": "ativāyvindrakarmāṇam atisūryāgnitejasam",
    "GE07mbh_12_u:047.021c": "atibuddhīndriyātmānaṃ taṃ prapadye prajāpatim",
    "GE07mbh_12_u:047.022a": "yaṃ vai viśvasya kartāraṃ jagatas tasthuṣāṃ patim",
    "GE07mbh_12_u:047.022c": "vadanti jagato 'dhyakṣam akṣaraṃ paramaṃ padam",
    "GE07mbh_12_u:047.023a": "hiraṇyavarṇaṃ yaṃ garbham aditir daityanāśanam",
    "GE07mbh_12_u:047.023c": "ekaṃ dvādaśadhā jajñe tasmai sūryātmane namaḥ",
    "GE07mbh_12_u:047.024a": "śukle devān pitṝn kṛṣṇe tarpayaty amṛtena yaḥ",
    "GE07mbh_12_u:047.024c": "yaś ca rājā dvijātīnāṃ tasmai somātmane namaḥ",
    "GE07mbh_12_u:047.024d-0074_01": "hutāśanamukhair devair dhyāyate sakalaṃ jagat",
    "GE07mbh_12_u:047.024d-0074_02": "haviḥ prathamabhoktā ca tasmai hotrātmane namaḥ",
    "GE07mbh_12_u:047.025a": "mahatas tamasaḥ pāre puruṣaṃ jvalanadyutim",
    "GE07mbh_12_u:047.025c": "yaṃ jñātvā mṛtyum atyeti tasmai jñeyātmane namaḥ",
    "GE07mbh_12_u:047.026a": "yaṃ bṛhantaṃ bṛhaty ukthe yam agnau yaṃ mahādhvare",
    "GE07mbh_12_u:047.026c": "yaṃ viprasaṃghā gāyanti tasmai vedātmane namaḥ",
    "GE07mbh_12_u:047.027a": "ṛgyajuḥsāmadhāmānaṃ daśārdhahavirākṛtim",
    "GE07mbh_12_u:047.027c": "yaṃ saptatantuṃ tanvanti tasmai yajñātmane namaḥ",
    "GE07mbh_12_u:047.027d-0075_01": "caturbhiś ca caturbhiś ca dvābhyāṃ pañcabhir eva ca",
    "GE07mbh_12_u:047.027d-0075_02": "hūyate ca punar dvābhyāṃ tasmai homātmane namaḥ",
    "GE07mbh_12_u:047.028a": "yaḥ suparṇo yajur nāma chandogātras trivṛcchirāḥ",
    "GE07mbh_12_u:047.028c": "rathaṃtarabṛhatyakṣas tasmai stotrātmane namaḥ",
    "GE07mbh_12_u:047.029a": "yaḥ sahasrasave satre jajñe viśvasṛjām ṛṣiḥ",
    "GE07mbh_12_u:047.029c": "hiraṇyavarṇaḥ śakunis tasmai haṃsātmane namaḥ",
    "GE07mbh_12_u:047.030a": "padāṅgaṃ saṃdhiparvāṇaṃ",
    "GE07mbh_12_u:047.030c": "yam āhur akṣaraṃ nityaṃ tasmai vāgātmane namaḥ",
    "GE07mbh_12_u:047.030d-0076_01": "yajñāṅgo yo varāho vai bhūtvā gām ujjahāra ha",
    "GE07mbh_12_u:047.030d-0076_02": "lokatrayahitārthāya tasmai vīryātmane namaḥ",
    "GE07mbh_12_u:047.030d-0076_03": "yaḥ śete yogam āsthāya paryaṅke nāgabhūṣite",
    "GE07mbh_12_u:047.030d-0076_04": "phaṇāsahasraracite tasmai nidrātmane namaḥ",
    "GE07mbh_12_u:047.030d-0077_01": "viśve ca marutaś caiva rudrādityāśvināv api",
    "GE07mbh_12_u:047.030d-0077_02": "vasavaḥ siddhasādhyāś ca tasmai devātmane namaḥ",
    "GE07mbh_12_u:047.030d-006_0001": "avyaktaṃ buddhyahaṃkāro mano buddhīndriyāṇi ca",
    "GE07mbh_12_u:047.030d-006_0002": "tanmātrāṇi viśeṣāś ca tasmai tattvātmane namaḥ",
    "GE07mbh_12_u:047.030d-006_0003": "bhūtaṃ bhavyaṃ bhaviṣyac ca bhūtādiprabhavāpyayaḥ",
    "GE07mbh_12_u:047.030d-006_0004": "yo 'grajaḥ sarvabhūtānāṃ tasmai bhūtātmane namaḥ",
    "GE07mbh_12_u:047.030d-006_0005": "yasya yajñe varāhasya viṣṇor amitatejasaḥ",
    "GE07mbh_12_u:047.030d-006_0006": "praṇāmaṃ ye prakurvanti teṣām api namo namaḥ",
    "GE07mbh_12_u:047.030d-006_0007": "yaṃ hi sūkṣmaṃ vicinvanti paraṃ sūkṣmavido janāḥ",
    "GE07mbh_12_u:047.030d-006_0008": "sūkṣmāsūkṣmaṃ ca yad brahma tasmai sūkṣmātmane namaḥ",
    "GE07mbh_12_u:047.030d-006_0009": "matsyo bhūtvā viriñcāya yena vedāḥ samāhṛtāḥ",
    "GE07mbh_12_u:047.030d-006_0010": "rasātalagatāḥ śīghraṃ tasmai matsyātmane namaḥ",
    "GE07mbh_12_u:047.030d-006_0011": "mandarādrir dhṛto yena prāpte hy amṛtamanthane",
    "GE07mbh_12_u:047.030d-006_0012": "atikarkaśadehāya tasmai kūrmātmane namaḥ",
    "GE07mbh_12_u:047.030d-006_0013": "vārāhaṃ rūpam āsthāya mahīṃ savanaparvatām",
    "GE07mbh_12_u:047.030d-006_0014": "uddharaty ekadaṃṣṭreṇa tasmai kroḍātmane namaḥ",
    "GE07mbh_12_u:047.030d-006_0015": "nārasiṃhavapuḥ kṛtvā sarvalokabhayaṃkaram",
    "GE07mbh_12_u:047.030d-006_0016": "hiraṇyakaśipuṃ jaghne tasmai siṃhātmane namaḥ",
    "GE07mbh_12_u:047.030d-006_0017": "piṅgekṣaṇasaṭaṃ yasya rūpaṃ daṃṣṭranakhair yutam",
    "GE07mbh_12_u:047.030d-006_0018": "dānavendrāntakaraṇaṃ tasmai dṛptātmane namaḥ",
    "GE07mbh_12_u:047.030d-006_0019": "vāmanaṃ rūpam āsthāya baliṃ saṃyamya māyayā",
    "GE07mbh_12_u:047.030d-006_0020": "trailokyaṃ krāntavān yas tu tasmai krāntātmane namaḥ",
    "GE07mbh_12_u:047.030d-006_0021": "jamadagnisuto bhūtvā rāmaḥ śastrabhṛtāṃ varaḥ",
    "GE07mbh_12_u:047.030d-006_0022": "mahīṃ niḥkṣatriyāṃ cakre tasmai rāmātmane namaḥ",
    "GE07mbh_12_u:047.030d-006_0023": "triḥsaptakṛtvo yaś caiko dharmavyutkrāntigauravāt",
    "GE07mbh_12_u:047.030d-006_0024": "jaghāna kṣatriyān saṃghe tasmai krodhātmane namaḥ",
    "GE07mbh_12_u:047.030d-006_0025": "rāmo dāśarathir bhūtvā pulastyakulanandanam",
    "GE07mbh_12_u:047.030d-006_0026": "jaghāna rāvaṇaṃ saṃkhye tasmai kṣatrātmane namaḥ",
    "GE07mbh_12_u:047.030d-006_0027": "yo halī musalī śrīmān nīlāmbaradharaḥ sthitaḥ",
    "GE07mbh_12_u:047.030d-006_0028": "rāmāya rauhiṇeyāya tasmai bhogātmane namaḥ",
    "GE07mbh_12_u:047.030d-006_0029": "śaṅkhine cakriṇe nityaṃ śārṅgiṇe pītavāsase",
    "GE07mbh_12_u:047.030d-006_0030": "vanamālādharāyaiva tasmai kṛṣṇātmane namaḥ",
    "GE07mbh_12_u:047.030d-006_0031": "vasudevasutaḥ śrīmān krīḍito nandagokule",
    "GE07mbh_12_u:047.030d-006_0032": "kaṃsasya nidhanārthāya tasmai krīḍātmane namaḥ",
    "GE07mbh_12_u:047.030d-006_0033": "vasudevatvam āgamya yador vaṃśasamudbhavaḥ",
    "GE07mbh_12_u:047.030d-006_0034": "bhūbhāraharaṇaṃ cakre tasmai kṛṣṇātmane namaḥ",
    "GE07mbh_12_u:047.030d-006_0035": "sārathyam arjunasyājau kurvan gītāmṛtaṃ dadau",
    "GE07mbh_12_u:047.030d-006_0036": "lokatrayopakārāya tasmai brahmātmane namaḥ",
    "GE07mbh_12_u:047.030d-006_0037": "dānavāṃs tu vaśe kṛtvā punar buddhatvam āgataḥ",
    "GE07mbh_12_u:047.030d-006_0038": "sargasya rakṣaṇārthāya tasmai śuddhātmane namaḥ",
    "GE07mbh_12_u:047.030d-006_0039": "haniṣyati kalau prāpte mlecchāṃs turagavāhanaḥ",
    "GE07mbh_12_u:047.030d-006_0040": "dharmasaṃsthāpako yas tu tasmai kalkyātmane namaḥ",
    "GE07mbh_12_u:047.030d-006_0041": "kṣatriyāṇāṃ sahasrāṇi prayutāny arbudāni ca",
    "GE07mbh_12_u:047.030d-006_0042": "yo 'vadhīd bhārate yuddhe tasmai krīḍātmane namaḥ",
    "GE07mbh_12_u:047.030d-006_0043": "tārānvaye kālanemiṃ hatvā dānavapuṃgavam",
    "GE07mbh_12_u:047.030d-006_0044": "dadau rājyaṃ mahendrāya tasmai mukhyātmane namaḥ",
    "GE07mbh_12_u:047.030d-006_0045": "yaḥ sarvaprāṇināṃ dehe sākṣībhūto vyavasthitaḥ",
    "GE07mbh_12_u:047.030d-006_0046": "akṣarakṣaramāṇānāṃ tasmai sākṣyātmane namaḥ",
    "GE07mbh_12_u:047.030d-006_0047": "namo 'stu te mahādeva namas te bhaktavatsala",
    "GE07mbh_12_u:047.030d-006_0048": "subrahmaṇya namas te 'stu prasīda parameśvara",
    "GE07mbh_12_u:047.030d-006_0049": "avyaktavyaktarūpeṇa vyāptaṃ sarvaṃ tvayā vibho",
    "GE07mbh_12_u:047.030d-006_0050": "nārāyaṇaṃ sahasrākṣaṃ sarvalokamaheśvaram",
    "GE07mbh_12_u:047.030d-006_0051": "hiraṇyanābhaṃ yajñāṅgam amṛtaṃ viśvatomukham",
    "GE07mbh_12_u:047.030d-006_0052": "sarvadā sarvakāryeṣu nāsti teṣām amaṅgalam",
    "GE07mbh_12_u:047.030d-006_0053": "yeṣāṃ hṛdistho deveśo maṅgalāyatanaṃ hariḥ",
    "GE07mbh_12_u:047.030d-006_0054": "maṅgalaṃ bhagavān viṣṇur maṅgalaṃ madhusūdanaḥ",
    "GE07mbh_12_u:047.030d-006_0055": "maṅgalaṃ puṇḍarīkākṣo maṅgalaṃ garuḍadhvajaḥ",
    "GE07mbh_12_u:047.031a": "yaś cinoti satāṃ setum ṛtenāmṛtayoninā",
    "GE07mbh_12_u:047.031c": "dharmārthavyavahārāṅgais tasmai satyātmane namaḥ",
    "GE07mbh_12_u:047.032a": "yaṃ pṛthagdharmacaraṇāḥ pṛthagdharmaphalaiṣiṇaḥ",
    "GE07mbh_12_u:047.032c": "pṛthagdharmaiḥ samarcanti tasmai dharmātmane namaḥ",
    "GE07mbh_12_u:047.032d-0078_01": "yataḥ sarve prasūyante hy anaṅgātmāṅgadehinaḥ",
    "GE07mbh_12_u:047.032d-0078_02": "unmādaḥ sarvabhūtānāṃ tasmai kāmātmane namaḥ",
    "GE07mbh_12_u:047.033a": "yaṃ taṃ vyaktastham avyaktaṃ vicinvanti maharṣayaḥ",
    "GE07mbh_12_u:047.033c": "kṣetre kṣetrajñam āsīnaṃ tasmai kṣetrātmane namaḥ",
    "GE07mbh_12_u:047.034a": "yaṃ dṛgātmānam ātmasthaṃ vṛtaṃ ṣoḍaśabhir guṇaiḥ",
    "GE07mbh_12_u:047.034c": "prāhuḥ saptadaśaṃ sāṃkhyās tasmai sāṃkhyātmane namaḥ",
    "GE07mbh_12_u:047.035a": "yaṃ vinidrā jitaśvāsāḥ sattvasthāḥ saṃyatendriyāḥ",
    "GE07mbh_12_u:047.035c": "jyotiḥ paśyanti yuñjānās tasmai yogātmane namaḥ",
    "GE07mbh_12_u:047.036a": "apuṇyapuṇyoparame yaṃ punarbhavanirbhayāḥ",
    "GE07mbh_12_u:047.036c": "śāntāḥ saṃnyāsino yānti tasmai mokṣātmane namaḥ",
    "GE07mbh_12_u:047.037a": "yo 'sau yugasahasrānte pradīptārcir vibhāvasuḥ",
    "GE07mbh_12_u:047.037c": "saṃbhakṣayati bhūtāni tasmai ghorātmane namaḥ",
    "GE07mbh_12_u:047.038a": "saṃbhakṣya sarvabhūtāni kṛtvā caikārṇavaṃ jagat",
    "GE07mbh_12_u:047.038c": "bālaḥ svapiti yaś caikas tasmai māyātmane namaḥ",
    "GE07mbh_12_u:047.039a": "sahasraśirase tasmai puruṣāyāmitātmane",
    "GE07mbh_12_u:047.039c": "catuḥsamudraparyāyayoganidrātmane namaḥ",
    "GE07mbh_12_u:047.040a": "ajasya nābhāv adhyekaṃ yasmin viśvaṃ pratiṣṭhitam",
    "GE07mbh_12_u:047.040c": "puṣkaraṃ puṣkarākṣasya tasmai padmātmane namaḥ",
    "GE07mbh_12_u:047.041a": "yasya keśeṣu jīmūtā nadyaḥ sarvāṅgasaṃdhiṣu",
    "GE07mbh_12_u:047.041c": "kukṣau samudrāś catvāras tasmai toyātmane namaḥ",
    "GE07mbh_12_u:047.041d-0079_01": "yasmāt sarvāḥ prasūyante sargapralayavikriyāḥ",
    "GE07mbh_12_u:047.041d-0079_02": "yasmiṃś caiva pralīyante tasmai hetvātmane namaḥ",
    "GE07mbh_12_u:047.041d-0079_03": "yo niṣaṇṇo bhaved rātrau divā bhavati viṣṭhitaḥ",
    "GE07mbh_12_u:047.041d-0079_04": "iṣṭāniṣṭasya ca draṣṭā tasmai draṣṭātmane namaḥ",
    "GE07mbh_12_u:047.041d-0079_05": "akuṇṭhaṃ sarvakāryeṣu dharmakāryārtham udyatam",
    "GE07mbh_12_u:047.041d-0079_06": "vaikuṇṭhasya hi tad rūpaṃ tasmai kāryātmane namaḥ",
    "GE07mbh_12_u:047.041d-0079_07": "triḥsaptakṛtvo yaḥ kṣatraṃ dharmavyutkrāntagauravam",
    "GE07mbh_12_u:047.041d-0079_08": "kruddho nijaghne samare tasmai krauryātmane namaḥ",
    "GE07mbh_12_u:047.041d-0079_09": "vibhajya paṃcadhātmānaṃ vāyur bhūtvā śarīragaḥ",
    "GE07mbh_12_u:047.041d-0079_10": "yaś ceṣṭayati bhūtāni tasmai vāyvātmane namaḥ",
    "GE07mbh_12_u:047.042a": "yugeṣv āvartate yo 'ṃśair dinartvanayahāyanaiḥ",
    "GE07mbh_12_u:047.042c": "sargapralayayoḥ kartā tasmai kālātmane namaḥ",
    "GE07mbh_12_u:047.043a": "brahma vaktraṃ bhujau kṣatraṃ kṛtsnam ūrūdaraṃ viśaḥ",
    "GE07mbh_12_u:047.043c": "pādau yasyāśritāḥ śūdrās tasmai varṇātmane namaḥ",
    "GE07mbh_12_u:047.044a": "yasyāgnir āsyaṃ dyaur mūrdhā khaṃ nābhiś caraṇau kṣitiḥ",
    "GE07mbh_12_u:047.044c": "sūryaś cakṣur diśaḥ śrotre tasmai lokātmane namaḥ",
    "GE07mbh_12_u:047.045a": "viṣaye vartamānānāṃ yaṃ taṃ vaiśeṣikair guṇaiḥ",
    "GE07mbh_12_u:047.045c": "prāhur viṣayagoptāraṃ tasmai goptrātmane namaḥ",
    "GE07mbh_12_u:047.046a": "annapānendhanamayo rasaprāṇavivardhanaḥ",
    "GE07mbh_12_u:047.046c": "yo dhārayati bhūtāni tasmai prāṇātmane namaḥ",
    "GE07mbh_12_u:047.046d-0080_01": "prāṇānāṃ dhāraṇārthāya yo 'nnaṃ bhuṅkte caturvidham",
    "GE07mbh_12_u:047.046d-0080_02": "antarbhūtaḥ pacaty agnis tasmai pākātmane namaḥ",
    "GE07mbh_12_u:047.046d-0080_03": "piṅgekṣaṇasaṭaṃ yasya rūpaṃ daṃṣṭrānakhāyudham",
    "GE07mbh_12_u:047.046d-0080_04": "dānavendrāntakaraṇaṃ tasmai dṛptātmane namaḥ",
    "GE07mbh_12_u:047.046d-0080_05": "rasātalagataḥ śrīmān ananto bhagavān vibhuḥ",
    "GE07mbh_12_u:047.046d-0080_06": "jagad dhārayate kṛtsnaṃ tasmai vīryātmane namaḥ",
    "GE07mbh_12_u:047.046d-0081_01": "viṣaye vartamānānāṃ śrotrādīnāṃ ca yaḥ prabhuḥ",
    "GE07mbh_12_u:047.046d-0081_02": "vedate sarvaviṣayāṃs tasmai citrātmane namaḥ",
    "GE07mbh_12_u:047.046d-0082_01": "yaṃ na devā na gandharvā na daityā na ca dānavāḥ",
    "GE07mbh_12_u:047.046d-0082_02": "tattvato hi vijānanti tasmai sūkṣmātmane namaḥ",
    "GE07mbh_12_u:047.046d-0083_01": "jvalanārkendutārāṇāṃ jyotiṣāṃ divyamūrtinām",
    "GE07mbh_12_u:047.046d-0083_02": "yas tejayati tejāṃsi tasmai tejātmane namaḥ",
    "GE07mbh_12_u:047.047a": "paraḥ kālāt paro yajñāt paraḥ sadasatoś ca yaḥ",
    "GE07mbh_12_u:047.047c": "anādir ādir viśvasya tasmai viśvātmane namaḥ",
    "GE07mbh_12_u:047.047d-0084_01": "vaidyuto jāṭharaś caiva pāvakaḥ śucir eva ca",
    "GE07mbh_12_u:047.047d-0084_02": "dahanaḥ sarvabhakṣāṇāṃ tasmai vahnyātmane namaḥ",
    "GE07mbh_12_u:047.047d-007_0001": "sutale talamadhyastho hatvā tu madhukaiṭabhau",
    "GE07mbh_12_u:047.047d-007_0002": "uddhṛtā yena vai vedās tasmai matsyātmane namaḥ",
    "GE07mbh_12_u:047.047d-007_0003": "sasāgaranagāṃ bibhratsaptadvīpāṃ vasuṃdharām",
    "GE07mbh_12_u:047.047d-007_0004": "yo dhārayati pṛṣṭhena tasmai kūrmātmane namaḥ",
    "GE07mbh_12_u:047.047d-007_0005": "ekārṇave mahīṃ magnāṃ vārāhaṃ rūpam āsthitaḥ",
    "GE07mbh_12_u:047.047d-007_0006": "uddadhāra mahīṃ yo 'sau tasmai kroḍātmane namaḥ",
    "GE07mbh_12_u:047.047d-007_0007": "nārasiṃhaṃ tataḥ kṛtvā yas trailokyabhayaṃkaram",
    "GE07mbh_12_u:047.047d-007_0008": "hiraṇyakaśipuṃ jaghne tasmai siṃhātmane namaḥ",
    "GE07mbh_12_u:047.047d-007_0009": "vāmanaṃ rūpam āsthāya baliṃ saṃyamya māyayā",
    "GE07mbh_12_u:047.047d-007_0010": "ime krāntās trayo lokās tasmai krāntātmane namaḥ",
    "GE07mbh_12_u:047.047d-007_0011": "jamadagnisuto bhūtvā rāmaḥ paraśudhṛk prabhuḥ",
    "GE07mbh_12_u:047.047d-007_0012": "sahasrārjunahantā yas tasmā ugrātmane namaḥ",
    "GE07mbh_12_u:047.047d-007_0013": "rāmo dāśarathir bhūtvā paulastyakulanandanam",
    "GE07mbh_12_u:047.047d-007_0014": "jaghāna rāvaṇaṃ saṃkhye tasmai kṣatrātmane namaḥ",
    "GE07mbh_12_u:047.047d-007_0015": "vasudevasutaḥ śrīmān vāsudevo jagatpatiḥ",
    "GE07mbh_12_u:047.047d-007_0016": "jahāra vasudhābhāraṃ tasmai kṛṣṇātmane namaḥ",
    "GE07mbh_12_u:047.047d-007_0017": "buddharūpaṃ samāsthāya sarvadharmaparāyaṇaḥ",
    "GE07mbh_12_u:047.047d-007_0018": "mohayan sarvabhūtāni tasmai mohātmane namaḥ",
    "GE07mbh_12_u:047.047d-007_0019": "haniṣyati kaler ante mlecchāṃs turagavāhanaḥ",
    "GE07mbh_12_u:047.047d-007_0020": "dharmasaṃsthāpanārthāya tasmai kālātmane namaḥ",
    "GE07mbh_12_u:047.047d-007_0021": "anādir ādir viśvasya tasmai viśvātmane namaḥ",
    "GE07mbh_12_u:047.048a": "yo mohayati bhūtāni sneharāgānubandhanaiḥ",
    "GE07mbh_12_u:047.048c": "sargasya rakṣaṇārthāya tasmai mohātmane namaḥ",
    "GE07mbh_12_u:047.048d-0085_01": "caitanyaṃ sarvato nityaṃ sarvaprāṇihṛdi sthitam",
    "GE07mbh_12_u:047.048d-0085_02": "sarvātītataraṃ sūkṣmaṃ tasmai sūkṣmātmane namaḥ",
    "GE07mbh_12_u:047.049a": "ātmajñānam idaṃ jñānaṃ jñātvā pañcasv avasthitam",
    "GE07mbh_12_u:047.049c": "yaṃ jñānino 'dhigacchanti tasmai jñānātmane namaḥ",
    "GE07mbh_12_u:047.049d-0086_01": "sāṃkhyair yogair viniścitya sādhyaiś ca paramarṣibhiḥ",
    "GE07mbh_12_u:047.049d-0086_02": "yasya na jñāyate tattvaṃ tasmai guhyātmane namaḥ",
    "GE07mbh_12_u:047.050a": "aprameyaśarīrāya sarvato 'nantacakṣuṣe",
    "GE07mbh_12_u:047.050c": "apāraparimeyāya tasmai cintyātmane namaḥ",
    "GE07mbh_12_u:047.051a": "jaṭine daṇḍine nityaṃ lambodaraśarīriṇe",
    "GE07mbh_12_u:047.051c": "kamaṇḍaluniṣaṅgāya tasmai brahmātmane namaḥ",
    "GE07mbh_12_u:047.051d-0087_01": "yo jāto vasudevena devakyāṃ yadunandanaḥ",
    "GE07mbh_12_u:047.051d-0087_02": "śaṅkhacakragadāpāṇir vāsudevātmane namaḥ",
    "GE07mbh_12_u:047.052a": "śūline tridaśeśāya tryambakāya mahātmane",
    "GE07mbh_12_u:047.052c": "bhasmadigdhordhvaliṅgāya tasmai rudrātmane namaḥ",
    "GE07mbh_12_u:047.052d-0088_01": "śiraḥkapālamālāya vyāghracarmanivāsine",
    "GE07mbh_12_u:047.052d-0088_02": "bhasmadigdhaśarīrāya tasmai rudrātmane namaḥ",
    "GE07mbh_12_u:047.052d-0089_01": "candrārdhakṛtaśīrṣāya vyālayajñopavītine",
    "GE07mbh_12_u:047.052d-0089_02": "pinākaśūlahastāya tasmā ugrātmane namaḥ",
    "GE07mbh_12_u:047.053a": "pañcabhūtātmabhūtāya bhūtādinidhanātmane",
    "GE07mbh_12_u:047.053c": "akrodhadrohamohāya tasmai śāntātmane namaḥ",
    "GE07mbh_12_u:047.054a": "yasmin sarvaṃ yataḥ sarvaṃ yaḥ sarvaṃ sarvataś ca yaḥ",
    "GE07mbh_12_u:047.054c": "yaś ca sarvamayo nityaṃ tasmai sarvātmane namaḥ",
    "GE07mbh_12_u:047.055a": "viśvakarman namas te 'stu viśvātman viśvasaṃbhava",
    "GE07mbh_12_u:047.055c": "apavargo 'si bhūtānāṃ pañcānāṃ parataḥ sthitaḥ",
    "GE07mbh_12_u:047.056a": "namas te triṣu lokeṣu namas te paratastriṣu",
    "GE07mbh_12_u:047.056c": "namas te dikṣu sarvāsu tvaṃ hi sarvaparāyaṇam",
    "GE07mbh_12_u:047.057a": "namas te bhagavan viṣṇo lokānāṃ prabhavāpyaya",
    "GE07mbh_12_u:047.057c": "tvaṃ hi kartā hṛṣīkeśa saṃhartā cāparājitaḥ",
    "GE07mbh_12_u:047.058a": "tena paśyāmi te divyān bhāvān hi triṣu vartmasu",
    "GE07mbh_12_u:047.058c": "tac ca paśyāmi tattvena yat te rūpaṃ sanātanam",
    "GE07mbh_12_u:047.059a": "divaṃ te śirasā vyāptaṃ padbhyāṃ devī vasuṃdharā",
    "GE07mbh_12_u:047.059c": "vikrameṇa trayo lokāḥ puruṣo 'si sanātanaḥ",
    "GE07mbh_12_u:047.059d-0090_01": "diśo bhujā raviś cakṣur vīryaṃ śukraprajāpatī",
    "GE07mbh_12_u:047.059d-0090_02": "sapta mārgā niruddhās te vāyor amitatejasaḥ",
    "GE07mbh_12_u:047.059d-0091_01": "avyaktaṃ vyaktarūpeṇa vyāptaṃ sarvaṃ tvayā vibho",
    "GE07mbh_12_u:047.059d-0091_02": "vyaktāvyaktasvarūpeṇa vyāptaṃ sarvaṃ tvayā vibho",
    "GE07mbh_12_u:047.059d-0091_03": "avyaktaṃ brahmaṇo rūpaṃ vyaktam etac carācaram",
    "GE07mbh_12_u:047.060a": "atasīpuṣpasaṃkāśaṃ pītavāsasam acyutam",
    "GE07mbh_12_u:047.060b-0092_01": "vapuṃṣy anumimītas te meghasyeva savidyutaḥ",
    "GE07mbh_12_u:047.060b-0093_01": "namo narakasaṃtrāsarakṣāmaṇḍalakāriṇe",
    "GE07mbh_12_u:047.060b-0093_02": "saṃsāranimnagāvartatarakāṣṭhāya viṣṇave",
    "GE07mbh_12_u:047.060b-0093_03": "namo brahmaṇyadevāya gobrāhmaṇahitāya ca",
    "GE07mbh_12_u:047.060b-0093_04": "jagaddhitāya kṛṣṇāya govindāya namo namaḥ",
    "GE07mbh_12_u:047.060b-0093_05": "prāṇakāntārapātheyaṃ saṃsāracchedabheṣajam",
    "GE07mbh_12_u:047.060b-0093_06": "duḥkhaśokaparitrāṇaṃ harir ity akṣaradvayam",
    "GE07mbh_12_u:047.060b-0094_01": "eko 'pi kṛṣṇasya kṛtaḥ praṇāmo",
    "GE07mbh_12_u:047.060b-0094_02": "daśāśvamedhāvabhṛthena tulyaḥ",
    "GE07mbh_12_u:047.060b-0094_03": "daśāśvamedhī punar eti janma",
    "GE07mbh_12_u:047.060b-0094_04": "kṛṣṇapraṇāmī na punarbhavāya",
    "GE07mbh_12_u:047.060b-0094_05": "kṛṣṇavratāḥ kṛṣṇam anusmaranto",
    "GE07mbh_12_u:047.060b-0094_06": "rātrau ca kṛṣṇaṃ punar utthitā ye",
    "GE07mbh_12_u:047.060b-0094_07": "te kṛṣṇadehāḥ praviśanti kṛṣṇam",
    "GE07mbh_12_u:047.060b-0094_08": "ājyaṃ yathā mantrahutaṃ hutāśe",
    "GE07mbh_12_u:047.060b-0095_01": "nārāyaṇaṃ sahasrākṣaṃ sarvalokanamaskṛtam",
    "GE07mbh_12_u:047.060b-0095_02": "hiraṇyanābhaṃ yajñāṅgam amṛtaṃ viśvatomukham",
    "GE07mbh_12_u:047.060c": "ye namasyanti govindaṃ na teṣāṃ vidyate bhayam",
    "GE07mbh_12_u:047.061a": "yathā viṣṇumayaṃ satyaṃ yathā viṣṇumayaṃ haviḥ",
    "GE07mbh_12_u:047.061c": "yathā viṣṇumayaṃ sarvaṃ pāpmā me naśyatāṃ tathā",
    "GE07mbh_12_u:047.061d-0096_01": "tasya yajñavarāhasya viṣṇor amitatejasaḥ",
    "GE07mbh_12_u:047.061d-0096_02": "praṇāmaṃ ye 'pi kurvanti teṣām api namo namaḥ",
    "GE07mbh_12_u:047.062a": "tvāṃ prapannāya bhaktāya gatim iṣṭāṃ jigīṣave",
    "GE07mbh_12_u:047.062c": "yac chreyaḥ puṇḍarīkākṣa tad dhyāyasva surottama",
    "GE07mbh_12_u:047.063a": "iti vidyātapoyonir ayonir viṣṇur īḍitaḥ",
    "GE07mbh_12_u:047.063c": "vāgyajñenārcito devaḥ prīyatāṃ me janārdanaḥ",
    "GE07mbh_12_u:047.063d-0097_01": "nārāyaṇaparaṃ brahma nārāyaṇaparaṃ tapaḥ",
    "GE07mbh_12_u:047.063d-0097_02": "nārāyaṇaparaṃ cedaṃ sarvaṃ nārāyaṇātmakam",
    "GE07mbh_12_u:047.064a": "etāvad uktvā vacanaṃ bhīṣmas tadgatamānasaḥ",
    "GE07mbh_12_u:047.064c": "nama ity eva kṛṣṇāya praṇāmam akarot tadā",
    "GE07mbh_12_u:047.065a": "abhigamya tu yogena bhaktiṃ bhīṣmasya mādhavaḥ",
    "GE07mbh_12_u:047.065c": "traikālyadarśanaṃ jñānaṃ divyaṃ dātuṃ yayau hariḥ",
    "GE07mbh_12_u:047.065d-0098_01": "anādinidhanaṃ viṣṇuṃ sarvalokamaheśvaram",
    "GE07mbh_12_u:047.065d-0098_02": "lokādhyakṣaṃ stuvan nityaṃ sarvapāpaiḥ pramucyate",
    "GE07mbh_12_u:047.065d-0098_03": "stavarājaḥ samāpto 'yaṃ viṣṇor adbhutakarmaṇaḥ",
    "GE07mbh_12_u:047.065d-0098_04": "gāṅgeyena purā gītaḥ mahāpātakanāśanaḥ",
    "GE07mbh_12_u:047.066a": "tasminn uparate śabde tatas te brahmavādinaḥ",
    "GE07mbh_12_u:047.066c": "bhīṣmaṃ vāgbhir bāṣpakaṇṭhās tam ānarcur mahāmatim",
    "GE07mbh_12_u:047.067a": "te stuvantaś ca viprāgryāḥ keśavaṃ puruṣottamam",
    "GE07mbh_12_u:047.067c": "bhīṣmaṃ ca śanakaiḥ sarve praśaśaṃsuḥ punaḥ punaḥ",
    "GE07mbh_12_u:047.068a": "viditvā bhaktiyogaṃ tu bhīṣmasya puruṣottamaḥ",
    "GE07mbh_12_u:047.068c": "sahasotthāya saṃhṛṣṭo yānam evānvapadyata",
    "GE07mbh_12_u:047.069a": "keśavaḥ sātyakiś caiva rathenaikena jagmatuḥ",
    "GE07mbh_12_u:047.069c": "apareṇa mahātmānau",
    "GE07mbh_12_u:047.070a": "bhīmaseno yamau cobhau ratham ekaṃ samāsthitau",
    "GE07mbh_12_u:047.070c": "kṛpo yuyutsuḥ sūtaś ca saṃjayaś cāparaṃ ratham",
    "GE07mbh_12_u:047.071a": "te rathair nagarākāraiḥ prayātāḥ puruṣarṣabhāḥ",
    "GE07mbh_12_u:047.071c": "nemighoṣeṇa mahatā kampayanto vasuṃdharām",
    "GE07mbh_12_u:047.072a": "tato giraḥ puruṣavaras tavānvitā; dvijeritāḥ pathi sumanāḥ sa śuśruve",
    "GE07mbh_12_u:047.072c": "kṛtāñjaliṃ praṇatam athāparaṃ janaṃ; sa keśihā muditamanābhyanandata",
    "GE07mbh_12_u:047.072d-0099_01": "iti smaran paṭhati ca śārṅgadhanvanaḥ",
    "GE07mbh_12_u:047.072d-0099_02": "śṛṇoti vā",
    "GE07mbh_12_u:047.072d-0099_03": "sa cakrabhṛtpratihatasarvakilbiṣo",
    "GE07mbh_12_u:047.072d-0099_04": "janārdanaṃ praviśati",
    "GE07mbh_12_u:047.072d-0099_05": "yaṃ yoginaḥ prāṇaviyogakāle",
    "GE07mbh_12_u:047.072d-0099_06": "yatnena citte viniveśayanti",
    "GE07mbh_12_u:047.072d-0099_07": "sa taṃ purastād dharim īkṣamāṇaḥ",
    "GE07mbh_12_u:047.072d-0099_08": "prāṇāñ jahau prāptaphalo hi bhīṣmaḥ",
    "GE07mbh_12_u:047.072d-0099_09": "stavarājaḥ samāpto 'yaṃ viṣṇor adbhutakarmaṇaḥ",
    "GE07mbh_12_u:047.072d-0099_10": "gāṅgeyena purā gīto mahāpātakanāśanaḥ",
    "GE07mbh_12_u:047.072d-0099_11": "idaṃ naraḥ stavarājaṃ mumukṣuḥ",
    "GE07mbh_12_u:047.072d-0099_12": "paṭhañ śuciḥ kaluṣitakalmaṣāpaham",
    "GE07mbh_12_u:047.072d-0099_13": "vyatītya lokān mahataḥ samāgatān",
    "GE07mbh_12_u:047.072d-0099_14": "padaṃ saṃgacchaty amṛtaṃ mahātmanaḥ",
    "GE07mbh_12_u:048.001": "vaiśaṃpāyana uvāca",
    "GE07mbh_12_u:048.001a": "tataḥ sa ca hṛṣīkeśaḥ sa ca rājā yudhiṣṭhiraḥ",
    "GE07mbh_12_u:048.001c": "kṛpādayaś ca te sarve catvāraḥ pāṇḍavāś ca ha",
    "GE07mbh_12_u:048.002a": "rathais te nagarākāraiḥ patākādhvajaśobhitaiḥ",
    "GE07mbh_12_u:048.002c": "yayur āśu kurukṣetraṃ vājibhiḥ śīghragāmibhiḥ",
    "GE07mbh_12_u:048.003a": "te 'vatīrya kurukṣetraṃ keśamajjāsthisaṃkulam",
    "GE07mbh_12_u:048.003c": "dehanyāsaḥ kṛto yatra kṣatriyais tair mahātmabhiḥ",
    "GE07mbh_12_u:048.004a": "gajāśvadehāsthicayaiḥ parvatair iva saṃcitam",
    "GE07mbh_12_u:048.004c": "naraśīrṣakapālaiś ca śaṅkhair iva samācitam",
    "GE07mbh_12_u:048.005a": "citāsahasrair nicitaṃ",
    "GE07mbh_12_u:048.005c": "āpānabhūmiṃ kālasya tadā bhuktojjhitām iva",
    "GE07mbh_12_u:048.006a": "bhūtasaṃghānucaritaṃ rakṣogaṇaniṣevitam",
    "GE07mbh_12_u:048.006c": "paśyantas te kurukṣetraṃ yayur āśu mahārathāḥ",
    "GE07mbh_12_u:048.007a": "gacchann eva mahābāhuḥ sarvayādavanandanaḥ",
    "GE07mbh_12_u:048.007c": "yudhiṣṭhirāya provāca jāmadagnyasya vikramam",
    "GE07mbh_12_u:048.008a": "amī rāmahradāḥ pañca dṛśyante pārtha dūrataḥ",
    "GE07mbh_12_u:048.008c": "yeṣu saṃtarpayām āsa pūrvān kṣatriyaśoṇitaiḥ",
    "GE07mbh_12_u:048.009a": "triḥsaptakṛtvo vasudhāṃ kṛtvā niḥkṣatriyāṃ prabhuḥ",
    "GE07mbh_12_u:048.009c": "ihedānīṃ tato rāmaḥ karmaṇo virarāma ha",
    "GE07mbh_12_u:048.010": "yudhiṣṭhira uvāca",
    "GE07mbh_12_u:048.010a": "triḥsaptakṛtvaḥ pṛthivī kṛtā niḥkṣatriyā tadā",
    "GE07mbh_12_u:048.010c": "rāmeṇeti yad āttha tvam atra me saṃśayo mahān",
    "GE07mbh_12_u:048.011a": "kṣatrabījaṃ yadā dagdhaṃ rāmeṇa yadupuṃgava",
    "GE07mbh_12_u:048.011c": "kathaṃ bhūyaḥ samutpattiḥ kṣatrasyāmitavikrama",
    "GE07mbh_12_u:048.012a": "mahātmanā bhagavatā rāmeṇa yadupuṃgava",
    "GE07mbh_12_u:048.012c": "katham utsāditaṃ kṣatraṃ kathaṃ vṛddhiṃ punar gatam",
    "GE07mbh_12_u:048.013a": "mahābhāratayuddhe hi koṭiśaḥ kṣatriyā hatāḥ",
    "GE07mbh_12_u:048.013c": "tathābhūc ca mahī kīrṇā kṣatriyair vadatāṃ vara",
    "GE07mbh_12_u:048.013d-0100_01": "kimarthaṃ bhārgaveṇedaṃ kṣatram utsāditaṃ purā",
    "GE07mbh_12_u:048.013d-0100_02": "rāmeṇa yaduśārdūla kurukṣetre mahātmanā",
    "GE07mbh_12_u:048.014a": "evaṃ me chindhi vārṣṇeya saṃśayaṃ tārkṣyaketana",
    "GE07mbh_12_u:048.014c": "āgamo hi paraḥ kṛṣṇa tvatto no vāsavānuja",
    "GE07mbh_12_u:048.015": "vaiśaṃpāyana uvāca",
    "GE07mbh_12_u:048.015a": "tato vrajann eva gadāgrajaḥ prabhuḥ; śaśaṃsa tasmai nikhilena tattvataḥ",
    "GE07mbh_12_u:048.015c": "yudhiṣṭhirāyāpratimaujase tadā; yathābhavat kṣatriyasaṃkulā mahī",
    "GE07mbh_12_u:049.001": "vāsudeva uvāca",
    "GE07mbh_12_u:049.001a": "śṛṇu kaunteya rāmasya mayā yāvat pariśrutam",
    "GE07mbh_12_u:049.001c": "maharṣīṇāṃ kathayatāṃ kāraṇaṃ tasya janma ca",
    "GE07mbh_12_u:049.002a": "yathā ca jāmadagnyena koṭiśaḥ kṣatriyā hatāḥ",
    "GE07mbh_12_u:049.002c": "udbhūtā rājavaṃśeṣu ye bhūyo bhārate hatāḥ",
    "GE07mbh_12_u:049.003a": "jahnor ajahnus tanayo ballavas tasya cātmajaḥ",
    "GE07mbh_12_u:049.003c": "kuśiko nāma dharmajñas tasya putro mahīpatiḥ",
    "GE07mbh_12_u:049.004a": "ugraṃ tapaḥ samātiṣṭhat sahasrākṣasamo bhuvi",
    "GE07mbh_12_u:049.004c": "putraṃ labheyam ajitaṃ trilokeśvaram ity uta",
    "GE07mbh_12_u:049.005a": "tam ugratapasaṃ dṛṣṭvā sahasrākṣaḥ puraṃdaraḥ",
    "GE07mbh_12_u:049.005c": "samarthaḥ putrajanane svayam evaitya bhārata",
    "GE07mbh_12_u:049.006a": "putratvam agamad rājaṃs tasya lokeśvareśvaraḥ",
    "GE07mbh_12_u:049.006c": "gādhir nāmābhavat putraḥ kauśikaḥ pākaśāsanaḥ",
    "GE07mbh_12_u:049.007a": "tasya kanyābhavad rājan nāmnā satyavatī prabho",
    "GE07mbh_12_u:049.007c": "tāṃ gādhiḥ kaviputrāya sorcīkāya dadau prabhuḥ",
    "GE07mbh_12_u:049.008a": "tataḥ prītas tu kaunteya bhārgavaḥ kurunandana",
    "GE07mbh_12_u:049.008c": "putrārthe śrapayām āsa caruṃ gādhes tathaiva ca",
    "GE07mbh_12_u:049.009a": "āhūya cāha tāṃ bhāryām ṛcīko bhārgavas tadā",
    "GE07mbh_12_u:049.009c": "upayojyaś carur ayaṃ tvayā mātrāpy ayaṃ tava",
    "GE07mbh_12_u:049.010a": "tasyā janiṣyate putro dīptimān kṣatriyarṣabhaḥ",
    "GE07mbh_12_u:049.010c": "ajayyaḥ kṣatriyair loke kṣatriyarṣabhasūdanaḥ",
    "GE07mbh_12_u:049.011a": "tavāpi putraṃ kalyāṇi dhṛtimantaṃ taponvitam",
    "GE07mbh_12_u:049.011c": "śamātmakaṃ dvijaśreṣṭhaṃ carur eṣa vidhāsyati",
    "GE07mbh_12_u:049.012a": "ity evam uktvā tāṃ bhāryām ṛcīko bhṛgunandanaḥ",
    "GE07mbh_12_u:049.012c": "tapasy abhirato dhīmāñ jagāmāraṇyam eva ha",
    "GE07mbh_12_u:049.013a": "etasminn eva kāle tu tīrthayātrāparo nṛpaḥ",
    "GE07mbh_12_u:049.013c": "gādhiḥ sadāraḥ saṃprāpta ṛcīkasyāśramaṃ prati",
    "GE07mbh_12_u:049.014a": "carudvayaṃ gṛhītvā tu rājan satyavatī tadā",
    "GE07mbh_12_u:049.014c": "bhartur vākyād athāvyagrā mātre hṛṣṭā nyavedayat",
    "GE07mbh_12_u:049.015a": "mātā tu tasyāḥ kaunteya duhitre svaṃ caruṃ dadau",
    "GE07mbh_12_u:049.015c": "tasyāś carum athājñātam ātmasaṃsthaṃ cakāra ha",
    "GE07mbh_12_u:049.016a": "atha satyavatī garbhaṃ kṣatriyāntakaraṃ tadā",
    "GE07mbh_12_u:049.016c": "dhārayām āsa dīptena vapuṣā ghoradarśanam",
    "GE07mbh_12_u:049.017a": "tām ṛcīkas tadā dṛṣṭvā dhyānayogena vai tataḥ",
    "GE07mbh_12_u:049.017c": "abravīd rājaśārdūla svāṃ bhāryāṃ varavarṇinīm",
    "GE07mbh_12_u:049.018a": "mātrāsi vyaṃsitā bhadre caruvyatyāsahetunā",
    "GE07mbh_12_u:049.018c": "janiṣyate hi te putraḥ krūrakarmā mahābalaḥ",
    "GE07mbh_12_u:049.019a": "janiṣyate hi te bhrātā brahmabhūtas tapodhanaḥ",
    "GE07mbh_12_u:049.019c": "viśvaṃ hi brahma tapasā mayā tatra samarpitam",
    "GE07mbh_12_u:049.019d-0101_01": "kṣatravīryaṃ ca sakalaṃ tava mātre samarpitam",
    "GE07mbh_12_u:049.019d-0101_02": "viparyayeṇa te bhadre naitad evaṃ bhaviṣyati",
    "GE07mbh_12_u:049.019d-0101_03": "mātus te brāhmaṇo bhūyāt tava ca kṣatriyaḥ sutaḥ",
    "GE07mbh_12_u:049.020a": "saivam uktā mahābhāgā bhartrā satyavatī tadā",
    "GE07mbh_12_u:049.020c": "papāta śirasā tasmai vepantī cābravīd idam",
    "GE07mbh_12_u:049.021a": "nārho 'si bhagavann adya vaktum evaṃvidhaṃ vacaḥ",
    "GE07mbh_12_u:049.021c": "brāhmaṇāpasadaṃ putraṃ prāpsyasīti mahāmune",
    "GE07mbh_12_u:049.022": "ṛcīka uvāca",
    "GE07mbh_12_u:049.022a": "naiṣa saṃkalpitaḥ kāmo mayā bhadre tathā tvayi",
    "GE07mbh_12_u:049.022c": "ugrakarmā bhavet putraś carur mātā ca kāraṇam",
    "GE07mbh_12_u:049.023": "satyavaty uvāca",
    "GE07mbh_12_u:049.023a": "icchaṃl lokān api mune sṛjethāḥ kiṃ punar mama",
    "GE07mbh_12_u:049.023c": "śamātmakam ṛjuṃ putraṃ labheyaṃ japatāṃ vara",
    "GE07mbh_12_u:049.024": "ṛcīka uvāca",
    "GE07mbh_12_u:049.024a": "noktapūrvaṃ mayā bhadre svaireṣv apy anṛtaṃ vacaḥ",
    "GE07mbh_12_u:049.024c": "kim utāgniṃ samādhāya mantravac carusādhane",
    "GE07mbh_12_u:049.024d-0102_01": "dṛṣṭam etat purā bhadre jñātaṃ ca tapasā mayā",
    "GE07mbh_12_u:049.024d-0102_02": "brahmabhūtaṃ hi sakalaṃ pitus tava kulaṃ bhavet",
    "GE07mbh_12_u:049.025": "satyavaty uvāca",
    "GE07mbh_12_u:049.025a": "kāmam evaṃ bhavet pautro mameha tava caiva ha",
    "GE07mbh_12_u:049.025c": "śamātmakam ṛjuṃ putraṃ labheyaṃ japatāṃ vara",
    "GE07mbh_12_u:049.026": "ṛcīka uvāca",
    "GE07mbh_12_u:049.026a": "putre nāsti viśeṣo me pautre vā varavarṇini",
    "GE07mbh_12_u:049.026c": "yathā tvayoktaṃ tu vacas tathā bhadre bhaviṣyati",
    "GE07mbh_12_u:049.027": "vāsudeva uvāca",
    "GE07mbh_12_u:049.027a": "tataḥ satyavatī putraṃ janayām āsa bhārgavam",
    "GE07mbh_12_u:049.027c": "tapasy abhirataṃ śāntaṃ jamadagniṃ śamātmakam",
    "GE07mbh_12_u:049.027d-0103_01": "so 'pi putraṃ hy ajanayaj jāmadagnyaṃ sudāruṇam",
    "GE07mbh_12_u:049.028a": "viśvāmitraṃ ca dāyādaṃ gādhiḥ kuśikanandanaḥ",
    "GE07mbh_12_u:049.028c": "prāpa brahmarṣisamitaṃ viśvena brahmaṇā yutam",
    "GE07mbh_12_u:049.029a": "ārcīko janayām āsa jamadagniḥ sudāruṇam",
    "GE07mbh_12_u:049.029a-0104_01": "**** **** jamadagniṃ taponidhim",
    "GE07mbh_12_u:049.029a-0104_02": "so 'pi putraṃ hy ajanayad",
    "GE07mbh_12_u:049.029c": "sarvavidyāntagaṃ śreṣṭhaṃ dhanurvede ca pāragam",
    "GE07mbh_12_u:049.029e": "rāmaṃ kṣatriyahantāraṃ pradīptam iva pāvakam",
    "GE07mbh_12_u:049.029f-0105_01": "toṣayitvā mahādevaṃ parvate gandhamādane",
    "GE07mbh_12_u:049.029f-0105_02": "astrāṇi varayām āsa paraśuṃ cātitejasam",
    "GE07mbh_12_u:049.029f-0105_03": "sa tenākuṇṭhadhāreṇa",
    "GE07mbh_12_u:049.029f-0105_04": "kuṭhāreṇāprameyeṇa lokeṣv apratimo 'bhavat",
    "GE07mbh_12_u:049.030a": "etasminn eva kāle tu kṛtavīryātmajo balī",
    "GE07mbh_12_u:049.030c": "arjuno nāma tejasvī kṣatriyo haihayānvayaḥ",
    "GE07mbh_12_u:049.030d-0106_01": "dattātreyaprasādena rājā bāhusahasravān",
    "GE07mbh_12_u:049.030d-0106_02": "cakravartī mahātejā viprāṇām āśvamedhike",
    "GE07mbh_12_u:049.031a": "dadāha pṛthivīṃ sarvāṃ saptadvīpāṃ sapattanām",
    "GE07mbh_12_u:049.031c": "svabāhvastrabalenājau dharmeṇa parameṇa ca",
    "GE07mbh_12_u:049.032a": "tṛṣitena sa kauravya bhikṣitaś citrabhānunā",
    "GE07mbh_12_u:049.032c": "sahasrabāhur vikrāntaḥ prādād bhikṣām athāgnaye",
    "GE07mbh_12_u:049.033a": "grāmān purāṇi ghoṣāṃś ca pattanāni ca vīryavān",
    "GE07mbh_12_u:049.033c": "jajvāla tasya bāṇais tu citrabhānur didhakṣayā",
    "GE07mbh_12_u:049.034a": "sa tasya puruṣendrasya prabhāvena mahātapāḥ",
    "GE07mbh_12_u:049.034c": "dadāha kārtavīryasya śailān atha vanāni ca",
    "GE07mbh_12_u:049.035a": "sa śūnyam āśramāraṇyaṃ varuṇasyātmajasya tat",
    "GE07mbh_12_u:049.035c": "dadāha pavaneneddhaś citrabhānuḥ sahaihayaḥ",
    "GE07mbh_12_u:049.036a": "āpavas taṃ tato roṣāc chaśāpārjunam acyuta",
    "GE07mbh_12_u:049.036c": "dagdhe ''śrame mahārāja kārtavīryeṇa vīryavān",
    "GE07mbh_12_u:049.037a": "tvayā na varjitaṃ mohād yasmād vanam idaṃ mama",
    "GE07mbh_12_u:049.037c": "dagdhaṃ tasmād raṇe rāmo bāhūṃs te chetsyate 'rjuna",
    "GE07mbh_12_u:049.038a": "arjunas tu mahārāja balī nityaṃ śamātmakaḥ",
    "GE07mbh_12_u:049.038c": "brahmaṇyaś ca śaraṇyaś ca dātā śūraś ca bhārata",
    "GE07mbh_12_u:049.038d-0107_01": "nācintayat tadā śāpaṃ tena dattaṃ mahātmanā",
    "GE07mbh_12_u:049.039a": "tasya putrāḥ subalinaḥ śāpenāsan pitur vadhe",
    "GE07mbh_12_u:049.039c": "nimittam avaliptā vai nṛśaṃsāś caiva nityadā",
    "GE07mbh_12_u:049.040a": "jamadagnidhenvās te vatsam āninyur bharatarṣabha",
    "GE07mbh_12_u:049.040c": "ajñātaṃ kārtavīryasya haihayendrasya dhīmataḥ",
    "GE07mbh_12_u:049.040d-0108_01": "tannimittam abhūd yuddhaṃ jāmadagner mahātmanaḥ",
    "GE07mbh_12_u:049.041a": "tato 'rjunasya bāhūṃs tu chittvā vai pauruṣānvitaḥ",
    "GE07mbh_12_u:049.041c": "taṃ ruvantaṃ tato vatsaṃ jāmadagnyaḥ svam āśramam",
    "GE07mbh_12_u:049.041e": "pratyānayata rājendra teṣām antaḥpurāt prabhuḥ",
    "GE07mbh_12_u:049.042a": "arjunasya sutās te tu saṃbhūyābuddhayas tadā",
    "GE07mbh_12_u:049.042c": "gatvāśramam asaṃbuddhaṃ jamadagner mahātmanaḥ",
    "GE07mbh_12_u:049.043a": "apātayanta bhallāgraiḥ śiraḥ kāyān narādhipa",
    "GE07mbh_12_u:049.043c": "samitkuśārthaṃ rāmasya nirgatasya mahātmanaḥ",
    "GE07mbh_12_u:049.043d-0109_01": "pratyakṣaṃ rāmamātuś ca tathaivāśramavāsinām",
    "GE07mbh_12_u:049.043d-0109_02": "śrutvā rāmas tam arthaṃ ca kruddhaḥ kālānalopamaḥ",
    "GE07mbh_12_u:049.043d-0109_03": "dhanurvede 'dvitīyo hi divyāstraiḥ samalaṃkṛtaḥ",
    "GE07mbh_12_u:049.043d-0109_04": "candrabimbārdhasaṃkāśaṃ paraśuṃ gṛhya bhārgavaḥ",
    "GE07mbh_12_u:049.044a": "tataḥ pitṛvadhāmarṣād rāmaḥ paramamanyumān",
    "GE07mbh_12_u:049.044c": "niḥkṣatriyāṃ pratiśrutya mahīṃ śastram agṛhṇata",
    "GE07mbh_12_u:049.045a": "tataḥ sa bhṛguśārdūlaḥ kārtavīryasya vīryavān",
    "GE07mbh_12_u:049.045c": "vikramya nijaghānāśu putrān pautrāṃś ca sarvaśaḥ",
    "GE07mbh_12_u:049.046a": "sa haihayasahasrāṇi hatvā paramamanyumān",
    "GE07mbh_12_u:049.046c": "cakāra bhārgavo rājan mahīṃ śoṇitakardamām",
    "GE07mbh_12_u:049.047a": "sa tathā sumahātejāḥ kṛtvā niḥkṣatriyāṃ mahīm",
    "GE07mbh_12_u:049.047c": "kṛpayā parayāviṣṭo vanam eva jagāma ha",
    "GE07mbh_12_u:049.048a": "tato varṣasahasreṣu samatīteṣu keṣu cit",
    "GE07mbh_12_u:049.048c": "kṣobhaṃ saṃprāptavāṃs tīvraṃ prakṛtyā kopanaḥ prabhuḥ",
    "GE07mbh_12_u:049.049a": "viśvāmitrasya pautras tu raibhyaputro mahātapāḥ",
    "GE07mbh_12_u:049.049c": "parāvasur mahārāja kṣiptvāha janasaṃsadi",
    "GE07mbh_12_u:049.050a": "ye te yayātipatane yajñe santaḥ samāgatāḥ",
    "GE07mbh_12_u:049.050c": "pratardanaprabhṛtayo rāma kiṃ kṣatriyā na te",
    "GE07mbh_12_u:049.051a": "mithyāpratijño rāma tvaṃ katthase janasaṃsadi",
    "GE07mbh_12_u:049.051c": "bhayāt kṣatriyavīrāṇāṃ parvataṃ samupāśritaḥ",
    "GE07mbh_12_u:049.052a": "sa punaḥ kṣatriyaśataiḥ pṛthivīm anusaṃtatām",
    "GE07mbh_12_u:049.052c": "parāvasos tadā śrutvā śastraṃ jagrāha bhārgavaḥ",
    "GE07mbh_12_u:049.053a": "tato ye kṣatriyā rājañ śataśas tena jīvitāḥ",
    "GE07mbh_12_u:049.053c": "te vivṛddhā mahāvīryāḥ pṛthivīpatayo 'bhavan",
    "GE07mbh_12_u:049.054a": "sa punas tāñ jaghānāśu bālān api narādhipa",
    "GE07mbh_12_u:049.054c": "garbhasthais tu mahī vyāptā punar evābhavat tadā",
    "GE07mbh_12_u:049.055a": "jātaṃ jātaṃ sa garbhaṃ tu punar eva jaghāna ha",
    "GE07mbh_12_u:049.055c": "arakṣaṃś ca sutān kāṃś cit tadā kṣatriyayoṣitaḥ",
    "GE07mbh_12_u:049.056a": "triḥsaptakṛtvaḥ pṛthivīṃ kṛtvā niḥkṣatriyāṃ prabhuḥ",
    "GE07mbh_12_u:049.056c": "dakṣiṇām aśvamedhānte kaśyapāyādadat tataḥ",
    "GE07mbh_12_u:049.057a": "kṣatriyāṇāṃ tu śeṣārthaṃ kareṇoddiśya kaśyapaḥ",
    "GE07mbh_12_u:049.057c": "srukpragrahavatā rājañ śrīmān vākyam athābravīt",
    "GE07mbh_12_u:049.058a": "gaccha pāraṃ samudrasya dakṣiṇasya mahāmune",
    "GE07mbh_12_u:049.058c": "na te madviṣaye rāma vastavyam iha karhi cit",
    "GE07mbh_12_u:049.058d-0110_01": "pṛthivī dakṣiṇā dattā vājimedhe mama tvayā",
    "GE07mbh_12_u:049.058d-0110_02": "punar asyāḥ pṛthivyā hi dattvā dātum anīśvaraḥ",
    "GE07mbh_12_u:049.059a": "tataḥ śūrpārakaṃ deśaṃ sāgaras tasya nirmame",
    "GE07mbh_12_u:049.059c": "saṃtrāsāj jāmadagnyasya so 'parāntaṃ mahītalam",
    "GE07mbh_12_u:049.060a": "kaśyapas tu mahārāja pratigṛhya mahīm imām",
    "GE07mbh_12_u:049.060c": "kṛtvā brāhmaṇasaṃsthāṃ vai praviveśa mahāvanam",
    "GE07mbh_12_u:049.061a": "tataḥ śūdrāś ca vaiśyāś ca yathāsvairapracāriṇaḥ",
    "GE07mbh_12_u:049.061c": "avartanta dvijāgryāṇāṃ dāreṣu bharatarṣabha",
    "GE07mbh_12_u:049.062a": "arājake jīvaloke durbalā balavattaraiḥ",
    "GE07mbh_12_u:049.062c": "bādhyante na ca vitteṣu prabhutvam iha kasya cit",
    "GE07mbh_12_u:049.062d-0111_01": "brāhmaṇā madyapāḥ ke cin mūrkhāḥ paṇḍitamāninaḥ",
    "GE07mbh_12_u:049.062d-0111_02": "brāhmaṇāḥ kṣatriyā vaiśyāḥ śūdrāś cotpathagāminaḥ",
    "GE07mbh_12_u:049.062d-0111_03": "parasparaṃ samāśritya ghātayanty apathi sthitāḥ",
    "GE07mbh_12_u:049.062d-0111_04": "svadharmaṃ brāhmaṇās tyaktvā pāṣaṇḍāṃś ca samāśritāḥ",
    "GE07mbh_12_u:049.062d-0111_05": "caurikānṛtamāyāś ca sarve caiva prakurvate",
    "GE07mbh_12_u:049.062d-0111_06": "svadharmasthān dvijān hatvā tathāśramanivāsinaḥ",
    "GE07mbh_12_u:049.062d-0111_07": "vaiśyāḥ satpathasaṃsthāś ca śūdrā ye caiva dhārmikāḥ",
    "GE07mbh_12_u:049.062d-0111_08": "tān sarvān ghātayanti sma durācārāḥ sunirbhayāḥ",
    "GE07mbh_12_u:049.062d-0111_09": "yajñādhyayanaśīlāṃś ca āśramasthāṃs tapasvinaḥ",
    "GE07mbh_12_u:049.062d-0111_10": "gopālavṛddhanārīṇāṃ nāśaṃ kurvanti cāpare",
    "GE07mbh_12_u:049.062d-0111_11": "ānvīkṣakī trayī vārtā na ca nītiḥ pravartate",
    "GE07mbh_12_u:049.062d-0111_12": "vrātyatāṃ samanuprāptā bahavo hi dvijātayaḥ",
    "GE07mbh_12_u:049.062d-0111_13": "adharottarāpacāreṇa mlecchabhūtāś ca sarvaśaḥ",
    "GE07mbh_12_u:049.063a": "tataḥ kālena pṛthivī praviveśa rasātalam",
    "GE07mbh_12_u:049.063a-0112_01": "**** **** pīḍyamānā durātmabhiḥ",
    "GE07mbh_12_u:049.063a-0112_02": "viparyayeṇa tenāśu",
    "GE07mbh_12_u:049.063c": "arakṣyamāṇā vidhivat kṣatriyair dharmarakṣibhiḥ",
    "GE07mbh_12_u:049.063d-0113_01": "tāṃ dṛṣṭvā dravatīṃ tatra saṃbhrāntaḥ sa mahāmanāḥ",
    "GE07mbh_12_u:049.064a": "ūruṇā dhārayām āsa kaśyapaḥ pṛthivīṃ tataḥ",
    "GE07mbh_12_u:049.064c": "nimajjantīṃ tadā rājaṃs tenorvīti mahī smṛtā",
    "GE07mbh_12_u:049.065a": "rakṣiṇaś ca samuddiśya prāyācat pṛthivī tadā",
    "GE07mbh_12_u:049.065c": "prasādya kaśyapaṃ devī kṣatriyān bāhuśālinaḥ",
    "GE07mbh_12_u:049.066a": "santi brahman mayā guptā nṛṣu kṣatriyapuṃgavāḥ",
    "GE07mbh_12_u:049.066c": "haihayānāṃ kule jātās te saṃrakṣantu māṃ mune",
    "GE07mbh_12_u:049.067a": "asti pauravadāyādo viḍūrathasutaḥ prabho",
    "GE07mbh_12_u:049.067c": "ṛkṣaiḥ saṃvardhito vipra ṛkṣavaty eva parvate",
    "GE07mbh_12_u:049.068a": "tathānukampamānena yajvanāthāmitaujasā",
    "GE07mbh_12_u:049.068c": "parāśareṇa dāyādaḥ saudāsasyābhirakṣitaḥ",
    "GE07mbh_12_u:049.069a": "sarvakarmāṇi kurute tasyarṣeḥ śūdravad dhi saḥ",
    "GE07mbh_12_u:049.069c": "sarvakarmety abhikhyātaḥ sa māṃ rakṣatu pārthivaḥ",
    "GE07mbh_12_u:049.070a": "śibeḥ putro mahātejā gopatir nāma nāmataḥ",
    "GE07mbh_12_u:049.070c": "vane saṃrakṣito gobhiḥ so 'bhirakṣatu māṃ mune",
    "GE07mbh_12_u:049.071a": "pratardanasya putras tu vatso nāma mahāyaśāḥ",
    "GE07mbh_12_u:049.071c": "vatsaiḥ saṃvardhito goṣṭhe sa māṃ rakṣatu pārthivaḥ",
    "GE07mbh_12_u:049.072a": "dadhivāhanapautras tu putro divirathasya ha",
    "GE07mbh_12_u:049.072c": "aṅgaḥ sa gautamenāpi gaṅgākūle 'bhirakṣitaḥ",
    "GE07mbh_12_u:049.073a": "bṛhadratho mahābāhur bhuvi bhūtipuraskṛtaḥ",
    "GE07mbh_12_u:049.073c": "golāṅgūlair mahābhāgo gṛdhrakūṭe 'bhirakṣitaḥ",
    "GE07mbh_12_u:049.074a": "maruttasyānvavāye tu kṣatriyās turvasos trayaḥ",
    "GE07mbh_12_u:049.074c": "marutpatisamā vīrye",
    "GE07mbh_12_u:049.075a": "ete kṣatriyadāyādās tatra tatra pariśrutāḥ",
    "GE07mbh_12_u:049.075b-0114_01": "vyokārahemakārādijātiṃ nityam apāśritāḥ",
    "GE07mbh_12_u:049.075c": "samyaṅ mām abhirakṣantu tataḥ sthāsyāmi niścalā",
    "GE07mbh_12_u:049.076a": "eteṣāṃ pitaraś caiva tathaiva ca pitāmahāḥ",
    "GE07mbh_12_u:049.076c": "madarthaṃ nihatā yuddhe rāmeṇākliṣṭakarmaṇā",
    "GE07mbh_12_u:049.077a": "teṣām apacitiś caiva mayā kāryā na saṃśayaḥ",
    "GE07mbh_12_u:049.077c": "na hy ahaṃ kāmaye nityam avikrāntena rakṣaṇam",
    "GE07mbh_12_u:049.077d-0115_01": "vartamānena varteyaṃ tat kṣipraṃ saṃvidhīyatām",
    "GE07mbh_12_u:049.078a": "tataḥ pṛthivyā nirdiṣṭāṃs tān samānīya kaśyapaḥ",
    "GE07mbh_12_u:049.078c": "abhyaṣiñcan mahīpālān kṣatriyān vīryasaṃmatān",
    "GE07mbh_12_u:049.079a": "teṣāṃ putrāś ca pautrāś ca yeṣāṃ vaṃśāḥ pratiṣṭhitāḥ",
    "GE07mbh_12_u:049.079c": "evam etat purā vṛttaṃ yan māṃ pṛcchasi pāṇḍava",
    "GE07mbh_12_u:049.080": "vaiśaṃpāyana uvāca",
    "GE07mbh_12_u:049.080a": "evaṃ bruvann eva yadupravīro; yudhiṣṭhiraṃ dharmabhṛtāṃ variṣṭham",
    "GE07mbh_12_u:049.080c": "rathena tenāśu yayau yathārko; viśan prabhābhir bhagavāṃs trilokam",
    "GE07mbh_12_u:050.001": "vaiśaṃpāyana uvāca",
    "GE07mbh_12_u:050.001a": "tato rāmasya tat karma śrutvā rājā yudhiṣṭhiraḥ",
    "GE07mbh_12_u:050.001c": "vismayaṃ paramaṃ gatvā pratyuvāca janārdanam",
    "GE07mbh_12_u:050.002a": "aho rāmasya vārṣṇeya śakrasyeva mahātmanaḥ",
    "GE07mbh_12_u:050.002c": "vikramo yena vasudhā krodhān niḥkṣatriyā kṛtā",
    "GE07mbh_12_u:050.003a": "gobhiḥ samudreṇa tathā golāṅgūlarkṣavānaraiḥ",
    "GE07mbh_12_u:050.003c": "guptā rāmabhayodvignāḥ kṣatriyāṇāṃ kulodvahāḥ",
    "GE07mbh_12_u:050.004a": "aho dhanyo hi loko 'yaṃ sabhāgyāś ca narā bhuvi",
    "GE07mbh_12_u:050.004c": "yatra karmedṛśaṃ dharmyaṃ dvijena kṛtam acyuta",
    "GE07mbh_12_u:050.005a": "tathā yāntau tadā tāta tāv acyutayudhiṣṭhirau",
    "GE07mbh_12_u:050.005c": "jagmatur yatra gāṅgeyaḥ śaratalpagataḥ prabhuḥ",
    "GE07mbh_12_u:050.006a": "tatas te dadṛśur bhīṣmaṃ śaraprastaraśāyinam",
    "GE07mbh_12_u:050.006c": "svaraśmijālasaṃvītaṃ sāyaṃsūryam ivānalam",
    "GE07mbh_12_u:050.007a": "upāsyamānaṃ munibhir devair iva śatakratum",
    "GE07mbh_12_u:050.007c": "deśe paramadharmiṣṭhe nadīmoghavatīm anu",
    "GE07mbh_12_u:050.008a": "dūrād eva tam ālokya kṛṣṇo rājā ca dharmarāṭ",
    "GE07mbh_12_u:050.008c": "catvāraḥ pāṇḍavāś caiva te ca śāradvatādayaḥ",
    "GE07mbh_12_u:050.009a": "avaskandyātha vāhebhyaḥ saṃyamya pracalaṃ manaḥ",
    "GE07mbh_12_u:050.009c": "ekīkṛtyendriyagrāmam upatasthur mahāmunīn",
    "GE07mbh_12_u:050.010a": "abhivādya ca govindaḥ sātyakis te ca kauravāḥ",
    "GE07mbh_12_u:050.010c": "vyāsādīṃs tān ṛṣīn paścād gāṅgeyam upatasthire",
    "GE07mbh_12_u:050.011a": "tapovṛddhiṃ tataḥ pṛṣṭvā gāṅgeyaṃ yadukauravāḥ",
    "GE07mbh_12_u:050.011c": "parivārya tataḥ sarve niṣeduḥ puruṣarṣabhāḥ",
    "GE07mbh_12_u:050.012a": "tato niśamya gāṅgeyaṃ śāmyamānam ivānalam",
    "GE07mbh_12_u:050.012c": "kiṃ cid dīnamanā bhīṣmam iti hovāca keśavaḥ",
    "GE07mbh_12_u:050.013a": "kaccij jñānāni te rājan prasannāni yathā purā",
    "GE07mbh_12_u:050.013c": "kaccid avyākulā caiva buddhis te vadatāṃ vara",
    "GE07mbh_12_u:050.014a": "śarābhighātaduḥkhāt te kaccid gātraṃ na dūyate",
    "GE07mbh_12_u:050.014c": "mānasād api duḥkhād dhi śārīraṃ balavattaram",
    "GE07mbh_12_u:050.015a": "varadānāt pituḥ kāmaṃ chandamṛtyur asi prabho",
    "GE07mbh_12_u:050.015c": "śaṃtanor dharmaśīlasya na tv etac chamakāraṇam",
    "GE07mbh_12_u:050.016a": "susūkṣmo 'pīha dehe vai śalyo janayate rujam",
    "GE07mbh_12_u:050.016c": "kiṃ punaḥ śarasaṃghātaiś citasya tava bhārata",
    "GE07mbh_12_u:050.017a": "kāmaṃ naitat tavākhyeyaṃ prāṇināṃ prabhavāpyayau",
    "GE07mbh_12_u:050.017c": "bhavān hy upadiśec chreyo devānām api bhārata",
    "GE07mbh_12_u:050.018a": "yad dhi bhūtaṃ bhaviṣyac ca bhavac ca puruṣarṣabha",
    "GE07mbh_12_u:050.018c": "sarvaṃ taj jñānavṛddhasya tava pāṇāv ivāhitam",
    "GE07mbh_12_u:050.019a": "saṃsāraś caiva bhūtānāṃ dharmasya ca phalodayaḥ",
    "GE07mbh_12_u:050.019c": "viditas te mahāprājña tvaṃ hi brahmamayo nidhiḥ",
    "GE07mbh_12_u:050.020a": "tvāṃ hi rājye sthitaṃ sphīte samagrāṅgam arogiṇam",
    "GE07mbh_12_u:050.020c": "strīsahasraiḥ parivṛtaṃ paśyāmīhordhvaretasam",
    "GE07mbh_12_u:050.021a": "ṛte śāṃtanavād bhīṣmāt triṣu lokeṣu pārthiva",
    "GE07mbh_12_u:050.021c": "satyasaṃdhān mahāvīryāc chūrād dharmaikatatparāt",
    "GE07mbh_12_u:050.022a": "mṛtyum āvārya tarasā śaraprastaraśāyinaḥ",
    "GE07mbh_12_u:050.022c": "nisargaprabhavaṃ kiṃ cin na ca tātānuśuśruma",
    "GE07mbh_12_u:050.023a": "satye tapasi dāne ca yajñādhikaraṇe tathā",
    "GE07mbh_12_u:050.023c": "dhanurvede ca vede ca nityaṃ caivānvavekṣaṇe",
    "GE07mbh_12_u:050.024a": "anṛśaṃsaṃ śuciṃ dāntaṃ sarvabhūtahite ratam",
    "GE07mbh_12_u:050.024c": "mahārathaṃ tvatsadṛśaṃ na kaṃ cid anuśuśruma",
    "GE07mbh_12_u:050.025a": "tvaṃ hi devān sagandharvān sasurāsurarākṣasān",
    "GE07mbh_12_u:050.025c": "śakta ekarathenaiva vijetuṃ nātra saṃśayaḥ",
    "GE07mbh_12_u:050.026a": "tvaṃ hi bhīṣma mahābāho vasūnāṃ vāsavopamaḥ",
    "GE07mbh_12_u:050.026c": "nityaṃ vipraiḥ samākhyāto navamo 'navamo guṇaiḥ",
    "GE07mbh_12_u:050.027a": "ahaṃ hi tvābhijānāmi yas tvaṃ puruṣasattama",
    "GE07mbh_12_u:050.027c": "tridaśeṣv api vikhyātaḥ svaśaktyā sumahābalaḥ",
    "GE07mbh_12_u:050.028a": "manuṣyeṣu manuṣyendra na dṛṣṭo na ca me śrutaḥ",
    "GE07mbh_12_u:050.028c": "bhavato yo guṇais tulyaḥ pṛthivyāṃ puruṣaḥ kva cit",
    "GE07mbh_12_u:050.029a": "tvaṃ hi sarvair guṇai rājan devān apy atiricyase",
    "GE07mbh_12_u:050.029c": "tapasā hi bhavāñ śaktaḥ sraṣṭuṃ lokāṃś carācarān",
    "GE07mbh_12_u:050.029d-0116_01": "kiṃ punaś cātmano lokān uttamān uttamair guṇaiḥ",
    "GE07mbh_12_u:050.030a": "tad asya tapyamānasya jñātīnāṃ saṃkṣayeṇa vai",
    "GE07mbh_12_u:050.030c": "jyeṣṭhasya pāṇḍuputrasya śokaṃ bhīṣma vyapānuda",
    "GE07mbh_12_u:050.031a": "ye hi dharmāḥ samākhyātāś cāturvarṇyasya bhārata",
    "GE07mbh_12_u:050.031c": "cāturāśramyasaṃsṛṣṭās te sarve viditās tava",
    "GE07mbh_12_u:050.032a": "cāturvedye ca ye proktāś cāturhotre ca bhārata",
    "GE07mbh_12_u:050.032c": "sāṃkhye yoge ca niyatā ye ca dharmāḥ sanātanāḥ",
    "GE07mbh_12_u:050.033a": "cāturvarṇyena yaś caiko dharmo na sma virudhyate",
    "GE07mbh_12_u:050.033c": "sevyamānaḥ sa caivādyo gāṅgeya viditas tava",
    "GE07mbh_12_u:050.033d-0117_01": "pratilomaprasūtānāṃ mlecchānāṃ caiva yaḥ smṛtaḥ",
    "GE07mbh_12_u:050.033d-0117_02": "deśajātikulānāṃ ca jānīṣe dharmalakṣaṇam",
    "GE07mbh_12_u:050.033d-0117_03": "vedokto yaś ca śiṣṭoktaḥ sa caiva viditas tava",
    "GE07mbh_12_u:050.033d-0118_01": "pravṛttaś ca nivṛttaś ca sa cāpi viditas tava",
    "GE07mbh_12_u:050.034a": "itihāsapurāṇaṃ ca kārtsnyena viditaṃ tava",
    "GE07mbh_12_u:050.034c": "dharmaśāstraṃ ca sakalaṃ nityaṃ manasi te sthitam",
    "GE07mbh_12_u:050.035a": "ye ca ke cana loke 'sminn arthāḥ saṃśayakārakāḥ",
    "GE07mbh_12_u:050.035c": "teṣāṃ chettā nāsti loke tvad anyaḥ puruṣarṣabha",
    "GE07mbh_12_u:050.036a": "sa pāṇḍaveyasya manaḥsamutthitaṃ; narendra śokaṃ vyapakarṣa medhayā",
    "GE07mbh_12_u:050.036c": "bhavadvidhā hy uttamabuddhivistarā; vimuhyamānasya janasya śāntaye",
    "GE07mbh_12_u:051.001": "vaiśaṃpāyana uvāca",
    "GE07mbh_12_u:051.001a": "śrutvā tu vacanaṃ bhīṣmo vāsudevasya dhīmataḥ",
    "GE07mbh_12_u:051.001c": "kiṃ cid unnāmya vadanaṃ prāñjalir vākyam abravīt",
    "GE07mbh_12_u:051.002a": "namas te bhagavan viṣṇo lokānāṃ nidhanodbhava",
    "GE07mbh_12_u:051.002c": "tvaṃ hi kartā hṛṣīkeśa saṃhartā cāparājitaḥ",
    "GE07mbh_12_u:051.003a": "viśvakarman namas te 'stu viśvātman viśvasaṃbhava",
    "GE07mbh_12_u:051.003c": "apavargo 'si bhūtānāṃ pañcānāṃ parataḥ sthitaḥ",
    "GE07mbh_12_u:051.004a": "namas te triṣu lokeṣu namas te paratas triṣu",
    "GE07mbh_12_u:051.004c": "yogeśvara namas te 'stu tvaṃ hi sarvaparāyaṇam",
    "GE07mbh_12_u:051.005a": "matsaṃśritaṃ yad āttha tvaṃ vacaḥ puruṣasattama",
    "GE07mbh_12_u:051.005c": "tena paśyāmi te divyān bhāvān hi triṣu vartmasu",
    "GE07mbh_12_u:051.006a": "tac ca paśyāmi tattvena yat te rūpaṃ sanātanam",
    "GE07mbh_12_u:051.006c": "sapta mārgā niruddhās te vāyor amitatejasaḥ",
    "GE07mbh_12_u:051.007a": "divaṃ te śirasā vyāptaṃ padbhyāṃ devī vasuṃdharā",
    "GE07mbh_12_u:051.007c": "diśo bhujau raviś cakṣur vīrye śakraḥ pratiṣṭhitaḥ",
    "GE07mbh_12_u:051.008a": "atasīpuṣpasaṃkāśaṃ pītavāsasam acyutam",
    "GE07mbh_12_u:051.008c": "vapur hy anumimīmas te meghasyeva savidyutaḥ",
    "GE07mbh_12_u:051.009a": "tvatprapannāya bhaktāya gatim iṣṭāṃ jigīṣave",
    "GE07mbh_12_u:051.009c": "yac chreyaḥ puṇḍarīkākṣa tad dhyāyasva surottama",
    "GE07mbh_12_u:051.010": "vāsudeva uvāca",
    "GE07mbh_12_u:051.010a": "yataḥ khalu parā bhaktir mayi te puruṣarṣabha",
    "GE07mbh_12_u:051.010c": "tato vapur mayā divyaṃ tava rājan pradarśitam",
    "GE07mbh_12_u:051.011a": "na hy abhaktāya rājendra bhaktāyānṛjave na ca",
    "GE07mbh_12_u:051.011c": "darśayāmy aham ātmānaṃ na cādāntāya bhārata",
    "GE07mbh_12_u:051.012a": "bhavāṃs tu mama bhaktaś ca nityaṃ cārjavam āsthitaḥ",
    "GE07mbh_12_u:051.012c": "dame tapasi satye ca dāne ca nirataḥ śuciḥ",
    "GE07mbh_12_u:051.013a": "arhas tvaṃ bhīṣma māṃ draṣṭuṃ tapasā svena pārthiva",
    "GE07mbh_12_u:051.013c": "tava hy upasthitā lokā yebhyo nāvartate punaḥ",
    "GE07mbh_12_u:051.014a": "pañcāśataṃ ṣaṭ ca kurupravīra; śeṣaṃ dinānāṃ tava jīvitasya",
    "GE07mbh_12_u:051.014c": "tataḥ śubhaiḥ karmaphalodayais tvaṃ; sameṣyase bhīṣma vimucya deham",
    "GE07mbh_12_u:051.015a": "ete hi devā vasavo vimānāny; āsthāya sarve jvalitāgnikalpāḥ",
    "GE07mbh_12_u:051.015c": "antarhitās tvāṃ pratipālayanti; kāṣṭhāṃ prapadyantam udak pataṃgam",
    "GE07mbh_12_u:051.016a": "vyāvṛttamātre bhagavaty udīcīṃ; sūrye diśaṃ kālavaśāt prapanne",
    "GE07mbh_12_u:051.016c": "gantāsi lokān puruṣapravīra; nāvartate yān upalabhya vidvān",
    "GE07mbh_12_u:051.017a": "amuṃ ca lokaṃ tvayi bhīṣma yāte; jñānāni naṅkṣyanty akhilena vīra",
    "GE07mbh_12_u:051.017c": "ataḥ sma sarve tvayi saṃnikarṣaṃ; samāgatā dharmavivecanāya",
    "GE07mbh_12_u:051.018a": "tajjñātiśokopahataśrutāya; satyābhisaṃdhāya yudhiṣṭhirāya",
    "GE07mbh_12_u:051.018c": "prabrūhi dharmārthasamādhiyuktam; arthyaṃ vaco 'syāpanudāsya śokam",
    "GE07mbh_12_u:052.001": "vaiśaṃpāyana uvāca",
    "GE07mbh_12_u:052.001a": "tataḥ kṛṣṇasya tad vākyaṃ dharmārthasahitaṃ hitam",
    "GE07mbh_12_u:052.001c": "śrutvā śāṃtanavo bhīṣmaḥ pratyuvāca kṛtāñjaliḥ",
    "GE07mbh_12_u:052.002a": "lokanātha mahābāho śiva nārāyaṇācyuta",
    "GE07mbh_12_u:052.002c": "tava vākyam abhiśrutya harṣeṇāsmi pariplutaḥ",
    "GE07mbh_12_u:052.003a": "kiṃ cāham abhidhāsyāmi vākpate tava saṃnidhau",
    "GE07mbh_12_u:052.003c": "yadā vācogataṃ sarvaṃ tava vāci samāhitam",
    "GE07mbh_12_u:052.004a": "yad dhi kiṃ cit kṛtaṃ loke kartavyaṃ kriyate ca yat",
    "GE07mbh_12_u:052.004c": "tvattas tan niḥsṛtaṃ deva lokā buddhimayā hi te",
    "GE07mbh_12_u:052.005a": "kathayed devalokaṃ yo devarājasamīpataḥ",
    "GE07mbh_12_u:052.005c": "dharmakāmārthaśāstrāṇāṃ so 'rthān brūyāt tavāgrataḥ",
    "GE07mbh_12_u:052.006a": "śarābhighātād vyathitaṃ mano me madhusūdana",
    "GE07mbh_12_u:052.006c": "gātrāṇi cāvasīdanti na ca buddhiḥ prasīdati",
    "GE07mbh_12_u:052.007a": "na ca me pratibhā kā cid asti kiṃ cit prabhāṣitum",
    "GE07mbh_12_u:052.007c": "pīḍyamānasya govinda viṣānalasamaiḥ śaraiḥ",
    "GE07mbh_12_u:052.008a": "balaṃ medhāḥ prajarati prāṇāḥ saṃtvarayanti ca",
    "GE07mbh_12_u:052.008c": "marmāṇi paritapyante bhrāntaṃ cetas tathaiva ca",
    "GE07mbh_12_u:052.009a": "daurbalyāt sajjate vāṅ me sa kathaṃ vaktum utsahe",
    "GE07mbh_12_u:052.009c": "sādhu me tvaṃ prasīdasva dāśārhakulanandana",
    "GE07mbh_12_u:052.010a": "tat kṣamasva mahābāho na brūyāṃ kiṃ cid acyuta",
    "GE07mbh_12_u:052.010c": "tvatsaṃnidhau ca sīdeta vācaspatir api bruvan",
    "GE07mbh_12_u:052.011a": "na diśaḥ saṃprajānāmi nākāśaṃ na ca medinīm",
    "GE07mbh_12_u:052.011c": "kevalaṃ tava vīryeṇa tiṣṭhāmi madhusūdana",
    "GE07mbh_12_u:052.012a": "svayam eva prabho tasmād dharmarājasya yad dhitam",
    "GE07mbh_12_u:052.012c": "tad bravīhy āśu sarveṣām āgamānāṃ tvam āgamaḥ",
    "GE07mbh_12_u:052.013a": "kathaṃ tvayi sthite loke śāśvate lokakartari",
    "GE07mbh_12_u:052.013c": "prabrūyān madvidhaḥ kaś cid gurau śiṣya iva sthite",
    "GE07mbh_12_u:052.014": "vāsudeva uvāca",
    "GE07mbh_12_u:052.014a": "upapannam idaṃ vākyaṃ kauravāṇāṃ dhuraṃdhare",
    "GE07mbh_12_u:052.014c": "mahāvīrye mahāsattve sthite sarvārthadarśini",
    "GE07mbh_12_u:052.015a": "yac ca mām āttha gāṅgeya bāṇaghātarujaṃ prati",
    "GE07mbh_12_u:052.015c": "gṛhāṇātra varaṃ bhīṣma matprasādakṛtaṃ vibho",
    "GE07mbh_12_u:052.016a": "na te glānir na te mūrchā na dāho na ca te rujā",
    "GE07mbh_12_u:052.016c": "prabhaviṣyanti gāṅgeya kṣutpipāse na cāpy uta",
    "GE07mbh_12_u:052.017a": "jñānāni ca samagrāṇi pratibhāsyanti te 'nagha",
    "GE07mbh_12_u:052.017c": "na ca te kva cid āsaktir buddheḥ prādurbhaviṣyati",
    "GE07mbh_12_u:052.018a": "sattvasthaṃ ca mano nityaṃ tava bhīṣma bhaviṣyati",
    "GE07mbh_12_u:052.018c": "rajas tamobhyāṃ rahitaṃ ghanair mukta ivoḍurāṭ",
    "GE07mbh_12_u:052.019a": "yad yac ca dharmasaṃyuktam arthayuktam athāpi vā",
    "GE07mbh_12_u:052.019c": "cintayiṣyasi tatrāgryā buddhis tava bhaviṣyati",
    "GE07mbh_12_u:052.020a": "imaṃ ca rājaśārdūla bhūtagrāmaṃ caturvidham",
    "GE07mbh_12_u:052.020c": "cakṣur divyaṃ samāśritya drakṣyasy amitavikrama",
    "GE07mbh_12_u:052.021a": "caturvidhaṃ prajājālaṃ saṃyukto jñānacakṣuṣā",
    "GE07mbh_12_u:052.021c": "bhīṣma drakṣyasi tattvena jale mīna ivāmale",
    "GE07mbh_12_u:052.022": "vaiśaṃpāyana uvāca",
    "GE07mbh_12_u:052.022a": "tatas te vyāsasahitāḥ sarva eva maharṣayaḥ",
    "GE07mbh_12_u:052.022c": "ṛgyajuḥsāmasaṃyuktair vacobhiḥ kṛṣṇam arcayan",
    "GE07mbh_12_u:052.023a": "tataḥ sarvārtavaṃ divyaṃ puṣpavarṣaṃ nabhastalāt",
    "GE07mbh_12_u:052.023c": "papāta yatra vārṣṇeyaḥ sagāṅgeyaḥ sapāṇḍavaḥ",
    "GE07mbh_12_u:052.024a": "vāditrāṇi ca divyāni jaguś cāpsarasāṃ gaṇāḥ",
    "GE07mbh_12_u:052.024c": "na cāhitam aniṣṭaṃ vā kiṃ cit tatra vyadṛśyata",
    "GE07mbh_12_u:052.025a": "vavau śivaḥ sukho vāyuḥ sarvagandhavahaḥ śuciḥ",
    "GE07mbh_12_u:052.025c": "śāntāyāṃ diśi śāntāś ca prāvadan mṛgapakṣiṇaḥ",
    "GE07mbh_12_u:052.026a": "tato muhūrtād bhagavān sahasrāṃśur divākaraḥ",
    "GE07mbh_12_u:052.026c": "dahan vanam ivaikānte pratīcyāṃ pratyadṛśyata",
    "GE07mbh_12_u:052.027a": "tato maharṣayaḥ sarve samutthāya janārdanam",
    "GE07mbh_12_u:052.027c": "bhīṣmam āmantrayāṃ cakrū rājānaṃ ca yudhiṣṭhiram",
    "GE07mbh_12_u:052.028a": "tataḥ praṇāmam akarot keśavaḥ pāṇḍavas tathā",
    "GE07mbh_12_u:052.028c": "sātyakiḥ saṃjayaś caiva sa ca śāradvataḥ kṛpaḥ",
    "GE07mbh_12_u:052.029a": "tatas te dharmaniratāḥ samyak tair abhipūjitāḥ",
    "GE07mbh_12_u:052.029c": "śvaḥ sameṣyāma ity uktvā yatheṣṭaṃ tvaritā yayuḥ",
    "GE07mbh_12_u:052.030a": "tathaivāmantrya gāṅgeyaṃ keśavas te ca pāṇḍavāḥ",
    "GE07mbh_12_u:052.030c": "pradakṣiṇam upāvṛtya rathān āruruhuḥ śubhān",
    "GE07mbh_12_u:052.031a": "tato rathaiḥ kāñcanadantakūbarair; mahīdharābhaiḥ samadaiś ca dantibhiḥ",
    "GE07mbh_12_u:052.031c": "hayaiḥ suparṇair iva cāśugāmibhiḥ; padātibhiś cāttaśarāsanādibhiḥ",
    "GE07mbh_12_u:052.032a": "yayau rathānāṃ purato hi sā camūs; tathaiva paścād atimātrasāriṇī",
    "GE07mbh_12_u:052.032c": "puraś ca paścāc ca yathā mahānadī; purarkṣavantaṃ girim etya narmadā",
    "GE07mbh_12_u:052.033a": "tataḥ purastād bhagavān niśākaraḥ; samutthitas tām abhiharṣayaṃś camūm",
    "GE07mbh_12_u:052.033c": "divākarāpītarasās tathauṣadhīḥ; punaḥ svakenaiva guṇena yojayan",
    "GE07mbh_12_u:052.034a": "tataḥ puraṃ surapurasaṃnibhadyuti; praviśya te yaduvṛṣapāṇḍavās tadā",
    "GE07mbh_12_u:052.034c": "yathocitān bhavanavarān samāviśañ; śramānvitā mṛgapatayo guhā iva",
    "GE07mbh_12_u:053.001": "vaiśaṃpāyana uvāca",
    "GE07mbh_12_u:053.001a": "tataḥ praviśya bhavanaṃ prasupto madhusūdanaḥ",
    "GE07mbh_12_u:053.001c": "yāmamātrāvaśeṣāyāṃ yāminyāṃ pratyabudhyata",
    "GE07mbh_12_u:053.002a": "sa dhyānapatham āśritya sarvajñānāni mādhavaḥ",
    "GE07mbh_12_u:053.002c": "avalokya tataḥ paścād dadhyau brahma sanātanam",
    "GE07mbh_12_u:053.003a": "tataḥ śrutipurāṇajñāḥ śikṣitā raktakaṇṭhinaḥ",
    "GE07mbh_12_u:053.003c": "astuvan viśvakarmāṇaṃ vāsudevaṃ prajāpatim",
    "GE07mbh_12_u:053.004a": "paṭhanti pāṇisvanikās tathā gāyanti gāyanāḥ",
    "GE07mbh_12_u:053.004c": "śaṅkhānakamṛdaṅgāṃś ca pravādyanta sahasraśaḥ",
    "GE07mbh_12_u:053.005a": "vīṇāpaṇavaveṇūnāṃ svanaś cātimanoramaḥ",
    "GE07mbh_12_u:053.005c": "prahāsa iva vistīrṇaḥ śuśruve tasya veśmanaḥ",
    "GE07mbh_12_u:053.006a": "tathā yudhiṣṭhirasyāpi rājño maṅgalasaṃhitāḥ",
    "GE07mbh_12_u:053.006c": "uccerur madhurā vāco gītavāditrasaṃhitāḥ",
    "GE07mbh_12_u:053.007a": "tata utthāya dāśārhaḥ snātaḥ prāñjalir acyutaḥ",
    "GE07mbh_12_u:053.007c": "japtvā guhyaṃ mahābāhur agnīn āśritya tasthivān",
    "GE07mbh_12_u:053.008a": "tataḥ sahasraṃ viprāṇāṃ caturvedavidāṃ tathā",
    "GE07mbh_12_u:053.008c": "gavāṃ sahasreṇaikaikaṃ vācayām āsa mādhavaḥ",
    "GE07mbh_12_u:053.009a": "maṅgalālambhanaṃ kṛtvā ātmānam avalokya ca",
    "GE07mbh_12_u:053.009c": "ādarśe vimale kṛṣṇas tataḥ sātyakim abravīt",
    "GE07mbh_12_u:053.010a": "gaccha śaineya jānīhi gatvā rājaniveśanam",
    "GE07mbh_12_u:053.010c": "api sajjo mahātejā bhīṣmaṃ draṣṭuṃ yuthiṣṭhiraḥ",
    "GE07mbh_12_u:053.011a": "tataḥ kṛṣṇasya vacanāt sātyakis tvarito yayau",
    "GE07mbh_12_u:053.011c": "upagamya ca rājānaṃ yudhiṣṭhiram uvāca ha",
    "GE07mbh_12_u:053.012a": "yukto rathavaro rājan vāsudevasya dhīmataḥ",
    "GE07mbh_12_u:053.012c": "samīpam āpageyasya prayāsyati",
    "GE07mbh_12_u:053.013a": "bhavatpratīkṣaḥ kṛṣṇo 'sau dharmarāja mahādyute",
    "GE07mbh_12_u:053.013c": "yad atrānantaraṃ kṛtyaṃ tad bhavān kartum arhati",
    "GE07mbh_12_u:053.013d-0119_01": "evam uktaḥ pratyuvāca dharmarājo yudhiṣṭhiraḥ",
    "GE07mbh_12_u:053.014": "yudhiṣṭhira uvāca",
    "GE07mbh_12_u:053.014a": "yujyatāṃ me rathavaraḥ phalgunāpratimadyute",
    "GE07mbh_12_u:053.014c": "na sainikaiś ca yātavyaṃ yāsyāmo vayam eva hi",
    "GE07mbh_12_u:053.015a": "na ca pīḍayitavyo me bhīṣmo dharmabhṛtāṃ varaḥ",
    "GE07mbh_12_u:053.015c": "ataḥ puraḥsarāś cāpi nivartantu dhanaṃjaya",
    "GE07mbh_12_u:053.016a": "adyaprabhṛti gāṅgeyaḥ paraṃ guhyaṃ pravakṣyati",
    "GE07mbh_12_u:053.016c": "tato necchāmi kaunteya pṛthagjanasamāgamam",
    "GE07mbh_12_u:053.017": "vaiśaṃpāyana uvāca",
    "GE07mbh_12_u:053.017a": "tad vākyam ākarṇya tathā kuntīputro dhanaṃjayaḥ",
    "GE07mbh_12_u:053.017c": "yuktaṃ rathavaraṃ tasmā ācacakṣe nararṣabha",
    "GE07mbh_12_u:053.018a": "tato yudhiṣṭhiro rājā yamau bhīmārjunāv api",
    "GE07mbh_12_u:053.018c": "bhūtānīva samastāni yayuḥ kṛṣṇaniveśanam",
    "GE07mbh_12_u:053.019a": "āgacchatsv atha kṛṣṇo 'pi pāṇḍaveṣu mahātmasu",
    "GE07mbh_12_u:053.019c": "śaineyasahito dhīmān ratham evānvapadyata",
    "GE07mbh_12_u:053.020a": "rathasthāḥ saṃvidaṃ kṛtvā sukhāṃ pṛṣṭvā ca śarvarīm",
    "GE07mbh_12_u:053.020c": "meghaghoṣai rathavaraiḥ prayayus te mahārathāḥ",
    "GE07mbh_12_u:053.021a": "meghapuṣpaṃ balāhaṃ ca sainyaṃ sugrīvam eva ca",
    "GE07mbh_12_u:053.021c": "dārukaś codayām āsa vāsudevasya vājinaḥ",
    "GE07mbh_12_u:053.022a": "te hayā vāsudevasya dārukeṇa pracoditāḥ",
    "GE07mbh_12_u:053.022c": "gāṃ khurāgrais tathā rājaṃl likhantaḥ prayayus tadā",
    "GE07mbh_12_u:053.023a": "te grasanta ivākāśaṃ vegavanto mahābalāḥ",
    "GE07mbh_12_u:053.023c": "kṣetraṃ dharmasya kṛtsnasya kurukṣetram avātaran",
    "GE07mbh_12_u:053.024a": "tato yayur yatra bhīṣmaḥ śaratalpagataḥ prabhuḥ",
    "GE07mbh_12_u:053.024c": "āste brahmarṣibhiḥ sārdhaṃ brahmā devagaṇair yathā",
    "GE07mbh_12_u:053.025a": "tato 'vatīrya govindo rathāt sa ca yudhiṣṭhiraḥ",
    "GE07mbh_12_u:053.025c": "bhīmo gāṇḍīvadhanvā ca yamau sātyakir eva ca",
    "GE07mbh_12_u:053.025e": "ṛṣīn abhyarcayām āsuḥ karān udyamya dakṣiṇān",
    "GE07mbh_12_u:053.026a": "sa taiḥ parivṛto rājā nakṣatrair iva candramāḥ",
    "GE07mbh_12_u:053.026c": "abhyājagāma gāṅgeyaṃ brahmāṇam iva vāsavaḥ",
    "GE07mbh_12_u:053.027a": "śaratalpe śayānaṃ tam ādityaṃ patitaṃ yathā",
    "GE07mbh_12_u:053.027c": "dadarśa sa mahābāhur bhayād āgatasādhvasaḥ",
    "GE07mbh_12_u:054.001": "janamejaya uvāca",
    "GE07mbh_12_u:054.001a": "dharmātmani mahāsattve satyasaṃdhe jitātmani",
    "GE07mbh_12_u:054.001c": "devavrate mahābhāge śaratalpagate 'cyute",
    "GE07mbh_12_u:054.002a": "śayāne vīraśayane bhīṣme śaṃtanunandane",
    "GE07mbh_12_u:054.002c": "gāṅgeye puruṣavyāghre pāṇḍavaiḥ paryupasthite",
    "GE07mbh_12_u:054.003a": "kāḥ kathāḥ samavartanta tasmin vīrasamāgame",
    "GE07mbh_12_u:054.003c": "hateṣu sarvasainyeṣu tan me śaṃsa mahāmune",
    "GE07mbh_12_u:054.004": "vaiśaṃpāyana uvāca",
    "GE07mbh_12_u:054.004a": "śaratalpagate bhīṣme kauravāṇāṃ dhuraṃdhare",
    "GE07mbh_12_u:054.004c": "ājagmur ṛṣayaḥ siddhā nāradapramukhā nṛpa",
    "GE07mbh_12_u:054.005a": "hataśiṣṭāś ca rājāno",
    "GE07mbh_12_u:054.005c": "dhṛtarāṣṭraś ca kṛṣṇaś ca bhīmārjunayamās tathā",
    "GE07mbh_12_u:054.006a": "te 'bhigamya mahātmāno bharatānāṃ pitāmaham",
    "GE07mbh_12_u:054.006c": "anvaśocanta gāṅgeyam ādityaṃ patitaṃ yathā",
    "GE07mbh_12_u:054.007a": "muhūrtam iva ca dhyātvā nārado devadarśanaḥ",
    "GE07mbh_12_u:054.007c": "uvāca pāṇḍavān sarvān hataśiṣṭāṃś ca pārthivān",
    "GE07mbh_12_u:054.008a": "prāptakālaṃ ca ācakṣe bhīṣmo 'yam anuyujyatām",
    "GE07mbh_12_u:054.008c": "astam eti hi gāṅgeyo bhānumān iva bhārata",
    "GE07mbh_12_u:054.009a": "ayaṃ prāṇān utsisṛkṣus taṃ sarve 'bhyetya pṛcchata",
    "GE07mbh_12_u:054.009c": "kṛtsnān hi vividhān dharmāṃś cāturvarṇyasya vetty ayam",
    "GE07mbh_12_u:054.010a": "eṣa vṛddhaḥ purā lokān saṃprāpnoti tanutyajām",
    "GE07mbh_12_u:054.010c": "taṃ śīghram anuyuñjadhvaṃ saṃśayān manasi sthitān",
    "GE07mbh_12_u:054.011a": "evam uktā nāradena bhīṣmam īyur narādhipāḥ",
    "GE07mbh_12_u:054.011c": "praṣṭuṃ cāśaknuvantas te vīkṣāṃ cakruḥ parasparam",
    "GE07mbh_12_u:054.012a": "athovāca hṛṣīkeśaṃ pāṇḍuputro yudhiṣṭhiraḥ",
    "GE07mbh_12_u:054.012c": "nānyas tvad devakīputra śaktaḥ praṣṭuṃ pitāmaham",
    "GE07mbh_12_u:054.013a": "pravyāhāraya durdharṣa tvam agre madhusūdana",
    "GE07mbh_12_u:054.013c": "tvaṃ hi nas tāta sarveṣāṃ sarvadharmavid uttamaḥ",
    "GE07mbh_12_u:054.014a": "evam uktaḥ pāṇḍavena bhagavān keśavas tadā",
    "GE07mbh_12_u:054.014c": "abhigamya durādharṣaṃ pravyāhārayad acyutaḥ",
    "GE07mbh_12_u:054.015": "vāsudeva uvāca",
    "GE07mbh_12_u:054.015a": "kaccit sukhena rajanī vyuṣṭā te rājasattama",
    "GE07mbh_12_u:054.015c": "vispaṣṭalakṣaṇā buddhiḥ kaccic copasthitā tava",
    "GE07mbh_12_u:054.016a": "kaccij jñānāni sarvāṇi pratibhānti ca te 'nagha",
    "GE07mbh_12_u:054.016c": "na glāyate ca hṛdayaṃ na ca te vyākulaṃ manaḥ",
    "GE07mbh_12_u:054.017": "bhīṣma uvāca",
    "GE07mbh_12_u:054.017a": "dāho mohaḥ śramaś caiva klamo glānis tathā rujā",
    "GE07mbh_12_u:054.017c": "tava prasādād govinda sadyo vyapagatānagha",
    "GE07mbh_12_u:054.018a": "yac ca bhūtaṃ bhaviṣyac ca bhavac ca paramadyute",
    "GE07mbh_12_u:054.018c": "tat sarvam anupaśyāmi pāṇau phalam ivāhitam",
    "GE07mbh_12_u:054.019a": "vedoktāś caiva ye dharmā vedāntanihitāś ca ye",
    "GE07mbh_12_u:054.019c": "tān sarvān saṃprapaśyāmi varadānāt tavācyuta",
    "GE07mbh_12_u:054.020a": "śiṣṭaiś ca dharmo yaḥ proktaḥ sa ca me hṛdi vartate",
    "GE07mbh_12_u:054.020c": "deśajātikulānāṃ ca dharmajño 'smi janārdana",
    "GE07mbh_12_u:054.021a": "caturṣv āśramadharmeṣu yo 'rthaḥ sa ca hṛdi sthitaḥ",
    "GE07mbh_12_u:054.021c": "rājadharmāṃś ca sakalān avagacchāmi keśava",
    "GE07mbh_12_u:054.021d-0120_01": "sarvadharmeṣu yo hy arthaḥ sa ca me hṛdi saṃsthitaḥ",
    "GE07mbh_12_u:054.022a": "yatra yatra ca vaktavyaṃ tad vakṣyāmi janārdana",
    "GE07mbh_12_u:054.022c": "tava prasādād dhi śubhā mano me buddhir āviśat",
    "GE07mbh_12_u:054.023a": "yuveva cāsmi saṃvṛttas",
    "GE07mbh_12_u:054.023c": "vaktuṃ śreyaḥ samartho 'smi tvatprasādāj janārdana",
    "GE07mbh_12_u:054.024a": "svayaṃ kimarthaṃ tu bhavāñ śreyo na prāha pāṇḍavam",
    "GE07mbh_12_u:054.024c": "kiṃ te vivakṣitaṃ cātra tad āśu vada mādhava",
    "GE07mbh_12_u:054.025": "vāsudeva uvāca",
    "GE07mbh_12_u:054.025a": "yaśasaḥ śreyasaś caiva mūlaṃ māṃ viddhi kaurava",
    "GE07mbh_12_u:054.025c": "mattaḥ sarve 'bhinirvṛttā bhāvāḥ sadasadātmakāḥ",
    "GE07mbh_12_u:054.026a": "śītāṃśuś candra ity ukte ko loke vismayiṣyati",
    "GE07mbh_12_u:054.026c": "tathaiva yaśasā pūrṇe mayi ko vismayiṣyati",
    "GE07mbh_12_u:054.027a": "ādheyaṃ tu mayā bhūyo yaśas tava mahādyute",
    "GE07mbh_12_u:054.027c": "tato me vipulā buddhis tvayi bhīṣma samāhitā",
    "GE07mbh_12_u:054.028a": "yāvad dhi pṛthivīpāla pṛthivī sthāsyate dhruvā",
    "GE07mbh_12_u:054.028c": "tāvat tavākṣayā kīrtir lokān anu cariṣyati",
    "GE07mbh_12_u:054.029a": "yac ca tvaṃ vakṣyase bhīṣma pāṇḍavāyānupṛcchate",
    "GE07mbh_12_u:054.029c": "vedapravādā iva te sthāsyanti vasudhātale",
    "GE07mbh_12_u:054.030a": "yaś caitena pramāṇena yokṣyaty ātmānam ātmanā",
    "GE07mbh_12_u:054.030c": "sa phalaṃ sarvapuṇyānāṃ pretya cānubhaviṣyati",
    "GE07mbh_12_u:054.031a": "etasmāt kāraṇād bhīṣma matir divyā mayā hi te",
    "GE07mbh_12_u:054.031c": "dattā yaśo vipratheta kathaṃ bhūyas taveti ha",
    "GE07mbh_12_u:054.032a": "yāvad dhi prathate loke puruṣasya yaśo bhuvi",
    "GE07mbh_12_u:054.032c": "tāvat tasyākṣayaṃ sthānaṃ bhavatīti viniścitam",
    "GE07mbh_12_u:054.033a": "rājāno hataśiṣṭās tvāṃ rājann abhita āsate",
    "GE07mbh_12_u:054.033c": "dharmān anuyuyukṣantas tebhyaḥ prabrūhi bhārata",
    "GE07mbh_12_u:054.034a": "bhavān hi vayasā vṛddhaḥ śrutācārasamanvitaḥ",
    "GE07mbh_12_u:054.034c": "kuśalo rājadharmāṇāṃ pūrveṣām aparāś ca ye",
    "GE07mbh_12_u:054.035a": "janmaprabhṛti te kaś cid vṛjinaṃ na dadarśa ha",
    "GE07mbh_12_u:054.035c": "jñātāram anudharmāṇāṃ tvāṃ viduḥ sarvapārthivāḥ",
    "GE07mbh_12_u:054.036a": "tebhyaḥ piteva putrebhyo rājan brūhi paraṃ nayam",
    "GE07mbh_12_u:054.036c": "ṛṣayaś ca hi devāś ca tvayā nityam upāsitāḥ",
    "GE07mbh_12_u:054.037a": "tasmād vaktavyam eveha tvayā paśyāmy aśeṣataḥ",
    "GE07mbh_12_u:054.037c": "dharmāñ śuśrūṣamāṇebhyaḥ pṛṣṭena ca satā punaḥ",
    "GE07mbh_12_u:054.038a": "vaktavyaṃ viduṣā ceti dharmam āhur manīṣiṇaḥ",
    "GE07mbh_12_u:054.038c": "apratibruvataḥ kaṣṭo doṣo hi bhavati prabho",
    "GE07mbh_12_u:054.039a": "tasmāt putraiś ca pautraiś ca dharmān pṛṣṭaḥ sanātanān",
    "GE07mbh_12_u:054.039c": "vidvāñ jijñāsamānais tvaṃ prabrūhi bharatarṣabha",
    "GE07mbh_12_u:055.001": "vaiśaṃpāyana uvāca",
    "GE07mbh_12_u:055.001a": "athābravīn mahātejā vākyaṃ kauravanandanaḥ",
    "GE07mbh_12_u:055.001c": "hanta dharmān pravakṣyāmi dṛḍhe vāṅmanasī mama",
    "GE07mbh_12_u:055.001e": "tava prasādād govinda bhūtātmā hy asi śāśvataḥ",
    "GE07mbh_12_u:055.002a": "yudhiṣṭhiras tu māṃ rājā dharmān samanupṛcchatu",
    "GE07mbh_12_u:055.002c": "evaṃ prīto bhaviṣyāmi dharmān vakṣyāmi cānagha",
    "GE07mbh_12_u:055.003a": "yasmin rājarṣabhe jāte dharmātmani mahātmani",
    "GE07mbh_12_u:055.003c": "ahṛṣyann ṛṣayaḥ sarve sa māṃ pṛcchatu pāṇḍavaḥ",
    "GE07mbh_12_u:055.004a": "sarveṣāṃ dīptayaśasāṃ kurūṇāṃ dharmacāriṇām",
    "GE07mbh_12_u:055.004c": "yasya nāsti samaḥ kaś cit sa māṃ pṛcchatu pāṇḍavaḥ",
    "GE07mbh_12_u:055.005a": "dhṛtir damo brahmacaryaṃ kṣamā dharmaś ca nityadā",
    "GE07mbh_12_u:055.005c": "yasminn ojaś ca tejaś ca sa māṃ pṛcchatu pāṇḍavaḥ",
    "GE07mbh_12_u:055.006a": "satyaṃ dānaṃ tapaḥ śaucaṃ śāntir dākṣyam asaṃbhramaḥ",
    "GE07mbh_12_u:055.006c": "yasminn etāni sarvāṇi sa māṃ pṛcchatu pāṇḍavaḥ",
    "GE07mbh_12_u:055.007a": "yo na kāmān na saṃrambhān na bhayān nārthakāraṇāt",
    "GE07mbh_12_u:055.007c": "kuryād adharmaṃ dharmātmā sa māṃ pṛcchatu pāṇḍavaḥ",
    "GE07mbh_12_u:055.008a": "saṃbandhino 'tithīn bhṛtyān saṃśritopāśritāṃś ca yaḥ",
    "GE07mbh_12_u:055.008c": "saṃmānayati satkṛtya sa māṃ pṛcchatu pāṇḍavaḥ",
    "GE07mbh_12_u:055.009a": "satyanityaḥ kṣamānityo jñānanityo 'tithipriyaḥ",
    "GE07mbh_12_u:055.009c": "yo dadāti satāṃ nityaṃ sa māṃ pṛcchatu pāṇḍavaḥ",
    "GE07mbh_12_u:055.010a": "ijyādhyayananityaś ca dharme ca nirataḥ sadā",
    "GE07mbh_12_u:055.010c": "śāntaḥ śrutarahasyaś ca sa māṃ pṛcchatu pāṇḍavaḥ",
    "GE07mbh_12_u:055.011": "vāsudeva uvāca",
    "GE07mbh_12_u:055.011a": "lajjayā parayopeto dharmātmā sa yudhiṣṭhiraḥ",
    "GE07mbh_12_u:055.011c": "abhiśāpabhayād bhīto bhavantaṃ nopasarpati",
    "GE07mbh_12_u:055.012a": "lokasya kadanaṃ kṛtvā lokanātho viśāṃ pate",
    "GE07mbh_12_u:055.012c": "abhiśāpabhayād bhīto bhavantaṃ nopasarpati",
    "GE07mbh_12_u:055.013a": "pūjyān mānyāṃś ca bhaktāṃś ca gurūn saṃbandhibāndhavān",
    "GE07mbh_12_u:055.013c": "arghyārhān iṣubhir hatvā bhavantaṃ nopasarpati",
    "GE07mbh_12_u:055.014": "bhīṣma uvāca",
    "GE07mbh_12_u:055.014a": "brāhmaṇānāṃ yathā dharmo dānam adhyayanaṃ tapaḥ",
    "GE07mbh_12_u:055.014c": "kṣatriyāṇāṃ tathā kṛṣṇa samare dehapātanam",
    "GE07mbh_12_u:055.015a": "pitṝn pitāmahān putrān gurūn saṃbandhibāndhavān",
    "GE07mbh_12_u:055.015c": "mithyāpravṛttān yaḥ saṃkhye nihanyād dharma eva saḥ",
    "GE07mbh_12_u:055.016a": "samayatyāgino lubdhān gurūn api ca keśava",
    "GE07mbh_12_u:055.016c": "nihanti samare pāpān kṣatriyo yaḥ sa dharmavit",
    "GE07mbh_12_u:055.016d-0121_01": "yo lobhān na samīkṣeta dharmasetuṃ sanātanam",
    "GE07mbh_12_u:055.016d-0121_02": "nihanti yas taṃ samare kṣatriyo vai sa dharmavit",
    "GE07mbh_12_u:055.016d-0121_03": "lohitodāṃ keśatṛṇāṃ gajaśailāṃ dhvajadrumām",
    "GE07mbh_12_u:055.016d-0121_04": "mahīṃ karoti yuddheṣu kṣatriyo yaḥ sa dharmavit",
    "GE07mbh_12_u:055.017a": "āhūtena raṇe nityaṃ yoddhavyaṃ kṣatrabandhunā",
    "GE07mbh_12_u:055.017c": "dharmyaṃ svargyaṃ ca lokyaṃ ca yuddhaṃ hi manur abravīt",
    "GE07mbh_12_u:055.018": "vaiśaṃpāyana uvāca",
    "GE07mbh_12_u:055.018a": "evam uktas tu bhīṣmeṇa dharmarājo yudhiṣṭhiraḥ",
    "GE07mbh_12_u:055.018c": "vinītavad upāgamya tasthau saṃdarśane 'grataḥ",
    "GE07mbh_12_u:055.019a": "athāsya pādau jagrāha bhīṣmaś cābhinananda tam",
    "GE07mbh_12_u:055.019c": "mūrdhni cainam upāghrāya niṣīdety abravīt tadā",
    "GE07mbh_12_u:055.020a": "tam uvācātha gāṅgeya ṛṣabhaḥ sarvadhanvinām",
    "GE07mbh_12_u:055.020c": "pṛccha māṃ tāta visrabdhaṃ mā bhais tvaṃ kurusattama",
    "GE07mbh_12_u:056.001": "vaiśaṃpāyana uvāca",
    "GE07mbh_12_u:056.001a": "praṇipatya hṛṣīkeśam abhivādya pitāmaham",
    "GE07mbh_12_u:056.001c": "anumānya gurūn sarvān paryapṛcchad yudhiṣṭhiraḥ",
    "GE07mbh_12_u:056.002a": "rājyaṃ vai paramo dharma iti dharmavido viduḥ",
    "GE07mbh_12_u:056.002c": "mahāntam etaṃ bhāraṃ ca manye tad brūhi pārthiva",
    "GE07mbh_12_u:056.003a": "rājadharmān viśeṣeṇa kathayasva pitāmaha",
    "GE07mbh_12_u:056.003c": "sarvasya jīvalokasya rājadharmāḥ parāyaṇam",
    "GE07mbh_12_u:056.004a": "trivargo 'tra samāsakto rājadharmeṣu kaurava",
    "GE07mbh_12_u:056.004c": "mokṣadharmaś ca vispaṣṭaḥ sakalo 'tra samāhitaḥ",
    "GE07mbh_12_u:056.005a": "yathā hi raśmayo 'śvasya dviradasyāṅkuśo yathā",
    "GE07mbh_12_u:056.005c": "narendradharmo lokasya tathā pragrahaṇaṃ smṛtam",
    "GE07mbh_12_u:056.006a": "atra vai saṃpramūḍhe tu dharme rājarṣisevite",
    "GE07mbh_12_u:056.006c": "lokasya saṃsthā na bhavet sarvaṃ ca vyākulaṃ bhavet",
    "GE07mbh_12_u:056.007a": "udayan hi yathā sūryo nāśayaty āsuraṃ tamaḥ",
    "GE07mbh_12_u:056.007c": "rājadharmās tathālokyām ākṣipanty aśubhāṃ gatim",
    "GE07mbh_12_u:056.008a": "tad agre rājadharmāṇām arthatattvaṃ pitāmaha",
    "GE07mbh_12_u:056.008c": "prabrūhi bharataśreṣṭha tvaṃ hi buddhimatāṃ varaḥ",
    "GE07mbh_12_u:056.009a": "āgamaś ca paras tvattaḥ sarveṣāṃ naḥ paraṃtapa",
    "GE07mbh_12_u:056.009c": "bhavantaṃ hi paraṃ buddhau vāsudevo 'bhimanyate",
    "GE07mbh_12_u:056.010": "bhīṣma uvāca",
    "GE07mbh_12_u:056.010a": "namo dharmāya mahate namaḥ kṛṣṇāya vedhase",
    "GE07mbh_12_u:056.010c": "brāhmaṇebhyo namaskṛtya dharmān vakṣyāmi śāśvatān",
    "GE07mbh_12_u:056.011a": "śṛṇu kārtsnyena mattas tvaṃ rājadharmān yudhiṣṭhira",
    "GE07mbh_12_u:056.011c": "nirucyamānān niyato yac cānyad abhivāñchasi",
    "GE07mbh_12_u:056.012a": "ādāv eva kuruśreṣṭha rājñā rañjanakāmyayā",
    "GE07mbh_12_u:056.012c": "devatānāṃ dvijānāṃ ca vartitavyaṃ yathāvidhi",
    "GE07mbh_12_u:056.013a": "daivatāny arcayitvā hi brāhmaṇāṃś ca kurūdvaha",
    "GE07mbh_12_u:056.013c": "ānṛṇyaṃ yāti dharmasya lokena ca sa mānyate",
    "GE07mbh_12_u:056.014a": "utthāne ca sadā putra prayatethā yudhiṣṭhira",
    "GE07mbh_12_u:056.014c": "na hy utthānam ṛte daivaṃ rājñām arthaprasiddhaye",
    "GE07mbh_12_u:056.015a": "sādhāraṇaṃ dvayaṃ hy etad daivam utthānam eva ca",
    "GE07mbh_12_u:056.015c": "pauruṣaṃ hi paraṃ manye daivaṃ niścityam ucyate",
    "GE07mbh_12_u:056.016a": "vipanne ca samārambhe saṃtāpaṃ mā sma vai kṛthāḥ",
    "GE07mbh_12_u:056.016c": "ghaṭate vinayas tāta rājñām eṣa nayaḥ paraḥ",
    "GE07mbh_12_u:056.017a": "na hi satyād ṛte kiṃ cid rājñāṃ vai siddhikāraṇam",
    "GE07mbh_12_u:056.017c": "satye hi rājā nirataḥ pretya ceha ca nandati",
    "GE07mbh_12_u:056.018a": "ṛṣīṇām api rājendra satyam eva paraṃ dhanam",
    "GE07mbh_12_u:056.018c": "tathā rājñaḥ paraṃ satyān nānyad viśvāsakāraṇam",
    "GE07mbh_12_u:056.019a": "guṇavāñ śīlavān dānto mṛdur dharmyo jitendriyaḥ",
    "GE07mbh_12_u:056.019c": "sudarśaḥ sthūlalakṣyaś ca na bhraśyeta sadā śriyaḥ",
    "GE07mbh_12_u:056.020a": "ārjavaṃ sarvakāryeṣu śrayethāḥ kurunandana",
    "GE07mbh_12_u:056.020b-0122_01": "ārjavena samāyuktā modante ṛṣayo divi",
    "GE07mbh_12_u:056.020c": "punar nayavicāreṇa trayīsaṃvaraṇena ca",
    "GE07mbh_12_u:056.021a": "mṛdur hi rājā satataṃ laṅghyo bhavati sarvaśaḥ",
    "GE07mbh_12_u:056.021c": "tīkṣṇāc codvijate lokas tasmād ubhayam ācara",
    "GE07mbh_12_u:056.022a": "adaṇḍyāś caiva te nityaṃ viprāḥ syur dadatāṃ vara",
    "GE07mbh_12_u:056.022c": "bhūtam etat paraṃ loke brāhmaṇā nāma bhārata",
    "GE07mbh_12_u:056.023a": "manunā cāpi rājendra gītau ślokau mahātmanā",
    "GE07mbh_12_u:056.023c": "dharmeṣu sveṣu kauravya hṛdi tau kartum arhasi",
    "GE07mbh_12_u:056.024a": "adbhyo 'gnir brahmataḥ kṣatram aśmano loham utthitam",
    "GE07mbh_12_u:056.024c": "teṣāṃ sarvatragaṃ tejaḥ svāsu yoniṣu śāmyati",
    "GE07mbh_12_u:056.025a": "ayo hanti yadāśmānam agniś cāpo 'bhipadyate",
    "GE07mbh_12_u:056.025c": "brahma ca kṣatriyo dveṣṭi tadā sīdanti te trayaḥ",
    "GE07mbh_12_u:056.026a": "etaj jñātvā mahārāja namasyā eva te dvijāḥ",
    "GE07mbh_12_u:056.026c": "bhaumaṃ brahma dvijaśreṣṭhā dhārayanti śamānvitāḥ",
    "GE07mbh_12_u:056.027a": "evaṃ caiva naravyāghra",
    "GE07mbh_12_u:056.027c": "nigrāhyā eva satataṃ bāhubhyāṃ ye syur īdṛśāḥ",
    "GE07mbh_12_u:056.028a": "ślokau cośanasā gītau purā tāta maharṣiṇā",
    "GE07mbh_12_u:056.028c": "tau nibodha mahāprājña tvam ekāgramanā nṛpa",
    "GE07mbh_12_u:056.029a": "udyamya śastram āyāntam api vedāntagaṃ raṇe",
    "GE07mbh_12_u:056.029c": "nigṛhṇīyāt svadharmeṇa dharmāpekṣī nareśvaraḥ",
    "GE07mbh_12_u:056.030a": "vinaśyamānaṃ dharmaṃ hi yo rakṣati sa dharmavit",
    "GE07mbh_12_u:056.030c": "na tena bhrūṇahā sa syān manyus taṃ manum ṛcchati",
    "GE07mbh_12_u:056.031a": "evaṃ caiva naraśreṣṭha rakṣyā eva dvijātayaḥ",
    "GE07mbh_12_u:056.031c": "svaparāddhān api hi tān viṣayānte samutsṛjet",
    "GE07mbh_12_u:056.032a": "abhiśastam api hy eṣāṃ kṛpāyīta viśāṃ pate",
    "GE07mbh_12_u:056.032c": "brahmaghne gurutalpe ca bhrūṇahatye tathaiva ca",
    "GE07mbh_12_u:056.033a": "rājadviṣṭe ca viprasya viṣayānte visarjanam",
    "GE07mbh_12_u:056.033b-0123_01": "vapanaṃ draviṇādānaṃ svapuryāś ca visarjanam",
    "GE07mbh_12_u:056.033c": "vidhīyate na śārīraṃ bhayam eṣāṃ kadā cana",
    "GE07mbh_12_u:056.034a": "dayitāś ca narās te syur nityaṃ puruṣasattama",
    "GE07mbh_12_u:056.034c": "na kośaḥ paramo hy anyo rājñāṃ puruṣasaṃcayāt",
    "GE07mbh_12_u:056.035a": "durgeṣu ca mahārāja ṣaṭsu ye śāstraniścitāḥ",
    "GE07mbh_12_u:056.035c": "sarveṣu teṣu manyante naradurgaṃ sudustaram",
    "GE07mbh_12_u:056.036a": "tasmān nityaṃ dayā kāryā cāturvarṇye vipaścitā",
    "GE07mbh_12_u:056.036c": "dharmātmā satyavāk caiva rājā rañjayati prajāḥ",
    "GE07mbh_12_u:056.037a": "na ca kṣāntena te bhāvyaṃ nityaṃ puruṣasattama",
    "GE07mbh_12_u:056.037c": "adharmyo hi mṛdū rājā kṣamāvān iva kuñjaraḥ",
    "GE07mbh_12_u:056.038a": "bārhaspatye ca śāstre vai ślokā viniyatāḥ purā",
    "GE07mbh_12_u:056.038c": "asminn arthe mahārāja tan me nigadataḥ śṛṇu",
    "GE07mbh_12_u:056.039a": "kṣamamāṇaṃ nṛpaṃ nityaṃ nīcaḥ paribhavej janaḥ",
    "GE07mbh_12_u:056.039c": "hastiyantā gajasyeva śira evārurukṣati",
    "GE07mbh_12_u:056.040a": "tasmān naiva mṛdur nityaṃ tīkṣṇo vāpi bhaven nṛpaḥ",
    "GE07mbh_12_u:056.040c": "vasante 'rka iva śrīmān na śīto na ca gharmadaḥ",
    "GE07mbh_12_u:056.041a": "pratyakṣeṇānumānena tathaupamyopadeśataḥ",
    "GE07mbh_12_u:056.041c": "parīkṣyās te mahārāja sve pare caiva sarvadā",
    "GE07mbh_12_u:056.042a": "vyasanāni ca sarvāṇi tyajethā bhūridakṣiṇa",
    "GE07mbh_12_u:056.042c": "na caiva na prayuñjīta saṅgaṃ tu parivarjayet",
    "GE07mbh_12_u:056.043a": "nityaṃ hi vyasanī loke paribhūto bhavaty uta",
    "GE07mbh_12_u:056.043c": "udvejayati lokaṃ cāpy atidveṣī mahīpatiḥ",
    "GE07mbh_12_u:056.044a": "bhavitavyaṃ sadā rājñā",
    "GE07mbh_12_u:056.044c": "kāraṇaṃ ca mahārāja śṛṇu yenedam iṣyate",
    "GE07mbh_12_u:056.045a": "yathā hi garbhiṇī hitvā svaṃ priyaṃ manaso 'nugam",
    "GE07mbh_12_u:056.045c": "garbhasya hitam ādhatte tathā rājñāpy asaṃśayam",
    "GE07mbh_12_u:056.046a": "vartitavyaṃ kuruśreṣṭha nityaṃ dharmānuvartinā",
    "GE07mbh_12_u:056.046c": "svaṃ priyaṃ samabhityajya yad yal lokahitaṃ bhavet",
    "GE07mbh_12_u:056.047a": "na saṃtyājyaṃ ca te dhairyaṃ kadā cid api pāṇḍava",
    "GE07mbh_12_u:056.047c": "dhīrasya spaṣṭadaṇḍasya na hy ājñā pratihanyate",
    "GE07mbh_12_u:056.048a": "parihāsaś ca bhṛtyais te na nityaṃ vadatāṃ vara",
    "GE07mbh_12_u:056.048c": "kartavyo rājaśārdūla doṣam atra hi me śṛṇu",
    "GE07mbh_12_u:056.049a": "avamanyanti bhartāraṃ saṃharṣād upajīvinaḥ",
    "GE07mbh_12_u:056.049c": "sve sthāne na ca tiṣṭhanti laṅghayanti hi tad vacaḥ",
    "GE07mbh_12_u:056.050a": "preṣyamāṇā vikalpante guhyaṃ cāpy anuyuñjate",
    "GE07mbh_12_u:056.050c": "ayācyaṃ caiva yācante 'bhojyāny āhārayanti ca",
    "GE07mbh_12_u:056.051a": "krudhyanti paridīpyanti bhūmim adhyāsate 'sya ca",
    "GE07mbh_12_u:056.051c": "utkocair vañcanābhiś ca kāryāṇy anuvihanti ca",
    "GE07mbh_12_u:056.052a": "jarjaraṃ cāsya viṣayaṃ kurvanti pratirūpakaiḥ",
    "GE07mbh_12_u:056.052c": "strīr akṣibhiś ca sajjante tulyaveṣā bhavanti ca",
    "GE07mbh_12_u:056.053a": "vātaṃ ca ṣṭhīvanaṃ caiva kurvate cāsya saṃnidhau",
    "GE07mbh_12_u:056.053c": "nirlajjā naraśārdūla vyāharanti ca tadvacaḥ",
    "GE07mbh_12_u:056.054a": "hayaṃ vā dantinaṃ vāpi rathaṃ nṛpatisaṃmatam",
    "GE07mbh_12_u:056.054c": "adhirohanty anādṛtya harṣule pārthive mṛdau",
    "GE07mbh_12_u:056.055a": "idaṃ te duṣkaraṃ rājann idaṃ te durviceṣṭitam",
    "GE07mbh_12_u:056.055c": "ity evaṃ suhṛdo nāma bruvanti pariṣadgatāḥ",
    "GE07mbh_12_u:056.056a": "kruddhe cāsmin hasanty eva na ca hṛṣyanti pūjitāḥ",
    "GE07mbh_12_u:056.056c": "saṃgharṣaśīlāś ca sadā bhavanty anyonyakāraṇāt",
    "GE07mbh_12_u:056.057a": "visraṃsayanti mantraṃ ca vivṛṇvanti ca duṣkṛtam",
    "GE07mbh_12_u:056.057c": "līlayā caiva kurvanti sāvajñās tasya śāsanam",
    "GE07mbh_12_u:056.057e": "alaṃkaraṇabhojyaṃ ca tathā snānānulepanam",
    "GE07mbh_12_u:056.058a": "helamānā naravyāghra svasthās tasyopaśṛṇvate",
    "GE07mbh_12_u:056.058c": "nindanti svān adhīkārān saṃtyajanti ca bhārata",
    "GE07mbh_12_u:056.059a": "na vṛttyā parituṣyanti rājadeyaṃ haranti ca",
    "GE07mbh_12_u:056.059c": "krīḍituṃ tena cecchanti sasūtreṇeva pakṣiṇā",
    "GE07mbh_12_u:056.059e": "asmatpraṇeyo rājeti loke caiva vadanty uta",
    "GE07mbh_12_u:056.060a": "ete caivāpare caiva doṣāḥ prādurbhavanty uta",
    "GE07mbh_12_u:056.060c": "nṛpatau mārdavopete harṣule ca yudhiṣṭhira",
    "GE07mbh_12_u:057.001": "bhīṣma uvāca",
    "GE07mbh_12_u:057.001a": "nityodyuktena vai rājñā bhavitavyaṃ yudhiṣṭhira",
    "GE07mbh_12_u:057.001c": "praśāmyate ca rājā hi nārīvodyamavarjitaḥ",
    "GE07mbh_12_u:057.002a": "bhagavān uśanā cāha ślokam atra viśāṃ pate",
    "GE07mbh_12_u:057.002c": "tam ihaikamanā rājan gadatas tvaṃ nibodha me",
    "GE07mbh_12_u:057.003a": "dvāv etau grasate bhūmiḥ sarpo bilaśayān iva",
    "GE07mbh_12_u:057.003c": "rājānaṃ cāviroddhāraṃ brāhmaṇaṃ cāpravāsinam",
    "GE07mbh_12_u:057.004a": "tad etan naraśārdūla hṛdi tvaṃ kartum arhasi",
    "GE07mbh_12_u:057.004c": "saṃdheyān api saṃdhatsva virodhyāṃś ca virodhaya",
    "GE07mbh_12_u:057.004d-0124_01": "svāmyamātyasuhṛtkośarāṣṭradurgabalāni ca",
    "GE07mbh_12_u:057.005a": "saptāṅge yaś ca te rājye vaiparītyaṃ samācaret",
    "GE07mbh_12_u:057.005c": "gurur vā yadi vā mitraṃ pratihantavya eva saḥ",
    "GE07mbh_12_u:057.006a": "maruttena hi rājñāyaṃ gītaḥ ślokaḥ purātanaḥ",
    "GE07mbh_12_u:057.006c": "rājyādhikāre rājendra bṛhaspatimataḥ purā",
    "GE07mbh_12_u:057.007a": "guror apy avaliptasya kāryākāryam ajānataḥ",
    "GE07mbh_12_u:057.007c": "utpathapratipannasya parityāgo vidhīyate",
    "GE07mbh_12_u:057.008a": "bāhoḥ putreṇa rājñā ca sagareṇeha dhīmatā",
    "GE07mbh_12_u:057.008c": "asamañjāḥ suto jyeṣṭhas tyaktaḥ paurahitaiṣiṇā",
    "GE07mbh_12_u:057.009a": "asamañjāḥ sarayvāṃ prāk paurāṇāṃ bālakān nṛpa",
    "GE07mbh_12_u:057.009c": "nyamajjayad ataḥ pitrā nirbhartsya sa vivāsitaḥ",
    "GE07mbh_12_u:057.010a": "ṛṣiṇoddālakenāpi śvetaketur mahātapāḥ",
    "GE07mbh_12_u:057.010c": "mithyā viprān upacaran saṃtyakto dayitaḥ sutaḥ",
    "GE07mbh_12_u:057.011a": "lokarañjanam evātra rājñāṃ dharmaḥ sanātanaḥ",
    "GE07mbh_12_u:057.011c": "satyasya rakṣaṇaṃ caiva vyavahārasya cārjavam",
    "GE07mbh_12_u:057.012a": "na hiṃsyāt paravittāni deyaṃ kāle ca dāpayet",
    "GE07mbh_12_u:057.012c": "vikrāntaḥ satyavāk kṣānto nṛpo na calate pathaḥ",
    "GE07mbh_12_u:057.013a": "guptamantro jitakrodho śāstrārthagataniścayaḥ",
    "GE07mbh_12_u:057.013c": "dharme cārthe ca kāme ca mokṣe ca satataṃ rataḥ",
    "GE07mbh_12_u:057.014a": "trayyā saṃvṛtarandhraś ca rājā bhavitum arhati",
    "GE07mbh_12_u:057.014c": "vṛjinasya narendrāṇāṃ nānyat saṃvaraṇāt param",
    "GE07mbh_12_u:057.015a": "cāturvarṇyasya dharmāś ca rakṣitavyā mahīkṣitā",
    "GE07mbh_12_u:057.015c": "dharmasaṃkararakṣā hi rājñāṃ dharmaḥ sanātanaḥ",
    "GE07mbh_12_u:057.016a": "na viśvasec ca nṛpatir na cātyarthaṃ na viśvaset",
    "GE07mbh_12_u:057.016c": "ṣāḍguṇyaguṇadoṣāṃś ca nityaṃ buddhyāvalokayet",
    "GE07mbh_12_u:057.017a": "dviṭchidradarśī nṛpatir nityam eva praśasyate",
    "GE07mbh_12_u:057.017c": "trivargaviditārthaś ca yuktacāropadhiś ca yaḥ",
    "GE07mbh_12_u:057.018a": "kośasyopārjanaratir yamavaiśravaṇopamaḥ",
    "GE07mbh_12_u:057.018c": "vettā ca daśavargasya sthānavṛddhikṣayātmanaḥ",
    "GE07mbh_12_u:057.019a": "abhṛtānāṃ bhaved bhartā bhṛtānāṃ cānvavekṣakaḥ",
    "GE07mbh_12_u:057.019c": "nṛpatiḥ sumukhaś ca syāt smitapūrvābhibhāṣitā",
    "GE07mbh_12_u:057.020a": "upāsitā ca vṛddhānāṃ jitatandrīr alolupaḥ",
    "GE07mbh_12_u:057.020c": "satāṃ vṛtte sthitamatiḥ santo hy ācāradarśinaḥ",
    "GE07mbh_12_u:057.021a": "na cādadīta vittāni satāṃ hastāt kadā cana",
    "GE07mbh_12_u:057.021c": "asadbhyas tu samādadyāt sadbhyaḥ saṃpratipādayet",
    "GE07mbh_12_u:057.022a": "svayaṃ prahartādātā ca vaśyātmā vaśyasādhanaḥ",
    "GE07mbh_12_u:057.022c": "kāle dātā ca bhoktā ca śuddhācāras tathaiva ca",
    "GE07mbh_12_u:057.023a": "śūrān bhaktān asaṃhāryān kule jātān arogiṇaḥ",
    "GE07mbh_12_u:057.023c": "śiṣṭāñ śiṣṭābhisaṃbandhān mānino nāvamāninaḥ",
    "GE07mbh_12_u:057.024a": "vidyāvido lokavidaḥ paralokānvavekṣakān",
    "GE07mbh_12_u:057.024c": "dharmeṣu niratān sādhūn acalān acalān iva",
    "GE07mbh_12_u:057.025a": "sahāyān satataṃ kuryād rājā bhūtipuraskṛtaḥ",
    "GE07mbh_12_u:057.025c": "tais tulyaś ca bhaved bhogaiś chatramātrājñayādhikaḥ",
    "GE07mbh_12_u:057.026a": "pratyakṣā ca parokṣā ca vṛttiś cāsya bhavet sadā",
    "GE07mbh_12_u:057.026c": "evaṃ kṛtvā narendro hi na khedam iha vindati",
    "GE07mbh_12_u:057.027a": "sarvātiśaṅkī nṛpatir yaś ca sarvaharo bhavet",
    "GE07mbh_12_u:057.027c": "sa kṣipram anṛjur lubdhaḥ svajanenaiva bādhyate",
    "GE07mbh_12_u:057.028a": "śucis tu pṛthivīpālo lokacittagrahe rataḥ",
    "GE07mbh_12_u:057.028c": "na pataty aribhir grastaḥ patitaś cāvatiṣṭhate",
    "GE07mbh_12_u:057.029a": "akrodhano 'thāvyasanī mṛdudaṇḍo jitendriyaḥ",
    "GE07mbh_12_u:057.029c": "rājā bhavati bhūtānāṃ viśvāsyo himavān iva",
    "GE07mbh_12_u:057.030a": "prājño nyāyaguṇopetaḥ pararandhreṣu tatparaḥ",
    "GE07mbh_12_u:057.030c": "sudarśaḥ sarvavarṇānāṃ nayāpanayavit tathā",
    "GE07mbh_12_u:057.031a": "kṣiprakārī jitakrodhaḥ suprasādo mahāmanāḥ",
    "GE07mbh_12_u:057.031c": "arogaprakṛtir yuktaḥ kriyāvān avikatthanaḥ",
    "GE07mbh_12_u:057.032a": "ārabdhāny eva kāryāṇi na paryavasitāni ca",
    "GE07mbh_12_u:057.032c": "yasya rājñaḥ pradṛśyante sa rājā rājasattamaḥ",
    "GE07mbh_12_u:057.033a": "putrā iva pitur gehe viṣaye yasya mānavāḥ",
    "GE07mbh_12_u:057.033c": "nirbhayā vicariṣyanti sa rājā rājasattamaḥ",
    "GE07mbh_12_u:057.034a": "agūḍhavibhavā yasya paurā rāṣṭranivāsinaḥ",
    "GE07mbh_12_u:057.034c": "nayāpanayavettāraḥ sa rājā rājasattamaḥ",
    "GE07mbh_12_u:057.035a": "svakarmaniratā yasya janā viṣayavāsinaḥ",
    "GE07mbh_12_u:057.035c": "asaṃghātaratā dāntāḥ pālyamānā yathāvidhi",
    "GE07mbh_12_u:057.036a": "vaśyā neyā vinītāś ca na ca saṃgharṣaśīlinaḥ",
    "GE07mbh_12_u:057.036c": "viṣaye dānarucayo narā yasya sa pārthivaḥ",
    "GE07mbh_12_u:057.037a": "na yasya kūṭakapaṭaṃ na māyā na ca matsaraḥ",
    "GE07mbh_12_u:057.037c": "viṣaye bhūmipālasya tasya dharmaḥ sanātanaḥ",
    "GE07mbh_12_u:057.038a": "yaḥ satkaroti jñānāni neyaḥ paurahite rataḥ",
    "GE07mbh_12_u:057.038c": "satāṃ dharmānugas tyāgī sa rājā rājyam arhati",
    "GE07mbh_12_u:057.039a": "yasya cāraś ca mantraś ca nityaṃ caiva kṛtākṛte",
    "GE07mbh_12_u:057.039c": "na jñāyate hi ripubhiḥ sa rājā rājyam arhati",
    "GE07mbh_12_u:057.040a": "ślokaś cāyaṃ purā gīto bhārgaveṇa mahātmanā",
    "GE07mbh_12_u:057.040c": "ākhyāte rāmacarite nṛpatiṃ prati bhārata",
    "GE07mbh_12_u:057.041a": "rājānaṃ prathamaṃ vindet tato bhāryāṃ tato dhanam",
    "GE07mbh_12_u:057.041c": "rājany asati lokasya kuto bhāryā kuto dhanam",
    "GE07mbh_12_u:057.042a": "tad rājan rājasiṃhānāṃ nānyo dharmaḥ sanātanaḥ",
    "GE07mbh_12_u:057.042c": "ṛte rakṣāṃ suvispaṣṭāṃ rakṣā lokasya dhāraṇam",
    "GE07mbh_12_u:057.043a": "prācetasena manunā ślokau cemāv udāhṛtau",
    "GE07mbh_12_u:057.043c": "rājadharmeṣu rājendra tāv ihaikamanāḥ śṛṇu",
    "GE07mbh_12_u:057.044a": "ṣaḍ etān puruṣo jahyād bhinnāṃ nāvam ivārṇave",
    "GE07mbh_12_u:057.044c": "apravaktāram ācāryam anadhīyānam ṛtvijam",
    "GE07mbh_12_u:057.045a": "arakṣitāraṃ rājānaṃ bhāryāṃ cāpriyavādinīm",
    "GE07mbh_12_u:057.045c": "grāmakāmaṃ ca gopālaṃ vanakāmaṃ ca nāpitam śrīvaiśaṃpāyanaḥ",
    "GE07mbh_12_u:058.000-0125_01": "etāvad uktvā bhūyo 'pi bhīṣmaḥ kurupitāmahaḥ",
    "GE07mbh_12_u:058.000-0125_02": "uvāca vacanaṃ dhīmān sarvataḥ sārasaṃgraham",
    "GE07mbh_12_u:058.001": "bhīṣma uvāca",
    "GE07mbh_12_u:058.001a": "etat te rājadharmāṇāṃ navanītaṃ yudhiṣṭhira",
    "GE07mbh_12_u:058.001c": "bṛhaspatir hi bhagavān nānyaṃ dharmaṃ praśaṃsati",
    "GE07mbh_12_u:058.002a": "viśālākṣaś ca bhagavān kāvyaś caiva mahātapāḥ",
    "GE07mbh_12_u:058.002c": "sahasrākṣo mahendraś ca tathā prācetaso manuḥ",
    "GE07mbh_12_u:058.003a": "bharadvājaś ca bhagavāṃs tathā gauraśirā muniḥ",
    "GE07mbh_12_u:058.003c": "rājaśāstrapraṇetāro brahmaṇyā brahmavādinaḥ",
    "GE07mbh_12_u:058.004a": "rakṣām eva praśaṃsanti dharmaṃ dharmabhṛtāṃ vara",
    "GE07mbh_12_u:058.004c": "rājñāṃ rājīvatāmrākṣa sādhanaṃ cātra vai śṛṇu",
    "GE07mbh_12_u:058.005a": "cāraś ca praṇidhiś caiva kāle dānam amatsaraḥ",
    "GE07mbh_12_u:058.005c": "yuktyādānaṃ na cādānam ayogena yudhiṣṭhira",
    "GE07mbh_12_u:058.006a": "satāṃ saṃgrahaṇaṃ śauryaṃ dākṣyaṃ satyaṃ prajāhitam",
    "GE07mbh_12_u:058.006c": "anārjavair ārjavaiś ca śatrupakṣasya bhedanam",
    "GE07mbh_12_u:058.007a": "sādhūnām aparityāgaḥ kulīnānāṃ ca dhāraṇam",
    "GE07mbh_12_u:058.007c": "nicayaś ca niceyānāṃ sevā buddhimatām api",
    "GE07mbh_12_u:058.008a": "balānāṃ harṣaṇaṃ nityaṃ prajānām anvavekṣaṇam",
    "GE07mbh_12_u:058.008c": "kāryeṣv akhedaḥ kośasya tathaiva ca vivardhanam",
    "GE07mbh_12_u:058.009a": "puraguptir aviśvāsaḥ paurasaṃghātabhedanam",
    "GE07mbh_12_u:058.009c": "ketanānāṃ ca jīrṇānām avekṣā caiva sīdatām",
    "GE07mbh_12_u:058.010a": "dvividhasya ca daṇḍasya prayogaḥ kālacoditaḥ",
    "GE07mbh_12_u:058.010c": "arimadhyasthamitrāṇāṃ yathāvac cānvavekṣaṇam",
    "GE07mbh_12_u:058.011a": "upajāpaś ca bhṛtyānām ātmanaḥ paradarśanāt",
    "GE07mbh_12_u:058.011c": "aviśvāsaḥ svayaṃ caiva parasyāśvāsanaṃ tathā",
    "GE07mbh_12_u:058.012a": "nītidharmānusaraṇaṃ nityam utthānam eva ca",
    "GE07mbh_12_u:058.012c": "ripūṇām anavajñānaṃ nityaṃ cānāryavarjanam",
    "GE07mbh_12_u:058.013a": "utthānaṃ hi narendrāṇāṃ bṛhaspatir abhāṣata",
    "GE07mbh_12_u:058.013c": "rājadharmasya yan mūlaṃ ślokāṃś cātra nibodha me",
    "GE07mbh_12_u:058.014a": "utthānenāmṛtaṃ labdham utthānenāsurā hatāḥ",
    "GE07mbh_12_u:058.014c": "utthānena mahendreṇa śraiṣṭhyaṃ prāptaṃ divīha ca",
    "GE07mbh_12_u:058.015a": "utthānadhīraḥ puruṣo vāgdhīrān adhitiṣṭhati",
    "GE07mbh_12_u:058.015c": "utthānadhīraṃ vāgdhīrā ramayanta upāsate",
    "GE07mbh_12_u:058.016a": "utthānahīno rājā hi buddhimān api nityaśaḥ",
    "GE07mbh_12_u:058.016c": "dharṣaṇīyo ripūṇāṃ syād bhujaṃga iva nirviṣaḥ",
    "GE07mbh_12_u:058.017a": "na ca śatrur avajñeyo durbalo 'pi balīyasā",
    "GE07mbh_12_u:058.017c": "alpo 'pi hi dahaty agnir viṣam alpaṃ hinasti ca",
    "GE07mbh_12_u:058.018a": "ekāśvenāpi saṃbhūtaḥ śatrur durgasamāśritaḥ",
    "GE07mbh_12_u:058.018c": "taṃ taṃ tāpayate deśam api rājñaḥ samṛddhinaḥ",
    "GE07mbh_12_u:058.019a": "rājño rahasyaṃ yad vākyaṃ jayārthaṃ lokasaṃgrahaḥ",
    "GE07mbh_12_u:058.019c": "hṛdi yac cāsya jihmaṃ syāt kāraṇārthaṃ ca yad bhavet",
    "GE07mbh_12_u:058.020a": "yac cāsya kāryaṃ vṛjinam ārjavenaiva dhāryate",
    "GE07mbh_12_u:058.020c": "dambhanārthāya lokasya dharmiṣṭhām ācaret kriyām",
    "GE07mbh_12_u:058.021a": "rājyaṃ hi sumahat tantraṃ durdhāryam akṛtātmabhiḥ",
    "GE07mbh_12_u:058.021c": "na śakyaṃ mṛdunā voḍhum āghātasthānam uttamam",
    "GE07mbh_12_u:058.022a": "rājyaṃ sarvāmiṣaṃ nityam ārjaveneha dhāryate",
    "GE07mbh_12_u:058.022c": "tasmān miśreṇa satataṃ vartitavyaṃ yudhiṣṭhira",
    "GE07mbh_12_u:058.023a": "yady apy asya vipattiḥ syād rakṣamāṇasya vai prajāḥ",
    "GE07mbh_12_u:058.023c": "so 'py asya vipulo dharma evaṃvṛttā hi bhūmipāḥ",
    "GE07mbh_12_u:058.024a": "eṣa te rājadharmāṇāṃ leśaḥ samanuvarṇitaḥ",
    "GE07mbh_12_u:058.024c": "bhūyas te yatra saṃdehas tad brūhi vadatāṃ vara",
    "GE07mbh_12_u:058.025": "vaiśaṃpāyana uvāca",
    "GE07mbh_12_u:058.025a": "tato vyāsaś ca bhagavān devasthāno 'śmanā saha",
    "GE07mbh_12_u:058.025c": "vāsudevaḥ kṛpaś caiva sātyakiḥ saṃjayas tathā",
    "GE07mbh_12_u:058.026a": "sādhu sādhv iti saṃhṛṣṭāḥ puṣyamāṇair ivānanaiḥ",
    "GE07mbh_12_u:058.026c": "astuvaṃs te naravyāghraṃ bhīṣmaṃ dharmabhṛtāṃ varam",
    "GE07mbh_12_u:058.027a": "tato dīnamanā bhīṣmam uvāca kurusattamaḥ",
    "GE07mbh_12_u:058.027c": "netrābhyām aśrupūrṇābhyāṃ pādau tasya śanaiḥ spṛśan",
    "GE07mbh_12_u:058.028a": "śva idānīṃ svasaṃdehaṃ prakṣyāmi tvaṃ pitāmaha",
    "GE07mbh_12_u:058.028c": "upaiti savitāpy astaṃ rasam āpīya pārthivam",
    "GE07mbh_12_u:058.029a": "tato dvijātīn abhivādya keśavaḥ; kṛpaś ca te caiva yudhiṣṭhirādayaḥ",
    "GE07mbh_12_u:058.029c": "pradakṣiṇīkṛtya mahānadīsutaṃ; tato rathān āruruhur mudā yutāḥ",
    "GE07mbh_12_u:058.030a": "dṛṣadvatīṃ cāpy avagāhya suvratāḥ; kṛtodakāryāḥ kṛtajapyamaṅgalāḥ",
    "GE07mbh_12_u:058.030c": "upāsya saṃdhyāṃ vidhivat paraṃtapās; tataḥ puraṃ te viviśur gajāhvayam",
    "GE07mbh_12_u:059.001": "vaiśaṃpāyana uvāca",
    "GE07mbh_12_u:059.001a": "tataḥ kālyaṃ samutthāya kṛtapaurvāhṇikakriyāḥ",
    "GE07mbh_12_u:059.001c": "yayus te nagarākārai rathaiḥ pāṇḍavayādavāḥ",
    "GE07mbh_12_u:059.002a": "prapadya ca kurukṣetraṃ bhīṣmam āsādya cānagham",
    "GE07mbh_12_u:059.002c": "sukhāṃ ca rajanīṃ pṛṣṭvā gāṅgeyaṃ rathināṃ varam",
    "GE07mbh_12_u:059.003a": "vyāsādīn abhivādyarṣīn sarvais taiś cābhinanditāḥ",
    "GE07mbh_12_u:059.003c": "niṣedur abhito bhīṣmaṃ parivārya samantataḥ",
    "GE07mbh_12_u:059.004a": "tato rājā mahātejā dharmarājo yudhiṣṭhiraḥ",
    "GE07mbh_12_u:059.004c": "abravīt prāñjalir bhīṣmaṃ pratipūjyābhivādya ca",
    "GE07mbh_12_u:059.005a": "ya eṣa rājā-rājeti śabdaś carati bhārata",
    "GE07mbh_12_u:059.005c": "katham eṣa samutpannas tan me brūhi pitāmaha",
    "GE07mbh_12_u:059.006a": "tulyapāṇiśirogrīvas tulyabuddhīndriyātmakaḥ",
    "GE07mbh_12_u:059.006c": "tulyaduḥkhasukhātmā ca tulyapṛṣṭhabhujodaraḥ",
    "GE07mbh_12_u:059.007a": "tulyaśukrāsthimajjaś ca tulyamāṃsāsṛg eva ca",
    "GE07mbh_12_u:059.007c": "niḥśvāsocchvāsatulyaś ca tulyaprāṇaśarīravān",
    "GE07mbh_12_u:059.008a": "samānajanmamaraṇaḥ samaḥ sarvaguṇair nṛṇām",
    "GE07mbh_12_u:059.008c": "viśiṣṭabuddhīñ śūrāṃś ca katham eko 'dhitiṣṭhati",
    "GE07mbh_12_u:059.009a": "katham eko mahīṃ kṛtsnāṃ vīraśūrāryasaṃkulām",
    "GE07mbh_12_u:059.009c": "rakṣaty api ca loko 'sya prasādam abhivāñchati",
    "GE07mbh_12_u:059.010a": "ekasya ca prasādena kṛtsno lokaḥ prasīdati",
    "GE07mbh_12_u:059.010c": "vyākulenākulaḥ sarvo bhavatīti viniścayaḥ",
    "GE07mbh_12_u:059.011a": "etad icchāmy ahaṃ sarvaṃ tattvena bharatarṣabha",
    "GE07mbh_12_u:059.011c": "śrotuṃ tan me yathātattvaṃ prabrūhi vadatāṃ vara",
    "GE07mbh_12_u:059.012a": "naitat kāraṇam alpaṃ hi bhaviṣyati viśāṃ pate",
    "GE07mbh_12_u:059.012c": "yad ekasmiñ jagat sarvaṃ devavad yāti saṃnatim",
    "GE07mbh_12_u:059.013": "bhīṣma uvāca",
    "GE07mbh_12_u:059.013a": "niyatas tvaṃ naraśreṣṭha śṛṇu sarvam aśeṣataḥ",
    "GE07mbh_12_u:059.013c": "yathā rājyaṃ samutpannam ādau kṛtayuge 'bhavat",
    "GE07mbh_12_u:059.014a": "naiva rājyaṃ na rājāsīn na daṇḍo na ca dāṇḍikaḥ",
    "GE07mbh_12_u:059.014c": "dharmeṇaiva prajāḥ sarvā rakṣanti ca parasparam",
    "GE07mbh_12_u:059.015a": "pālayānās tathānyonyaṃ narā dharmeṇa bhārata",
    "GE07mbh_12_u:059.015c": "khedaṃ paramam ājagmus tatas tān moha āviśat",
    "GE07mbh_12_u:059.016a": "te mohavaśam āpannā mānavā manujarṣabha",
    "GE07mbh_12_u:059.016c": "pratipattivimohāc ca dharmas teṣām anīnaśat",
    "GE07mbh_12_u:059.017a": "naṣṭāyāṃ pratipattau tu mohavaśyā narās tadā",
    "GE07mbh_12_u:059.017c": "lobhasya vaśam āpannāḥ sarve bhāratasattama",
    "GE07mbh_12_u:059.018a": "aprāptasyābhimarśaṃ tu kurvanto manujās tataḥ",
    "GE07mbh_12_u:059.018c": "kāmo nāmāparas tatra samapadyata vai prabho",
    "GE07mbh_12_u:059.019a": "tāṃs tu kāmavaśaṃ prāptān rāgo nāma samaspṛśat",
    "GE07mbh_12_u:059.019c": "raktāś ca nābhyajānanta kāryākāryaṃ yudhiṣṭhira",
    "GE07mbh_12_u:059.020a": "agamyāgamanaṃ caiva vācyāvācyaṃ tathaiva ca",
    "GE07mbh_12_u:059.020c": "bhakṣyābhakṣyaṃ ca rājendra doṣādoṣaṃ ca nātyajan",
    "GE07mbh_12_u:059.021a": "viplute naraloke 'smiṃs tato brahma nanāśa ha",
    "GE07mbh_12_u:059.021c": "nāśāc ca brahmaṇo rājan dharmo nāśam athāgamat",
    "GE07mbh_12_u:059.022a": "naṣṭe brahmaṇi dharme ca devās trāsam athāgaman",
    "GE07mbh_12_u:059.022c": "te trastā naraśārdūla brahmāṇaṃ śaraṇaṃ yayuḥ",
    "GE07mbh_12_u:059.023a": "prapadya bhagavantaṃ te devā lokapitāmaham",
    "GE07mbh_12_u:059.023c": "ūcuḥ prāñjalayaḥ sarve",
    "GE07mbh_12_u:059.024a": "bhagavan naralokasthaṃ naṣṭaṃ brahma sanātanam",
    "GE07mbh_12_u:059.024c": "lobhamohādibhir bhāvais tato no bhayam āviśat",
    "GE07mbh_12_u:059.025a": "brahmaṇaś ca praṇāśena dharmo 'py anaśad īśvara",
    "GE07mbh_12_u:059.025c": "tataḥ sma samatāṃ yātā martyais tribhuvaneśvara",
    "GE07mbh_12_u:059.026a": "adho hi varṣam asmākaṃ martyās tūrdhvapravarṣiṇaḥ",
    "GE07mbh_12_u:059.026c": "kriyāvyuparamāt teṣāṃ tato 'gacchāma saṃśayam",
    "GE07mbh_12_u:059.027a": "atra niḥśreyasaṃ yan nas tad dhyāyasva pitāmaha",
    "GE07mbh_12_u:059.027c": "tvatprabhāvasamuttho 'sau prabhāvo no vinaśyati",
    "GE07mbh_12_u:059.028a": "tān uvāca surān sarvān svayaṃbhūr bhagavāṃs tataḥ",
    "GE07mbh_12_u:059.028c": "śreyo 'haṃ cintayiṣyāmi vyetu vo bhīḥ surarṣabhāḥ",
    "GE07mbh_12_u:059.029a": "tato 'dhyāyasahasrāṇāṃ śataṃ cakre svabuddhijam",
    "GE07mbh_12_u:059.029c": "yatra dharmas tathaivārthaḥ kāmaś caivānuvarṇitaḥ",
    "GE07mbh_12_u:059.030a": "trivarga iti vikhyāto gaṇa eṣa svayaṃbhuvā",
    "GE07mbh_12_u:059.030c": "caturtho mokṣa ity eva pṛthagarthaḥ pṛthaggaṇaḥ",
    "GE07mbh_12_u:059.031a": "mokṣasyāpi trivargo 'nyaḥ proktaḥ sattvaṃ rajas tamaḥ",
    "GE07mbh_12_u:059.031c": "sthānaṃ vṛddhiḥ kṣayaś caiva trivargaś caiva daṇḍajaḥ",
    "GE07mbh_12_u:059.032a": "ātmā deśaś ca kālaś cāpy upāyāḥ kṛtyam eva ca",
    "GE07mbh_12_u:059.032c": "sahāyāḥ kāraṇaṃ caiva ṣaḍvargo nītijaḥ smṛtaḥ",
    "GE07mbh_12_u:059.033a": "trayī cānvīkṣikī caiva vārtā ca bharatarṣabha",
    "GE07mbh_12_u:059.033c": "daṇḍanītiś ca vipulā vidyās tatra nidarśitāḥ",
    "GE07mbh_12_u:059.034a": "amātyarakṣāpraṇidhī rājaputrasya rakṣaṇam",
    "GE07mbh_12_u:059.034c": "cāraś ca vividhopāyaḥ praṇidhiś ca pṛthagvidhaḥ",
    "GE07mbh_12_u:059.035a": "sāma copapradānaṃ ca bhedo daṇḍaś ca pāṇḍava",
    "GE07mbh_12_u:059.035c": "upekṣā pañcamī cātra kārtsnyena samudāhṛtā",
    "GE07mbh_12_u:059.036a": "mantraś ca varṇitaḥ kṛtsnas tathā bhedārtha eva ca",
    "GE07mbh_12_u:059.036c": "vibhraṃśaś caiva mantrasya siddhyasiddhyoś ca yat phalam",
    "GE07mbh_12_u:059.037a": "saṃdhiś ca vividhābhikhyo hīno madhyas tathottamaḥ",
    "GE07mbh_12_u:059.037c": "bhayasatkāravittākhyaḥ kārtsnyena parivarṇitaḥ",
    "GE07mbh_12_u:059.038a": "yātrākālāś ca catvāras trivargasya ca vistaraḥ",
    "GE07mbh_12_u:059.038c": "vijayo dharmayuktaś ca tathārthavijayaś ca ha",
    "GE07mbh_12_u:059.039a": "āsuraś caiva vijayas tathā kārtsnyena varṇitaḥ",
    "GE07mbh_12_u:059.039c": "lakṣaṇaṃ pañcavargasya trividhaṃ cātra varṇitam",
    "GE07mbh_12_u:059.040a": "prakāśaś cāprakāśaś ca daṇḍo 'tha pariśabditaḥ",
    "GE07mbh_12_u:059.040c": "prakāśo 'ṣṭavidhas tatra guhyas tu bahuvistaraḥ",
    "GE07mbh_12_u:059.041a": "rathā nāgā hayāś caiva pādātāś caiva pāṇḍava",
    "GE07mbh_12_u:059.041c": "viṣṭir nāvaś carāś caiva deśikāḥ pathi cāṣṭakam",
    "GE07mbh_12_u:059.042a": "aṅgāny etāni kauravya prakāśāni balasya tu",
    "GE07mbh_12_u:059.042c": "jaṅgamājaṅgamāś coktāś cūrṇayogā viṣādayaḥ",
    "GE07mbh_12_u:059.043a": "sparśe cābhyavahārye cāpy upāṃśur vividhaḥ smṛtaḥ",
    "GE07mbh_12_u:059.043b-0126_01": "krīḍāpūrve raṇe dyūte visrambheṇa samanvitam",
    "GE07mbh_12_u:059.043b-0126_02": "uktaṃ kaitavyam ity etad upāyo navamo budhaiḥ",
    "GE07mbh_12_u:059.043b-0126_03": "upekṣā sarvakāryeṣu karmaṇāṃ karaṇeṣu ca",
    "GE07mbh_12_u:059.043b-0126_04": "aniṣṭānāṃ samutthāne trivargo naśyate yayā",
    "GE07mbh_12_u:059.043b-0126_05": "indrajālādikā māyā vāgjīvanakuśīlavaiḥ",
    "GE07mbh_12_u:059.043b-0126_06": "sunimittair durnimittair utpātaiś ca samanvitam",
    "GE07mbh_12_u:059.043b-0126_07": "ḍambho liṅgaṃ samāśritya śatruvarge prayujyate",
    "GE07mbh_12_u:059.043b-0126_08": "śāṭhyaṃ niśceṣṭatā proktā cittadoṣapradūṣikā",
    "GE07mbh_12_u:059.043c": "arir mitram udāsīna ity ete 'py anuvarṇitāḥ",
    "GE07mbh_12_u:059.044a": "kṛtsnā mārgaguṇāś caiva tathā bhūmiguṇāś ca ha",
    "GE07mbh_12_u:059.044c": "ātmarakṣaṇam āśvāsaḥ spaśānāṃ cānvavekṣaṇam",
    "GE07mbh_12_u:059.045a": "kalpanā vividhāś cāpi nṛnāgarathavājinām",
    "GE07mbh_12_u:059.045c": "vyūhāś ca vividhābhikhyā vicitraṃ yuddhakauśalam",
    "GE07mbh_12_u:059.046a": "utpātāś ca nipātāś ca suyuddhaṃ supalāyanam",
    "GE07mbh_12_u:059.046c": "śastrāṇāṃ pāyanajñānaṃ tathaiva bharatarṣabha",
    "GE07mbh_12_u:059.047a": "balavyasanamuktaṃ ca tathaiva balaharṣaṇam",
    "GE07mbh_12_u:059.047c": "pīḍanāskandakālaś ca bhayakālaś ca pāṇḍava",
    "GE07mbh_12_u:059.048a": "tathā khātavidhānaṃ ca yogasaṃcāra eva ca",
    "GE07mbh_12_u:059.048c": "caurāṭavyabalaiś cograiḥ pararāṣṭrasya pīḍanam",
    "GE07mbh_12_u:059.049a": "agnidair garadaiś caiva pratirūpakacārakaiḥ",
    "GE07mbh_12_u:059.049c": "śreṇimukhyopajāpena vīrudhaś chedanena ca",
    "GE07mbh_12_u:059.050a": "dūṣaṇena ca nāgānām āśaṅkājananena ca",
    "GE07mbh_12_u:059.050c": "ārodhanena bhaktasya pathaś copārjanena ca",
    "GE07mbh_12_u:059.051a": "saptāṅgasya ca rājyasya hrāsavṛddhisamañjasam",
    "GE07mbh_12_u:059.051c": "dūtasāmarthyayogaś ca rāṣṭrasya ca vivardhanam",
    "GE07mbh_12_u:059.052a": "arimadhyasthamitrāṇāṃ samyak coktaṃ prapañcanam",
    "GE07mbh_12_u:059.052c": "avamardaḥ pratīghātas tathaiva ca balīyasām",
    "GE07mbh_12_u:059.053a": "vyavahāraḥ susūkṣmaś ca tathā kaṇṭakaśodhanam",
    "GE07mbh_12_u:059.053c": "śamo vyāyāmayogaś ca yogo dravyasya saṃcayaḥ",
    "GE07mbh_12_u:059.054a": "abhṛtānāṃ ca bharaṇaṃ bhṛtānāṃ cānvavekṣaṇam",
    "GE07mbh_12_u:059.054c": "arthakāle pradānaṃ ca vyasaneṣv aprasaṅgitā",
    "GE07mbh_12_u:059.055a": "tathā rājaguṇāś caiva senāpatiguṇāś ca ye",
    "GE07mbh_12_u:059.055c": "kāraṇasya ca kartuś ca guṇadoṣās tathaiva ca",
    "GE07mbh_12_u:059.056a": "duṣṭeṅgitaṃ ca vividhaṃ vṛttiś caivānujīvinām",
    "GE07mbh_12_u:059.056c": "śaṅkitatvaṃ ca sarvasya pramādasya ca varjanam",
    "GE07mbh_12_u:059.057a": "alabdhalipsā labdhasya tathaiva ca vivardhanam",
    "GE07mbh_12_u:059.057c": "pradānaṃ ca vivṛddhasya pātrebhyo vidhivat tathā",
    "GE07mbh_12_u:059.058a": "visargo 'rthasya dharmārtham arthārthaṃ kāmahetunā",
    "GE07mbh_12_u:059.058c": "caturtho vyasanāghāte tathaivātrānuvarṇitaḥ",
    "GE07mbh_12_u:059.059a": "krodhajāni tathogrāṇi kāmajāni tathaiva ca",
    "GE07mbh_12_u:059.059c": "daśoktāni kuruśreṣṭha vyasanāny atra caiva ha",
    "GE07mbh_12_u:059.060a": "mṛgayākṣās tathā pānaṃ striyaś ca bharatarṣabha",
    "GE07mbh_12_u:059.060c": "kāmajāny āhur ācāryāḥ proktānīha svayaṃbhuvā",
    "GE07mbh_12_u:059.061a": "vākpāruṣyaṃ tathogratvaṃ daṇḍapāruṣyam eva ca",
    "GE07mbh_12_u:059.061c": "ātmano nigrahas tyāgo 'thārthadūṣaṇam eva ca",
    "GE07mbh_12_u:059.062a": "yantrāṇi vividhāny eva kriyās teṣāṃ ca varṇitāḥ",
    "GE07mbh_12_u:059.062c": "avamardaḥ pratīghātaḥ ketanānāṃ ca bhañjanam",
    "GE07mbh_12_u:059.063a": "caityadrumāṇām āmardo",
    "GE07mbh_12_u:059.063c": "apaskaro 'tha gamanaṃ tathopāsyā ca varṇitā",
    "GE07mbh_12_u:059.064a": "paṇavānakaśaṅkhānāṃ bherīṇāṃ ca yudhāṃ vara",
    "GE07mbh_12_u:059.064c": "upārjanaṃ ca dravyāṇāṃ paramarma ca tāni ṣaṭ",
    "GE07mbh_12_u:059.065a": "labdhasya ca praśamanaṃ satāṃ caiva hi pūjanam",
    "GE07mbh_12_u:059.065c": "vidvadbhir ekībhāvaś ca prātarhomavidhijñatā",
    "GE07mbh_12_u:059.066a": "maṅgalālambhanaṃ caiva śarīrasya pratikriyā",
    "GE07mbh_12_u:059.066c": "āhārayojanaṃ caiva nityam āstikyam eva ca",
    "GE07mbh_12_u:059.067a": "ekena ca yathottheyaṃ satyatvaṃ madhurā giraḥ",
    "GE07mbh_12_u:059.067c": "utsavānāṃ samājānāṃ kriyāḥ ketanajās tathā",
    "GE07mbh_12_u:059.068a": "pratyakṣā ca parokṣā ca sarvādhikaraṇeṣu ca",
    "GE07mbh_12_u:059.068c": "vṛttir bharataśārdūla nityaṃ caivānvavekṣaṇam",
    "GE07mbh_12_u:059.069a": "adaṇḍyatvaṃ ca viprāṇāṃ yuktyā daṇḍanipātanam",
    "GE07mbh_12_u:059.069c": "anujīvisvajātibhyo guṇeṣu parirakṣaṇam",
    "GE07mbh_12_u:059.070a": "rakṣaṇaṃ caiva paurāṇāṃ svarāṣṭrasya vivardhanam",
    "GE07mbh_12_u:059.070c": "maṇḍalasthā ca yā cintā rājan dvādaśarājikā",
    "GE07mbh_12_u:059.071a": "dvāsaptatimatiś caiva proktā yā ca svayaṃbhuvā",
    "GE07mbh_12_u:059.071c": "deśajātikulānāṃ ca dharmāḥ samanuvarṇitāḥ",
    "GE07mbh_12_u:059.072a": "dharmaś cārthaś ca kāmaś ca mokṣaś cātrānuvarṇitaḥ",
    "GE07mbh_12_u:059.072c": "upāyaś cārthalipsā ca vividhā bhūridakṣiṇāḥ",
    "GE07mbh_12_u:059.073a": "mūlakarmakriyā cātra māyā yogaś ca varṇitaḥ",
    "GE07mbh_12_u:059.073c": "dūṣaṇaṃ srotasām atra varṇitaṃ ca sthirāmbhasām",
    "GE07mbh_12_u:059.074a": "yair yair upāyair lokaś ca na caled āryavartmanaḥ",
    "GE07mbh_12_u:059.074c": "tat sarvaṃ rājaśārdūla nītiśāstre 'nuvarṇitam",
    "GE07mbh_12_u:059.075a": "etat kṛtvā śubhaṃ śāstraṃ tataḥ sa bhagavān prabhuḥ",
    "GE07mbh_12_u:059.075c": "devān uvāca saṃhṛṣṭaḥ sarvāñ śakrapurogamān",
    "GE07mbh_12_u:059.076a": "upakārāya lokasya trivargasthāpanāya ca",
    "GE07mbh_12_u:059.076c": "navanītaṃ sarasvatyā buddhir eṣā prabhāvitā",
    "GE07mbh_12_u:059.077a": "daṇḍena sahitā hy eṣā lokarakṣaṇakārikā",
    "GE07mbh_12_u:059.077c": "nigrahānugraharatā lokān anu cariṣyati",
    "GE07mbh_12_u:059.078a": "daṇḍena nīyate ceyaṃ daṇḍaṃ nayati cāpy uta",
    "GE07mbh_12_u:059.078c": "daṇḍanītir iti proktā trīṃl lokān anuvartate",
    "GE07mbh_12_u:059.079a": "ṣāḍguṇyaguṇasāraiṣā sthāsyaty agre mahātmasu",
    "GE07mbh_12_u:059.079c": "mahattvāt tasya daṇḍasya nītir vispaṣṭalakṣaṇā",
    "GE07mbh_12_u:059.080a": "nayacāraś ca vipulo yena sarvam idaṃ tatam",
    "GE07mbh_12_u:059.080c": "āgamaś ca purāṇānāṃ maharṣīṇāṃ ca saṃbhavaḥ",
    "GE07mbh_12_u:059.081a": "tīrthavaṃśaś ca vaṃśaś ca nakṣatrāṇāṃ yudhiṣṭhira",
    "GE07mbh_12_u:059.081c": "sakalaṃ cāturāśramyaṃ cāturhotraṃ tathaiva ca",
    "GE07mbh_12_u:059.082a": "cāturvarṇyaṃ tathaivātra cāturvedyaṃ ca varṇitam",
    "GE07mbh_12_u:059.082c": "itihāsopavedāś ca nyāyaḥ kṛtsnaś ca varṇitaḥ",
    "GE07mbh_12_u:059.083a": "tapo jñānam ahiṃsā ca satyāsatye nayaḥ paraḥ",
    "GE07mbh_12_u:059.083c": "vṛddhopasevā dānaṃ ca śaucam utthānam eva ca",
    "GE07mbh_12_u:059.084a": "sarvabhūtānukampā ca sarvam atropavarṇitam",
    "GE07mbh_12_u:059.084c": "bhuvi vācogataṃ yac ca tac ca sarvaṃ samarpitam",
    "GE07mbh_12_u:059.085a": "tasmin paitāmahe śāstre pāṇḍavaitad asaṃśayam",
    "GE07mbh_12_u:059.085c": "dharmārthakāmamokṣāś ca sakalā hy atra śabditāḥ",
    "GE07mbh_12_u:059.086a": "tatas tāṃ bhagavān nītiṃ pūrvaṃ jagrāha śaṃkaraḥ",
    "GE07mbh_12_u:059.086c": "bahurūpo viśālākṣaḥ śivaḥ sthāṇur umāpatiḥ",
    "GE07mbh_12_u:059.086d-0127_01": "anādinidhano devaś caitanyādisamanvitaḥ",
    "GE07mbh_12_u:059.086d-0127_02": "jñānāni ca vaśe yasya tārakādīny aśeṣataḥ",
    "GE07mbh_12_u:059.086d-0127_03": "aṇimādiguṇopetam aiśvaryaṃ na ca kṛtrimam",
    "GE07mbh_12_u:059.086d-0127_04": "tuṣṭyarthaṃ brahmaṇaḥ putro lalāṭād utthitaḥ prabhuḥ",
    "GE07mbh_12_u:059.086d-0127_05": "arudat sasvanaṃ ghoraṃ jagataḥ prabhur avyayaḥ",
    "GE07mbh_12_u:059.086d-0127_06": "jāyamānaḥ pitā putre putraḥ pitari caiva hi",
    "GE07mbh_12_u:059.086d-0127_07": "buddhiṃ viśvasṛje dattvā brahmāṇḍaṃ yena nirmitam",
    "GE07mbh_12_u:059.086d-0127_08": "yasmin hiraṇmayo haṃsaḥ śakuniḥ samapadyata",
    "GE07mbh_12_u:059.086d-0127_09": "kartā sarvasya lokasya brahmā lokapitāmahaḥ",
    "GE07mbh_12_u:059.086d-0127_10": "sa devaḥ sarvabhūtātmā mahādevaḥ sanātanaḥ",
    "GE07mbh_12_u:059.086d-0127_11": "asaṃkhyātasahasrāṇāṃ rudrāṇāṃ sthānam avyayam",
    "GE07mbh_12_u:059.087a": "yugānām āyuṣo hrāsaṃ vijñāya bhagavāñ śivaḥ",
    "GE07mbh_12_u:059.087c": "saṃcikṣepa tataḥ śāstraṃ mahārthaṃ brahmaṇā kṛtam",
    "GE07mbh_12_u:059.088a": "vaiśālākṣam iti proktaṃ tad indraḥ pratyapadyata",
    "GE07mbh_12_u:059.088c": "daśādhyāyasahasrāṇi subrahmaṇyo mahātapāḥ",
    "GE07mbh_12_u:059.089a": "bhagavān api tac chāstraṃ saṃcikṣepa puraṃdaraḥ",
    "GE07mbh_12_u:059.089a-0128_01": "**** **** devāt prāpya maheśvarāt",
    "GE07mbh_12_u:059.089a-0128_02": "prajānāṃ hitam anvicchan",
    "GE07mbh_12_u:059.089c": "sahasraiḥ pañcabhis tāta yad uktaṃ bāhudantakam",
    "GE07mbh_12_u:059.090a": "adhyāyānāṃ sahasrais tu tribhir eva bṛhaspatiḥ",
    "GE07mbh_12_u:059.090c": "saṃcikṣepeśvaro buddhyā bārhaspatyaṃ tad ucyate",
    "GE07mbh_12_u:059.091a": "adhyāyānāṃ sahasreṇa kāvyaḥ saṃkṣepam abravīt",
    "GE07mbh_12_u:059.091c": "tac chāstram amitaprajño yogācāryo mahātapāḥ",
    "GE07mbh_12_u:059.092a": "evaṃ lokānurodhena śāstram etan maharṣibhiḥ",
    "GE07mbh_12_u:059.092c": "saṃkṣiptam āyur vijñāya martyānāṃ hrāsi pāṇḍava",
    "GE07mbh_12_u:059.093a": "atha devāḥ samāgamya viṣṇum ūcuḥ prajāpatim",
    "GE07mbh_12_u:059.093c": "eko yo 'rhati martyebhyaḥ śraiṣṭhyaṃ taṃ vai samādiśa",
    "GE07mbh_12_u:059.094a": "tataḥ saṃcintya bhagavān devo nārāyaṇaḥ prabhuḥ",
    "GE07mbh_12_u:059.094c": "taijasaṃ vai virajasaṃ so 'sṛjan mānasaṃ sutam",
    "GE07mbh_12_u:059.095a": "virajās tu mahābhāga vibhutvaṃ bhuvi naicchata",
    "GE07mbh_12_u:059.095c": "nyāsāyaivābhavad buddhiḥ praṇītā tasya pāṇḍava",
    "GE07mbh_12_u:059.096a": "kīrtimāṃs tasya putro 'bhūt so 'pi pañcātigo 'bhavat",
    "GE07mbh_12_u:059.096c": "kardamas tasya ca sutaḥ so 'py atapyan mahat tapaḥ",
    "GE07mbh_12_u:059.097a": "prajāpateḥ kardamasya anaṅgo nāma vai sutaḥ",
    "GE07mbh_12_u:059.097c": "prajānāṃ rakṣitā sādhur daṇḍanītiviśāradaḥ",
    "GE07mbh_12_u:059.098a": "anaṅgaputro 'tibalo nītimān adhigamya vai",
    "GE07mbh_12_u:059.098c": "abhipede mahīrājyam athendriyavaśo 'bhavat",
    "GE07mbh_12_u:059.098d-0129_01": "prāpya nārīṃ mahābhāgāṃ rūpiṇīṃ kāmamohitaḥ",
    "GE07mbh_12_u:059.098d-0129_02": "saubhāgyena ca saṃpannāṃ guṇaiś cānuttamāṃ satīm",
    "GE07mbh_12_u:059.099a": "mṛtyos tu duhitā rājan sunīthā nāma mānasī",
    "GE07mbh_12_u:059.099c": "prakhyātā triṣu lokeṣu yā sā venam ajījanat",
    "GE07mbh_12_u:059.100a": "taṃ prajāsu vidharmāṇaṃ rāgadveṣavaśānugam",
    "GE07mbh_12_u:059.100c": "mantrapūtaiḥ kuśair jaghnur ṛṣayo brahmavādinaḥ",
    "GE07mbh_12_u:059.101a": "mamanthur dakṣiṇaṃ corum ṛṣayas tasya mantrataḥ",
    "GE07mbh_12_u:059.101c": "tato 'sya vikṛto jajñe hrasvāṅgaḥ puruṣo bhuvi",
    "GE07mbh_12_u:059.102a": "dagdhasthāṇupratīkāśo raktākṣaḥ kṛṣṇamūrdhajaḥ",
    "GE07mbh_12_u:059.102c": "niṣīdety evam ūcus tam ṛṣayo brahmavādinaḥ",
    "GE07mbh_12_u:059.103a": "tasmān niṣādāḥ saṃbhūtāḥ krūrāḥ śailavanāśrayāḥ",
    "GE07mbh_12_u:059.103c": "ye cānye vindhyanilayā mlecchāḥ śatasahasraśaḥ",
    "GE07mbh_12_u:059.104a": "bhūyo 'sya dakṣiṇaṃ pāṇiṃ mamanthus te maharṣayaḥ",
    "GE07mbh_12_u:059.104c": "tataḥ puruṣa utpanno rūpeṇendra ivāparaḥ",
    "GE07mbh_12_u:059.105a": "kavacī baddhanistriṃśaḥ saśaraḥ saśarāsanaḥ",
    "GE07mbh_12_u:059.105c": "vedavedāṅgavic caiva dhanurvede ca pāragaḥ",
    "GE07mbh_12_u:059.106a": "taṃ daṇḍanītiḥ sakalā śritā rājan narottamam",
    "GE07mbh_12_u:059.106c": "tataḥ sa prāñjalir vainyo maharṣīṃs tān uvāca ha",
    "GE07mbh_12_u:059.107a": "susūkṣmā me samutpannā buddhir dharmārthadarśinī",
    "GE07mbh_12_u:059.107c": "anayā kiṃ mayā kāryaṃ tan me tattvena śaṃsata",
    "GE07mbh_12_u:059.108a": "yan māṃ bhavanto vakṣyanti kāryam arthasamanvitam",
    "GE07mbh_12_u:059.108c": "tad ahaṃ vai kariṣyāmi nātra kāryā vicāraṇā",
    "GE07mbh_12_u:059.109a": "tam ūcur atha devās te te caiva paramarṣayaḥ",
    "GE07mbh_12_u:059.109c": "niyato yatra dharmo vai tam aśaṅkaḥ samācara",
    "GE07mbh_12_u:059.110a": "priyāpriye parityajya samaḥ sarveṣu jantuṣu",
    "GE07mbh_12_u:059.110c": "kāmakrodhau ca lobhaṃ ca mānaṃ cotsṛjya dūrataḥ",
    "GE07mbh_12_u:059.111a": "yaś ca dharmāt pravicalel loke kaś cana mānavaḥ",
    "GE07mbh_12_u:059.111c": "nigrāhyas te sa bāhubhyāṃ śaśvad dharmam avekṣataḥ",
    "GE07mbh_12_u:059.112a": "pratijñāṃ cādhirohasva manasā karmaṇā girā",
    "GE07mbh_12_u:059.112c": "pālayiṣyāmy ahaṃ bhaumaṃ brahma ity eva cāsakṛt",
    "GE07mbh_12_u:059.113a": "yaś cātra dharmanīty ukto daṇḍanītivyapāśrayaḥ",
    "GE07mbh_12_u:059.113c": "tam aśaṅkaḥ kariṣyāmi svavaśo na kadā cana",
    "GE07mbh_12_u:059.114a": "adaṇḍyā me dvijāś ceti pratijānīṣva cābhibho",
    "GE07mbh_12_u:059.114c": "lokaṃ ca saṃkarāt kṛtsnāt trātāsmīti paraṃtapa",
    "GE07mbh_12_u:059.115a": "vainyas tatas tān uvāca devān ṛṣipurogamān",
    "GE07mbh_12_u:059.115c": "brāhmaṇā me sahāyāś ced evam astu surarṣabhāḥ",
    "GE07mbh_12_u:059.116a": "evam astv iti vainyas tu tair ukto brahmavādibhiḥ",
    "GE07mbh_12_u:059.116c": "purodhāś cābhavat tasya śukro brahmamayo nidhiḥ",
    "GE07mbh_12_u:059.117a": "mantriṇo vālakhilyās tu sārasvatyo gaṇo hy abhūt",
    "GE07mbh_12_u:059.117c": "maharṣir bhagavān gargas tasya sāṃvatsaro 'bhavat",
    "GE07mbh_12_u:059.118a": "ātmanāṣṭama ity eva śrutir eṣā parā nṛṣu",
    "GE07mbh_12_u:059.118c": "utpannau bandinau cāsya tatpūrvau sūtamāgadhau",
    "GE07mbh_12_u:059.118d-0130_01": "tayoḥ prīto dadau rājā pṛthur vainyaḥ pratāpavān",
    "GE07mbh_12_u:059.118d-0130_02": "anūpadeśaṃ sūtāya magadhaṃ māgadhāya ca",
    "GE07mbh_12_u:059.118d-0131_01": "atrir mahātmā bhagavāṃs tasyāsīd vedakārakaḥ",
    "GE07mbh_12_u:059.118d-0131_02": "nāradaś cetihāsādīni nityam eva samādadhat",
    "GE07mbh_12_u:059.119a": "samatāṃ vasudhāyāś ca sa samyag upapādayat",
    "GE07mbh_12_u:059.119c": "vaiṣamyaṃ hi paraṃ bhūmer āsīd iti ha naḥ śrutam",
    "GE07mbh_12_u:059.119d-0132_01": "manvantareṣu sarveṣu viṣamā jāyate mahī",
    "GE07mbh_12_u:059.119d-0132_02": "ujjahāra tato vainyaḥ śilājālān samantataḥ",
    "GE07mbh_12_u:059.119d-0132_03": "dhanuṣkoṭyā mahārāja tena śailā vivardhitāḥ",
    "GE07mbh_12_u:059.120a": "sa viṣṇunā ca devena śakreṇa vibudhaiḥ saha",
    "GE07mbh_12_u:059.120c": "ṛṣibhiś ca prajāpālye brahmaṇā cābhiṣecitaḥ",
    "GE07mbh_12_u:059.121a": "taṃ sākṣāt pṛthivī bheje ratnāny ādāya pāṇḍava",
    "GE07mbh_12_u:059.121c": "sāgaraḥ saritāṃ bhartā himavāṃś cācalottamaḥ",
    "GE07mbh_12_u:059.122a": "śakraś ca dhanam akṣayyaṃ prādāt tasya yudhiṣṭhira",
    "GE07mbh_12_u:059.122c": "rukmaṃ cāpi mahāmeruḥ svayaṃ kanakaparvataḥ",
    "GE07mbh_12_u:059.123a": "yakṣarākṣasabhartā ca bhagavān naravāhanaḥ",
    "GE07mbh_12_u:059.123c": "dharme cārthe ca kāme ca samarthaṃ pradadau dhanam",
    "GE07mbh_12_u:059.124a": "hayā rathāś ca nāgāś ca koṭiśaḥ puruṣās tathā",
    "GE07mbh_12_u:059.124c": "prādurbabhūvur vainyasya cintanād eva pāṇḍava",
    "GE07mbh_12_u:059.124e": "na jarā na ca durbhikṣaṃ nādhayo vyādhayas tathā",
    "GE07mbh_12_u:059.125a": "sarīsṛpebhyaḥ stenebhyo na cānyonyāt kadā cana",
    "GE07mbh_12_u:059.125c": "bhayam utpadyate tatra tasya rājño 'bhirakṣaṇāt",
    "GE07mbh_12_u:059.125d-0133_01": "āpas tastambhire cāsya samudram abhiyāsyataḥ",
    "GE07mbh_12_u:059.125d-0133_02": "parvatāś ca dadur mārgaṃ dhvajabhaṅgaś ca nābhavat",
    "GE07mbh_12_u:059.126a": "teneyaṃ pṛthivī dugdhā sasyāni daśa sapta ca",
    "GE07mbh_12_u:059.126c": "yakṣarākṣasanāgaiś cāpīpsitaṃ yasya yasya yat",
    "GE07mbh_12_u:059.127a": "tena dharmottaraś cāyaṃ kṛto loko mahātmanā",
    "GE07mbh_12_u:059.127c": "rañjitāś ca prajāḥ sarvās tena rājeti śabdyate",
    "GE07mbh_12_u:059.128a": "brāhmaṇānāṃ kṣatatrāṇāt tataḥ kṣatriya ucyate",
    "GE07mbh_12_u:059.128c": "prathitā dhanataś ceyaṃ pṛthivī sādhubhiḥ smṛtā",
    "GE07mbh_12_u:059.129a": "sthāpanaṃ cākarod viṣṇuḥ svayam eva sanātanaḥ",
    "GE07mbh_12_u:059.129c": "nātivartiṣyate kaś cid rājaṃs tvām iti pārthiva",
    "GE07mbh_12_u:059.130a": "tapasā bhagavān viṣṇur āviveśa ca bhūmipam",
    "GE07mbh_12_u:059.130c": "devavan naradevānāṃ namate yaj jagan nṛpa",
    "GE07mbh_12_u:059.131a": "daṇḍanītyā ca satataṃ rakṣitaṃ taṃ nareśvara",
    "GE07mbh_12_u:059.131c": "nādharṣayat tataḥ kaś cic cāranityāc ca darśanāt",
    "GE07mbh_12_u:059.132a": "ātmanā karaṇaiś caiva samasyeha mahīkṣitaḥ",
    "GE07mbh_12_u:059.132c": "ko hetur yad vaśe tiṣṭhel loko daivād ṛte guṇāt",
    "GE07mbh_12_u:059.133a": "viṣṇor lalāṭāt kamalaṃ sauvarṇam abhavat tadā",
    "GE07mbh_12_u:059.133c": "śrīḥ saṃbhūtā yato devī patnī dharmasya dhīmataḥ",
    "GE07mbh_12_u:059.134a": "śriyaḥ sakāśād arthaś ca jāto dharmeṇa pāṇḍava",
    "GE07mbh_12_u:059.134c": "atha dharmas tathaivārthaḥ śrīś ca rājye pratiṣṭhitā",
    "GE07mbh_12_u:059.135a": "sukṛtasya kṣayāc caiva svarlokād etya medinīm",
    "GE07mbh_12_u:059.135c": "pārthivo jāyate tāta daṇḍanītivaśānugaḥ",
    "GE07mbh_12_u:059.136a": "mahattvena ca saṃyukto vaiṣṇavena naro bhuvi",
    "GE07mbh_12_u:059.136c": "buddhyā bhavati saṃyukto māhātmyaṃ cādhigacchati",
    "GE07mbh_12_u:059.137a": "sthāpanām atha devānāṃ na kaś cid ativartate",
    "GE07mbh_12_u:059.137c": "tiṣṭhaty ekasya ca vaśe taṃ ced anuvidhīyate",
    "GE07mbh_12_u:059.138a": "śubhaṃ hi karma rājendra śubhatvāyopakalpate",
    "GE07mbh_12_u:059.138c": "tulyasyaikasya yasyāyaṃ loko vacasi tiṣṭhati",
    "GE07mbh_12_u:059.139a": "yo hy asya mukham adrākṣīt somya so 'sya vaśānugaḥ",
    "GE07mbh_12_u:059.139c": "subhagaṃ cārthavantaṃ ca rūpavantaṃ ca paśyati",
    "GE07mbh_12_u:059.140a": "tato jagati rājendra satataṃ śabditaṃ budhaiḥ",
    "GE07mbh_12_u:059.140c": "devāś ca naradevāś ca tulyā iti viśāṃ pate",
    "GE07mbh_12_u:059.141a": "etat te sarvam ākhyātaṃ mahattvaṃ prati rājasu",
    "GE07mbh_12_u:059.141c": "kārtsnyena bharataśreṣṭha kim anyad iha vartatām",
    "GE07mbh_12_u:060.001": "vaiśaṃpāyana uvāca",
    "GE07mbh_12_u:060.001a": "tataḥ punaḥ sa gāṅgeyam abhivādya pitāmaham",
    "GE07mbh_12_u:060.001c": "prāñjalir niyato bhūtvā paryapṛcchad yudhiṣṭhiraḥ",
    "GE07mbh_12_u:060.002a": "ke dharmāḥ sarvavarṇānāṃ cāturvarṇyasya ke pṛthak",
    "GE07mbh_12_u:060.002c": "caturṇām āśramāṇāṃ ca rājadharmāś ca ke matāḥ",
    "GE07mbh_12_u:060.003a": "kena svid vardhate rāṣṭraṃ rājā kena vivardhate",
    "GE07mbh_12_u:060.003c": "kena paurāś ca bhṛtyāś ca vardhante bharatarṣabha",
    "GE07mbh_12_u:060.004a": "kośaṃ daṇḍaṃ ca durgaṃ ca sahāyān mantriṇas tathā",
    "GE07mbh_12_u:060.004c": "ṛtvikpurohitācāryān kīdṛśān varjayen nṛpaḥ",
    "GE07mbh_12_u:060.005a": "keṣu viśvasitavyaṃ syād rājñāṃ kasyāṃ cid āpadi",
    "GE07mbh_12_u:060.005c": "kuto vātmā dṛḍho rakṣyas tan me brūhi pitāmaha",
    "GE07mbh_12_u:060.005d-0134_01": "dvaidhībhāve ca bhūtānāṃ śapathaḥ kīdṛśo bhavet",
    "GE07mbh_12_u:060.005d-0134_02": "adharmasya phalaṃ yac ca śapathasya vilaṅghane",
    "GE07mbh_12_u:060.005d-0134_03": "sarvam etad yathātattvaṃ vyavahāraṃ ca tādṛśam",
    "GE07mbh_12_u:060.005d-0134_04": "samāsavyāsayogena kathayasva pitāmaha",
    "GE07mbh_12_u:060.006": "bhīṣma uvāca",
    "GE07mbh_12_u:060.006a": "namo dharmāya mahate namaḥ kṛṣṇāya vedhase",
    "GE07mbh_12_u:060.006c": "brāhmaṇebhyo namaskṛtvā dharmān vakṣyāmi śāśvatān",
    "GE07mbh_12_u:060.007a": "akrodhaḥ satyavacanaṃ saṃvibhāgaḥ kṣamā tathā",
    "GE07mbh_12_u:060.007c": "prajanaḥ sveṣu dāreṣu śaucam adroha eva ca",
    "GE07mbh_12_u:060.008a": "ārjavaṃ bhṛtyabharaṇaṃ navaite sārvavarṇikāḥ",
    "GE07mbh_12_u:060.008c": "brāhmaṇasya tu yo dharmas taṃ te vakṣyāmi kevalam",
    "GE07mbh_12_u:060.009a": "damam eva mahārāja dharmam āhuḥ purātanam",
    "GE07mbh_12_u:060.009c": "svādhyāyo 'dhyāpanaṃ caiva tatra karma samāpyate",
    "GE07mbh_12_u:060.010a": "taṃ ced vittam upāgacched vartamānaṃ svakarmaṇi",
    "GE07mbh_12_u:060.010c": "akurvāṇaṃ vikarmāṇi śāntaṃ prajñānatarpitam",
    "GE07mbh_12_u:060.011a": "kurvītāpatyasaṃtānam atho dadyād yajeta ca",
    "GE07mbh_12_u:060.011c": "saṃvibhajya hi bhoktavyaṃ dhanaṃ sadbhir itīṣyate",
    "GE07mbh_12_u:060.012a": "pariniṣṭhitakāryas tu svādhyāyenaiva brāhmaṇaḥ",
    "GE07mbh_12_u:060.012c": "kuryād anyan na vā kuryān maitro brāhmaṇa ucyate",
    "GE07mbh_12_u:060.013a": "kṣatriyasyāpi yo dharmas taṃ te vakṣyāmi bhārata",
    "GE07mbh_12_u:060.013c": "dadyād rājā na yāceta yajeta na tu yājayet",
    "GE07mbh_12_u:060.014a": "nādhyāpayed adhīyīta prajāś ca paripālayet",
    "GE07mbh_12_u:060.014c": "nityodyukto dasyuvadhe raṇe kuryāt parākramam",
    "GE07mbh_12_u:060.015a": "ye ca kratubhir ījānāḥ śrutavantaś ca bhūmipāḥ",
    "GE07mbh_12_u:060.015c": "ya evāhavajetāras ta eṣāṃ lokajittamāḥ",
    "GE07mbh_12_u:060.016a": "avikṣatena dehena samarād yo nivartate",
    "GE07mbh_12_u:060.016c": "kṣatriyo nāsya tat karma praśaṃsanti purāvidaḥ",
    "GE07mbh_12_u:060.017a": "vadhaṃ hi kṣatrabandhūnāṃ dharmam āhuḥ pradhānataḥ",
    "GE07mbh_12_u:060.017c": "nāsya kṛtyatamaṃ kiṃ cid anyad dasyunibarhaṇāt",
    "GE07mbh_12_u:060.018a": "dānam adhyayanaṃ yajño yogaḥ kṣemo vidhīyate",
    "GE07mbh_12_u:060.018c": "tasmād rājñā viśeṣeṇa yoddhavyaṃ dharmam īpsatā",
    "GE07mbh_12_u:060.019a": "sveṣu dharmeṣv avasthāpya prajāḥ sarvā mahīpatiḥ",
    "GE07mbh_12_u:060.019c": "dharmeṇa sarvakṛtyāni samaniṣṭhāni kārayet",
    "GE07mbh_12_u:060.020a": "pariniṣṭhitakāryaḥ syān nṛpatiḥ paripālanāt",
    "GE07mbh_12_u:060.020c": "kuryād anyan na vā kuryād aindro rājanya ucyate",
    "GE07mbh_12_u:060.021a": "vaiśyasyāpīha yo dharmas taṃ te vakṣyāmi bhārata",
    "GE07mbh_12_u:060.021c": "dānam adhyayanaṃ yajñaḥ śaucena dhanasaṃcayaḥ",
    "GE07mbh_12_u:060.022a": "pitṛvat pālayed vaiśyo yuktaḥ sarvapaśūn iha",
    "GE07mbh_12_u:060.022c": "vikarma tad bhaved anyat karma yad yat samācaret",
    "GE07mbh_12_u:060.022e": "rakṣayā sa hi teṣāṃ vai mahat sukham avāpnuyāt",
    "GE07mbh_12_u:060.023a": "prajāpatir hi vaiśyāya sṛṣṭvā paridade paśūn",
    "GE07mbh_12_u:060.023c": "brāhmaṇāya ca rājñe ca sarvāḥ paridade prajāḥ",
    "GE07mbh_12_u:060.024a": "tasya vṛttiṃ pravakṣyāmi yac ca tasyopajīvanam",
    "GE07mbh_12_u:060.024b-0135_01": "avaśyabharaṇīyo hi vaiśyo rājñā janādhipa",
    "GE07mbh_12_u:060.024c": "ṣaṇṇām ekāṃ pibed dhenuṃ śatāc ca mithunaṃ haret",
    "GE07mbh_12_u:060.025a": "laye ca saptamo bhāgas tathā śṛṅge kalā khure",
    "GE07mbh_12_u:060.025c": "sasyasya sarvabījānām eṣā sāṃvatsarī bhṛtiḥ",
    "GE07mbh_12_u:060.026a": "na ca vaiśyasya kāmaḥ syān na rakṣeyaṃ paśūn iti",
    "GE07mbh_12_u:060.026c": "vaiśye cecchati nānyena rakṣitavyāḥ kathaṃ cana",
    "GE07mbh_12_u:060.027a": "śūdrasyāpi hi yo dharmas taṃ te vakṣyāmi bhārata",
    "GE07mbh_12_u:060.027c": "prajāpatir hi varṇānāṃ dāsaṃ śūdram akalpayat",
    "GE07mbh_12_u:060.028a": "tasmāc chūdrasya varṇānāṃ paricaryā vidhīyate",
    "GE07mbh_12_u:060.028c": "teṣāṃ śuśrūṣaṇāc caiva mahat sukham avāpnuyāt",
    "GE07mbh_12_u:060.029a": "śūdra etān paricaret trīn varṇān anasūyakaḥ",
    "GE07mbh_12_u:060.029c": "saṃcayāṃś ca na kurvīta jātu śūdraḥ kathaṃ cana",
    "GE07mbh_12_u:060.030a": "pāpīyān hi dhanaṃ labdhvā vaśe kuryād garīyasaḥ",
    "GE07mbh_12_u:060.030c": "rājñā vā samanujñātaḥ kāmaṃ kurvīta dhārmikaḥ",
    "GE07mbh_12_u:060.031a": "tasya vṛttiṃ pravakṣyāmi yac ca tasyopajīvanam",
    "GE07mbh_12_u:060.031c": "avaśyabharaṇīyo hi varṇānāṃ śūdra ucyate",
    "GE07mbh_12_u:060.032a": "chatraṃ veṣṭanam auśīram upānad vyajanāni ca",
    "GE07mbh_12_u:060.032c": "yātayāmāni deyāni śūdrāya paricāriṇe",
    "GE07mbh_12_u:060.033a": "adhāryāṇi viśīrṇāni vasanāni dvijātibhiḥ",
    "GE07mbh_12_u:060.033c": "śūdrāyaiva vidheyāni tasya dharmadhanaṃ hi tat",
    "GE07mbh_12_u:060.034a": "yaś ca kaś cid dvijātīnāṃ śūdraḥ śuśrūṣur āvrajet",
    "GE07mbh_12_u:060.034c": "kalpyāṃ tasya tu tenāhur vṛttiṃ dharmavido janāḥ",
    "GE07mbh_12_u:060.034e": "deyaḥ piṇḍo 'napetāya bhartavyau vṛddhadurbalau",
    "GE07mbh_12_u:060.035a": "śūdreṇa ca na hātavyo bhartā kasyāṃ cid āpadi",
    "GE07mbh_12_u:060.035c": "atirekeṇa bhartavyo bhartā dravyaparikṣaye",
    "GE07mbh_12_u:060.035e": "na hi svam asti śūdrasya bhartṛhāryadhano hy asau",
    "GE07mbh_12_u:060.036a": "uktas trayāṇāṃ varṇānāṃ yajñas trayyaiva bhārata",
    "GE07mbh_12_u:060.036c": "svāhākāranamaskārau mantraḥ śūdre vidhīyate",
    "GE07mbh_12_u:060.037a": "tābhyāṃ śūdraḥ pākayajñair yajeta vratavān svayam",
    "GE07mbh_12_u:060.037c": "pūrṇapātramayīm āhuḥ pākayajñasya dakṣiṇām",
    "GE07mbh_12_u:060.038a": "śūdraḥ paijavano nāma sahasrāṇāṃ śataṃ dadau",
    "GE07mbh_12_u:060.038c": "aindrāgnena vidhānena dakṣiṇām iti naḥ śrutam",
    "GE07mbh_12_u:060.039a": "ato hi sarvavarṇānāṃ śraddhāyajño vidhīyate",
    "GE07mbh_12_u:060.039a-0136_01": "**** **** yajñas tasyaiva bhārata",
    "GE07mbh_12_u:060.039a-0136_02": "agre sarveṣu yajñeṣu",
    "GE07mbh_12_u:060.039c": "daivataṃ hi mahac chraddhā pavitraṃ yajatāṃ ca yat",
    "GE07mbh_12_u:060.040a": "daivataṃ paramaṃ viprāḥ svena svena parasparam",
    "GE07mbh_12_u:060.040c": "ayajann iha satrais te tais taiḥ kāmaiḥ sanātanaiḥ",
    "GE07mbh_12_u:060.041a": "saṃsṛṣṭā brāhmaṇair eva triṣu varṇeṣu sṛṣṭayaḥ",
    "GE07mbh_12_u:060.041c": "devānām api ye devā yad brūyus te paraṃ hi tat",
    "GE07mbh_12_u:060.041e": "tasmād varṇaiḥ sarvayajñāḥ saṃsṛjyante na kāmyayā",
    "GE07mbh_12_u:060.042a": "ṛgyajuḥsāmavit pūjyo nityaṃ syād devavad dvijaḥ",
    "GE07mbh_12_u:060.042c": "anṛgyajur asāmā tu prājāpatya upadravaḥ",
    "GE07mbh_12_u:060.043a": "yajño manīṣayā tāta sarvavarṇeṣu bhārata",
    "GE07mbh_12_u:060.043c": "nāsya yajñahano devā īhante netare janāḥ",
    "GE07mbh_12_u:060.043e": "tasmāt sarveṣu varṇeṣu śraddhāyajño vidhīyate",
    "GE07mbh_12_u:060.044a": "svaṃ daivataṃ brāhmaṇāḥ svena nityaṃ; parān varṇān ayajann evam āsīt",
    "GE07mbh_12_u:060.044c": "ārocitā naḥ sumahān sa dharmaḥ; sṛṣṭo brahmaṇā triṣu varṇeṣu dṛṣṭaḥ",
    "GE07mbh_12_u:060.044d-0137_01": "saṃpūjyo vai brāhmaṇas triṣu varṇeṣu hṛṣṭaḥ",
    "GE07mbh_12_u:060.045a": "tasmād varṇā ṛjavo jātidharmāḥ; saṃsṛjyante tasya vipāka eṣaḥ",
    "GE07mbh_12_u:060.045b-0138_01": "tasmād varṇas tata[to] vai jātidharmaḥ",
    "GE07mbh_12_u:060.045b-0138_02": "saṃsṛjyate tasya vai kopa eṣaḥ",
    "GE07mbh_12_u:060.045c": "ekaṃ sāma yajur ekam ṛg ekā; vipraś caiko 'niścayas teṣu dṛṣṭaḥ",
    "GE07mbh_12_u:060.046a": "atra gāthā yajñagītāḥ kīrtayanti purāvidaḥ",
    "GE07mbh_12_u:060.046c": "vaikhānasānāṃ rājendra munīnāṃ yaṣṭum icchatām",
    "GE07mbh_12_u:060.047a": "udite 'nudite vāpi śraddadhāno jitendriyaḥ",
    "GE07mbh_12_u:060.047c": "vahniṃ juhoti dharmeṇa śraddhā vai kāraṇaṃ mahat",
    "GE07mbh_12_u:060.048a": "yat skannam asya tat pūrvaṃ yad askannaṃ tad uttaram",
    "GE07mbh_12_u:060.048c": "bahūni yajñarūpāṇi nānākarmaphalāni ca",
    "GE07mbh_12_u:060.049a": "tāni yaḥ saṃvijānāti jñānaniścayaniścitaḥ",
    "GE07mbh_12_u:060.049c": "dvijātiḥ śraddhayopetaḥ sa yaṣṭuṃ puruṣo 'rhati",
    "GE07mbh_12_u:060.050a": "steno vā yadi vā pāpo yadi vā pāpakṛttamaḥ",
    "GE07mbh_12_u:060.050c": "yaṣṭum icchati yajñaṃ yaḥ sādhum eva vadanti tam",
    "GE07mbh_12_u:060.051a": "ṛṣayas taṃ praśaṃsanti sādhu caitad asaṃśayam",
    "GE07mbh_12_u:060.051c": "sarvathā sarvavarṇair hi yaṣṭavyam iti niścayaḥ",
    "GE07mbh_12_u:060.051e": "na hi yajñasamaṃ kiṃ cit triṣu lokeṣu vidyate",
    "GE07mbh_12_u:060.052a": "tasmād yaṣṭavyam ity āhuḥ puruṣeṇānasūyatā",
    "GE07mbh_12_u:060.052c": "śraddhāpavitram āśritya yathāśakti prayacchatā",
    "GE07mbh_12_u:061.001": "bhīṣma uvāca",
    "GE07mbh_12_u:061.001a": "āśramāṇāṃ mahābāho śṛṇu satyaparākrama",
    "GE07mbh_12_u:061.001c": "caturṇām iha varṇānāṃ karmāṇi ca yudhiṣṭhira",
    "GE07mbh_12_u:061.002a": "vānaprasthaṃ bhaikṣacaryāṃ gārhasthyaṃ ca mahāśramam",
    "GE07mbh_12_u:061.002c": "brahmacaryāśramaṃ prāhuś caturthaṃ brāhmaṇair vṛtam",
    "GE07mbh_12_u:061.003a": "jaṭākaraṇasaṃskāraṃ dvijātitvam avāpya ca",
    "GE07mbh_12_u:061.003c": "ādhānādīni karmāṇi prāpya vedam adhītya ca",
    "GE07mbh_12_u:061.004a": "sadāro vāpy adāro vā ātmavān saṃyatendriyaḥ",
    "GE07mbh_12_u:061.004c": "vānaprasthāśramaṃ gacchet kṛtakṛtyo gṛhāśramāt",
    "GE07mbh_12_u:061.005a": "tatrāraṇyakaśāstrāṇi samadhītya sa dharmavit",
    "GE07mbh_12_u:061.005c": "ūrdhvaretāḥ prajāyitvā gacchaty akṣarasātmatām",
    "GE07mbh_12_u:061.006a": "etāny eva nimittāni munīnām ūrdhvaretasām",
    "GE07mbh_12_u:061.006c": "kartavyānīha vipreṇa rājann ādau vipaścitā",
    "GE07mbh_12_u:061.007a": "caritabrahmacaryasya brāhmaṇasya viśāṃ pate",
    "GE07mbh_12_u:061.007c": "bhaikṣacaryāsv adhīkāraḥ praśasta iha mokṣiṇaḥ",
    "GE07mbh_12_u:061.008a": "yatrāstamitaśāyī syān niragnir aniketanaḥ",
    "GE07mbh_12_u:061.008c": "yathopalabdhajīvī syān munir dānto jitendriyaḥ",
    "GE07mbh_12_u:061.009a": "nirāśīḥ syāt sarvasamo nirbhogo nirvikāravān",
    "GE07mbh_12_u:061.009c": "vipraḥ kṣemāśramaṃ prāpto gacchaty akṣarasātmatām",
    "GE07mbh_12_u:061.010a": "adhītya vedān kṛtasarvakṛtyaḥ; saṃtānam utpādya sukhāni bhuktvā",
    "GE07mbh_12_u:061.010c": "samāhitaḥ pracared duścaraṃ taṃ; gārhasthyadharmaṃ munidharmadṛṣṭam",
    "GE07mbh_12_u:061.011a": "svadāratuṣṭa ṛtukālagāmī; niyogasevī naśaṭho najihmaḥ",
    "GE07mbh_12_u:061.011c": "mitāśano devaparaḥ kṛtajñaḥ; satyo mṛduś cānṛśaṃsaḥ kṣamāvān",
    "GE07mbh_12_u:061.012a": "dānto vidheyo havyakavye 'pramatto; annasya dātā satataṃ dvijebhyaḥ",
    "GE07mbh_12_u:061.012c": "amatsarī sarvaliṅgipradātā; vaitānanityaś ca gṛhāśramī syāt",
    "GE07mbh_12_u:061.013a": "athātra nārāyaṇagītam āhur; maharṣayas tāta mahānubhāvāḥ",
    "GE07mbh_12_u:061.013c": "mahārtham atyarthatapaḥprayuktaṃ; tad ucyamānaṃ hi mayā nibodha",
    "GE07mbh_12_u:061.014a": "satyārjavaṃ cātithipūjanaṃ ca; dharmas tathārthaś ca ratiś ca dāre",
    "GE07mbh_12_u:061.014c": "niṣevitavyāni sukhāni loke; hy asmin pare caiva mataṃ mamaitat",
    "GE07mbh_12_u:061.015a": "bharaṇaṃ putradārāṇāṃ vedānāṃ pāraṇaṃ tathā",
    "GE07mbh_12_u:061.015c": "satāṃ tam āśramaṃ śreṣṭhaṃ vadanti paramarṣayaḥ",
    "GE07mbh_12_u:061.016a": "evaṃ hi yo brāhmaṇo yajñaśīlo; gārhasthyam adhyāvasate yathāvat",
    "GE07mbh_12_u:061.016c": "gṛhasthavṛttiṃ praviśodhya samyak; svarge viṣuddhaṃ phalam āpnute saḥ",
    "GE07mbh_12_u:061.017a": "tasya dehaparityāgād iṣṭāḥ kāmākṣayā matāḥ",
    "GE07mbh_12_u:061.017c": "ānantyāyopatiṣṭhanti sarvatokṣiśiromukhāḥ",
    "GE07mbh_12_u:061.018a": "khādann eko japann ekaḥ sarpann eko yudhiṣṭhira",
    "GE07mbh_12_u:061.018c": "ekasminn eva ācārye śuśrūṣur malapaṅkavān",
    "GE07mbh_12_u:061.019a": "brahmacārī vratī nityaṃ nityaṃ dīkṣāparo vaśī",
    "GE07mbh_12_u:061.019b-0139_01": "guroś chāyānugo nityam adhīyānaḥ suyantritaḥ",
    "GE07mbh_12_u:061.019c": "avicārya tathā vedaṃ kṛtyaṃ kurvan vaset sadā",
    "GE07mbh_12_u:061.020a": "śuśrūṣāṃ satataṃ kurvan guroḥ saṃpraṇameta ca",
    "GE07mbh_12_u:061.020b-0140_01": "aniketaś carann ekaḥ sarvān eva yudhiṣṭhira",
    "GE07mbh_12_u:061.020c": "ṣaṭkarmasv anivṛttaś ca napravṛttaś ca sarvaśaḥ",
    "GE07mbh_12_u:061.021a": "na caraty adhikāreṇa sevitaṃ dviṣato na ca",
    "GE07mbh_12_u:061.021c": "eṣo ''śramapadas tāta brahmacāriṇa iṣyate",
    "GE07mbh_12_u:062.001": "yudhiṣṭhira uvāca",
    "GE07mbh_12_u:062.001a": "śivān sukhān mahodarkān ahiṃsrāṃl lokasaṃmatān",
    "GE07mbh_12_u:062.001c": "brūhi dharmān sukhopāyān madvidhānāṃ sukhāvahān",
    "GE07mbh_12_u:062.002": "bhīṣma uvāca",
    "GE07mbh_12_u:062.002a": "brāhmaṇasyeha catvāra āśramā vihitāḥ prabho",
    "GE07mbh_12_u:062.002c": "varṇās tān anuvartante trayo bharatasattama",
    "GE07mbh_12_u:062.003a": "uktāni karmāṇi bahūni rājan; svargyāṇi rājanyaparāyaṇāni",
    "GE07mbh_12_u:062.003c": "nemāni dṛṣṭāntavidhau smṛtāni; kṣātre hi sarvaṃ vihitaṃ yathāvat",
    "GE07mbh_12_u:062.004a": "kṣātrāṇi vaiśyāni ca sevamānaḥ; śaudrāṇi karmāṇi ca brāhmaṇaḥ san",
    "GE07mbh_12_u:062.004c": "asmiṃl loke nindito mandacetāḥ; pare ca loke nirayaṃ prayāti",
    "GE07mbh_12_u:062.005a": "yā saṃjñā vihitā loke dāse śuni vṛke paśau",
    "GE07mbh_12_u:062.005c": "vikarmaṇi sthite vipre tāṃ saṃjñāṃ kuru pāṇḍava",
    "GE07mbh_12_u:062.006a": "ṣaṭkarmasaṃpravṛttasya āśrameṣu caturṣv api",
    "GE07mbh_12_u:062.006c": "sarvadharmopapannasya saṃbhūtasya kṛtātmanaḥ",
    "GE07mbh_12_u:062.007a": "brāhmaṇasya viśuddhasya tapasy abhiratasya ca",
    "GE07mbh_12_u:062.007c": "nirāśiṣo vadānyasya lokā hy akṣarasaṃjñitāḥ",
    "GE07mbh_12_u:062.008a": "yo yasmin kurute karma yādṛśaṃ yena yatra ca",
    "GE07mbh_12_u:062.008c": "tādṛśaṃ tādṛśenaiva sa guṇaṃ pratipadyate",
    "GE07mbh_12_u:062.009a": "vṛddhyā kṛṣivaṇiktvena jīvasaṃjīvanena ca",
    "GE07mbh_12_u:062.009c": "vettum arhasi rājendra svādhyāyagaṇitaṃ mahat",
    "GE07mbh_12_u:062.010a": "kālasaṃcoditaḥ kālaḥ",
    "GE07mbh_12_u:062.010c": "uttamādhamamadhyāni karmāṇi kurute 'vaśaḥ",
    "GE07mbh_12_u:062.011a": "antavanti pradānāni purā śreyaskarāṇi ca",
    "GE07mbh_12_u:062.011c": "svakarmanirato loko hy akṣaraḥ sarvatomukhaḥ",
    "GE07mbh_12_u:063.001": "bhīṣma uvāca",
    "GE07mbh_12_u:063.001a": "jyākarṣaṇaṃ śatrunibarhaṇaṃ ca; kṛṣir vaṇijyā paśupālanaṃ ca",
    "GE07mbh_12_u:063.001c": "śuśrūṣaṇaṃ cāpi tathārthahetor; akāryam etat paramaṃ dvijasya",
    "GE07mbh_12_u:063.002a": "sevyaṃ tu brahmaṣaṭkarma gṛhasthena manīṣiṇā",
    "GE07mbh_12_u:063.002c": "kṛtakṛtyasya cāraṇye vāso viprasya śasyate",
    "GE07mbh_12_u:063.003a": "rājapraiṣyaṃ kṛṣidhanaṃ jīvanaṃ ca vaṇijyayā",
    "GE07mbh_12_u:063.003c": "kauṭilyaṃ kaulaṭeyaṃ ca kusīdaṃ ca vivarjayet",
    "GE07mbh_12_u:063.004a": "śūdro rājan bhavati brahmabandhur; duścāritryo yaś ca dharmād apetaḥ",
    "GE07mbh_12_u:063.004c": "vṛṣalīpatiḥ piśuno nartakaś ca; grāmapraiṣyo yaś ca bhaved vikarmā",
    "GE07mbh_12_u:063.004d-0141_01": "evaṃvidho brāhmaṇaḥ kauravendra",
    "GE07mbh_12_u:063.004d-0141_02": "vṛttād apeto yo bhaven mandacetāḥ",
    "GE07mbh_12_u:063.005a": "japan vedān ajapaṃś cāpi rājan; samaḥ śūdrair dāsavac cāpi bhojyaḥ",
    "GE07mbh_12_u:063.005c": "ete sarve śūdrasamā bhavanti; rājann etān varjayed devakṛtye",
    "GE07mbh_12_u:063.006a": "nirmaryāde cāśane krūravṛttau; hiṃsātmake tyaktadharmasvavṛtte",
    "GE07mbh_12_u:063.006c": "havyaṃ kavyaṃ yāni cānyāni rājan; deyāny adeyāni bhavanti tasmin",
    "GE07mbh_12_u:063.007a": "tasmād dharmo vihito brāhmaṇasya; damaḥ śaucaṃ cārjavaṃ cāpi rājan",
    "GE07mbh_12_u:063.007c": "tathā viprasyāśramāḥ sarva eva; purā rājan brahmaṇā vai nisṛṣṭāḥ",
    "GE07mbh_12_u:063.008a": "yaḥ syād dāntaḥ somapa āryaśīlaḥ; sānukrośaḥ sarvasaho nirāśīḥ",
    "GE07mbh_12_u:063.008c": "ṛjur mṛdur anṛśaṃsaḥ kṣamāvān; sa vai vipro netaraḥ pāpakarmā",
    "GE07mbh_12_u:063.009a": "śūdraṃ vaiśyaṃ rājaputraṃ ca rājaṃl; lokāḥ sarve saṃśritā dharmakāmāḥ",
    "GE07mbh_12_u:063.009c": "tasmād varṇāñ jātidharmeṣu saktān; matvā viṣṇur necchati pāṇḍuputra",
    "GE07mbh_12_u:063.010a": "loke cedaṃ sarvalokasya na syāc; cāturvarṇyaṃ vedavādāś ca na syuḥ",
    "GE07mbh_12_u:063.010c": "sarvāś cejyāḥ sarvalokakriyāś ca; sadyaḥ sarve cāśramasthā na vai syuḥ",
    "GE07mbh_12_u:063.011a": "yaś ca trayāṇāṃ varṇānām icched āśramasevanam",
    "GE07mbh_12_u:063.011c": "kartum āśramadṛṣṭāṃś ca dharmāṃs tāñ śṛṇu pāṇḍava",
    "GE07mbh_12_u:063.012a": "śuśrūṣākṛtakṛtyasya kṛtasaṃtānakarmaṇaḥ",
    "GE07mbh_12_u:063.012c": "abhyanujñāpya rājānaṃ śūdrasya",
    "GE07mbh_12_u:063.013a": "alpāntaragatasyāpi daśadharmagatasya vā",
    "GE07mbh_12_u:063.013c": "āśramā vihitāḥ sarve varjayitvā nirāśiṣam",
    "GE07mbh_12_u:063.014a": "bhaikṣacaryāṃ na tu prāhus tasya tad dharmacāriṇaḥ",
    "GE07mbh_12_u:063.014c": "tathā vaiśyasya rājendra rājaputrasya caiva hi",
    "GE07mbh_12_u:063.015a": "kṛtakṛtyo vayotīto rājñaḥ kṛtapariśramaḥ",
    "GE07mbh_12_u:063.015c": "vaiśyo gacched anujñāto nṛpeṇāśramamaṇḍalam",
    "GE07mbh_12_u:063.016a": "vedān adhītya dharmeṇa rājaśāstrāṇi cānagha",
    "GE07mbh_12_u:063.016c": "saṃtānādīni karmāṇi kṛtvā somaṃ niṣevya ca",
    "GE07mbh_12_u:063.017a": "pālayitvā prajāḥ sarvā dharmeṇa vadatāṃ vara",
    "GE07mbh_12_u:063.017c": "rājasūyāśvamedhādīn makhān anyāṃs tathaiva ca",
    "GE07mbh_12_u:063.018a": "samānīya yathāpāṭhaṃ viprebhyo dattadakṣiṇaḥ",
    "GE07mbh_12_u:063.018c": "saṃgrāme vijayaṃ prāpya tathālpaṃ yadi vā bahu",
    "GE07mbh_12_u:063.019a": "sthāpayitvā prajāpālaṃ putraṃ rājye ca pāṇḍava",
    "GE07mbh_12_u:063.019c": "anyagotraṃ praśastaṃ vā kṣatriyaṃ kṣatriyarṣabha",
    "GE07mbh_12_u:063.020a": "arcayitvā pitṝn samyak pitṛyajñair yathāvidhi",
    "GE07mbh_12_u:063.020c": "devān yajñair ṛṣīn vedair arcitvā caiva yatnataḥ",
    "GE07mbh_12_u:063.021a": "antakāle ca saṃprāpte ya icched āśramāntaram",
    "GE07mbh_12_u:063.021c": "ānupūrvyāśramān rājan gatvā siddhim avāpnuyāt",
    "GE07mbh_12_u:063.022a": "rājarṣitvena rājendra",
    "GE07mbh_12_u:063.022c": "apetagṛhadharmo 'pi carej jīvitakāmyayā",
    "GE07mbh_12_u:063.023a": "na caitan naiṣṭhikaṃ karma trayāṇāṃ bharatarṣabha",
    "GE07mbh_12_u:063.023c": "caturṇāṃ rājaśārdūla prāhur āśramavāsinām",
    "GE07mbh_12_u:063.024a": "bahv āyattaṃ kṣatriyair mānavānāṃ; lokaśreṣṭhaṃ dharmam āsevamānaiḥ",
    "GE07mbh_12_u:063.024c": "sarve dharmāḥ sopadharmās trayāṇāṃ; rājño dharmād iti vedāc chṛṇomi",
    "GE07mbh_12_u:063.025a": "yathā rājan hastipade padāni; saṃlīyante sarvasattvodbhavāni",
    "GE07mbh_12_u:063.025c": "evaṃ dharmān rājadharmeṣu sarvān; sarvāvasthaṃ saṃpralīnān nibodha",
    "GE07mbh_12_u:063.026a": "alpāśrayān alpaphalān vadanti; dharmān anyān dharmavido manuṣyāḥ",
    "GE07mbh_12_u:063.026c": "mahāśrayaṃ bahukalyāṇarūpaṃ; kṣātraṃ dharmaṃ netaraṃ prāhur āryāḥ",
    "GE07mbh_12_u:063.027a": "sarve dharmā rājadharmapradhānāḥ; sarve dharmāḥ pālyamānā bhavanti",
    "GE07mbh_12_u:063.027b-0142_01": "sarve dharmā rājadharmeṣu dṛṣṭāḥ",
    "GE07mbh_12_u:063.027b-0142_02": "sarvā vidyā rājadharmeṣu coktāḥ",
    "GE07mbh_12_u:063.027c": "sarvatyāgo rājadharmeṣu rājaṃs; tyāge cāhur dharmam agryaṃ purāṇam",
    "GE07mbh_12_u:063.027d-0143_01": "sarvodyogā rājadharmeṣu rājan",
    "GE07mbh_12_u:063.027d-0143_02": "sthānaṃ cāhū rājadharme purāṇam",
    "GE07mbh_12_u:063.028a": "majjet trayī daṇḍanītau hatāyāṃ; sarve dharmā na bhaveyur viruddhāḥ",
    "GE07mbh_12_u:063.028c": "sarve dharmāś cāśramāṇāṃ gatāḥ syuḥ; kṣātre tyakte rājadharme purāṇe",
    "GE07mbh_12_u:063.029a": "sarve tyāgā rājadharmeṣu dṛṣṭāḥ; sarvā dīkṣā rājadharmeṣu coktāḥ",
    "GE07mbh_12_u:063.029c": "sarve yogā rājadharmeṣu coktāḥ; sarve lokā rājadharmān praviṣṭāḥ",
    "GE07mbh_12_u:063.029d-0144_01": "tasmād dharmo rājadharmād viśiṣṭo",
    "GE07mbh_12_u:063.029d-0144_02": "nānyo loke vidyate 'jātaśatro",
    "GE07mbh_12_u:063.029d-0144_03": "sarvāṇy etāni karmāṇi kṣātre bharatasattama",
    "GE07mbh_12_u:063.029d-0144_04": "bhavanti jīvalokaś ca kṣatradharme pratiṣṭhitaḥ",
    "GE07mbh_12_u:063.030a": "yathā jīvāḥ prakṛtau vadhyamānā; dharmāśritānām upapīḍanāya",
    "GE07mbh_12_u:063.030c": "evaṃ dharmā rājadharmair viyuktāḥ; sarvāvasthaṃ nādriyante svadharmam",
    "GE07mbh_12_u:064.001": "bhīṣma uvāca",
    "GE07mbh_12_u:064.001a": "cāturāśramyadharmāś ca jātidharmāś ca pāṇḍava",
    "GE07mbh_12_u:064.001c": "lokapālottarāś caiva kṣātre dharme vyavasthitāḥ",
    "GE07mbh_12_u:064.002a": "sarvāṇy etāni dharmāṇi kṣātre bharatasattama",
    "GE07mbh_12_u:064.002c": "nirāśiṣo jīvaloke kṣātre dharme vyavasthitāḥ",
    "GE07mbh_12_u:064.003a": "apratyakṣaṃ bahudvāraṃ dharmam āśramavāsinām",
    "GE07mbh_12_u:064.003c": "prarūpayanti tadbhāvam āgamair eva śāśvatam",
    "GE07mbh_12_u:064.004a": "apare vacanaiḥ puṇyair vādino lokaniścayam",
    "GE07mbh_12_u:064.004c": "aniścayajñā dharmāṇām adṛṣṭānte pare ratāḥ",
    "GE07mbh_12_u:064.005a": "pratyakṣasukhabhūyiṣṭham ātmasākṣikam acchalam",
    "GE07mbh_12_u:064.005c": "sarvalokahitaṃ dharmaṃ kṣatriyeṣu pratiṣṭhitam",
    "GE07mbh_12_u:064.006a": "dharmāśramavyavasināṃ brāhmaṇānāṃ yudhiṣṭhira",
    "GE07mbh_12_u:064.006c": "yathā trayāṇāṃ varṇānāṃ saṃkhyātopaśrutiḥ purā",
    "GE07mbh_12_u:064.006e": "rājadharmeṣv anupamā lokyā sucaritair iha",
    "GE07mbh_12_u:064.007a": "udāhṛtaṃ te rājendra yathā viṣṇuṃ mahaujasam",
    "GE07mbh_12_u:064.007c": "sarvabhūteśvaraṃ devaṃ prabhuṃ nārāyaṇaṃ purā",
    "GE07mbh_12_u:064.007e": "jagmuḥ subahavaḥ śūrā rājāno daṇḍanītaye",
    "GE07mbh_12_u:064.008a": "ekaikam ātmanaḥ karma tulayitvāśrame purā",
    "GE07mbh_12_u:064.008c": "rājānaḥ paryupātiṣṭhan dṛṣṭāntavacane sthitāḥ",
    "GE07mbh_12_u:064.009a": "sādhyā devā vasavaś cāśvinau ca; rudrāś ca viśve marutāṃ gaṇāś ca",
    "GE07mbh_12_u:064.009c": "sṛṣṭāḥ purā ādidevena devā; kṣātre dharme vartayante ca siddhāḥ",
    "GE07mbh_12_u:064.010a": "atra te vartayiṣyāmi dharmam arthaviniścayam",
    "GE07mbh_12_u:064.010c": "nirmaryāde vartamāne dānavaikāyane kṛte",
    "GE07mbh_12_u:064.010e": "babhūva rājā rājendra māndhātā nāma vīryavān",
    "GE07mbh_12_u:064.011a": "purā vasumatīpālo yajñaṃ cakre didṛkṣayā",
    "GE07mbh_12_u:064.011c": "anādimadhyanidhanaṃ devaṃ nārāyaṇaṃ prati",
    "GE07mbh_12_u:064.012a": "sa rājā rājaśārdūla māndhātā parameṣṭhinaḥ",
    "GE07mbh_12_u:064.012c": "jagrāha śirasā pādau yajñe viṣṇor mahātmanaḥ",
    "GE07mbh_12_u:064.013a": "darśayām āsa taṃ viṣṇū rūpam āsthāya vāsavam",
    "GE07mbh_12_u:064.013c": "sa pārthivair vṛtaḥ sadbhir arcayām āsa taṃ prabhum",
    "GE07mbh_12_u:064.014a": "tasya pārthivasaṃghasya tasya caiva mahātmanaḥ",
    "GE07mbh_12_u:064.014c": "saṃvādo 'yaṃ mahān āsīd viṣṇuṃ prati mahādyute",
    "GE07mbh_12_u:064.015": "indra uvāca",
    "GE07mbh_12_u:064.015a": "kim iṣyate dharmabhṛtāṃ variṣṭha; yad draṣṭukāmo 'si tam aprameyam",
    "GE07mbh_12_u:064.015c": "anantamāyāmitasattvavīryaṃ; nārāyaṇaṃ hy ādidevaṃ purāṇam",
    "GE07mbh_12_u:064.016a": "nāsau devo viśvarūpo mayāpi; śakyo draṣṭuṃ brahmaṇā vāpi sākṣāt",
    "GE07mbh_12_u:064.016c": "ye 'nye kāmās tava rājan hṛdisthā; dāsyāmi tāṃs tvaṃ hi martyeṣu rājā",
    "GE07mbh_12_u:064.017a": "satye sthito dharmaparo jitendriyaḥ; śūro dṛḍhaṃ prītirataḥ surāṇām",
    "GE07mbh_12_u:064.017c": "buddhyā bhaktyā cottamaśraddhayā ca; tatas te 'haṃ dadmi varaṃ yatheṣṭam māndhātovāca",
    "GE07mbh_12_u:064.018a": "asaṃśayaṃ bhagavann ādidevaṃ; drakṣyāmy ahaṃ śirasāhaṃ prasādya",
    "GE07mbh_12_u:064.018c": "tyaktvā bhogān dharmakāmo hy araṇyam; icche gantuṃ satpathaṃ lokajuṣṭam",
    "GE07mbh_12_u:064.019a": "kṣātrād dharmād vipulād aprameyāl; lokāḥ prāptāḥ sthāpitaṃ svaṃ yaśaś ca",
    "GE07mbh_12_u:064.019c": "dharmo yo 'sāv ādidevāt pravṛtto; lokajyeṣṭhas taṃ na jānāmi kartum",
    "GE07mbh_12_u:064.020": "indra uvāca",
    "GE07mbh_12_u:064.020a": "asainiko 'dharmaparaś carethāḥ; parāṃ gatiṃ lapsyase cāpramattaḥ",
    "GE07mbh_12_u:064.020c": "kṣātro dharmo hy ādidevāt pravṛttaḥ; paścād anye śeṣabhūtāś ca dharmāḥ",
    "GE07mbh_12_u:064.021a": "śeṣāḥ sṛṣṭā hy antavanto hy anantāḥ; suprasthānāḥ kṣatradharmāviśiṣṭāḥ",
    "GE07mbh_12_u:064.021c": "asmin dharme sarvadharmāḥ praviṣṭās; tasmād dharmaṃ śreṣṭham imaṃ vadanti",
    "GE07mbh_12_u:064.022a": "karmaṇā vai purā devā ṛṣayaś cāmitaujasaḥ",
    "GE07mbh_12_u:064.022c": "trātāḥ sarve pramathyārīn kṣatradharmeṇa viṣṇunā",
    "GE07mbh_12_u:064.023a": "yadi hy asau bhagavān nāhaniṣyad; ripūn sarvān vasumān aprameyaḥ",
    "GE07mbh_12_u:064.023c": "na brāhmaṇā na ca lokādikartā; na saddharmā nādidharmā bhaveyuḥ",
    "GE07mbh_12_u:064.024a": "imām urvīṃ na jayed vikrameṇa; devaśreṣṭho 'sau purā ced ameyaḥ",
    "GE07mbh_12_u:064.024c": "cāturvarṇyaṃ cāturāśramyadharmāḥ; sarve na syur brahmaṇo vai vināśāt",
    "GE07mbh_12_u:064.025a": "dṛṣṭā dharmāḥ śatadhā śāśvatena; kṣātreṇa dharmeṇa punaḥ pravṛttāḥ",
    "GE07mbh_12_u:064.025c": "yuge yuge hy ādidharmāḥ pravṛttā; lokajyeṣṭhaṃ kṣatradharmaṃ vadanti",
    "GE07mbh_12_u:064.026a": "ātmatyāgaḥ sarvabhūtānukampā; lokajñānaṃ mokṣaṇaṃ pālanaṃ ca",
    "GE07mbh_12_u:064.026c": "viṣaṇṇānāṃ mokṣaṇaṃ pīḍitānāṃ; kṣātre dharme vidyate pārthivānām",
    "GE07mbh_12_u:064.027a": "nirmaryādāḥ kāmamanyupravṛttā; bhītā rājño nādhigacchanti pāpam",
    "GE07mbh_12_u:064.027c": "śiṣṭāś cānye sarvadharmopapannāḥ; sādhvācārāḥ sādhu dharmaṃ caranti",
    "GE07mbh_12_u:064.028a": "putravat paripālyāni liṅgadharmeṇa pārthivaiḥ",
    "GE07mbh_12_u:064.028c": "loke bhūtāni sarvāṇi vicaranti na saṃśayaḥ",
    "GE07mbh_12_u:064.029a": "sarvadharmaparaṃ kṣatraṃ lokajyeṣṭhaṃ sanātanam",
    "GE07mbh_12_u:064.029c": "śaśvad akṣaraparyantam akṣaraṃ sarvatomukham",
    "GE07mbh_12_u:065.001": "indra uvāca",
    "GE07mbh_12_u:065.001a": "evaṃvīryaḥ sarvadharmopapannaḥ; kṣātraḥ śreṣṭhaḥ sarvadharmeṣu dharmaḥ",
    "GE07mbh_12_u:065.001c": "pālyo yuṣmābhir lokasiṃhair udārair; viparyaye syād abhāvaḥ prajānām",
    "GE07mbh_12_u:065.002a": "bhuvaḥ saṃskāraṃ rājasaṃskārayogam; abhaikṣacaryāṃ pālanaṃ ca prajānām",
    "GE07mbh_12_u:065.002c": "vidyād rājā sarvabhūtānukampāṃ; dehatyāgaṃ cāhave dharmam agryam",
    "GE07mbh_12_u:065.003a": "tyāgaṃ śreṣṭhaṃ munayo vai vadanti; sarvaśreṣṭho yaḥ śarīraṃ tyajeta",
    "GE07mbh_12_u:065.003c": "nityaṃ tyaktaṃ rājadharmeṣu sarvaṃ; pratyakṣaṃ te bhūmipālāḥ sadaite",
    "GE07mbh_12_u:065.004a": "bahuśrutyā guruśuśrūṣayā vā; parasya vā saṃhananād vadanti",
    "GE07mbh_12_u:065.004c": "nityaṃ dharmaṃ kṣatriyo brahmacārī; cared eko hy āśramaṃ dharmakāmaḥ",
    "GE07mbh_12_u:065.005a": "sāmānyārthe vyavahāre pravṛtte; priyāpriye varjayann eva yatnāt",
    "GE07mbh_12_u:065.005c": "cāturvarṇyasthāpanāt pālanāc ca; tais tair yogair niyamair aurasaiś ca",
    "GE07mbh_12_u:065.006a": "sarvodyogair āśramaṃ dharmam āhuḥ; kṣātraṃ jyeṣṭhaṃ sarvadharmopapannam",
    "GE07mbh_12_u:065.006c": "svaṃ svaṃ dharmaṃ ye na caranti varṇās; tāṃs tān dharmān ayathāvad vadanti",
    "GE07mbh_12_u:065.007a": "nirmaryāde nityam arthe vinaṣṭān; āhus tān vai paśubhūtān manuṣyān",
    "GE07mbh_12_u:065.007c": "yathā nītiṃ gamayaty arthalobhāc; chreyāṃs tasmād āśramaḥ kṣatradharmaḥ",
    "GE07mbh_12_u:065.008a": "traividyānāṃ yā gatir brāhmaṇānāṃ; yaś caivokto 'thāśramo brāhmaṇānām",
    "GE07mbh_12_u:065.008c": "etat karma brāhmaṇasyāhur agryam; anyat kurvañ śūdravac chastravadhyaḥ",
    "GE07mbh_12_u:065.009a": "cāturāśramyadharmāś ca vedadharmāś ca pārthiva",
    "GE07mbh_12_u:065.009c": "brāhmaṇenānugantavyā nānyo vidyāt kathaṃ cana",
    "GE07mbh_12_u:065.010a": "anyathā vartamānasya na sā vṛttiḥ prakalpyate",
    "GE07mbh_12_u:065.010c": "karmaṇā vyajyate dharmo yathaiva śvā tathaiva saḥ",
    "GE07mbh_12_u:065.011a": "yo vikarmasthito vipro na sa sanmānam arhati",
    "GE07mbh_12_u:065.011c": "karmasv anupayuñjānam aviśvāsyaṃ hi taṃ viduḥ",
    "GE07mbh_12_u:065.012a": "ete dharmāḥ sarvavarṇāś ca vīrair; utkraṣṭavyāḥ kṣatriyair eṣa dharmaḥ",
    "GE07mbh_12_u:065.012c": "tasmāj jyeṣṭhā rājadharmā na cānye; vīryajyeṣṭhā vīradharmā matā me 12,065.013",
    "GE07mbh_12_u:065.013a": "yavanāḥ kirātā gāndhārāś cīnāḥ śabarabarbarāḥ",
    "GE07mbh_12_u:065.013b-0145_01": "bāhlīkāś ca turuṣkāś ca pāñcālāś ca tathā smṛtāḥ",
    "GE07mbh_12_u:065.013c": "śakās tuṣārāḥ kahvāś ca pahlavāś cāndhramadrakāḥ",
    "GE07mbh_12_u:065.014a": "oḍrāḥ pulindā ramaṭhāḥ kācā mlecchāś ca sarvaśaḥ",
    "GE07mbh_12_u:065.014c": "brahmakṣatraprasūtāś ca vaiśyāḥ śūdrāś ca mānavāḥ",
    "GE07mbh_12_u:065.015a": "kathaṃ dharmaṃ careyus te sarve viṣayavāsinaḥ",
    "GE07mbh_12_u:065.015c": "madvidhaiś ca kathaṃ sthāpyāḥ sarve te dasyujīvinaḥ",
    "GE07mbh_12_u:065.016a": "etad icchāmy ahaṃ śrotuṃ bhagavaṃs tad bravīhi me",
    "GE07mbh_12_u:065.016c": "tvaṃ bandhubhūto hy asmākaṃ kṣatriyāṇāṃ sureśvara",
    "GE07mbh_12_u:065.017": "indra uvāca",
    "GE07mbh_12_u:065.017a": "mātāpitror hi kartavyā śuśrūṣā sarvadasyubhiḥ",
    "GE07mbh_12_u:065.017c": "ācāryaguruśuśrūṣā tathaivāśramavāsinām",
    "GE07mbh_12_u:065.018a": "bhūmipālānāṃ ca śuśrūṣā kartavyā sarvadasyubhiḥ",
    "GE07mbh_12_u:065.018c": "vedadharmakriyāś caiva teṣāṃ dharmo vidhīyate",
    "GE07mbh_12_u:065.019a": "pitṛyajñās tathā kūpāḥ prapāś ca śayanāni ca",
    "GE07mbh_12_u:065.019c": "dānāni ca yathākālaṃ dvijeṣu dadyur eva te",
    "GE07mbh_12_u:065.020a": "ahiṃsā satyam akrodho vṛttidāyānupālanam",
    "GE07mbh_12_u:065.020c": "bharaṇaṃ putradārāṇāṃ śaucam adroha eva ca",
    "GE07mbh_12_u:065.021a": "dakṣiṇā sarvayajñānāṃ dātavyā bhūtim icchatā",
    "GE07mbh_12_u:065.021c": "pākayajñā mahārhāś ca kartavyāḥ sarvadasyubhiḥ",
    "GE07mbh_12_u:065.022a": "etāny evaṃprakārāṇi vihitāni purānagha",
    "GE07mbh_12_u:065.022c": "sarvalokasya karmāṇi kartavyānīha pārthiva māndhātovāca",
    "GE07mbh_12_u:065.023a": "dṛśyante mānavā loke sarvavarṇeṣu dasyavaḥ",
    "GE07mbh_12_u:065.023c": "liṅgāntare vartamānā āśrameṣu caturṣv api",
    "GE07mbh_12_u:065.024": "indra uvāca",
    "GE07mbh_12_u:065.024a": "vinaṣṭāyāṃ daṇḍanītau rājadharme nirākṛte",
    "GE07mbh_12_u:065.024c": "saṃpramuhyanti bhūtāni rājadaurātmyato nṛpa",
    "GE07mbh_12_u:065.025a": "asaṃkhyātā bhaviṣyanti bhikṣavo liṅginas tathā",
    "GE07mbh_12_u:065.025c": "āśramāṇāṃ vikalpāś ca nivṛtte 'smin kṛte yuge",
    "GE07mbh_12_u:065.026a": "aśṛṇvānāḥ purāṇānāṃ dharmāṇāṃ pravarā gatīḥ",
    "GE07mbh_12_u:065.026c": "utpathaṃ pratipatsyante kāmamanyusamīritāḥ",
    "GE07mbh_12_u:065.027a": "yadā nivartyate pāpo daṇḍanītyā mahātmabhiḥ",
    "GE07mbh_12_u:065.027c": "tadā dharmo na calate sadbhūtaḥ śāśvataḥ paraḥ",
    "GE07mbh_12_u:065.028a": "paralokaguruṃ caiva rājānaṃ yo 'vamanyate",
    "GE07mbh_12_u:065.028c": "na tasya dattaṃ na hutaṃ na śrāddhaṃ phalati kva cit",
    "GE07mbh_12_u:065.029a": "mānuṣāṇām adhipatiṃ devabhūtaṃ sanātanam",
    "GE07mbh_12_u:065.029c": "devāś ca bahu manyante dharmakāmaṃ nareśvaram",
    "GE07mbh_12_u:065.030a": "prajāpatir hi bhagavān yaḥ sarvam asṛjaj jagat",
    "GE07mbh_12_u:065.030c": "sa pravṛttinivṛttyarthaṃ dharmāṇāṃ kṣatram icchati",
    "GE07mbh_12_u:065.031a": "pravṛttasya hi dharmasya buddhyā yaḥ smarate gatim",
    "GE07mbh_12_u:065.031c": "sa me mānyaś ca pūjyaś ca tatra kṣatraṃ pratiṣṭhitam",
    "GE07mbh_12_u:065.032": "bhīṣma uvāca",
    "GE07mbh_12_u:065.032a": "evam uktvā sa bhagavān marudgaṇavṛtaḥ prabhuḥ",
    "GE07mbh_12_u:065.032c": "jagāma bhavanaṃ viṣṇur akṣaraṃ paramaṃ padam",
    "GE07mbh_12_u:065.033a": "evaṃ pravartite dharme purā sucarite 'nagha",
    "GE07mbh_12_u:065.033c": "kaḥ kṣatram avamanyeta cetanāvān bahuśrutaḥ",
    "GE07mbh_12_u:065.034a": "anyāyena pravṛttāni nivṛttāni tathaiva ca",
    "GE07mbh_12_u:065.034c": "antarā vilayaṃ yānti yathā pathi vicakṣuṣaḥ",
    "GE07mbh_12_u:065.035a": "ādau pravartite cakre tathaivādiparāyaṇe",
    "GE07mbh_12_u:065.035c": "vartasva puruṣavyāghra saṃvijānāmi te 'nagha",
    "GE07mbh_12_u:066.001": "yudhiṣṭhira uvāca",
    "GE07mbh_12_u:066.001a": "śrutā me kathitāḥ pūrvaiś catvāro mānavāśramāḥ",
    "GE07mbh_12_u:066.001c": "vyākhyānam eṣām ācakṣva pṛcchato me pitāmaha",
    "GE07mbh_12_u:066.002": "bhīṣma uvāca",
    "GE07mbh_12_u:066.002a": "viditāḥ sarva eveha dharmās tava yudhiṣṭhira",
    "GE07mbh_12_u:066.002c": "yathā mama mahābāho viditāḥ sādhusaṃmatāḥ",
    "GE07mbh_12_u:066.003a": "yat tu liṅgāntaragataṃ pṛcchase māṃ yudhiṣṭhira",
    "GE07mbh_12_u:066.003c": "dharmaṃ dharmabhṛtāṃ śreṣṭha tan nibodha narādhipa",
    "GE07mbh_12_u:066.004a": "sarvāṇy etāni kaunteya vidyante manujarṣabha",
    "GE07mbh_12_u:066.004c": "sādhvācārapravṛttānāṃ cāturāśramyakarmaṇām",
    "GE07mbh_12_u:066.005a": "akāmadveṣayuktasya daṇḍanītyā yudhiṣṭhira",
    "GE07mbh_12_u:066.005c": "samekṣiṇaś ca bhūteṣu bhaikṣāśramapadaṃ bhavet",
    "GE07mbh_12_u:066.006a": "vetty ādānavisargaṃ yo nigrahānugrahau tathā",
    "GE07mbh_12_u:066.006c": "yathoktavṛtter vīrasya kṣemāśramapadaṃ bhavet",
    "GE07mbh_12_u:066.006d-0146_01": "arhān pūjayato nityaṃ saṃvibhāgena pāṇḍava",
    "GE07mbh_12_u:066.006d-0146_02": "sarvatas tasya kaunteya bhaikṣyāśramapadaṃ bhavet",
    "GE07mbh_12_u:066.007a": "jñātisaṃbandhimitrāṇi vyāpannāni yudhiṣṭhira",
    "GE07mbh_12_u:066.007c": "samabhyuddharamāṇasya dīkṣāśramapadaṃ bhavet",
    "GE07mbh_12_u:066.007d-0147_01": "lokamukhyeṣu satkāraṃ liṅgimukhyeṣu cāsakṛt",
    "GE07mbh_12_u:066.007d-0147_02": "kurvatas tasya kaunteya vanyāśramapadaṃ bhavet",
    "GE07mbh_12_u:066.008a": "āhnikaṃ bhūtayajñāṃś ca pitṛyajñāṃś ca mānuṣān",
    "GE07mbh_12_u:066.008c": "kurvataḥ pārtha vipulān vanyāśramapadaṃ bhavet",
    "GE07mbh_12_u:066.008d-0148_01": "saṃvibhāgena bhūtānām atithīnāṃ tathārcanāt",
    "GE07mbh_12_u:066.008d-0148_02": "devayajñaiś ca rājendra vanyāśramapadaṃ bhavet",
    "GE07mbh_12_u:066.008d-0148_03": "mardanaṃ pararāṣṭrāṇāṃ śiṣṭārthaṃ satyavikrama",
    "GE07mbh_12_u:066.008d-0148_04": "kurvataḥ puruṣavyāghra vanyāśramapadaṃ bhavet",
    "GE07mbh_12_u:066.009a": "pālanāt sarvabhūtānāṃ svarāṣṭraparipālanāt",
    "GE07mbh_12_u:066.009c": "dīkṣā bahuvidhā rājño vanyāśramapadaṃ bhavet",
    "GE07mbh_12_u:066.010a": "vedādhyayananityatvaṃ kṣamāthācāryapūjanam",
    "GE07mbh_12_u:066.010c": "tathopādhyāyaśuśrūṣā brahmāśramapadaṃ bhavet",
    "GE07mbh_12_u:066.010d-0149_01": "āhnikaṃ japamānasya devān pūjayataḥ sadā",
    "GE07mbh_12_u:066.010d-0149_02": "dharmeṇa puruṣavyāghra dharmāśramapadaṃ bhavet",
    "GE07mbh_12_u:066.010d-0149_03": "mṛtyur vā rakṣaṇaṃ veti yasya rājño viniścayaḥ",
    "GE07mbh_12_u:066.010d-0149_04": "prāṇadyūte tatas tasya brahmāśramapadaṃ bhavet",
    "GE07mbh_12_u:066.011a": "ajihmam aśaṭhaṃ mārgaṃ sevamānasya bhārata",
    "GE07mbh_12_u:066.011c": "sarvadā sarvabhūteṣu brahmāśramapadaṃ bhavet",
    "GE07mbh_12_u:066.012a": "vānaprastheṣu vipreṣu traividyeṣu ca bhārata",
    "GE07mbh_12_u:066.012c": "prayacchato 'rthān vipulān vanyāśramapadaṃ bhavet",
    "GE07mbh_12_u:066.013a": "sarvabhūteṣv anukrośaṃ kurvatas tasya bhārata",
    "GE07mbh_12_u:066.013c": "ānṛśaṃsyapravṛttasya sarvāvasthaṃ padaṃ bhavet",
    "GE07mbh_12_u:066.014a": "bālavṛddheṣu kauravya sarvāvasthaṃ yudhiṣṭhira",
    "GE07mbh_12_u:066.014c": "anukrośaṃ vidadhataḥ sarvāvasthaṃ padaṃ bhavet",
    "GE07mbh_12_u:066.015a": "balātkṛteṣu bhūteṣu paritrāṇaṃ kurūdvaha",
    "GE07mbh_12_u:066.015c": "śaraṇāgateṣu kauravya kurvan gārhasthyam āvaset",
    "GE07mbh_12_u:066.016a": "carācarāṇāṃ bhūtānāṃ rakṣām api ca sarvaśaḥ",
    "GE07mbh_12_u:066.016c": "yathārhapūjāṃ ca sadā kurvan gārhasthyam āvaset",
    "GE07mbh_12_u:066.017a": "jyeṣṭhānujyeṣṭhapatnīnāṃ bhrātṝṇāṃ putranaptṛṇām",
    "GE07mbh_12_u:066.017c": "nigrahānugrahau pārtha gārhasthyam iti tat tapaḥ",
    "GE07mbh_12_u:066.018a": "sādhūnām arcanīyānāṃ prajāsu viditātmanām",
    "GE07mbh_12_u:066.018c": "pālanaṃ puruṣavyāghra gṛhāśramapadaṃ bhavet",
    "GE07mbh_12_u:066.019a": "āśramasthāni sarvāṇi yas tu veśmani bhārata",
    "GE07mbh_12_u:066.019c": "ādadīteha bhojyena tad gārhasthyaṃ yudhiṣṭhira",
    "GE07mbh_12_u:066.020a": "yaḥ sthitaḥ puruṣo dharme dhātrā sṛṣṭe yathārthavat",
    "GE07mbh_12_u:066.020c": "āśramāṇāṃ sa sarveṣāṃ phalaṃ prāpnoty anuttamam",
    "GE07mbh_12_u:066.021a": "yasmin na naśyanti guṇāḥ kaunteya puruṣe sadā",
    "GE07mbh_12_u:066.021c": "āśramasthaṃ tam apy āhur naraśreṣṭhaṃ yudhiṣṭhira",
    "GE07mbh_12_u:066.022a": "sthānamānaṃ vayomānaṃ kulamānaṃ tathaiva ca",
    "GE07mbh_12_u:066.022c": "kurvan vasati sarveṣu hy āśrameṣu yudhiṣṭhira",
    "GE07mbh_12_u:066.023a": "deśadharmāṃś ca kaunteya kuladharmāṃs tathaiva ca",
    "GE07mbh_12_u:066.023c": "pālayan puruṣavyāghra rājā sarvāśramī bhavet",
    "GE07mbh_12_u:066.024a": "kāle vibhūtiṃ bhūtānām upahārāṃs tathaiva ca",
    "GE07mbh_12_u:066.024c": "arhayan puruṣavyāghra sādhūnām āśrame vaset",
    "GE07mbh_12_u:066.025a": "daśadharmagataś cāpi yo dharmaṃ pratyavekṣate",
    "GE07mbh_12_u:066.025c": "sarvalokasya kaunteya rājā bhavati so ''śramī",
    "GE07mbh_12_u:066.026a": "ye dharmakuśalā loke dharmaṃ kurvanti sādhavaḥ",
    "GE07mbh_12_u:066.026c": "pālitā yasya viṣaye pādo 'ṃśas tasya bhūpateḥ",
    "GE07mbh_12_u:066.027a": "dharmārāmān dharmaparān ye na rakṣanti mānavān",
    "GE07mbh_12_u:066.027c": "pārthivāḥ puruṣavyāghra teṣāṃ pāpaṃ haranti te",
    "GE07mbh_12_u:066.028a": "ye ca rakṣāsahāyāḥ syuḥ pārthivānāṃ yudhiṣṭhira",
    "GE07mbh_12_u:066.028c": "te caivāṃśaharāḥ sarve dharme parakṛte 'nagha",
    "GE07mbh_12_u:066.029a": "sarvāśramapade hy āhur gārhasthyaṃ dīptanirṇayam",
    "GE07mbh_12_u:066.029c": "pāvanaṃ puruṣavyāghra yaṃ vayaṃ paryupāsmahe",
    "GE07mbh_12_u:066.030a": "ātmopamas tu bhūteṣu yo vai bhavati mānavaḥ",
    "GE07mbh_12_u:066.030c": "nyastadaṇḍo jitakrodhaḥ sa pretya labhate sukham",
    "GE07mbh_12_u:066.031a": "dharmotthitā sattvavīryā dharmasetuvaṭākarā",
    "GE07mbh_12_u:066.031c": "tyāgavātādhvagā śīghrā naus tvā saṃtārayiṣyati",
    "GE07mbh_12_u:066.032a": "yadā nivṛttaḥ sarvasmāt kāmo yo 'sya hṛdi sthitaḥ",
    "GE07mbh_12_u:066.032c": "tadā bhavati sattvasthas tato brahma samaśnute",
    "GE07mbh_12_u:066.033a": "suprasannas tu bhāvena yogena ca narādhipa",
    "GE07mbh_12_u:066.033c": "dharmaṃ puruṣaśārdūla prāpsyase pālane rataḥ",
    "GE07mbh_12_u:066.034a": "vedādhyayanaśīlānāṃ viprāṇāṃ sādhukarmaṇām",
    "GE07mbh_12_u:066.034c": "pālane yatnam ātiṣṭha sarvalokasya cānagha",
    "GE07mbh_12_u:066.035a": "vane carati yo dharmam āśrameṣu ca bhārata",
    "GE07mbh_12_u:066.035c": "rakṣayā tac chataguṇaṃ dharmaṃ prāpnoti pārthivaḥ",
    "GE07mbh_12_u:066.036a": "eṣa te vividho dharmaḥ pāṇḍavaśreṣṭha kīrtitaḥ",
    "GE07mbh_12_u:066.036c": "anutiṣṭha tvam enaṃ vai pūrvair dṛṣṭaṃ sanātanam",
    "GE07mbh_12_u:066.037a": "cāturāśramyam ekāgraḥ cāturvarṇyaṃ ca pāṇḍava",
    "GE07mbh_12_u:066.037c": "dharmaṃ puruṣaśārdūla prāpsyase pālane rataḥ",
    "GE07mbh_12_u:067.001": "yudhiṣṭhira uvāca",
    "GE07mbh_12_u:067.001a": "cāturāśramya ukto 'tra cāturvarṇyas tathaiva ca",
    "GE07mbh_12_u:067.001c": "rāṣṭrasya yat kṛtyatamaṃ tan me brūhi pitāmaha",
    "GE07mbh_12_u:067.002": "bhīṣma uvāca",
    "GE07mbh_12_u:067.002a": "rāṣṭrasyaitat kṛtyatamaṃ rājña evābhiṣecanam",
    "GE07mbh_12_u:067.002c": "anindram abalaṃ rāṣṭraṃ dasyavo 'bhibhavanti ca",
    "GE07mbh_12_u:067.003a": "arājakeṣu rāṣṭreṣu dharmo na vyavatiṣṭhate",
    "GE07mbh_12_u:067.003c": "parasparaṃ ca khādanti sarvathā dhig arājakam",
    "GE07mbh_12_u:067.004a": "indram enaṃ pravṛṇute yad rājānam iti śrutiḥ",
    "GE07mbh_12_u:067.004c": "yathaivendras tathā rājā saṃpūjyo bhūtim icchatā",
    "GE07mbh_12_u:067.005a": "nārājakeṣu rāṣṭreṣu vastavyam iti vaidikam",
    "GE07mbh_12_u:067.005c": "nārājakeṣu rāṣṭreṣu havyam agnir vahaty api",
    "GE07mbh_12_u:067.006a": "atha ced abhivarteta rājyārthī balavattaraḥ",
    "GE07mbh_12_u:067.006c": "arājakāni rāṣṭrāṇi hatarājāni vā punaḥ",
    "GE07mbh_12_u:067.007a": "pratyudgamyābhipūjyaḥ syād etad atra sumantritam",
    "GE07mbh_12_u:067.007c": "na hi pāpāt pāpataram asti kiṃ cid arājakāt",
    "GE07mbh_12_u:067.008a": "sa cet samanupaśyeta samagraṃ kuśalaṃ bhavet",
    "GE07mbh_12_u:067.008c": "balavān hi prakupitaḥ kuryān niḥśeṣatām api",
    "GE07mbh_12_u:067.008d-0150_01": "yo durbalo na namati sa mahatkleśabhāg bhavet",
    "GE07mbh_12_u:067.009a": "bhūyāṃsaṃ labhate kleśaṃ yā gaur bhavati durduhā",
    "GE07mbh_12_u:067.009c": "suduhā yā tu bhavati naiva tāṃ kleśayanty uta",
    "GE07mbh_12_u:067.010a": "yad ataptaṃ praṇamati na tat saṃtāpayanty uta",
    "GE07mbh_12_u:067.010c": "yac ca svayaṃ nataṃ dāru na tat saṃnāmayanty api",
    "GE07mbh_12_u:067.011a": "etayopamayā dhīraḥ saṃnameta balīyase",
    "GE07mbh_12_u:067.011c": "indrāya sa praṇamate namate yo balīyase",
    "GE07mbh_12_u:067.012a": "tasmād rājaiva kartavyaḥ satataṃ bhūtim icchatā",
    "GE07mbh_12_u:067.012c": "na dhanārtho na dārārthas teṣāṃ yeṣām arājakam",
    "GE07mbh_12_u:067.013a": "prīyate hi haran pāpaḥ paravittam arājake",
    "GE07mbh_12_u:067.013c": "yadāsya uddharanty anye tadā rājānam icchati",
    "GE07mbh_12_u:067.014a": "pāpā api tadā kṣemaṃ na labhante kadā cana",
    "GE07mbh_12_u:067.014c": "ekasya hi dvau harato dvayoś ca bahavo 'pare",
    "GE07mbh_12_u:067.015a": "adāsaḥ kriyate dāso hriyante ca balāt striyaḥ",
    "GE07mbh_12_u:067.015a-0151_01": "**** **** vivayomānaṃ tathaiva ca (sic)",
    "GE07mbh_12_u:067.015c": "etasmāt kāraṇād devāḥ prajāpālān pracakrire",
    "GE07mbh_12_u:067.016a": "rājā cen na bhavel loke pṛthivyāṃ daṇḍadhārakaḥ",
    "GE07mbh_12_u:067.016c": "śūle matsyān ivāpakṣyan durbalān balavattarāḥ",
    "GE07mbh_12_u:067.017a": "arājakāḥ prajāḥ pūrvaṃ vineśur iti naḥ śrutam",
    "GE07mbh_12_u:067.017c": "parasparaṃ bhakṣayanto matsyā iva jale kṛśān",
    "GE07mbh_12_u:067.018a": "tāḥ sametya tataś cakruḥ samayān iti naḥ śrutam",
    "GE07mbh_12_u:067.018c": "vākkrūro daṇḍapuruṣo yaś ca syāt pāradārikaḥ",
    "GE07mbh_12_u:067.018e": "yaś ca na svam athādadyāt tyājyā nas tādṛśā iti",
    "GE07mbh_12_u:067.019a": "viśvāsanārthaṃ varṇānāṃ sarveṣām aviśeṣataḥ",
    "GE07mbh_12_u:067.019c": "tās tathā samayaṃ kṛtvā samaye nāvatasthire",
    "GE07mbh_12_u:067.020a": "sahitās tās tadā jagmur asukhārtāḥ pitāmaham",
    "GE07mbh_12_u:067.020c": "anīśvarā vinaśyāmo bhagavann īśvaraṃ diśa",
    "GE07mbh_12_u:067.021a": "yaṃ pūjayema saṃbhūya yaś ca naḥ paripālayet",
    "GE07mbh_12_u:067.021c": "tābhyo manuṃ vyādideśa manur nābhinananda tāḥ",
    "GE07mbh_12_u:067.022": "manur uvāca",
    "GE07mbh_12_u:067.022a": "bibhemi karmaṇaḥ krūrād rājyaṃ hi bhṛśaduṣkaram",
    "GE07mbh_12_u:067.022c": "viśeṣato manuṣyeṣu mithyāvṛttiṣu nityadā",
    "GE07mbh_12_u:067.023": "bhīṣma uvāca",
    "GE07mbh_12_u:067.023a": "tam abruvan prajā mā bhaiḥ karmaṇaino gamiṣyati",
    "GE07mbh_12_u:067.023c": "paśūnām adhipañcāśad dhiraṇyasya tathaiva ca",
    "GE07mbh_12_u:067.023e": "dhānyasya daśamaṃ bhāgaṃ dāsyāmaḥ kośavardhanam",
    "GE07mbh_12_u:067.023f-0152_01": "kanyāṃ śulke cārurūpāṃ vivāheṣūdyatāsu ca",
    "GE07mbh_12_u:067.024a": "mukhyena śastrapatreṇa ye manuṣyāḥ pradhānataḥ",
    "GE07mbh_12_u:067.024c": "bhavantaṃ te 'nuyāsyanti mahendram iva devatāḥ",
    "GE07mbh_12_u:067.025a": "sa tvaṃ jātabalo rājan duṣpradharṣaḥ pratāpavān",
    "GE07mbh_12_u:067.025c": "sukhe dhāsyasi naḥ sarvān kubera iva nairṛtān",
    "GE07mbh_12_u:067.026a": "yaṃ ca dharmaṃ cariṣyanti prajā rājñā surakṣitāḥ",
    "GE07mbh_12_u:067.026c": "caturthaṃ tasya dharmasya tvatsaṃsthaṃ no bhaviṣyati",
    "GE07mbh_12_u:067.027a": "tena dharmeṇa mahatā sukhalabdhena bhāvitaḥ",
    "GE07mbh_12_u:067.027c": "pāhy asmān sarvato rājan devān iva śatakratuḥ",
    "GE07mbh_12_u:067.028a": "vijayāyāśu niryāhi pratapan raśmimān iva",
    "GE07mbh_12_u:067.028c": "mānaṃ vidhama śatrūṇāṃ dharmo jayatu naḥ sadā",
    "GE07mbh_12_u:067.029a": "sa niryayau mahātejā balena mahatā vṛtaḥ",
    "GE07mbh_12_u:067.029c": "mahābhijanasaṃpannas tejasā prajvalann iva",
    "GE07mbh_12_u:067.030a": "tasya tāṃ mahimāṃ dṛṣṭvā mahendrasyeva devatāḥ",
    "GE07mbh_12_u:067.030c": "apatatrasire sarve svadharme ca dadhur manaḥ",
    "GE07mbh_12_u:067.030d-0153_01": "varṇinaś cāśramāś caiva mlecchāḥ sarve ca dasyavaḥ",
    "GE07mbh_12_u:067.031a": "tato mahīṃ pariyayau parjanya iva vṛṣṭimān",
    "GE07mbh_12_u:067.031c": "śamayan sarvataḥ pāpān svakarmasu ca yojayan",
    "GE07mbh_12_u:067.032a": "evaṃ ye bhūtim iccheyuḥ pṛthivyāṃ mānavāḥ kva cit",
    "GE07mbh_12_u:067.032c": "kuryū rājānam evāgre prajānugrahakāraṇāt",
    "GE07mbh_12_u:067.033a": "namasyeyuś ca taṃ bhaktyā śiṣyā iva guruṃ sadā",
    "GE07mbh_12_u:067.033c": "devā iva sahasrākṣaṃ prajā rājānam antike",
    "GE07mbh_12_u:067.034a": "satkṛtaṃ svajaneneha paro 'pi bahu manyate",
    "GE07mbh_12_u:067.034c": "svajanena tv avajñātaṃ pare paribhavanty uta",
    "GE07mbh_12_u:067.035a": "rājñaḥ paraiḥ paribhavaḥ sarveṣām asukhāvahaḥ",
    "GE07mbh_12_u:067.035c": "tasmāc chatraṃ ca patraṃ ca vāsāṃsy ābharaṇāni ca",
    "GE07mbh_12_u:067.036a": "bhojanāny atha pānāni rājñe dadyur gṛhāṇi ca",
    "GE07mbh_12_u:067.036c": "āsanāni ca śayyāś ca sarvopakaraṇāni ca",
    "GE07mbh_12_u:067.037a": "guptātmā syād durādharṣaḥ smitapūrvābhibhāṣitā",
    "GE07mbh_12_u:067.037c": "ābhāṣitaś ca madhuraṃ pratibhāṣeta mānavān",
    "GE07mbh_12_u:067.038a": "kṛtajño dṛḍhabhaktiḥ syāt saṃvibhāgī jitendriyaḥ",
    "GE07mbh_12_u:067.038c": "īkṣitaḥ prativīkṣeta mṛdu carju ca valgu ca",
    "GE07mbh_12_u:068.001": "yudhiṣṭhira uvāca",
    "GE07mbh_12_u:068.001a": "kim āhur daivataṃ viprā rājānaṃ bharatarṣabha",
    "GE07mbh_12_u:068.001c": "manuṣyāṇām adhipatiṃ tan me brūhi pitāmaha",
    "GE07mbh_12_u:068.002": "bhīṣma uvāca",
    "GE07mbh_12_u:068.002a": "atrāpy udāharantīmam itihāsaṃ purātanam",
    "GE07mbh_12_u:068.002c": "bṛhaspatiṃ vasumanā yathā papraccha bhārata",
    "GE07mbh_12_u:068.003a": "rājā vasumanā nāma kausalyo dhīmatāṃ varaḥ",
    "GE07mbh_12_u:068.003c": "maharṣiṃ paripapraccha kṛtaprajño bṛhaspatim",
    "GE07mbh_12_u:068.004a": "sarvaṃ vainayikaṃ kṛtvā vinayajño bṛhaspateḥ",
    "GE07mbh_12_u:068.004c": "dakṣiṇānantaro bhūtvā praṇamya vidhipūrvakam",
    "GE07mbh_12_u:068.005a": "vidhiṃ papraccha rājyasya sarvabhūtahite rataḥ",
    "GE07mbh_12_u:068.005c": "prajānāṃ hitam anvicchan dharmamūlaṃ viśāṃ pate",
    "GE07mbh_12_u:068.006a": "kena bhūtāni vardhante kṣayaṃ gacchanti kena ca",
    "GE07mbh_12_u:068.006c": "kam arcanto mahāprājña sukham atyantam āpnuyuḥ",
    "GE07mbh_12_u:068.006d-0154_01": "etan me śaṃsa devarṣe dharmakāmārthasaṃśayam",
    "GE07mbh_12_u:068.007a": "iti pṛṣṭo mahārājñā kausalyenāmitaujasā",
    "GE07mbh_12_u:068.007c": "rājasatkāram avyagraḥ śaśaṃsāsmai bṛhaspatiḥ",
    "GE07mbh_12_u:068.007c-0155_01": "**** **** rājyasya ca vivecanam",
    "GE07mbh_12_u:068.007c-0155_02": "daṇḍanītiṃ samāśritya",
    "GE07mbh_12_u:068.008a": "rājamūlo mahārāja dharmo lokasya lakṣyate",
    "GE07mbh_12_u:068.008c": "prajā rājabhayād eva na khādanti parasparam",
    "GE07mbh_12_u:068.009a": "rājā hy evākhilaṃ lokaṃ samudīrṇaṃ samutsukam",
    "GE07mbh_12_u:068.009c": "prasādayati dharmeṇa prasādya ca virājate",
    "GE07mbh_12_u:068.010a": "yathā hy anudaye rājan bhūtāni śaśisūryayoḥ",
    "GE07mbh_12_u:068.010c": "andhe tamasi majjeyur apaśyantaḥ parasparam",
    "GE07mbh_12_u:068.011a": "yathā hy anudake matsyā nirākrande vihaṃgamāḥ",
    "GE07mbh_12_u:068.011c": "vihareyur yathākāmam abhisṛtya punaḥ punaḥ",
    "GE07mbh_12_u:068.012a": "vimathyātikrameraṃś ca viṣahyāpi parasparam",
    "GE07mbh_12_u:068.012c": "abhāvam acireṇaiva gaccheyur nātra saṃśayaḥ",
    "GE07mbh_12_u:068.013a": "evam eva vinā rājñā vinaśyeyur imāḥ prajāḥ",
    "GE07mbh_12_u:068.013c": "andhe tamasi majjeyur agopāḥ paśavo yathā",
    "GE07mbh_12_u:068.014a": "hareyur balavanto hi durbalānāṃ parigrahān",
    "GE07mbh_12_u:068.014c": "hanyur vyāyacchamānāṃś ca yadi rājā na pālayet",
    "GE07mbh_12_u:068.015a": "yānaṃ vastram alaṃkārān ratnāni vividhāni ca",
    "GE07mbh_12_u:068.015c": "hareyuḥ sahasā pāpā yadi rājā na pālayet",
    "GE07mbh_12_u:068.016a": "mamedam iti loke 'smin na bhavet saṃparigrahaḥ",
    "GE07mbh_12_u:068.016b-0156_01": "na dārā na ca putraḥ syān na dhanaṃ na parigrahaḥ",
    "GE07mbh_12_u:068.016c": "viśvalopaḥ pravarteta yadi rājā na pālayet",
    "GE07mbh_12_u:068.017a": "mātaraṃ pitaraṃ vṛddham ācāryam atithiṃ gurum",
    "GE07mbh_12_u:068.017c": "kliśnīyur api hiṃsyur vā yadi rājā na pālayet",
    "GE07mbh_12_u:068.018a": "pated bahuvidhaṃ śastraṃ bahudhā dharmacāriṣu",
    "GE07mbh_12_u:068.018c": "adharmaḥ pragṛhītaḥ syād yadi rājā na pālayet",
    "GE07mbh_12_u:068.019a": "vadhabandhaparikleśo nityam arthavatāṃ bhavet",
    "GE07mbh_12_u:068.019c": "mamatvaṃ ca na vindeyur yadi rājā na pālayet",
    "GE07mbh_12_u:068.020a": "antaś cākāśam eva syāl loko 'yaṃ dasyusād bhavet",
    "GE07mbh_12_u:068.020c": "patec ca narakaṃ ghoraṃ yadi rājā na pālayet",
    "GE07mbh_12_u:068.021a": "na yonipoṣo varteta na kṛṣir na vaṇikpathaḥ",
    "GE07mbh_12_u:068.021c": "majjed dharmas trayī na syād yadi rājā na pālayet",
    "GE07mbh_12_u:068.022a": "na yajñāḥ saṃpravarteran vidhivat svāptadakṣiṇāḥ",
    "GE07mbh_12_u:068.022c": "na vivāhāḥ samājā vā yadi rājā na pālayet",
    "GE07mbh_12_u:068.023a": "na vṛṣāḥ saṃpravarteran na mathyeraṃś ca gargarāḥ",
    "GE07mbh_12_u:068.023c": "ghoṣāḥ praṇāśaṃ gaccheyur yadi rājā na pālayet",
    "GE07mbh_12_u:068.024a": "trastam udvignahṛdayaṃ hāhābhūtam acetanam",
    "GE07mbh_12_u:068.024c": "kṣaṇena vinaśet sarvaṃ yadi rājā na pālayet",
    "GE07mbh_12_u:068.025a": "na saṃvatsarasatrāṇi tiṣṭheyur akutobhayāḥ",
    "GE07mbh_12_u:068.025c": "vidhivad dakṣiṇāvanti yadi rājā na pālayet",
    "GE07mbh_12_u:068.026a": "brāhmaṇāś caturo vedān nādhīyeraṃs tapasvinaḥ",
    "GE07mbh_12_u:068.026c": "vidyāsnātās tapaḥsnātā yadi rājā na pālayet",
    "GE07mbh_12_u:068.027a": "hasto hastaṃ sa muṣṇīyād bhidyeran sarvasetavaḥ",
    "GE07mbh_12_u:068.027c": "bhayārtaṃ vidravet sarvaṃ yadi rājā na pālayet",
    "GE07mbh_12_u:068.028a": "na labhed dharmasaṃśleṣaṃ hataviprahato janaḥ",
    "GE07mbh_12_u:068.028c": "kartā svecchendriyo gacched yadi rājā na pālayet",
    "GE07mbh_12_u:068.029a": "anayāḥ saṃpravarteran bhaved vai varṇasaṃkaraḥ",
    "GE07mbh_12_u:068.029c": "durbhikṣam āviśed rāṣṭraṃ yadi rājā na pālayet",
    "GE07mbh_12_u:068.030a": "vivṛtya hi yathākāmaṃ gṛhadvārāṇi śerate",
    "GE07mbh_12_u:068.030c": "manuṣyā rakṣitā rājñā samantād akutobhayāḥ",
    "GE07mbh_12_u:068.031a": "nākruṣṭaṃ sahate kaś cit kuto hastasya laṅghanam",
    "GE07mbh_12_u:068.031c": "yadi rājā manuṣyeṣu trātā bhavati dhārmikaḥ",
    "GE07mbh_12_u:068.032a": "striyaś cāpuruṣā mārgaṃ sarvālaṃkārabhūṣitāḥ",
    "GE07mbh_12_u:068.032c": "nirbhayāḥ pratipadyante yadā rakṣati bhūmipaḥ",
    "GE07mbh_12_u:068.033a": "dharmam eva prapadyante na hiṃsanti parasparam",
    "GE07mbh_12_u:068.033c": "anugṛhṇanti cānyonyaṃ yadā rakṣati bhūmipaḥ",
    "GE07mbh_12_u:068.034a": "yajante ca trayo varṇā mahāyajñaiḥ pṛthagvidhaiḥ",
    "GE07mbh_12_u:068.034c": "yuktāś cādhīyate śāstraṃ yadā rakṣati bhūmipaḥ",
    "GE07mbh_12_u:068.035a": "vārtāmūlo hy ayaṃ lokas trayyā vai dhāryate sadā",
    "GE07mbh_12_u:068.035c": "tat sarvaṃ vartate samyag yadā rakṣati bhūmipaḥ",
    "GE07mbh_12_u:068.036a": "yadā rājā dhuraṃ śreṣṭhām ādāya vahati prajāḥ",
    "GE07mbh_12_u:068.036c": "mahatā balayogena tadā lokaḥ prasīdati",
    "GE07mbh_12_u:068.037a": "yasyābhāve ca bhūtānām abhāvaḥ syāt samantataḥ",
    "GE07mbh_12_u:068.037c": "bhāve ca bhāvo nityaḥ syāt kas taṃ na pratipūjayet",
    "GE07mbh_12_u:068.038a": "tasya yo vahate bhāraṃ sarvalokasukhāvaham",
    "GE07mbh_12_u:068.038c": "tiṣṭhet priyahite rājña ubhau lokau hi yo jayet",
    "GE07mbh_12_u:068.039a": "yas tasya puruṣaḥ pāpaṃ manasāpy anucintayet",
    "GE07mbh_12_u:068.039c": "asaṃśayam iha kliṣṭaḥ pretyāpi narakaṃ patet",
    "GE07mbh_12_u:068.040a": "na hi jātv avamantavyo manuṣya iti bhūmipaḥ",
    "GE07mbh_12_u:068.040c": "mahatī devatā hy eṣā nararūpeṇa tiṣṭhati",
    "GE07mbh_12_u:068.041a": "kurute pañca rūpāṇi kālayuktāni yaḥ sadā",
    "GE07mbh_12_u:068.041c": "bhavaty agnis tathādityo mṛtyur vaiśravaṇo yamaḥ",
    "GE07mbh_12_u:068.042a": "yadā hy āsīd ataḥ pāpān dahaty ugreṇa tejasā",
    "GE07mbh_12_u:068.042c": "mithyopacarito rājā tadā bhavati pāvakaḥ",
    "GE07mbh_12_u:068.043a": "yadā paśyati cāreṇa sarvabhūtāni bhūmipaḥ",
    "GE07mbh_12_u:068.043c": "kṣemaṃ ca kṛtvā vrajati tadā bhavati bhāskaraḥ",
    "GE07mbh_12_u:068.044a": "aśucīṃś ca yadā kruddhaḥ kṣiṇoti śataśo narān",
    "GE07mbh_12_u:068.044c": "saputrapautrān sāmātyāṃs tadā bhavati so 'ntakaḥ",
    "GE07mbh_12_u:068.045a": "yadā tv adhārmikān sarvāṃs tīkṣṇair daṇḍair niyacchati",
    "GE07mbh_12_u:068.045c": "dhārmikāṃś cānugṛhṇāti bhavaty atha yamas tadā",
    "GE07mbh_12_u:068.046a": "yadā tu dhanadhārābhis tarpayaty upakāriṇaḥ",
    "GE07mbh_12_u:068.046c": "ācchinatti ca ratnāni vividhāny apakāriṇām",
    "GE07mbh_12_u:068.047a": "śriyaṃ dadāti kasmai cit kasmāc cid apakarṣati",
    "GE07mbh_12_u:068.047c": "tadā vaiśravaṇo rājaṃl loke bhavati bhūmipaḥ",
    "GE07mbh_12_u:068.048a": "nāsyāpavāde sthātavyaṃ dakṣeṇākliṣṭakarmaṇā",
    "GE07mbh_12_u:068.048c": "dharmyam ākāṅkṣatā lābham īśvarasyānasūyatā",
    "GE07mbh_12_u:068.049a": "na hi rājñaḥ pratīpāni kurvan sukham avāpnuyāt",
    "GE07mbh_12_u:068.049c": "putro bhrātā vayasyo vā yady apy ātmasamo bhavet",
    "GE07mbh_12_u:068.050a": "kuryāt kṛṣṇagatiḥ śeṣaṃ jvalito 'nilasārathiḥ",
    "GE07mbh_12_u:068.050c": "na tu rājñābhipannasya śeṣaṃ kva cana vidyate",
    "GE07mbh_12_u:068.051a": "tasya sarvāṇi rakṣyāṇi dūrataḥ parivarjayet",
    "GE07mbh_12_u:068.051c": "mṛtyor iva jugupseta rājasvaharaṇān naraḥ",
    "GE07mbh_12_u:068.052a": "naśyed abhimṛśan sadyo mṛgaḥ kūṭam iva spṛśan",
    "GE07mbh_12_u:068.052c": "ātmasvam iva saṃrakṣed rājasvam iha buddhimān",
    "GE07mbh_12_u:068.053a": "mahāntaṃ narakaṃ ghoram apratiṣṭham acetasaḥ",
    "GE07mbh_12_u:068.053c": "patanti cirarātrāya",
    "GE07mbh_12_u:068.054a": "rājā bhojo virāṭ samrāṭ kṣatriyo bhūpatir nṛpaḥ",
    "GE07mbh_12_u:068.054c": "ya evaṃ stūyate śabdaiḥ kas taṃ nārcitum icchati",
    "GE07mbh_12_u:068.055a": "tasmād bubhūṣur niyato jitātmā saṃyatendriyaḥ",
    "GE07mbh_12_u:068.055c": "medhāvī smṛtimān dakṣaḥ saṃśrayeta mahīpatim",
    "GE07mbh_12_u:068.056a": "kṛtajñaṃ prājñam akṣudraṃ dṛḍhabhaktiṃ jitendriyam",
    "GE07mbh_12_u:068.056c": "dharmanityaṃ sthitaṃ sthityāṃ mantriṇaṃ pūjayen nṛpaḥ",
    "GE07mbh_12_u:068.057a": "dṛḍhabhaktiṃ kṛtaprajñaṃ dharmajñaṃ saṃyatendriyam",
    "GE07mbh_12_u:068.057c": "śūram akṣudrakarmāṇaṃ niṣiddhajanam āśrayet",
    "GE07mbh_12_u:068.058a": "rājā pragalbhaṃ puruṣaṃ karoti; rājā kṛśaṃ bṛṃhayate manuṣyam",
    "GE07mbh_12_u:068.058c": "rājābhipannasya kutaḥ sukhāni; rājābhyupetaṃ sukhinaṃ karoti",
    "GE07mbh_12_u:068.058d-0157_01": "rājā prajānāṃ prathamaṃ śarīraṃ",
    "GE07mbh_12_u:068.058d-0157_02": "prajāś ca rājño 'pratimaṃ śarīram",
    "GE07mbh_12_u:068.058d-0157_03": "rājñā vihīnā na bhavanti deśā",
    "GE07mbh_12_u:068.058d-0157_04": "deśair vihīnā na nṛpā bhavanti",
    "GE07mbh_12_u:068.059a": "rājā prajānāṃ hṛdayaṃ garīyo; gatiḥ pratiṣṭhā sukham uttamaṃ ca",
    "GE07mbh_12_u:068.059c": "yam āśritā lokam imaṃ paraṃ ca; jayanti samyak puruṣā narendram",
    "GE07mbh_12_u:068.060a": "narādhipaś cāpy anuśiṣya medinīṃ; damena satyena ca sauhṛdena",
    "GE07mbh_12_u:068.060c": "mahadbhir iṣṭvā kratubhir mahāyaśās; triviṣṭape sthānam upaiti satkṛtam",
    "GE07mbh_12_u:068.061a": "sa evam ukto guruṇā kausalyo rājasattamaḥ",
    "GE07mbh_12_u:068.061c": "prayatnāt kṛtavān vīraḥ prajānāṃ paripālanam",
    "GE07mbh_12_u:069.001": "yudhiṣṭhira uvāca",
    "GE07mbh_12_u:069.001a": "pārthivena viśeṣeṇa kiṃ kāryam avaśiṣyate",
    "GE07mbh_12_u:069.001c": "kathaṃ rakṣyo janapadaḥ kathaṃ rakṣyāś ca śatravaḥ",
    "GE07mbh_12_u:069.002a": "kathaṃ cāraṃ prayuñjīta varṇān viśvāsayet katham",
    "GE07mbh_12_u:069.002c": "kathaṃ bhṛtyān kathaṃ dārān kathaṃ putrāṃś ca bhārata",
    "GE07mbh_12_u:069.003": "bhīṣma uvāca",
    "GE07mbh_12_u:069.003a": "rājavṛttaṃ mahārāja śṛṇuṣvāvahito 'khilam",
    "GE07mbh_12_u:069.003c": "yat kāryaṃ pārthivenādau pārthivaprakṛtena vā",
    "GE07mbh_12_u:069.004a": "ātmā jeyaḥ sadā rājñā tato jeyāś ca śatravaḥ",
    "GE07mbh_12_u:069.004c": "ajitātmā narapatir vijayeta kathaṃ ripūn",
    "GE07mbh_12_u:069.005a": "etāvān ātmavijayaḥ pañcavargavinigrahaḥ",
    "GE07mbh_12_u:069.005c": "jitendriyo narapatir bādhituṃ śaknuyād arīn",
    "GE07mbh_12_u:069.006a": "nyaseta gulmān durgeṣu saṃdhau ca kurunandana",
    "GE07mbh_12_u:069.006c": "nagaropavane caiva purodyāneṣu caiva ha",
    "GE07mbh_12_u:069.007a": "saṃsthāneṣu ca sarveṣu pureṣu nagarasya ca",
    "GE07mbh_12_u:069.007c": "madhye ca naraśārdūla tathā rājaniveśane",
    "GE07mbh_12_u:069.008a": "praṇidhīṃś ca tataḥ kuryāj jaḍāndhabadhirākṛtīn",
    "GE07mbh_12_u:069.008c": "puṃsaḥ parīkṣitān prājñān kṣutpipāsātapakṣamān",
    "GE07mbh_12_u:069.009a": "amātyeṣu ca sarveṣu mitreṣu trividheṣu ca",
    "GE07mbh_12_u:069.009c": "putreṣu ca mahārāja praṇidadhyāt samāhitaḥ",
    "GE07mbh_12_u:069.010a": "pure janapade caiva tathā sāmantarājasu",
    "GE07mbh_12_u:069.010c": "yathā na vidyur anyonyaṃ praṇidheyās tathā hi te",
    "GE07mbh_12_u:069.011a": "cārāṃś ca vidyāt prahitān pareṇa bharatarṣabha",
    "GE07mbh_12_u:069.011c": "āpaṇeṣu vihāreṣu samavāyeṣu bhikṣuṣu",
    "GE07mbh_12_u:069.012a": "ārāmeṣu tathodyāne paṇḍitānāṃ samāgame",
    "GE07mbh_12_u:069.012c": "veśeṣu catvare caiva sabhāsv āvasatheṣu ca",
    "GE07mbh_12_u:069.013a": "evaṃ vihanyāc cāreṇa paracāraṃ vicakṣaṇaḥ",
    "GE07mbh_12_u:069.013c": "cāreṇa vihataṃ sarvaṃ hataṃ bhavati pāṇḍava",
    "GE07mbh_12_u:069.014a": "yadā tu hīnaṃ nṛpatir vidyād ātmānam ātmanā",
    "GE07mbh_12_u:069.014c": "amātyaiḥ saha saṃmantrya kuryāt saṃdhiṃ balīyasā",
    "GE07mbh_12_u:069.014d-0158_01": "vidvāṃsaḥ kṣatriyā vaiśyā brāhmaṇāś ca bahuśrutāḥ",
    "GE07mbh_12_u:069.014d-0158_02": "daṇḍanītau tu niṣpannā mantriṇaḥ pṛthivīpateḥ",
    "GE07mbh_12_u:069.014d-0158_03": "praṣṭavyo brāhmaṇaḥ pūrvaṃ nītiśāstrārthatattvavit",
    "GE07mbh_12_u:069.014d-0158_04": "paścāt pṛccheta bhūpālaḥ kṣatriyaṃ nītikovidam",
    "GE07mbh_12_u:069.014d-0158_05": "vaiśyaśūdrau tathā bhūyaḥ śāstrajñau hitakāriṇau",
    "GE07mbh_12_u:069.015a": "ajñāyamāno hīnatve kuryāt saṃdhiṃ pareṇa vai",
    "GE07mbh_12_u:069.015c": "lipsur vā kaṃ cid evārthaṃ tvaramāṇo vicakṣaṇaḥ",
    "GE07mbh_12_u:069.016a": "guṇavanto mahotsāhā dharmajñāḥ sādhavaś ca ye",
    "GE07mbh_12_u:069.016c": "saṃdadhīta nṛpas taiś ca rāṣṭraṃ dharmeṇa pālayan",
    "GE07mbh_12_u:069.017a": "ucchidyamānam ātmānaṃ jñātvā rājā mahāmatiḥ",
    "GE07mbh_12_u:069.017c": "pūrvāpakāriṇo hanyāl lokadviṣṭāṃś ca sarvaśaḥ",
    "GE07mbh_12_u:069.018a": "yo nopakartuṃ śaknoti nāpakartuṃ mahīpatiḥ",
    "GE07mbh_12_u:069.018c": "aśakyarūpaś coddhartum upekṣyas tādṛśo bhavet",
    "GE07mbh_12_u:069.019a": "yātrāṃ yāyād avijñātam anākrandam anantaram",
    "GE07mbh_12_u:069.019c": "vyāsaktaṃ ca pramattaṃ ca durbalaṃ ca vicakṣaṇaḥ",
    "GE07mbh_12_u:069.020a": "yātrām ājñāpayed vīraḥ kalyapuṣṭabalaḥ sukhī",
    "GE07mbh_12_u:069.020c": "pūrvaṃ kṛtvā vidhānaṃ ca yātrāyāṃ nagare tathā",
    "GE07mbh_12_u:069.020d-0159_01": "antaḥpure ca rāṣṭre ca adhyakṣeṣu ca sarvaśaḥ",
    "GE07mbh_12_u:069.021a": "na ca vaśyo bhaved asya nṛpo yady api vīryavān",
    "GE07mbh_12_u:069.021c": "hīnaś ca balavīryābhyāṃ karśayaṃs taṃ parāvaset",
    "GE07mbh_12_u:069.022a": "rāṣṭraṃ ca pīḍayet tasya śastrāgniviṣamūrchanaiḥ",
    "GE07mbh_12_u:069.022c": "amātyavallabhānāṃ ca vivādāṃs tasya kārayet",
    "GE07mbh_12_u:069.022e": "varjanīyaṃ sadā yuddhaṃ rājyakāmena dhīmatā",
    "GE07mbh_12_u:069.023a": "upāyais tribhir ādānam arthasyāha bṛhaspatiḥ",
    "GE07mbh_12_u:069.023c": "sāntvenānupradānena bhedena ca narādhipa",
    "GE07mbh_12_u:069.023e": "yam arthaṃ śaknuyāt prāptuṃ tena tuṣyed dhi paṇḍitaḥ",
    "GE07mbh_12_u:069.024a": "ādadīta baliṃ caiva prajābhyaḥ kurunandana",
    "GE07mbh_12_u:069.024c": "ṣaḍbhāgam amitaprajñas tāsām evābhiguptaye",
    "GE07mbh_12_u:069.025a": "daśadharmagatebhyo yad vasu bahv alpam eva ca",
    "GE07mbh_12_u:069.025c": "tan nādadīta sahasā paurāṇāṃ rakṣaṇāya vai",
    "GE07mbh_12_u:069.026a": "yathā putrās tathā paurā draṣṭavyās te na saṃśayaḥ",
    "GE07mbh_12_u:069.026c": "bhaktiś caiṣāṃ prakartavyā vyavahāre pradarśite",
    "GE07mbh_12_u:069.027a": "sutaṃ ca sthāpayed rājā prājñaṃ sarvārthadarśinam",
    "GE07mbh_12_u:069.027c": "vyavahāreṣu satataṃ tatra rājyaṃ vyavasthitam",
    "GE07mbh_12_u:069.028a": "ākare lavaṇe śulke tare nāgavane tathā",
    "GE07mbh_12_u:069.028c": "nyased amātyān nṛpatiḥ svāptān vā puruṣān hitān",
    "GE07mbh_12_u:069.029a": "samyag daṇḍadharo nityaṃ rājā dharmam avāpnuyāt",
    "GE07mbh_12_u:069.029c": "nṛpasya satataṃ daṇḍaḥ samyag dharme praśasyate",
    "GE07mbh_12_u:069.030a": "vedavedāṅgavit prājñaḥ sutapasvī nṛpo bhavet",
    "GE07mbh_12_u:069.030c": "dānaśīlaś ca satataṃ yajñaśīlaś ca bhārata",
    "GE07mbh_12_u:069.031a": "ete guṇāḥ samastāḥ syur nṛpasya satataṃ sthirāḥ",
    "GE07mbh_12_u:069.031c": "kriyālope tu nṛpateḥ kutaḥ svargaḥ kuto yaśaḥ",
    "GE07mbh_12_u:069.032a": "yadā tu pīḍito rājā bhaved rājñā balīyasā",
    "GE07mbh_12_u:069.032b-0160_01": "tadābhisaṃśrayed durgaṃ buddhimān pṛthivīpatiḥ",
    "GE07mbh_12_u:069.032b-0161_01": "guptāś caiva dadurgāś ca deśās teṣu praveśayet (sic)",
    "GE07mbh_12_u:069.032c": "tridhā tv ākrandya mitrāṇi vidhānam upakalpayet",
    "GE07mbh_12_u:069.032d-0162_01": "sāmabhedān virodhārthaṃ vidhānam upakalpayet",
    "GE07mbh_12_u:069.033a": "ghoṣān nyaseta mārgeṣu grāmān utthāpayed api",
    "GE07mbh_12_u:069.033c": "praveśayec ca tān sarvāñ śākhānagarakeṣv api",
    "GE07mbh_12_u:069.034a": "ye guptāś caiva durgāś ca deśās teṣu praveśayet",
    "GE07mbh_12_u:069.034c": "dhanino balamukhyāṃś ca sāntvayitvā punaḥ punaḥ",
    "GE07mbh_12_u:069.035a": "sasyābhihāraṃ kuryāc ca svayam eva narādhipaḥ",
    "GE07mbh_12_u:069.035c": "asaṃbhave praveśasya dāhayed agninā bhṛśam",
    "GE07mbh_12_u:069.036a": "kṣetrastheṣu ca sasyeṣu śatror upajapen narān",
    "GE07mbh_12_u:069.036c": "vināśayed vā sarvasvaṃ balenātha svakena vai",
    "GE07mbh_12_u:069.037a": "nadīṣu mārgeṣu sadā saṃkramān avasādayet",
    "GE07mbh_12_u:069.037c": "jalaṃ nisrāvayet sarvam anisrāvyaṃ ca dūṣayet",
    "GE07mbh_12_u:069.038a": "tadātvenāyatībhiś ca vivadan bhūmyanantaram",
    "GE07mbh_12_u:069.038c": "pratīghātaḥ parasyājau mitrakāle 'py upasthite",
    "GE07mbh_12_u:069.039a": "durgāṇāṃ cābhito rājā mūlacchedaṃ prakārayet",
    "GE07mbh_12_u:069.039c": "sarveṣāṃ kṣudravṛkṣāṇāṃ caityavṛkṣān vivarjayet",
    "GE07mbh_12_u:069.040a": "pravṛddhānāṃ ca vṛkṣāṇāṃ śākhāḥ pracchedayet tathā",
    "GE07mbh_12_u:069.040c": "caityānāṃ sarvathā varjyam api patrasya pātanam",
    "GE07mbh_12_u:069.040d-0163_01": "daivānām āśrayāś caityā yakṣarākṣasabhoginām",
    "GE07mbh_12_u:069.040d-0163_02": "piśācapannagānāṃ ca gandharvāpsarasām api",
    "GE07mbh_12_u:069.040d-0163_03": "raudrāṇāṃ caiva bhūtānāṃ tasmāt tān parivarjayet",
    "GE07mbh_12_u:069.040d-0163_04": "śrūyate hi nikumbhena saudāsasya balaṃ hatam",
    "GE07mbh_12_u:069.040d-0163_05": "maheśvaragaṇeśena vārāṇasyāṃ narādhipa",
    "GE07mbh_12_u:069.041a": "prakaṇṭhīḥ kārayet samyag ākāśajananīs tathā",
    "GE07mbh_12_u:069.041c": "āpūrayec ca parikhāḥ",
    "GE07mbh_12_u:069.042a": "kaḍaṅgadvārakāṇi syur ucchvāsārthe purasya ha",
    "GE07mbh_12_u:069.042c": "teṣāṃ ca dvāravad guptiḥ kāryā sarvātmanā bhavet",
    "GE07mbh_12_u:069.043a": "dvāreṣu ca gurūṇy eva yantrāṇi sthāpayet sadā",
    "GE07mbh_12_u:069.043c": "āropayec chataghnīś ca svādhīnāni ca kārayet",
    "GE07mbh_12_u:069.044a": "kāṣṭhāni cābhihāryāṇi tathā kūpāṃś ca khānayet",
    "GE07mbh_12_u:069.044c": "saṃśodhayet tathā kūpān kṛtān pūrvaṃ payorthibhiḥ",
    "GE07mbh_12_u:069.045a": "tṛṇacchannāni veśmāni paṅkenāpi pralepayet",
    "GE07mbh_12_u:069.045c": "nirharec ca tṛṇaṃ māse caitre vahnibhayāt puraḥ",
    "GE07mbh_12_u:069.046a": "naktam eva ca bhaktāni pācayeta narādhipaḥ",
    "GE07mbh_12_u:069.046c": "na divāgnir jvaled gehe varjayitvāgnihotrikam",
    "GE07mbh_12_u:069.046d-0164_01": "yathāsaṃbhavaśailāni ceṣṭakāni ca kārayet",
    "GE07mbh_12_u:069.046d-0164_02": "mṛṇmayāni ca kurvīta jñātvā deśe balābalam",
    "GE07mbh_12_u:069.047a": "karmārāriṣṭaśālāsu jvaled agniḥ samāhitaḥ",
    "GE07mbh_12_u:069.047c": "gṛhāṇi ca praviśyātha vidheyaḥ syād dhutāśanaḥ",
    "GE07mbh_12_u:069.048a": "mahādaṇḍaś ca tasya syād yasyāgnir vai divā bhavet",
    "GE07mbh_12_u:069.048c": "praghoṣayed athaivaṃ ca rakṣaṇārthaṃ purasya vai",
    "GE07mbh_12_u:069.049a": "bhikṣukāṃś cākrikāṃś caiva kṣībonmattān kuśīlavān",
    "GE07mbh_12_u:069.049c": "bāhyān kuryān naraśreṣṭha doṣāya syur hi te 'nyathā",
    "GE07mbh_12_u:069.050a": "catvareṣu ca tīrtheṣu sabhāsv āvasatheṣu ca",
    "GE07mbh_12_u:069.050c": "yathārhavarṇaṃ praṇidhiṃ kuryāt sarvatra pārthivaḥ",
    "GE07mbh_12_u:069.051a": "viśālān rājamārgāṃś ca kārayeta narādhipaḥ",
    "GE07mbh_12_u:069.051c": "prapāś ca vipaṇīś caiva yathoddeśaṃ samādiśet",
    "GE07mbh_12_u:069.052a": "bhāṇḍāgārāyudhāgārān dhānyāgārāṃś ca sarvaśaḥ",
    "GE07mbh_12_u:069.052c": "aśvāgārān gajāgārān balādhikaraṇāni ca",
    "GE07mbh_12_u:069.053a": "parikhāś caiva kauravya pratolīḥ saṃkaṭāni ca",
    "GE07mbh_12_u:069.053c": "na jātu kaś cit paśyet tu guhyam etad yudhiṣṭhira",
    "GE07mbh_12_u:069.054a": "atha saṃnicayaṃ kuryād rājā parabalārditaḥ",
    "GE07mbh_12_u:069.054c": "tailaṃ madhu ghṛtaṃ sasyam auṣadhāni ca sarvaśaḥ",
    "GE07mbh_12_u:069.055a": "aṅgārakuśamuñjānāṃ palāśaśaraparṇinām",
    "GE07mbh_12_u:069.055c": "yavasendhanadigdhānāṃ kārayeta ca saṃcayān",
    "GE07mbh_12_u:069.056a": "āyudhānāṃ ca sarveṣāṃ śaktyṛṣṭiprāsavarmaṇām",
    "GE07mbh_12_u:069.056c": "saṃcayān evamādīnāṃ kārayeta narādhipaḥ",
    "GE07mbh_12_u:069.057a": "auṣadhāni ca sarvāṇi mūlāni ca phalāni ca",
    "GE07mbh_12_u:069.057c": "caturvidhāṃś ca vaidyān vai saṃgṛhṇīyād viśeṣataḥ",
    "GE07mbh_12_u:069.058a": "naṭāś ca nartakāś caiva mallā māyāvinas tathā",
    "GE07mbh_12_u:069.058c": "śobhayeyuḥ puravaraṃ modayeyuś ca sarvaśaḥ",
    "GE07mbh_12_u:069.059a": "yataḥ śaṅkā bhavec cāpi bhṛtyato vāpi mantritaḥ",
    "GE07mbh_12_u:069.059c": "paurebhyo nṛpater vāpi svādhīnān kārayeta tān",
    "GE07mbh_12_u:069.060a": "kṛte karmaṇi rājendra pūjayed dhanasaṃcayaiḥ",
    "GE07mbh_12_u:069.060c": "mānena ca yathārheṇa sāntvena vividhena ca",
    "GE07mbh_12_u:069.061a": "nirvedayitvā tu paraṃ hatvā vā kurunandana",
    "GE07mbh_12_u:069.061c": "gatānṛṇyo bhaved rājā yathā śāstreṣu darśitam",
    "GE07mbh_12_u:069.062a": "rājñā saptaiva rakṣyāṇi tāni cāpi nibodha me",
    "GE07mbh_12_u:069.062c": "ātmāmātyaś ca kośaś ca daṇḍo mitrāṇi caiva hi",
    "GE07mbh_12_u:069.063a": "tathā janapadaś caiva puraṃ ca kurunandana",
    "GE07mbh_12_u:069.063c": "etat saptātmakaṃ rājyaṃ paripālyaṃ prayatnataḥ",
    "GE07mbh_12_u:069.064a": "ṣāḍguṇyaṃ ca trivargaṃ ca trivargam aparaṃ tathā",
    "GE07mbh_12_u:069.064c": "yo vetti puruṣavyāghra sa bhunakti mahīm imām",
    "GE07mbh_12_u:069.065a": "ṣāḍguṇyam iti yat proktaṃ tan nibodha yudhiṣṭhira",
    "GE07mbh_12_u:069.065c": "saṃdhāyāsanam ity eva yātrāsaṃdhānam eva ca",
    "GE07mbh_12_u:069.066a": "vigṛhyāsanam ity eva yātrāṃ saṃparigṛhya ca",
    "GE07mbh_12_u:069.066c": "dvaidhībhāvas tathānyeṣāṃ saṃśrayo 'tha parasya ca",
    "GE07mbh_12_u:069.067a": "trivargaś cāpi yaḥ proktas tam ihaikamanāḥ śṛṇu",
    "GE07mbh_12_u:069.067a-0165_01": "**** **** tan nibodha yudhiṣṭhira",
    "GE07mbh_12_u:069.067a-0165_02": "vadiṣyāmi mahābāho",
    "GE07mbh_12_u:069.067c": "kṣayaḥ sthānaṃ ca vṛddhiś ca trivargam aparaṃ tathā",
    "GE07mbh_12_u:069.067d-0166_01": "dharmaś cārthaś ca kāmaś ca trivargo vai sanātanaḥ",
    "GE07mbh_12_u:069.067d-0166_02": "mantraś caiva prabhāvaś ca utsāhaś caiva tāntrikaḥ",
    "GE07mbh_12_u:069.067d-0166_03": "śaktitrayaṃ samākhyātaṃ trivargasya ca tatparam",
    "GE07mbh_12_u:069.067d-0166_04": "kāryaṃ ca kāraṇaṃ caiva kartā ca parikīrtitaḥ",
    "GE07mbh_12_u:069.067d-0166_05": "etat parataraṃ vidyāt trivargād api bhārata",
    "GE07mbh_12_u:069.067d-0166_06": "sarveṣāṃ ca kṣaye rājan yas trivargaḥ sanātanaḥ",
    "GE07mbh_12_u:069.067d-0166_07": "sattvaṃ rajas tamaś caiva trivargaḥ kāraṇaṃ smṛtam",
    "GE07mbh_12_u:069.067d-0166_08": "tenātyantavimuktaś ca muktaḥ puruṣa ucyate",
    "GE07mbh_12_u:069.067d-0166_09": "kāryasya sarvathā nāśo mokṣa ity abhidhīyate",
    "GE07mbh_12_u:069.067d-0166_10": "tena mokṣaparaś caiva devadevaḥ pitāmahaḥ",
    "GE07mbh_12_u:069.067d-0166_11": "tuṣṭyarthasya trivargasya rakṣām āha narādhipa",
    "GE07mbh_12_u:069.067d-0166_12": "jagato laukikī yātrā yatra nityaṃ pratiṣṭhitā",
    "GE07mbh_12_u:069.068a": "dharmaś cārthaś ca kāmaś ca sevitavyo 'tha kālataḥ",
    "GE07mbh_12_u:069.068b-0167_01": "sevā dharmasya kartavyā satataṃ bhūtitatparaiḥ",
    "GE07mbh_12_u:069.068b-0167_02": "puruṣair naraśārdūla tanmūlāḥ sarvathā kriyāḥ",
    "GE07mbh_12_u:069.068c": "dharmeṇa hi mahīpālaś ciraṃ pālayate mahīm",
    "GE07mbh_12_u:069.068d-0168_01": "yaḥ kaś cid dhārmiko rājā sa vipanno 'pi bhūpatiḥ",
    "GE07mbh_12_u:069.068d-0168_02": "arthakāmavihīno 'pi ciraṃ pālayate mahīm",
    "GE07mbh_12_u:069.069a": "asminn arthe ca yau ślokau gītāv aṅgirasā svayam",
    "GE07mbh_12_u:069.069c": "yādavīputra bhadraṃ te śrotum arhasi tāv api",
    "GE07mbh_12_u:069.070a": "kṛtvā sarvāṇi kāryāṇi samyak saṃpālya medinīm",
    "GE07mbh_12_u:069.070c": "pālayitvā tathā paurān paratra sukham edhate",
    "GE07mbh_12_u:069.071a": "kiṃ tasya tapasā rājñaḥ kiṃ ca tasyādhvarair api",
    "GE07mbh_12_u:069.071c": "apālitāḥ prajā yasya sarvā dharmavinākṛtāḥ",
    "GE07mbh_12_u:069.071d-0169_01": "ślokāś cośanasā gītās tān nibodha yudhiṣṭhira",
    "GE07mbh_12_u:069.071d-0169_02": "daṇḍanīteś ca yan mūlaṃ trivargasya ca bhūpate",
    "GE07mbh_12_u:069.071d-0169_03": "bhārgavāṅgirasaṃ karma ṣoḍaśāṅgaṃ ca yad balam",
    "GE07mbh_12_u:069.071d-0169_04": "viṣaṃ māyāś ca daivaṃ ca pauruṣaṃ cārthasiddhaye",
    "GE07mbh_12_u:069.071d-0169_05": "prāgudakpravaṇaṃ durgaṃ samāsādya mahīpatiḥ",
    "GE07mbh_12_u:069.071d-0169_06": "trivargatrayasaṃpūrṇam upādāya tam udvahet",
    "GE07mbh_12_u:069.071d-0169_07": "ṣaṭ pañca ca vinirjitya daśa cāṣṭau ca bhūpatiḥ",
    "GE07mbh_12_u:069.071d-0169_08": "trivargair daśabhir yuktaḥ surair api na jīyate",
    "GE07mbh_12_u:069.071d-0169_09": "na buddhiṃ parigṛhṇīta strīṇāṃ mūrkhajanasya ca",
    "GE07mbh_12_u:069.071d-0169_10": "daivopahatabuddhīnāṃ ye ca vedair vivarjitāḥ",
    "GE07mbh_12_u:069.071d-0169_11": "na teṣāṃ śṛṇuyād rājā buddhis teṣāṃ parāṅmukhī",
    "GE07mbh_12_u:069.071d-0169_12": "strīpradhānāni rājyāni vidvadbhir varjitāni ca",
    "GE07mbh_12_u:069.071d-0169_13": "mūrkhāmātyaprataptāni śuṣyante jalabinduvat",
    "GE07mbh_12_u:069.071d-0169_14": "vidvāṃsaḥ prathitā ye ca ye cāptāḥ sarvakarmasu",
    "GE07mbh_12_u:069.071d-0169_15": "yuddheṣu dṛṣṭakarmāṇas teṣāṃ ca śṛṇuyān nṛpaḥ",
    "GE07mbh_12_u:069.071d-0169_16": "daivaṃ puruṣakāraṃ ca trivargaṃ ca samāśritaḥ",
    "GE07mbh_12_u:069.071d-0169_17": "daivatāni ca viprāṃś ca praṇamya vijayī bhavet",
    "GE07mbh_12_u:070.001": "yudhiṣṭhira uvāca",
    "GE07mbh_12_u:070.001a": "daṇḍanītiś ca rājā ca samastau tāv ubhāv api",
    "GE07mbh_12_u:070.001c": "kasya kiṃ kurvataḥ siddhyai tan me brūhi pitāmaha",
    "GE07mbh_12_u:070.002": "bhīṣma uvāca",
    "GE07mbh_12_u:070.002a": "mahābhāgyaṃ daṇḍanītyāḥ siddhaiḥ śabdaiḥ sahetukaiḥ",
    "GE07mbh_12_u:070.002c": "śṛṇu me śaṃsato rājan yathāvad iha bhārata",
    "GE07mbh_12_u:070.003a": "daṇḍanītiḥ svadharmebhyaś cāturvarṇyaṃ niyacchati",
    "GE07mbh_12_u:070.003c": "prayuktā svāminā samyag adharmebhyaś ca yacchati",
    "GE07mbh_12_u:070.004a": "cāturvarṇye svadharmasthe maryādānām asaṃkare",
    "GE07mbh_12_u:070.004c": "daṇḍanītikṛte kṣeme prajānām akutobhaye",
    "GE07mbh_12_u:070.005a": "some prayatnaṃ kurvanti trayo varṇā yathāvidhi",
    "GE07mbh_12_u:070.005c": "tasmād devamanuṣyāṇāṃ sukhaṃ viddhi samāhitam",
    "GE07mbh_12_u:070.006a": "kālo vā kāraṇaṃ rājño rājā vā kālakāraṇam",
    "GE07mbh_12_u:070.006c": "iti te saṃśayo mā bhūd rājā kālasya kāraṇam",
    "GE07mbh_12_u:070.007a": "daṇḍanītyā yadā rājā samyak kārtsnyena vartate",
    "GE07mbh_12_u:070.007c": "tadā kṛtayugaṃ nāma kālaḥ śreṣṭhaḥ pravartate",
    "GE07mbh_12_u:070.008a": "bhavet kṛtayuge dharmo nādharmo vidyate kva cit",
    "GE07mbh_12_u:070.008c": "sarveṣām eva varṇānāṃ nādharme ramate manaḥ",
    "GE07mbh_12_u:070.009a": "yogakṣemāḥ pravartante prajānāṃ nātra saṃśayaḥ",
    "GE07mbh_12_u:070.009c": "vaidikāni ca karmāṇi bhavanty aviguṇāny uta",
    "GE07mbh_12_u:070.010a": "ṛtavaś ca sukhāḥ sarve bhavanty uta nirāmayāḥ",
    "GE07mbh_12_u:070.010c": "prasīdanti narāṇāṃ ca svaravarṇamanāṃsi ca",
    "GE07mbh_12_u:070.011a": "vyādhayo na bhavanty atra nālpāyur dṛśyate naraḥ",
    "GE07mbh_12_u:070.011c": "vidhavā na bhavanty atra nṛśaṃso nābhijāyate",
    "GE07mbh_12_u:070.012a": "akṛṣṭapacyā pṛthivī bhavanty oṣadhayas tathā",
    "GE07mbh_12_u:070.012c": "tvakpatraphalamūlāni vīryavanti bhavanti ca",
    "GE07mbh_12_u:070.013a": "nādharmo vidyate tatra dharma eva tu kevalaḥ",
    "GE07mbh_12_u:070.013c": "iti kārtayugān etān guṇān viddhi yudhiṣṭhira",
    "GE07mbh_12_u:070.014a": "daṇḍanītyā yadā rājā trīn aṃśān anuvartate",
    "GE07mbh_12_u:070.014c": "caturtham aṃśam utsṛjya tadā tretā pravartate",
    "GE07mbh_12_u:070.015a": "aśubhasya caturthāṃśas trīn aṃśān anuvartate",
    "GE07mbh_12_u:070.015c": "kṛṣṭapacyaiva pṛthivī bhavanty oṣadhayas tathā",
    "GE07mbh_12_u:070.016a": "ardhaṃ tyaktvā yadā rājā nītyardham anuvartate",
    "GE07mbh_12_u:070.016c": "tatas tu dvāparaṃ nāma sa kālaḥ saṃpravartate",
    "GE07mbh_12_u:070.017a": "aśubhasya tadā ardhaṃ dvāv aṃśāv anuvartate",
    "GE07mbh_12_u:070.017c": "kṛṣṭapacyaiva pṛthivī bhavaty alpaphalā tathā",
    "GE07mbh_12_u:070.018a": "daṇḍanītiṃ parityajya yadā kārtsnyena bhūmipaḥ",
    "GE07mbh_12_u:070.018c": "prajāḥ kliśnāty ayogena praviśyati tadā kaliḥ",
    "GE07mbh_12_u:070.019a": "kalāv adharmo bhūyiṣṭhaṃ dharmo bhavati tu kva cit",
    "GE07mbh_12_u:070.019c": "sarveṣām eva varṇānāṃ svadharmāc cyavate manaḥ",
    "GE07mbh_12_u:070.020a": "śūdrā bhaikṣeṇa jīvanti brāhmaṇāḥ paricaryayā",
    "GE07mbh_12_u:070.020c": "yogakṣemasya nāśaś ca vartate varṇasaṃkaraḥ",
    "GE07mbh_12_u:070.021a": "vaidikāni ca karmāṇi bhavanti viguṇāny uta",
    "GE07mbh_12_u:070.021c": "ṛtavo nasukhāḥ sarve bhavanty āmayinas tathā",
    "GE07mbh_12_u:070.022a": "hrasanti ca manuṣyāṇāṃ svaravarṇamanāṃsy uta",
    "GE07mbh_12_u:070.022c": "vyādhayaś ca bhavanty atra mriyante cāgatāyuṣaḥ",
    "GE07mbh_12_u:070.023a": "vidhavāś ca bhavanty atra nṛśaṃsā jāyate prajā",
    "GE07mbh_12_u:070.023c": "kva cid varṣati parjanyaḥ kva cit sasyaṃ prarohati",
    "GE07mbh_12_u:070.024a": "rasāḥ sarve kṣayaṃ yānti yadā necchati bhūmipaḥ",
    "GE07mbh_12_u:070.024c": "prajāḥ saṃrakṣituṃ samyag daṇḍanītisamāhitaḥ",
    "GE07mbh_12_u:070.025a": "rājā kṛtayugasraṣṭā tretāyā dvāparasya ca",
    "GE07mbh_12_u:070.025c": "yugasya ca caturthasya rājā bhavati kāraṇam",
    "GE07mbh_12_u:070.026a": "kṛtasya karaṇād rājā svargam atyantam aśnute",
    "GE07mbh_12_u:070.026c": "tretāyāḥ karaṇād rājā svargaṃ nātyantam aśnute",
    "GE07mbh_12_u:070.027a": "pravartanād dvāparasya yathābhāgam upāśnute",
    "GE07mbh_12_u:070.027c": "kaleḥ pravartanād rājā pāpam atyantam aśnute",
    "GE07mbh_12_u:070.028a": "tato vasati duṣkarmā narake śāśvatīḥ samāḥ",
    "GE07mbh_12_u:070.028c": "prajānāṃ kalmaṣe magno 'kīrtiṃ pāpaṃ ca vindati",
    "GE07mbh_12_u:070.028d-0170_01": "daṇḍanītiṃ puraskṛtya yadā rājā praśāsti",
    "GE07mbh_12_u:070.028d-0171_01": "yogakṣemāḥ pravartante prajānāṃ nātra saṃśayaḥ",
    "GE07mbh_12_u:070.029a": "daṇḍanītiṃ puraskṛtya vijānan kṣatriyaḥ sadā",
    "GE07mbh_12_u:070.029b-0172_01": "paripālyāḥ prajāḥ samyag iha pretya ca kāmadāḥ",
    "GE07mbh_12_u:070.029c": "anavāptaṃ ca lipseta labdhaṃ ca paripālayet",
    "GE07mbh_12_u:070.029d-0173_01": "**** **** kṣatriyeṇa vijānatā",
    "GE07mbh_12_u:070.029d-0173_02": "lipsitavyam alabdhaṃ ca labdhaṃ rakṣyaṃ ca bhārata",
    "GE07mbh_12_u:070.030a": "lokasya sīmantakarī maryādā lokabhāvanī",
    "GE07mbh_12_u:070.030c": "samyaṅ nītā daṇḍanītir yathā mātā yathā pitā",
    "GE07mbh_12_u:070.031a": "yasyāṃ bhavanti bhūtāni tad viddhi bharatarṣabha",
    "GE07mbh_12_u:070.031c": "eṣa eva paro dharmo yad rājā daṇḍanītimān",
    "GE07mbh_12_u:070.032a": "tasmāt kauravya dharmeṇa prajāḥ pālaya nītimān",
    "GE07mbh_12_u:070.032c": "evaṃvṛttaḥ prajā rakṣan svargaṃ jetāsi durjayam",
    "GE07mbh_12_u:071.001": "yudhiṣṭhira uvāca",
    "GE07mbh_12_u:071.001a": "kena vṛttena vṛttajña vartamāno mahīpatiḥ",
    "GE07mbh_12_u:071.001c": "sukhenārthān sukhodarkān iha ca pretya cāpnuyāt",
    "GE07mbh_12_u:071.002": "bhīṣma uvāca",
    "GE07mbh_12_u:071.002a": "iyaṃ guṇānāṃ ṣaṭtriṃśat ṣaṭtriṃśad guṇasaṃyutā",
    "GE07mbh_12_u:071.002c": "yān guṇāṃs tu guṇopetaḥ kurvan guṇam avāpnuyāt",
    "GE07mbh_12_u:071.003a": "cared dharmān akaṭuko muñcet snehaṃ na nāstikaḥ",
    "GE07mbh_12_u:071.003c": "anṛśaṃsaś cared arthaṃ caret kāmam anuddhataḥ",
    "GE07mbh_12_u:071.004a": "priyaṃ brūyād akṛpaṇaḥ śūraḥ syād avikatthanaḥ",
    "GE07mbh_12_u:071.004c": "dātā nāpātravarṣī syāt pragalbhaḥ syād aniṣṭhuraḥ",
    "GE07mbh_12_u:071.005a": "saṃdadhīta na cānāryair vigṛhṇīyān na bandhubhiḥ",
    "GE07mbh_12_u:071.005c": "nānāptaiḥ kārayec cāraṃ kuryāt kāryam apīḍayā",
    "GE07mbh_12_u:071.006a": "arthān brūyān na cāsatsu guṇān brūyān na cātmanaḥ",
    "GE07mbh_12_u:071.006c": "ādadyān na ca sādhubhyo nāsatpuruṣam āśrayet",
    "GE07mbh_12_u:071.007a": "nāparīkṣya nayed daṇḍaṃ na ca mantraṃ prakāśayet",
    "GE07mbh_12_u:071.007c": "visṛjen na ca lubdhebhyo viśvasen nāpakāriṣu",
    "GE07mbh_12_u:071.008a": "anīrṣur guptadāraḥ syāc cokṣaḥ syād aghṛṇī nṛpaḥ",
    "GE07mbh_12_u:071.008c": "striyaṃ seveta nātyarthaṃ mṛṣṭaṃ bhuñjīta nāhitam",
    "GE07mbh_12_u:071.009a": "astabdhaḥ pūjayen mānyān gurūn seved amāyayā",
    "GE07mbh_12_u:071.009c": "arced devān na dambhena śriyam icched akutsitām",
    "GE07mbh_12_u:071.010a": "seveta praṇayaṃ hitvā dakṣaḥ syān na tv akālavit",
    "GE07mbh_12_u:071.010c": "sāntvayen na ca bhogārtham anugṛhṇan na cākṣipet",
    "GE07mbh_12_u:071.011a": "praharen na tv avijñāya hatvā śatrūn na śeṣayet",
    "GE07mbh_12_u:071.011c": "krodhaṃ kuryān na cākasmān mṛduḥ syān nāpakāriṣu",
    "GE07mbh_12_u:071.012a": "evaṃ carasva rājyastho yadi śreya ihecchasi",
    "GE07mbh_12_u:071.012c": "ato 'nyathā narapatir bhayam ṛcchaty anuttamam",
    "GE07mbh_12_u:071.013a": "iti sarvān guṇān etān yathoktān yo 'nuvartate",
    "GE07mbh_12_u:071.013c": "anubhūyeha bhadrāṇi pretya svarge mahīyate",
    "GE07mbh_12_u:071.014": "vaiśaṃpāyana uvāca",
    "GE07mbh_12_u:071.014a": "idaṃ vacaḥ śāṃtanavasya śuśruvān; yudhiṣṭhiraḥ pāṇḍavamukhyasaṃvṛtaḥ",
    "GE07mbh_12_u:071.014c": "tadā vavande ca pitāmahaṃ nṛpo; yathoktam etac ca cakāra buddhimān",
    "GE07mbh_12_u:072.001": "yudhiṣṭhira uvāca",
    "GE07mbh_12_u:072.001a": "kathaṃ rājā prajā rakṣan nādhibandhena yujyate",
    "GE07mbh_12_u:072.001c": "dharme ca nāparādhnoti tan me brūhi pitāmaha",
    "GE07mbh_12_u:072.002": "bhīṣma uvāca",
    "GE07mbh_12_u:072.002a": "samāsenaiva te tāta dharmān vakṣyāmi niścitān",
    "GE07mbh_12_u:072.002c": "vistareṇa hi dharmāṇāṃ na jātv antam avāpnuyāt",
    "GE07mbh_12_u:072.003a": "dharmaniṣṭhāñ śrutavato vedavratasamāhitān",
    "GE07mbh_12_u:072.003c": "arcitān vāsayethās tvaṃ gṛhe guṇavato dvijān",
    "GE07mbh_12_u:072.004a": "pratyutthāyopasaṃgṛhya caraṇāv abhivādya ca",
    "GE07mbh_12_u:072.004c": "atha sarvāṇi kurvīthāḥ kāryāṇi sapurohitaḥ",
    "GE07mbh_12_u:072.005a": "dharmakāryāṇi nirvartya maṅgalāni prayujya ca",
    "GE07mbh_12_u:072.005c": "brāhmaṇān vācayethās tvam arthasiddhijayāśiṣaḥ",
    "GE07mbh_12_u:072.006a": "ārjavena ca saṃpanno dhṛtyā buddhyā ca bhārata",
    "GE07mbh_12_u:072.006c": "arthārthaṃ parigṛhṇīyāt kāmakrodhau ca varjayet",
    "GE07mbh_12_u:072.007a": "kāmakrodhau puraskṛtya yo 'rthaṃ rājānutiṣṭhati",
    "GE07mbh_12_u:072.007c": "na sa dharmaṃ na cāpy arthaṃ parigṛhṇāti bāliśaḥ",
    "GE07mbh_12_u:072.008a": "mā sma lubdhāṃś ca mūrkhāṃś ca kāme cārtheṣu yūyujaḥ",
    "GE07mbh_12_u:072.008c": "alubdhān buddhisaṃpannān sarvakarmasu yojayet",
    "GE07mbh_12_u:072.009a": "mūrkho hy adhikṛto 'rtheṣu kāryāṇām aviśāradaḥ",
    "GE07mbh_12_u:072.009c": "prajāḥ kliśnāty ayogena kāmadveṣasamanvitaḥ",
    "GE07mbh_12_u:072.010a": "baliṣaṣṭhena śulkena daṇḍenāthāparādhinām",
    "GE07mbh_12_u:072.010c": "śāstranītena lipsethā vetanena dhanāgamam",
    "GE07mbh_12_u:072.011a": "dāpayitvā karaṃ dharmyaṃ rāṣṭraṃ nityaṃ yathāvidhi",
    "GE07mbh_12_u:072.011c": "aśeṣān kalpayed rājā yogakṣemān atandritaḥ",
    "GE07mbh_12_u:072.012a": "gopāyitāraṃ dātāraṃ dharmanityam atandritam",
    "GE07mbh_12_u:072.012c": "akāmadveṣasaṃyuktam anurajyanti mānavāḥ",
    "GE07mbh_12_u:072.013a": "mā smādharmeṇa lābhena lipsethās tvaṃ dhanāgamam",
    "GE07mbh_12_u:072.013c": "dharmārthāv adhruvau tasya yo 'paśāstraparo bhavet",
    "GE07mbh_12_u:072.014a": "apaśāstraparo rājā saṃcayān nādhigacchati",
    "GE07mbh_12_u:072.014c": "asthāne cāsya tad vittaṃ sarvam eva vinaśyati",
    "GE07mbh_12_u:072.015a": "arthamūlo 'pahiṃsāṃ ca kurute svayam ātmanaḥ",
    "GE07mbh_12_u:072.015c": "karair aśāstradṛṣṭair hi mohāt saṃpīḍayan prajāḥ",
    "GE07mbh_12_u:072.016a": "ūdhaś chindyād dhi yo dhenvāḥ kṣīrārthī na labhet payaḥ",
    "GE07mbh_12_u:072.016b-0174_01": "yo hi pakvaṃ drumaṃ chidya labhate na punaḥ phalam",
    "GE07mbh_12_u:072.016c": "evaṃ rāṣṭram ayogena pīḍitaṃ na vivardhate",
    "GE07mbh_12_u:072.016d-0175_01": "yavasodakam ādāya sāntvena vinayena ca",
    "GE07mbh_12_u:072.017a": "yo hi dogdhrīm upāste tu sa nityaṃ labhate payaḥ",
    "GE07mbh_12_u:072.017c": "evaṃ rāṣṭram upāyena bhuñjāno labhate phalam",
    "GE07mbh_12_u:072.018a": "atha rāṣṭram upāyena bhujyamānaṃ surakṣitam",
    "GE07mbh_12_u:072.018c": "janayaty atulāṃ nityaṃ kośavṛddhiṃ yudhiṣṭhira",
    "GE07mbh_12_u:072.019a": "dogdhi dhānyaṃ hiraṇyaṃ ca prajā rājñi surakṣitā",
    "GE07mbh_12_u:072.019c": "nityaṃ svebhyaḥ parebhyaś ca tṛptā mātā yathā payaḥ",
    "GE07mbh_12_u:072.020a": "mālākāropamo rājan bhava māṅgārikopamaḥ",
    "GE07mbh_12_u:072.020c": "tathā yuktaś ciraṃ rāṣṭraṃ bhoktuṃ śakyasi pālayan",
    "GE07mbh_12_u:072.021a": "paracakrābhiyānena yadi te syād dhanakṣayaḥ",
    "GE07mbh_12_u:072.021c": "atha sāmnaiva lipsethā dhanam abrāhmaṇeṣu yat",
    "GE07mbh_12_u:072.022a": "mā sma te brāhmaṇaṃ dṛṣṭvā dhanasthaṃ pracalen manaḥ",
    "GE07mbh_12_u:072.022c": "antyāyām apy avasthāyāṃ kim u sphītasya bhārata",
    "GE07mbh_12_u:072.023a": "dhanāni tebhyo dadyās tvaṃ yathāśakti yathārhataḥ",
    "GE07mbh_12_u:072.023c": "sāntvayan parirakṣaṃś ca svargam āpsyasi durjayam",
    "GE07mbh_12_u:072.024a": "evaṃ dharmeṇa vṛttena prajās tvaṃ paripālayan",
    "GE07mbh_12_u:072.024c": "svantaṃ puṇyaṃ yaśovantaṃ prāpsyase kurunandana",
    "GE07mbh_12_u:072.025a": "dharmeṇa vyavahāreṇa prajāḥ pālaya pāṇḍava",
    "GE07mbh_12_u:072.025c": "yudhiṣṭhira tathā yukto nādhibandhena yokṣyase",
    "GE07mbh_12_u:072.026a": "eṣa eva paro dharmo yad rājā rakṣate prajāḥ",
    "GE07mbh_12_u:072.026c": "bhūtānāṃ hi yathā dharme rakṣaṇaṃ ca parā dayā",
    "GE07mbh_12_u:072.026d-0176_01": "iha loke sukhaṃ prāpya paratra ca mahītale",
    "GE07mbh_12_u:072.026d-0176_02": "evaṃ tebhyaḥ paracceto (sic) brāhmaṇebhyo yathāvidhi",
    "GE07mbh_12_u:072.026d-0176_03": "sattvena paribhogāya svargaṃ jeṣyasi durjayam",
    "GE07mbh_12_u:072.027a": "tasmād evaṃ paraṃ dharmaṃ manyante dharmakovidāḥ",
    "GE07mbh_12_u:072.027c": "yad rājā rakṣaṇe yukto bhūteṣu kurute dayām",
    "GE07mbh_12_u:072.028a": "yad ahnā kurute pāpam arakṣan bhayataḥ prajāḥ",
    "GE07mbh_12_u:072.028c": "rājā varṣasahasreṇa tasyāntam adhigacchati",
    "GE07mbh_12_u:072.029a": "yad ahnā kurute puṇyaṃ prajā dharmeṇa pālayan",
    "GE07mbh_12_u:072.029c": "daśa varṣasahasrāṇi tasya bhuṅkte phalaṃ divi",
    "GE07mbh_12_u:072.029d-0177_01": "yadā na kurute dharmaṃ rājā bhūtāni pālayan",
    "GE07mbh_12_u:072.029d-0177_02": "prajāpuṇyaṃ caturbhāgaṃ tadā na prāpnuyān nṛpaḥ",
    "GE07mbh_12_u:072.030a": "sviṣṭiḥ svadhītiḥ sutapā lokāñ jayati yāvataḥ",
    "GE07mbh_12_u:072.030c": "kṣaṇena tān avāpnoti prajā dharmeṇa pālayan",
    "GE07mbh_12_u:072.031a": "evaṃ dharmaṃ prayatnena kaunteya paripālayan",
    "GE07mbh_12_u:072.031c": "iha puṇyaphalaṃ labdhvā nādhibandhena yokṣyase",
    "GE07mbh_12_u:072.032a": "svargaloke ca mahatīṃ śriyaṃ prāpsyasi pāṇḍava",
    "GE07mbh_12_u:072.032c": "asaṃbhavaś ca dharmāṇām īdṛśānām arājasu",
    "GE07mbh_12_u:072.032e": "tasmād rājaiva nānyo 'sti yo mahat phalam āpnuyāt",
    "GE07mbh_12_u:072.033a": "sa rājyam ṛddhimat prāpya dharmeṇa paripālayan",
    "GE07mbh_12_u:072.033c": "indraṃ tarpaya somena kāmaiś ca suhṛdo janān",
    "GE07mbh_12_u:073.001": "bhīṣma uvāca",
    "GE07mbh_12_u:073.001a": "ya eva tu sato rakṣed asataś ca nibarhayet",
    "GE07mbh_12_u:073.001c": "sa eva rājñā kartavyo rājan rājapurohitaḥ yudhiṣṭhira uvāca",
    "GE07mbh_12_u:073.001d-0178_01": "kīdṛśo brāhmaṇo rājñāṃ kāryākāryavicāraṇe",
    "GE07mbh_12_u:073.001d-0178_02": "kṣamaḥ kartuṃ samartho vā tan me brūhi pitāmaha",
    "GE07mbh_12_u:073.002a": "atrāpy udāharantīmam itihāsaṃ purātanam",
    "GE07mbh_12_u:073.002c": "purūravasa ailasya saṃvādaṃ mātariśvanaḥ",
    "GE07mbh_12_u:073.003": "aila uvāca",
    "GE07mbh_12_u:073.003a": "kutaḥ svid brāhmaṇo jāto varṇāś cāpi kutas trayaḥ",
    "GE07mbh_12_u:073.003c": "kasmāc ca bhavati śreyān etad vāyo vicakṣva me",
    "GE07mbh_12_u:073.004": "vāyur uvāca",
    "GE07mbh_12_u:073.004a": "brahmaṇo mukhataḥ sṛṣṭo brāhmaṇo rājasattama",
    "GE07mbh_12_u:073.004c": "bāhubhyāṃ kṣatriyaḥ sṛṣṭa ūrubhyāṃ vaiśya ucyate",
    "GE07mbh_12_u:073.005a": "varṇānāṃ paricaryārthaṃ trayāṇāṃ puruṣarṣabha",
    "GE07mbh_12_u:073.005c": "varṇaś caturthaḥ paścāt tu padbhyāṃ śūdro vinirmitaḥ",
    "GE07mbh_12_u:073.006a": "brāhmaṇo jātamātras tu pṛthivīm anvajāyata",
    "GE07mbh_12_u:073.006c": "īśvaraḥ sarvabhūtānāṃ dharmakośasya guptaye",
    "GE07mbh_12_u:073.006d-0179_01": "sarvasvaṃ brāhmaṇasyedaṃ yat kiṃ cid iha dṛśyate",
    "GE07mbh_12_u:073.006d-0179_02": "dharmayuktaṃ praśastaṃ ca jagaty asmin nṛpātmaja",
    "GE07mbh_12_u:073.007a": "tataḥ pṛthivyā goptāraṃ kṣatriyaṃ daṇḍadhāriṇam",
    "GE07mbh_12_u:073.007c": "dvitīyaṃ varṇam akarot prajānām anuguptaye",
    "GE07mbh_12_u:073.008a": "vaiśyas tu dhanadhānyena trīn varṇān bibhṛyād imān",
    "GE07mbh_12_u:073.008c": "śūdro hy enān paricared iti brahmānuśāsanam",
    "GE07mbh_12_u:073.009": "aila uvāca",
    "GE07mbh_12_u:073.009a": "dvijasya kṣatrabandhor vā kasyeyaṃ pṛthivī bhavet",
    "GE07mbh_12_u:073.009c": "dharmataḥ saha vittena samyag vāyo pracakṣva me",
    "GE07mbh_12_u:073.010": "vāyur uvāca",
    "GE07mbh_12_u:073.010a": "viprasya sarvam evaitad yat kiṃ cij jagatīgatam",
    "GE07mbh_12_u:073.010b-0180_01": "dhanaṃ dhānyaṃ hiraṇyaṃ ca striyo ratnāni vāhanam",
    "GE07mbh_12_u:073.010b-0180_02": "maṅgalaṃ ca praśastaṃ ca yac cānyad api vidyate",
    "GE07mbh_12_u:073.010c": "jyeṣṭhenābhijaneneha tad dharmakuśalā viduḥ",
    "GE07mbh_12_u:073.011a": "svam eva brāhmaṇo bhuṅkte svaṃ vaste svaṃ dadāti ca",
    "GE07mbh_12_u:073.011c": "gurur hi sarvavarṇānāṃ jyeṣṭhaḥ śreṣṭhaś ca vai dvijaḥ",
    "GE07mbh_12_u:073.012a": "patyabhāve yathā strī hi devaraṃ kurute patim",
    "GE07mbh_12_u:073.012c": "ānantaryāt tathā kṣatraṃ pṛthivī kurute patim",
    "GE07mbh_12_u:073.013a": "eṣa te prathamaḥ kalpa āpady anyo bhaved ataḥ",
    "GE07mbh_12_u:073.013c": "yadi svarge paraṃ sthānaṃ dharmataḥ parimārgasi",
    "GE07mbh_12_u:073.014a": "yaḥ kaś cid vijayed bhūmiṃ brāhmaṇāya nivedayet",
    "GE07mbh_12_u:073.014c": "śrutavṛttopapannāya dharmajñāya tapasvine",
    "GE07mbh_12_u:073.015a": "svadharmaparitṛptāya yo na vittaparo bhavet",
    "GE07mbh_12_u:073.015c": "yo rājānaṃ nayed buddhyā sarvataḥ paripūrṇayā",
    "GE07mbh_12_u:073.016a": "brāhmaṇo hi kule jātaḥ kṛtaprajño vinītavāk",
    "GE07mbh_12_u:073.016c": "śreyo nayati rājānaṃ bruvaṃś citrāṃ sarasvatīm",
    "GE07mbh_12_u:073.017a": "rājā carati yaṃ dharmaṃ brāhmaṇena nidarśitam",
    "GE07mbh_12_u:073.017c": "śuśrūṣur anahaṃvādī kṣatradharmavrate sthitaḥ",
    "GE07mbh_12_u:073.018a": "tāvatā sa kṛtaprajñaś ciraṃ yaśasi tiṣṭhati",
    "GE07mbh_12_u:073.018c": "tasya dharmasya sarvasya bhāgī rājapurohitaḥ",
    "GE07mbh_12_u:073.019a": "evam eva prajāḥ sarvā rājānam abhisaṃśritāḥ",
    "GE07mbh_12_u:073.019b-0181_01": "brāhmaṇaṃ ca suvidvāṃsaṃ rājaśāstravipaścitam",
    "GE07mbh_12_u:073.019c": "samyagvṛttāḥ svadharmasthā na kutaś cid bhayānvitāḥ",
    "GE07mbh_12_u:073.020a": "rāṣṭre caranti yaṃ dharmaṃ rājñā sādhv abhirakṣitāḥ",
    "GE07mbh_12_u:073.020c": "caturthaṃ tasya dharmasya rājā bhāgaṃ sa vindati",
    "GE07mbh_12_u:073.021a": "devā manuṣyāḥ pitaro gandharvoragarākṣasāḥ",
    "GE07mbh_12_u:073.021c": "yajñam evopajīvanti nāsti ceṣṭam arājake",
    "GE07mbh_12_u:073.022a": "ito dattena jīvanti devatāḥ pitaras tathā",
    "GE07mbh_12_u:073.022c": "rājany evāsya dharmasya yogakṣemaḥ pratiṣṭhitaḥ",
    "GE07mbh_12_u:073.023a": "chāyāyām apsu vāyau ca sukham uṣṇe 'dhigacchati",
    "GE07mbh_12_u:073.023c": "agnau vāsasi sūrye ca sukhaṃ śīte 'dhigacchati",
    "GE07mbh_12_u:073.024a": "śabde sparśe rase rūpe gandhe ca ramate manaḥ",
    "GE07mbh_12_u:073.024c": "teṣu bhogeṣu sarveṣu nabhīto labhate sukham",
    "GE07mbh_12_u:073.025a": "abhayasyaiva yo dātā tasyaiva sumahat phalam",
    "GE07mbh_12_u:073.025c": "na hi prāṇasamaṃ dānaṃ triṣu lokeṣu vidyate",
    "GE07mbh_12_u:073.026a": "indro rājā yamo rājā dharmo rājā tathaiva ca",
    "GE07mbh_12_u:073.026c": "rājā bibharti rūpāṇi rājñā sarvam idaṃ dhṛtam yudhiṣṭhira uvāca",
    "GE07mbh_12_u:074.000-0182_01": "rājñā purohitaḥ kāryaḥ kīdṛśo varṇato bhīṣma uvāca",
    "GE07mbh_12_u:074.000-0182_02": "purodhā yādṛśaḥ kāryaḥ kathayasva pitāmaha",
    "GE07mbh_12_u:074.000-0182_03": "gauro vā lohito vāpi śyāmo vā nīrujaḥ sukhī",
    "GE07mbh_12_u:074.000-0182_04": "akrodhano nacapalaḥ sarvataś ca jitendriyaḥ",
    "GE07mbh_12_u:074.001": "bhīṣma uvāca",
    "GE07mbh_12_u:074.001a": "rājñā purohitaḥ kāryo bhaved vidvān bahuśrutaḥ",
    "GE07mbh_12_u:074.001c": "ubhau samīkṣya dharmārthāv aprameyāv anantaram",
    "GE07mbh_12_u:074.002a": "dharmātmā dharmavid yeṣāṃ rājñāṃ rājan purohitaḥ",
    "GE07mbh_12_u:074.002b-008_0001": "teṣām arthaś ca kāmaś ca dharmaś ceti viniścayaḥ",
    "GE07mbh_12_u:074.002b-008_0002": "ślokāṃś cośanasā gītāṃs tān nibodha yudhiṣṭhiraḥ",
    "GE07mbh_12_u:074.002b-008_0003": "ucchiṣṭaḥ sa bhaved rājā yasya nāsti purohitaḥ",
    "GE07mbh_12_u:074.002b-008_0004": "rakṣasām asurāṇāṃ ca piśācoragapakṣiṇām",
    "GE07mbh_12_u:074.002b-008_0005": "śatrūṇāṃ ca bhaved vadhyo yasya nāsti purohitaḥ",
    "GE07mbh_12_u:074.002b-008_0006": "brahmatvaṃ sarvayajñeṣu kurvītātharvaṇo dvijaḥ",
    "GE07mbh_12_u:074.002b-008_0007": "rājñaś cātharvavedena sarvakarmāṇi kārayet",
    "GE07mbh_12_u:074.002b-008_0008": "brūyād garhyāṇi satataṃ mahotpātāny aghāni ca",
    "GE07mbh_12_u:074.002b-008_0009": "iṣṭamaṅgalayuktāni tathāntaḥpurakāṇi ca",
    "GE07mbh_12_u:074.002b-008_0010": "gītanṛttādhikāreṣu saṃmateṣu mahīpateḥ",
    "GE07mbh_12_u:074.002b-008_0011": "kartavyaṃ karaṇīyāni vaiśvadevabalī tathā",
    "GE07mbh_12_u:074.002b-008_0012": "pakṣasaṃdhiṣu kurvīta mahāśāntiṃ purohitaḥ",
    "GE07mbh_12_u:074.002b-008_0013": "raudrahomasahasraṃ ca svasya rājñaḥ priyaṃ hitam",
    "GE07mbh_12_u:074.002b-008_0014": "rājñaḥ pāpamalāḥ sapta yān ṛcchati purohitaḥ",
    "GE07mbh_12_u:074.002b-008_0015": "amātyāś ca kukarmāṇo mantriṇaś cāpy upekṣakāḥ",
    "GE07mbh_12_u:074.002b-008_0016": "cauryam avyavahāraṃ ca vyavahāropasevinām",
    "GE07mbh_12_u:074.002b-008_0017": "adaṇḍyadaṇḍanaṃ caiva daṇḍyānāṃ cāpy adaṇḍanam",
    "GE07mbh_12_u:074.002b-008_0018": "hiṃsā cānyatra saṃgrāmād yajñāc ca mala ucyate",
    "GE07mbh_12_u:074.002b-008_0019": "kubhṛtyais tu prajānāśaḥ saptamas tu mahāmalaḥ",
    "GE07mbh_12_u:074.002b-008_0020": "raudrair homair mahāśāntyā ghṛtakambalakarmaṇā",
    "GE07mbh_12_u:074.002b-008_0021": "bhṛgvaṅgiro vidhijño vai purodhā nirṇuden malān",
    "GE07mbh_12_u:074.002b-008_0022": "etān hitvā divaṃ yāti rājā sapta mahāmalān",
    "GE07mbh_12_u:074.002b-008_0023": "sāmātyaḥ sapurodhāś ca prajānāṃ pālane rataḥ",
    "GE07mbh_12_u:074.002b-008_0024": "etasminn eva kauravya paurohitye mahāmate",
    "GE07mbh_12_u:074.002b-008_0025": "ślokān āha surendrasya gurur devo bṛhaspatiḥ",
    "GE07mbh_12_u:074.002b-008_0026": "tān nibodha mahābhāga mahīpālahitāñ śubhān",
    "GE07mbh_12_u:074.002b-008_0027": "ṛgvede sāmavede ca yajurvede ca vājinām",
    "GE07mbh_12_u:074.002b-008_0028": "na nirdiṣṭāni karmāṇi triṣu sthāneṣu bhūbhṛtām",
    "GE07mbh_12_u:074.002b-008_0029": "śāntikaṃ pauṣṭikaṃ caiva aniṣṭānāṃ ca śātanam",
    "GE07mbh_12_u:074.002b-008_0030": "śaptās te yājñavalkyena yajñānāṃ hitam īhatā",
    "GE07mbh_12_u:074.002b-008_0031": "brahmiṣṭhānāṃ variṣṭhena brahmaṇaḥ saṃmate vibhoḥ",
    "GE07mbh_12_u:074.002b-008_0032": "bahvṛcaṃ sāmagaṃ caiva vājinaṃ ca vivarjayet",
    "GE07mbh_12_u:074.002b-008_0033": "bahvṛco rāṣṭranāśāya rājanāśāya sāmagaḥ",
    "GE07mbh_12_u:074.002b-008_0034": "adhvaryur balanāśāya prokto vājasaneyakaḥ",
    "GE07mbh_12_u:074.002b-008_0035": "abrāhmaṇeṣu varṇeṣu mantrān vājasaneyakān",
    "GE07mbh_12_u:074.002b-008_0036": "śāntike pauṣṭike caiva nityaṃ karmaṇi varjayet",
    "GE07mbh_12_u:074.002b-008_0037": "brāhmaṇasya mahīpasya sarvathā na virodhinaḥ",
    "GE07mbh_12_u:074.002b-008_0038": "vedāś catvāra ity ete brāhmaṇā ye ca tad viduḥ",
    "GE07mbh_12_u:074.002b-008_0039": "paurohitye pramāṇaṃ tu brāhmaṇaś ca mahīpate",
    "GE07mbh_12_u:074.002b-008_0040": "jātyā na kṣatriyaḥ proktaḥ kṣatatrāṇaṃ karoti yaḥ",
    "GE07mbh_12_u:074.002b-008_0041": "cāturvarṇyabahiṣṭho 'pi sa eva kṣatriyaḥ smṛtaḥ",
    "GE07mbh_12_u:074.002b-008_0042": "bhārgavāṅgirasair mantrais teṣāṃ karma vidhīyate",
    "GE07mbh_12_u:074.002b-008_0043": "vaitānaṃ karma yac caiva gṛhyakarma ca yat smṛtam",
    "GE07mbh_12_u:074.002b-008_0044": "dvijātīnāṃ trayāṇāṃ tu sarvakarma vidhīyate",
    "GE07mbh_12_u:074.002b-008_0045": "rājadharmapravṛttānāṃ hitārthaṃ trīṇi kārayet",
    "GE07mbh_12_u:074.002b-008_0046": "śāntikaṃ pauṣṭikaṃ caiva tathābhicaraṇaṃ ca yat",
    "GE07mbh_12_u:074.002b-008_0047": "agniṣṭomamukhair yajñair dūṣitā bhūpakarmabhiḥ",
    "GE07mbh_12_u:074.002b-008_0048": "na samyak phalam icchanti ye yajanti dvijātayaḥ",
    "GE07mbh_12_u:074.002b-008_0049": "paurohityaṃ hi kurvāṇā nāśaṃ yāsyanti bhūbhṛtām",
    "GE07mbh_12_u:074.002b-008_0050": "yajñakarmāṇi kurvāṇā ṛtvijas tu virodhinaḥ",
    "GE07mbh_12_u:074.002b-008_0051": "brahmakṣatraviśaḥ sarve paurohitye vivarjitāḥ",
    "GE07mbh_12_u:074.002b-008_0052": "tadabhāve ca pārakyaṃ nirdiṣṭaṃ rājakarmasu",
    "GE07mbh_12_u:074.002b-008_0053": "ṛṣiṇā yājñavalkyena tat tathā na tad anyathā",
    "GE07mbh_12_u:074.002b-008_0054": "bhārgavāṅgirasāṃ vede kṛtavidyaḥ ṣaḍaṅgavit",
    "GE07mbh_12_u:074.002b-008_0055": "yajñakarmavidhijñaś ca vidhijñaḥ pauṣṭikeṣu ca",
    "GE07mbh_12_u:074.002b-008_0056": "aṣṭādaśavikalpānāṃ vidhijñaḥ śāntikarmaṇām",
    "GE07mbh_12_u:074.002b-008_0057": "sarvarogavihīnaś ca saṃyataḥ saṃyatendriyaḥ",
    "GE07mbh_12_u:074.002b-008_0058": "śvitrakuṣṭhakṣayakṣīṇair grahāpasmāradūṣitaiḥ",
    "GE07mbh_12_u:074.002b-008_0059": "aśastair vātaduṣṭaiś ca dūrasthaiḥ saṃvaden nṛpaḥ",
    "GE07mbh_12_u:074.002b-008_0060": "rogiṇaṃ tv ṛtvijaṃ caiva varjayec ca purohitam",
    "GE07mbh_12_u:074.002b-008_0061": "na cānyasya kṛtaṃ yena paurohityaṃ kadā cana",
    "GE07mbh_12_u:074.002b-008_0062": "yasya yājyo mṛtaś caiva bhraṣṭaḥ pravrajito 'tha vā",
    "GE07mbh_12_u:074.002b-008_0063": "yuddhe parājitaś caiva sarvāṃs tān varjayen nṛpaḥ",
    "GE07mbh_12_u:074.002b-008_0064": "nakṣatrasyānukūlyena yaḥ saṃjāto nareśvaraḥ",
    "GE07mbh_12_u:074.002b-008_0065": "rājaśāstravinītaś ca śreyān rājñaḥ purohitaḥ",
    "GE07mbh_12_u:074.002b-008_0066": "adhanyānāṃ nimittānām utpātānām athārthavit",
    "GE07mbh_12_u:074.002b-008_0067": "śatrupakṣakṣayajñaś ca śreyān rājñaḥ purohitaḥ",
    "GE07mbh_12_u:074.002b-008_0068": "vājinaṃ tadabhāve ca carakādhvaryavān atha",
    "GE07mbh_12_u:074.002b-008_0069": "bahvṛcaṃ sāmagaṃ caiva nītiśāstrakṛtaśramān",
    "GE07mbh_12_u:074.002b-008_0070": "kṛtino 'tharvaṇe vede sthāpayet tu purohitān",
    "GE07mbh_12_u:074.002b-008_0071": "hiṃsāliṅgā hi nirdiṣṭā mantrā vaitānikair dvijaiḥ",
    "GE07mbh_12_u:074.002b-008_0072": "na tān uccārayet prājñaḥ kṣātradharmavirodhinaḥ",
    "GE07mbh_12_u:074.002b-008_0073": "prajāguṇaḥ purodhāś ca purohitaguṇāḥ prajāḥ",
    "GE07mbh_12_u:074.002c": "rājā caivaṃ guṇo yeṣāṃ kuśalaṃ teṣu sarvaśaḥ",
    "GE07mbh_12_u:074.003a": "ubhau prajā vardhayato devān pūrvān parān pitṝn",
    "GE07mbh_12_u:074.003c": "yau sameyāsthitau dharme śraddheyau sutapasvinau",
    "GE07mbh_12_u:074.004a": "parasparasya suhṛdau saṃmatau samacetasau",
    "GE07mbh_12_u:074.004c": "brahmakṣatrasya saṃmānāt prajāḥ sukham avāpnuyuḥ",
    "GE07mbh_12_u:074.005a": "vimānanāt tayor eva prajā naśyeyur eva ha",
    "GE07mbh_12_u:074.005c": "brahmakṣatraṃ hi sarveṣāṃ dharmāṇāṃ mūlam ucyate",
    "GE07mbh_12_u:074.006a": "atrāpy udāharantīmam itihāsaṃ purātanam",
    "GE07mbh_12_u:074.006c": "ailakaśyapasaṃvādaṃ taṃ nibodha yudhiṣṭhira",
    "GE07mbh_12_u:074.007": "aila uvāca",
    "GE07mbh_12_u:074.007a": "yadā hi brahma prajahāti kṣatraṃ; kṣatraṃ yadā vā prajahāti brahma",
    "GE07mbh_12_u:074.007c": "anvag balaṃ katame 'smin bhajante; tathābalyaṃ katame 'smin viyanti",
    "GE07mbh_12_u:074.008": "kaśyapa uvāca",
    "GE07mbh_12_u:074.008a": "vyṛddhaṃ rāṣṭraṃ bhavati kṣatriyasya; brahma kṣatraṃ virudhyate ha",
    "GE07mbh_12_u:074.008c": "anvag balaṃ dasyavas tad bhajante; 'balyaṃ tathā tatra viyanti santaḥ",
    "GE07mbh_12_u:074.009a": "naiṣām ukṣā vardhate nota usrā; na gargaro mathyate no yajante",
    "GE07mbh_12_u:074.009c": "naiṣāṃ putrā vedam adhīyate ca; yadā brahma kṣatriyāḥ saṃtyajanti",
    "GE07mbh_12_u:074.010a": "naiṣām ukṣā vardhate jātu gehe; nādhīyate saprajā no yajante",
    "GE07mbh_12_u:074.010c": "apadhvastā dasyubhūtā bhavanti; ye brāhmaṇāḥ kṣatriyān saṃtyajanti",
    "GE07mbh_12_u:074.011a": "etau hi nityasaṃyuktāv itaretaradhāraṇe",
    "GE07mbh_12_u:074.011c": "kṣatraṃ hi brahmaṇo yonir yoniḥ kṣatrasya ca dvijāḥ",
    "GE07mbh_12_u:074.012a": "ubhāv etau nityam abhiprapannau; saṃprāpatur mahatīṃ śrīpratiṣṭhām",
    "GE07mbh_12_u:074.012c": "tayoḥ saṃdhir bhidyate cet purāṇas; tataḥ sarvaṃ bhavati hi saṃpramūḍham",
    "GE07mbh_12_u:074.013a": "nātra plavaṃ labhate pāragāmī; mahāgādhe naur iva saṃpraṇunnā",
    "GE07mbh_12_u:074.013c": "cāturvarṇyaṃ bhavati ca saṃpramūḍhaṃ; tataḥ prajāḥ kṣayasaṃsthā bhavanti",
    "GE07mbh_12_u:074.014a": "brahmavṛkṣo rakṣyamāṇo madhu hema ca varṣati",
    "GE07mbh_12_u:074.014c": "arakṣyamāṇaḥ satatam aśru pāpaṃ ca varṣati",
    "GE07mbh_12_u:074.015a": "abrahmacārī caraṇād apeto; yadā brahmā brahmaṇi trāṇam icchet",
    "GE07mbh_12_u:074.015c": "āścaryaśo varṣati tatra devas; tatrābhīkṣṇaṃ duḥsahāś cāviśanti",
    "GE07mbh_12_u:074.016a": "striyaṃ hatvā brāhmaṇaṃ vāpi pāpaḥ; sabhāyāṃ yatra labhate 'nuvādam",
    "GE07mbh_12_u:074.016c": "rājñaḥ sakāśe na bibheti cāpi; tato bhayaṃ jāyate kṣatriyasya",
    "GE07mbh_12_u:074.017a": "pāpaiḥ pāpe kriyamāṇe 'tivelaṃ; tato rudro jāyate deva eṣaḥ",
    "GE07mbh_12_u:074.017c": "pāpaiḥ pāpāḥ saṃjanayanti rudraṃ; tataḥ sarvān sādhvasādhūn hinasti",
    "GE07mbh_12_u:074.018": "aila uvāca",
    "GE07mbh_12_u:074.018a": "kuto rudraḥ kīdṛśo vāpi rudraḥ; sattvaiḥ sattvaṃ dṛśyate vadhyamānam",
    "GE07mbh_12_u:074.018c": "etad vidvan kaśyapa me pracakṣva; yato rudro jāyate deva eṣaḥ",
    "GE07mbh_12_u:074.019": "kaśyapa uvāca",
    "GE07mbh_12_u:074.019a": "ātmā rudro hṛdaye mānavānāṃ; svaṃ svaṃ dehaṃ paradehaṃ ca hanti",
    "GE07mbh_12_u:074.019c": "vātotpātaiḥ sadṛśaṃ rudram āhur; dāvair jīmūtaiḥ sadṛśaṃ rūpam asya",
    "GE07mbh_12_u:074.020": "aila uvāca",
    "GE07mbh_12_u:074.020a": "na vai vātaṃ parivṛnoti kaś cin; na jīmūto varṣati naiva dāvaḥ",
    "GE07mbh_12_u:074.020c": "tathāyukto dṛśyate mānaveṣu; kāmadveṣād badhyate mucyate ca",
    "GE07mbh_12_u:074.021": "kaśyapa uvāca",
    "GE07mbh_12_u:074.021a": "yathaikagehe jātavedāḥ pradīptaḥ; kṛtsnaṃ grāmaṃ pradahet sa tvarāvān",
    "GE07mbh_12_u:074.021c": "vimohanaṃ kurute deva eṣa; tataḥ sarvaṃ spṛśyate puṇyapāpaiḥ",
    "GE07mbh_12_u:074.022": "aila uvāca",
    "GE07mbh_12_u:074.022a": "yadi daṇḍaḥ spṛśate puṇyabhājaṃ; pāpaiḥ pāpe kriyamāṇe 'viśeṣāt",
    "GE07mbh_12_u:074.022c": "kasya hetoḥ sukṛtaṃ nāma kuryād; duṣkṛtaṃ vā kasya hetor na kuryāt",
    "GE07mbh_12_u:074.023": "kaśyapa uvāca",
    "GE07mbh_12_u:074.023a": "asaṃtyāgāt pāpakṛtām apāpāṃs; tulyo daṇḍaḥ spṛśate",
    "GE07mbh_12_u:074.023c": "śuṣkeṇārdraṃ dahyate miśrabhāvān; na miśraḥ syāt pāpakṛdbhiḥ kathaṃ cit",
    "GE07mbh_12_u:074.024": "aila uvāca",
    "GE07mbh_12_u:074.024a": "sādhvasādhūn dhārayatīha bhūmiḥ; sādhvasādhūṃs tāpayatīha sūryaḥ",
    "GE07mbh_12_u:074.024c": "sādhvasādhūn vātayatīha vāyur; āpas tathā sādhvasādhūn vahanti",
    "GE07mbh_12_u:074.025": "kaśyapa uvāca",
    "GE07mbh_12_u:074.025a": "evam asmin vartate loka eva; nāmutraivaṃ vartate rājaputra",
    "GE07mbh_12_u:074.025c": "pretyaitayor antaravān viśeṣo; yo vai puṇyaṃ carate yaś ca pāpam",
    "GE07mbh_12_u:074.026a": "puṇyasya loko madhumān ghṛtārcir; hiraṇyajyotir amṛtasya nābhiḥ",
    "GE07mbh_12_u:074.026c": "tatra pretya modate brahmacārī; na tatra mṛtyur na jarā nota duḥkham",
    "GE07mbh_12_u:074.027a": "pāpasya loko nirayo 'prakāśo; nityaṃ duḥkhaḥ śokabhūyiṣṭha eva",
    "GE07mbh_12_u:074.027c": "tatrātmānaṃ śocate pāpakarmā; bahvīḥ samāḥ prapatann apratiṣṭhaḥ",
    "GE07mbh_12_u:074.028a": "mitho bhedād brāhmaṇakṣatriyāṇāṃ; prajā duḥkhaṃ duḥsahaṃ cāviśanti",
    "GE07mbh_12_u:074.028c": "evaṃ jñātvā kārya eveha vidvān; purohito naikavidyo nṛpeṇa",
    "GE07mbh_12_u:074.029a": "taṃ caivānvabhiṣicyeta tathā dharmo vidhīyate",
    "GE07mbh_12_u:074.029c": "agryo hi brāhmaṇaḥ proktaḥ sarvasyaiveha dharmataḥ",
    "GE07mbh_12_u:074.030a": "pūrvaṃ hi brāhmaṇāḥ sṛṣṭā iti dharmavido viduḥ",
    "GE07mbh_12_u:074.030c": "jyeṣṭhenābhijanenāsya prāptaṃ sarvaṃ yad uttaram",
    "GE07mbh_12_u:074.031a": "tasmān mānyaś ca pūjyaś ca brāhmaṇaḥ prasṛtāgrabhuk",
    "GE07mbh_12_u:074.031c": "sarvaṃ śreṣṭhaṃ variṣṭhaṃ ca nivedyaṃ tasya dharmataḥ",
    "GE07mbh_12_u:074.032a": "avaśyam etat kartavyaṃ rājñā balavatāpi hi",
    "GE07mbh_12_u:074.032c": "brahma vardhayati kṣatraṃ kṣatrato brahma vardhate",
    "GE07mbh_12_u:074.032d-0183_01": "evaṃ rājñā viśeṣeṇa pūjyā vai brāhmaṇāḥ sadā",
    "GE07mbh_12_u:074.032d-0184_01": "rājñaḥ sarvasya cānyasya svāmī rājapurohitaḥ",
    "GE07mbh_12_u:075.001": "bhīṣma uvāca",
    "GE07mbh_12_u:075.001a": "yogakṣemo hi rāṣṭrasya rājanyāyatta ucyate",
    "GE07mbh_12_u:075.001c": "yogakṣemaś ca rājño 'pi samāyattaḥ purohite yudhiṣṭhira uvāca",
    "GE07mbh_12_u:075.001d-0185_01": "brahmakṣatrasya sāmarthyaṃ kathitaṃ te pitāmaha",
    "GE07mbh_12_u:075.001d-0185_02": "purohitaprabhāvaś ca lakṣaṇaṃ ca purodhasaḥ",
    "GE07mbh_12_u:075.001d-0185_03": "idānīṃ śrotum icchāmi brahmakṣatravinirṇayam",
    "GE07mbh_12_u:075.001d-0185_04": "brahmakṣatraṃ hi sarvasya kāraṇaṃ jagataḥ param",
    "GE07mbh_12_u:075.001d-0185_05": "yogakṣemo hi rāṣṭrasya tābhyām āyatta eva hi",
    "GE07mbh_12_u:075.002a": "yatādṛṣṭaṃ bhayaṃ brahma prajānāṃ śamayaty uta",
    "GE07mbh_12_u:075.002c": "dṛṣṭaṃ ca rājā bāhubhyāṃ tad rāṣṭraṃ sukham edhate",
    "GE07mbh_12_u:075.003a": "atrāpy udāharantīmam itihāsaṃ purātanam",
    "GE07mbh_12_u:075.003c": "mucukundasya saṃvādaṃ rājño vaiśravaṇasya ca",
    "GE07mbh_12_u:075.004a": "mucukundo vijityemāṃ pṛthivīṃ pṛthivīpatiḥ",
    "GE07mbh_12_u:075.004c": "jijñāsamānaḥ svabalam abhyayād alakādhipam",
    "GE07mbh_12_u:075.005a": "tato vaiśravaṇo rājā rakṣāṃsi samavāsṛjat",
    "GE07mbh_12_u:075.005c": "te balāny avamṛdnantaḥ prācaraṃs tasya nairṛtāḥ",
    "GE07mbh_12_u:075.006a": "sa hanyamāne sainye sve mucukundo narādhipaḥ",
    "GE07mbh_12_u:075.006c": "garhayām āsa vidvāṃsaṃ purohitam ariṃdamaḥ",
    "GE07mbh_12_u:075.007a": "tata ugraṃ tapas taptvā vasiṣṭho brahmavittamaḥ",
    "GE07mbh_12_u:075.007c": "rakṣāṃsy apāvadhīt tatra panthānaṃ cāpy avindata",
    "GE07mbh_12_u:075.008a": "tato vaiśravaṇo rājā mucukundam adarśayat",
    "GE07mbh_12_u:075.008c": "vadhyamāneṣu sainyeṣu vacanaṃ cedam abravīt",
    "GE07mbh_12_u:075.009a": "tvatto hi balinaḥ pūrve rājānaḥ sapurohitāḥ",
    "GE07mbh_12_u:075.009c": "na caivaṃ samavartaṃs te yathā tvam iha vartase",
    "GE07mbh_12_u:075.010a": "te khalv api kṛtāstrāś ca balavantaś ca bhūmipāḥ",
    "GE07mbh_12_u:075.010c": "āgamya paryupāsante mām īśaṃ sukhaduḥkhayoḥ",
    "GE07mbh_12_u:075.011a": "yady asti bāhuvīryaṃ te tad darśayitum arhasi",
    "GE07mbh_12_u:075.011c": "kiṃ brāhmaṇabalena tvam atimātraṃ pravartase",
    "GE07mbh_12_u:075.012a": "mucukundas tataḥ kruddhaḥ pratyuvāca dhaneśvaram",
    "GE07mbh_12_u:075.012c": "nyāyapūrvam asaṃrabdham asaṃbhrāntam idaṃ vacaḥ",
    "GE07mbh_12_u:075.013a": "brahmakṣatram idaṃ sṛṣṭam ekayoni svayaṃbhuvā",
    "GE07mbh_12_u:075.013c": "pṛthag balavidhānaṃ ca tal lokaṃ parirakṣati",
    "GE07mbh_12_u:075.014a": "tapomantrabalaṃ nityaṃ brāhmaṇeṣu pratiṣṭhitam",
    "GE07mbh_12_u:075.014c": "astrabāhubalaṃ nityaṃ kṣatriyeṣu pratiṣṭhitam",
    "GE07mbh_12_u:075.015a": "tābhyāṃ saṃbhūya kartavyaṃ prajānāṃ paripālanam",
    "GE07mbh_12_u:075.015c": "tathā ca māṃ pravartantaṃ garhayasy alakādhipa",
    "GE07mbh_12_u:075.016a": "tato 'bravīd vaiśravaṇo rājānaṃ sapurohitam",
    "GE07mbh_12_u:075.016c": "nāhaṃ rājyam anirdiṣṭaṃ kasmai cid vidadhāmy uta",
    "GE07mbh_12_u:075.017a": "nācchinde cāpi nirdiṣṭam iti jānīhi pārthiva",
    "GE07mbh_12_u:075.017c": "praśādhi pṛthivīṃ vīra maddattām akhilām imām",
    "GE07mbh_12_u:075.017d-0186_01": "evam uktaḥ pratyuvāca mucukundo mahīpatiḥ",
    "GE07mbh_12_u:075.018": "mucukunda uvāca",
    "GE07mbh_12_u:075.018a": "nāhaṃ rājyaṃ bhavaddattaṃ bhoktum icchāmi pārthiva",
    "GE07mbh_12_u:075.018c": "bāhuvīryārjitaṃ rājyam aśnīyām iti kāmaye",
    "GE07mbh_12_u:075.019": "bhīṣma uvāca",
    "GE07mbh_12_u:075.019a": "tato vaiśravaṇo rājā vismayaṃ paramaṃ yayau",
    "GE07mbh_12_u:075.019c": "kṣatradharme sthitaṃ dṛṣṭvā mucukundam asaṃbhramam",
    "GE07mbh_12_u:075.020a": "tato rājā mucukundaḥ so 'nvaśāsad vasuṃdharām",
    "GE07mbh_12_u:075.020c": "bāhuvīryārjitāṃ samyak kṣatradharmam anuvrataḥ",
    "GE07mbh_12_u:075.021a": "evaṃ yo brahmavid rājā brahmapūrvaṃ pravartate",
    "GE07mbh_12_u:075.021c": "jayaty avijitām urvīṃ yaśaś ca mahad aśnute",
    "GE07mbh_12_u:075.022a": "nityodako brāhmaṇaḥ syān nityaśastraś ca kṣatriyaḥ",
    "GE07mbh_12_u:075.022c": "tayor hi sarvam āyattaṃ yat kiṃ cij jagatīgatam",
    "GE07mbh_12_u:075.022d-0187_01": "yaśaś ca tejaś ca mahīṃ ca kṛtsnāṃ",
    "GE07mbh_12_u:075.022d-0187_02": "prāpnoti rājan vipulāṃ ca kīrtim",
    "GE07mbh_12_u:075.022d-0187_03": "pradhānadharmaṃ nṛpate niyaccha",
    "GE07mbh_12_u:075.022d-0187_04": "tathā ca dharmasya caturtham aṃśam",
    "GE07mbh_12_u:076.001": "yudhiṣṭhira uvāca",
    "GE07mbh_12_u:076.001a": "yayā vṛttyā mahīpālo vivardhayati mānavān",
    "GE07mbh_12_u:076.001c": "puṇyāṃś ca lokāñ jayati tan me brūhi pitāmaha",
    "GE07mbh_12_u:076.002": "bhīṣma uvāca",
    "GE07mbh_12_u:076.002a": "dānaśīlo bhaved rājā yajñaśīlaś ca bhārata",
    "GE07mbh_12_u:076.002c": "upavāsatapaḥśīlaḥ prajānāṃ pālane rataḥ",
    "GE07mbh_12_u:076.003a": "sarvāś caiva prajā nityaṃ rājā dharmeṇa pālayet",
    "GE07mbh_12_u:076.003c": "utthānenāpramādena pūjayec caiva dhārmikān",
    "GE07mbh_12_u:076.004a": "rājñā hi pūjito dharmas tataḥ sarvatra pūjyate",
    "GE07mbh_12_u:076.004c": "yad yad ācarate rājā tat prajānāṃ hi rocate",
    "GE07mbh_12_u:076.005a": "nityam udyatadaṇḍaś ca bhaven mṛtyur ivāriṣu",
    "GE07mbh_12_u:076.005c": "nihanyāt sarvato dasyūn na kāmāt kasya cit kṣamet",
    "GE07mbh_12_u:076.006a": "yaṃ hi dharmaṃ carantīha prajā rājñā surakṣitāḥ",
    "GE07mbh_12_u:076.006c": "caturthaṃ tasya dharmasya rājā bhārata vindati",
    "GE07mbh_12_u:076.007a": "yad adhīte yad yajate yad dadāti yad arcati",
    "GE07mbh_12_u:076.007c": "rājā caturthabhāk tasya prajā dharmeṇa pālayan",
    "GE07mbh_12_u:076.008a": "yad rāṣṭre 'kuśalaṃ kiṃ cid rājño 'rakṣayataḥ prajāḥ",
    "GE07mbh_12_u:076.008c": "caturthaṃ tasya pāpasya rājā bhārata vindati",
    "GE07mbh_12_u:076.009a": "apy āhuḥ sarvam eveti bhūyo 'rdham iti niścayaḥ",
    "GE07mbh_12_u:076.009c": "karmaṇaḥ pṛthivīpāla nṛśaṃso 'nṛtavāg api",
    "GE07mbh_12_u:076.009e": "tādṛśāt kilbiṣād rājā śṛṇu yena pramucyate",
    "GE07mbh_12_u:076.010a": "pratyāhartum aśakyaṃ syād dhanaṃ corair hṛtaṃ yadi",
    "GE07mbh_12_u:076.010c": "svakośāt tat pradeyaṃ syād aśaktenopajīvatā",
    "GE07mbh_12_u:076.011a": "sarvavarṇaiḥ sadā rakṣyaṃ brahmasvaṃ brāhmaṇās tathā",
    "GE07mbh_12_u:076.011c": "na stheyaṃ viṣaye teṣu yo 'pakuryād dvijātiṣu",
    "GE07mbh_12_u:076.012a": "brahmasve rakṣyamāṇe hi sarvaṃ bhavati rakṣitam",
    "GE07mbh_12_u:076.012c": "teṣāṃ prasāde nirvṛtte kṛtakṛtyo bhaven nṛpaḥ",
    "GE07mbh_12_u:076.013a": "parjanyam iva bhūtāni mahādrumam iva dvijāḥ",
    "GE07mbh_12_u:076.013c": "narās tam upajīvanti nṛpaṃ sarvārthasādhakam",
    "GE07mbh_12_u:076.014a": "na hi kāmātmanā rājñā satataṃ śaṭhabuddhinā",
    "GE07mbh_12_u:076.014c": "nṛśaṃsenātilubdhena śakyāḥ pālayituṃ prajāḥ",
    "GE07mbh_12_u:076.015": "yudhiṣṭhira uvāca",
    "GE07mbh_12_u:076.015a": "nāhaṃ rājyasukhānveṣī rājyam icchāmy api kṣaṇam",
    "GE07mbh_12_u:076.015c": "dharmārthaṃ rocaye rājyaṃ dharmaś cātra na vidyate",
    "GE07mbh_12_u:076.016a": "tad alaṃ mama rājyena yatra dharmo na vidyate",
    "GE07mbh_12_u:076.016c": "vanam eva gamiṣyāmi tasmād dharmacikīrṣayā",
    "GE07mbh_12_u:076.017a": "tatra medhyeṣv araṇyeṣu nyastadaṇḍo jitendriyaḥ",
    "GE07mbh_12_u:076.017c": "dharmam ārādhayiṣyāmi munir mūlaphalāśanaḥ",
    "GE07mbh_12_u:076.018": "bhīṣma uvāca",
    "GE07mbh_12_u:076.018a": "vedāhaṃ tava yā buddhir ānṛśaṃsyaguṇaiva sā",
    "GE07mbh_12_u:076.018c": "na ca śuddhānṛśaṃsyena śakyaṃ mahad upāsitum",
    "GE07mbh_12_u:076.019a": "api tu tvā mṛduṃ dāntam atyāryam atidhārmikam",
    "GE07mbh_12_u:076.019c": "klībaṃ dharmaghṛṇāyuktaṃ na loko bahu manyate",
    "GE07mbh_12_u:076.020a": "rājadharmān avekṣasva pitṛpaitāmahocitān",
    "GE07mbh_12_u:076.020c": "naitad rājñām atho vṛttaṃ yathā tvaṃ sthātum icchasi",
    "GE07mbh_12_u:076.021a": "na hi vaiklavyasaṃsṛṣṭam ānṛśaṃsyam ihāsthitaḥ",
    "GE07mbh_12_u:076.021c": "prajāpālanasaṃbhūtaṃ prāptā dharmaphalaṃ hy asi",
    "GE07mbh_12_u:076.022a": "na hy etām āśiṣaṃ pāṇḍur na ca kunty anvayācata",
    "GE07mbh_12_u:076.022b-0188_01": "vicitravīryo dharmātmā citravīryo na pārthivaḥ",
    "GE07mbh_12_u:076.022b-0188_02": "śaṃtanuś ca mahīpālaḥ sarvakṣatrasya pūjitaḥ",
    "GE07mbh_12_u:076.022c": "na caitāṃ prājñatāṃ tāta yayā carasi medhayā",
    "GE07mbh_12_u:076.023a": "śauryaṃ balaṃ ca sattvaṃ ca pitā tava sadābravīt",
    "GE07mbh_12_u:076.023c": "māhātmyaṃ balam audāryaṃ tava kunty anvayācata",
    "GE07mbh_12_u:076.024a": "nityaṃ svāhā svadhā nityam ubhe mānuṣadaivate",
    "GE07mbh_12_u:076.024c": "putreṣv āśāsate nityaṃ pitaro daivatāni ca",
    "GE07mbh_12_u:076.025a": "dānam adhyayanaṃ yajñaḥ prajānāṃ paripālanam",
    "GE07mbh_12_u:076.025c": "dharmam etam adharmaṃ vā janmanaivābhyajāyithāḥ",
    "GE07mbh_12_u:076.026a": "kāle dhuri niyuktānāṃ vahatāṃ bhāra āhite",
    "GE07mbh_12_u:076.026c": "sīdatām api kaunteya na kīrtir avasīdati",
    "GE07mbh_12_u:076.027a": "samantato viniyato vahaty askhalito hi yaḥ",
    "GE07mbh_12_u:076.027c": "nirdoṣakarmavacanāt siddhiḥ karmaṇa eva sā",
    "GE07mbh_12_u:076.028a": "naikāntavinipātena vicacāreha kaś cana",
    "GE07mbh_12_u:076.028c": "dharmī gṛhī vā rājā vā brahmacāry atha vā punaḥ",
    "GE07mbh_12_u:076.029a": "alpaṃ tu sādhubhūyiṣṭhaṃ yat karmodāram eva tat",
    "GE07mbh_12_u:076.029c": "kṛtam evākṛtāc chreyo na pāpīyo 'sty akarmaṇaḥ",
    "GE07mbh_12_u:076.030a": "yadā kulīno dharmajñaḥ prāpnoty aiśvaryam uttamam",
    "GE07mbh_12_u:076.030c": "yogakṣemas tadā rājan kuśalāyaiva kalpate",
    "GE07mbh_12_u:076.031a": "dānenānyaṃ balenānyam anyaṃ sūnṛtayā girā",
    "GE07mbh_12_u:076.031c": "sarvataḥ parigṛhṇīyād rājyaṃ prāpyeha dhārmikaḥ",
    "GE07mbh_12_u:076.032a": "yaṃ hi vaidyāḥ kule jātā avṛttibhayapīḍitāḥ",
    "GE07mbh_12_u:076.032c": "prāpya tṛptāḥ pratiṣṭhanti dharmaḥ ko 'bhyadhikas tataḥ",
    "GE07mbh_12_u:076.033": "yudhiṣṭhira uvāca",
    "GE07mbh_12_u:076.033a": "kiṃ nv ataḥ paramaṃ svargyaṃ kā nv ataḥ prītir",
    "GE07mbh_12_u:076.033c": "kiṃ nv ataḥ paramaiśvaryaṃ brūhi me yadi manyase",
    "GE07mbh_12_u:076.034": "bhīṣma uvāca",
    "GE07mbh_12_u:076.034a": "yasmin pratiṣṭhitāḥ samyak kṣemaṃ vindanti tatkṣaṇam",
    "GE07mbh_12_u:076.034c": "sa svargajittamo 'smākaṃ satyam etad bravīmi te",
    "GE07mbh_12_u:076.035a": "tvam eva prītimāṃs tasmāt kurūṇāṃ kurusattama",
    "GE07mbh_12_u:076.035c": "bhava rājā jaya svargaṃ sato rakṣāsato jahi",
    "GE07mbh_12_u:076.036a": "anu tvā tāta jīvantu suhṛdaḥ sādhubhiḥ saha",
    "GE07mbh_12_u:076.036c": "parjanyam iva bhūtāni svādudrumam ivāṇḍajāḥ",
    "GE07mbh_12_u:076.037a": "dhṛṣṭaṃ śūraṃ prahartāram anṛśaṃsaṃ jitendriyam",
    "GE07mbh_12_u:076.037c": "vatsalaṃ saṃvibhaktāram anu jīvantu tvāṃ janāḥ",
    "GE07mbh_12_u:077.001": "yudhiṣṭhira uvāca",
    "GE07mbh_12_u:077.001a": "svakarmaṇy apare yuktās tathaivānye vikarmaṇi",
    "GE07mbh_12_u:077.001c": "teṣāṃ viśeṣam ācakṣva brāhmaṇānāṃ pitāmaha",
    "GE07mbh_12_u:077.002": "bhīṣma uvāca",
    "GE07mbh_12_u:077.002a": "vidyālakṣaṇasaṃpannāḥ sarvatrāmnāyadarśinaḥ",
    "GE07mbh_12_u:077.002c": "ete brahmasamā rājan brāhmaṇāḥ parikīrtitāḥ",
    "GE07mbh_12_u:077.003a": "ṛtvigācāryasaṃpannāḥ sveṣu karmasv avasthitāḥ",
    "GE07mbh_12_u:077.003c": "ete devasamā rājan brāhmaṇānāṃ bhavanty uta",
    "GE07mbh_12_u:077.004a": "ṛtvik purohito mantrī dūto 'thārthānuśāsakaḥ",
    "GE07mbh_12_u:077.004c": "ete kṣatrasamā rājan brāhmaṇānāṃ bhavanty uta",
    "GE07mbh_12_u:077.004d-0189_01": "gojāvimahiṣāṇāṃ ca vaḍavānāṃ ca poṣakāḥ",
    "GE07mbh_12_u:077.004d-0189_02": "vṛttyartham abhipadyante tān vaiśyān saṃpracakṣate",
    "GE07mbh_12_u:077.004d-0189_03": "aiśvaryakāmā ye cāpi sāmiṣārthāś ca bhārata",
    "GE07mbh_12_u:077.004d-0189_04": "nigrahānugraharatāṃs tān dvijān kṣatriyān viduḥ",
    "GE07mbh_12_u:077.005a": "aśvārohā gajārohā rathino 'tha padātayaḥ",
    "GE07mbh_12_u:077.005c": "ete vaiśyasamā rājan brāhmaṇānāṃ bhavanty uta",
    "GE07mbh_12_u:077.005d-009_0001": "mlecchadeśās tu ye ke cit pāpair adhyuṣitā naraiḥ",
    "GE07mbh_12_u:077.005d-009_0002": "gatvā tu brāhmaṇas tāṃś ca caṇḍālaḥ pretya ceha ca",
    "GE07mbh_12_u:077.005d-009_0003": "vrātyān mlecchāṃś ca śūdrāṃś ca yājayitvā dvijādhamaḥ",
    "GE07mbh_12_u:077.005d-009_0004": "akīrtim iha saṃprāpya narakaṃ pratipadyate",
    "GE07mbh_12_u:077.005d-009_0005": "mahāvṛndasamudrābhyāṃ paryāyeṇaikaviṃśatim",
    "GE07mbh_12_u:077.005d-009_0006": "brāhmaṇo ṛgyajuḥsāmnāṃ mūḍhaḥ kṛtvā tu viplavam",
    "GE07mbh_12_u:077.005d-009_0007": "kalpam ekaṃ kṛmiḥ so 'tha nānāviṣṭhāsu jāyate",
    "GE07mbh_12_u:077.005d-009_0008": "vrātye mlecche tathā śūdre taskare patite 'śucau",
    "GE07mbh_12_u:077.005d-009_0009": "kudeśe ca surāpe ca brahmaghne vṛṣalīpatau",
    "GE07mbh_12_u:077.005d-009_0010": "anadhītiṣu sarvatra bhuñjāne yatra tatra vā",
    "GE07mbh_12_u:077.005d-009_0011": "bālastrīvṛddhahantuś ca mātāpitror guros tathā",
    "GE07mbh_12_u:077.005d-009_0012": "mitradruhi kṛtaghne ca goghne caiva kathaṃ cana",
    "GE07mbh_12_u:077.005d-009_0013": "putraghātini śatrau ca na mantrān yojayed dvijaḥ",
    "GE07mbh_12_u:077.005d-009_0014": "sa teṣāṃ viplavaḥ prokto mantravidbhiḥ sanātanaiḥ",
    "GE07mbh_12_u:077.005d-009_0015": "yadi vipro videśasthas tīrthayātrāṃ gato 'tha vā",
    "GE07mbh_12_u:077.005d-009_0016": "yadi bhītaḥ prapanno vā kudeśaṃ śaucavarjitam",
    "GE07mbh_12_u:077.005d-009_0017": "susaṃyataḥ śucir bhūtvā mantrān uccārayed dvijaḥ",
    "GE07mbh_12_u:077.005d-009_0018": "ārtaś coccārayen mantram ārtatrāṇaparo 'tha vā",
    "GE07mbh_12_u:077.005d-009_0019": "hīneṣv api prayuñjāno nāsau viplāvakaḥ smṛtaḥ",
    "GE07mbh_12_u:077.005d-009_0020": "krūrakarmā sukarmā vā karmabhir vañcito 'tha vā",
    "GE07mbh_12_u:077.005d-009_0021": "tattvavittarate pāpaṃ śīlavān saṃyatendriyaḥ",
    "GE07mbh_12_u:077.006a": "janmakarmavihīnā ye kadaryā brahmabandhavaḥ",
    "GE07mbh_12_u:077.006c": "ete śūdrasamā rājan brāhmaṇānāṃ bhavanty uta",
    "GE07mbh_12_u:077.007a": "aśrotriyāḥ sarva eva sarve cānāhitāgnayaḥ",
    "GE07mbh_12_u:077.007c": "tān sarvān dhārmiko rājā baliṃ viṣṭiṃ ca kārayet",
    "GE07mbh_12_u:077.008a": "āhvāyakā devalakā nakṣatragrāmayājakāḥ",
    "GE07mbh_12_u:077.008c": "ete brāhmaṇacaṇḍālā mahāpathikapañcamāḥ",
    "GE07mbh_12_u:077.009a": "etebhyo balim ādadyād dhīnakośo mahīpatiḥ",
    "GE07mbh_12_u:077.009c": "ṛte brahmasamebhyaś ca devakalpebhya eva ca",
    "GE07mbh_12_u:077.010a": "abrāhmaṇānāṃ vittasya svāmī rājeti vaidikam",
    "GE07mbh_12_u:077.010c": "brāhmaṇānāṃ ca ye ke cid vikarmasthā bhavanty uta",
    "GE07mbh_12_u:077.010d-0190_01": "prāg uktāṃś cāpy anuktāṃś ca sarvāṃs tān dāpayet karān",
    "GE07mbh_12_u:077.011a": "vikarmasthās tu nopekṣyā jātu rājñā kathaṃ cana",
    "GE07mbh_12_u:077.011c": "niyamyāḥ saṃvibhajyāś ca dharmānugrahakāmyayā",
    "GE07mbh_12_u:077.012a": "yasya sma viṣaye rājñaḥ steno bhavati vai dvijaḥ",
    "GE07mbh_12_u:077.012c": "rājña evāparādhaṃ taṃ manyante tadvido janāḥ",
    "GE07mbh_12_u:077.013a": "avṛttyā yo bhavet steno vedavit snātakas tathā",
    "GE07mbh_12_u:077.013c": "rājan sa rājñā bhartavya iti dharmavido viduḥ",
    "GE07mbh_12_u:077.014a": "sa cen no parivarteta kṛtavṛttiḥ paraṃtapa",
    "GE07mbh_12_u:077.014c": "tato nirvāsanīyaḥ syāt tasmād deśāt sabāndhavaḥ",
    "GE07mbh_12_u:077.014d-0191_01": "yajñaḥ śrutam apaiśunyam ahiṃsātithipūjanam",
    "GE07mbh_12_u:077.014d-0191_02": "damaḥ satyaṃ tapo dānam etad brāhmaṇalakṣaṇam",
    "GE07mbh_12_u:078.001": "yudhiṣṭhira uvāca",
    "GE07mbh_12_u:078.001a": "keṣāṃ rājā prabhavati vittasya bharatarṣabha",
    "GE07mbh_12_u:078.001c": "kayā ca vṛttyā varteta tan me brūhi pitāmaha",
    "GE07mbh_12_u:078.002": "bhīṣma uvāca",
    "GE07mbh_12_u:078.002a": "abrāhmaṇānāṃ vittasya svāmī rājeti vaidikam",
    "GE07mbh_12_u:078.002c": "brāhmaṇānāṃ ca ye ke cid vikarmasthā bhavanty uta",
    "GE07mbh_12_u:078.003a": "vikarmasthāś ca nopekṣyā viprā rājñā kathaṃ cana",
    "GE07mbh_12_u:078.003c": "iti rājñāṃ purāvṛttam abhijalpanti sādhavaḥ",
    "GE07mbh_12_u:078.004a": "yasya sma viṣaye rājñaḥ steno bhavati vai dvijaḥ",
    "GE07mbh_12_u:078.004c": "rājña evāparādhaṃ taṃ manyante kilbiṣaṃ nṛpa",
    "GE07mbh_12_u:078.005a": "abhiśastam ivātmānaṃ manyante tena karmaṇā",
    "GE07mbh_12_u:078.005c": "tasmād rājarṣayaḥ sarve brāhmaṇān anvapālayan",
    "GE07mbh_12_u:078.006a": "atrāpy udāharantīmam itihāsaṃ purātanam",
    "GE07mbh_12_u:078.006c": "gītaṃ kekayarājena hriyamāṇena rakṣasā",
    "GE07mbh_12_u:078.007a": "kekayānām adhipatiṃ rakṣo jagrāha dāruṇam",
    "GE07mbh_12_u:078.007c": "svādhyāyenānvitaṃ rājann araṇye saṃśitavratam rājovāca",
    "GE07mbh_12_u:078.008a": "na me steno janapade na kadaryo na madyapaḥ",
    "GE07mbh_12_u:078.008c": "nānāhitāgnir nāyajvā māmakāntaram āviśaḥ",
    "GE07mbh_12_u:078.009a": "na ca me brāhmaṇo 'vidvān nāvratī nāpy asomapaḥ",
    "GE07mbh_12_u:078.009c": "nānāhitāgnir viṣaye māmakāntaram āviśaḥ",
    "GE07mbh_12_u:078.010a": "nānāptadakṣiṇair yajñair yajante viṣaye mama",
    "GE07mbh_12_u:078.010c": "adhīte nāvratī kaś cin māmakāntaram āviśaḥ",
    "GE07mbh_12_u:078.011a": "adhīyate 'dhyāpayanti yajante yājayanti ca",
    "GE07mbh_12_u:078.011c": "dadati pratigṛhṇanti ṣaṭsu karmasv avasthitāḥ",
    "GE07mbh_12_u:078.012a": "pūjitāḥ saṃvibhaktāś ca mṛdavaḥ satyavādinaḥ",
    "GE07mbh_12_u:078.012c": "brāhmaṇā me svakarmasthā māmakāntaram āviśaḥ",
    "GE07mbh_12_u:078.013a": "na yācante prayacchanti satyadharmaviśāradāḥ",
    "GE07mbh_12_u:078.013c": "nādhyāpayanty adhīyante yajante na ca yājakāḥ",
    "GE07mbh_12_u:078.014a": "brāhmaṇān parirakṣanti saṃgrāmeṣv apalāyinaḥ",
    "GE07mbh_12_u:078.014c": "kṣatriyā me svakarmasthā māmakāntaram āviśaḥ",
    "GE07mbh_12_u:078.015a": "kṛṣigorakṣavāṇijyam upajīvanty amāyayā",
    "GE07mbh_12_u:078.015c": "apramattāḥ kriyāvantaḥ suvratāḥ satyavādinaḥ",
    "GE07mbh_12_u:078.016a": "saṃvibhāgaṃ damaṃ śaucaṃ sauhṛdaṃ ca vyapāśritāḥ",
    "GE07mbh_12_u:078.016c": "mama vaiśyāḥ svakarmasthā māmakāntaram āviśaḥ",
    "GE07mbh_12_u:078.017a": "trīn varṇān anutiṣṭhanti yathāvad anasūyakāḥ",
    "GE07mbh_12_u:078.017c": "mama śūdrāḥ svakarmasthā māmakāntaram āviśaḥ",
    "GE07mbh_12_u:078.018a": "kṛpaṇānāthavṛddhānāṃ durbalāturayoṣitām",
    "GE07mbh_12_u:078.018c": "saṃvibhaktāsmi sarveṣāṃ māmakāntaram āviśaḥ",
    "GE07mbh_12_u:078.019a": "kuladeśādidharmāṇāṃ prathitānāṃ yathāvidhi",
    "GE07mbh_12_u:078.019c": "avyucchettāsmi sarveṣāṃ māmakāntaram āviśaḥ",
    "GE07mbh_12_u:078.020a": "tapasvino me viṣaye pūjitāḥ paripālitāḥ",
    "GE07mbh_12_u:078.020c": "saṃvibhaktāś ca satkṛtya māmakāntaram āviśaḥ",
    "GE07mbh_12_u:078.021a": "nāsaṃvibhajya bhoktāsmi na viśāmi parastriyam",
    "GE07mbh_12_u:078.021c": "svatantro jātu na krīḍe māmakāntaram āviśaḥ",
    "GE07mbh_12_u:078.022a": "nābrahmacārī bhikṣāvān bhikṣur vābrahmacārikaḥ",
    "GE07mbh_12_u:078.022c": "anṛtvijaṃ hutaṃ nāsti māmakāntaram āviśaḥ",
    "GE07mbh_12_u:078.022d-0192_01": "kṛtaṃ rājyaṃ mayā sarvaṃ rājyasthenāpi kāryavat",
    "GE07mbh_12_u:078.022d-0192_02": "nāhaṃ vyutkrāmitaḥ satyān māmakāntaram ābibhaḥ",
    "GE07mbh_12_u:078.023a": "nāvajānāmy ahaṃ vṛddhān na vaidyān na tapasvinaḥ",
    "GE07mbh_12_u:078.023c": "rāṣṭre svapati jāgarmi māmakāntaram āviśaḥ",
    "GE07mbh_12_u:078.023d-0193_01": "śuklakarmāsmi sarvatra na durgatibhayaṃ mama",
    "GE07mbh_12_u:078.023d-0193_02": "dharmacārī gṛhasthaś ca māmakāntaram ābibhaḥ",
    "GE07mbh_12_u:078.024a": "vedādhyayanasaṃpannas tapasvī sarvadharmavit",
    "GE07mbh_12_u:078.024c": "svāmī sarvasya rājyasya śrīmān mama purohitaḥ",
    "GE07mbh_12_u:078.025a": "dānena divyān abhivāñchāmi lokān; satyenātho brāhmaṇānāṃ ca guptyā",
    "GE07mbh_12_u:078.025c": "śuśrūṣayā cāpi gurūn upaimi; na me bhayaṃ vidyate rākṣasebhyaḥ",
    "GE07mbh_12_u:078.026a": "na me rāṣṭre vidhavā brahmabandhur; na brāhmaṇaḥ kṛpaṇo nota coraḥ",
    "GE07mbh_12_u:078.026c": "na pārajāyī na ca pāpakarmā; na me bhayaṃ vidyate rākṣasebhyaḥ",
    "GE07mbh_12_u:078.027a": "na me śastrair anirbhinnam aṅge dvyaṅgulam antaram",
    "GE07mbh_12_u:078.027c": "dharmārthaṃ yudhyamānasya māmakāntaram āviśaḥ",
    "GE07mbh_12_u:078.028a": "gobrāhmaṇe ca yajñe ca nityaṃ svastyayanaṃ mama",
    "GE07mbh_12_u:078.028c": "āśāsate janā rāṣṭre māmakāntaram āviśaḥ rākṣasa uvāca",
    "GE07mbh_12_u:078.029-0194_01": "nārīṇāṃ vyabhicārāc ca anyāyāc ca mahīkṣitām",
    "GE07mbh_12_u:078.029-0194_02": "viprāṇāṃ karmadoṣāc ca prajānāṃ jāyate bhayam",
    "GE07mbh_12_u:078.029-0194_03": "avṛṣṭir mārako rogaḥ satataṃ kṣudbhayāni ca",
    "GE07mbh_12_u:078.029-0194_04": "vigrahaś ca sadā tasmin deśe bhavati dāruṇaḥ",
    "GE07mbh_12_u:078.029-0194_05": "yakṣarakṣaḥpiśācebhyo nāsurebhyaḥ kathaṃ cana",
    "GE07mbh_12_u:078.029-0194_06": "bhayam utpadyate tatra yatra viprāḥ susaṃyatāḥ",
    "GE07mbh_12_u:078.029-0194_07": "gandharvāpsarasaḥsiddhāḥ pannagāś ca sarīsṛpāḥ",
    "GE07mbh_12_u:078.029-0194_08": "mānavān na jighāṃsanti yatra nāryaḥ pativratāḥ",
    "GE07mbh_12_u:078.029-0194_09": "brāhmaṇāḥ kṣatriyā vaiśyā yatra śūdrāś ca dhārmikāḥ",
    "GE07mbh_12_u:078.029-0194_10": "nānāvṛṣṭibhayaṃ tatra na durbhikṣaṃ na vibhramaḥ",
    "GE07mbh_12_u:078.029-0194_11": "dhārmiko yatra bhūpālo na tatrāsti parābhavaḥ",
    "GE07mbh_12_u:078.029-0194_12": "utpātā na ca dṛśyante na divyā na ca mānuṣāḥ",
    "GE07mbh_12_u:078.029a": "yasmāt sarvāsv avasthāsu dharmam evānvavekṣase",
    "GE07mbh_12_u:078.029c": "tasmāt prāpnuhi kaikeya gṛhān svasti vrajāmy aham",
    "GE07mbh_12_u:078.030a": "yeṣāṃ gobrāhmaṇā rakṣyāḥ prajā rakṣyāś ca kekaya",
    "GE07mbh_12_u:078.030c": "na rakṣobhyo bhayaṃ teṣāṃ kuta eva tu mānuṣāt",
    "GE07mbh_12_u:078.031a": "yeṣāṃ purogamā viprā yeṣāṃ brahmabalaṃ balam",
    "GE07mbh_12_u:078.031c": "priyātithyās tathā dārās te vai svargajito narāḥ",
    "GE07mbh_12_u:078.032": "bhīṣma uvāca",
    "GE07mbh_12_u:078.032a": "tasmād dvijātīn rakṣeta te hi rakṣanti rakṣitāḥ",
    "GE07mbh_12_u:078.032c": "āśīr eṣāṃ bhaved rājñāṃ rāṣṭraṃ samyak pravardhate",
    "GE07mbh_12_u:078.033a": "tasmād rājñā viśeṣeṇa vikarmasthā dvijātayaḥ",
    "GE07mbh_12_u:078.033c": "niyamyāḥ saṃvibhajyāś ca prajānugrahakāraṇāt",
    "GE07mbh_12_u:078.034a": "ya evaṃ vartate rājā paurajānapadeṣv iha",
    "GE07mbh_12_u:078.034c": "anubhūyeha bhadrāṇi prāpnotīndrasalokatām",
    "GE07mbh_12_u:079.001": "yudhiṣṭhira uvāca",
    "GE07mbh_12_u:079.001a": "vyākhyātā kṣatradharmeṇa vṛttir āpatsu bhārata",
    "GE07mbh_12_u:079.001c": "kathaṃ cid vaiśyadharmeṇa jīved vā brāhmaṇo na vā",
    "GE07mbh_12_u:079.002": "bhīṣma uvāca",
    "GE07mbh_12_u:079.002a": "aśaktaḥ kṣatradharmeṇa vaiśyadharmeṇa vartayet",
    "GE07mbh_12_u:079.002c": "kṛṣigorakṣam āsthāya vyasane vṛttisaṃkṣaye",
    "GE07mbh_12_u:079.003": "yudhiṣṭhira uvāca",
    "GE07mbh_12_u:079.003a": "kāni paṇyāni vikrīṇan svargalokān na hīyate",
    "GE07mbh_12_u:079.003c": "brāhmaṇo vaiśyadharmeṇa vartayan bharatarṣabha",
    "GE07mbh_12_u:079.004": "bhīṣma uvāca",
    "GE07mbh_12_u:079.004a": "surā lavaṇam ity eva tilān kesariṇaḥ paśūn",
    "GE07mbh_12_u:079.004c": "ṛṣabhān madhu māṃsaṃ ca kṛtānnaṃ ca yudhiṣṭhira",
    "GE07mbh_12_u:079.005a": "sarvāsv avasthāsv etāni brāhmaṇaḥ parivarjayet",
    "GE07mbh_12_u:079.005c": "eteṣāṃ vikrayāt tāta brāhmaṇo narakaṃ vrajet",
    "GE07mbh_12_u:079.006a": "ajo 'gnir varuṇo meṣaḥ sūryo 'śvaḥ pṛthivī virāṭ",
    "GE07mbh_12_u:079.006c": "dhenur yajñaś ca somaś ca na vikreyāḥ kathaṃ cana",
    "GE07mbh_12_u:079.007a": "pakvenāmasya nimayaṃ na praśaṃsanti sādhavaḥ",
    "GE07mbh_12_u:079.007c": "nimayet pakvam āmena bhojanārthāya bhārata",
    "GE07mbh_12_u:079.008a": "vayaṃ siddham aśiṣyāmo bhavān sādhayatām idam",
    "GE07mbh_12_u:079.008c": "evaṃ samīkṣya nimayan nādharmo 'sti kadā cana",
    "GE07mbh_12_u:079.009a": "atra te vartayiṣyāmi yathā dharmaḥ purātanaḥ",
    "GE07mbh_12_u:079.009c": "vyavahārapravṛttānāṃ tan nibodha yudhiṣṭhira",
    "GE07mbh_12_u:079.010a": "bhavate 'haṃ dadānīdaṃ bhavān etat prayacchatu",
    "GE07mbh_12_u:079.010c": "rucite vartate dharmo na balāt saṃpravartate",
    "GE07mbh_12_u:079.011a": "ity evaṃ saṃpravartanta vyavahārāḥ purātanāḥ",
    "GE07mbh_12_u:079.011c": "ṛṣīṇām itareṣāṃ ca sādhu cedam asaṃśayam",
    "GE07mbh_12_u:079.012": "yudhiṣṭhira uvāca",
    "GE07mbh_12_u:079.012a": "atha tāta yadā sarvāḥ śastram ādadate prajāḥ",
    "GE07mbh_12_u:079.012c": "vyutkrāmanti svadharmebhyaḥ kṣatrasya kṣīyate balam",
    "GE07mbh_12_u:079.013a": "rājā trātā na loke syāt kiṃ tadā syāt parāyaṇam",
    "GE07mbh_12_u:079.013c": "etan me saṃśayaṃ brūhi vistareṇa pitāmaha",
    "GE07mbh_12_u:079.014": "bhīṣma uvāca",
    "GE07mbh_12_u:079.014a": "dānena tapasā yajñair adroheṇa damena ca",
    "GE07mbh_12_u:079.014c": "brāhmaṇapramukhā varṇāḥ kṣemam iccheyur ātmanaḥ",
    "GE07mbh_12_u:079.015a": "teṣāṃ ye vedabalinas ta utthāya samantataḥ",
    "GE07mbh_12_u:079.015c": "rājño balaṃ vardhayeyur mahendrasyeva devatāḥ",
    "GE07mbh_12_u:079.016a": "rājño hi kṣīyamāṇasya brahmaivāhuḥ parāyaṇam",
    "GE07mbh_12_u:079.016c": "tasmād brahmabalenaiva samuttheyaṃ vijānatā",
    "GE07mbh_12_u:079.017a": "yadā tu vijayī rājā kṣemaṃ rāṣṭre 'bhisaṃdadhet",
    "GE07mbh_12_u:079.017c": "tadā varṇā yathādharmam āviśeyuḥ svakarmasu",
    "GE07mbh_12_u:079.018a": "unmaryāde pravṛtte tu dasyubhiḥ saṃkare kṛte",
    "GE07mbh_12_u:079.018c": "sarve varṇā na duṣyeyuḥ śastravanto yudhiṣṭhira",
    "GE07mbh_12_u:079.019": "yudhiṣṭhira uvāca",
    "GE07mbh_12_u:079.019a": "atha cet sarvataḥ kṣatraṃ praduṣyed brāhmaṇān",
    "GE07mbh_12_u:079.019c": "kas tasya brāhmaṇas trātā ko dharmaḥ kiṃ parāyaṇam",
    "GE07mbh_12_u:079.020": "bhīṣma uvāca",
    "GE07mbh_12_u:079.020a": "tapasā brahmacaryeṇa śastreṇa ca balena ca",
    "GE07mbh_12_u:079.020c": "amāyayā māyayā ca niyantavyaṃ tadā bhavet",
    "GE07mbh_12_u:079.021a": "kṣatrasyābhipravṛddhasya brāhmaṇeṣu viśeṣataḥ",
    "GE07mbh_12_u:079.021c": "brahmaiva saṃniyantṛ syāt kṣatraṃ hi brahmasaṃbhavam",
    "GE07mbh_12_u:079.022a": "adbhyo 'gnir brahmataḥ kṣatram aśmano loham utthitam",
    "GE07mbh_12_u:079.022c": "teṣāṃ sarvatragaṃ tejaḥ svāsu yoniṣu śāmyati",
    "GE07mbh_12_u:079.023a": "yadā chinatty ayo 'śmānam agniś cāpo 'bhipadyate",
    "GE07mbh_12_u:079.023c": "kṣatraṃ ca brāhmaṇaṃ dveṣṭi tadā śāmyanti te trayaḥ",
    "GE07mbh_12_u:079.024a": "tasmād brahmaṇi śāmyanti kṣatriyāṇāṃ yudhiṣṭhira",
    "GE07mbh_12_u:079.024c": "samudīrṇāny ajeyāni tejāṃsi ca balāni ca",
    "GE07mbh_12_u:079.025a": "brahmavīrye mṛdūbhūte kṣatravīrye ca durbale",
    "GE07mbh_12_u:079.025c": "duṣṭeṣu sarvavarṇeṣu brāhmaṇān prati sarvaśaḥ",
    "GE07mbh_12_u:079.026a": "ye tatra yuddhaṃ kurvanti tyaktvā jīvitam ātmanaḥ",
    "GE07mbh_12_u:079.026b-0195_01": "brāhmaṇān parirakṣanti teṣāṃ lokā bhavanti ke",
    "GE07mbh_12_u:079.026c": "brāhmaṇān parirakṣanto dharmam ātmānam eva ca",
    "GE07mbh_12_u:079.027a": "manasvino manyumantaḥ puṇyalokā bhavanti te",
    "GE07mbh_12_u:079.027c": "brāhmaṇārthaṃ hi sarveṣāṃ śastragrahaṇam iṣyate",
    "GE07mbh_12_u:079.028a": "ati sviṣṭasvadhītānāṃ lokān ati tapasvinām",
    "GE07mbh_12_u:079.028c": "anāśakāgnyor viśatāṃ śūrā yānti parāṃ gatim",
    "GE07mbh_12_u:079.028e": "evam evātmanas tyāgān nānyaṃ dharmaṃ vidur janāḥ",
    "GE07mbh_12_u:079.029a": "tebhyo namaś ca bhadraṃ ca ye śarīrāṇi juhvati",
    "GE07mbh_12_u:079.029c": "brahmadviṣo niyacchantas teṣāṃ no 'stu salokatā",
    "GE07mbh_12_u:079.029e": "brahmalokajitaḥ svargyān vīrāṃs tān manur abravīt",
    "GE07mbh_12_u:079.030a": "yathāśvamedhāvabhṛthe snātāḥ pūtā bhavanty uta",
    "GE07mbh_12_u:079.030c": "duṣkṛtaḥ sukṛtaś caiva tathā śastrahatā raṇe",
    "GE07mbh_12_u:079.031a": "bhavaty adharmo dharmo hi dharmādharmāv ubhāv api",
    "GE07mbh_12_u:079.031c": "kāraṇād deśakālasya deśakālaḥ sa tādṛśaḥ",
    "GE07mbh_12_u:079.032a": "maitrāḥ krūrāṇi kurvanto jayanti svargam uttamam",
    "GE07mbh_12_u:079.032c": "dharmyāḥ pāpāni kurvanto gacchanti paramāṃ gatim",
    "GE07mbh_12_u:079.033a": "brāhmaṇas triṣu kāleṣu śastraṃ gṛhṇan na duṣyati",
    "GE07mbh_12_u:079.033b-0196_01": "ātmatrāṇaṃ ca kurvāṇaḥ parān dasyubhya eva ca",
    "GE07mbh_12_u:079.033c": "ātmatrāṇe varṇadoṣe durgasya niyameṣu ca",
    "GE07mbh_12_u:079.034": "yudhiṣṭhira uvāca",
    "GE07mbh_12_u:079.034a": "abhyutthite dasyubale kṣatrārthe varṇasaṃkare",
    "GE07mbh_12_u:079.034c": "saṃpramūḍheṣu varṇeṣu yady anyo 'bhibhaved balī",
    "GE07mbh_12_u:079.035a": "brāhmaṇo yadi vā vaiśyaḥ śūdro vā rājasattama",
    "GE07mbh_12_u:079.035c": "dasyubhyo 'tha prajā rakṣed daṇḍaṃ dharmeṇa dhārayan",
    "GE07mbh_12_u:079.036a": "kāryaṃ kuryān na vā kuryāt saṃvāryo vā bhaven na vā",
    "GE07mbh_12_u:079.036c": "na sma śastraṃ grahītavyam anyatra kṣatrabandhutaḥ",
    "GE07mbh_12_u:079.037": "bhīṣma uvāca",
    "GE07mbh_12_u:079.037a": "apāre yo bhavet pāram aplave yaḥ plavo bhavet",
    "GE07mbh_12_u:079.037c": "śūdro vā yadi vāpy anyaḥ sarvathā mānam arhati",
    "GE07mbh_12_u:079.038a": "yam āśritya narā rājan vartayeyur yathāsukham",
    "GE07mbh_12_u:079.038c": "anāthāḥ pālyamānā vai dasyubhiḥ paripīḍitāḥ",
    "GE07mbh_12_u:079.039a": "tam eva pūjayeraṃs te prītyā svam iva bāndhavam",
    "GE07mbh_12_u:079.039c": "mahad dhy abhīkṣṇaṃ kauravya kartā sanmānam arhati",
    "GE07mbh_12_u:079.040a": "kim ukṣṇāvahatā kṛtyaṃ kiṃ dhenvā cāpy adugdhayā",
    "GE07mbh_12_u:079.040c": "vandhyayā bhāryayā ko 'rthaḥ ko 'rtho rājñāpy arakṣatā",
    "GE07mbh_12_u:079.041a": "yathā dārumayo hastī yathā carmamayo mṛgaḥ",
    "GE07mbh_12_u:079.041c": "yathā hy anetraḥ śakaṭaḥ pathi kṣetraṃ yathoṣaram",
    "GE07mbh_12_u:079.042a": "evaṃ brahmānadhīyānaṃ rājā yaś ca na rakṣitā",
    "GE07mbh_12_u:079.042c": "na varṣati ca yo meghaḥ sarva ete nirarthakāḥ",
    "GE07mbh_12_u:079.043a": "nityaṃ yas tu sato rakṣed asataś ca nibarhayet",
    "GE07mbh_12_u:079.043c": "sa eva rājā kartavyas tena sarvam idaṃ dhṛtam",
    "GE07mbh_12_u:080.001": "yudhiṣṭhira uvāca",
    "GE07mbh_12_u:080.001a": "kvasamutthāḥ kathaṃśīlā ṛtvijaḥ syuḥ pitāmaha",
    "GE07mbh_12_u:080.001c": "kathaṃvidhāś ca rājendra tad brūhi vadatāṃ vara",
    "GE07mbh_12_u:080.002": "bhīṣma uvāca",
    "GE07mbh_12_u:080.002a": "pratikarma purācāra ṛtvijāṃ sma vidhīyate",
    "GE07mbh_12_u:080.002c": "ādau chandāṃsi vijñāya dvijānāṃ śrutam eva ca",
    "GE07mbh_12_u:080.003a": "ye tv ekaratayo nityaṃ dhīrā nāpriyavādinaḥ",
    "GE07mbh_12_u:080.003c": "parasparasya suhṛdaḥ saṃmatāḥ samadarśinaḥ",
    "GE07mbh_12_u:080.004a": "yeṣv ānṛśaṃsyaṃ satyaṃ cāpy ahiṃsā tapa ārjavam",
    "GE07mbh_12_u:080.004c": "adroho nābhimānaś ca hrīs titikṣā damaḥ śamaḥ",
    "GE07mbh_12_u:080.004d-0197_01": "etair eva guṇair yuktāḥ kāryās te ṛtvijaḥ prabho",
    "GE07mbh_12_u:080.004d-0198_01": "yasminn etāni dṛśyante sa purohita ucyate",
    "GE07mbh_12_u:080.005a": "hrīmān satyadhṛtir dānto bhūtānām avihiṃsakaḥ",
    "GE07mbh_12_u:080.005c": "akāmadveṣasaṃyuktas tribhiḥ śuklaiḥ samanvitaḥ",
    "GE07mbh_12_u:080.006a": "ahiṃsako jñānatṛptaḥ sa brahmāsanam arhati",
    "GE07mbh_12_u:080.006c": "ete mahartvijas tāta sarve mānyā yathātatham",
    "GE07mbh_12_u:080.007": "yudhiṣṭhira uvāca",
    "GE07mbh_12_u:080.007a": "yad idaṃ vedavacanaṃ dakṣiṇāsu vidhīyate",
    "GE07mbh_12_u:080.007c": "idaṃ deyam idaṃ deyaṃ na kva cid vyavatiṣṭhate",
    "GE07mbh_12_u:080.008a": "nedaṃ prati dhanaṃ śāstram āpaddharmam aśāstrataḥ",
    "GE07mbh_12_u:080.008c": "ājñā śāstrasya ghoreyaṃ na śaktiṃ samavekṣate",
    "GE07mbh_12_u:080.009a": "śraddhām ārabhya yaṣṭavyam ity eṣā vaidikī śrutiḥ",
    "GE07mbh_12_u:080.009c": "mithyopetasya yajñasya kim u śraddhā kariṣyati",
    "GE07mbh_12_u:080.010": "bhīṣma uvāca",
    "GE07mbh_12_u:080.010a": "na vedānāṃ paribhavān na śāṭhyena na māyayā",
    "GE07mbh_12_u:080.010c": "kaś cin mahad avāpnoti mā te bhūd buddhir īdṛśī",
    "GE07mbh_12_u:080.011a": "yajñāṅgaṃ dakṣiṇās tāta vedānāṃ paribṛṃhaṇam",
    "GE07mbh_12_u:080.011c": "na mantrā dakṣiṇāhīnās tārayanti kathaṃ cana",
    "GE07mbh_12_u:080.012a": "śaktis tu pūrṇapātreṇa saṃmitānavamā bhavet",
    "GE07mbh_12_u:080.012c": "avaśyaṃ tāta yaṣṭavyaṃ tribhir varṇair yathāvidhi",
    "GE07mbh_12_u:080.013a": "somo rājā brāhmaṇānām ity eṣā vaidikī śrutiḥ",
    "GE07mbh_12_u:080.013c": "taṃ ca vikretum icchanti na vṛthā vṛttir iṣyate",
    "GE07mbh_12_u:080.013e": "tena krītena dharmeṇa tato yajñaḥ pratāyate",
    "GE07mbh_12_u:080.014a": "ity evaṃ dharmataḥ khyātam ṛṣibhir dharmavādibhiḥ",
    "GE07mbh_12_u:080.014c": "pumān yajñaś ca somaś ca nyāyavṛtto yathā bhavet",
    "GE07mbh_12_u:080.014e": "anyāyavṛttaḥ puruṣo na parasya na cātmanaḥ",
    "GE07mbh_12_u:080.015a": "śarīraṃ yajñapātrāṇi ity eṣā śrūyate śrutiḥ",
    "GE07mbh_12_u:080.015c": "tāni samyak praṇītāni brāhmaṇānāṃ mahātmanām",
    "GE07mbh_12_u:080.016a": "tapo yajñād api śreṣṭham ity eṣā paramā śrutiḥ",
    "GE07mbh_12_u:080.016c": "tat te tapaḥ pravakṣyāmi vidvaṃs tad api me śṛṇu",
    "GE07mbh_12_u:080.017a": "ahiṃsā satyavacanam ānṛśaṃsyaṃ damo ghṛṇā",
    "GE07mbh_12_u:080.017c": "etat tapo vidur dhīrā na śarīrasya śoṣaṇam",
    "GE07mbh_12_u:080.018a": "aprāmāṇyaṃ ca vedānāṃ śāstrāṇāṃ cātilaṅghanam",
    "GE07mbh_12_u:080.018c": "avyavasthā ca sarvatra tad vai nāśanam ātmanaḥ",
    "GE07mbh_12_u:080.019a": "nibodha daśahotṝṇāṃ vidhānaṃ pārtha yādṛśam",
    "GE07mbh_12_u:080.019c": "cittiḥ sruk cittam ājyaṃ ca pavitraṃ jñānam uttamam",
    "GE07mbh_12_u:080.019d-0199_01": "na śāṭhyaṃ na ca jihmatvaṃ kālo deśaś ca te daśa",
    "GE07mbh_12_u:080.020a": "sarvaṃ jihmaṃ mṛtyupadam ārjavaṃ brahmaṇaḥ padam",
    "GE07mbh_12_u:080.020c": "etāvāñ jñānaviṣayaḥ kiṃ pralāpaḥ kariṣyati",
    "GE07mbh_12_u:081.001": "yudhiṣṭhira uvāca",
    "GE07mbh_12_u:081.001a": "yad apy alpataraṃ karma tad apy ekena duṣkaram",
    "GE07mbh_12_u:081.001c": "puruṣeṇāsahāyena kim u rājyaṃ pitāmaha",
    "GE07mbh_12_u:081.002a": "kiṃśīlaḥ kiṃsamācāro rājño 'rthasacivo bhavet",
    "GE07mbh_12_u:081.002c": "kīdṛśe viśvased rājā kīdṛśe nāpi viśvaset",
    "GE07mbh_12_u:081.003": "bhīṣma uvāca",
    "GE07mbh_12_u:081.003a": "caturvidhāni mitrāṇi rājñāṃ rājan bhavanty uta",
    "GE07mbh_12_u:081.003c": "sahārtho bhajamānaś ca sahajaḥ kṛtrimas tathā",
    "GE07mbh_12_u:081.004a": "dharmātmā pañcamaṃ mitraṃ sa tu naikasya na dvayoḥ",
    "GE07mbh_12_u:081.004c": "yato dharmas tato vā syān madhyastho vā tato bhavet",
    "GE07mbh_12_u:081.005a": "yas tasyārtho na roceta na taṃ tasya prakāśayet",
    "GE07mbh_12_u:081.005b-0200_01": "mitrāṇāṃ prakṛtir nāsti tv amitrāṇāṃ ca bhārata",
    "GE07mbh_12_u:081.005b-0200_02": "upakārād bhaven mitram apakārād bhaved ariḥ",
    "GE07mbh_12_u:081.005b-0200_03": "yasyaiva hi manuṣyasya naro maraṇam icchati",
    "GE07mbh_12_u:081.005b-0200_04": "tasya paryāgate kāle punar jīvitam icchati",
    "GE07mbh_12_u:081.005c": "dharmādharmeṇa rājānaś caranti vijigīṣavaḥ",
    "GE07mbh_12_u:081.006a": "caturṇāṃ madhyamau śreṣṭhau nityaṃ śaṅkyau tathāparau",
    "GE07mbh_12_u:081.006c": "sarve nityaṃ śaṅkitavyāḥ pratyakṣaṃ kāryam ātmanaḥ",
    "GE07mbh_12_u:081.007a": "na hi rājñā pramādo vai kartavyo mitrarakṣaṇe",
    "GE07mbh_12_u:081.007c": "pramādinaṃ hi rājānaṃ lokāḥ paribhavanty uta",
    "GE07mbh_12_u:081.008a": "asādhuḥ sādhutām eti sādhur bhavati dāruṇaḥ",
    "GE07mbh_12_u:081.008c": "ariś ca mitraṃ bhavati mitraṃ cāpi praduṣyati",
    "GE07mbh_12_u:081.009a": "anityacittaḥ puruṣas tasmin ko jātu viśvaset",
    "GE07mbh_12_u:081.009c": "tasmāt pradhānaṃ yat kāryaṃ pratyakṣaṃ tat samācaret",
    "GE07mbh_12_u:081.010a": "ekāntena hi viśvāsaḥ kṛtsno dharmārthanāśakaḥ",
    "GE07mbh_12_u:081.010c": "aviśvāsaś ca sarvatra mṛtyunā na viśiṣyate",
    "GE07mbh_12_u:081.011a": "akālamṛtyur viśvāso viśvasan hi vipadyate",
    "GE07mbh_12_u:081.011c": "yasmin karoti viśvāsam icchatas tasya jīvati",
    "GE07mbh_12_u:081.012a": "tasmād viśvasitavyaṃ ca śaṅkitavyaṃ ca keṣu cit",
    "GE07mbh_12_u:081.012c": "eṣā nītigatis tāta lakṣmīś caiva sanātanī",
    "GE07mbh_12_u:081.013a": "yaṃ manyeta mamābhāvād imam arthāgamaḥ spṛśet",
    "GE07mbh_12_u:081.013c": "nityaṃ tasmāc chaṅkitavyam amitraṃ taṃ vidur budhāḥ",
    "GE07mbh_12_u:081.014a": "yasya kṣetrād apy udakaṃ kṣetram anyasya gacchati",
    "GE07mbh_12_u:081.014c": "na tatrānicchatas tasya bhidyeran sarvasetavaḥ",
    "GE07mbh_12_u:081.015a": "tathaivāty udakād bhītas tasya bhedanam icchati",
    "GE07mbh_12_u:081.015c": "yam evaṃlakṣaṇaṃ vidyāt tam amitraṃ vinirdiśet",
    "GE07mbh_12_u:081.016a": "yaḥ samṛddhyā na tuṣyeta kṣaye dīnataro bhavet",
    "GE07mbh_12_u:081.016c": "etad uttamamitrasya nimittam abhicakṣate",
    "GE07mbh_12_u:081.017a": "yaṃ manyeta mamābhāvād asyābhāvo bhaved iti",
    "GE07mbh_12_u:081.017c": "tasmin kurvīta viśvāsaṃ yathā pitari vai tathā",
    "GE07mbh_12_u:081.018a": "taṃ śaktyā vardhamānaś ca sarvataḥ paribṛṃhayet",
    "GE07mbh_12_u:081.018c": "nityaṃ kṣatād vārayati yo dharmeṣv api karmasu",
    "GE07mbh_12_u:081.019a": "kṣatād bhītaṃ vijānīyād uttamaṃ mitralakṣaṇam",
    "GE07mbh_12_u:081.019c": "ye tasya kṣatam icchanti te tasya ripavaḥ smṛtāḥ",
    "GE07mbh_12_u:081.020a": "vyasanān nityabhīto 'sau samṛddhyām eva tṛpyate",
    "GE07mbh_12_u:081.020c": "yat syād evaṃvidhaṃ mitraṃ tad ātmasamam ucyate",
    "GE07mbh_12_u:081.021a": "rūpavarṇasvaropetas titikṣur anasūyakaḥ",
    "GE07mbh_12_u:081.021c": "kulīnaḥ śīlasaṃpannaḥ sa te syāt pratyanantaraḥ",
    "GE07mbh_12_u:081.022a": "medhāvī smṛtimān dakṣaḥ prakṛtyā cānṛśaṃsavān",
    "GE07mbh_12_u:081.022c": "yo mānito 'mānito vā na saṃdūṣyet kadā cana",
    "GE07mbh_12_u:081.023a": "ṛtvig vā yadi vācāryaḥ sakhā vātyantasaṃstutaḥ",
    "GE07mbh_12_u:081.023c": "gṛhe vased amātyas te yaḥ syāt paramapūjitaḥ",
    "GE07mbh_12_u:081.024a": "sa te vidyāt paraṃ mantraṃ prakṛtiṃ cārthadharmayoḥ",
    "GE07mbh_12_u:081.024c": "viśvāsas te bhavet tatra yathā pitari vai tathā",
    "GE07mbh_12_u:081.025a": "naiva dvau na trayaḥ kāryā na mṛṣyeran parasparam",
    "GE07mbh_12_u:081.025c": "ekārthād eva bhūtānāṃ bhedo bhavati sarvadā",
    "GE07mbh_12_u:081.026a": "kīrtipradhāno yaś ca syād yaś ca syāt samaye sthitaḥ",
    "GE07mbh_12_u:081.026c": "samarthān yaś ca na dveṣṭi samarthān kurute ca yaḥ",
    "GE07mbh_12_u:081.027a": "yo na kāmād bhayāl lobhāt krodhād vā dharmam utsṛjet",
    "GE07mbh_12_u:081.027c": "dakṣaḥ paryāptavacanaḥ sa te syāt pratyanantaraḥ",
    "GE07mbh_12_u:081.028a": "śūraś cāryaś ca vidvāṃś ca pratipattiviśāradaḥ",
    "GE07mbh_12_u:081.028c": "kulīnaḥ śīlasaṃpannas titikṣur anasūyakaḥ",
    "GE07mbh_12_u:081.029a": "ete hy amātyāḥ kartavyāḥ sarvakarmasv avasthitāḥ",
    "GE07mbh_12_u:081.029c": "pūjitāḥ saṃvibhaktāś ca susahāyāḥ svanuṣṭhitāḥ",
    "GE07mbh_12_u:081.030a": "kṛtsnam ete vinikṣiptāḥ pratirūpeṣu karmasu",
    "GE07mbh_12_u:081.030c": "yuktā mahatsu kāryeṣu śreyāṃsy utpādayanti ca",
    "GE07mbh_12_u:081.031a": "ete karmāṇi kurvanti spardhamānā mithaḥ sadā",
    "GE07mbh_12_u:081.031c": "anutiṣṭhanti caivārthān ācakṣāṇāḥ parasparam",
    "GE07mbh_12_u:081.032a": "jñātibhyaś caiva bibhyethā mṛtyor iva yataḥ sadā",
    "GE07mbh_12_u:081.032c": "uparājeva rājardhiṃ jñātir na sahate sadā",
    "GE07mbh_12_u:081.033a": "ṛjor mṛdor vadānyasya hrīmataḥ satyavādinaḥ",
    "GE07mbh_12_u:081.033c": "nānyo jñāter mahābāho vināśam abhinandati",
    "GE07mbh_12_u:081.034a": "ajñātitā nātisukhā nāvajñeyās tv ataḥ param",
    "GE07mbh_12_u:081.034c": "ajñātimantaṃ puruṣaṃ pare paribhavanty uta",
    "GE07mbh_12_u:081.035a": "nikṛtasya narair anyair jñātir eva parāyaṇam",
    "GE07mbh_12_u:081.035c": "nānyair nikāraṃ sahate jñāter jñātiḥ kadā cana",
    "GE07mbh_12_u:081.036a": "ātmānam eva jānāti nikṛtaṃ bāndhavair api",
    "GE07mbh_12_u:081.036c": "teṣu santi guṇāś caiva nairguṇyaṃ teṣu lakṣyate",
    "GE07mbh_12_u:081.037a": "nājñātir anugṛhṇāti nājñātir digdham asyati",
    "GE07mbh_12_u:081.037c": "ubhayaṃ jñātilokeṣu dṛśyate sādhv asādhu ca",
    "GE07mbh_12_u:081.038a": "tān mānayet pūjayec ca nityaṃ vācā ca karmaṇā",
    "GE07mbh_12_u:081.038c": "kuryāc ca priyam etebhyo nāpriyaṃ kiṃ cid ācaret",
    "GE07mbh_12_u:081.039a": "viśvastavad aviśvastas teṣu varteta sarvadā",
    "GE07mbh_12_u:081.039c": "na hi doṣo guṇo veti nispṛktas teṣu dṛśyate",
    "GE07mbh_12_u:081.040a": "tasyaivaṃ vartamānasya puruṣasyāpramādinaḥ",
    "GE07mbh_12_u:081.040c": "amitrāḥ saṃprasīdanti tathā mitrībhavanty api",
    "GE07mbh_12_u:081.041a": "ya evaṃ vartate nityaṃ jñātisaṃbandhimaṇḍale",
    "GE07mbh_12_u:081.041c": "mitreṣv amitreṣv aiśvarye ciraṃ yaśasi tiṣṭhati",
    "GE07mbh_12_u:082.001": "yudhiṣṭhira uvāca",
    "GE07mbh_12_u:082.001a": "evam agrāhyake tasmiñ jñātisaṃbandhimaṇḍale",
    "GE07mbh_12_u:082.001c": "mitreṣv amitreṣv api ca kathaṃ bhāvo vibhāvyate",
    "GE07mbh_12_u:082.002": "bhīṣma uvāca",
    "GE07mbh_12_u:082.002a": "atrāpy udāharantīmam itihāsaṃ purātanam",
    "GE07mbh_12_u:082.002c": "vāsudevasya saṃvādaṃ surarṣer nāradasya ca",
    "GE07mbh_12_u:082.003": "vāsudeva uvāca",
    "GE07mbh_12_u:082.003a": "nāsuhṛt paramaṃ mantraṃ nāradārhati veditum",
    "GE07mbh_12_u:082.003c": "apaṇḍito vāpi suhṛt paṇḍito vāpi nātmavān",
    "GE07mbh_12_u:082.004a": "sa te sauhṛdam āsthāya kiṃ cid vakṣyāmi nārada",
    "GE07mbh_12_u:082.004c": "kṛtsnāṃ ca buddhiṃ saṃprekṣya saṃpṛcche tridivaṃgama",
    "GE07mbh_12_u:082.005a": "dāsyam aiśvaryavādena jñātīnāṃ vai karomy aham",
    "GE07mbh_12_u:082.005c": "ardhabhoktāsmi bhogānāṃ vāgduruktāni ca kṣame",
    "GE07mbh_12_u:082.006a": "araṇīm agnikāmo vā mathnāti hṛdayaṃ mama",
    "GE07mbh_12_u:082.006c": "vācā duruktaṃ devarṣe tan me dahati nityadā",
    "GE07mbh_12_u:082.007a": "balaṃ saṃkarṣaṇe nityaṃ saukumāryaṃ punar gade",
    "GE07mbh_12_u:082.007c": "rūpeṇa mattaḥ pradyumnaḥ so 'sahāyo 'smi nārada",
    "GE07mbh_12_u:082.008a": "anye hi sumahābhāgā balavanto durāsadāḥ",
    "GE07mbh_12_u:082.008c": "nityotthānena saṃpannā",
    "GE07mbh_12_u:082.009a": "yasya na syur na vai sa syād yasya syuḥ kṛcchram eva tat",
    "GE07mbh_12_u:082.009c": "dvābhyāṃ nivārito nityaṃ vṛṇomy ekataraṃ na ca",
    "GE07mbh_12_u:082.010a": "syātāṃ yasyāhukākrūrau kiṃ nu duḥkhataraṃ tataḥ",
    "GE07mbh_12_u:082.010c": "yasya vāpi na tau syātāṃ kiṃ nu duḥkhataraṃ tataḥ",
    "GE07mbh_12_u:082.011a": "so 'haṃ kitavamāteva dvayor api mahāmune",
    "GE07mbh_12_u:082.011c": "ekasya jayam āśaṃse dvitīyasyāparājayam",
    "GE07mbh_12_u:082.012a": "mamaivaṃ kliśyamānasya nāradobhayataḥ sadā",
    "GE07mbh_12_u:082.012c": "vaktum arhasi yac chreyo jñātīnām ātmanas tathā",
    "GE07mbh_12_u:082.013": "nārada uvāca",
    "GE07mbh_12_u:082.013a": "āpado dvividhāḥ kṛṣṇa bāhyāś cābhyantarāś ca ha",
    "GE07mbh_12_u:082.013c": "prādurbhavanti vārṣṇeya svakṛtā yadi vānyataḥ",
    "GE07mbh_12_u:082.014a": "seyam ābhyantarā tubhyam āpat kṛcchrā svakarmajā",
    "GE07mbh_12_u:082.014c": "akrūrabhojaprabhavāḥ sarve hy ete tadanvayāḥ",
    "GE07mbh_12_u:082.015a": "arthahetor hi kāmād vādvārā bībhatsayāpi vā",
    "GE07mbh_12_u:082.015c": "ātmanā prāptam aiśvaryam anyatra pratipāditam",
    "GE07mbh_12_u:082.016a": "kṛtamūlam idānīṃ taj jātaśabdaṃ sahāyavat",
    "GE07mbh_12_u:082.016c": "na śakyaṃ punar ādātuṃ vāntam annam iva tvayā",
    "GE07mbh_12_u:082.017a": "babhrūgrasenayo rājyaṃ nāptuṃ śakyaṃ kathaṃ cana",
    "GE07mbh_12_u:082.017c": "jñātibhedabhayāt kṛṣṇa tvayā cāpi viśeṣataḥ",
    "GE07mbh_12_u:082.018a": "tac cet sidhyet prayatnena kṛtvā karma suduṣkaram",
    "GE07mbh_12_u:082.018c": "mahākṣayavyayaṃ vā syād vināśo vā punar bhavet",
    "GE07mbh_12_u:082.019a": "anāyasena śastreṇa mṛdunā hṛdayacchidā",
    "GE07mbh_12_u:082.019c": "jihvām uddhara sarveṣāṃ parimṛjyānumṛjya ca",
    "GE07mbh_12_u:082.020": "vāsudeva uvāca",
    "GE07mbh_12_u:082.020a": "anāyasaṃ mune śastraṃ mṛdu vidyām ahaṃ katham",
    "GE07mbh_12_u:082.020c": "yenaiṣām uddhare jihvāṃ parimṛjyānumṛjya ca",
    "GE07mbh_12_u:082.021": "nārada uvāca",
    "GE07mbh_12_u:082.021a": "śaktyānnadānaṃ satataṃ titikṣā dama ārjavam",
    "GE07mbh_12_u:082.021c": "yathārhapratipūjā ca śastram etad anāyasam",
    "GE07mbh_12_u:082.022a": "jñātīnāṃ vaktukāmānāṃ kaṭūni ca laghūni ca",
    "GE07mbh_12_u:082.022c": "girā tvaṃ hṛdayaṃ vācaṃ śamayasva manāṃsi ca",
    "GE07mbh_12_u:082.023a": "nāmahāpuruṣaḥ kaś cin nānātmā nāsahāyavān",
    "GE07mbh_12_u:082.023c": "mahatīṃ dhuram ādatte tām udyamyorasā vaha",
    "GE07mbh_12_u:082.024a": "sarva eva guruṃ bhāram anaḍvān vahate same",
    "GE07mbh_12_u:082.024c": "durge pratīkaḥ sugavo bhāraṃ vahati durvaham",
    "GE07mbh_12_u:082.025a": "bhedād vināśaḥ saṃghānāṃ saṃghamukhyo 'si keśava",
    "GE07mbh_12_u:082.025c": "yathā tvāṃ prāpya notsīded ayaṃ saṃghas tathā kuru",
    "GE07mbh_12_u:082.026a": "nānyatra buddhikṣāntibhyāṃ",
    "GE07mbh_12_u:082.026c": "nānyatra dhanasaṃtyāgād gaṇaḥ prājñe 'vatiṣṭhate",
    "GE07mbh_12_u:082.027a": "dhanyaṃ yaśasyam āyuṣyaṃ svapakṣodbhāvanaṃ śubham",
    "GE07mbh_12_u:082.027c": "jñātīnām avināśaḥ syād yathā kṛṣṇa tathā kuru",
    "GE07mbh_12_u:082.028a": "āyatyāṃ ca tadātve ca na te 'sty aviditaṃ prabho",
    "GE07mbh_12_u:082.028c": "ṣāḍguṇyasya vidhānena yātrāyānavidhau tathā",
    "GE07mbh_12_u:082.029a": "mādhavāḥ kukurā bhojāḥ sarve cāndhakavṛṣṇayaḥ",
    "GE07mbh_12_u:082.029c": "tvayy āsaktā mahābāho lokā lokeśvarāś ca ye",
    "GE07mbh_12_u:082.030a": "upāsate hi tvadbuddhim ṛṣayaś cāpi mādhava",
    "GE07mbh_12_u:082.030c": "tvaṃ guruḥ sarvabhūtānāṃ jānīṣe tvaṃ gatāgatam",
    "GE07mbh_12_u:082.030e": "tvām āsādya yaduśreṣṭham edhante jñātinaḥ sukham",
    "GE07mbh_12_u:083.001": "bhīṣma uvāca",
    "GE07mbh_12_u:083.001a": "eṣā prathamato vṛttir dvitīyāṃ śṛṇu bhārata",
    "GE07mbh_12_u:083.001c": "yaḥ kaś cij janayed arthaṃ rājñā rakṣyaḥ sa mānavaḥ",
    "GE07mbh_12_u:083.002a": "hriyamāṇam amātyena bhṛto vā yadi vābhṛtaḥ",
    "GE07mbh_12_u:083.002c": "yo rājakośaṃ naśyantam ācakṣīta yudhiṣṭhira",
    "GE07mbh_12_u:083.003a": "śrotavyaṃ tasya ca raho rakṣyaś cāmātyato bhavet",
    "GE07mbh_12_u:083.003c": "amātyā hy upahantāraṃ bhūyiṣṭhaṃ ghnanti bhārata",
    "GE07mbh_12_u:083.004a": "rājakośasya goptāraṃ rājakośavilopakāḥ",
    "GE07mbh_12_u:083.004c": "sametya sarve bādhante sa vinaśyaty arakṣitaḥ",
    "GE07mbh_12_u:083.005a": "atrāpy udāharantīmam itihāsaṃ purātanam",
    "GE07mbh_12_u:083.005c": "muniḥ kālakavṛkṣīyaḥ kausalyaṃ yad uvāca ha",
    "GE07mbh_12_u:083.006a": "kosalānām ādhipatyaṃ saṃprāpte kṣemadarśini",
    "GE07mbh_12_u:083.006c": "muniḥ kālakavṛkṣīya ājagāmeti naḥ śrutam",
    "GE07mbh_12_u:083.007a": "sa kākaṃ pañjare baddhvā viṣayaṃ kṣemadarśinaḥ",
    "GE07mbh_12_u:083.007c": "pūrvaṃ paryacarad yuktaḥ pravṛttyarthī punaḥ punaḥ",
    "GE07mbh_12_u:083.008a": "adhīye vāyasīṃ vidyāṃ śaṃsanti mama vāyasāḥ",
    "GE07mbh_12_u:083.008c": "anāgatam atītaṃ ca yac ca saṃprati vartate",
    "GE07mbh_12_u:083.009a": "iti rāṣṭre paripatan bahuśaḥ puruṣaiḥ saha",
    "GE07mbh_12_u:083.009c": "sarveṣāṃ rājayuktānāṃ duṣkṛtaṃ paripṛṣṭavān",
    "GE07mbh_12_u:083.010a": "sa buddhvā tasya rāṣṭrasya vyavasāyaṃ hi sarvaśaḥ",
    "GE07mbh_12_u:083.010c": "rājayuktāpacārāṃś ca sarvān buddhvā tatas tataḥ",
    "GE07mbh_12_u:083.011a": "tam eva kākam ādāya rājānaṃ draṣṭum āgamat",
    "GE07mbh_12_u:083.011c": "sarvajño 'smīti vacanaṃ bruvāṇaḥ saṃśitavrataḥ",
    "GE07mbh_12_u:083.012a": "sa sma kausalyam āgamya rājāmātyam alaṃkṛtam",
    "GE07mbh_12_u:083.012c": "prāha kākasya vacanād amutredaṃ tvayā kṛtam",
    "GE07mbh_12_u:083.013a": "asau cāsau ca jānīte rājakośas tvayā hṛtaḥ",
    "GE07mbh_12_u:083.013c": "evam ākhyāti kāko 'yaṃ tac chīghram anugamyatām",
    "GE07mbh_12_u:083.014a": "tathānyān api sa prāha rājakośaharān sadā",
    "GE07mbh_12_u:083.014c": "na cāsya vacanaṃ kiṃ cid akṛtaṃ śrūyate kva cit",
    "GE07mbh_12_u:083.015a": "tena viprakṛtāḥ sarve rājayuktāḥ kurūdvaha",
    "GE07mbh_12_u:083.015c": "tam atikramya suptasya niśi kākam apothayan",
    "GE07mbh_12_u:083.016a": "vāyasaṃ tu vinirbhinnaṃ dṛṣṭvā bāṇena pañjare",
    "GE07mbh_12_u:083.016c": "pūrvāhṇe brāhmaṇo vākyaṃ kṣemadarśinam abravīt",
    "GE07mbh_12_u:083.017a": "rājaṃs tvām abhayaṃ yāce prabhuṃ prāṇadhaneśvaram",
    "GE07mbh_12_u:083.017c": "anujñātas tvayā brūyāṃ vacanaṃ tvatpuro hitam",
    "GE07mbh_12_u:083.018a": "mitrārtham abhisaṃtapto bhaktyā sarvātmanā gataḥ",
    "GE07mbh_12_u:083.018c": "ayaṃ tavārthaṃ harate yo brūyād akṣamānvitaḥ",
    "GE07mbh_12_u:083.018d-0201_01": "hriyate hi mahārthaś ca puruṣe vikramaty api",
    "GE07mbh_12_u:083.019a": "saṃbubodhayiṣur mitraṃ sadaśvam iva sārathiḥ",
    "GE07mbh_12_u:083.019c": "atimanyuprasakto hi prasajya hitakāraṇam",
    "GE07mbh_12_u:083.020a": "tathāvidhasya suhṛdaḥ kṣantavyaṃ saṃvijānatā",
    "GE07mbh_12_u:083.020c": "aiśvaryam icchatā nityaṃ puruṣeṇa bubhūṣatā",
    "GE07mbh_12_u:083.021a": "taṃ rājā pratyuvācedaṃ yan mā kiṃ cid bhavān vadet",
    "GE07mbh_12_u:083.021c": "kasmād ahaṃ na kṣameyam ākāṅkṣann ātmano hitam",
    "GE07mbh_12_u:083.022a": "brāhmaṇa pratijānīhi prabrūhi yadi cecchasi",
    "GE07mbh_12_u:083.022c": "kariṣyāmi hi te vākyaṃ yad yan māṃ vipra vakṣyasi",
    "GE07mbh_12_u:083.023": "munir uvāca",
    "GE07mbh_12_u:083.023a": "jñātvā nayān apāyāṃś ca bhṛtyatas te bhayāni ca",
    "GE07mbh_12_u:083.023c": "bhaktyā vṛttiṃ samākhyātuṃ bhavato 'ntikam āgamam",
    "GE07mbh_12_u:083.024a": "prāg evoktaś ca doṣo 'yam ācāryair nṛpasevinām",
    "GE07mbh_12_u:083.024c": "agatīkagatir hy eṣā yā rājñā saha jīvikā",
    "GE07mbh_12_u:083.025a": "āśīviṣaiś ca tasyāhuḥ saṃgataṃ yasya rājabhiḥ",
    "GE07mbh_12_u:083.025c": "bahumitrāś ca rājāno bahvamitrās tathaiva ca",
    "GE07mbh_12_u:083.026a": "tebhyaḥ sarvebhya evāhur bhayaṃ rājopasevinām",
    "GE07mbh_12_u:083.026c": "athaiṣām ekato rājan muhūrtād eva bhīr bhavet",
    "GE07mbh_12_u:083.027a": "naikāntenāpramādo hi kartuṃ śakyo mahīpatau",
    "GE07mbh_12_u:083.027c": "na tu pramādaḥ kartavyaḥ kathaṃ cid bhūtim icchatā",
    "GE07mbh_12_u:083.028a": "pramādād dhi skhaled rājā skhalite nāsti jīvitam",
    "GE07mbh_12_u:083.028c": "agniṃ dīptam ivāsīded rājānam upaśikṣitaḥ",
    "GE07mbh_12_u:083.029a": "āśīviṣam iva kruddhaṃ prabhuṃ prāṇadhaneśvaram",
    "GE07mbh_12_u:083.029c": "yatnenopacaren nityaṃ nāham asmīti mānavaḥ",
    "GE07mbh_12_u:083.030a": "durvyāhṛtāc chaṅkamāno duṣkṛtād duradhiṣṭhitāt",
    "GE07mbh_12_u:083.030c": "durāsitād durvrajitād iṅgitād aṅgaceṣṭitāt",
    "GE07mbh_12_u:083.031a": "devateva hi sarvārthān kuryād rājā prasāditaḥ",
    "GE07mbh_12_u:083.031c": "vaiśvānara iva kruddhaḥ samūlam api nirdahet",
    "GE07mbh_12_u:083.031e": "iti rājan mayaḥ prāha vartate ca tathaiva tat",
    "GE07mbh_12_u:083.032a": "atha bhūyāṃsam evārthaṃ kariṣyāmi punaḥ punaḥ",
    "GE07mbh_12_u:083.032c": "dadāty asmadvidho 'mātyo buddhisāhāyyam āpadi",
    "GE07mbh_12_u:083.033a": "vāyasaś caiva me rājann antakāyābhisaṃhitaḥ",
    "GE07mbh_12_u:083.033c": "na ca me 'tra bhavān garhyo na ca yeṣāṃ bhavān priyaḥ",
    "GE07mbh_12_u:083.033e": "hitāhitāṃs tu budhyethā mā parokṣamatir bhava",
    "GE07mbh_12_u:083.034a": "ye tv ādānaparā eva vasanti bhavato gṛhe",
    "GE07mbh_12_u:083.034c": "abhūtikāmā bhūtānāṃ tādṛśair me 'bhisaṃhitam",
    "GE07mbh_12_u:083.035a": "ye vā bhavadvināśena rājyam icchanty anantaram",
    "GE07mbh_12_u:083.035c": "antarair abhisaṃdhāya rājan sidhyanti nānyathā",
    "GE07mbh_12_u:083.036a": "teṣām ahaṃ bhayād rājan gamiṣyāmy anyam āśramam",
    "GE07mbh_12_u:083.036c": "tair hi me saṃdhito bāṇaḥ kāke nipatitaḥ prabho",
    "GE07mbh_12_u:083.037a": "chadmanā mama kākaś ca gamito yamasādanam",
    "GE07mbh_12_u:083.037c": "dṛṣṭaṃ hy etan mayā rājaṃs tapodīrgheṇa cakṣuṣā",
    "GE07mbh_12_u:083.038a": "bahunakrajhaṣagrāhāṃ timiṃgilagaṇāyutām",
    "GE07mbh_12_u:083.038c": "kākena baḍiśenemām atārṣaṃ tvām ahaṃ nadīm",
    "GE07mbh_12_u:083.039a": "sthāṇvaśmakaṇṭakavatīṃ vyāghrasiṃhagajākulām",
    "GE07mbh_12_u:083.039c": "durāsadāṃ duṣpraveśāṃ guhāṃ haimavatīm iva",
    "GE07mbh_12_u:083.040a": "agninā tāmasaṃ durgaṃ naubhir āpyaṃ ca gamyate",
    "GE07mbh_12_u:083.040c": "rājadurgāvataraṇe nopāyaṃ paṇḍitā viduḥ",
    "GE07mbh_12_u:083.041a": "gahanaṃ bhavato rājyam andhakāratamovṛtam",
    "GE07mbh_12_u:083.041c": "neha viśvasituṃ śakyaṃ bhavatāpi kuto mayā",
    "GE07mbh_12_u:083.042a": "ato nāyaṃ śubho vāsas tulye sadasatī iha",
    "GE07mbh_12_u:083.042c": "vadho hy evātra sukṛte duṣkṛte na ca saṃśayaḥ",
    "GE07mbh_12_u:083.043a": "nyāyato duṣkṛte ghātaḥ sukṛte syāt kathaṃ vadhaḥ",
    "GE07mbh_12_u:083.043c": "neha yuktaṃ ciraṃ sthātuṃ javenāto vrajed budhaḥ",
    "GE07mbh_12_u:083.044a": "sītā nāma nadī rājan plavo yasyāṃ nimajjati",
    "GE07mbh_12_u:083.044c": "tathopamām imāṃ manye vāgurāṃ sarvaghātinīm",
    "GE07mbh_12_u:083.045a": "madhuprapāto hi bhavān bhojanaṃ viṣasaṃyutam",
    "GE07mbh_12_u:083.045c": "asatām iva te bhāvo vartate na satām iva",
    "GE07mbh_12_u:083.045e": "āśīviṣaiḥ parivṛtaḥ kūpas tvam iva pārthiva",
    "GE07mbh_12_u:083.045f-0202_01": "kriyāvṛttiḥ parivṛtaḥ kva vā gacchati duḥkhitaḥ",
    "GE07mbh_12_u:083.045f-0202_02": "tathāhaṃ kākaghātena kṛtas tvam asi pārthiva",
    "GE07mbh_12_u:083.046a": "durgatīrthā bṛhatkūlā karīrīvetrasaṃyutā",
    "GE07mbh_12_u:083.046c": "nadī madhurapānīyā yathā rājaṃs tathā bhavān",
    "GE07mbh_12_u:083.046e": "śvagṛdhragomāyuyuto rājahaṃsasamo hy asi",
    "GE07mbh_12_u:083.047a": "yathāśritya mahāvṛkṣaṃ kakṣaḥ saṃvardhate mahān",
    "GE07mbh_12_u:083.047c": "tatas taṃ saṃvṛṇoty eva tam atītya ca vardhate",
    "GE07mbh_12_u:083.048a": "tenaivopendhano nūnaṃ dāvo dahati dāruṇaḥ",
    "GE07mbh_12_u:083.048c": "tathopamā hy amātyās te rājaṃs tān pariśodhaya",
    "GE07mbh_12_u:083.049a": "bhavataiva kṛtā rājan bhavatā paripālitāḥ",
    "GE07mbh_12_u:083.049c": "bhavantaṃ paryavajñāya jighāṃsanti bhavatpriyam",
    "GE07mbh_12_u:083.050a": "uṣitaṃ śaṅkamānena pramādaṃ parirakṣatā",
    "GE07mbh_12_u:083.050c": "antaḥsarpa ivāgāre vīrapatnyā ivālaye",
    "GE07mbh_12_u:083.050e": "śīlaṃ jijñāsamānena rājñaś ca sahajīvinā",
    "GE07mbh_12_u:083.051a": "kaccij jitendriyo rājā kaccid abhyantarā jitāḥ",
    "GE07mbh_12_u:083.051c": "kaccid eṣāṃ priyo rājā kaccid rājñaḥ priyāḥ prajāḥ",
    "GE07mbh_12_u:083.052a": "jijñāsur iha saṃprāptas tavāhaṃ rājasattama",
    "GE07mbh_12_u:083.052c": "tasya me rocase rājan kṣudhitasyeva bhojanam",
    "GE07mbh_12_u:083.053a": "amātyā me na rocante vitṛṣṇasya yathodakam",
    "GE07mbh_12_u:083.053c": "bhavato 'rthakṛd ity eva mayi doṣo hi taiḥ kṛtaḥ",
    "GE07mbh_12_u:083.053e": "vidyate kāraṇaṃ nānyad iti me nātra saṃśayaḥ",
    "GE07mbh_12_u:083.054a": "na hi teṣām ahaṃ drugdhas tat teṣāṃ doṣavad gatam",
    "GE07mbh_12_u:083.054c": "arer hi durhatād bheyaṃ bhagnapṛṣṭhād ivoragāt rājovāca",
    "GE07mbh_12_u:083.055a": "bhūyasā paribarheṇa satkāreṇa ca bhūyasā",
    "GE07mbh_12_u:083.055c": "pūjito brāhmaṇaśreṣṭha bhūyo vasa gṛhe mama",
    "GE07mbh_12_u:083.056a": "ye tvāṃ brāhmaṇa necchanti na te vatsyanti me gṛhe",
    "GE07mbh_12_u:083.056c": "bhavataiva hi taj jñeyaṃ yad idānīm anantaram",
    "GE07mbh_12_u:083.057a": "yathā syād duṣkṛto daṇḍo yathā ca sukṛtaṃ kṛtam",
    "GE07mbh_12_u:083.057c": "tathā samīkṣya bhagavañ śreyase viniyuṅkṣva mām",
    "GE07mbh_12_u:083.058": "munir uvāca",
    "GE07mbh_12_u:083.058a": "adarśayann imaṃ doṣam ekaikaṃ durbalaṃ kuru",
    "GE07mbh_12_u:083.058c": "tataḥ kāraṇam ājñāya puruṣaṃ puruṣaṃ jahi",
    "GE07mbh_12_u:083.059a": "ekadoṣā hi bahavo mṛdnīyur api kaṇṭakān",
    "GE07mbh_12_u:083.059b-0203_01": "arthe sarvaṃ jagad baddham arthena ca nibadhyate",
    "GE07mbh_12_u:083.059b-0203_02": "arthe darpo manuṣyāṇāṃ tasmād arthaṃ virocaya",
    "GE07mbh_12_u:083.059b-0203_03": "ekenaikasya doṣeṇa tad viruddhaṃ pracodaya",
    "GE07mbh_12_u:083.059b-0203_04": "sa tasya doṣān udbhāvya tasyārthaṃ grāhayiṣyati",
    "GE07mbh_12_u:083.059b-0203_05": "sāmapūrvaṃ ca keṣāṃ cid bhedena ca parasparam",
    "GE07mbh_12_u:083.059b-0203_06": "vairaṃ kāraya bhūpāla paścād daṇḍaṃ prayojaya",
    "GE07mbh_12_u:083.059b-0203_07": "bilvena ca yathā bilvam ākāraṃ chādya buddhimān",
    "GE07mbh_12_u:083.059b-0203_08": "aśuddhaṃ sacivaṃ rājann aśuddhenaiva nāśaya",
    "GE07mbh_12_u:083.059c": "mantrabhedabhayād rājaṃs tasmād etad bravīmi te",
    "GE07mbh_12_u:083.060a": "vayaṃ tu brāhmaṇā nāma mṛdudaṇḍāḥ kṛpālavaḥ",
    "GE07mbh_12_u:083.060c": "svasti cecchāmi bhavataḥ pareṣāṃ ca yathātmanaḥ",
    "GE07mbh_12_u:083.061a": "rājann ātmānam ācakṣe saṃbandhī bhavato hy aham",
    "GE07mbh_12_u:083.061c": "muniḥ kālakavṛkṣīya ity evam abhisaṃjñitaḥ",
    "GE07mbh_12_u:083.062a": "pituḥ sakhā ca bhavataḥ saṃmataḥ satyasaṃgaraḥ",
    "GE07mbh_12_u:083.062c": "vyāpanne bhavato rājye rājan pitari saṃsthite",
    "GE07mbh_12_u:083.063a": "sarvakāmān parityajya tapas taptaṃ tadā mayā",
    "GE07mbh_12_u:083.063c": "snehāt tvāṃ prabravīmy etan mā bhūyo vibhramed iti",
    "GE07mbh_12_u:083.064a": "ubhe dṛṣṭvā duḥkhasukhe rājyaṃ prāpya yadṛcchayā",
    "GE07mbh_12_u:083.064c": "rājyenāmātyasaṃsthena kathaṃ rājan pramādyasi",
    "GE07mbh_12_u:083.065": "bhīṣma uvāca",
    "GE07mbh_12_u:083.065a": "tato rājakule nāndī saṃjajñe bhūyasī punaḥ",
    "GE07mbh_12_u:083.065c": "purohitakule caiva saṃprāpte brāhmaṇarṣabhe",
    "GE07mbh_12_u:083.066a": "ekacchatrāṃ mahīṃ kṛtvā kausalyāya yaśasvine",
    "GE07mbh_12_u:083.066c": "muniḥ kālakavṛkṣīya īje kratubhir uttamaiḥ",
    "GE07mbh_12_u:083.067a": "hitaṃ tad vacanaṃ śrutvā kausalyo 'nvaśiṣan mahīm",
    "GE07mbh_12_u:083.067c": "tathā ca kṛtavān rājā yathoktaṃ tena bhārata",
    "GE07mbh_12_u:084.001": "bhīṣma uvāca",
    "GE07mbh_12_u:084.001a": "hrīniṣedhāḥ sadā santaḥ satyārjavasamanvitāḥ",
    "GE07mbh_12_u:084.001c": "śaktāḥ kathayituṃ samyak te tava syuḥ sabhāsadaḥ yudhiṣṭhira uvāca",
    "GE07mbh_12_u:084.001d-0204_01": "sabhāsadaḥ sahāyāś ca suhṛdaś ca viśāṃ pate",
    "GE07mbh_12_u:084.001d-0204_02": "paricchadās tathāmātyāḥ kīdṛśāḥ syuḥ pitāmaha",
    "GE07mbh_12_u:084.002a": "atyāḍhyāṃś cātiśūrāṃś ca brāhmaṇāṃś ca bahuśrutān",
    "GE07mbh_12_u:084.002c": "susaṃtuṣṭāṃś ca kaunteya mahotsāhāṃś ca karmasu",
    "GE07mbh_12_u:084.003a": "etān sahāyāṃl lipsethāḥ sarvāsv āpatsu bhārata",
    "GE07mbh_12_u:084.003c": "kulīnaḥ pūjito nityaṃ na hi śaktiṃ nigūhati",
    "GE07mbh_12_u:084.004a": "prasannaṃ hy aprasannaṃ vā pīḍitaṃ hṛtam eva vā",
    "GE07mbh_12_u:084.004c": "āvartayati bhūyiṣṭhaṃ tad eko hy anupālitaḥ",
    "GE07mbh_12_u:084.005a": "kulīnā deśajāḥ prājñā rūpavanto bahuśrutāḥ",
    "GE07mbh_12_u:084.005c": "pragalbhāś cānuraktāś ca te tava syuḥ paricchadāḥ",
    "GE07mbh_12_u:084.006a": "dauṣkuleyāś ca lubdhāś ca nṛśaṃsā nirapatrapāḥ",
    "GE07mbh_12_u:084.006c": "te tvāṃ tāta niṣeveyur yāvad ārdrakapāṇayaḥ",
    "GE07mbh_12_u:084.007a": "arthamānārghyasatkārair bhogair uccāvacaiḥ priyān",
    "GE07mbh_12_u:084.007c": "yān arthabhājo manyethās te te syuḥ sukhabhāginaḥ",
    "GE07mbh_12_u:084.008a": "abhinnavṛttā vidvāṃsaḥ sadvṛttāś caritavratāḥ",
    "GE07mbh_12_u:084.008c": "na tvāṃ nityārthino jahyur akṣudrāḥ satyavādinaḥ",
    "GE07mbh_12_u:084.009a": "anāryā ye na jānanti samayaṃ mandacetasaḥ",
    "GE07mbh_12_u:084.009b-0205_01": "paricchadās tathāmātyā nedṛśāḥ syuḥ kathaṃ cana",
    "GE07mbh_12_u:084.009c": "tebhyaḥ pratijugupsethā jānīyāḥ samayacyutān",
    "GE07mbh_12_u:084.010a": "naikam icched gaṇaṃ hitvā syāc ced anyataragrahaḥ",
    "GE07mbh_12_u:084.010c": "yas tv eko bahubhiḥ śreyān kāmaṃ tena gaṇaṃ tyajet",
    "GE07mbh_12_u:084.011a": "śreyaso lakṣaṇaṃ hy etad vikramo yasya dṛśyate",
    "GE07mbh_12_u:084.011c": "kīrtipradhāno yaś ca syāt samaye yaś ca tiṣṭhati",
    "GE07mbh_12_u:084.012a": "samarthān pūjayed yaś ca nāspardhyaiḥ spardhate ca yaḥ",
    "GE07mbh_12_u:084.012c": "na ca kāmād bhayāt krodhāl lobhād vā dharmam utsṛjet",
    "GE07mbh_12_u:084.013a": "amānī satyavāk śakto jitātmā mānyamānitā",
    "GE07mbh_12_u:084.013c": "sa te mantrasahāyaḥ syāt sarvāvasthaṃ parīkṣitaḥ",
    "GE07mbh_12_u:084.014a": "kulīnaḥ satyasaṃpannas titikṣur dakṣa ātmavān",
    "GE07mbh_12_u:084.014c": "śūraḥ kṛtajñaḥ satyaś ca śreyasaḥ pārtha lakṣaṇam",
    "GE07mbh_12_u:084.015a": "tasyaivaṃ vartamānasya puruṣasya vijānataḥ",
    "GE07mbh_12_u:084.015c": "amitrāḥ saṃprasīdanti tato mitrībhavanty api",
    "GE07mbh_12_u:084.016a": "ata ūrdhvam amātyānāṃ parīkṣeta guṇāguṇān",
    "GE07mbh_12_u:084.016c": "saṃyatātmā kṛtaprajño bhūtikāmaś ca bhūmipaḥ",
    "GE07mbh_12_u:084.017a": "saṃbaddhāḥ puruṣair āptair abhijātaiḥ svadeśajaiḥ",
    "GE07mbh_12_u:084.017c": "ahāryair avyabhīcāraiḥ sarvataḥ suparīkṣitaiḥ",
    "GE07mbh_12_u:084.018a": "yodhāḥ srauvās tathā maulās tathaivānye 'py avaskṛtāḥ",
    "GE07mbh_12_u:084.018c": "kartavyā bhūtikāmena puruṣeṇa bubhūṣatā",
    "GE07mbh_12_u:084.019a": "yeṣāṃ vainayikī buddhiḥ prakṛtā caiva śobhanā",
    "GE07mbh_12_u:084.019c": "tejo dhairyaṃ kṣamā śaucam anurāga sthitir dhṛtiḥ",
    "GE07mbh_12_u:084.020a": "parīkṣitaguṇān nityaṃ prauḍhabhāvān dhuraṃdharān",
    "GE07mbh_12_u:084.020c": "pañcopadhāvyatītāṃś ca kuryād rājārthakāriṇaḥ",
    "GE07mbh_12_u:084.021a": "paryāptavacanān vīrān pratipattiviśāradān",
    "GE07mbh_12_u:084.021c": "kulīnān satyasaṃpannān iṅgitajñān aniṣṭhurān",
    "GE07mbh_12_u:084.022a": "deśakālavidhānajñān bhartṛkāryahitaiṣiṇaḥ",
    "GE07mbh_12_u:084.022c": "nityam artheṣu sarveṣu rājā kurvīta mantriṇaḥ",
    "GE07mbh_12_u:084.023a": "hīnatejā hy asaṃhṛṣṭo naiva jātu vyavasyati",
    "GE07mbh_12_u:084.023c": "avaśyaṃ janayaty eva sarvakarmasu saṃśayān",
    "GE07mbh_12_u:084.024a": "evam alpaśruto mantrī kalyāṇābhijano 'py uta",
    "GE07mbh_12_u:084.024c": "dharmārthakāmayukto 'pi nālaṃ mantraṃ parīkṣitum",
    "GE07mbh_12_u:084.025a": "tathaivānabhijāto 'pi kāmam astu bahuśrutaḥ",
    "GE07mbh_12_u:084.025c": "anāyaka ivācakṣur muhyaty ūhyeṣu karmasu",
    "GE07mbh_12_u:084.026a": "yo vā hy asthirasaṃkalpo buddhimān āgatāgamaḥ",
    "GE07mbh_12_u:084.026c": "upāyajño 'pi nālaṃ sa karma yāpayituṃ ciram",
    "GE07mbh_12_u:084.027a": "kevalāt punar ācārāt karmaṇo nopapadyate",
    "GE07mbh_12_u:084.027c": "parimarśo viśeṣāṇām aśrutasyeha durmateḥ",
    "GE07mbh_12_u:084.028a": "mantriṇy ananurakte tu viśvāso na hi vidyate",
    "GE07mbh_12_u:084.028c": "tasmād ananuraktāya naiva mantraṃ prakāśayet",
    "GE07mbh_12_u:084.029a": "vyathayed dhi sa rājānaṃ mantribhiḥ sahito 'nṛjuḥ",
    "GE07mbh_12_u:084.029c": "mārutopahatacchidraiḥ praviśyāgnir iva drumam",
    "GE07mbh_12_u:084.030a": "saṃkrudhyaty ekadā svāmī sthānāc caivāpakarṣati",
    "GE07mbh_12_u:084.030c": "vācā kṣipati saṃrabdhas tataḥ paścāt prasīdati",
    "GE07mbh_12_u:084.031a": "tāni tāny anuraktena śakyāny anutitikṣitum",
    "GE07mbh_12_u:084.031c": "mantriṇāṃ ca bhavet krodho visphūrjitam ivāśaneḥ",
    "GE07mbh_12_u:084.032a": "yas tu saṃharate tāni bhartuḥ priyacikīrṣayā",
    "GE07mbh_12_u:084.032c": "samānasukhaduḥkhaṃ taṃ pṛcched artheṣu mānavam",
    "GE07mbh_12_u:084.033a": "anṛjus tv anurakto 'pi saṃpannaś cetarair guṇaiḥ",
    "GE07mbh_12_u:084.033c": "rājñaḥ prajñānayukto 'pi na mantraṃ śrotum arhati",
    "GE07mbh_12_u:084.034a": "yo 'mitraiḥ saha saṃbaddho na paurān bahu manyate",
    "GE07mbh_12_u:084.034c": "sa suhṛt tādṛśo rājño na mantraṃ śrotum arhati",
    "GE07mbh_12_u:084.035a": "avidvān aśuciḥ stabdhaḥ śatrusevī vikatthanaḥ",
    "GE07mbh_12_u:084.035c": "sa suhṛt krodhano lubdho na mantraṃ śrotum arhati",
    "GE07mbh_12_u:084.036a": "āgantuś cānurakto 'pi kāmam astu bahuśrutaḥ",
    "GE07mbh_12_u:084.036c": "satkṛtaḥ saṃvibhakto vā na mantraṃ śrotum arhati",
    "GE07mbh_12_u:084.036d-0206_01": "vidharmato viprakṛtaḥ pitā yasyābhavat purā",
    "GE07mbh_12_u:084.036d-0206_02": "satkṛtaḥ sthāpitaḥ so 'pi na mantraṃ śrotum arhati",
    "GE07mbh_12_u:084.037a": "yas tv alpenāpi kāryeṇa sakṛd ākṣārito bhavet",
    "GE07mbh_12_u:084.037c": "punar anyair guṇair yukto na mantraṃ śrotum arhati",
    "GE07mbh_12_u:084.038a": "kṛtaprajñaś ca medhāvī budho jānapadaḥ śuciḥ",
    "GE07mbh_12_u:084.038c": "sarvakarmasu yaḥ śuddhaḥ sa mantraṃ śrotum arhati",
    "GE07mbh_12_u:084.039a": "jñānavijñānasaṃpannaḥ prakṛtijñaḥ parātmanoḥ",
    "GE07mbh_12_u:084.039c": "suhṛd ātmasamo rājñaḥ sa mantraṃ śrotum arhati",
    "GE07mbh_12_u:084.040a": "satyavāk śīlasaṃpanno gambhīraḥ satrapo mṛduḥ",
    "GE07mbh_12_u:084.040c": "pitṛpaitāmaho yaḥ syāt sa mantraṃ śrotum arhati",
    "GE07mbh_12_u:084.041a": "saṃtuṣṭaḥ saṃmataḥ satyaḥ śauṭīro dveṣyapāpakaḥ",
    "GE07mbh_12_u:084.041c": "mantravit kālavic chūraḥ sa mantraṃ śrotum arhati",
    "GE07mbh_12_u:084.042a": "sarvalokaṃ samaṃ śaktaḥ sāntvena kurute vaśe",
    "GE07mbh_12_u:084.042c": "tasmai mantraḥ prayoktavyo daṇḍam ādhitsatā nṛpa",
    "GE07mbh_12_u:084.043a": "paurajānapadā yasmin viśvāsaṃ dharmato gatāḥ",
    "GE07mbh_12_u:084.043c": "yoddhā nayavipaścic ca sa mantraṃ śrotum arhati",
    "GE07mbh_12_u:084.044a": "tasmāt sarvair guṇair etair upapannāḥ supūjitāḥ",
    "GE07mbh_12_u:084.044c": "mantriṇaḥ prakṛtijñāḥ syus tryavarā mahad īpsavaḥ",
    "GE07mbh_12_u:084.045a": "svāsu prakṛtiṣu chidraṃ lakṣayeran parasya ca",
    "GE07mbh_12_u:084.045c": "mantriṇo mantramūlaṃ hi rājño rāṣṭraṃ vivardhate",
    "GE07mbh_12_u:084.046a": "nāsya chidraṃ paraḥ paśyec chidreṣu param anviyāt",
    "GE07mbh_12_u:084.046c": "gūhet kūrma ivāṅgāni rakṣed vivaram ātmanaḥ",
    "GE07mbh_12_u:084.047a": "mantragrāhā hi rājyasya mantriṇo ye manīṣiṇaḥ",
    "GE07mbh_12_u:084.047c": "mantrasaṃhanano rājā mantrāṅgānītaro janaḥ",
    "GE07mbh_12_u:084.048a": "rājyaṃ praṇidhimūlaṃ hi mantrasāraṃ pracakṣate",
    "GE07mbh_12_u:084.048c": "svāminaṃ tv anuvartanti vṛttyartham iha mantriṇaḥ",
    "GE07mbh_12_u:084.049a": "sa vinīya madakrodhau mānam īrṣyāṃ ca nirvṛtaḥ",
    "GE07mbh_12_u:084.049c": "nityaṃ pañcopadhātītair mantrayet saha mantribhiḥ",
    "GE07mbh_12_u:084.050a": "teṣāṃ trayāṇāṃ vividhaṃ vimarśaṃ; budhyeta cittaṃ viniveśya tatra",
    "GE07mbh_12_u:084.050c": "svaniścayaṃ taṃ paraniścayaṃ ca; nivedayed uttaramantrakāle",
    "GE07mbh_12_u:084.051a": "dharmārthakāmajñam upetya pṛcched; yukto guruṃ brāhmaṇam uttamārtham",
    "GE07mbh_12_u:084.051c": "niṣṭhā kṛtā tena yadā saha syāt; taṃ tatra mārgaṃ praṇayed asaktam",
    "GE07mbh_12_u:084.052a": "evaṃ sadā mantrayitavyam āhur; ye mantratattvārthaviniścayajñāḥ",
    "GE07mbh_12_u:084.052c": "tasmāt tvam evaṃ praṇayeḥ sadaiva; mantraṃ prajāsaṃgrahaṇe samartham",
    "GE07mbh_12_u:084.053a": "na vāmanāḥ kubjakṛśā na khañjā; nāndhā jaḍāḥ strī na napuṃsakaṃ ca",
    "GE07mbh_12_u:084.053c": "na cātra tiryaṅ na puro na paścān; nordhvaṃ na cādhaḥ pracareta kaś cit",
    "GE07mbh_12_u:084.054a": "āruhya vātāyanam eva śūnyaṃ; sthalaṃ prakāśaṃ kuśakāśahīnam",
    "GE07mbh_12_u:084.054c": "vāgaṅgadoṣān parihṛtya mantraṃ; saṃmantrayet kāryam ahīnakālam",
    "GE07mbh_12_u:085.001": "bhīṣma uvāca",
    "GE07mbh_12_u:085.001a": "atrāpy udāharantīmam itihāsaṃ purātanam",
    "GE07mbh_12_u:085.001c": "bṛhaspateś ca saṃvādaṃ śakrasya ca yudhiṣṭhira",
    "GE07mbh_12_u:085.002": "śakra uvāca",
    "GE07mbh_12_u:085.002a": "kiṃ svid ekapadaṃ brahman puruṣaḥ samyag ācaran",
    "GE07mbh_12_u:085.002c": "pramāṇaṃ sarvabhūtānāṃ yaśaś caivāpnuyān mahat",
    "GE07mbh_12_u:085.003": "bṛhaspatir uvāca",
    "GE07mbh_12_u:085.003a": "sāntvam ekapadaṃ śakra puruṣaḥ samyag ācaran",
    "GE07mbh_12_u:085.003c": "pramāṇaṃ sarvabhūtānāṃ yaśaś caivāpnuyān mahat",
    "GE07mbh_12_u:085.004a": "etad ekapadaṃ śakra",
    "GE07mbh_12_u:085.004c": "ācaran sarvabhūteṣu priyo bhavati sarvadā",
    "GE07mbh_12_u:085.005a": "yo hi nābhāṣate kiṃ cit satataṃ bhrukuṭīmukhaḥ",
    "GE07mbh_12_u:085.005c": "dveṣyo bhavati bhūtānāṃ sa sāntvam iha nācaran",
    "GE07mbh_12_u:085.006a": "yas tu pūrvam abhiprekṣya pūrvam evābhibhāṣate",
    "GE07mbh_12_u:085.006c": "smitapūrvābhibhāṣī ca tasya lokaḥ prasīdati",
    "GE07mbh_12_u:085.007a": "dānam eva hi sarvatra sāntvenānabhijalpitam",
    "GE07mbh_12_u:085.007c": "na prīṇayati bhūtāni nirvyañjanam ivāśanam",
    "GE07mbh_12_u:085.008a": "adātā hy api bhūtānāṃ madhurām īrayan giram",
    "GE07mbh_12_u:085.008c": "sarvalokam imaṃ śakra sāntvena kurute vaśe",
    "GE07mbh_12_u:085.009a": "tasmāt sāntvaṃ prakartavyaṃ daṇḍam ādhitsatām iha",
    "GE07mbh_12_u:085.009c": "phalaṃ ca janayaty evaṃ na cāsyodvijate janaḥ",
    "GE07mbh_12_u:085.010a": "sukṛtasya hi sāntvasya ślakṣṇasya madhurasya ca",
    "GE07mbh_12_u:085.010c": "samyag āsevyamānasya tulyaṃ jātu na vidyate",
    "GE07mbh_12_u:085.011": "bhīṣma uvāca",
    "GE07mbh_12_u:085.011a": "ity uktaḥ kṛtavān sarvaṃ tathā śakraḥ purodhasā",
    "GE07mbh_12_u:085.011c": "tathā tvam api kaunteya samyag etat samācara",
    "GE07mbh_12_u:086.001": "yudhiṣṭhira uvāca",
    "GE07mbh_12_u:086.001a": "kathaṃ svid iha rājendra pālayan pārthivaḥ prajāḥ",
    "GE07mbh_12_u:086.001c": "prati dharmaṃ viśeṣeṇa kīrtim āpnoti śāśvatīm",
    "GE07mbh_12_u:086.002": "bhīṣma uvāca",
    "GE07mbh_12_u:086.002a": "vyavahāreṇa śuddhena prajāpālanatatparaḥ",
    "GE07mbh_12_u:086.002c": "prāpya dharmaṃ ca kīrtiṃ ca lokāv āpnoty ubhau śuciḥ",
    "GE07mbh_12_u:086.003": "yudhiṣṭhira uvāca",
    "GE07mbh_12_u:086.003a": "kīdṛśaṃ vyavahāraṃ tu kaiś ca vyavaharen nṛpaḥ",
    "GE07mbh_12_u:086.003c": "etat pṛṣṭo mahāprājña yathāvad vaktum arhasi",
    "GE07mbh_12_u:086.004a": "ye caite pūrvakathitā guṇās te puruṣaṃ prati",
    "GE07mbh_12_u:086.004c": "naikasmin puruṣe hy ete vidyanta iti me matiḥ",
    "GE07mbh_12_u:086.005": "bhīṣma uvāca",
    "GE07mbh_12_u:086.005a": "evam etan mahāprājña yathā vadasi buddhimān",
    "GE07mbh_12_u:086.005c": "durlabhaḥ puruṣaḥ kaś cid ebhir guṇaguṇair yutaḥ",
    "GE07mbh_12_u:086.006a": "kiṃ tu saṃkṣepataḥ śīlaṃ prayatne neha durlabham",
    "GE07mbh_12_u:086.006c": "vakṣyāmi tu yathāmātyān yādṛśāṃś ca kariṣyasi",
    "GE07mbh_12_u:086.007a": "caturo brāhmaṇān vaidyān pragalbhān sāttvikāñ śucīn",
    "GE07mbh_12_u:086.007b-0207_01": "kṣatriyān daśa vāṣṭau vā balinaḥ śastrapāṇayaḥ",
    "GE07mbh_12_u:086.007b-0207_02": "vaiśyān vittena saṃpannān ekaviṃśatisaṃkhyayā",
    "GE07mbh_12_u:086.007c": "trīṃś ca śūdrān vinītāṃś ca śucīn karmaṇi pūrvake",
    "GE07mbh_12_u:086.008a": "aṣṭābhiś ca guṇair yuktaṃ sūtaṃ paurāṇikaṃ caret",
    "GE07mbh_12_u:086.008c": "pañcāśadvarṣavayasaṃ pragalbham anasūyakam",
    "GE07mbh_12_u:086.009a": "matismṛtisamāyuktaṃ vinītaṃ samadarśanam",
    "GE07mbh_12_u:086.009c": "kārye vivadamānānāṃ śaktam artheṣv alolupam",
    "GE07mbh_12_u:086.010a": "vivarjitānāṃ vyasanaiḥ sughoraiḥ saptabhir bhṛśam",
    "GE07mbh_12_u:086.010c": "aṣṭānāṃ mantriṇāṃ madhye mantraṃ rājopadhārayet",
    "GE07mbh_12_u:086.011a": "tataḥ saṃpreṣayed rāṣṭre rāṣṭrāyātha ca darśayet",
    "GE07mbh_12_u:086.011c": "anena vyavahāreṇa draṣṭavyās te prajāḥ sadā",
    "GE07mbh_12_u:086.012a": "na cāpi gūḍhaṃ kāryaṃ te grāhyaṃ kāryopaghātakam",
    "GE07mbh_12_u:086.012c": "kārye khalu vipanne tvāṃ so 'dharmas tāṃś ca pīḍayet",
    "GE07mbh_12_u:086.013a": "vidravec caiva rāṣṭraṃ te śyenāt pakṣigaṇā iva",
    "GE07mbh_12_u:086.013c": "parisravec ca satataṃ naur viśīrṇeva sāgare",
    "GE07mbh_12_u:086.014a": "prajāḥ pālayato 'samyag adharmeṇeha bhūpateḥ",
    "GE07mbh_12_u:086.014c": "hārdaṃ bhayaṃ saṃbhavati svargaś cāsya virudhyate",
    "GE07mbh_12_u:086.015a": "atha yo 'dharmataḥ pāti rājāmātyo 'tha vātmajaḥ",
    "GE07mbh_12_u:086.015c": "dharmāsane niyuktaḥ san dharmamūlaṃ nararṣabha",
    "GE07mbh_12_u:086.015d-0208_01": "svargaṃ yāti mahīpālo niyuktaiḥ sacivaiḥ saha",
    "GE07mbh_12_u:086.016a": "kāryeṣv adhikṛtāḥ samyag akurvanto nṛpānugāḥ",
    "GE07mbh_12_u:086.016c": "ātmānaṃ purataḥ kṛtvā yānty adhaḥ sahapārthivāḥ",
    "GE07mbh_12_u:086.017a": "balātkṛtānāṃ balibhiḥ kṛpaṇaṃ bahu jalpatām",
    "GE07mbh_12_u:086.017c": "nātho vai bhūmipo nityam anāthānāṃ nṛṇāṃ bhavet",
    "GE07mbh_12_u:086.018a": "tataḥ sākṣibalaṃ sādhu dvaidhe vādakṛtaṃ bhavet",
    "GE07mbh_12_u:086.018c": "asākṣikam anāthaṃ vā parīkṣyaṃ tad viśeṣataḥ",
    "GE07mbh_12_u:086.019a": "aparādhānurūpaṃ ca daṇḍaṃ pāpeṣu pātayet",
    "GE07mbh_12_u:086.019c": "udvejayed dhanair ṛddhān daridrān vadhabandhanaiḥ",
    "GE07mbh_12_u:086.020a": "vinayair api durvṛttān prahārair api pārthivaḥ",
    "GE07mbh_12_u:086.020c": "sāntvenopapradānena śiṣṭāṃś ca paripālayet",
    "GE07mbh_12_u:086.021a": "rājño vadhaṃ cikīrṣed yas tasya citro vadho bhavet",
    "GE07mbh_12_u:086.021c": "ājīvakasya stenasya varṇasaṃkarakasya ca",
    "GE07mbh_12_u:086.022a": "samyak praṇayato daṇḍaṃ bhūmipasya viśāṃ pate",
    "GE07mbh_12_u:086.022c": "yuktasya vā nāsty adharmo dharma eveha śāśvataḥ",
    "GE07mbh_12_u:086.023a": "kāmakāreṇa daṇḍaṃ tu yaḥ kuryād avicakṣaṇaḥ",
    "GE07mbh_12_u:086.023c": "sa ihākīrtisaṃyukto mṛto narakam āpnuyāt",
    "GE07mbh_12_u:086.024a": "na parasya śravād eva pareṣāṃ daṇḍam arpayet",
    "GE07mbh_12_u:086.024c": "āgamānugamaṃ kṛtvā badhnīyān mokṣayeta vā",
    "GE07mbh_12_u:086.025a": "na tu hanyān nṛpo jātu dūtaṃ kasyāṃ cid āpadi",
    "GE07mbh_12_u:086.025c": "dūtasya hantā nirayam āviśet sacivaiḥ saha",
    "GE07mbh_12_u:086.026a": "yathoktavādinaṃ dūtaṃ kṣatradharmarato nṛpaḥ",
    "GE07mbh_12_u:086.026c": "yo hanyāt pitaras tasya bhrūṇahatyām avāpnuyuḥ",
    "GE07mbh_12_u:086.027a": "kulīnaḥ śīlasaṃpanno vāgmī dakṣaḥ priyaṃvadaḥ",
    "GE07mbh_12_u:086.027c": "yathoktavādī smṛtimān dūtaḥ syāt saptabhir guṇaiḥ",
    "GE07mbh_12_u:086.028a": "etair eva guṇair yuktaḥ pratīhāro 'sya rakṣitā",
    "GE07mbh_12_u:086.028c": "śirorakṣaś ca bhavati guṇair etaiḥ samanvitaḥ",
    "GE07mbh_12_u:086.029a": "dharmārthaśāstratattvajñaḥ saṃdhivigrahako bhavet",
    "GE07mbh_12_u:086.029c": "matimān dhṛtimān dhīmān rahasyavinigūhitā",
    "GE07mbh_12_u:086.030a": "kulīnaḥ satyasaṃpannaḥ śakto 'mātyaḥ praśaṃsitaḥ",
    "GE07mbh_12_u:086.030c": "etair eva guṇair yuktas tathā senāpatir bhavet",
    "GE07mbh_12_u:086.031a": "vyūhayantrāyudhīyānāṃ tattvajño vikramānvitaḥ",
    "GE07mbh_12_u:086.031c": "varṣaśītoṣṇavātānāṃ sahiṣṇuḥ pararandhravit",
    "GE07mbh_12_u:086.032a": "viśvāsayet parāṃś caiva viśvasen na tu kasya cit",
    "GE07mbh_12_u:086.032c": "putreṣv api hi rājendra viśvāso na praśasyate",
    "GE07mbh_12_u:086.033a": "etac chāstrārthatattvaṃ tu tavākhyātaṃ mayānagha",
    "GE07mbh_12_u:086.033c": "aviśvāso narendrāṇāṃ guhyaṃ paramam ucyate",
    "GE07mbh_12_u:087.001": "yudhiṣṭhira uvāca",
    "GE07mbh_12_u:087.001a": "kathaṃvidhaṃ puraṃ rājā svayam āvastum arhati",
    "GE07mbh_12_u:087.001c": "kṛtaṃ vā kārayitvā vā tan me brūhi pitāmaha",
    "GE07mbh_12_u:087.002": "bhīṣma uvāca",
    "GE07mbh_12_u:087.002a": "yatra kaunteya vastavyaṃ saputrabhrātṛbandhunā",
    "GE07mbh_12_u:087.002c": "nyāyyaṃ tatra paripraṣṭuṃ guptiṃ vṛttiṃ ca bhārata",
    "GE07mbh_12_u:087.003a": "tasmāt te vartayiṣyāmi durgakarma viśeṣataḥ",
    "GE07mbh_12_u:087.003c": "śrutvā tathā vidhātavyam anuṣṭheyaṃ ca yatnataḥ",
    "GE07mbh_12_u:087.004a": "ṣaḍvidhaṃ durgam āsthāya purāṇy atha niveśayet",
    "GE07mbh_12_u:087.004c": "sarvasaṃpatpradhānaṃ yad bāhulyaṃ vāpi saṃbhavet",
    "GE07mbh_12_u:087.005a": "dhanvadurgaṃ mahīdurgaṃ giridurgaṃ tathaiva ca",
    "GE07mbh_12_u:087.005c": "manuṣyadurgam abdurgaṃ vanadurgaṃ ca tāni ṣaṭ",
    "GE07mbh_12_u:087.006a": "yat puraṃ durgasaṃpannaṃ dhānyāyudhasamanvitam",
    "GE07mbh_12_u:087.006c": "dṛḍhaprākāraparikhaṃ hastyaśvarathasaṃkulam",
    "GE07mbh_12_u:087.007a": "vidvāṃsaḥ śilpino yatra nicayāś ca susaṃcitāḥ",
    "GE07mbh_12_u:087.007c": "dhārmikaś ca jano yatra dākṣyam uttamam āsthitaḥ",
    "GE07mbh_12_u:087.008a": "ūrjasvinaranāgāśvaṃ catvarāpaṇaśobhitam",
    "GE07mbh_12_u:087.008c": "prasiddhavyavahāraṃ ca praśāntam akutobhayam",
    "GE07mbh_12_u:087.009a": "suprabhaṃ sānunādaṃ ca supraśastaniveśanam",
    "GE07mbh_12_u:087.009c": "śūrāḍhyajanasaṃpannaṃ brahmaghoṣānunāditam",
    "GE07mbh_12_u:087.010a": "samājotsavasaṃpannaṃ sadāpūjitadaivatam",
    "GE07mbh_12_u:087.010c": "vaśyāmātyabalo rājā tat puraṃ svayam āvaset",
    "GE07mbh_12_u:087.011a": "tatra kośaṃ balaṃ mitraṃ vyavahāraṃ ca vardhayet",
    "GE07mbh_12_u:087.011c": "pure janapade caiva sarvadoṣān nivartayet",
    "GE07mbh_12_u:087.012a": "bhāṇḍāgārāyudhāgāraṃ prayatnenābhivardhayet",
    "GE07mbh_12_u:087.012c": "nicayān vardhayet sarvāṃs tathā yantragadāgadān kāṣṭhalohatuṣāṅgāradāruśṛṅgāsthivaiṇavān",
    "GE07mbh_12_u:087.013c": "majjāsnehavasākṣaudram auṣadhagrāmam eva ca",
    "GE07mbh_12_u:087.014a": "śaṇaṃ sarjarasaṃ dhānyam āyudhāni śarāṃs tathā",
    "GE07mbh_12_u:087.014c": "carma snāyu tathā vetraṃ muñjabalbajadhanvanān",
    "GE07mbh_12_u:087.015a": "āśayāś codapānāś ca prabhūtasalilā varāḥ",
    "GE07mbh_12_u:087.015c": "niroddhavyāḥ sadā rājñā kṣīriṇaś ca mahīruhāḥ",
    "GE07mbh_12_u:087.016a": "satkṛtāś ca prayatnena ācāryartvikpurohitāḥ",
    "GE07mbh_12_u:087.016c": "maheṣvāsāḥ sthapatayaḥ sāṃvatsaracikitsakāḥ",
    "GE07mbh_12_u:087.017a": "prājñā medhāvino dāntā dakṣāḥ śūrā bahuśrutāḥ",
    "GE07mbh_12_u:087.017c": "kulīnāḥ sattvasaṃpannā yuktāḥ sarveṣu karmasu",
    "GE07mbh_12_u:087.018a": "pūjayed dhārmikān rājā nigṛhṇīyād adhārmikān",
    "GE07mbh_12_u:087.018c": "niyuñjyāc ca prayatnena sarvavarṇān svakarmasu",
    "GE07mbh_12_u:087.019a": "bāhyam ābhyantaraṃ caiva paurajānapadaṃ janam",
    "GE07mbh_12_u:087.019c": "cāraiḥ suviditaṃ kṛtvā tataḥ karma prayojayet",
    "GE07mbh_12_u:087.020a": "cārān mantraṃ ca kośaṃ ca mantraṃ caiva viśeṣataḥ",
    "GE07mbh_12_u:087.020c": "anutiṣṭhet svayaṃ rājā sarvaṃ hy atra pratiṣṭhitam",
    "GE07mbh_12_u:087.021a": "udāsīnārimitrāṇāṃ sarvam eva cikīrṣitam",
    "GE07mbh_12_u:087.021c": "pure janapade caiva jñātavyaṃ cāracakṣuṣā",
    "GE07mbh_12_u:087.022a": "tatas tathā vidhātavyaṃ sarvam evāpramādataḥ",
    "GE07mbh_12_u:087.022c": "bhaktān pujayatā nityaṃ dviṣataś ca nigṛhṇatā",
    "GE07mbh_12_u:087.023a": "yaṣṭavyaṃ kratubhir nityaṃ dātavyaṃ cāpy apīḍayā",
    "GE07mbh_12_u:087.023c": "prajānāṃ rakṣaṇaṃ kāryaṃ na kāryaṃ karma garhitam",
    "GE07mbh_12_u:087.024a": "kṛpaṇānāthavṛddhānāṃ vidhavānāṃ ca yoṣitām",
    "GE07mbh_12_u:087.024c": "yogakṣemaṃ ca vṛttiṃ ca nityam eva prakalpayet",
    "GE07mbh_12_u:087.025a": "āśrameṣu yathākālaṃ celabhājanabhojanam",
    "GE07mbh_12_u:087.025c": "sadaivopahared rājā satkṛtyānavamanya ca",
    "GE07mbh_12_u:087.026a": "ātmānaṃ sarvakāryāṇi tāpase rājyam eva ca",
    "GE07mbh_12_u:087.026c": "nivedayet prayatnena tiṣṭhet prahvaś ca sarvadā",
    "GE07mbh_12_u:087.027a": "sarvārthatyāginaṃ rājā kule jātaṃ bahuśrutam",
    "GE07mbh_12_u:087.027c": "pūjayet tādṛśaṃ dṛṣṭvā",
    "GE07mbh_12_u:087.028a": "tasmin kurvīta viśvāsaṃ rājā kasyāṃ cid āpadi",
    "GE07mbh_12_u:087.028c": "tāpaseṣu hi viśvāsam api kurvanti dasyavaḥ",
    "GE07mbh_12_u:087.029a": "tasmin nidhīn ādadhīta prajñāṃ paryādadīta ca",
    "GE07mbh_12_u:087.029c": "na cāpy abhīkṣṇaṃ seveta bhṛśaṃ vā pratipūjayet",
    "GE07mbh_12_u:087.030a": "anyaḥ kāryaḥ svarāṣṭreṣu pararāṣṭreṣu cāparaḥ",
    "GE07mbh_12_u:087.030c": "aṭavīṣv aparaḥ kāryaḥ sāmantanagareṣu ca",
    "GE07mbh_12_u:087.031a": "teṣu satkārasaṃskārān saṃvibhāgāṃś ca kārayet",
    "GE07mbh_12_u:087.031c": "pararāṣṭrāṭavīstheṣu yathā svaviṣaye tathā",
    "GE07mbh_12_u:087.032a": "te kasyāṃ cid avasthāyāṃ śaraṇaṃ śaraṇārthine",
    "GE07mbh_12_u:087.032c": "rājñe dadyur yathākāmaṃ tāpasāḥ saṃśitavratāḥ",
    "GE07mbh_12_u:087.033a": "eṣa te lakṣaṇoddeśaḥ saṃkṣepeṇa prakīrtitaḥ",
    "GE07mbh_12_u:087.033c": "yādṛśaṃ nagaraṃ rājā svayam āvastum arhati",
    "GE07mbh_12_u:088.001": "yudhiṣṭhira uvāca",
    "GE07mbh_12_u:088.001a": "rāṣṭraguptiṃ ca me rājan rāṣṭrasyaiva ca saṃgraham",
    "GE07mbh_12_u:088.001c": "samyag jijñāsamānāya prabrūhi bharatarṣabha",
    "GE07mbh_12_u:088.002": "bhīṣma uvāca",
    "GE07mbh_12_u:088.002a": "rāṣṭraguptiṃ ca te samyag rāṣṭrasyaiva ca saṃgraham",
    "GE07mbh_12_u:088.002c": "hanta sarvaṃ pravakṣyāmi tattvam ekamanāḥ śṛṇu",
    "GE07mbh_12_u:088.003a": "grāmasyādhipatiḥ kāryo daśagrāmyas tathāparaḥ",
    "GE07mbh_12_u:088.003c": "dviguṇāyāḥ śatasyaivaṃ sahasrasya ca kārayet",
    "GE07mbh_12_u:088.004a": "grāme yān grāmadoṣāṃś ca grāmikaḥ paripālayet",
    "GE07mbh_12_u:088.004c": "tān brūyād daśapāyāsau sa tu viṃśatipāya vai",
    "GE07mbh_12_u:088.004d-0209_01": "tān ācakṣīta daśine daśako viṃśine punaḥ",
    "GE07mbh_12_u:088.005a": "so 'pi viṃśatyadhipatir vṛttaṃ jānapade jane",
    "GE07mbh_12_u:088.005c": "grāmāṇāṃ śatapālāya sarvam eva nivedayet",
    "GE07mbh_12_u:088.006a": "yāni grāmīṇabhojyāni grāmikas tāny upāśnuyāt",
    "GE07mbh_12_u:088.006c": "daśapas tena bhartavyas tenāpi dviguṇādhipaḥ",
    "GE07mbh_12_u:088.006d-0210_01": "daśinena vibhaktavyo daśinā viṃśatis tathā",
    "GE07mbh_12_u:088.007a": "grāmaṃ grāmaśatādhyakṣo bhoktum arhati satkṛtaḥ",
    "GE07mbh_12_u:088.007c": "mahāntaṃ bharataśreṣṭha susphītajanasaṃkulam",
    "GE07mbh_12_u:088.007e": "tatra hy anekam āyattaṃ rājño bhavati bhārata",
    "GE07mbh_12_u:088.008a": "śākhānagaram arhas tu sahasrapatir uttamam",
    "GE07mbh_12_u:088.008c": "dhānyahairaṇyabhogena bhoktuṃ rāṣṭriya udyataḥ",
    "GE07mbh_12_u:088.009a": "tathā yad grāmakṛtyaṃ syād grāmikṛtyaṃ ca te svayam",
    "GE07mbh_12_u:088.009c": "dharmajñaḥ sacivaḥ kaś cit tat prapaśyed atandritaḥ",
    "GE07mbh_12_u:088.010a": "nagare nagare ca syād ekaḥ sarvārthacintakaḥ",
    "GE07mbh_12_u:088.010c": "uccaiḥsthāne ghorarūpo nakṣatrāṇām iva grahaḥ",
    "GE07mbh_12_u:088.010e": "bhavet sa tān parikrāmet sarvān eva sadā svayam",
    "GE07mbh_12_u:088.010f-0211_01": "teṣāṃ vṛttaṃ pariṇayet kaś cid rāṣṭreṣu taccaraḥ",
    "GE07mbh_12_u:088.010f-0211_02": "jighāṃsavaḥ pāpakāmāḥ parasvādāyinaḥ śaṭhāḥ",
    "GE07mbh_12_u:088.010f-0211_03": "rakṣābhyadhikṛtā nāma tebhyo rakṣed imāḥ prajāḥ",
    "GE07mbh_12_u:088.011a": "vikrayaṃ krayam adhvānaṃ bhaktaṃ ca saparivyayam",
    "GE07mbh_12_u:088.011c": "yogakṣemaṃ ca saṃprekṣya vaṇijaḥ kārayet karān",
    "GE07mbh_12_u:088.012a": "utpattiṃ dānavṛttiṃ ca śilpaṃ saṃprekṣya cāsakṛt",
    "GE07mbh_12_u:088.012c": "śilpapratikarān eva śilpinaḥ prati kārayet",
    "GE07mbh_12_u:088.013a": "uccāvacakarā nyāyyāḥ pūrvarājñāṃ yudhiṣṭhira",
    "GE07mbh_12_u:088.013c": "yathā yathā na hīyeraṃs tathā kuryān mahīpatiḥ",
    "GE07mbh_12_u:088.014a": "phalaṃ karma ca saṃprekṣya tataḥ sarvaṃ prakalpayet",
    "GE07mbh_12_u:088.014c": "phalaṃ karma ca nirhetu na kaś cit saṃpravartayet",
    "GE07mbh_12_u:088.015a": "yathā rājā ca kartā ca syātāṃ karmaṇi bhāginau",
    "GE07mbh_12_u:088.015c": "samavekṣya tathā rājñā praṇeyāḥ satataṃ karāḥ",
    "GE07mbh_12_u:088.016a": "nocchindyād ātmano mūlaṃ pareṣāṃ vāpi tṛṣṇayā",
    "GE07mbh_12_u:088.016c": "īhādvārāṇi saṃrudhya rājā saṃprītidarśanaḥ",
    "GE07mbh_12_u:088.017a": "pradviṣanti parikhyātaṃ rājānam atikhādinam",
    "GE07mbh_12_u:088.017c": "pradviṣṭasya kutaḥ śreyaḥ saṃpriyo labhate priyam",
    "GE07mbh_12_u:088.018a": "vatsaupamyena dogdhavyaṃ rāṣṭram akṣīṇabuddhinā",
    "GE07mbh_12_u:088.018c": "bhṛto vatso jātabalaḥ pīḍāṃ sahati bhārata",
    "GE07mbh_12_u:088.019a": "na karma kurute vatso bhṛśaṃ dugdho yudhiṣṭhira",
    "GE07mbh_12_u:088.019c": "rāṣṭram apy atidugdhaṃ hi na karma kurute mahat",
    "GE07mbh_12_u:088.020a": "yo rāṣṭram anugṛhṇāti parigṛhya svayaṃ nṛpaḥ",
    "GE07mbh_12_u:088.020c": "saṃjātam upajīvan sa labhate sumahat phalam",
    "GE07mbh_12_u:088.021a": "āpadarthaṃ hi nicayān rājāna iha cinvate",
    "GE07mbh_12_u:088.021c": "rāṣṭraṃ ca kośabhūtaṃ syāt kośo veśmagatas tathā",
    "GE07mbh_12_u:088.022a": "paurajānapadān sarvān saṃśritopāśritāṃs tathā",
    "GE07mbh_12_u:088.022c": "yathāśakty anukampeta sarvān abhyantarān api",
    "GE07mbh_12_u:088.023a": "bāhyaṃ janaṃ bhedayitvā bhoktavyo madhyamaḥ sukham",
    "GE07mbh_12_u:088.023c": "evaṃ na saṃprakupyante janāḥ sukhitaduḥkhitāḥ",
    "GE07mbh_12_u:088.024a": "prāg eva tu karādānam anubhāṣya punaḥ punaḥ",
    "GE07mbh_12_u:088.024c": "saṃnipatya svaviṣaye bhayaṃ rāṣṭre pradarśayet",
    "GE07mbh_12_u:088.025a": "iyam āpat samutpannā paracakrabhayaṃ mahat",
    "GE07mbh_12_u:088.025c": "api nāntāya kalpeta veṇor iva phalāgamaḥ",
    "GE07mbh_12_u:088.026a": "arayo me samutthāya bahubhir dasyubhiḥ saha",
    "GE07mbh_12_u:088.026c": "idam ātmavadhāyaiva rāṣṭram icchanti bādhitum",
    "GE07mbh_12_u:088.027a": "asyām āpadi ghorāyāṃ saṃprāpte dāruṇe bhaye",
    "GE07mbh_12_u:088.027c": "paritrāṇāya bhavatāṃ prārthayiṣye dhanāni vaḥ",
    "GE07mbh_12_u:088.028a": "pratidāsye ca bhavatāṃ sarvaṃ cāhaṃ bhayakṣaye",
    "GE07mbh_12_u:088.028c": "nārayaḥ pratidāsyanti yad dhareyur balād itaḥ",
    "GE07mbh_12_u:088.029a": "kalatram āditaḥ kṛtvā naśyet svaṃ svayam eva hi",
    "GE07mbh_12_u:088.029c": "api cet putradārārtham arthasaṃcaya iṣyate",
    "GE07mbh_12_u:088.030a": "nandāmi vaḥ prabhāvena putrāṇām iva codaye",
    "GE07mbh_12_u:088.030c": "yathāśakty anugṛhṇāmi rāṣṭrasyāpīḍayā ca vaḥ",
    "GE07mbh_12_u:088.031a": "āpatsv eva ca voḍhavyaṃ bhavadbhiḥ sadgavair iva",
    "GE07mbh_12_u:088.031c": "na vaḥ priyataraṃ kāryaṃ dhanaṃ kasyāṃ cid āpadi",
    "GE07mbh_12_u:088.032a": "iti vācā madhurayā ślakṣṇayā sopacārayā",
    "GE07mbh_12_u:088.032c": "svaraśmīn abhyavasṛjed yugam ādāya kālavit",
    "GE07mbh_12_u:088.033a": "pracāraṃ bhṛtyabharaṇaṃ vyayaṃ gogrāmato bhayam",
    "GE07mbh_12_u:088.033c": "yogakṣemaṃ ca saṃprekṣya gominaḥ kārayet karān",
    "GE07mbh_12_u:088.034a": "upekṣitā hi naśyeyur gomino 'raṇyavāsinaḥ",
    "GE07mbh_12_u:088.034c": "tasmāt teṣu viśeṣeṇa mṛdupūrvaṃ samācaret",
    "GE07mbh_12_u:088.035a": "sāntvanaṃ rakṣaṇaṃ dānam avasthā cāpy abhīkṣṇaśaḥ",
    "GE07mbh_12_u:088.035c": "gomināṃ pārtha kartavyaṃ saṃvibhāgāḥ priyāṇi ca",
    "GE07mbh_12_u:088.036a": "ajasram upayoktavyaṃ phalaṃ gomiṣu sarvataḥ",
    "GE07mbh_12_u:088.036c": "prabhāvayati rāṣṭraṃ ca vyavahāraṃ kṛṣiṃ tathā",
    "GE07mbh_12_u:088.037a": "tasmād gomiṣu yatnena prītiṃ kuryād vicakṣaṇaḥ",
    "GE07mbh_12_u:088.037c": "dayāvān apramattaś ca karān saṃpraṇayan mṛdūn",
    "GE07mbh_12_u:088.038a": "sarvatra kṣemacaraṇaṃ sulabhaṃ tāta gomibhiḥ",
    "GE07mbh_12_u:088.038c": "na hy ataḥ sadṛśaṃ kiṃ cid dhanam asti yudhiṣṭhira",
    "GE07mbh_12_u:089.001": "yudhiṣṭhira uvāca",
    "GE07mbh_12_u:089.001a": "yadā rājā samartho 'pi kośārthī syān mahāmate",
    "GE07mbh_12_u:089.001c": "kathaṃ pravarteta tadā tan me brūhi pitāmaha",
    "GE07mbh_12_u:089.002": "bhīṣma uvāca",
    "GE07mbh_12_u:089.002a": "yathādeśaṃ yathākālam api caiva yathābalam",
    "GE07mbh_12_u:089.002c": "anuśiṣyāt prajā rājā dharmārthī taddhite rataḥ",
    "GE07mbh_12_u:089.003a": "yathā tāsāṃ ca manyeta śreya ātmana eva ca",
    "GE07mbh_12_u:089.003c": "tathā dharmyāṇi sarvāṇi rājā rāṣṭre pravartayet",
    "GE07mbh_12_u:089.004a": "madhudohaṃ duhed rāṣṭraṃ bhramarān na vipātayet",
    "GE07mbh_12_u:089.004c": "vatsāpekṣī duhec caiva stanāṃś ca na vikuṭṭayet",
    "GE07mbh_12_u:089.005a": "jalaukāvat pibed rāṣṭraṃ mṛdunaiva narādhipa",
    "GE07mbh_12_u:089.005c": "vyāghrīva ca haret putram adaṣṭvā mā pated iti",
    "GE07mbh_12_u:089.005d-0212_01": "yathā śalyakavān ākhuḥ padaṃ dhūnayate sadā",
    "GE07mbh_12_u:089.005d-0212_02": "atīkṣṇenābhyupāyena tathā rāṣṭraṃ samāpibet",
    "GE07mbh_12_u:089.006a": "alpenālpena deyena vardhamānaṃ pradāpayet",
    "GE07mbh_12_u:089.006c": "tato bhūyas tato bhūyaḥ kāmaṃ vṛddhiṃ samācaret",
    "GE07mbh_12_u:089.007a": "damayann iva damyānāṃ śaśvad bhāraṃ pravardhayet",
    "GE07mbh_12_u:089.007c": "mṛdupūrvaṃ prayatnena pāśān abhyavahārayet",
    "GE07mbh_12_u:089.008a": "sakṛt pāśāvakīrṇās te na bhaviṣyanti durdamāḥ",
    "GE07mbh_12_u:089.008c": "ucitenaiva bhoktavyās te bhaviṣyanti yatnataḥ",
    "GE07mbh_12_u:089.009a": "tasmāt sarvasamārambho durlabhaḥ puruṣavrajaḥ",
    "GE07mbh_12_u:089.009c": "yathāmukhyān sāntvayitvā bhoktavya itaro janaḥ",
    "GE07mbh_12_u:089.010a": "tatas tān bhedayitvātha",
    "GE07mbh_12_u:089.010c": "bhuñjīta sāntvayitvaiva yathāsukham ayatnataḥ",
    "GE07mbh_12_u:089.011a": "na cāsthāne na cākāle karān ebhyo 'nupātayet",
    "GE07mbh_12_u:089.011c": "ānupūrvyeṇa sāntvena yathākālaṃ yathāvidhi",
    "GE07mbh_12_u:089.012a": "upāyān prabravīmy etān na me māyā vivakṣitā",
    "GE07mbh_12_u:089.012c": "anupāyena damayan prakopayati vājinaḥ",
    "GE07mbh_12_u:089.013a": "pānāgārāṇi veśāś ca veśaprāpaṇikās tathā",
    "GE07mbh_12_u:089.013c": "kuśīlavāḥ sakitavā ye cānye ke cid īdṛśāḥ",
    "GE07mbh_12_u:089.014a": "niyamyāḥ sarva evaite ye rāṣṭrasyopaghātakāḥ",
    "GE07mbh_12_u:089.014c": "ete rāṣṭre hi tiṣṭhanto bādhante bhadrikāḥ prajāḥ",
    "GE07mbh_12_u:089.015a": "na kena cid yācitavyaḥ kaś cit kiṃ cid anāpadi",
    "GE07mbh_12_u:089.015c": "iti vyavasthā bhūtānāṃ purastān manunā kṛtā",
    "GE07mbh_12_u:089.016a": "sarve tathā na jīveyur na kuryuḥ karma ced iha",
    "GE07mbh_12_u:089.016c": "sarva eva trayo lokā na bhaveyur asaṃśayam",
    "GE07mbh_12_u:089.017a": "prabhur niyamane rājā ya etān na niyacchati",
    "GE07mbh_12_u:089.017c": "bhuṅkte sa tasya pāpasya caturbhāgam iti śrutiḥ",
    "GE07mbh_12_u:089.017d-0213_01": "bhoktā tasya tu pāpasya sukṛtasya yathā tathā",
    "GE07mbh_12_u:089.017d-0214_01": "niyantavyā sadā rājñā pāpā ye syur narādhipa",
    "GE07mbh_12_u:089.017d-0214_02": "kṛtapāpas tv asau rājā ya etān na niyacchati",
    "GE07mbh_12_u:089.017e": "tathā kṛtasya dharmasya caturbhāgam upāśnute",
    "GE07mbh_12_u:089.018a": "sthānāny etāni saṃgamya prasaṅge bhūtināśanaḥ",
    "GE07mbh_12_u:089.018c": "kāmaprasaktaḥ puruṣaḥ kim akāryaṃ vivarjayet",
    "GE07mbh_12_u:089.018d-0215_01": "madyamāṃsaparasvāni tathā dārā dhanāni ca",
    "GE07mbh_12_u:089.018d-0215_02": "āhared rāgavaśagas tathā śāstraṃ pradarśayet",
    "GE07mbh_12_u:089.019a": "āpady eva tu yāceran yeṣāṃ nāsti parigrahaḥ",
    "GE07mbh_12_u:089.019c": "dātavyaṃ dharmatas tebhyas tv anukrośād dayārthinā",
    "GE07mbh_12_u:089.020a": "mā te rāṣṭre yācanakā mā te bhūyuś ca dasyavaḥ",
    "GE07mbh_12_u:089.020c": "iṣṭādātāra evaite naite bhūtasya bhāvakāḥ",
    "GE07mbh_12_u:089.021a": "ye bhūtāny anugṛhṇanti vardhayanti ca ye prajāḥ",
    "GE07mbh_12_u:089.021c": "te te rāṣṭre pravartantāṃ mā bhūtānām abhāvakāḥ",
    "GE07mbh_12_u:089.022a": "daṇḍyās te ca mahārāja dhanādānaprayojanāḥ",
    "GE07mbh_12_u:089.022c": "prayogaṃ kārayeyus tān yathā balikarāṃs tathā",
    "GE07mbh_12_u:089.023a": "kṛṣigorakṣyavāṇijyaṃ yac cānyat kiṃ cid īdṛśam",
    "GE07mbh_12_u:089.023c": "puruṣaiḥ kārayet karma bahubhiḥ saha karmibhiḥ",
    "GE07mbh_12_u:089.024a": "naraś cet kṛṣigorakṣyaṃ vāṇijyaṃ cāpy anuṣṭhitaḥ",
    "GE07mbh_12_u:089.024c": "saṃśayaṃ labhate kiṃ cit tena rājā vigarhyate",
    "GE07mbh_12_u:089.025a": "dhaninaḥ pūjayen nityaṃ yānācchādanabhojanaiḥ",
    "GE07mbh_12_u:089.025c": "vaktavyāś cānugṛhṇīdhvaṃ pūjāḥ saha mayeti ha",
    "GE07mbh_12_u:089.026a": "aṅgam etan mahad rājñāṃ dhanino nāma bhārata",
    "GE07mbh_12_u:089.026c": "kakudaṃ sarvabhūtānāṃ dhanastho nātra saṃśayaḥ",
    "GE07mbh_12_u:089.027a": "prājñaḥ śūro dhanasthaś ca svām dhārmika eva ca",
    "GE07mbh_12_u:089.027c": "tapasvī satyavādī ca buddhimāṃś cābhirakṣati",
    "GE07mbh_12_u:089.028a": "tasmād eteṣu sarveṣu prītimān bhava pārthiva",
    "GE07mbh_12_u:089.028c": "satyam ārjavam akrodham ānṛśaṃsyaṃ ca pālaya",
    "GE07mbh_12_u:089.029a": "evaṃ daṇḍaṃ ca kośaṃ ca mitraṃ bhūmiṃ ca lapsyase",
    "GE07mbh_12_u:089.029c": "satyārjavaparo rājan mitrakośasamanvitaḥ",
    "GE07mbh_12_u:090.001": "bhīṣma uvāca",
    "GE07mbh_12_u:090.001a": "vanaspatīn bhakṣyaphalān na chindyur viṣaye tava",
    "GE07mbh_12_u:090.001c": "brāhmaṇānāṃ mūlaphalaṃ dharmyam āhur manīṣiṇaḥ",
    "GE07mbh_12_u:090.002a": "brāhmaṇebhyo 'tiriktaṃ ca bhuñjīrann itare janāḥ",
    "GE07mbh_12_u:090.002c": "na brāhmaṇoparodhena hared anyaḥ kathaṃ cana",
    "GE07mbh_12_u:090.003a": "vipraś cet tyāgam ātiṣṭhed ākhyāyāvṛttikarśitaḥ",
    "GE07mbh_12_u:090.003c": "parikalpyāsya vṛttiḥ syāt sadārasya narādhipa",
    "GE07mbh_12_u:090.004a": "sa cen nopanivarteta vācyo brāhmaṇasaṃsadi",
    "GE07mbh_12_u:090.004c": "kasminn idānīṃ maryādām ayaṃ lokaḥ kariṣyati",
    "GE07mbh_12_u:090.005a": "asaṃśayaṃ nivarteta na ced vakṣyaty ataḥ param",
    "GE07mbh_12_u:090.005c": "pūrvaṃ parokṣaṃ kartavyam etat kaunteya śāsanam",
    "GE07mbh_12_u:090.006a": "āhur etaj janā brahman na caitac chraddadhāmy aham",
    "GE07mbh_12_u:090.006c": "nimantryaś ca bhaved bhogair avṛttyā cet tadācaret",
    "GE07mbh_12_u:090.007a": "kṛṣigorakṣyavāṇijyaṃ lokānām iha jīvanam",
    "GE07mbh_12_u:090.007c": "ūrdhvaṃ caiva trayī vidyā sā bhūtān bhāvayaty uta",
    "GE07mbh_12_u:090.008a": "tasyāṃ prayatamānāyāṃ ye syus tatparipanthinaḥ",
    "GE07mbh_12_u:090.008c": "dasyavas tadvadhāyeha brahmā kṣatram athāsṛjat",
    "GE07mbh_12_u:090.009a": "śatrūñ jahi prajā rakṣa yajasva kratubhir nṛpa",
    "GE07mbh_12_u:090.009c": "yudhyasva samare vīro bhūtvā kauravanandana",
    "GE07mbh_12_u:090.010a": "saṃrakṣyān pālayed rājā yaḥ sa rājāryakṛttamaḥ",
    "GE07mbh_12_u:090.010c": "ye ke cit tān na rakṣanti tair artho nāsti kaś cana",
    "GE07mbh_12_u:090.011a": "sadaiva rājñā boddhavyaṃ sarvalokād yudhiṣṭhira",
    "GE07mbh_12_u:090.011c": "tasmād dhetor hi bhuñjīta manuṣyān eva mānavaḥ",
    "GE07mbh_12_u:090.012a": "antarebhyaḥ parān rakṣan parebhyaḥ punar antarān",
    "GE07mbh_12_u:090.012c": "parān parebhyaḥ svān svebhyaḥ sarvān pālaya nityadā",
    "GE07mbh_12_u:090.013a": "ātmānaṃ sarvato rakṣan rājā rakṣeta medinīm",
    "GE07mbh_12_u:090.013c": "ātmamūlam idaṃ sarvam āhur hi viduṣo janāḥ",
    "GE07mbh_12_u:090.014a": "kiṃ chidraṃ ko 'nuṣaṅgo me kiṃ vāsty avinipātitam",
    "GE07mbh_12_u:090.014c": "kuto mām āsraved doṣa iti nityaṃ vicintayet",
    "GE07mbh_12_u:090.014d-0216_01": "atītadivase vṛttaṃ praśaṃsanti na vā punaḥ",
    "GE07mbh_12_u:090.015a": "guptaiś cārair anumataiḥ pṛthivīm anucārayet",
    "GE07mbh_12_u:090.015c": "sunītaṃ yadi me vṛttaṃ praśaṃsanti na vā punaḥ",
    "GE07mbh_12_u:090.015e": "kaccid rocej janapade kaccid rāṣṭre ca me yaśaḥ",
    "GE07mbh_12_u:090.016a": "dharmajñānāṃ dhṛtimatāṃ saṃgrāmeṣv apalāyinām",
    "GE07mbh_12_u:090.016c": "rāṣṭraṃ ca ye 'nujīvanti ye ca rājño 'nujīvinaḥ",
    "GE07mbh_12_u:090.017a": "amātyānāṃ ca sarveṣāṃ madhyasthānāṃ ca sarvaśaḥ",
    "GE07mbh_12_u:090.017c": "ye ca tvābhipraśaṃseyur nindeyur atha vā punaḥ",
    "GE07mbh_12_u:090.017e": "sarvān supariṇītāṃs tān kārayeta yudhiṣṭhira",
    "GE07mbh_12_u:090.018a": "ekāntena hi sarveṣāṃ na śakyaṃ tāta rocitum",
    "GE07mbh_12_u:090.018c": "mitrāmitram atho madhyaṃ sarvabhūteṣu bhārata",
    "GE07mbh_12_u:090.019a": "tulyabāhubalānāṃ ca guṇair api niṣevinām",
    "GE07mbh_12_u:090.019c": "kathaṃ syād adhikaḥ kaś cit sa tu bhuñjīta mānavān",
    "GE07mbh_12_u:090.020a": "ye carā hy acarān adyur adaṃṣṭrān daṃṣṭriṇas tathā",
    "GE07mbh_12_u:090.020c": "āśīviṣā iva kruddhā bhujagā bhujagān iva",
    "GE07mbh_12_u:090.021a": "etebhyaś cāpramattaḥ syāt sadā yatto yudhiṣṭhira",
    "GE07mbh_12_u:090.021c": "bhāruṇḍasadṛśā hy ete nipatanti pramādyataḥ",
    "GE07mbh_12_u:090.022a": "kaccit te vaṇijo rāṣṭre nodvijante karārditāḥ",
    "GE07mbh_12_u:090.022c": "krīṇanto bahu vālpena kāntārakṛtaniśramāḥ",
    "GE07mbh_12_u:090.023a": "kaccit kṛṣikarā rāṣṭraṃ na jahaty atipīḍitāḥ",
    "GE07mbh_12_u:090.023c": "ye vahanti dhuraṃ rājñāṃ saṃbharantītarān api",
    "GE07mbh_12_u:090.024a": "ito dattena jīvanti devāḥ pitṛgaṇās tathā",
    "GE07mbh_12_u:090.024c": "manuṣyoragarakṣāṃsi vayāṃsi paśavas tathā",
    "GE07mbh_12_u:090.025a": "eṣā te rāṣṭravṛttiś ca rāṣṭraguptiś ca bhārata",
    "GE07mbh_12_u:090.025c": "etam evārtham āśritya bhūyo vakṣyāmi pāṇḍava",
    "GE07mbh_12_u:091.001": "bhīṣma uvāca",
    "GE07mbh_12_u:091.001a": "yān aṅgirāḥ kṣatradharmān utathyo brahmavittamaḥ",
    "GE07mbh_12_u:091.001c": "māndhātre yauvanāśvāya prītimān abhyabhāṣata",
    "GE07mbh_12_u:091.002a": "sa yathānuśaśāsainam utathyo brahmavittamaḥ",
    "GE07mbh_12_u:091.002c": "tat te sarvaṃ pravakṣyāmi nikhilena yudhiṣṭhira",
    "GE07mbh_12_u:091.003": "utathya uvāca",
    "GE07mbh_12_u:091.003a": "dharmāya rājā bhavati na kāmakaraṇāya tu",
    "GE07mbh_12_u:091.003c": "māndhātar evaṃ jānīhi rājā lokasya rakṣitā",
    "GE07mbh_12_u:091.004a": "rājā carati vai dharmaṃ devatvāyaiva gacchati",
    "GE07mbh_12_u:091.004c": "na ced dharmaṃ sa carati narakāyaiva gacchati",
    "GE07mbh_12_u:091.005a": "dharme tiṣṭhanti bhūtāni dharmo rājani tiṣṭhati",
    "GE07mbh_12_u:091.005c": "taṃ rājā sādhu yaḥ śāsti sa rājā pṛthivīpatiḥ",
    "GE07mbh_12_u:091.006a": "rājā paramadharmātmā lakṣmīvān pāpa ucyate",
    "GE07mbh_12_u:091.006c": "devāś ca garhāṃ gacchanti dharmo nāstīti cocyate",
    "GE07mbh_12_u:091.007a": "adharme vartamānānām arthasiddhiḥ pradṛśyate",
    "GE07mbh_12_u:091.007c": "tad eva maṅgalaṃ sarvaṃ lokaḥ samanuvartate",
    "GE07mbh_12_u:091.008a": "ucchidyate dharmavṛttam adharmo vartate mahān",
    "GE07mbh_12_u:091.008c": "bhayam āhur divārātraṃ yadā pāpo na vāryate",
    "GE07mbh_12_u:091.008d-0217_01": "mamedam iti nedaṃ ca sādhūnāṃ tāta dharmataḥ",
    "GE07mbh_12_u:091.008d-0217_02": "naiva vyavasthā bhavati yadā pāpo na vāryate",
    "GE07mbh_12_u:091.008d-0217_03": "naiva bhāryā na paśavo na kṣetraṃ na niveśanam",
    "GE07mbh_12_u:091.008d-0217_04": "saṃdṛśyeta manuṣyāṇāṃ yadā pāpabalaṃ bhavet",
    "GE07mbh_12_u:091.008d-0217_05": "devāḥ pūjāṃ na jānanti na svadhāṃ pitaras tathā",
    "GE07mbh_12_u:091.008d-0217_06": "na pūjyante hy atithayo yadā pāpo na vāryate",
    "GE07mbh_12_u:091.009a": "na vedān anuvartanti vratavanto dvijātayaḥ",
    "GE07mbh_12_u:091.009c": "na yajñāṃs tanvate viprā yadā pāpo na vāryate",
    "GE07mbh_12_u:091.010a": "vadhyānām iva sarveṣāṃ mano bhavati vihvalam",
    "GE07mbh_12_u:091.010c": "manuṣyāṇāṃ mahārāja yadā pāpo na vāryate",
    "GE07mbh_12_u:091.011a": "ubhau lokāv abhiprekṣya rājānam ṛṣayaḥ svayam",
    "GE07mbh_12_u:091.011c": "asṛjan sumahad bhūtam ayaṃ dharmo bhaviṣyati",
    "GE07mbh_12_u:091.012a": "yasmin dharmo virājeta taṃ rājānaṃ pracakṣate",
    "GE07mbh_12_u:091.012c": "yasmin vilīyate dharmas taṃ devā vṛṣalaṃ viduḥ",
    "GE07mbh_12_u:091.013a": "vṛṣo hi bhagavān dharmo yas tasya kurute hy alam",
    "GE07mbh_12_u:091.013c": "vṛṣalaṃ taṃ vidur devās tasmād dharmaṃ na lopayet",
    "GE07mbh_12_u:091.014a": "dharme vardhati vardhanti sarvabhūtāni sarvadā",
    "GE07mbh_12_u:091.014c": "tasmin hrasati hīyante tasmād dharmaṃ pravardhayet",
    "GE07mbh_12_u:091.015a": "dhanāt sravati dharmo hi dhāraṇād veti niścayaḥ",
    "GE07mbh_12_u:091.015c": "akāryāṇāṃ manuṣyendra sa sīmāntakaraḥ smṛtaḥ",
    "GE07mbh_12_u:091.016a": "prabhavārthaṃ hi bhūtānāṃ dharmaḥ sṛṣṭaḥ svayaṃbhuvā",
    "GE07mbh_12_u:091.016c": "tasmāt pravardhayed dharmaṃ prajānugrahakāraṇāt",
    "GE07mbh_12_u:091.017a": "tasmād dhi rājaśārdūla dharmaḥ śreṣṭha iti smṛtaḥ",
    "GE07mbh_12_u:091.017c": "sa rājā yaḥ prajāḥ śāsti sādhukṛt puruṣarṣabhaḥ",
    "GE07mbh_12_u:091.018a": "kāmakrodhāv anādṛtya dharmam evānupālayet",
    "GE07mbh_12_u:091.018c": "dharmaḥ śreyaskaratamo rājñāṃ bharatasattama",
    "GE07mbh_12_u:091.019a": "dharmasya brāhmaṇā yonis tasmāt tān pūjayet sadā",
    "GE07mbh_12_u:091.019c": "brāhmaṇānāṃ ca māndhātaḥ kāmān kuryād amatsarī",
    "GE07mbh_12_u:091.020a": "teṣāṃ hy akāmakaraṇād rājñaḥ saṃjāyate bhayam",
    "GE07mbh_12_u:091.020c": "mitrāṇi ca na vardhante tathāmitrībhavanty api",
    "GE07mbh_12_u:091.020d-0218_01": "śatravo hy api mitrāṇi tadā mitraṃ bhavanty api",
    "GE07mbh_12_u:091.021a": "brāhmaṇān vai tadāsūyād yadā vairocano baliḥ",
    "GE07mbh_12_u:091.021c": "athāsmāc chrīr apākrāmad yāsminn āsīt pratāpinī",
    "GE07mbh_12_u:091.022a": "tatas tasmād apakramya sāgacchat pākaśāsanam",
    "GE07mbh_12_u:091.022c": "atha so 'nvatapat paścāc chriyaṃ dṛṣṭvā puraṃdare",
    "GE07mbh_12_u:091.023a": "etat phalam asūyāyā abhimānasya cābhibho",
    "GE07mbh_12_u:091.023c": "tasmād budhyasva māndhātar mā tvā jahyāt pratāpinī",
    "GE07mbh_12_u:091.024a": "darpo nāma śriyaḥ putro jajñe 'dharmād iti śrutiḥ",
    "GE07mbh_12_u:091.024c": "tena devāsurā rājan nītāḥ subahuśo vaśam",
    "GE07mbh_12_u:091.025a": "rājarṣayaś ca bahavas tasmād budhyasva pārthiva",
    "GE07mbh_12_u:091.025c": "rājā bhavati taṃ jitvā dāsas tena parājitaḥ",
    "GE07mbh_12_u:091.026a": "sa yathā darpasahitam adharmaṃ nānusevase",
    "GE07mbh_12_u:091.026c": "tathā vartasva māndhātaś ciraṃ cet sthātum icchasi",
    "GE07mbh_12_u:091.027a": "mattāt pramattāt pogaṇḍād unmattāc ca viśeṣataḥ",
    "GE07mbh_12_u:091.027c": "tadabhyāsād upāvartād ahitānāṃ ca sevanāt",
    "GE07mbh_12_u:091.028a": "nigṛhītād amātyāc ca strībhyaś caiva viśeṣataḥ",
    "GE07mbh_12_u:091.028c": "parvatād viṣamād durgād dhastino 'śvāt sarīsṛpāt",
    "GE07mbh_12_u:091.029a": "etebhyo nityayattaḥ syān naktaṃcaryāṃ ca varjayet",
    "GE07mbh_12_u:091.029c": "atyāyaṃ cātimānaṃ ca dambhaṃ krodhaṃ ca varjayet",
    "GE07mbh_12_u:091.030a": "avijñātāsu ca strīṣu klībāsu svairiṇīṣu ca",
    "GE07mbh_12_u:091.030c": "parabhāryāsu kanyāsu nācaren maithunaṃ nṛpaḥ",
    "GE07mbh_12_u:091.031a": "kuleṣu pāparakṣāṃsi jāyante varṇasaṃkarāt",
    "GE07mbh_12_u:091.031c": "apumāṃso 'ṅgahīnāś ca sthūlajihvā vicetasaḥ",
    "GE07mbh_12_u:091.032a": "ete cānye ca jāyante yadā rājā pramādyati",
    "GE07mbh_12_u:091.032c": "tasmād rājñā viśeṣeṇa vartitavyaṃ prajāhite",
    "GE07mbh_12_u:091.033a": "kṣatriyasya pramattasya doṣaḥ saṃjāyate mahān",
    "GE07mbh_12_u:091.033c": "adharmāḥ saṃpravartante prajāsaṃkarakārakāḥ",
    "GE07mbh_12_u:091.034a": "aśīte vidyate śītaṃ śīte śītaṃ na vidyate",
    "GE07mbh_12_u:091.034c": "avṛṣṭir ativṛṣṭiś ca vyādhiś cāviśati prajāḥ",
    "GE07mbh_12_u:091.035a": "nakṣatrāṇy upatiṣṭhanti grahā ghorās tathāpare",
    "GE07mbh_12_u:091.035c": "utpātāś cātra dṛśyante bahavo rājanāśanāḥ",
    "GE07mbh_12_u:091.036a": "arakṣitātmā yo rājā prajāś cāpi na rakṣati",
    "GE07mbh_12_u:091.036c": "prajāś ca tasya kṣīyante tāś ca so 'nu vinaśyati",
    "GE07mbh_12_u:091.037a": "dvāv ādadāte hy ekasya dvayoś ca bahavo 'pare",
    "GE07mbh_12_u:091.037c": "kumāryaḥ saṃpralupyante tadāhur nṛpadūṣaṇam",
    "GE07mbh_12_u:091.038a": "mamaitad iti naikasya manuṣyeṣv avatiṣṭhate",
    "GE07mbh_12_u:091.038c": "tyaktvā dharmaṃ yadā rājā pramādam anutiṣṭhati",
    "GE07mbh_12_u:092.001": "utathya uvāca",
    "GE07mbh_12_u:092.001a": "kālavarṣī ca parjanyo dharmacārī ca pārthivaḥ",
    "GE07mbh_12_u:092.001c": "saṃpad yadaiṣā bhavati sā bibharti sukhaṃ prajāḥ",
    "GE07mbh_12_u:092.002a": "yo na jānāti nirhantuṃ vastrāṇāṃ rajako malam",
    "GE07mbh_12_u:092.002c": "raktāni vā śodhayituṃ yathā nāsti tathaiva saḥ",
    "GE07mbh_12_u:092.003a": "evam eva dvijendrāṇāṃ kṣatriyāṇāṃ viśām api",
    "GE07mbh_12_u:092.003c": "śūdrāś caturṇāṃ varṇānāṃ nānākarmasv avasthitāḥ",
    "GE07mbh_12_u:092.004a": "karma śūdre kṛṣir vaiśye daṇḍanītiś ca rājani",
    "GE07mbh_12_u:092.004c": "brahmacaryaṃ tapo mantrāḥ satyaṃ cāpi dvijātiṣu",
    "GE07mbh_12_u:092.005a": "teṣāṃ yaḥ kṣatriyo veda vastrāṇām iva śodhanam",
    "GE07mbh_12_u:092.005c": "śīladoṣān vinirhantuṃ sa pitā sa prajāpatiḥ",
    "GE07mbh_12_u:092.006a": "kṛtaṃ tretā dvāparaś ca kaliś ca bharatarṣabha",
    "GE07mbh_12_u:092.006c": "rājavṛttāni sarvāṇi rājaiva yugam ucyate",
    "GE07mbh_12_u:092.007a": "cāturvarṇyaṃ tathā vedāś cāturāśramyam eva ca",
    "GE07mbh_12_u:092.007c": "sarvaṃ pramuhyate hy etad yadā rājā pramādyati",
    "GE07mbh_12_u:092.007d-0219_01": "agnitretā trayī vidyā yajñāś ca sahadakṣiṇāḥ",
    "GE07mbh_12_u:092.007d-0219_02": "sarva eva pramādyanti yadā rājā pramādyati",
    "GE07mbh_12_u:092.008a": "rājaiva kartā bhūtānāṃ rājaiva ca vināśakaḥ",
    "GE07mbh_12_u:092.008c": "dharmātmā yaḥ sa kartā syād adharmātmā vināśakaḥ",
    "GE07mbh_12_u:092.009a": "rājño bhāryāś ca putrāś ca bāndhavāḥ suhṛdas tathā",
    "GE07mbh_12_u:092.009c": "sametya sarve śocanti yadā rājā pramādyati",
    "GE07mbh_12_u:092.010a": "hastino 'śvāś ca gāvaś cāpy uṣṭrāśvataragardabhāḥ",
    "GE07mbh_12_u:092.010c": "adharmavṛtte nṛpatau sarve sīdanti pārthiva",
    "GE07mbh_12_u:092.011a": "durbalārthaṃ balaṃ sṛṣṭaṃ dhātrā māndhātar ucyate",
    "GE07mbh_12_u:092.011c": "abalaṃ tan mahad bhūtaṃ yasmin sarvaṃ pratiṣṭhitam",
    "GE07mbh_12_u:092.012a": "yac ca bhūtaṃ sa bhajate bhūtā ye ca tadanvayāḥ",
    "GE07mbh_12_u:092.012c": "adharmasthe hi nṛpatau sarve sīdanti pārthiva",
    "GE07mbh_12_u:092.013a": "durbalasya hi yac cakṣur muner āśīviṣasya ca",
    "GE07mbh_12_u:092.013c": "aviṣahyatamaṃ manye mā sma durbalam āsadaḥ",
    "GE07mbh_12_u:092.014a": "durbalāṃs tāta budhyethā nityam evāvimānitān",
    "GE07mbh_12_u:092.014c": "mā tvāṃ durbalacakṣūṃṣi pradaheyuḥ sabāndhavam",
    "GE07mbh_12_u:092.015a": "na hi durbaladagdhasya kule kiṃ cit prarohati",
    "GE07mbh_12_u:092.015c": "āmūlaṃ nirdahaty eva mā sma durbalam āsadaḥ",
    "GE07mbh_12_u:092.016a": "abalaṃ vai balāc chreyo yac cātibalavad balam",
    "GE07mbh_12_u:092.016c": "balasyābaladagdhasya na kiṃ cid avaśiṣyate",
    "GE07mbh_12_u:092.017a": "vimānito hatotkruṣṭas trātāraṃ cen na vindati",
    "GE07mbh_12_u:092.017c": "amānuṣakṛtas tatra daṇḍo hanti narādhipam",
    "GE07mbh_12_u:092.018a": "mā sma tāta bale stheyā bādhiṣṭhā māpi durbalam",
    "GE07mbh_12_u:092.018c": "mā tvā durbalacakṣūṃṣi dhakṣyanty agnir ivāśrayam",
    "GE07mbh_12_u:092.019a": "yāni mithyābhiśastānāṃ patanty aśrūṇi rodatām",
    "GE07mbh_12_u:092.019c": "tāni putrān paśūn ghnanti teṣāṃ mithyābhiśāsatām",
    "GE07mbh_12_u:092.020a": "yadi nātmani putreṣu na cet pautreṣu naptṛṣu",
    "GE07mbh_12_u:092.020c": "na hi pāpaṃ kṛtaṃ karma sadyaḥ phalati gaur iva",
    "GE07mbh_12_u:092.021a": "yatrābalo vadhyamānas trātāraṃ nādhigacchati",
    "GE07mbh_12_u:092.021c": "mahān daivakṛtas tatra daṇḍaḥ patati dāruṇaḥ",
    "GE07mbh_12_u:092.022a": "yuktā yadā jānapadā bhikṣante brāhmaṇā iva",
    "GE07mbh_12_u:092.022c": "abhīkṣṇaṃ bhikṣudoṣeṇa rājānaṃ ghnanti tādṛśāḥ",
    "GE07mbh_12_u:092.023a": "rājño yadā janapade bahavo rājapūruṣāḥ",
    "GE07mbh_12_u:092.023c": "anayenopavartante tad rājñaḥ kilbiṣaṃ mahat",
    "GE07mbh_12_u:092.024a": "yadā yuktā nayanty arthān kāmād arthavaśena vā",
    "GE07mbh_12_u:092.024c": "kṛpaṇaṃ yācamānānāṃ tad rājño vaiśasaṃ mahat",
    "GE07mbh_12_u:092.025a": "mahāvṛkṣo jāyate vardhate ca; taṃ caiva bhūtāni samāśrayanti",
    "GE07mbh_12_u:092.025c": "yadā vṛkṣaś chidyate dahyate vā; tadāśrayā aniketā bhavanti",
    "GE07mbh_12_u:092.026a": "yadā rāṣṭre dharmam agryaṃ caranti; saṃskāraṃ vā rājaguṇaṃ bruvāṇāḥ",
    "GE07mbh_12_u:092.026c": "tair evādharmaś carito dharmamohāt; tūrṇaṃ jahyāt sukṛtaṃ duṣkṛtaṃ ca",
    "GE07mbh_12_u:092.027a": "yatra pāpā jñāyamānāś caranti; satāṃ kalir vindati tatra rājñaḥ",
    "GE07mbh_12_u:092.027c": "yadā rājā śāsti narān naśiṣyān; na tad rājyaṃ vardhate bhūmipāla",
    "GE07mbh_12_u:092.028a": "yaś cāmātyaṃ mānayitvā yathārhaṃ; mantre ca yuddhe ca nṛpo niyuñjyāt",
    "GE07mbh_12_u:092.028c": "pravardhate tasya rāṣṭraṃ nṛpasya; bhuṅkte mahīṃ cāpy akhilāṃ cirāya",
    "GE07mbh_12_u:092.029a": "atrāpi sukṛtaṃ karma vācaṃ caiva subhāṣitām",
    "GE07mbh_12_u:092.029c": "samīkṣya pūjayan rājā dharmaṃ prāpnoty anuttamam",
    "GE07mbh_12_u:092.030a": "saṃvibhajya yadā bhuṅkte na cānyān avamanyate",
    "GE07mbh_12_u:092.030c": "nihanti balinaṃ dṛptaṃ sa rājño dharma ucyate",
    "GE07mbh_12_u:092.031a": "trāyate hi yadā sarvaṃ vācā kāyena karmaṇā",
    "GE07mbh_12_u:092.031c": "putrasyāpi na mṛṣyec ca sa rājño dharma ucyate",
    "GE07mbh_12_u:092.031d-0220_01": "saṃvibhajya yadā bhuṅkte nṛpatir durbalān narān",
    "GE07mbh_12_u:092.031d-0220_02": "tadā bhavanti balinaḥ sa rājño dharma ucyate",
    "GE07mbh_12_u:092.031d-0221_01": "yadā rakṣati rāṣṭrāṇi yadā dasyūn apohati",
    "GE07mbh_12_u:092.031d-0221_02": "yadā jayati saṃgrāme sa rājño dharma ucyate",
    "GE07mbh_12_u:092.031d-0222_01": "pāpam ācarato yatra karmaṇā vyāhṛtena vā",
    "GE07mbh_12_u:092.031d-0222_02": "priyasyāpi na mṛṣyeta sa rājño dharma ucyate",
    "GE07mbh_12_u:092.032a": "yadā śāraṇikān rājā putravat parirakṣati",
    "GE07mbh_12_u:092.032c": "bhinatti na ca maryādāṃ sa rājño dharma ucyate",
    "GE07mbh_12_u:092.033a": "yadāptadakṣiṇair yajñair yajate śraddhayānvitaḥ",
    "GE07mbh_12_u:092.033c": "kāmadveṣāv anādṛtya sa rājño dharma ucyate",
    "GE07mbh_12_u:092.034a": "kṛpaṇānāthavṛddhānāṃ yadāśru vyapamārṣṭi vai",
    "GE07mbh_12_u:092.034c": "harṣaṃ saṃjanayan nṝṇāṃ sa rājño dharma ucyate",
    "GE07mbh_12_u:092.035a": "vivardhayati mitrāṇi tathārīṃś cāpakarṣati",
    "GE07mbh_12_u:092.035c": "saṃpūjayati sādhūṃś ca sa rājño dharma ucyate",
    "GE07mbh_12_u:092.036a": "satyaṃ pālayati prāptyā nityaṃ bhūmiṃ prayacchati",
    "GE07mbh_12_u:092.036c": "pūjayaty atithīn bhṛtyān sa rājño dharma ucyate",
    "GE07mbh_12_u:092.037a": "nigrahānugrahau cobhau yatra syātāṃ pratiṣṭhitau",
    "GE07mbh_12_u:092.037c": "asmiṃl loke pare caiva rājā tat prāpnute phalam",
    "GE07mbh_12_u:092.038a": "yamo rājā dhārmikāṇāṃ māndhātaḥ parameśvaraḥ",
    "GE07mbh_12_u:092.038c": "saṃyacchan bhavati prāṇān nasaṃyacchaṃs tu pāpakaḥ",
    "GE07mbh_12_u:092.039a": "ṛtvikpurohitācāryān satkṛtyānavamanya ca",
    "GE07mbh_12_u:092.039c": "yadā samyak pragṛhṇāti sa rājño dharma ucyate",
    "GE07mbh_12_u:092.040a": "yamo yacchati bhūtāni sarvāṇy evāviśeṣataḥ",
    "GE07mbh_12_u:092.040c": "tasya rājñānukartavyaṃ yantavyā vidhivat prajāḥ",
    "GE07mbh_12_u:092.041a": "sahasrākṣeṇa rājā hi sarva evopamīyate",
    "GE07mbh_12_u:092.041c": "sa paśyati hi yaṃ dharmaṃ sa dharmaḥ puruṣarṣabha",
    "GE07mbh_12_u:092.042a": "apramādena śikṣethāḥ kṣamāṃ buddhiṃ dhṛtiṃ matim",
    "GE07mbh_12_u:092.042c": "bhūtānāṃ sattvajijñāsāṃ sādhv asādhu ca sarvadā",
    "GE07mbh_12_u:092.043a": "saṃgrahaḥ sarvabhūtānāṃ dānaṃ ca madhurā ca vāk",
    "GE07mbh_12_u:092.043c": "paurajānapadāś caiva goptavyāḥ svā yathā prajāḥ",
    "GE07mbh_12_u:092.044a": "na jātv adakṣo nṛpatiḥ prajāḥ śaknoti rakṣitum",
    "GE07mbh_12_u:092.044c": "bhāro hi sumahāṃs tāta rājyaṃ nāma suduṣkaram",
    "GE07mbh_12_u:092.045a": "tad daṇḍavin nṛpaḥ prājñaḥ śūraḥ śaknoti rakṣitum",
    "GE07mbh_12_u:092.045c": "na hi śakyam adaṇḍena klībenābuddhināpi vā",
    "GE07mbh_12_u:092.046a": "abhirūpaiḥ kule jātair dakṣair bhaktair bahuśrutaiḥ",
    "GE07mbh_12_u:092.046c": "sarvā buddhīḥ parīkṣethās tāpasāśramiṇām api",
    "GE07mbh_12_u:092.047a": "tatas tvaṃ sarvabhūtānāṃ dharmaṃ vetsyasi vai param",
    "GE07mbh_12_u:092.047c": "svadeśe paradeśe vā na te dharmo vinaśyati",
    "GE07mbh_12_u:092.048a": "dharmaś cārthaś ca kāmaś ca dharma evottaro bhavet",
    "GE07mbh_12_u:092.048c": "asmiṃl loke pare caiva dharmavit sukham edhate",
    "GE07mbh_12_u:092.049a": "tyajanti dārān prāṇāṃś ca manuṣyāḥ pratipūjitāḥ",
    "GE07mbh_12_u:092.049c": "saṃgrahaś caiva bhūtānāṃ dānaṃ ca madhurā ca vāk",
    "GE07mbh_12_u:092.050a": "apramādaś ca śaucaṃ ca tāta bhūtikaraṃ mahat",
    "GE07mbh_12_u:092.050c": "etebhyaś caiva māndhātaḥ satataṃ mā pramādithāḥ",
    "GE07mbh_12_u:092.051a": "apramatto bhaved rājā chidradarśī parātmanoḥ",
    "GE07mbh_12_u:092.051c": "nāsya chidraṃ paraḥ paśyec chidreṣu param anviyāt",
    "GE07mbh_12_u:092.052a": "etad vṛttaṃ vāsavasya yamasya varuṇasya ca",
    "GE07mbh_12_u:092.052c": "rājarṣīṇāṃ ca sarveṣāṃ tat tvam apy anupālaya",
    "GE07mbh_12_u:092.053a": "tat kuruṣva mahārāja vṛttaṃ rājarṣisevitam",
    "GE07mbh_12_u:092.053c": "ātiṣṭha divyaṃ panthānam ahnāya bharatarṣabha",
    "GE07mbh_12_u:092.054a": "dharmavṛttaṃ hi rājānaṃ pretya ceha ca bhārata",
    "GE07mbh_12_u:092.054c": "devarṣipitṛgandharvāḥ kīrtayanty amitaujasaḥ",
    "GE07mbh_12_u:092.055": "bhīṣma uvāca",
    "GE07mbh_12_u:092.055a": "sa evam ukto māndhātā tenotathyena bhārata",
    "GE07mbh_12_u:092.055c": "kṛtavān aviśaṅkas tad ekaḥ prāpa ca medinīm",
    "GE07mbh_12_u:092.056a": "bhavān api tathā samyaṅ māndhāteva mahīpatiḥ",
    "GE07mbh_12_u:092.056c": "dharmaṃ kṛtvā mahīṃ rakṣan svarge sthānam avāpsyasi",
    "GE07mbh_12_u:093.001": "yudhiṣṭhira uvāca",
    "GE07mbh_12_u:093.001a": "kathaṃ dharme sthātum icchan rājā varteta dhārmikaḥ",
    "GE07mbh_12_u:093.001c": "pṛcchāmi tvā kuruśreṣṭha tan me brūhi pitāmaha",
    "GE07mbh_12_u:093.002": "bhīṣma uvāca",
    "GE07mbh_12_u:093.002a": "atrāpy udāharantīmam itihāsaṃ purātanam",
    "GE07mbh_12_u:093.002c": "gītaṃ dṛṣṭārthatattvena vāmadevena dhīmatā",
    "GE07mbh_12_u:093.003a": "rājā vasumanā nāma kausalyo balavāñ śuciḥ",
    "GE07mbh_12_u:093.003c": "maharṣiṃ paripapraccha vāmadevaṃ yaśasvinam",
    "GE07mbh_12_u:093.004a": "dharmārthasahitaṃ vākyaṃ bhagavann anuśādhi mām",
    "GE07mbh_12_u:093.004c": "yena vṛttena vai tiṣṭhan na cyaveyaṃ svadharmataḥ",
    "GE07mbh_12_u:093.005a": "tam abravīd vāmadevas tapasvī japatāṃ varaḥ",
    "GE07mbh_12_u:093.005c": "hemavarṇam upāsīnaṃ yayātim iva nāhuṣam",
    "GE07mbh_12_u:093.006a": "dharmam evānuvartasva na dharmād vidyate param",
    "GE07mbh_12_u:093.006c": "dharme sthitā hi rājāno jayanti pṛthivīm imām",
    "GE07mbh_12_u:093.007a": "arthasiddheḥ paraṃ dharmaṃ manyate yo mahīpatiḥ",
    "GE07mbh_12_u:093.007c": "ṛtāṃ ca kurute buddhiṃ sa dharmeṇa virocate",
    "GE07mbh_12_u:093.008a": "adharmadarśī yo rājā balād eva pravartate",
    "GE07mbh_12_u:093.008c": "kṣipram evāpayāto 'smād ubhau prathamamadhyamau",
    "GE07mbh_12_u:093.009a": "asatpāpiṣṭhasacivo vadhyo lokasya dharmahā",
    "GE07mbh_12_u:093.009c": "sahaiva parivāreṇa kṣipram evāvasīdati",
    "GE07mbh_12_u:093.010a": "arthānām ananuṣṭhātā kāmacārī vikatthanaḥ",
    "GE07mbh_12_u:093.010c": "api sarvāṃ mahīṃ labdhvā kṣipram eva vinaśyati",
    "GE07mbh_12_u:093.011a": "athādadānaḥ kalyāṇam anasūyur jitendriyaḥ",
    "GE07mbh_12_u:093.011c": "vardhate matimān rājā srotobhir iva sāgaraḥ",
    "GE07mbh_12_u:093.012a": "na pūrṇo 'smīti manyeta dharmataḥ kāmato 'rthataḥ",
    "GE07mbh_12_u:093.012c": "buddhito mitrataś cāpi satataṃ vasudhādhipaḥ",
    "GE07mbh_12_u:093.013a": "eteṣv eva hi sarveṣu lokayātrā pratiṣṭhitā",
    "GE07mbh_12_u:093.013c": "etāni śṛṇvaṃl labhate yaśaḥ kīrtiṃ śriyaḥ prajāḥ",
    "GE07mbh_12_u:093.014a": "evaṃ yo dharmasaṃrambhī dharmārthaparicintakaḥ",
    "GE07mbh_12_u:093.014c": "arthān samīkṣyārabhate sa dhruvaṃ mahad aśnute",
    "GE07mbh_12_u:093.015a": "adātā hy anatisneho daṇḍenāvartayan prajāḥ",
    "GE07mbh_12_u:093.015c": "sāhasaprakṛtī rājā kṣipram eva vinaśyati",
    "GE07mbh_12_u:093.016a": "atha pāpaṃ kṛtaṃ buddhyā na ca paśyaty abuddhimān",
    "GE07mbh_12_u:093.016c": "akīrtyāpi samāyukto mṛto narakam aśnute",
    "GE07mbh_12_u:093.017a": "atha mānayitur dātuḥ śuklasya rasavedinaḥ",
    "GE07mbh_12_u:093.017c": "vyasanaṃ svam ivotpannaṃ vijighāṃsanti mānavāḥ",
    "GE07mbh_12_u:093.018a": "yasya nāsti gurur dharme na cānyān anupṛcchati",
    "GE07mbh_12_u:093.018c": "sukhatantro 'rthalābheṣu na ciraṃ mahad aśnute",
    "GE07mbh_12_u:093.019a": "gurupradhāno dharmeṣu svayam arthānvavekṣitā",
    "GE07mbh_12_u:093.019c": "dharmapradhāno lokeṣu suciraṃ mahad aśnute",
    "GE07mbh_12_u:094.001": "vāmadeva uvāca",
    "GE07mbh_12_u:094.001a": "yatrādharmaṃ praṇayate durbale balavattaraḥ",
    "GE07mbh_12_u:094.001c": "tāṃ vṛttim upajīvanti ye bhavanti tadanvayāḥ",
    "GE07mbh_12_u:094.002a": "rājānam anuvartante taṃ pāpābhipravartakam",
    "GE07mbh_12_u:094.002c": "avinītamanuṣyaṃ tat kṣipraṃ rāṣṭraṃ vinaśyati",
    "GE07mbh_12_u:094.003a": "yad vṛttim upajīvanti prakṛtisthasya mānavāḥ",
    "GE07mbh_12_u:094.003c": "tad eva viṣamasthasya svajano 'pi na mṛṣyate",
    "GE07mbh_12_u:094.004a": "sāhasaprakṛtir yatra kurute kiṃ cid ulbaṇam",
    "GE07mbh_12_u:094.004c": "aśāstralakṣaṇo rājā kṣipram eva vinaśyati",
    "GE07mbh_12_u:094.005a": "yo 'tyantācaritāṃ vṛttiṃ kṣatriyo nānuvartate",
    "GE07mbh_12_u:094.005c": "jitānām ajitānāṃ ca kṣatradharmād apaiti saḥ",
    "GE07mbh_12_u:094.006a": "dviṣantaṃ kṛtakarmāṇaṃ gṛhītvā nṛpatī raṇe",
    "GE07mbh_12_u:094.006c": "yo na mānayate dveṣāt kṣatradharmād apaiti saḥ",
    "GE07mbh_12_u:094.007a": "śaktaḥ syāt sumukho rājā kuryāt kāruṇyam āpadi",
    "GE07mbh_12_u:094.007c": "priyo bhavati bhūtānāṃ na ca vibhraśyate śriyaḥ",
    "GE07mbh_12_u:094.008a": "apriyaṃ yasya kurvīta bhūyas tasya priyaṃ caret",
    "GE07mbh_12_u:094.008c": "nacireṇa priyaḥ sa syād yo 'priyaḥ priyam ācaret",
    "GE07mbh_12_u:094.009a": "mṛṣāvādaṃ pariharet kuryāt priyam ayācitaḥ",
    "GE07mbh_12_u:094.009b-0223_01": "śreyaso lakṣaṇaṃ caitad vikramo yatra dṛśyate",
    "GE07mbh_12_u:094.009b-0223_02": "kīrtipradhāno yaś ca syāt samaye yaś ca tiṣṭhati",
    "GE07mbh_12_u:094.009b-0223_03": "samarthān pūjayed yaś ca na spardheta ca yaś ca taiḥ",
    "GE07mbh_12_u:094.009c": "na ca kāmān na saṃrambhān na dveṣād dharmam utsṛjet",
    "GE07mbh_12_u:094.009d-0224_01": "amāyayaiva varteta na ca satyaṃ tyajed budhaḥ",
    "GE07mbh_12_u:094.009d-0224_02": "damaṃ dharmaṃ ca śīlaṃ ca kṣatradharmaṃ prajāhitam",
    "GE07mbh_12_u:094.010a": "nāpatrapeta praśneṣu nābhibhavyāṃ giraṃ sṛjet",
    "GE07mbh_12_u:094.010c": "na tvareta na cāsūyet tathā saṃgṛhyate paraḥ",
    "GE07mbh_12_u:094.011a": "priye nātibhṛśaṃ hṛṣyed apriye na ca saṃjvaret",
    "GE07mbh_12_u:094.011c": "na muhyed arthakṛcchreṣu prajāhitam anusmaran",
    "GE07mbh_12_u:094.012a": "yaḥ priyaṃ kurute nityaṃ guṇato vasudhādhipaḥ",
    "GE07mbh_12_u:094.012c": "tasya karmāṇi sidhyanti na ca saṃtyajyate śriyā",
    "GE07mbh_12_u:094.013a": "nivṛttaṃ pratikūlebhyo vartamānam anupriye",
    "GE07mbh_12_u:094.013c": "bhaktaṃ bhajeta nṛpatis tad vai vṛttaṃ satām iha",
    "GE07mbh_12_u:094.014a": "aprakīrṇendriyaṃ prājñam atyantānugataṃ śucim",
    "GE07mbh_12_u:094.014c": "śaktaṃ caivānuraktaṃ ca yuñjyān mahati karmaṇi",
    "GE07mbh_12_u:094.015a": "evam eva guṇair yukto yo na rajyati bhūmipam",
    "GE07mbh_12_u:094.015c": "bhartur artheṣv asūyantaṃ na taṃ yuñjīta karmaṇi",
    "GE07mbh_12_u:094.016a": "mūḍham aindriyakaṃ lubdham anāryacaritaṃ śaṭham",
    "GE07mbh_12_u:094.016c": "anatītopadhaṃ hiṃsraṃ durbuddhim abahuśrutam",
    "GE07mbh_12_u:094.017a": "tyaktopāttaṃ madyarataṃ dyūtastrīmṛgayāparam",
    "GE07mbh_12_u:094.017c": "kārye mahati yo yuñjyād dhīyate sa nṛpaḥ śriyaḥ",
    "GE07mbh_12_u:094.018a": "rakṣitātmā tu yo rājā rakṣyān yaś cānurakṣati",
    "GE07mbh_12_u:094.018c": "prajāś ca tasya vardhante dhruvaṃ ca mahad aśnute",
    "GE07mbh_12_u:094.019a": "ye ke cid bhūmipatayas tān sarvān anvavekṣayet",
    "GE07mbh_12_u:094.019c": "suhṛdbhir anabhikhyātais tena rājā na riṣyate",
    "GE07mbh_12_u:094.020a": "apakṛtya balasthasya dūrastho 'smīti nāśvaset",
    "GE07mbh_12_u:094.020c": "śyenānucaritair hy ete nipatanti pramādyataḥ",
    "GE07mbh_12_u:094.021a": "dṛḍhamūlas tv aduṣṭātmā viditvā balam ātmanaḥ",
    "GE07mbh_12_u:094.021c": "abalān abhiyuñjīta na tu ye balavattarāḥ",
    "GE07mbh_12_u:094.022a": "vikrameṇa mahīṃ labdhvā prajā dharmeṇa pālayan",
    "GE07mbh_12_u:094.022c": "āhave nidhanaṃ kuryād rājā dharmaparāyaṇaḥ",
    "GE07mbh_12_u:094.023a": "maraṇāntam idaṃ sarvaṃ neha kiṃ cid anāmayam",
    "GE07mbh_12_u:094.023c": "tasmād dharme sthito rājā prajā dharmeṇa pālayet",
    "GE07mbh_12_u:094.024a": "rakṣādhikaraṇaṃ yuddhaṃ tathā dharmānuśāsanam",
    "GE07mbh_12_u:094.024c": "mantracintyaṃ sukhaṃ kāle pañcabhir vardhate mahī",
    "GE07mbh_12_u:094.025a": "etāni yasya guptāni sa rājā rājasattama",
    "GE07mbh_12_u:094.025c": "satataṃ vartamāno 'tra rājā bhuṅkte mahīm imām",
    "GE07mbh_12_u:094.026a": "naitāny ekena śakyāni sātatyenānvavekṣitum",
    "GE07mbh_12_u:094.026c": "eteṣv āptān pratiṣṭhāpya rājā bhuṅkte mahīṃ ciram",
    "GE07mbh_12_u:094.027a": "dātāraṃ saṃvibhaktāraṃ mārdavopagataṃ śucim",
    "GE07mbh_12_u:094.027c": "asaṃtyaktamanuṣyaṃ ca taṃ janāḥ kurvate priyam",
    "GE07mbh_12_u:094.028a": "yas tu niḥśreyasaṃ jñātvā jñānaṃ tat pratipadyate",
    "GE07mbh_12_u:094.028c": "ātmano matam utsṛjya taṃ loko 'nuvidhīyate",
    "GE07mbh_12_u:094.029a": "yo 'rthakāmasya vacanaṃ prātikūlyān na mṛṣyate",
    "GE07mbh_12_u:094.029c": "śṛṇoti pratikūlāni vimanā nacirād iva",
    "GE07mbh_12_u:094.030a": "agrāmyacaritāṃ buddhim atyantaṃ yo na budhyate",
    "GE07mbh_12_u:094.030c": "jitānām ajitānāṃ ca kṣatradharmād apaiti saḥ",
    "GE07mbh_12_u:094.031a": "mukhyān amātyān yo hitvā nihīnān kurute priyān",
    "GE07mbh_12_u:094.031c": "sa vai vyasanam āsādya gādham ārto na vindati",
    "GE07mbh_12_u:094.032a": "yaḥ kalyāṇaguṇāñ jñātīn dveṣān naivābhimanyate",
    "GE07mbh_12_u:094.032c": "adṛḍhātmā dṛḍhakrodho nāsyārtho ramate 'ntike",
    "GE07mbh_12_u:094.033a": "atha yo guṇasaṃpannān hṛdayasyāpriyān api",
    "GE07mbh_12_u:094.033c": "priyeṇa kurute vaśyāṃś ciraṃ yaśasi tiṣṭhati",
    "GE07mbh_12_u:094.034a": "nākāle praṇayed arthān nāpriye jātu saṃjvaret",
    "GE07mbh_12_u:094.034c": "priye nātibhṛśaṃ hṛṣyed yujyetārogyakarmaṇi",
    "GE07mbh_12_u:094.035a": "ke mānuraktā rājānaḥ ke bhayāt samupāśritāḥ",
    "GE07mbh_12_u:094.035c": "madhyasthadoṣāḥ ke caiṣām iti nityaṃ vicintayet",
    "GE07mbh_12_u:094.036a": "na jātu balavān bhūtvā durbale viśvaset kva cit",
    "GE07mbh_12_u:094.036c": "bhāruṇḍasadṛśā hy ete nipatanti pramādyataḥ",
    "GE07mbh_12_u:094.037a": "api sarvair guṇair yuktaṃ bhartāraṃ priyavādinam",
    "GE07mbh_12_u:094.037c": "abhidruhyati pāpātmā tasmād dhi vibhiṣej janāt",
    "GE07mbh_12_u:094.038a": "etāṃ rājopaniṣadaṃ yayātiḥ smāha nāhuṣaḥ",
    "GE07mbh_12_u:094.038c": "manuṣyavijaye yukto hanti śatrūn anuttamān",
    "GE07mbh_12_u:095.001": "vāmadeva uvāca",
    "GE07mbh_12_u:095.001a": "ayuddhenaiva vijayaṃ vardhayed vasudhādhipaḥ",
    "GE07mbh_12_u:095.001c": "jaghanyam āhur vijayaṃ yo yuddhena narādhipa",
    "GE07mbh_12_u:095.002a": "na cāpy alabdhaṃ lipseta mūle nātidṛḍhe sati",
    "GE07mbh_12_u:095.002c": "na hi durbalamūlasya rājño lābho vidhīyate",
    "GE07mbh_12_u:095.003a": "yasya sphīto janapadaḥ saṃpannaḥ priyarājakaḥ",
    "GE07mbh_12_u:095.003c": "saṃtuṣṭapuṣṭasacivo dṛḍhamūlaḥ sa pārthivaḥ",
    "GE07mbh_12_u:095.004a": "yasya yodhāḥ susaṃtuṣṭāḥ sāntvitāḥ sūpadhāsthitāḥ",
    "GE07mbh_12_u:095.004c": "alpenāpi sa daṇḍena mahīṃ jayati bhūmipaḥ",
    "GE07mbh_12_u:095.004d-010_0001": "daṇḍo hi balavān yatra tatra sāma prayujyate",
    "GE07mbh_12_u:095.004d-010_0002": "pradānaṃ sāmapūrvaṃ ca bhedamūlaṃ praśasyate",
    "GE07mbh_12_u:095.004d-010_0003": "trayāṇāṃ viphalaṃ karma yadā paśyeta bhūmipaḥ",
    "GE07mbh_12_u:095.004d-010_0004": "randhraṃ jñātvā tato daṇḍaṃ prayuñjītāvicārayan",
    "GE07mbh_12_u:095.004d-010_0005": "abhibhūto yadā śatruḥ śatrubhir balavattaraiḥ",
    "GE07mbh_12_u:095.004d-010_0006": "upekṣā tatra kartavyā vadhyatāṃ balināṃ balam",
    "GE07mbh_12_u:095.004d-010_0007": "durbalo hi mahīpālo yadā bhavati bhārata",
    "GE07mbh_12_u:095.004d-010_0008": "upekṣā tatra kartavyā caturṇām avirodhinī",
    "GE07mbh_12_u:095.004d-010_0009": "upāyaḥ pañcamaḥ so 'pi sarveṣāṃ balavattaraḥ",
    "GE07mbh_12_u:095.004d-010_0010": "bhārgaveṇa ca gītānāṃ ślokānāṃ kausalādhipa",
    "GE07mbh_12_u:095.004d-010_0011": "vijñāya tattvaṃ tattvajña tattvatas tat kariṣyasi",
    "GE07mbh_12_u:095.004d-010_0012": "yadi rakṣaḥ piśācena hanyate yatra kutra cit",
    "GE07mbh_12_u:095.004d-010_0013": "upekṣā tatra kartavyā vadhyatāṃ balināṃ baliḥ",
    "GE07mbh_12_u:095.004d-010_0014": "durbalo hi mahīpālaḥ śatrūṇāṃ śatrum uddharet",
    "GE07mbh_12_u:095.004d-010_0015": "pādalagnaṃ karasthena kaṇṭakenaiva kaṇṭakam",
    "GE07mbh_12_u:095.004d-010_0016": "śaṭhānāṃ sacivānāṃ ca mlecchānāṃ ca mahīpate",
    "GE07mbh_12_u:095.004d-010_0017": "eṣa ukta upāyānām upekṣā balavattamā",
    "GE07mbh_12_u:095.004d-010_0018": "aśmanā nāśayel lohaṃ lohenāśmānam eva ca",
    "GE07mbh_12_u:095.004d-010_0019": "bilvānīvāparair bilvair mlecchān mlecchaiḥ prasādayet",
    "GE07mbh_12_u:095.004d-010_0020": "dāsānāṃ ca pradṛptānām etad eveha kārayet",
    "GE07mbh_12_u:095.004d-010_0021": "caṇḍālamlecchajātīnāṃ daṇḍena ca nivāraṇam",
    "GE07mbh_12_u:095.004d-010_0022": "śaṭhānāṃ durvinītaiś ca pūrvam uktaṃ samācaret",
    "GE07mbh_12_u:095.004d-010_0023": "anyāḥ śaṭhāś ca sacivās tathā kubrāhmaṇādayaḥ",
    "GE07mbh_12_u:095.004d-010_0024": "upāyaiḥ pañcabhiḥ sādhyāś caturvargavirodhinaḥ",
    "GE07mbh_12_u:095.005a": "paurajānapadā yasya svanuraktāḥ supūjitāḥ",
    "GE07mbh_12_u:095.005b-0225_01": "rāṣṭrakarmakarā hy ete rāṣṭrasya ca virodhinaḥ",
    "GE07mbh_12_u:095.005b-0225_02": "durvinītā vinītāś ca sarve sādhyāḥ prayatnataḥ",
    "GE07mbh_12_u:095.005b-0225_03": "caṇḍālamlecchajātyāś ca pāṣaṇḍāś ca vikarmiṇaḥ",
    "GE07mbh_12_u:095.005b-0225_04": "balinaś cāśramāś caiva tathā gāyakanartakāḥ",
    "GE07mbh_12_u:095.005c": "sadhanā dhānyavantaś ca dṛḍhamūlaḥ sa pārthivaḥ",
    "GE07mbh_12_u:095.005d-0226_01": "yasya rāṣṭre vasanty ete dhānyopacayakāriṇaḥ",
    "GE07mbh_12_u:095.005d-0226_02": "āyavṛddhau sahāyāś ca dṛḍhamūlaḥ sa pārthivaḥ",
    "GE07mbh_12_u:095.006a": "prabhāvakālāv adhikau yadā manyeta cātmanaḥ",
    "GE07mbh_12_u:095.006c": "tadā lipseta medhāvī parabhūmiṃ dhanāny uta",
    "GE07mbh_12_u:095.007a": "bhogeṣv adayamānasya bhūteṣu ca dayāvataḥ",
    "GE07mbh_12_u:095.007c": "vardhate tvaramāṇasya viṣayo rakṣitātmanaḥ",
    "GE07mbh_12_u:095.008a": "takṣaty ātmānam evaiṣa vanaṃ paraśunā yathā",
    "GE07mbh_12_u:095.008c": "yaḥ samyag vartamāneṣu sveṣu mithyā pravartate",
    "GE07mbh_12_u:095.009a": "na vai dviṣantaḥ kṣīyante rājño nityam api ghnataḥ",
    "GE07mbh_12_u:095.009c": "krodhaṃ niyantuṃ yo veda tasya dveṣṭā na vidyate",
    "GE07mbh_12_u:095.010a": "yad āryajanavidviṣṭaṃ karma tan nācared budhaḥ",
    "GE07mbh_12_u:095.010c": "yat kalyāṇam abhidhyāyet tatrātmānaṃ niyojayet",
    "GE07mbh_12_u:095.011a": "nainam anye 'vajānanti nātmanā paritapyate",
    "GE07mbh_12_u:095.011c": "kṛtyaśeṣeṇa yo rājā sukhāny anububhūṣati",
    "GE07mbh_12_u:095.012a": "idaṃvṛttaṃ manuṣyeṣu vartate yo mahīpatiḥ",
    "GE07mbh_12_u:095.012c": "ubhau lokau vinirjitya vijaye saṃpratiṣṭhate",
    "GE07mbh_12_u:095.013": "bhīṣma uvāca",
    "GE07mbh_12_u:095.013a": "ity ukto vāmadevena sarvaṃ tat kṛtavān nṛpaḥ",
    "GE07mbh_12_u:095.013c": "tathā kurvaṃs tvam apy etau lokau jetā na saṃśayaḥ",
    "GE07mbh_12_u:096.001": "yudhiṣṭhira uvāca",
    "GE07mbh_12_u:096.001a": "atha yo vijigīṣeta kṣatriyaḥ kṣatriyaṃ yudhi",
    "GE07mbh_12_u:096.001c": "kas tasya dharmyo vijaya etat pṛṣṭo bravīhi me",
    "GE07mbh_12_u:096.002": "bhīṣma uvāca",
    "GE07mbh_12_u:096.002a": "sasahāyo 'sahāyo vā rāṣṭram āgamya bhūmipaḥ",
    "GE07mbh_12_u:096.002c": "brūyād ahaṃ vo rājeti rakṣiṣyāmi ca vaḥ sadā",
    "GE07mbh_12_u:096.003a": "mama dharmyaṃ baliṃ datta kiṃ vā māṃ pratipatsyatha",
    "GE07mbh_12_u:096.003c": "te cet tam āgataṃ tatra vṛṇuyuḥ kuśalaṃ bhavet",
    "GE07mbh_12_u:096.003d-0227_01": "brūyād yuddhaṃ kariṣyāmaḥ śṛṇu naḥ kuśalaṃ bhavet",
    "GE07mbh_12_u:096.004a": "te ced akṣatriyāḥ santo virudhyeyuḥ kathaṃ cana",
    "GE07mbh_12_u:096.004c": "sarvopāyair niyantavyā vikarmasthā narādhipa",
    "GE07mbh_12_u:096.005a": "aśaktaṃ kṣatriyaṃ matvā śastraṃ gṛhṇāty athāparaḥ",
    "GE07mbh_12_u:096.005c": "trāṇāyāpy asamarthaṃ taṃ manyamānam atīva ca",
    "GE07mbh_12_u:096.006": "yudhiṣṭhira uvāca",
    "GE07mbh_12_u:096.006a": "atha yaḥ kṣatriyo rājā kṣatriyaṃ pratyupāvrajet",
    "GE07mbh_12_u:096.006c": "kathaṃ sa pratiyoddhavyas tan me brūhi pitāmaha",
    "GE07mbh_12_u:096.007": "bhīṣma uvāca",
    "GE07mbh_12_u:096.007a": "nāsaṃnaddho nākavaco yoddhavyaḥ kṣatriyo raṇe",
    "GE07mbh_12_u:096.007c": "eka ekena vācyaś ca visṛjasva kṣipāmi ca",
    "GE07mbh_12_u:096.008a": "sa cet saṃnaddha āgacchet saṃnaddhavyaṃ tato bhavet",
    "GE07mbh_12_u:096.008c": "sa cet sasainya āgacchet sasainyas tam athāhvayet",
    "GE07mbh_12_u:096.009a": "sa cen nikṛtyā yudhyeta nikṛtyā taṃ prayodhayet",
    "GE07mbh_12_u:096.009c": "atha ced dharmato yudhyed dharmeṇaiva nivārayet",
    "GE07mbh_12_u:096.010a": "nāśvena rathinaṃ yāyād udiyād rathinaṃ rathī",
    "GE07mbh_12_u:096.010c": "vyasane na prahartavyaṃ na bhītāya jitāya ca",
    "GE07mbh_12_u:096.011a": "neṣur lipto na karṇī syād asatām etad āyudham",
    "GE07mbh_12_u:096.011c": "jayārtham eva yoddhavyaṃ na krudhyed ajighāṃsataḥ",
    "GE07mbh_12_u:096.011d-0228_01": "nāsty ekasya gajo yuddhe gajaś caikasya vidyate",
    "GE07mbh_12_u:096.011d-0228_02": "na padātir gajaṃ yudhyen na gajena padātinam",
    "GE07mbh_12_u:096.011d-0228_03": "hastinā yodhayen nāgaṃ kadā cic chikṣito hayaḥ",
    "GE07mbh_12_u:096.011d-0228_04": "divyāstrabalasaṃpannaḥ kāmaṃ yudhyeta sarvadā",
    "GE07mbh_12_u:096.011d-0228_05": "nāge bhūmau same caiva rathenāśvena vā punaḥ",
    "GE07mbh_12_u:096.011d-0228_06": "rāmarāvaṇayor yuddhe harayo vai padātayaḥ",
    "GE07mbh_12_u:096.011d-0228_07": "lakṣmaṇaś ca mahābhāgas tathā rājan vibhīṣaṇaḥ",
    "GE07mbh_12_u:096.011d-0228_08": "rāvaṇasyāntakāle ca rathenaindreṇa rāghavaḥ",
    "GE07mbh_12_u:096.011d-0228_09": "nijaghāna durācāraṃ rāvaṇaṃ pāpakāriṇam",
    "GE07mbh_12_u:096.011d-0228_10": "divyāstrabalasaṃpanne sarvam etad vidhīyate",
    "GE07mbh_12_u:096.011d-0228_11": "devāsureṣu yuddheṣu dṛṣṭam etat purātanaiḥ",
    "GE07mbh_12_u:096.012a": "sādhūnāṃ tu mithobhedāt sādhuś ced vyasanī bhavet",
    "GE07mbh_12_u:096.012c": "savraṇo nābhihantavyo nānapatyaḥ kathaṃ cana",
    "GE07mbh_12_u:096.013a": "bhagnaśastro vipannāśvaś chinnajyo hatavāhanaḥ",
    "GE07mbh_12_u:096.013c": "cikitsyaḥ syāt svaviṣaye prāpyo vā svagṛhān bhavet",
    "GE07mbh_12_u:096.013e": "nirvraṇo 'pi ca moktavya eṣa dharmaḥ sanātanaḥ",
    "GE07mbh_12_u:096.014a": "tasmād dharmeṇa yoddhavyaṃ manuḥ svāyaṃbhuvo 'bravīt",
    "GE07mbh_12_u:096.014c": "satsu nityaṃ satāṃ dharmas tam āsthāya na nāśayet",
    "GE07mbh_12_u:096.015a": "yo vai jayaty adharmeṇa kṣatriyo vardhamānakaḥ",
    "GE07mbh_12_u:096.015c": "ātmānam ātmanā hanti pāpo nikṛtijīvanaḥ",
    "GE07mbh_12_u:096.016a": "karma caitad asādhūnām asādhuṃ sādhunā jayet",
    "GE07mbh_12_u:096.016c": "dharmeṇa nidhanaṃ śreyo na jayaḥ pāpakarmaṇā",
    "GE07mbh_12_u:096.017a": "nādharmaś carito rājan sadyaḥ phalati gaur iva",
    "GE07mbh_12_u:096.017c": "mūlāny asya praśākhāś ca dahan samanugacchati",
    "GE07mbh_12_u:096.018a": "pāpena karmaṇā vittaṃ labdhvā pāpaḥ prahṛṣyati",
    "GE07mbh_12_u:096.018c": "sa vardhamānaḥ steyena pāpaḥ pāpe prasajjati",
    "GE07mbh_12_u:096.019a": "na dharmo 'stīti manvānaḥ śucīn avahasann iva",
    "GE07mbh_12_u:096.019c": "aśraddadhānabhāvāc ca vināśam upagacchati",
    "GE07mbh_12_u:096.020a": "sa baddho vāruṇaiḥ pāśair amartya iva manyate",
    "GE07mbh_12_u:096.020c": "mahādṛtir ivādhmātaḥ svakṛtena vivardhate",
    "GE07mbh_12_u:096.021a": "tataḥ samūlo hriyate nadīkūlād iva drumaḥ",
    "GE07mbh_12_u:096.021c": "athainam abhinindanti bhinnaṃ kumbham ivāśmani",
    "GE07mbh_12_u:096.021e": "tasmād dharmeṇa vijayaṃ kāmaṃ lipseta bhūmipaḥ",
    "GE07mbh_12_u:097.001": "bhīṣma uvāca",
    "GE07mbh_12_u:097.001a": "nādharmeṇa mahīṃ jetuṃ lipseta jagatīpatiḥ",
    "GE07mbh_12_u:097.001c": "adharmavijayaṃ labdhvā ko 'numanyeta bhūmipaḥ",
    "GE07mbh_12_u:097.002a": "adharmayukto vijayo hy adhruvo 'svargya eva ca",
    "GE07mbh_12_u:097.002c": "sādayaty eṣa rājānaṃ mahīṃ ca bharatarṣabha",
    "GE07mbh_12_u:097.003a": "viśīrṇakavacaṃ caiva tavāsmīti ca vādinam",
    "GE07mbh_12_u:097.003c": "kṛtāñjaliṃ nyastaśastraṃ gṛhītvā na vihiṃsayet",
    "GE07mbh_12_u:097.004a": "balenāvajito yaś ca na taṃ yudhyeta bhūmipaḥ",
    "GE07mbh_12_u:097.004c": "saṃvatsaraṃ vipraṇayet tasmāj jātaḥ punar bhavet",
    "GE07mbh_12_u:097.005a": "nārvāk saṃvatsarāt kanyā spraṣṭavyā vikramāhṛtā",
    "GE07mbh_12_u:097.005c": "evam eva dhanaṃ sarvaṃ yac cānyat sahasāhṛtam",
    "GE07mbh_12_u:097.006a": "na tu vandhyaṃ dhanaṃ tiṣṭhet pibeyur brāhmaṇāḥ payaḥ",
    "GE07mbh_12_u:097.006c": "yuñjīran vāpy anaḍuhaḥ kṣantavyaṃ vā tadā bhavet",
    "GE07mbh_12_u:097.007a": "rājñā rājaiva yoddhavyas tathā dharmo vidhīyate",
    "GE07mbh_12_u:097.007c": "nānyo rājānam abhyased arājanyaḥ kathaṃ cana",
    "GE07mbh_12_u:097.008a": "anīkayoḥ saṃhatayor yadīyād brāhmaṇo 'ntarā",
    "GE07mbh_12_u:097.008c": "śāntim icchann ubhayato na yoddhavyaṃ tadā bhavet",
    "GE07mbh_12_u:097.008e": "maryādāṃ śāśvatīṃ bhindyād brāhmaṇaṃ yo 'bhilaṅghayet",
    "GE07mbh_12_u:097.009a": "atha cel laṅghayed enāṃ maryādāṃ kṣatriyabruvaḥ",
    "GE07mbh_12_u:097.009c": "apraśasyas tad ūrdhvaṃ syād anādeyaś ca saṃsadi",
    "GE07mbh_12_u:097.010a": "yā tu dharmavilopena maryādābhedanena ca",
    "GE07mbh_12_u:097.010c": "tāṃ vṛttiṃ nānuvarteta vijigīṣur mahīpatiḥ",
    "GE07mbh_12_u:097.010e": "dharmalabdhād dhi vijayāt ko lābho 'bhyadhiko bhavet",
    "GE07mbh_12_u:097.011a": "sahasā nāmya bhūtāni kṣipram eva prasādayet",
    "GE07mbh_12_u:097.011c": "sāntvena bhogadānena sa rājñāṃ paramo nayaḥ",
    "GE07mbh_12_u:097.012a": "bhujyamānā hy ayogena svarāṣṭrād abhitāpitāḥ",
    "GE07mbh_12_u:097.012c": "amitrān paryupāsīran",
    "GE07mbh_12_u:097.013a": "amitropagrahaṃ cāsya te kuryuḥ kṣipram āpadi",
    "GE07mbh_12_u:097.013c": "saṃduṣṭāḥ sarvato rājan rājavyasanakāṅkṣiṇaḥ",
    "GE07mbh_12_u:097.014a": "nāmitro vinikartavyo nāticchedyaḥ kathaṃ cana",
    "GE07mbh_12_u:097.014c": "jīvitaṃ hy apy aticchinnaḥ saṃtyajaty ekadā naraḥ",
    "GE07mbh_12_u:097.015a": "alpenāpi hi saṃyuktas tuṣyaty evāparādhikaḥ",
    "GE07mbh_12_u:097.015c": "śuddhaṃ jīvitam evāpi tādṛśo bahu manyate",
    "GE07mbh_12_u:097.016a": "yasya sphīto janapadaḥ saṃpannaḥ priyarājakaḥ",
    "GE07mbh_12_u:097.016c": "saṃtuṣṭabhṛtyasacivo dṛḍhamūlaḥ sa pārthivaḥ",
    "GE07mbh_12_u:097.017a": "ṛtvikpurohitācāryā ye cānye śrutasaṃmatāḥ",
    "GE07mbh_12_u:097.017c": "pūjārhāḥ pūjitā yasya sa vai lokajid ucyate",
    "GE07mbh_12_u:097.018a": "etenaiva ca vṛttena mahīṃ prāpa surottamaḥ",
    "GE07mbh_12_u:097.018c": "anv eva caindraṃ vijayaṃ vyajigīṣanta pārthivāḥ",
    "GE07mbh_12_u:097.019a": "bhūmivarjaṃ puraṃ rājā jitvā rājānam āhave",
    "GE07mbh_12_u:097.019c": "amṛtāś cauṣadhīḥ śaśvad ājahāra pratardanaḥ",
    "GE07mbh_12_u:097.020a": "agnihotrāṇy agniśeṣaṃ havir bhājanam eva ca",
    "GE07mbh_12_u:097.020c": "ājahāra divodāsas tato viprakṛto 'bhavat",
    "GE07mbh_12_u:097.021a": "sarājakāni rāṣṭrāṇi nābhāgo dakṣiṇāṃ dadau",
    "GE07mbh_12_u:097.021c": "anyatra śrotriyasvāc ca tāpasasvāc ca bhārata",
    "GE07mbh_12_u:097.022a": "uccāvacāni vṛttāni dharmajñānāṃ yudhiṣṭhira",
    "GE07mbh_12_u:097.022c": "āsan rājñāṃ purāṇānāṃ sarvaṃ tan mama rocate",
    "GE07mbh_12_u:097.023a": "sarvavidyātirekād vā jayam icchen mahīpatiḥ",
    "GE07mbh_12_u:097.023c": "na māyayā na dambhena ya icched bhūtim ātmanaḥ",
    "GE07mbh_12_u:098.001": "yudhiṣṭhira uvāca",
    "GE07mbh_12_u:098.001a": "kṣatradharmān na pāpīyān dharmo 'sti bharatarṣabha",
    "GE07mbh_12_u:098.001c": "abhiyāne ca yuddhe ca rājā hanti mahājanam",
    "GE07mbh_12_u:098.002a": "atha sma karmaṇā yena lokāñ jayati pārthivaḥ",
    "GE07mbh_12_u:098.002c": "vidvañ jijñāsamānāya prabrūhi bharatarṣabha",
    "GE07mbh_12_u:098.003": "bhīṣma uvāca",
    "GE07mbh_12_u:098.003a": "nigraheṇa ca pāpānāṃ sādhūnāṃ pragraheṇa ca",
    "GE07mbh_12_u:098.003c": "yajñair dānaiś ca rājāno bhavanti śucayo 'malāḥ",
    "GE07mbh_12_u:098.004a": "uparundhanti rājāno bhūtāni vijayārthinaḥ",
    "GE07mbh_12_u:098.004c": "ta eva vijayaṃ prāpya vardhayanti punaḥ prajāḥ",
    "GE07mbh_12_u:098.005a": "apavidhyanti pāpāni dānayajñatapobalaiḥ",
    "GE07mbh_12_u:098.005c": "anugraheṇa bhūtānāṃ puṇyam eṣāṃ pravardhate",
    "GE07mbh_12_u:098.006a": "yathaiva kṣetranirdātā nirdan vai kṣetram ekadā",
    "GE07mbh_12_u:098.006c": "hinasti kakṣaṃ dhānyaṃ ca na ca dhānyaṃ vinaśyati",
    "GE07mbh_12_u:098.007a": "evaṃ śastrāṇi muñcanto ghnanti vadhyān athaikadā",
    "GE07mbh_12_u:098.007c": "tasyaiṣā niṣkṛtiḥ kṛtsnā bhūtānāṃ bhāvanaṃ punaḥ",
    "GE07mbh_12_u:098.008a": "yo bhūtāni dhanajyānād vadhāt kleśāc ca rakṣati",
    "GE07mbh_12_u:098.008c": "dasyubhyaḥ prāṇadānāt sa dhanadaḥ sukhado virāṭ",
    "GE07mbh_12_u:098.009a": "sa sarvayajñair ījāno rājāthābhayadakṣiṇaiḥ",
    "GE07mbh_12_u:098.009c": "anubhūyeha bhadrāṇi prāpnotīndrasalokatām",
    "GE07mbh_12_u:098.010a": "brāhmaṇārthe samutpanne yo 'bhiniḥsṛtya yudhyate",
    "GE07mbh_12_u:098.010c": "ātmānaṃ yūpam ucchritya sa yajño 'nantadakṣiṇaḥ",
    "GE07mbh_12_u:098.011a": "abhīto vikirañ śatrūn pratigṛhṇañ śarāṃs tathā",
    "GE07mbh_12_u:098.011c": "na tasmāt tridaśāḥ śreyo bhuvi paśyanti kiṃ cana",
    "GE07mbh_12_u:098.012a": "tasya yāvanti śastrāṇi tvacaṃ bhindanti saṃyuge",
    "GE07mbh_12_u:098.012c": "tāvataḥ so 'śnute lokān sarvakāmaduho 'kṣayān",
    "GE07mbh_12_u:098.013a": "na tasya rudhiraṃ gātrād āvedhebhyaḥ pravartate",
    "GE07mbh_12_u:098.013c": "sa ha tenaiva raktena sarvapāpaiḥ pramucyate",
    "GE07mbh_12_u:098.014a": "yāni duḥkhāni sahate vraṇānām abhitāpane",
    "GE07mbh_12_u:098.014c": "na tato 'sti tapo bhūya iti dharmavido viduḥ",
    "GE07mbh_12_u:098.015a": "pṛṣṭhato bhīravaḥ saṃkhye vartante 'dhamapūruṣāḥ",
    "GE07mbh_12_u:098.015c": "śūrāc charaṇam icchantaḥ parjanyād iva jīvanam",
    "GE07mbh_12_u:098.016a": "yadi śūras tathā kṣeme pratirakṣet tathā bhaye",
    "GE07mbh_12_u:098.016c": "pratirūpaṃ janāḥ kuryur na ca tad vartate tathā",
    "GE07mbh_12_u:098.017a": "yadi te kṛtam ājñāya namaskuryuḥ sadaiva tam",
    "GE07mbh_12_u:098.017c": "yuktaṃ nyāyyaṃ ca kuryus te na ca tad vartate tathā",
    "GE07mbh_12_u:098.018a": "puruṣāṇāṃ samānānāṃ dṛśyate mahad antaram",
    "GE07mbh_12_u:098.018c": "saṃgrāme 'nīkavelāyām utkruṣṭe 'bhipatatsu ca",
    "GE07mbh_12_u:098.019a": "pataty abhimukhaḥ śūraḥ parān bhīruḥ palāyate",
    "GE07mbh_12_u:098.019c": "āsthāyāsvargyam adhvānaṃ sahāyān viṣame tyajan",
    "GE07mbh_12_u:098.020a": "mā sma tāṃs tādṛśāṃs tāta janiṣṭhāḥ puruṣādhamān",
    "GE07mbh_12_u:098.020c": "ye sahāyān raṇe hitvā svastimanto gṛhān yayuḥ",
    "GE07mbh_12_u:098.021a": "asvasti tebhyaḥ kurvanti devā indrapurogamāḥ",
    "GE07mbh_12_u:098.021c": "tyāgena yaḥ sahāyānāṃ svān prāṇāṃs trātum icchati",
    "GE07mbh_12_u:098.022a": "taṃ hanyuḥ kāṣṭhaloṣṭair vā daheyur vā kaṭāgninā",
    "GE07mbh_12_u:098.022c": "paśuvan mārayeyur vā kṣatriyā ye syur īdṛśāḥ",
    "GE07mbh_12_u:098.023a": "adharmaḥ kṣatriyasyaiṣa yac chayyāmaraṇaṃ bhavet",
    "GE07mbh_12_u:098.023c": "visṛjañ śleṣmapittāni kṛpaṇaṃ paridevayan",
    "GE07mbh_12_u:098.024a": "avikṣatena dehena pralayaṃ yo 'dhigacchati",
    "GE07mbh_12_u:098.024c": "kṣatriyo nāsya tat karma praśaṃsanti purāvidaḥ",
    "GE07mbh_12_u:098.025a": "na gṛhe maraṇaṃ tāta kṣatriyāṇāṃ praśasyate",
    "GE07mbh_12_u:098.025c": "śauṭīrāṇām aśauṭīram adharmyaṃ kṛpaṇaṃ ca tat",
    "GE07mbh_12_u:098.026a": "idaṃ duḥkham aho kaṣṭaṃ pāpīya iti niṣṭanan",
    "GE07mbh_12_u:098.026c": "pratidhvastamukhaḥ pūtir amātyān bahu śocayan",
    "GE07mbh_12_u:098.027a": "arogāṇāṃ spṛhayate muhur mṛtyum apīcchati",
    "GE07mbh_12_u:098.027c": "vīro dṛpto 'bhimānī ca nedṛśaṃ mṛtyum arhati",
    "GE07mbh_12_u:098.028a": "raṇeṣu kadanaṃ kṛtvā jñātibhiḥ parivāritaḥ",
    "GE07mbh_12_u:098.028c": "tīkṣṇaiḥ śastraiḥ suvikliṣṭaḥ kṣatriyo mṛtyum arhati",
    "GE07mbh_12_u:098.029a": "śūro hi satyamanyubhyām āviṣṭo yudhyate bhṛśam",
    "GE07mbh_12_u:098.029c": "kṛtyamānāni gātrāṇi parair naivāvabudhyate",
    "GE07mbh_12_u:098.030a": "sa saṃkhye nidhanaṃ prāpya praśastaṃ lokapūjitam",
    "GE07mbh_12_u:098.030c": "svadharmaṃ vipulaṃ prāpya śakrasyaiti salokatām",
    "GE07mbh_12_u:098.031a": "sarvo yodhaḥ paraṃ tyaktum āviṣṭas tyaktajīvitaḥ",
    "GE07mbh_12_u:098.031c": "prāpnotīndrasya sālokyaṃ śūraḥ pṛṣṭham adarśayan",
    "GE07mbh_12_u:098.031d-0229_01": "yatra yatra hataḥ śūraḥ śatrubhiḥ parivāritaḥ",
    "GE07mbh_12_u:098.031d-0229_02": "akṣayāṃl labhate lokān yadi dainyaṃ na sevate",
    "GE07mbh_12_u:099.001": "yudhiṣṭhira uvāca",
    "GE07mbh_12_u:099.001a": "ke lokā yudhyamānānāṃ śūrāṇām anivartinām",
    "GE07mbh_12_u:099.001c": "bhavanti nidhanaṃ prāpya tan me brūhi pitāmaha",
    "GE07mbh_12_u:099.002": "bhīṣma uvāca",
    "GE07mbh_12_u:099.002a": "atrāpy udāharantīmam itihāsaṃ purātanam",
    "GE07mbh_12_u:099.002c": "ambarīṣasya saṃvādam indrasya ca yudhiṣṭhira",
    "GE07mbh_12_u:099.003a": "ambarīṣo hi nābhāgaḥ svargaṃ gatvā sudurlabham",
    "GE07mbh_12_u:099.003c": "dadarśa suralokasthaṃ śakreṇa sacivaṃ saha",
    "GE07mbh_12_u:099.004a": "sarvatejomayaṃ divyaṃ vimānavaram āsthitam",
    "GE07mbh_12_u:099.004c": "upary upari gacchantaṃ svaṃ vai senāpatiṃ prabhum",
    "GE07mbh_12_u:099.005a": "sa dṛṣṭvopari gacchantaṃ senāpatim udāradhīḥ",
    "GE07mbh_12_u:099.005b-0230_01": "śūrasthānam anuprāptaṃ sudevaṃ nāma nāmataḥ",
    "GE07mbh_12_u:099.005c": "ṛddhiṃ dṛṣṭvā sudevasya vismitaḥ prāha vāsavam",
    "GE07mbh_12_u:099.006a": "sāgarāntāṃ mahīṃ kṛtsnām anuśiṣya yathāvidhi",
    "GE07mbh_12_u:099.006c": "cāturvarṇye yathāśāstraṃ pravṛtto dharmakāmyayā",
    "GE07mbh_12_u:099.007a": "brahmacaryeṇa ghoreṇa ācāryakulasevayā",
    "GE07mbh_12_u:099.007c": "vedān adhītya dharmeṇa rājaśāstraṃ ca kevalam",
    "GE07mbh_12_u:099.008a": "atithīn annapānena pitṝṃś ca svadhayā tathā",
    "GE07mbh_12_u:099.008c": "ṛṣīn svādhyāyadīkṣābhir devān yajñair anuttamaiḥ",
    "GE07mbh_12_u:099.009a": "kṣatradharme sthito bhūtvā yathāśāstraṃ yathāvidhi",
    "GE07mbh_12_u:099.009c": "udīkṣamāṇaḥ pṛtanāṃ jayāmi yudhi vāsava",
    "GE07mbh_12_u:099.009d-0231_01": "tena puṇyavipākena prāpto 'haṃ tava saṃnidhim",
    "GE07mbh_12_u:099.010a": "devarāja sudevo 'yaṃ mama senāpatiḥ purā",
    "GE07mbh_12_u:099.010c": "āsīd yodhaḥ praśāntātmā so 'yaṃ kasmād atīva mām",
    "GE07mbh_12_u:099.010d-0232_01": "vimānaṃ sūryasaṃkāśam āsthito modate divi śakra uvāca",
    "GE07mbh_12_u:099.010d-011_0001": "aiśvaryam īdṛśaṃ prāptaḥ sarvadevaiḥ sudurlabham",
    "GE07mbh_12_u:099.010d-011_0002": "yad anena kṛtaṃ karma pratyakṣaṃ te mahīpate",
    "GE07mbh_12_u:099.010d-011_0003": "purā pālayataḥ samyak pṛthivīṃ dharmato nṛpa",
    "GE07mbh_12_u:099.010d-011_0004": "śatravo nirjitāḥ sarve ye tavāhitakāriṇaḥ",
    "GE07mbh_12_u:099.010d-011_0005": "saṃdhamo vidhamaś caiva sudhamaś ca mahābalaḥ",
    "GE07mbh_12_u:099.010d-011_0006": "rākṣasā durjayā loke trayas te yuddhadurmadāḥ",
    "GE07mbh_12_u:099.010d-011_0007": "putrās te śataśṛṅgasya rākṣasasya mahīpateḥ",
    "GE07mbh_12_u:099.010d-011_0008": "atha tasmiñ śubhe kāle tava yajñaṃ vitanvataḥ",
    "GE07mbh_12_u:099.010d-011_0009": "aśvamedhaṃ mahāyāgaṃ devānāṃ hitakāmyayā",
    "GE07mbh_12_u:099.010d-011_0010": "tasya te khalu vighnārtham āgatā rākṣasās trayaḥ",
    "GE07mbh_12_u:099.010d-011_0011": "koṭīśataparīvārāṃ rākṣasānāṃ mahācamūm",
    "GE07mbh_12_u:099.010d-011_0012": "parigṛhya tataḥ sarvāḥ prajā bandīkṛtās tava",
    "GE07mbh_12_u:099.010d-011_0013": "vihvalāś ca prajāḥ sarvāḥ sarve ca tava sainikāḥ",
    "GE07mbh_12_u:099.010d-011_0014": "nirākṛtas tvayā cāsīt sudevaḥ sainyanāyakaḥ",
    "GE07mbh_12_u:099.010d-011_0015": "tatrāmātyavacaḥ śrutvā nirastaḥ sarvakarmasu",
    "GE07mbh_12_u:099.010d-011_0016": "śrutvā teṣāṃ vaco bhūyaḥ sopadhaṃ vasudhādhipa",
    "GE07mbh_12_u:099.010d-011_0017": "sarvasainyasamāyuktaḥ sudevaḥ preritas tvayā",
    "GE07mbh_12_u:099.010d-011_0018": "rākṣasānāṃ vadhārthāya durjayānāṃ narādhipa",
    "GE07mbh_12_u:099.010d-011_0019": "nājitvā rākṣasīṃ senāṃ punarāgamanaṃ tava",
    "GE07mbh_12_u:099.010d-011_0020": "bandīmokṣam akṛtvā ca na cāgamanam iṣyate",
    "GE07mbh_12_u:099.010d-011_0021": "sudevas tad vacaḥ śrutvā prasthānam akaron nṛpa",
    "GE07mbh_12_u:099.010d-011_0022": "saṃprāptaś ca sa taṃ deśaṃ yatra bandīkṛtāḥ prajāḥ",
    "GE07mbh_12_u:099.010d-011_0023": "paśyati sma mahāghorāṃ rākṣasānāṃ mahācamūm",
    "GE07mbh_12_u:099.010d-011_0024": "dṛṣṭvā saṃcintayām āsa sudevo vāhinīpatiḥ",
    "GE07mbh_12_u:099.010d-011_0025": "neyaṃ śakyā camūr jetum api sendraiḥ surāsuraiḥ",
    "GE07mbh_12_u:099.010d-011_0026": "nāmbarīṣaḥ kalām ekām eṣāṃ kṣapayituṃ kṣamaḥ",
    "GE07mbh_12_u:099.010d-011_0027": "divyāstrabalabhūyiṣṭhaḥ kim ahaṃ punar īdṛśaḥ",
    "GE07mbh_12_u:099.010d-011_0028": "tataḥ senāṃ punaḥ sarvāṃ preṣayām āsa pārthiva",
    "GE07mbh_12_u:099.010d-011_0029": "yatra tvaṃ sahitaḥ sarvair mantribhiḥ sopadhair nṛpa",
    "GE07mbh_12_u:099.010d-011_0030": "tato rudraṃ mahādevaṃ prapanno jagataḥ patim",
    "GE07mbh_12_u:099.010d-011_0031": "śmaśānanilayaṃ devaṃ tuṣṭāva vṛṣabhadhvajam",
    "GE07mbh_12_u:099.010d-011_0032": "stutvā śastraṃ samādāya svaśiraś chettum udyataḥ",
    "GE07mbh_12_u:099.010d-011_0033": "kāruṇyād devadevena gṛhītas tasya dakṣiṇaḥ",
    "GE07mbh_12_u:099.010d-011_0034": "sa pāṇiḥ saha śastreṇa dṛṣṭvā cedam uvāca ha",
    "GE07mbh_12_u:099.010d-011_0035": "kim idaṃ sāhasaṃ putra kartukāmo vadasva me",
    "GE07mbh_12_u:099.010d-011_0036": "sa uvāca mahādevaṃ śirasā tv avanīṃ gataḥ",
    "GE07mbh_12_u:099.010d-011_0037": "bhagavan vāhinīm enāṃ rākṣasānāṃ sureśvara",
    "GE07mbh_12_u:099.010d-011_0038": "aśakto 'haṃ raṇe jetuṃ tasmāt tyakṣyāmi jīvitam",
    "GE07mbh_12_u:099.010d-011_0039": "gatir bhava mahādeva mamārtasya jagatpate",
    "GE07mbh_12_u:099.010d-011_0040": "nāgantavyam ajitvā ca mām āha jagatīpatiḥ",
    "GE07mbh_12_u:099.010d-011_0041": "ambarīṣo mahādeva kṣāritaḥ sacivaiḥ saha",
    "GE07mbh_12_u:099.010d-011_0042": "tam uvāca mahādevaḥ sudevaṃ patitaṃ kṣitau",
    "GE07mbh_12_u:099.010d-011_0043": "adhomukhaṃ mahātmānaṃ sattvānāṃ hitakāmyayā",
    "GE07mbh_12_u:099.010d-011_0044": "dhanurvedaṃ samāhūya sagaṇaṃ sahavigraham",
    "GE07mbh_12_u:099.010d-011_0045": "rathanāgāśvakalilaṃ divyāstrasamalaṃkṛtam",
    "GE07mbh_12_u:099.010d-011_0046": "rathaṃ ca sumahābhāgaṃ yena tat tripuraṃ hatam",
    "GE07mbh_12_u:099.010d-011_0047": "dhanuḥ pinākaṃ khaḍgaṃ ca raudram astraṃ ca śaṃkaraḥ",
    "GE07mbh_12_u:099.010d-011_0048": "nijaghānāsurān sarvān yena devas triyambakaḥ",
    "GE07mbh_12_u:099.010d-011_0049": "uvāca ca mahādevaḥ sudevaṃ vāhinīpatim",
    "GE07mbh_12_u:099.010d-011_0050": "rathād asmāt sudeva tvaṃ durjayas tu surāsuraiḥ",
    "GE07mbh_12_u:099.010d-011_0051": "māyayā mohito bhūmau na padaṃ kartum arhasi",
    "GE07mbh_12_u:099.010d-011_0052": "atrasthas tridaśān sarvāñ jeṣyase sarvadānavān",
    "GE07mbh_12_u:099.010d-011_0053": "rākṣasāś ca piśācāś ca na śaktā draṣṭum īdṛśam",
    "GE07mbh_12_u:099.010d-011_0054": "rathaṃ sūryasahasrābhaṃ kim u yoddhuṃ tvayā saha",
    "GE07mbh_12_u:099.010d-011_0055": "sa jitvā rākṣasān sarvān kṛtvā bandīvimokṣaṇam",
    "GE07mbh_12_u:099.010d-011_0056": "ghātayitvā ca tān sarvān bāhuyuddhe tv ayaṃ hataḥ",
    "GE07mbh_12_u:099.010d-011_0057": "vidhamaṃ prāpya bhūpāla vidhamaś ca nipātitaḥ",
    "GE07mbh_12_u:099.011a": "nānena kratubhir mukhyair iṣṭaṃ naiva dvijātayaḥ",
    "GE07mbh_12_u:099.011c": "tarpitā vidhivac chakra so 'yaṃ kasmād atīva mām",
    "GE07mbh_12_u:099.012": "indra uvāca",
    "GE07mbh_12_u:099.012a": "etasya vitatas tāta sudevasya babhūva ha",
    "GE07mbh_12_u:099.012c": "saṃgrāmayajñaḥ sumahān yaś cānyo yudhyate naraḥ",
    "GE07mbh_12_u:099.013a": "saṃnaddho dīkṣitaḥ sarvo yodhaḥ prāpya camūmukham",
    "GE07mbh_12_u:099.013c": "yuddhayajñādhikārastho bhavatīti viniścayaḥ",
    "GE07mbh_12_u:099.014": "ambarīṣa uvāca",
    "GE07mbh_12_u:099.014a": "kāni yajñe havīṃṣy atra kim ājyaṃ kā ca dakṣiṇā",
    "GE07mbh_12_u:099.014c": "ṛtvijaś cātra ke proktās tan me brūhi śatakrato",
    "GE07mbh_12_u:099.015": "indra uvāca",
    "GE07mbh_12_u:099.015a": "ṛtvijaḥ kuñjarās tatra vājino 'dhvaryavas tathā",
    "GE07mbh_12_u:099.015c": "havīṃṣi paramāṃsāni rudhiraṃ tv ājyam eva ca",
    "GE07mbh_12_u:099.016a": "sṛgālagṛdhrakākolāḥ sadasyās tatra satriṇaḥ",
    "GE07mbh_12_u:099.016c": "ājyaśeṣaṃ pibanty ete haviḥ prāśnanti cādhvare",
    "GE07mbh_12_u:099.017a": "prāsatomarasaṃghātāḥ khaḍgaśaktiparaśvadhāḥ",
    "GE07mbh_12_u:099.017c": "jvalanto niśitāḥ pītāḥ srucas tasyātha satriṇaḥ",
    "GE07mbh_12_u:099.018a": "cāpavegāyatas tīkṣṇaḥ parakāyāvadāraṇaḥ",
    "GE07mbh_12_u:099.018c": "ṛjuḥ suniśitaḥ pītaḥ sāyako 'sya sruvo mahān",
    "GE07mbh_12_u:099.019a": "dvīpicarmāvanaddhaś ca nāgadantakṛtatsaruḥ",
    "GE07mbh_12_u:099.019c": "hastihastagataḥ khaḍgaḥ sphyo bhavet tasya saṃyuge",
    "GE07mbh_12_u:099.020a": "jvalitair niśitaiḥ pītaiḥ prāsaśaktiparaśvadhaiḥ",
    "GE07mbh_12_u:099.020c": "śaikyāyasamayais tīkṣṇair abhighāto bhaved vasu",
    "GE07mbh_12_u:099.020d-0233_01": "saṃkhyāsamayavistīrṇam abhijātodbhavaṃ bahu",
    "GE07mbh_12_u:099.021a": "āvegād yat tu rudhiraṃ saṃgrāme syandate bhuvi",
    "GE07mbh_12_u:099.021c": "sāsya pūrṇāhutir hotre samṛddhā sarvakāmadhuk",
    "GE07mbh_12_u:099.022a": "chindhi bhindhīti yasyaitac chrūyate vāhinīmukhe",
    "GE07mbh_12_u:099.022c": "sāmāni sāmagās tasya gāyanti yamasādane",
    "GE07mbh_12_u:099.023a": "havirdhānaṃ tu tasyāhuḥ pareṣāṃ vāhinīmukham",
    "GE07mbh_12_u:099.023c": "kuñjarāṇāṃ hayānāṃ ca varmiṇāṃ ca samuccayaḥ",
    "GE07mbh_12_u:099.023e": "agniḥ śyenacito nāma tasya yajñe vidhīyate",
    "GE07mbh_12_u:099.024a": "uttiṣṭhati kabandho 'tra sahasre nihate tu yaḥ",
    "GE07mbh_12_u:099.024c": "sa yūpas tasya śūrasya khādiro 'ṣṭāśrir ucyate",
    "GE07mbh_12_u:099.025a": "iḍopahūtaṃ krośanti kuñjarā aṅkuśeritāḥ",
    "GE07mbh_12_u:099.025c": "vyāghuṣṭatalanādena vaṣaṭkāreṇa pārthiva",
    "GE07mbh_12_u:099.025e": "udgātā tatra saṃgrāme trisāmā dundubhiḥ smṛtaḥ",
    "GE07mbh_12_u:099.026a": "brahmasve hriyamāṇe yaḥ priyāṃ yuddhe tanuṃ tyajet",
    "GE07mbh_12_u:099.026c": "ātmānaṃ yūpam ucchritya sa yajño 'nantadakṣiṇaḥ",
    "GE07mbh_12_u:099.027a": "bhartur arthe tu yaḥ śūro vikramed vāhinīmukhe",
    "GE07mbh_12_u:099.027c": "bhayān na ca nivarteta tasya lokā yathā mama",
    "GE07mbh_12_u:099.028a": "nīlacandrākṛtaiḥ khaḍgair bāhubhiḥ parighopamaiḥ",
    "GE07mbh_12_u:099.028c": "yasya vedir upastīrṇā tasya lokā yathā mama",
    "GE07mbh_12_u:099.029a": "yas tu nāvekṣate kaṃ cit sahāyaṃ vijaye sthitaḥ",
    "GE07mbh_12_u:099.029c": "vigāhya vāhinīmadhyaṃ tasya lokā yathā mama",
    "GE07mbh_12_u:099.030a": "yasya tomarasaṃghāṭā bherīmaṇḍūkakacchapā",
    "GE07mbh_12_u:099.030c": "vīrāsthiśarkarā durgā māṃsaśoṇitakardamā",
    "GE07mbh_12_u:099.031a": "asicarmaplavā sindhuḥ keśaśaivalaśādvalā",
    "GE07mbh_12_u:099.031c": "aśvanāgarathaiś caiva saṃbhinnaiḥ kṛtasaṃkramā",
    "GE07mbh_12_u:099.032a": "patākādhvajavānīrā hatavāhanavāhinī",
    "GE07mbh_12_u:099.032c": "śoṇitodā susaṃpūrṇā dustarā pāragair naraiḥ",
    "GE07mbh_12_u:099.033a": "hatanāgamahānakrā paralokavahāśivā",
    "GE07mbh_12_u:099.033c": "ṛṣṭikhaḍgadhvajānūkā gṛdhrakaṅkavaḍaplavā",
    "GE07mbh_12_u:099.034a": "puruṣādānucaritā bhīrūṇāṃ kaśmalāvahā",
    "GE07mbh_12_u:099.034c": "nadī yodhamahāyajñe tad asyāvabhṛthaṃ smṛtam",
    "GE07mbh_12_u:099.035a": "vedī yasya tv amitrāṇāṃ śirobhir avakīryate",
    "GE07mbh_12_u:099.035c": "aśvaskandhair gajaskandhais tasya lokā yathā mama",
    "GE07mbh_12_u:099.036a": "patnīśālā kṛtā yasya pareṣāṃ vāhinīmukham",
    "GE07mbh_12_u:099.036c": "havirdhānaṃ svavāhinyas tad asyāhur manīṣiṇaḥ",
    "GE07mbh_12_u:099.037a": "sadaś cāntarayodhāgnir āgnīdhraś cottarāṃ diśam",
    "GE07mbh_12_u:099.037c": "śatrusenākalatrasya sarvalokān adūrataḥ",
    "GE07mbh_12_u:099.038a": "yadā tūbhayato vyūho bhavaty ākāśam agrataḥ",
    "GE07mbh_12_u:099.038c": "sāsya vedī tathā yajñe nityaṃ vedās trayo 'gnayaḥ",
    "GE07mbh_12_u:099.039a": "yas tu yodhaḥ parāvṛttaḥ saṃtrasto hanyate paraiḥ",
    "GE07mbh_12_u:099.039c": "apratiṣṭhaṃ sa narakaṃ yāti nāsty atra saṃśayaḥ",
    "GE07mbh_12_u:099.040a": "yasya śoṇitavegena nadī syāt samabhiplutā",
    "GE07mbh_12_u:099.040c": "keśamāṃsāsthisaṃkīrṇā sa gacchet paramāṃ gatim",
    "GE07mbh_12_u:099.041a": "yas tu senāpatiṃ hatvā tadyānam adhirohati",
    "GE07mbh_12_u:099.041c": "sa viṣṇuvikramakrāmī bṛhaspatisamaḥ kratuḥ",
    "GE07mbh_12_u:099.042a": "nāyakaṃ vā pramāṇaṃ vā yo vā syāt tatra pūjitaḥ",
    "GE07mbh_12_u:099.042c": "jīvagrāhaṃ nigṛhṇāti tasya lokā yathā mama",
    "GE07mbh_12_u:099.043a": "āhave nihataṃ śūraṃ na śoceta kadā cana",
    "GE07mbh_12_u:099.043c": "aśocyo hi hataḥ śūraḥ svargaloke mahīyate",
    "GE07mbh_12_u:099.044a": "na hy annaṃ nodakaṃ tasya na snānaṃ nāpy aśaucakam",
    "GE07mbh_12_u:099.044c": "hatasya kartum icchanti tasya lokāñ śṛṇuṣva me",
    "GE07mbh_12_u:099.045a": "varāpsaraḥsahasrāṇi śūram āyodhane hatam",
    "GE07mbh_12_u:099.045c": "tvaramāṇā hi dhāvanti mama bhartā bhaved iti",
    "GE07mbh_12_u:099.046a": "etat tapaś ca puṇyaṃ ca dharmaś caiva sanātanaḥ",
    "GE07mbh_12_u:099.046c": "catvāraś cāśramās tasya yo yuddhe na palāyate",
    "GE07mbh_12_u:099.047a": "vṛddhaṃ balaṃ na hantavyaṃ naiva strī na ca vai dvijaḥ",
    "GE07mbh_12_u:099.047c": "tṛṇapūrṇamukhaś caiva tavāsmīti ca yo vadet",
    "GE07mbh_12_u:099.048a": "ahaṃ vṛtraṃ balaṃ pākaṃ śatamāyaṃ virocanam",
    "GE07mbh_12_u:099.048c": "durāvāryaṃ ca namuciṃ naikamāyaṃ ca śambaram",
    "GE07mbh_12_u:099.049a": "vipracittiṃ ca daiteyaṃ danoḥ putrāṃś ca sarvaśaḥ",
    "GE07mbh_12_u:099.049c": "prahrādaṃ ca nihatyājau tato devādhipo 'bhavam",
    "GE07mbh_12_u:099.050": "bhīṣma uvāca",
    "GE07mbh_12_u:099.050a": "ity etac chakravacanaṃ niśamya pratigṛhya ca",
    "GE07mbh_12_u:099.050c": "yodhānām ātmanaḥ siddhim ambarīṣo 'bhipannavān",
    "GE07mbh_12_u:100.001": "bhīṣma uvāca",
    "GE07mbh_12_u:100.001a": "atrāpy udāharantīmam itihāsaṃ purātanam",
    "GE07mbh_12_u:100.001c": "pratardano maithilaś ca saṃgrāmaṃ yatra cakratuḥ",
    "GE07mbh_12_u:100.002a": "yajñopavītī saṃgrāme janako maithilo yathā",
    "GE07mbh_12_u:100.002c": "yodhān uddharṣayām āsa tan nibodha yudhiṣṭhira",
    "GE07mbh_12_u:100.003a": "janako maithilo rājā mahātmā sarvatattvavit",
    "GE07mbh_12_u:100.003c": "yodhān svān darśayām āsa svargaṃ narakam eva ca",
    "GE07mbh_12_u:100.004a": "abhītānām ime lokā bhāsvanto hanta paśyata",
    "GE07mbh_12_u:100.004c": "pūrṇā gandharvakanyābhiḥ sarvakāmaduho 'kṣayāḥ",
    "GE07mbh_12_u:100.005a": "ime palāyamānānāṃ narakāḥ pratyupasthitāḥ",
    "GE07mbh_12_u:100.005c": "akīrtiḥ śāśvatī caiva patitavyam anantaram",
    "GE07mbh_12_u:100.006a": "tān dṛṣṭvārīn vijayato bhūtvā saṃtyāgabuddhayaḥ",
    "GE07mbh_12_u:100.006c": "narakasyāpratiṣṭhasya mā bhūta vaśavartinaḥ",
    "GE07mbh_12_u:100.007a": "tyāgamūlaṃ hi śūrāṇāṃ svargadvāram anuttamam",
    "GE07mbh_12_u:100.007c": "ity uktās te nṛpatinā yodhāḥ parapuraṃjaya",
    "GE07mbh_12_u:100.008a": "vyajayanta raṇe śatrūn harṣayanto janeśvaram",
    "GE07mbh_12_u:100.008c": "tasmād ātmavatā nityaṃ sthātavyaṃ raṇamūrdhani",
    "GE07mbh_12_u:100.009a": "gajānāṃ rathino madhye rathānām anu sādinaḥ",
    "GE07mbh_12_u:100.009c": "sādinām antarā sthāpyaṃ pādātam iha daṃśitam",
    "GE07mbh_12_u:100.010a": "ya evaṃ vyūhate rājā sa nityaṃ jayate dviṣaḥ",
    "GE07mbh_12_u:100.010c": "tasmād evaṃ vidhātavyaṃ nityam eva yudhiṣṭhira",
    "GE07mbh_12_u:100.011a": "sarve sukṛtam icchantaḥ suyuddhenātimanyavaḥ",
    "GE07mbh_12_u:100.011c": "kṣobhayeyur anīkāni sāgaraṃ makarā iva",
    "GE07mbh_12_u:100.012a": "harṣayeyur viṣaṇṇāṃś ca vyavasthāpya parasparam",
    "GE07mbh_12_u:100.012c": "jitāṃ ca bhūmiṃ rakṣeta bhagnān nātyanusārayet",
    "GE07mbh_12_u:100.013a": "punarāvartamānānāṃ nirāśānāṃ ca jīvite",
    "GE07mbh_12_u:100.013c": "na vegaḥ susaho rājaṃs tasmān nātyanusārayet",
    "GE07mbh_12_u:100.014a": "na hi prahartum icchanti śūrāḥ prādravatāṃ bhayāt",
    "GE07mbh_12_u:100.014c": "tasmāt palāyamānānāṃ kuryān nātyanusāraṇam",
    "GE07mbh_12_u:100.015a": "carāṇām acarā hy annam adaṃṣṭrā daṃṣṭriṇām api",
    "GE07mbh_12_u:100.015c": "apāṇayaḥ pāṇimatām annaṃ śūrasya kātarāḥ",
    "GE07mbh_12_u:100.016a": "samānapṛṣṭhodarapāṇipādāḥ; paścāc chūraṃ bhīravo 'nuvrajanti",
    "GE07mbh_12_u:100.016c": "ato bhayārtāḥ praṇipatya bhūyaḥ; kṛtvāñjalīn upatiṣṭhanti śūrān",
    "GE07mbh_12_u:100.017a": "śūrabāhuṣu loko 'yaṃ lambate putravat sadā",
    "GE07mbh_12_u:100.017c": "tasmāt sarvāsv avasthāsu śūraḥ saṃmānam arhati",
    "GE07mbh_12_u:100.018a": "na hi śauryāt paraṃ kiṃ cit triṣu lokeṣu vidyate",
    "GE07mbh_12_u:100.018c": "śūraḥ sarvaṃ pālayati sarvaṃ śūre pratiṣṭhitam",
    "GE07mbh_12_u:101.001": "yudhiṣṭhira uvāca",
    "GE07mbh_12_u:101.001a": "yathā jayārthinaḥ senāṃ nayanti bharatarṣabha",
    "GE07mbh_12_u:101.001c": "īṣad dharmaṃ prapīḍyāpi tan me brūhi pitāmaha",
    "GE07mbh_12_u:101.002": "bhīṣma uvāca",
    "GE07mbh_12_u:101.002a": "satyena hi sthitā dharmā upapattyā tathāpare",
    "GE07mbh_12_u:101.002c": "sādhvācāratayā ke cit tathaivaupayikā api",
    "GE07mbh_12_u:101.002e": "upāyadharmān vakṣyāmi siddhārthān arthadharmayoḥ",
    "GE07mbh_12_u:101.003a": "nirmaryādā dasyavas tu bhavanti paripanthinaḥ",
    "GE07mbh_12_u:101.003c": "teṣāṃ prativighātārthaṃ pravakṣyāmy atha naigamam",
    "GE07mbh_12_u:101.003e": "kāryāṇāṃ saṃprasiddhyarthaṃ tān upāyān nibodha me",
    "GE07mbh_12_u:101.004a": "ubhe prajñe veditavye ṛjvī vakrā ca bhārata",
    "GE07mbh_12_u:101.004c": "jānan vakrāṃ na seveta pratibādheta cāgatām",
    "GE07mbh_12_u:101.005a": "amitrā eva rājānaṃ bhedenopacaranty uta",
    "GE07mbh_12_u:101.005c": "tāṃ rājā nikṛtiṃ jānan yathāmitrān prabādhate",
    "GE07mbh_12_u:101.006a": "gajānāṃ pārśvacarmāṇi govṛṣājagarāṇi ca",
    "GE07mbh_12_u:101.006c": "śalyakaṅkaṭalohāni tanutrāṇi matāni ca",
    "GE07mbh_12_u:101.007a": "śitapītāni śastrāṇi saṃnāhāḥ pītalohitāḥ",
    "GE07mbh_12_u:101.007c": "nānārañjanaraktāḥ syuḥ patākāḥ ketavaś ca te",
    "GE07mbh_12_u:101.008a": "ṛṣṭayas tomarāḥ khaḍgā niśitāś ca paraśvadhāḥ",
    "GE07mbh_12_u:101.008c": "phalakāny atha carmāṇi pratikalpyāny anekaśaḥ",
    "GE07mbh_12_u:101.008e": "abhinītāni śastrāṇi yodhāś ca kṛtaniśramāḥ",
    "GE07mbh_12_u:101.009a": "caitryāṃ vā mārgaśīrṣyāṃ vā senāyogaḥ praśasyate",
    "GE07mbh_12_u:101.009c": "pakvasasyā hi pṛthivī bhavaty ambumatī tathā",
    "GE07mbh_12_u:101.010a": "naivātiśīto nātyuṣṇaḥ kālo bhavati bhārata",
    "GE07mbh_12_u:101.010c": "tasmāt tadā yojayeta pareṣāṃ vyasaneṣu vā",
    "GE07mbh_12_u:101.010e": "eteṣu yogāḥ senāyāḥ praśastāḥ parabādhane",
    "GE07mbh_12_u:101.011a": "jalavāṃs tṛṇavān mārgaḥ samo gamyaḥ praśasyate",
    "GE07mbh_12_u:101.011c": "cārair hi vihitābhyāsaḥ kuśalair vanagocaraiḥ",
    "GE07mbh_12_u:101.012a": "navyāraṇyair na śakyeta gantuṃ mṛgagaṇair iva",
    "GE07mbh_12_u:101.012c": "tasmāt sarvāsu senāsu yojayanti jayārthinaḥ",
    "GE07mbh_12_u:101.012d-0234_01": "agrataḥ puruṣānīkaṃ śaktaṃ bhaktaṃ kulodgatam",
    "GE07mbh_12_u:101.013a": "āvāsas toyavān durgaḥ paryākāśaḥ praśasyate",
    "GE07mbh_12_u:101.013c": "pareṣām upasarpāṇāṃ pratiṣedhas tathā bhavet",
    "GE07mbh_12_u:101.014a": "ākāśaṃ tu vanābhyāśe manyante guṇavattaram",
    "GE07mbh_12_u:101.014c": "bahubhir guṇajātais tu ye yuddhakuśalā janāḥ",
    "GE07mbh_12_u:101.014d-0235_01": "upanyāso bhavet tatra balānāṃ nātidūrataḥ",
    "GE07mbh_12_u:101.015a": "upanyāso 'pasarpāṇāṃ padātīnāṃ ca gūhanam",
    "GE07mbh_12_u:101.015c": "atha śatrupratīghātam āpadarthaṃ parāyaṇam",
    "GE07mbh_12_u:101.016a": "saptarṣīn pṛṣṭhataḥ kṛtvā yudhyerann acalā iva",
    "GE07mbh_12_u:101.016c": "anena vidhinā rājañ jigīṣetāpi durjayān",
    "GE07mbh_12_u:101.017a": "yato vāyur yataḥ sūryo yataḥ śukras tato jayaḥ",
    "GE07mbh_12_u:101.017c": "pūrvaṃ pūrvaṃ jyāya eṣāṃ saṃnipāte yudhiṣṭhira",
    "GE07mbh_12_u:101.018a": "akardamām anudakām amaryādām aloṣṭakām",
    "GE07mbh_12_u:101.018c": "aśvabhūmiṃ praśaṃsanti ye yuddhakuśalā janāḥ",
    "GE07mbh_12_u:101.019a": "samā nirudakākāśā rathabhūmiḥ praśasyate",
    "GE07mbh_12_u:101.019c": "nīcadrumā mahākakṣā sodakā hastiyodhinām",
    "GE07mbh_12_u:101.020a": "bahudurgā mahāvṛkṣā vetraveṇubhir āstṛtā",
    "GE07mbh_12_u:101.020c": "padātīnāṃ kṣamā bhūmiḥ parvatopavanāni ca",
    "GE07mbh_12_u:101.021a": "padātibahulā senā dṛḍhā bhavati bhārata",
    "GE07mbh_12_u:101.021c": "rathāśvabahulā senā sudineṣu praśasyate",
    "GE07mbh_12_u:101.022a": "padātināgabahulā prāvṛṭkāle praśasyate",
    "GE07mbh_12_u:101.022c": "guṇān etān prasaṃkhyāya deśakālau prayojayet",
    "GE07mbh_12_u:101.023a": "evaṃ saṃcintya yo yāti tithinakṣatrapūjitaḥ",
    "GE07mbh_12_u:101.023c": "vijayaṃ labhate nityaṃ senāṃ samyak prayojayan",
    "GE07mbh_12_u:101.024a": "prasuptāṃs tṛṣitāñ śrāntān prakīrṇān nābhighātayet",
    "GE07mbh_12_u:101.024c": "mokṣe prayāṇe calane pānabhojanakālayoḥ",
    "GE07mbh_12_u:101.025a": "atikṣiptān vyatikṣiptān vihatān pratanūkṛtān",
    "GE07mbh_12_u:101.025c": "suvisrambhān kṛtārambhān upanyāsapratāpitān",
    "GE07mbh_12_u:101.025e": "bahiścarān upanyāsān kṛtvā veśmānusāriṇaḥ",
    "GE07mbh_12_u:101.026a": "pāraṃparyāgate dvāre ye ke cid anuvartinaḥ",
    "GE07mbh_12_u:101.026c": "paricaryāvaroddhāro ye ca ke cana valginaḥ",
    "GE07mbh_12_u:101.027a": "anīkaṃ ye prabhindanti bhinnaṃ ye sthagayanti ca",
    "GE07mbh_12_u:101.027c": "samānāśanapānās te kāryā dviguṇavetanāḥ",
    "GE07mbh_12_u:101.027d-0236_01": "jātigotraṃ ca vijñāya karma cānuttamaṃ śubham",
    "GE07mbh_12_u:101.027d-0236_02": "samānadeharakṣārthe kāryā dviguṇavetanāḥ",
    "GE07mbh_12_u:101.027d-0236_03": "triguṇaṃ caturguṇaṃ caiva vetanaṃ teṣu kārayet",
    "GE07mbh_12_u:101.028a": "daśādhipatayaḥ kāryāḥ śatādhipatayas tathā",
    "GE07mbh_12_u:101.028c": "teṣāṃ sahasrādhipatiṃ kuryāc chūram atandritam",
    "GE07mbh_12_u:101.029a": "yathāmukhyaṃ saṃnipātya vaktavyāḥ sma śapāmahe",
    "GE07mbh_12_u:101.029c": "yathā jayārthaṃ saṃgrāme na jahyāma parasparam",
    "GE07mbh_12_u:101.030a": "ihaiva te nivartantāṃ ye naḥ ke cana bhīravaḥ",
    "GE07mbh_12_u:101.030c": "na ghātayeyuḥ pradaraṃ kurvāṇās tumule sati",
    "GE07mbh_12_u:101.030d-0237_01": "na saṃnipāte pradaraṃ vadhaṃ vā kuryur īdṛśāḥ",
    "GE07mbh_12_u:101.031a": "ātmānaṃ ca svapakṣaṃ ca palāyan hanti saṃyuge",
    "GE07mbh_12_u:101.031c": "dravyanāśo vadho 'kīrtir ayaśaś ca palāyane",
    "GE07mbh_12_u:101.032a": "amanojñāsukhā vācaḥ puruṣasya palāyataḥ",
    "GE07mbh_12_u:101.032c": "pratispandauṣṭhadantasya nyastasarvāyudhasya ca",
    "GE07mbh_12_u:101.033a": "hitvā palāyamānasya sahāyān prāṇasaṃśaye",
    "GE07mbh_12_u:101.033c": "amitrair anubaddhasya dviṣatām astu nas tathā",
    "GE07mbh_12_u:101.034a": "manuṣyāpasadā hy ete ye bhavanti parāṅmukhāḥ",
    "GE07mbh_12_u:101.034c": "rāśivardhanamātrās te naiva te pretya no iha",
    "GE07mbh_12_u:101.035a": "amitrā hṛṣṭamanasaḥ pratyudyānti palāyinam",
    "GE07mbh_12_u:101.035c": "jayinaṃ suhṛdas tāta vandanair maṅgalena ca",
    "GE07mbh_12_u:101.036a": "yasya sma vyasane rājann anumodanti śatravaḥ",
    "GE07mbh_12_u:101.036c": "tad asahyataraṃ duḥkham ahaṃ manye vadhād api",
    "GE07mbh_12_u:101.037a": "śriyaṃ jānīta dharmasya mūlaṃ sarvasukhasya ca",
    "GE07mbh_12_u:101.037c": "sā bhīrūṇāṃ parān yāti śūras tām adhigacchati",
    "GE07mbh_12_u:101.038a": "te vayaṃ svargam icchantaḥ saṃgrāme tyaktajīvitāḥ",
    "GE07mbh_12_u:101.038c": "jayanto vadhyamānā vā prāptum arhāma sadgatim",
    "GE07mbh_12_u:101.039a": "evaṃ saṃśaptaśapathāḥ samabhityaktajīvitāḥ",
    "GE07mbh_12_u:101.039c": "amitravāhinīṃ vīrāḥ saṃpragāhanty abhīravaḥ",
    "GE07mbh_12_u:101.040a": "agrataḥ puruṣānīkam asicarmavatāṃ bhavet",
    "GE07mbh_12_u:101.040c": "pṛṣṭhataḥ śakaṭānīkaṃ kalatraṃ madhyatas tathā",
    "GE07mbh_12_u:101.041a": "pareṣāṃ pratighātārthaṃ padātīnāṃ ca gūhanam",
    "GE07mbh_12_u:101.041c": "api hy asmin pare gṛddhā bhaveyur ye purogamāḥ",
    "GE07mbh_12_u:101.042a": "ye purastād abhimatāḥ sattvavanto manasvinaḥ",
    "GE07mbh_12_u:101.042c": "te pūrvam abhivarteraṃs tān anvag itare janāḥ",
    "GE07mbh_12_u:101.043a": "api coddharṣaṇaṃ kāryaṃ bhīrūṇām api yatnataḥ",
    "GE07mbh_12_u:101.043c": "skandhadarśanamātraṃ tu tiṣṭheyur vā samīpataḥ",
    "GE07mbh_12_u:101.044a": "saṃhatān yodhayed alpān kāmaṃ vistārayed bahūn",
    "GE07mbh_12_u:101.044c": "sūcīmukham anīkaṃ syād alpānāṃ bahubhiḥ saha",
    "GE07mbh_12_u:101.045a": "saṃprayuddhe prahṛṣṭe vā satyaṃ vā yadi vānṛtam",
    "GE07mbh_12_u:101.045c": "pragṛhya bāhūn krośeta bhagnā bhagnāḥ parā iti",
    "GE07mbh_12_u:101.046a": "āgataṃ no mitrabalaṃ praharadhvam abhītavat",
    "GE07mbh_12_u:101.046c": "śabdavanto 'nudhāveyuḥ kurvanto bhairavaṃ ravam",
    "GE07mbh_12_u:101.047a": "kṣveḍāḥ kilakilāḥ śaṅkhāḥ krakacā goviṣāṇikān",
    "GE07mbh_12_u:101.047c": "bherīmṛdaṅgapaṇavān nādayeyuś ca kuñjarān",
    "GE07mbh_12_u:102.001": "yudhiṣṭhira uvāca",
    "GE07mbh_12_u:102.001a": "kiṃśīlāḥ kiṃsamutthānāḥ kathaṃrūpāś ca bhārata",
    "GE07mbh_12_u:102.001c": "kiṃsaṃnāhāḥ kathaṃśastrā janāḥ syuḥ saṃyuge nṛpa",
    "GE07mbh_12_u:102.002": "bhīṣma uvāca",
    "GE07mbh_12_u:102.002a": "yathācaritam evātra śastrapatraṃ vidhīyate",
    "GE07mbh_12_u:102.002c": "ācārād eva puruṣas tathā karmasu vartate",
    "GE07mbh_12_u:102.002d-0238_01": "ādānārthāya puruṣais tathā karma vidhīyate",
    "GE07mbh_12_u:102.003a": "gāndhārāḥ sindhusauvīrā",
    "GE07mbh_12_u:102.003c": "ābhīravaḥ subalinas tadbalaṃ sarvapāragam",
    "GE07mbh_12_u:102.004a": "sarvaśastreṣu kuśalāḥ sattvavanto hy uśīnarāḥ",
    "GE07mbh_12_u:102.004c": "prācyā mātaṅgayuddheṣu kuśalāḥ śaṭhayodhinaḥ",
    "GE07mbh_12_u:102.005a": "tathā yavanakāmbojā mathurām abhitaś ca ye",
    "GE07mbh_12_u:102.005c": "ete niyuddhakuśalā dākṣiṇātyāsicarmiṇaḥ",
    "GE07mbh_12_u:102.006a": "sarvatra śūrā jāyante mahāsattvā mahābalāḥ",
    "GE07mbh_12_u:102.006b-0239_01": "āvantikā mahāśūrāś caturaṅge ca māḷavāḥ",
    "GE07mbh_12_u:102.006b-0239_02": "eko 'pi hi sahasrasya tiṣṭhaty abhimukho raṇe",
    "GE07mbh_12_u:102.006c": "prāya eṣa samuddiṣṭo lakṣaṇāni tu me śṛṇu",
    "GE07mbh_12_u:102.007a": "siṃhaśārdūlavāṅnetrāḥ siṃhaśārdūlagāminaḥ",
    "GE07mbh_12_u:102.007c": "pārāvatakuliṅgākṣāḥ sarve śūrāḥ pramāthinaḥ",
    "GE07mbh_12_u:102.008a": "mṛgasvarā dvīpinetrā ṛṣabhākṣās tathāpare",
    "GE07mbh_12_u:102.008c": "pravādinaḥ sucaṇḍāś ca krodhinaḥ kiṃnarīsvanāḥ",
    "GE07mbh_12_u:102.009a": "meghasvanāḥ kruddhamukhāḥ ke cit karabhanisvanāḥ",
    "GE07mbh_12_u:102.009c": "jihmanāsānujaṅghāś ca dūragā dūrapātinaḥ",
    "GE07mbh_12_u:102.010a": "biḍālakubjās tanavas tanukeśās tanutvacaḥ",
    "GE07mbh_12_u:102.010c": "śūrāś capalacittāś ca te bhavanti durāsadāḥ",
    "GE07mbh_12_u:102.011a": "godhānimīlitāḥ ke cin mṛduprakṛtayo 'pi ca",
    "GE07mbh_12_u:102.011c": "turaṃgagatinirghoṣās te narāḥ pārayiṣṇavaḥ",
    "GE07mbh_12_u:102.012a": "susaṃhatāḥ pratanavo vyūḍhoraskāḥ susaṃsthitāḥ",
    "GE07mbh_12_u:102.012c": "pravāditena nṛtyanti hṛṣyanti kalaheṣu ca",
    "GE07mbh_12_u:102.013a": "gambhīrākṣā niḥsṛtākṣāḥ piṅgalā bhrukuṭīmukhāḥ",
    "GE07mbh_12_u:102.013c": "nakulākṣās tathā caiva sarve śūrās tanutyajaḥ",
    "GE07mbh_12_u:102.014a": "jihmākṣāḥ pralalāṭāś ca nirmāṃsahanavo 'pi ca",
    "GE07mbh_12_u:102.014c": "vakrabāhvaṅgulīsaktāḥ kṛśā dhamanisaṃtatāḥ",
    "GE07mbh_12_u:102.015a": "praviśanty ativegena saṃparāye 'bhyupasthite",
    "GE07mbh_12_u:102.015c": "vāraṇā iva saṃmattās te bhavanti durāsadāḥ",
    "GE07mbh_12_u:102.016a": "dīptasphuṭitakeśāntāḥ sthūlapārśvahanūmukhāḥ",
    "GE07mbh_12_u:102.016c": "unnatāṃsāḥ pṛthugrīvā vikaṭāḥ sthūlapiṇḍikāḥ",
    "GE07mbh_12_u:102.017a": "udvṛttāś caiva sugrīvā vinatā vihagā iva",
    "GE07mbh_12_u:102.017c": "piṇḍaśīrṣāhivaktrāś ca vṛṣadaṃśamukhā iva",
    "GE07mbh_12_u:102.018a": "ugrasvanā manyumanto yuddheṣv ārāvasāriṇaḥ",
    "GE07mbh_12_u:102.018c": "adharmajñāvaliptāś ca ghorā raudrapradarśinaḥ",
    "GE07mbh_12_u:102.019a": "tyaktātmānaḥ sarva ete antyajā hy anivartinaḥ",
    "GE07mbh_12_u:102.019c": "puraskāryāḥ sadā sainye hanyante ghnanti cāpi te",
    "GE07mbh_12_u:102.020a": "adhārmikā bhinnavṛttāḥ sādhv evaiṣāṃ parābhavaḥ",
    "GE07mbh_12_u:102.020c": "evam eva prakupyanti rājño 'py ete hy abhīkṣṇaśaḥ",
    "GE07mbh_12_u:103.001": "yudhiṣṭhira uvāca",
    "GE07mbh_12_u:103.001a": "jaitryā vā kāni rūpāṇi bhavanti puruṣarṣabha",
    "GE07mbh_12_u:103.001c": "pṛtanāyāḥ praśastāni tānīhecchāmi veditum",
    "GE07mbh_12_u:103.002": "bhīṣma uvāca",
    "GE07mbh_12_u:103.002a": "jaitryā vā yāni rūpāṇi bhavanti puruṣarṣabha",
    "GE07mbh_12_u:103.002c": "pṛtanāyāḥ praśastāni tāni vakṣyāmi sarvaśaḥ",
    "GE07mbh_12_u:103.003a": "daivaṃ pūrvaṃ vikurute mānuṣe kālacodite",
    "GE07mbh_12_u:103.003c": "tad vidvāṃso 'nupaśyanti jñānadīrgheṇa cakṣuṣā",
    "GE07mbh_12_u:103.004a": "prāyaścittavidhiṃ cātra japahomāṃś ca tadvidaḥ",
    "GE07mbh_12_u:103.004c": "maṅgalāni ca kurvantaḥ śamayanty ahitāny api",
    "GE07mbh_12_u:103.005a": "udīrṇamanaso yodhā vāhanāni ca bhārata",
    "GE07mbh_12_u:103.005c": "yasyāṃ bhavanti senāyāṃ dhruvaṃ tasyāṃ jayaṃ vadet",
    "GE07mbh_12_u:103.006a": "anv enāṃ vāyavo vānti tathaivendradhanūṃṣi ca",
    "GE07mbh_12_u:103.006c": "anuplavante meghāś ca tathādityasya raśmayaḥ",
    "GE07mbh_12_u:103.007a": "gomāyavaś cānulomā vaḍā gṛdhrāś ca sarvaśaḥ",
    "GE07mbh_12_u:103.007c": "ācareyur yadā senāṃ tadā siddhir anuttamā",
    "GE07mbh_12_u:103.008a": "prasannabhāḥ pāvaka ūrdhvaraśmiḥ; pradakṣiṇāvartaśikho vidhūmaḥ",
    "GE07mbh_12_u:103.008c": "puṇyā gandhāś cāhutīnāṃ pravānti; jayasyaitad bhāvino rūpam āhuḥ",
    "GE07mbh_12_u:103.009a": "gambhīraśabdāś ca mahāsvanāś ca; śaṅkhāś ca bheryaś ca nadanti yatra",
    "GE07mbh_12_u:103.009c": "yuyutsavaś cāpratīpā bhavanti; jayasyaitad bhāvino rūpam āhuḥ",
    "GE07mbh_12_u:103.010a": "iṣṭā mṛgāḥ pṛṣṭhato vāmataś ca; saṃprasthitānāṃ ca gamiṣyatāṃ ca",
    "GE07mbh_12_u:103.010c": "jighāṃsatāṃ dakṣiṇāḥ siddhim āhur; ye tv agratas te pratiṣedhayanti",
    "GE07mbh_12_u:103.011a": "maṅgalyaśabdāḥ śakunā vadanti; haṃsāḥ krauñcāḥ śatapatrāś ca cāṣāḥ",
    "GE07mbh_12_u:103.011c": "hṛṣṭā yodhāḥ sattvavanto bhavanti; jayasyaitad bhāvino rūpam āhuḥ",
    "GE07mbh_12_u:103.012a": "śastraiḥ patraiḥ kavacaiḥ ketubhiś ca; subhānubhir mukhavarṇaiś ca yūnām",
    "GE07mbh_12_u:103.012b-0240_01": "tathā gajair vājibhir heṣamāṇaiḥ",
    "GE07mbh_12_u:103.012c": "bhrājiṣmatī duṣpratiprekṣaṇīyā; yeṣāṃ camūs te 'bhibhavanti śatrūn",
    "GE07mbh_12_u:103.013a": "śuśrūṣavaś cānabhimāninaś ca; parasparaṃ sauhṛdam āsthitāś ca",
    "GE07mbh_12_u:103.013c": "yeṣāṃ yodhāḥ śaucam anuṣṭhitāś ca; jayasyaitad bhāvino rūpam āhuḥ",
    "GE07mbh_12_u:103.014a": "śabdāḥ sparśās tathā gandhā vicaranti manaḥpriyāḥ",
    "GE07mbh_12_u:103.014c": "dhairyaṃ cāviśate yodhān vijayasya mukhaṃ tu tat",
    "GE07mbh_12_u:103.015a": "iṣṭo vāmaḥ praviṣṭasya dakṣiṇaḥ pravivikṣataḥ",
    "GE07mbh_12_u:103.015c": "paścāt saṃsādhayaty arthaṃ purastāt pratiṣedhati",
    "GE07mbh_12_u:103.016a": "saṃbhṛtya mahatīṃ senāṃ caturaṅgāṃ yudhiṣṭhira",
    "GE07mbh_12_u:103.016c": "sāmnaivāvartane pūrvaṃ prayatethās tatho yudhi",
    "GE07mbh_12_u:103.017a": "jaghanya eṣa vijayo yad yuddhaṃ nāma bhārata",
    "GE07mbh_12_u:103.017c": "yādṛcchiko yudhi jayo daivo veti vicāraṇam",
    "GE07mbh_12_u:103.018a": "apām iva mahāvegas trastā mṛgagaṇā iva",
    "GE07mbh_12_u:103.018c": "durnivāryatamā caiva prabhagnā mahatī camūḥ",
    "GE07mbh_12_u:103.019a": "bhagnā ity eva bhajyante vidvāṃso 'pi nakāraṇam",
    "GE07mbh_12_u:103.019c": "udārasārā mahatī rurusaṃghopamā camūḥ",
    "GE07mbh_12_u:103.020a": "parasparajñāḥ saṃhṛṣṭās tyaktaprāṇāḥ suniścitāḥ",
    "GE07mbh_12_u:103.020c": "api pañcāśatiḥ śūrā mṛdnanti paravāhinīm",
    "GE07mbh_12_u:103.021a": "atha vā pañca ṣaṭ sapta sahitāḥ kṛtaniścayāḥ",
    "GE07mbh_12_u:103.021c": "kulīnāḥ pūjitāḥ samyag vijayantīha śātravān",
    "GE07mbh_12_u:103.022a": "saṃnipāto na gantavyaḥ śakye sati kathaṃ cana",
    "GE07mbh_12_u:103.022c": "sāntvabhedapradānānāṃ yuddham uttaram ucyate",
    "GE07mbh_12_u:103.023a": "saṃsarpaṇād dhi senāyā bhayaṃ bhīrūn prabādhate",
    "GE07mbh_12_u:103.023c": "vajrād iva prajvalitād iyaṃ kva nu patiṣyati",
    "GE07mbh_12_u:103.024a": "abhiprayātāṃ samitiṃ jñātvā ye pratiyānty atha",
    "GE07mbh_12_u:103.024c": "teṣāṃ spandanti gātrāṇi yodhānāṃ viṣayasya ca",
    "GE07mbh_12_u:103.025a": "viṣayo vyathate rājan sarvaḥ sasthāṇujaṅgamaḥ",
    "GE07mbh_12_u:103.025c": "śastrapratāpataptānāṃ majjā sīdati dehinām",
    "GE07mbh_12_u:103.026a": "teṣāṃ sāntvaṃ krūramiśraṃ praṇetavyaṃ punaḥ punaḥ",
    "GE07mbh_12_u:103.026c": "saṃpīḍyamānā hi pare yogam āyānti sarvaśaḥ",
    "GE07mbh_12_u:103.027a": "antarāṇāṃ ca bhedārthaṃ cārān abhyavacārayet",
    "GE07mbh_12_u:103.027c": "yaś ca tasmāt paro rājā tena saṃdhiḥ praśasyate",
    "GE07mbh_12_u:103.028a": "na hi tasyānyathā pīḍā śakyā kartuṃ tathāvidhā",
    "GE07mbh_12_u:103.028c": "yathā sārdham amitreṇa sarvataḥ pratibādhanam",
    "GE07mbh_12_u:103.029a": "kṣamā vai sādhumāyā hi na hi sādhv akṣamā sadā",
    "GE07mbh_12_u:103.029c": "kṣamāyāś cākṣamāyāś ca viddhi pārtha prayojanam",
    "GE07mbh_12_u:103.030a": "vijitya kṣamamāṇasya yaśo rājño 'bhivardhate",
    "GE07mbh_12_u:103.030c": "mahāparādhā hy apy asmin viśvasanti hi śatravaḥ",
    "GE07mbh_12_u:103.031a": "manyate karśayitvā tu kṣamā sādhv iti śambaraḥ",
    "GE07mbh_12_u:103.031c": "asaṃtaptaṃ tu yad dāru pratyeti prakṛtiṃ punaḥ",
    "GE07mbh_12_u:103.032a": "naitat praśaṃsanty ācāryā na ca sādhu nidarśanam",
    "GE07mbh_12_u:103.032c": "akleśenāvināśena niyantavyāḥ svaputravat",
    "GE07mbh_12_u:103.033a": "dveṣyo bhavati bhūtānām ugro rājā yudhiṣṭhira",
    "GE07mbh_12_u:103.033c": "mṛdum apy avamanyante tasmād ubhayabhāg bhavet",
    "GE07mbh_12_u:103.034a": "prahariṣyan priyaṃ brūyāt praharann api bhārata",
    "GE07mbh_12_u:103.034c": "prahṛtya ca kṛpāyeta śocann iva rudann iva",
    "GE07mbh_12_u:103.035a": "na me priyaṃ yat sa hataḥ saṃprāhaivaṃ puro vacaḥ",
    "GE07mbh_12_u:103.035c": "na cakartha ca me vākyam ucyamānaḥ punaḥ punaḥ",
    "GE07mbh_12_u:103.036a": "aho jīvitam ākāṅkṣe nedṛśo vadham arhati",
    "GE07mbh_12_u:103.036c": "sudurlabhāḥ supuruṣāḥ saṃgrāmeṣv apalāyinaḥ",
    "GE07mbh_12_u:103.037a": "kṛtaṃ mamāpriyaṃ tena yenāyaṃ nihato mṛdhe",
    "GE07mbh_12_u:103.037c": "iti vācā vadan hantṝn pūjayeta rahogataḥ",
    "GE07mbh_12_u:103.038a": "hantṝṇāṃ cāhatānāṃ ca yat kuryur aparādhinaḥ",
    "GE07mbh_12_u:103.038c": "krośed bāhuṃ pragṛhyāpi cikīrṣañ janasaṃgraham",
    "GE07mbh_12_u:103.039a": "evaṃ sarvāsv avasthāsu sāntvapūrvaṃ samācaran",
    "GE07mbh_12_u:103.039c": "priyo bhavati bhūtānāṃ dharmajño vītabhīr nṛpaḥ",
    "GE07mbh_12_u:103.040a": "viśvāsaṃ cātra gacchanti sarvabhūtāni bhārata",
    "GE07mbh_12_u:103.040c": "viśvastaḥ śakyate bhoktuṃ yathākāmam upasthitaḥ",
    "GE07mbh_12_u:103.041a": "tasmād viśvāsayed rājā sarvabhūtāny amāyayā",
    "GE07mbh_12_u:103.041c": "sarvataḥ parirakṣec ca yo mahīṃ bhoktum icchati",
    "GE07mbh_12_u:104.001": "yudhiṣṭhira uvāca",
    "GE07mbh_12_u:104.001a": "kathaṃ mṛdau kathaṃ tīkṣṇe mahāpakṣe ca pārthiva",
    "GE07mbh_12_u:104.001c": "arau varteta nṛpatis tan me brūhi pitāmaha",
    "GE07mbh_12_u:104.002": "bhīṣma uvāca",
    "GE07mbh_12_u:104.002a": "atrāpy udāharantīmam itihāsaṃ purātanam",
    "GE07mbh_12_u:104.002c": "bṛhaspateś ca saṃvādam indrasya ca yudhiṣṭhira",
    "GE07mbh_12_u:104.003a": "bṛhaspatiṃ devapatir abhivādya kṛtāñjaliḥ",
    "GE07mbh_12_u:104.003c": "upasaṃgamya papraccha vāsavaḥ paravīrahā",
    "GE07mbh_12_u:104.004a": "ahiteṣu kathaṃ brahman vartayeyam atandritaḥ",
    "GE07mbh_12_u:104.004c": "asamucchidya caivenān niyaccheyam upāyataḥ",
    "GE07mbh_12_u:104.005a": "senayor vyatiṣaṅgeṇa jayaḥ sādhāraṇo bhavet",
    "GE07mbh_12_u:104.005c": "kiṃ kurvāṇaṃ na māṃ jahyāj jvalitā śrīḥ pratāpinī",
    "GE07mbh_12_u:104.006a": "tato dharmārthakāmānāṃ kuśalaḥ pratibhānavān",
    "GE07mbh_12_u:104.006c": "rājadharmavidhānajñaḥ pratyuvāca puraṃdaram",
    "GE07mbh_12_u:104.007a": "na jātu kalahenecchen niyantum apakāriṇaḥ",
    "GE07mbh_12_u:104.007c": "bālasaṃsevitaṃ hy etad yad amarṣo yad akṣamā",
    "GE07mbh_12_u:104.007e": "na śatrur vivṛtaḥ kāryo vadham asyābhikāṅkṣatā",
    "GE07mbh_12_u:104.008a": "krodhaṃ balam amarṣaṃ ca niyamyātmajam ātmani",
    "GE07mbh_12_u:104.008c": "amitram upaseveta viśvastavad aviśvasan",
    "GE07mbh_12_u:104.009a": "priyam eva vaden nityaṃ nāpriyaṃ kiṃ cid ācaret",
    "GE07mbh_12_u:104.009c": "viramec chuṣkavairebhyaḥ kaṇṭhāyāsaṃ ca varjayet",
    "GE07mbh_12_u:104.010a": "yathā vaitaṃsiko yukto dvijānāṃ sadṛśasvanaḥ",
    "GE07mbh_12_u:104.010c": "tān dvijān kurute vaśyāṃs tathā yukto mahīpatiḥ",
    "GE07mbh_12_u:104.010e": "vaśaṃ copanayec chatrūn nihanyāc ca puraṃdara",
    "GE07mbh_12_u:104.011a": "na nityaṃ paribhūyārīn sukhaṃ svapiti vāsava",
    "GE07mbh_12_u:104.011c": "jāgarty eva ca duṣṭātmā saṃkare 'gnir ivotthitaḥ",
    "GE07mbh_12_u:104.012a": "na saṃnipātaḥ kartavyaḥ sāmānye vijaye sati",
    "GE07mbh_12_u:104.012c": "viśvāsyaivopasaṃnyāsyo vaśe kṛtvā ripuḥ prabho",
    "GE07mbh_12_u:104.012d-0241_01": "vaśe kuryān na śamayet tīkṣṇān karkaśapīḍanaiḥ",
    "GE07mbh_12_u:104.012d-0241_02": "sa yathā neṣyate rājñas tīkṣṇopakaraṇakṣayaḥ",
    "GE07mbh_12_u:104.012d-0241_03": "hetāv īrṣuḥ phalenerṣuḥ syāc chakra vyavasāyavit",
    "GE07mbh_12_u:104.012d-0241_04": "doṣeṇa guṇarūpeṇa dviṣato yo jayet sadā",
    "GE07mbh_12_u:104.013a": "saṃpradhārya sahāmātyair mantravidbhir mahātmabhiḥ",
    "GE07mbh_12_u:104.013c": "upekṣamāṇo 'vajñāte hṛdayenāparājitaḥ",
    "GE07mbh_12_u:104.014a": "athāsya praharet kāle kiṃ cid vicalite pade",
    "GE07mbh_12_u:104.014c": "daṇḍaṃ ca dūṣayed asya puruṣair āptakāribhiḥ",
    "GE07mbh_12_u:104.015a": "ādimadhyāvasānajñaḥ pracchannaṃ ca vicārayet",
    "GE07mbh_12_u:104.015c": "balāni dūṣayed asya jānaṃś caiva pramāṇataḥ",
    "GE07mbh_12_u:104.016a": "bhedenopapradānena saṃsṛjann auṣadhais tathā",
    "GE07mbh_12_u:104.016c": "na tv eva celasaṃsargaṃ racayed aribhiḥ saha",
    "GE07mbh_12_u:104.017a": "dīrghakālam api kṣāntvā vihanyād eva śātravān",
    "GE07mbh_12_u:104.017c": "kālākāṅkṣī yāmayec ca yathā visrambham āpnuyuḥ",
    "GE07mbh_12_u:104.017c-0242_01": "**** **** upāsīta śacīpate",
    "GE07mbh_12_u:104.017c-0242_02": "tathā priyaṃ ca vaktavyaṃ",
    "GE07mbh_12_u:104.018a": "na sadyo 'rīn vinirhanyād dṛṣṭasya vijayo 'jvaraḥ",
    "GE07mbh_12_u:104.018c": "na yaḥ śalyaṃ ghaṭṭayati navaṃ ca kurute vraṇam",
    "GE07mbh_12_u:104.019a": "prāpte ca praharet kāle na sa saṃvartate punaḥ",
    "GE07mbh_12_u:104.019c": "hantukāmasya devendra puruṣasya ripuṃ prati",
    "GE07mbh_12_u:104.020a": "yaḥ kālo hi vyatikrāmet puruṣaṃ kālakāṅkṣiṇam",
    "GE07mbh_12_u:104.020c": "durlabhaḥ sa punaḥ kālaḥ kāladharmacikīrṣuṇā",
    "GE07mbh_12_u:104.021a": "aurjasthyaṃ vijayed evaṃ saṃgṛhṇan sādhusaṃmatān",
    "GE07mbh_12_u:104.021c": "kālena sādhayen nityaṃ nāprāpte 'bhinipīḍayet",
    "GE07mbh_12_u:104.022a": "vihāya kāmaṃ krodhaṃ ca tathāhaṃkāram eva ca",
    "GE07mbh_12_u:104.022c": "yukto vivaram anvicched ahitānāṃ puraṃdara",
    "GE07mbh_12_u:104.023a": "mārdavaṃ daṇḍa ālasyaṃ pramādaś ca surottama",
    "GE07mbh_12_u:104.023c": "māyāś ca vividhāḥ śakra sādhayanty avicakṣaṇam",
    "GE07mbh_12_u:104.024a": "nihatyaitāni catvāri māyāṃ pratividhāya ca",
    "GE07mbh_12_u:104.024c": "tataḥ śaknoti śatrūṇāṃ prahartum avicārayan",
    "GE07mbh_12_u:104.025a": "yadaivaikena śakyeta guhyaṃ kartuṃ tadācaret",
    "GE07mbh_12_u:104.025c": "yacchanti sacivā guhyaṃ mitho vidrāvayanty api",
    "GE07mbh_12_u:104.026a": "aśakyam iti kṛtvā vā tato 'nyaiḥ saṃvidaṃ caret",
    "GE07mbh_12_u:104.026c": "brahmadaṇḍam adṛṣṭeṣu dṛṣṭeṣu caturaṅgiṇīm",
    "GE07mbh_12_u:104.027a": "bhedaṃ ca prathamaṃ yuñjyāt tūṣṇīṃdaṇḍaṃ tathaiva ca",
    "GE07mbh_12_u:104.027c": "kāle prayojayed rājā tasmiṃs tasmiṃs tadā tadā",
    "GE07mbh_12_u:104.028a": "praṇipātaṃ ca gaccheta kāle śatror balīyasaḥ",
    "GE07mbh_12_u:104.028c": "yukto 'sya vadham anvicched apramattaḥ pramādyataḥ",
    "GE07mbh_12_u:104.029a": "praṇipātena dānena vācā madhurayā bruvan",
    "GE07mbh_12_u:104.029c": "amitram upaseveta na tu jātu viśaṅkayet",
    "GE07mbh_12_u:104.030a": "sthānāni śaṅkitānāṃ ca nityam eva vivarjayet",
    "GE07mbh_12_u:104.030c": "na ca teṣv āśvased drugdhvā jāgratīha nirākṛtāḥ",
    "GE07mbh_12_u:104.031a": "na hy ato duṣkaraṃ karma kiṃ cid asti surottama",
    "GE07mbh_12_u:104.031c": "yathā vividhavṛttānām aiśvaryam amarādhipa",
    "GE07mbh_12_u:104.032a": "tathā vividhaśīlānām api saṃbhava ucyate",
    "GE07mbh_12_u:104.032c": "yateta yogam āsthāya mitrāmitrān avārayan",
    "GE07mbh_12_u:104.033a": "mṛdum apy avamanyante tīkṣṇād udvijate janaḥ",
    "GE07mbh_12_u:104.033c": "mātīkṣṇo māmṛdur bhūs tvaṃ tīkṣṇo bhava mṛdur bhava",
    "GE07mbh_12_u:104.034a": "yathā vapre vegavati sarvataḥsaṃplutodake",
    "GE07mbh_12_u:104.034c": "nityaṃ vivaraṇād bādhas tathā rājyaṃ pramādyataḥ",
    "GE07mbh_12_u:104.035a": "na banūn abhiyuñjīta yaugapadyena śātravān",
    "GE07mbh_12_u:104.035c": "sāmnā dānena bhedena daṇḍena ca puraṃdara",
    "GE07mbh_12_u:104.036a": "ekaikam eṣāṃ niṣpiṃṣañ śiṣṭeṣu nipuṇaṃ caret",
    "GE07mbh_12_u:104.036c": "na ca śakto 'pi medhāvī sarvān evārabhen nṛpaḥ",
    "GE07mbh_12_u:104.037a": "yadā syān mahatī senā hayanāgarathākulā",
    "GE07mbh_12_u:104.037c": "padātiyantrabahulā svanuraktā",
    "GE07mbh_12_u:104.038a": "yadā bahuvidhāṃ vṛddhiṃ manyate pratilomataḥ",
    "GE07mbh_12_u:104.038c": "tadā vivṛtya prahared dasyūnām avicārayan",
    "GE07mbh_12_u:104.039a": "na sāma daṇḍopaniṣat praśasyate; na mārdavaṃ śatruṣu yātrikaṃ sadā",
    "GE07mbh_12_u:104.039c": "na sasyaghāto na ca saṃkarakriyā; na cāpi bhūyaḥ prakṛter vicāraṇā",
    "GE07mbh_12_u:104.040a": "māyāvibhedānupasarjanāni; pāpaṃ tathaiva spaśasaṃprayogāt",
    "GE07mbh_12_u:104.040c": "āptair manuṣyair upacārayeta; pureṣu rāṣṭreṣu ca saṃprayuktaḥ",
    "GE07mbh_12_u:104.041a": "purāṇi caiṣām anusṛtya bhūmipāḥ; pureṣu bhogān nikhilān ihājayan",
    "GE07mbh_12_u:104.041c": "pureṣu nītiṃ vihitāṃ yathāvidhi; prayojayanto balavṛtrasūdana",
    "GE07mbh_12_u:104.042a": "pradāya gūḍhāni vasūni nāma; pracchidya bhogān avadhāya ca svān",
    "GE07mbh_12_u:104.042c": "duṣṭāḥ svadoṣair iti kīrtayitvā; pureṣu rāṣṭreṣu ca yojayanti",
    "GE07mbh_12_u:104.043a": "tathaiva cānyai ratiśāstravedibhiḥ; svalaṃkṛtaiḥ śāstravidhānadṛṣṭibhiḥ",
    "GE07mbh_12_u:104.043c": "suśikṣitair bhāṣyakathāviśāradaiḥ; pareṣu kṛtyān upadhārayasva",
    "GE07mbh_12_u:104.044": "indra uvāca",
    "GE07mbh_12_u:104.044a": "kāni liṅgāni duṣṭasya bhavanti dvijasattama",
    "GE07mbh_12_u:104.044c": "kathaṃ duṣṭaṃ vijānīyād etat pṛṣṭo bravīhi me",
    "GE07mbh_12_u:104.045": "bṛhaspatir uvāca",
    "GE07mbh_12_u:104.045a": "parokṣam aguṇān āha sadguṇān abhyasūyati",
    "GE07mbh_12_u:104.045c": "parair vā kīrtyamāneṣu tūṣṇīm āste parāṅmukhaḥ",
    "GE07mbh_12_u:104.046a": "tūṣṇīṃbhāve 'pi hi jñānaṃ na ced bhavati kāraṇam",
    "GE07mbh_12_u:104.046c": "viśvāsam oṣṭhasaṃdaṃśaṃ śirasaś ca prakampanam",
    "GE07mbh_12_u:104.047a": "karoty abhīkṣṇaṃ saṃsṛṣṭam asaṃsṛṣṭaś ca bhāṣate",
    "GE07mbh_12_u:104.047c": "adṛṣṭito vikurute dṛṣṭvā vā nābhibhāṣate",
    "GE07mbh_12_u:104.048a": "pṛthag etya samaśnāti nedam adya yathāvidhi",
    "GE07mbh_12_u:104.048c": "āsane śayane yāne bhāvā lakṣyā viśeṣataḥ",
    "GE07mbh_12_u:104.049a": "ārtir ārte priye prītir etāvan mitralakṣaṇam",
    "GE07mbh_12_u:104.049c": "viparītaṃ tu boddhavyam arilakṣaṇam eva tat",
    "GE07mbh_12_u:104.050a": "etāny evaṃ yathoktāni budhyethās tridaśādhipa",
    "GE07mbh_12_u:104.050c": "puruṣāṇāṃ praduṣṭānāṃ svabhāvo balavattaraḥ",
    "GE07mbh_12_u:104.051a": "iti duṣṭasya vijñānam uktaṃ te surasattama",
    "GE07mbh_12_u:104.051c": "niśāmya śāstratattvārthaṃ yathāvad amareśvara",
    "GE07mbh_12_u:104.052": "bhīṣma uvāca",
    "GE07mbh_12_u:104.052a": "sa tad vacaḥ śatrunibarhaṇe ratas; tathā cakārāvitathaṃ bṛhaspateḥ",
    "GE07mbh_12_u:104.052c": "cacāra kāle vijayāya cārihā; vaśaṃ ca śatrūn anayat puraṃdaraḥ",
    "GE07mbh_12_u:105.001": "yudhiṣṭhira uvāca",
    "GE07mbh_12_u:105.001a": "dhārmiko 'rthān asaṃprāpya rājāmātyaiḥ prabādhitaḥ",
    "GE07mbh_12_u:105.001c": "cyutaḥ kośāc ca daṇḍāc ca sukham icchan kathaṃ caret",
    "GE07mbh_12_u:105.002": "bhīṣma uvāca",
    "GE07mbh_12_u:105.002a": "atrāyaṃ kṣemadarśīyam itihāso 'nugīyate",
    "GE07mbh_12_u:105.002c": "tat te 'haṃ saṃpravakṣyāmi tan nibodha yudhiṣṭhira",
    "GE07mbh_12_u:105.003a": "kṣemadarśaṃ nṛpasutaṃ yatra kṣīṇabalaṃ purā",
    "GE07mbh_12_u:105.003c": "muniḥ kālakavṛkṣīya ājagāmeti naḥ śrutam",
    "GE07mbh_12_u:105.003e": "taṃ papracchopasaṃgṛhya kṛcchrām āpadam āsthitaḥ",
    "GE07mbh_12_u:105.004a": "artheṣu bhāgī puruṣa īhamānaḥ punaḥ punaḥ",
    "GE07mbh_12_u:105.004c": "alabdhvā madvidho rājyaṃ brahman kiṃ kartum arhati",
    "GE07mbh_12_u:105.005a": "anyatra maraṇāt steyād anyatra parasaṃśrayāt",
    "GE07mbh_12_u:105.005c": "kṣudrād anyatra cācārāt tan mamācakṣva sattama",
    "GE07mbh_12_u:105.006a": "vyādhinā cābhipannasya mānasenetareṇa vā",
    "GE07mbh_12_u:105.006c": "bahuśrutaḥ kṛtaprajñas tvadvidhaḥ śaraṇaṃ bhavet",
    "GE07mbh_12_u:105.007a": "nirvidya hi naraḥ kāmān niyamya sukham edhate",
    "GE07mbh_12_u:105.007c": "tyaktvā prītiṃ ca śokaṃ ca labdhvāprītimayaṃ vasu",
    "GE07mbh_12_u:105.008a": "sukham arthāśrayaṃ yeṣām anuśocāmi tān aham",
    "GE07mbh_12_u:105.008c": "mama hy arthāḥ subahavo naṣṭāḥ svapna ivāgatāḥ",
    "GE07mbh_12_u:105.009a": "duṣkaraṃ bata kurvanti mahato 'rthāṃs tyajanti ye",
    "GE07mbh_12_u:105.009c": "vayaṃ tv enān parityaktum asato 'pi na śaknumaḥ",
    "GE07mbh_12_u:105.010a": "imām avasthāṃ saṃprāptaṃ dīnam ārtaṃ śriyaś cyutam",
    "GE07mbh_12_u:105.010c": "yad anyat sukham astīha tad brahmann anuśādhi mām",
    "GE07mbh_12_u:105.011a": "kausalyenaivam uktas tu rājaputreṇa dhīmatā",
    "GE07mbh_12_u:105.011c": "muniḥ kālakavṛkṣīyaḥ pratyuvāca mahādyutiḥ",
    "GE07mbh_12_u:105.012a": "purastād eva te buddhir iyaṃ kāryā vijānataḥ",
    "GE07mbh_12_u:105.012c": "anityaṃ sarvam evedam ahaṃ ca mama cāsti yat",
    "GE07mbh_12_u:105.013a": "yat kiṃ cin manyase 'stīti sarvaṃ nāstīti viddhi tat",
    "GE07mbh_12_u:105.013c": "evaṃ na vyathate prājñaḥ kṛcchrām apy āpadaṃ gataḥ",
    "GE07mbh_12_u:105.014a": "yad dhi bhūtaṃ bhaviṣyac ca dhruvaṃ tan na bhaviṣyati",
    "GE07mbh_12_u:105.014c": "evaṃ viditavedyas tvam adharmebhyaḥ pramokṣyase",
    "GE07mbh_12_u:105.015a": "yac ca pūrve samāhāre yac ca pūrvatare pare",
    "GE07mbh_12_u:105.015c": "sarvaṃ tan nāsti tac caiva taj jñātvā ko 'nusaṃjvaret",
    "GE07mbh_12_u:105.016a": "bhūtvā ca na bhavaty etad abhūtvā ca bhavaty api",
    "GE07mbh_12_u:105.016c": "śoke na hy asti sāmarthyaṃ śokaṃ kuryāt kathaṃ naraḥ",
    "GE07mbh_12_u:105.017a": "kva nu te 'dya pitā rājan kva nu te 'dya pitāmahaḥ",
    "GE07mbh_12_u:105.017c": "na tvaṃ paśyasi tān adya na tvā paśyanti te 'pi ca",
    "GE07mbh_12_u:105.018a": "ātmano 'dhruvatāṃ paśyaṃs tāṃs tvaṃ kim anuśocasi",
    "GE07mbh_12_u:105.018c": "buddhyā caivānubudhyasva dhruvaṃ hi na bhaviṣyasi",
    "GE07mbh_12_u:105.019a": "ahaṃ ca tvaṃ ca nṛpate śatravaḥ suhṛdaś ca te",
    "GE07mbh_12_u:105.019c": "avaśyaṃ na bhaviṣyāmaḥ sarvaṃ ca na bhaviṣyati",
    "GE07mbh_12_u:105.020a": "ye tu viṃśativarṣā vai triṃśadvarṣāś ca mānavāḥ",
    "GE07mbh_12_u:105.020c": "arvāg eva hi te sarve mariṣyanti śaracchatāt",
    "GE07mbh_12_u:105.021a": "api cen mahato vittād vipramucyeta pūruṣaḥ",
    "GE07mbh_12_u:105.021c": "naitan mameti tan matvā kurvīta priyam ātmanaḥ",
    "GE07mbh_12_u:105.022a": "anāgataṃ yan na mameti vidyād; atikrāntaṃ yan na mameti vidyāt",
    "GE07mbh_12_u:105.022c": "diṣṭaṃ balīya iti manyamānās; te paṇḍitās tat satāṃ sthānam āhuḥ",
    "GE07mbh_12_u:105.023a": "anāḍhyāś cāpi jīvanti rājyaṃ cāpy anuśāsate",
    "GE07mbh_12_u:105.023c": "buddhipauruṣasaṃpannās tvayā tulyādhikā janāḥ",
    "GE07mbh_12_u:105.024a": "na ca tvam iva śocanti tasmāt tvam api mā śucaḥ",
    "GE07mbh_12_u:105.024c": "kiṃ nu tvaṃ tair na vai śreyāṃs tulyo vā buddhipauruṣaiḥ",
    "GE07mbh_12_u:105.025": "rājaputra uvāca",
    "GE07mbh_12_u:105.025a": "yādṛcchikaṃ mamāsīt tad rājyam ity eva cintaye",
    "GE07mbh_12_u:105.025c": "hriyate sarvam evedaṃ kālena mahatā dvija",
    "GE07mbh_12_u:105.026a": "tasyaivaṃ hriyamāṇasya srotaseva tapodhana",
    "GE07mbh_12_u:105.026c": "phalam etat prapaśyāmi yathālabdhena vartaye",
    "GE07mbh_12_u:105.027": "munir uvāca",
    "GE07mbh_12_u:105.027a": "anāgatam atītaṃ ca yathā tathyaviniścayāt",
    "GE07mbh_12_u:105.027c": "nānuśocasi kausalya sarvārtheṣu tathā bhava",
    "GE07mbh_12_u:105.028a": "avāpyān kāmayasvārthān nānavāpyān kadā cana",
    "GE07mbh_12_u:105.028c": "pratyutpannān anubhavan mā śucas tvam anāgatān",
    "GE07mbh_12_u:105.029a": "yathā labdhopapannārthas tathā kausalya raṃsyase",
    "GE07mbh_12_u:105.029c": "kaccic chuddhasvabhāvena śriyā hīno na śocasi",
    "GE07mbh_12_u:105.030a": "purastād bhūtapūrvatvād dhīnabhāgyo hi durmatiḥ",
    "GE07mbh_12_u:105.030c": "dhātāraṃ garhate nityaṃ labdhārthāṃś ca na mṛṣyate",
    "GE07mbh_12_u:105.031a": "anarhān api caivānyān manyate śrīmato janān",
    "GE07mbh_12_u:105.031c": "etasmāt kāraṇād etad duḥkhaṃ bhūyo 'nuvartate",
    "GE07mbh_12_u:105.032a": "īrṣyāticchedasaṃpannā rājan puruṣamāninaḥ",
    "GE07mbh_12_u:105.032c": "kaccit tvaṃ na tathā prājña matsarī kosalādhipa",
    "GE07mbh_12_u:105.033a": "sahasva śriyam anyeṣāṃ yady api tvayi nāsti sā",
    "GE07mbh_12_u:105.033c": "anyatrāpi satīṃ lakṣmīṃ kuśalā bhuñjate janāḥ",
    "GE07mbh_12_u:105.033e": "abhiviṣyandate śrīr hi saty api dviṣato janāt",
    "GE07mbh_12_u:105.034a": "śriyaṃ ca putrapautraṃ ca manuṣyā dharmacāriṇaḥ",
    "GE07mbh_12_u:105.034c": "tyāgadharmavido vīrāḥ svayam eva tyajanty uta",
    "GE07mbh_12_u:105.034d-0243_01": "tyaktaṃ svāyaṃbhuve vaṃśe śubhena bharatena ca",
    "GE07mbh_12_u:105.034d-0243_02": "nānāratnasamākīrṇaṃ rājyaṃ sphītam iti śrutiḥ",
    "GE07mbh_12_u:105.034d-0243_03": "tathānyair bhūmipālaiś ca tyaktaṃ rājyaṃ mahodayam",
    "GE07mbh_12_u:105.034d-0243_04": "tyaktvā rājyāni te sarve vane vanyaphalāśinaḥ",
    "GE07mbh_12_u:105.034d-0243_05": "gatāś ca tapasaḥ pāraṃ duḥkhasyāntaṃ ca bhūmipāḥ",
    "GE07mbh_12_u:105.035a": "bahu saṃkasukaṃ dṛṣṭvā vivitsāsādhanena ca",
    "GE07mbh_12_u:105.035c": "tathānye saṃtyajanty enaṃ matvā paramadurlabham",
    "GE07mbh_12_u:105.036a": "tvaṃ punaḥ prājñarūpaḥ san kṛpaṇaṃ paritapyase",
    "GE07mbh_12_u:105.036c": "akāmyān kāmayāno 'rthān parācīnān upadrutān",
    "GE07mbh_12_u:105.037a": "tāṃ buddhim upajijñāsus tvam evainān parityaja",
    "GE07mbh_12_u:105.037c": "anarthāṃś cārtharūpeṇa arthāṃś cānartharūpataḥ",
    "GE07mbh_12_u:105.038a": "arthāyaiva hi keṣāṃ cid dhananāśo bhavaty uta",
    "GE07mbh_12_u:105.038c": "anantyaṃ taṃ sukhaṃ matvā śriyam anyaḥ parīkṣate",
    "GE07mbh_12_u:105.039a": "ramamāṇaḥ śriyā kaś cin nānyac chreyo 'bhimanyate",
    "GE07mbh_12_u:105.039c": "tathā tasyehamānasya samārambho vinaśyati",
    "GE07mbh_12_u:105.040a": "kṛcchrāl labdham abhipretaṃ yadā kausalya naśyati",
    "GE07mbh_12_u:105.040c": "tadā nirvidyate so 'rthāt paribhagnakramo naraḥ",
    "GE07mbh_12_u:105.040d-0244_01": "anityāṃ tāṃ śriyaṃ matvā śriyaṃ vā kaḥ parīpsati",
    "GE07mbh_12_u:105.041a": "dharmam eke 'bhipadyante kalyāṇābhijanā narāḥ",
    "GE07mbh_12_u:105.041c": "paratra sukham icchanto nirvidyeyuś ca laukikāt",
    "GE07mbh_12_u:105.042a": "jīvitaṃ saṃtyajanty eke dhanalobhaparā narāḥ",
    "GE07mbh_12_u:105.042c": "na jīvitārthaṃ manyante puruṣā hi dhanād ṛte",
    "GE07mbh_12_u:105.043a": "paśya teṣāṃ kṛpaṇatāṃ paśya teṣām abuddhitām",
    "GE07mbh_12_u:105.043c": "adhruve jīvite mohād arthatṛṣṇām upāśritāḥ",
    "GE07mbh_12_u:105.044a": "saṃcaye ca vināśānte maraṇānte ca jīvite",
    "GE07mbh_12_u:105.044c": "saṃyoge viprayogānte ko nu vipraṇayen manaḥ",
    "GE07mbh_12_u:105.045a": "dhanaṃ vā puruṣaṃ rājan puruṣo vā punar dhanam",
    "GE07mbh_12_u:105.045c": "avaśyaṃ prajahāty etat tad vidvān ko 'nusaṃjvaret",
    "GE07mbh_12_u:105.045d-0245_01": "anyatropanatā hy āpat puruṣaṃ toṣayaty uta",
    "GE07mbh_12_u:105.045d-0245_02": "tena śāntiṃ na labhate nāham eveti kāraṇāt",
    "GE07mbh_12_u:105.046a": "anyeṣām api naśyanti suhṛdaś ca dhanāni ca",
    "GE07mbh_12_u:105.046c": "paśya buddhyā manuṣyāṇāṃ rājann āpadam ātmanaḥ",
    "GE07mbh_12_u:105.046e": "niyaccha yaccha saṃyaccha indriyāṇi mano giram",
    "GE07mbh_12_u:105.047a": "pratiṣiddhān avāpyeṣu durlabheṣv ahiteṣu ca",
    "GE07mbh_12_u:105.047c": "pratikṛṣṭeṣu bhāveṣu vyatikṛṣṭeṣv asaṃbhave",
    "GE07mbh_12_u:105.047e": "prajñānatṛpto vikrāntas tvadvidho nānuśocati",
    "GE07mbh_12_u:105.048a": "alpam icchann acapalo mṛdur dāntaḥ susaṃśitaḥ",
    "GE07mbh_12_u:105.048c": "brahmacaryopapannaś ca tvadvidho naiva muhyati",
    "GE07mbh_12_u:105.049a": "na tv eva jālmīṃ kāpālīṃ vṛttim eṣitum arhasi",
    "GE07mbh_12_u:105.049c": "nṛśaṃsavṛttiṃ pāpiṣṭhāṃ duḥkhāṃ kāpuruṣocitām",
    "GE07mbh_12_u:105.050a": "api mūlaphalājīvo ramasvaiko mahāvane",
    "GE07mbh_12_u:105.050c": "vāgyataḥ saṃgṛhītātmā sarvabhūtadayānvitaḥ",
    "GE07mbh_12_u:105.051a": "sadṛśaṃ paṇḍitasyaitad īṣādantena dantinā",
    "GE07mbh_12_u:105.051c": "yad eko ramate 'raṇye yac cāpy alpena tuṣyati",
    "GE07mbh_12_u:105.052a": "mahāhradaḥ saṃkṣubhita ātmanaiva prasīdati",
    "GE07mbh_12_u:105.052b-0246_01": "itthaṃ naro 'py ātmanaiva kṛtaprajñaḥ prasīdati",
    "GE07mbh_12_u:105.052c": "etad evaṃgatasyāhaṃ sukhaṃ paśyāmi kevalam",
    "GE07mbh_12_u:105.053a": "asaṃbhave śriyo rājan hīnasya sacivādibhiḥ",
    "GE07mbh_12_u:105.053c": "daive pratiniviṣṭe ca kiṃ śreyo manyate bhavān",
    "GE07mbh_12_u:106.001": "munir uvāca",
    "GE07mbh_12_u:106.001a": "atha cet pauruṣaṃ kiṃ cit kṣatriyātmani paśyasi",
    "GE07mbh_12_u:106.001c": "bravīmi hanta te nītiṃ rājyasya pratipattaye",
    "GE07mbh_12_u:106.002a": "tāṃ cec chakṣyasy anuṣṭhātuṃ karma caiva kariṣyasi",
    "GE07mbh_12_u:106.002c": "śṛṇu sarvam aśeṣeṇa yat tvāṃ vakṣyāmi tattvataḥ",
    "GE07mbh_12_u:106.003a": "ācariṣyasi cet karma mahato 'rthān avāpsyasi",
    "GE07mbh_12_u:106.003c": "rājyaṃ rājyasya mantraṃ vā mahatīṃ vā punaḥ śriyam",
    "GE07mbh_12_u:106.003e": "yady etad rocate rājan punar brūhi bravīmi te",
    "GE07mbh_12_u:106.004": "rājaputra uvāca",
    "GE07mbh_12_u:106.004a": "bravītu bhagavān nītim upapanno 'smy ahaṃ prabho",
    "GE07mbh_12_u:106.004c": "amogham idam adyāstu tvayā saha samāgatam",
    "GE07mbh_12_u:106.005": "munir uvāca",
    "GE07mbh_12_u:106.005a": "hitvā stambhaṃ ca mānaṃ ca krodhaharṣau bhayaṃ tathā",
    "GE07mbh_12_u:106.005c": "praty amitraṃ niṣevasva praṇipatya kṛtāñjaliḥ",
    "GE07mbh_12_u:106.006a": "tam uttamena śaucena karmaṇā cābhirādhaya",
    "GE07mbh_12_u:106.006c": "dātum arhati te vṛttiṃ vaidehaḥ satyasaṃgaraḥ",
    "GE07mbh_12_u:106.007a": "pramāṇaṃ sarvabhūteṣu pragrahaṃ ca gamiṣyasi",
    "GE07mbh_12_u:106.007c": "tataḥ sahāyān sotsāhāṃl lapsyase 'vyasanāñ śucīn",
    "GE07mbh_12_u:106.008a": "vartamānaḥ svaśāstre vai saṃyatātmā jitendriyaḥ",
    "GE07mbh_12_u:106.008c": "abhyuddharati cātmānaṃ prasādayati ca prajāḥ",
    "GE07mbh_12_u:106.009a": "tenaiva tvaṃ dhṛtimatā śrīmatā cābhisatkṛtaḥ",
    "GE07mbh_12_u:106.009c": "pramāṇaṃ sarvabhūteṣu gatvā pragrahaṇaṃ mahat",
    "GE07mbh_12_u:106.010a": "tataḥ suhṛdbalaṃ labdhvā mantrayitvā sumantritam",
    "GE07mbh_12_u:106.010c": "antarair bhedayitvārīn bilvaṃ bilvena śātaya",
    "GE07mbh_12_u:106.010e": "parair vā saṃvidaṃ kṛtvā balam apy asya ghātaya",
    "GE07mbh_12_u:106.011a": "alabhyā ye śubhā bhāvāḥ striyaś cācchādanāni ca",
    "GE07mbh_12_u:106.011c": "śayyāsanāni yānāni mahārhāṇi gṛhāṇi ca",
    "GE07mbh_12_u:106.012a": "pakṣiṇo mṛgajātāni rasā gandhāḥ phalāni ca",
    "GE07mbh_12_u:106.012c": "teṣv eva sajjayethās tvaṃ yathā naśyet svayaṃ paraḥ",
    "GE07mbh_12_u:106.013a": "yady eva pratiṣeddhavyo yady upekṣaṇam arhati",
    "GE07mbh_12_u:106.013b-0247_01": "sadaiva rājaśārdūla viduṣā hitam icchatā",
    "GE07mbh_12_u:106.013c": "na jātu vivṛtaḥ kāryaḥ śatrur vinayam icchatā",
    "GE07mbh_12_u:106.014a": "vasasva paramāmitraviṣaye prājñasaṃmate",
    "GE07mbh_12_u:106.014c": "bhajasva śvetakākīyair mitrādhamam anarthakaiḥ",
    "GE07mbh_12_u:106.015a": "ārambhāṃś cāsya mahato duṣkarāṃs tvaṃ prayojaya",
    "GE07mbh_12_u:106.015c": "nadībandhavirodhāṃś ca balavadbhir virudhyatām",
    "GE07mbh_12_u:106.016a": "udyānāni mahārhāṇi śayanāny āsanāni ca",
    "GE07mbh_12_u:106.016c": "pratibhogasukhenaiva kośam asya virecaya",
    "GE07mbh_12_u:106.017a": "yajñadānapraśaṃsāsmai brāhmaṇeṣv anuvarṇyatām",
    "GE07mbh_12_u:106.017c": "te tvatpriyaṃ kariṣyanti taṃ ceṣyanti vṛkā iva",
    "GE07mbh_12_u:106.018a": "asaṃśayaṃ puṇyaśīlaḥ prāpnoti paramāṃ gatim",
    "GE07mbh_12_u:106.018c": "triviṣṭape puṇyatamaṃ sthānaṃ prāpnoti pārthivaḥ",
    "GE07mbh_12_u:106.018e": "kośakṣaye tv amitrāṇāṃ vaśaṃ kausalya gacchati",
    "GE07mbh_12_u:106.019a": "ubhayatra prasaktasya dharme cādharma eva ca",
    "GE07mbh_12_u:106.019c": "balārthamūlaṃ vyucchidyet tena nandanti śatravaḥ",
    "GE07mbh_12_u:106.020a": "nindyāsya mānuṣaṃ karma daivam asyopavarṇaya",
    "GE07mbh_12_u:106.020c": "asaṃśayaṃ daivaparaḥ kṣipram eva vinaśyati",
    "GE07mbh_12_u:106.021a": "yājayainaṃ viśvajitā sarvasvena viyujyatām",
    "GE07mbh_12_u:106.021c": "tato gacchatv asiddhārthaḥ pīḍyamāno mahājanam",
    "GE07mbh_12_u:106.022a": "tyāgadharmavidaṃ muṇḍaṃ kaṃ cid asyopavarṇaya",
    "GE07mbh_12_u:106.022c": "api tyāgaṃ bubhūṣeta kaccid gacched anāmayam",
    "GE07mbh_12_u:106.023a": "siddhenauṣadhayogena sarvaśatruvināśinā",
    "GE07mbh_12_u:106.023c": "nāgān aśvān manuṣyāṃś ca kṛtakair upaghātaya",
    "GE07mbh_12_u:106.024a": "ete cānye ca bahavo dambhayogāḥ suniścitāḥ",
    "GE07mbh_12_u:106.024c": "śakyā viṣahatā kartuṃ naklībena nṛpātmaja",
    "GE07mbh_12_u:107.001": "rājaputra uvāca",
    "GE07mbh_12_u:107.001a": "na nikṛtyā na dambhena brahmann icchāmi jīvitum",
    "GE07mbh_12_u:107.001c": "nādharmayuktān iccheyam arthān sumahato 'py aham",
    "GE07mbh_12_u:107.002a": "purastād eva bhagavan mayaitad apavarjitam",
    "GE07mbh_12_u:107.002c": "yena māṃ nābhiśaṅketa yad vā kṛtsnaṃ hitaṃ bhavet",
    "GE07mbh_12_u:107.003a": "ānṛśaṃsyena dharmeṇa loke hy asmiñ jijīviṣuḥ",
    "GE07mbh_12_u:107.003c": "nāham etad alaṃ kartuṃ naitan mayy upapadyate",
    "GE07mbh_12_u:107.004": "munir uvāca",
    "GE07mbh_12_u:107.004a": "upapannas tvam etena yathā kṣatriya bhāṣase",
    "GE07mbh_12_u:107.004c": "prakṛtyā hy upapanno 'si buddhyā cādbhutadarśana",
    "GE07mbh_12_u:107.005a": "ubhayor eva vām arthe yatiṣye tava tasya ca",
    "GE07mbh_12_u:107.005c": "saṃśleṣaṃ vā kariṣyāmi śāśvataṃ hy anapāyinam",
    "GE07mbh_12_u:107.006a": "tvādṛśaṃ hi kule jātam anṛśaṃsaṃ bahuśrutam",
    "GE07mbh_12_u:107.006c": "amātyaṃ ko na kurvīta rājyapraṇayakovidam",
    "GE07mbh_12_u:107.007a": "yas tvaṃ pravrajito rājyād vyasanaṃ cottamaṃ gataḥ",
    "GE07mbh_12_u:107.007c": "ānṛśaṃsyena vṛttena kṣatriyecchasi jīvitum",
    "GE07mbh_12_u:107.008a": "āgantā madgṛhaṃ tāta vaidehaḥ satyasaṃgaraḥ",
    "GE07mbh_12_u:107.008c": "yathāhaṃ taṃ niyokṣyāmi tat kariṣyaty asaṃśayam",
    "GE07mbh_12_u:107.009": "bhīṣma uvāca",
    "GE07mbh_12_u:107.009a": "tata āhūya vaidehaṃ munir vacanam abravīt",
    "GE07mbh_12_u:107.009c": "ayaṃ rājakule jāto viditābhyantaro mama",
    "GE07mbh_12_u:107.010a": "ādarśa iva śuddhātmā śāradaś candramā iva",
    "GE07mbh_12_u:107.010c": "nāsmin paśyāmi vṛjinaṃ sarvato me parīkṣitaḥ",
    "GE07mbh_12_u:107.011a": "tena te saṃdhir evāstu viśvasāsmin yathā mayi",
    "GE07mbh_12_u:107.011c": "na rājyam anamātyena śakyaṃ śāstum amitrahan",
    "GE07mbh_12_u:107.012a": "amātyaḥ śūra eva syād buddhisaṃpanna eva ca",
    "GE07mbh_12_u:107.012c": "tābhyāṃ caiva bhayaṃ rājñaḥ paśya rājyasya yojanam",
    "GE07mbh_12_u:107.012e": "dharmātmanāṃ kva cil loke nānyāsti gatir īdṛśī",
    "GE07mbh_12_u:107.013a": "kṛtātmā rājaputro 'yaṃ satāṃ mārgam anuṣṭhitaḥ",
    "GE07mbh_12_u:107.013c": "susaṃgṛhītas tv evaiṣa tvayā dharmapurogamaḥ",
    "GE07mbh_12_u:107.013e": "saṃsevyamānaḥ śatrūṃs te gṛhṇīyān mahato gaṇān",
    "GE07mbh_12_u:107.014a": "yady ayaṃ pratiyudhyet tvāṃ svakarma kṣatriyasya tat",
    "GE07mbh_12_u:107.014c": "jigīṣamāṇas tvāṃ yuddhe pitṛpaitāmahe pade",
    "GE07mbh_12_u:107.015a": "tvaṃ cāpi pratiyudhyethā vijigīṣuvrate sthitaḥ",
    "GE07mbh_12_u:107.015c": "ayuddhvaiva niyogān me vaśe vaideha te sthitaḥ",
    "GE07mbh_12_u:107.016a": "sa tvaṃ dharmam avekṣasva tyaktvādharmam asāṃpratam",
    "GE07mbh_12_u:107.016c": "na hi kāmān na ca drohāt svadharmaṃ hātum arhasi",
    "GE07mbh_12_u:107.017a": "naiva nityaṃ jayas tāta naiva nityaṃ parājayaḥ",
    "GE07mbh_12_u:107.017c": "tasmād bhojayitavyaś ca bhoktavyaś ca paro janaḥ",
    "GE07mbh_12_u:107.018a": "ātmany eva hi saṃdṛśyāv ubhau jayaparājayau",
    "GE07mbh_12_u:107.018c": "niḥśeṣakāriṇāṃ tāta niḥśeṣakaraṇād bhayam",
    "GE07mbh_12_u:107.019a": "ity uktaḥ pratyuvācedaṃ vacanaṃ brāhmaṇarṣabham",
    "GE07mbh_12_u:107.019c": "abhipūjyābhisatkṛtya pūjārham anumānya ca",
    "GE07mbh_12_u:107.020a": "yathā brūyān mahāprājño yathā brūyād bahuśrutaḥ",
    "GE07mbh_12_u:107.020c": "śreyaskāmo yathā brūyād ubhayor yat kṣamaṃ bhavet",
    "GE07mbh_12_u:107.021a": "tathā vacanam ukto 'smi kariṣyāmi ca tat tathā",
    "GE07mbh_12_u:107.021c": "etad dhi paramaṃ śreyo na me 'trāsti vicāraṇā",
    "GE07mbh_12_u:107.022a": "tataḥ kauśalyam āhūya vaideho vākyam abravīt",
    "GE07mbh_12_u:107.022c": "dharmato nītitaś caiva balena ca jito mayā",
    "GE07mbh_12_u:107.023a": "so 'haṃ tvayā tv ātmaguṇair jitaḥ pārthivasattama",
    "GE07mbh_12_u:107.023c": "ātmānam anavajñāya jitavad vartatāṃ bhavān",
    "GE07mbh_12_u:107.024a": "nāvamanye ca te buddhiṃ nāvamanye ca pauruṣam",
    "GE07mbh_12_u:107.024c": "nāvamanye jayāmīti jitavad vartatāṃ bhavān",
    "GE07mbh_12_u:107.025a": "yathāvat pūjito rājan gṛhaṃ gantāsi me gṛhāt",
    "GE07mbh_12_u:107.025c": "tataḥ saṃpūjya tau vipraṃ viśvastau jagmatur gṛhān",
    "GE07mbh_12_u:107.026a": "vaidehas tv atha kausalyaṃ praveśya gṛham añjasā",
    "GE07mbh_12_u:107.026c": "pādyārghyamadhuparkais taṃ pūjārhaṃ pratyapūjayat",
    "GE07mbh_12_u:107.027a": "dadau duhitaraṃ cāsmai ratnāni vividhāni ca",
    "GE07mbh_12_u:107.027c": "eṣa rājñāṃ paro dharmaḥ sahyau jayaparājayau",
    "GE07mbh_12_u:108.001": "yudhiṣṭhira uvāca",
    "GE07mbh_12_u:108.001a": "brāhmaṇakṣatriyaviśāṃ śūdrāṇāṃ ca paraṃtapa",
    "GE07mbh_12_u:108.001c": "dharmo vṛttaṃ ca vṛttiś ca vṛttyupāyaphalāni ca",
    "GE07mbh_12_u:108.002a": "rājñāṃ vṛttaṃ ca kośaś ca kośasaṃjananaṃ mahat",
    "GE07mbh_12_u:108.002c": "amātyaguṇavṛddhiś ca prakṛtīnāṃ ca vardhanam",
    "GE07mbh_12_u:108.003a": "ṣāḍguṇyaguṇakalpaś ca senānītis tathaiva ca",
    "GE07mbh_12_u:108.003c": "duṣṭasya ca parijñānam aduṣṭasya ca lakṣaṇam",
    "GE07mbh_12_u:108.004a": "samahīnādhikānāṃ ca yathāval lakṣaṇoccayaḥ",
    "GE07mbh_12_u:108.004c": "madhyamasya ca tuṣṭyarthaṃ yathā stheyaṃ vivardhatā",
    "GE07mbh_12_u:108.005a": "kṣīṇasaṃgrahavṛttiś ca yathāvat saṃprakīrtitā",
    "GE07mbh_12_u:108.005c": "laghunādeśarūpeṇa granthayogena bhārata",
    "GE07mbh_12_u:108.006a": "vijigīṣos tathāvṛttam uktaṃ caiva tathaiva te",
    "GE07mbh_12_u:108.006c": "gaṇānāṃ vṛttim icchāmi śrotuṃ matimatāṃ vara",
    "GE07mbh_12_u:108.007a": "yathā gaṇāḥ pravardhante na bhidyante ca bhārata",
    "GE07mbh_12_u:108.007c": "arīn hi vijigīṣante suhṛdaḥ prāpnuvanti ca",
    "GE07mbh_12_u:108.008a": "bhedamūlo vināśo hi gaṇānām upalabhyate",
    "GE07mbh_12_u:108.008c": "mantrasaṃvaraṇaṃ duḥkhaṃ bahūnām iti me matiḥ",
    "GE07mbh_12_u:108.009a": "etad icchāmy ahaṃ śrotuṃ nikhilena paraṃtapa",
    "GE07mbh_12_u:108.009c": "yathā ca te na bhidyeraṃs tac ca me brūhi pārthiva",
    "GE07mbh_12_u:108.010": "bhīṣma uvāca",
    "GE07mbh_12_u:108.010a": "gaṇānāṃ ca kulānāṃ ca rājñāṃ ca bharatarṣabha",
    "GE07mbh_12_u:108.010c": "vairasaṃdīpanāv etau lobhāmarṣau janādhipa",
    "GE07mbh_12_u:108.011a": "lobham eko hi vṛṇute tato 'marṣam anantaram",
    "GE07mbh_12_u:108.011c": "tau kṣayavyayasaṃyuktāv anyonyajanitāśrayau",
    "GE07mbh_12_u:108.012a": "cāramantrabalādānaiḥ sāmadānavibhedanaiḥ",
    "GE07mbh_12_u:108.012c": "kṣayavyayabhayopāyaiḥ karśayantītaretaram",
    "GE07mbh_12_u:108.013a": "tatra dānena bhidyante gaṇāḥ saṃghātavṛttayaḥ",
    "GE07mbh_12_u:108.013c": "bhinnā vimanasaḥ sarve gacchanty arivaśaṃ bhayāt",
    "GE07mbh_12_u:108.014a": "bhedād gaṇā vinaśyanti bhinnāḥ sūpajapāḥ paraiḥ",
    "GE07mbh_12_u:108.014c": "tasmāt saṃghātayogeṣu prayateran gaṇāḥ sadā",
    "GE07mbh_12_u:108.015a": "arthā hy evādhigamyante",
    "GE07mbh_12_u:108.015c": "bāhyāś ca maitrīṃ kurvanti teṣu saṃghātavṛttiṣu",
    "GE07mbh_12_u:108.016a": "jñānavṛddhān praśaṃsantaḥ śuśrūṣantaḥ parasparam",
    "GE07mbh_12_u:108.016c": "vinivṛttābhisaṃdhānāḥ sukham edhanti sarvaśaḥ",
    "GE07mbh_12_u:108.017a": "dharmiṣṭhān vyavahārāṃś ca sthāpayantaś ca śāstrataḥ",
    "GE07mbh_12_u:108.017c": "yathāvat saṃpravartanto vivardhante gaṇottamāḥ",
    "GE07mbh_12_u:108.018a": "putrān bhrātṝn nigṛhṇanto vinaye ca sadā ratāḥ",
    "GE07mbh_12_u:108.018c": "vinītāṃś ca pragṛhṇanto vivardhante gaṇottamāḥ",
    "GE07mbh_12_u:108.019a": "cāramantravidhāneṣu kośasaṃnicayeṣu ca",
    "GE07mbh_12_u:108.019c": "nityayuktā mahābāho vardhante sarvato gaṇāḥ",
    "GE07mbh_12_u:108.020a": "prājñāñ śūrān maheṣvāsān karmasu sthirapauruṣān",
    "GE07mbh_12_u:108.020c": "mānayantaḥ sadā yuktā vivardhante gaṇā nṛpa",
    "GE07mbh_12_u:108.021a": "dravyavantaś ca śūrāś ca śastrajñāḥ śāstrapāragāḥ",
    "GE07mbh_12_u:108.021c": "kṛcchrāsv āpatsu saṃmūḍhān gaṇān uttārayanti te",
    "GE07mbh_12_u:108.022a": "krodho bhedo bhayo daṇḍaḥ karśanaṃ nigraho vadhaḥ",
    "GE07mbh_12_u:108.022c": "nayanty arivaśaṃ sadyo gaṇān bharatasattama",
    "GE07mbh_12_u:108.023a": "tasmān mānayitavyās te gaṇamukhyāḥ pradhānataḥ",
    "GE07mbh_12_u:108.023c": "lokayātrā samāyattā bhūyasī teṣu pārthiva",
    "GE07mbh_12_u:108.024a": "mantraguptiḥ pradhāneṣu cāraś cāmitrakarśana",
    "GE07mbh_12_u:108.024c": "na gaṇāḥ kṛtsnaśo mantraṃ śrotum arhanti bhārata",
    "GE07mbh_12_u:108.025a": "gaṇamukhyais tu saṃbhūya kāryaṃ gaṇahitaṃ mithaḥ",
    "GE07mbh_12_u:108.025c": "pṛthag gaṇasya bhinnasya vimatasya tato 'nyathā",
    "GE07mbh_12_u:108.025e": "arthāḥ pratyavasīdanti tathānarthā bhavanti ca",
    "GE07mbh_12_u:108.026a": "teṣām anyonyabhinnānāṃ svaśaktim anutiṣṭhatām",
    "GE07mbh_12_u:108.026c": "nigrahaḥ paṇḍitaiḥ kāryaḥ kṣipram eva pradhānataḥ",
    "GE07mbh_12_u:108.027a": "kuleṣu kalahā jātāḥ kulavṛddhair upekṣitāḥ",
    "GE07mbh_12_u:108.027c": "gotrasya rājan kurvanti",
    "GE07mbh_12_u:108.028a": "ābhyantaraṃ bhayaṃ rakṣyaṃ surakṣyaṃ bāhyato bhayam",
    "GE07mbh_12_u:108.028c": "abhyantarād bhayaṃ jātaṃ sadyo mūlaṃ nikṛntati",
    "GE07mbh_12_u:108.029a": "akasmāt krodhalobhād vā mohād vāpi svabhāvajāt",
    "GE07mbh_12_u:108.029c": "anyonyaṃ nābhibhāṣante tat parābhavalakṣaṇam",
    "GE07mbh_12_u:108.030a": "jātyā ca sadṛśāḥ sarve kulena sadṛśās tathā",
    "GE07mbh_12_u:108.030c": "na tu śauryeṇa buddhyā vā rūpadravyeṇa vā punaḥ",
    "GE07mbh_12_u:108.031a": "bhedāc caiva pramādāc ca nāmyante ripubhir gaṇāḥ",
    "GE07mbh_12_u:108.031c": "tasmāt saṃghātam evāhur gaṇānāṃ śaraṇaṃ mahat",
    "GE07mbh_12_u:109.001": "yudhiṣṭhira uvāca",
    "GE07mbh_12_u:109.001a": "mahān ayaṃ dharmapatho bahuśākhaś ca bhārata",
    "GE07mbh_12_u:109.001c": "kiṃ svid eveha dharmāṇām anuṣṭheyatamaṃ matam",
    "GE07mbh_12_u:109.002a": "kiṃ kāryaṃ sarvadharmāṇāṃ garīyo bhavato matam",
    "GE07mbh_12_u:109.002c": "yathāyaṃ puruṣo dharmam iha ca pretya cāpnuyāt",
    "GE07mbh_12_u:109.003": "bhīṣma uvāca",
    "GE07mbh_12_u:109.003a": "mātāpitror gurūṇāṃ ca pūjā bahumatā mama",
    "GE07mbh_12_u:109.003c": "atra yukto naro lokān yaśaś ca mahad aśnute",
    "GE07mbh_12_u:109.004a": "yad ete hy abhijānīyuḥ karma tāta supūjitāḥ",
    "GE07mbh_12_u:109.004c": "dharmyaṃ dharmaviruddhaṃ vā tat kartavyaṃ yudhiṣṭhira",
    "GE07mbh_12_u:109.005a": "na tair anabhyanujñāto dharmam anyaṃ prakalpayet",
    "GE07mbh_12_u:109.005c": "yam ete 'bhyanujānīyuḥ sa dharma iti niścayaḥ",
    "GE07mbh_12_u:109.006a": "eta eva trayo lokā eta evāśramās trayaḥ",
    "GE07mbh_12_u:109.006c": "eta eva trayo vedā eta eva trayo 'gnayaḥ",
    "GE07mbh_12_u:109.007a": "pitā hy agnir gārhapatyo mātāgnir dakṣiṇaḥ smṛtaḥ",
    "GE07mbh_12_u:109.007c": "gurur āhavanīyas tu sāgnitretā garīyasī",
    "GE07mbh_12_u:109.008a": "triṣv apramādyann eteṣu trīṃl lokān avajeṣyasi",
    "GE07mbh_12_u:109.008c": "pitṛvṛttyā tv imaṃ lokaṃ mātṛvṛttyā tathāparam",
    "GE07mbh_12_u:109.008e": "brahmalokaṃ guror vṛttyā nityam eva cariṣyasi",
    "GE07mbh_12_u:109.009a": "samyag eteṣu vartasva triṣu lokeṣu bhārata",
    "GE07mbh_12_u:109.009c": "yaśaḥ prāpsyasi bhadraṃ te dharmaṃ ca sumahāphalam",
    "GE07mbh_12_u:109.010a": "naitān atiśayej jātu nātyaśnīyān na dūṣayet",
    "GE07mbh_12_u:109.010c": "nityaṃ paricarec caiva tad vai sukṛtam uttamam",
    "GE07mbh_12_u:109.010e": "kīrtiṃ puṇyaṃ yaśo lokān prāpsyase ca janādhipa",
    "GE07mbh_12_u:109.011a": "sarve tasyādṛtā lokā yasyaite traya ādṛtāḥ",
    "GE07mbh_12_u:109.011c": "anādṛtās tu yasyaite sarvās tasyāphalāḥ kriyāḥ",
    "GE07mbh_12_u:109.012a": "naivāyaṃ na paro lokas tasya caiva paraṃtapa",
    "GE07mbh_12_u:109.012c": "amānitā nityam eva yasyaite guravas trayaḥ",
    "GE07mbh_12_u:109.013a": "na cāsmin na pare loke yaśas tasya prakāśate",
    "GE07mbh_12_u:109.013c": "na cānyad api kalyāṇaṃ pāratraṃ samudāhṛtam",
    "GE07mbh_12_u:109.014a": "tebhya eva tu tat sarvaṃ kṛtyayā visṛjāmy aham",
    "GE07mbh_12_u:109.014c": "tad āsīn me śataguṇaṃ sahasraguṇam eva ca",
    "GE07mbh_12_u:109.014e": "tasmān me saṃprakāśante trayo lokā yudhiṣṭhira",
    "GE07mbh_12_u:109.015a": "daśaiva tu sadācāryaḥ śrotriyān atiricyate",
    "GE07mbh_12_u:109.015c": "daśācāryān upādhyāya upādhyāyān pitā daśa",
    "GE07mbh_12_u:109.016a": "pitṝn daśa tu mātaikā sarvāṃ vā pṛthivīm api",
    "GE07mbh_12_u:109.016c": "gurutvenābhibhavati nāsti mātṛsamo guruḥ",
    "GE07mbh_12_u:109.016e": "gurur garīyān pitṛto mātṛtaś ceti me matiḥ",
    "GE07mbh_12_u:109.017a": "ubhau hi mātāpitarau janmani vyupayujyataḥ",
    "GE07mbh_12_u:109.017c": "śarīram etau sṛjataḥ pitā mātā ca bhārata",
    "GE07mbh_12_u:109.017e": "ācāryaśiṣṭā yā jātiḥ sā divyā sājarāmarā",
    "GE07mbh_12_u:109.018a": "avadhyā hi sadā mātā pitā cāpy apakāriṇau",
    "GE07mbh_12_u:109.018c": "na saṃduṣyati tat kṛtvā na ca te dūṣayanti tam",
    "GE07mbh_12_u:109.018e": "dharmāya yatamānānāṃ vidur devāḥ saharṣibhiḥ",
    "GE07mbh_12_u:109.019a": "ya āvṛṇoty avitathena karṇāv; ṛtaṃ bruvann amṛtaṃ saṃprayacchan",
    "GE07mbh_12_u:109.019c": "taṃ vai manye pitaraṃ mātaraṃ ca; tasmai na druhyet kṛtam asya jānan",
    "GE07mbh_12_u:109.020a": "vidyāṃ śrutvā ye guruṃ nādriyante; pratyāsannaṃ manasā karmaṇā vā",
    "GE07mbh_12_u:109.020b-0248_01": "teṣāṃ pāpaṃ bhrūṇahatyāviśiṣṭaṃ",
    "GE07mbh_12_u:109.020b-0248_02": "na cāsya tad brahmaphalaṃ dadāti",
    "GE07mbh_12_u:109.020c": "yathaiva te gurubhir bhāvanīyās; tathā teṣāṃ guravo 'py arcanīyāḥ",
    "GE07mbh_12_u:109.021a": "tasmāt pūjayitavyāś ca saṃvibhajyāś ca yatnataḥ",
    "GE07mbh_12_u:109.021c": "guravo 'rcayitavyāś ca purāṇaṃ dharmam icchatā",
    "GE07mbh_12_u:109.022a": "yena prītāś ca pitaras tena prītaḥ pitāmahaḥ",
    "GE07mbh_12_u:109.022c": "prīṇāti mātaraṃ yena pṛthivī tena pūjitā",
    "GE07mbh_12_u:109.023a": "yena prīṇāty upādhyāyaṃ tena syād brahma pūjitam",
    "GE07mbh_12_u:109.023c": "mātṛtaḥ pitṛtaś caiva tasmāt pūjyatamo guruḥ",
    "GE07mbh_12_u:109.023e": "ṛṣayaś ca hi devāś ca prīyante pitṛbhiḥ saha",
    "GE07mbh_12_u:109.023f-0249_01": "pūjyamāneṣu guruṣu tasmāt pūjyatamo guruḥ",
    "GE07mbh_12_u:109.024a": "na kena cana vṛttena hy avajñeyo gurur bhavet",
    "GE07mbh_12_u:109.024c": "na ca mātā na ca pitā tādṛśo yādṛśo guruḥ",
    "GE07mbh_12_u:109.025a": "na te 'vamānam arhanti na ca te dūṣayanti tam",
    "GE07mbh_12_u:109.025c": "gurūṇām eva satkāraṃ vidur devāḥ saharṣibhiḥ",
    "GE07mbh_12_u:109.026a": "upādhyāyaṃ pitaraṃ mātaraṃ ca; ye 'bhidruhyanti manasā karmaṇā vā",
    "GE07mbh_12_u:109.026c": "teṣāṃ pāpaṃ bhrūṇahatyāviśiṣṭaṃ; tasmān nānyaḥ pāpakṛd asti loke",
    "GE07mbh_12_u:109.026d-0250_01": "bhṛto vṛddho yo na bibharti putraḥ",
    "GE07mbh_12_u:109.026d-0250_02": "svayonijaḥ pitaraṃ mātaraṃ ca",
    "GE07mbh_12_u:109.026d-0250_03": "tad vai pāpaṃ bhrūṇahatyāviśiṣṭaṃ",
    "GE07mbh_12_u:109.026d-0250_04": "tasmān nānyaḥ pāpakṛd asti loke",
    "GE07mbh_12_u:109.027a": "mitradruhaḥ kṛtaghnasya strīghnasya piśunasya ca",
    "GE07mbh_12_u:109.027c": "caturṇāṃ vayam eteṣāṃ niṣkṛtiṃ nānuśuśrumaḥ",
    "GE07mbh_12_u:109.028a": "etat sarvam atideśena sṛṣṭaṃ; yat kartavyaṃ puruṣeṇeha loke",
    "GE07mbh_12_u:109.028c": "etac chreyo nānyad asmād viśiṣṭaṃ; sarvān dharmān anusṛtyaitad uktam",
    "GE07mbh_12_u:110.001": "yudhiṣṭhira uvāca",
    "GE07mbh_12_u:110.001a": "kathaṃ dharme sthātum icchan naro varteta bhārata",
    "GE07mbh_12_u:110.001c": "vidvañ jijñāsamānāya prabrūhi bharatarṣabha",
    "GE07mbh_12_u:110.002a": "satyaṃ caivānṛtaṃ cobhe lokān āvṛtya tiṣṭhataḥ",
    "GE07mbh_12_u:110.002c": "tayoḥ kim ācared rājan puruṣo dharmaniścitaḥ",
    "GE07mbh_12_u:110.003a": "kiṃ svit satyaṃ kim anṛtaṃ kiṃ svid dharmyaṃ sanātanam",
    "GE07mbh_12_u:110.003c": "kasmin kāle vadet satyaṃ kasmin kāle 'nṛtaṃ vadet",
    "GE07mbh_12_u:110.004": "bhīṣma uvāca",
    "GE07mbh_12_u:110.004a": "satyasya vacanaṃ sādhu na satyād vidyate param",
    "GE07mbh_12_u:110.004c": "yad bhūloke sudurjñātaṃ tat te vakṣyāmi bhārata",
    "GE07mbh_12_u:110.005a": "bhavet satyaṃ na vaktavyaṃ vaktavyam anṛtaṃ bhavet",
    "GE07mbh_12_u:110.005c": "yatrānṛtaṃ bhavet satyaṃ satyaṃ vāpy anṛtaṃ bhavet",
    "GE07mbh_12_u:110.006a": "tādṛśe muhyate bālo yatra satyam aniṣṭhitam",
    "GE07mbh_12_u:110.006c": "satyānṛte viniścitya tato bhavati dharmavit",
    "GE07mbh_12_u:110.007a": "apy anāryo 'kṛtaprajñaḥ puruṣo 'pi sudāruṇaḥ",
    "GE07mbh_12_u:110.007c": "sumahat prāpnuyāt puṇyaṃ balāko 'ndhavadhād iva",
    "GE07mbh_12_u:110.008a": "kim āścaryaṃ ca yan mūḍho dharmakāmo 'py adharmavit",
    "GE07mbh_12_u:110.008c": "sumahat prāpnuyāt pāpaṃ gaṅgāyām iva kauśikaḥ",
    "GE07mbh_12_u:110.009a": "tādṛśo 'yam anupraśno yatra dharmaḥ sudurvacaḥ",
    "GE07mbh_12_u:110.009c": "duṣkaraḥ pratisaṃkhyātuṃ tarkeṇātra vyavasyati",
    "GE07mbh_12_u:110.010a": "prabhāvārthāya bhūtānāṃ dharmapravacanaṃ kṛtam",
    "GE07mbh_12_u:110.010c": "yat syād ahiṃsāsaṃyuktaṃ sa dharma iti niścayaḥ",
    "GE07mbh_12_u:110.010d-0251_01": "ahiṃsārthāya bhūtānāṃ dharmapravacanaṃ kṛtam",
    "GE07mbh_12_u:110.010d-0251_02": "yat syād ahiṃsāsaṃyuktaṃ sa dharma iti niścayaḥ",
    "GE07mbh_12_u:110.010d-0252_01": "ahiṃsā satyam akrodhas tapo dānaṃ damo matiḥ",
    "GE07mbh_12_u:110.010d-0252_02": "anasūyāpy amātsaryam anīrṣyā śīlam eva ca",
    "GE07mbh_12_u:110.010d-0252_03": "eṣa dharmaḥ kuruśreṣṭha kathitaḥ parameṣṭhinā",
    "GE07mbh_12_u:110.010d-0252_04": "brahmaṇā devadevena ayaṃ caiva sanātanaḥ",
    "GE07mbh_12_u:110.010d-0252_05": "asmin dharme sthito rājan naro bhadrāṇi paśyati",
    "GE07mbh_12_u:110.010d-0252_06": "śrauto vadhātmako dharma ahiṃsā paramārthikaḥ",
    "GE07mbh_12_u:110.011a": "dhāraṇād dharma ity āhur dharmeṇa vidhṛtāḥ prajāḥ",
    "GE07mbh_12_u:110.011c": "yat syād dhāraṇasaṃyuktaṃ sa dharma iti niścayaḥ",
    "GE07mbh_12_u:110.011d-0253_01": "hitaṃ syād yatra bhūtānāṃ patitānāṃ susaṃkaṭe",
    "GE07mbh_12_u:110.012a": "śrutidharma iti hy eke nety āhur apare janāḥ",
    "GE07mbh_12_u:110.012c": "na tu tat pratyasūyāmo na hi sarvaṃ vidhīyate",
    "GE07mbh_12_u:110.013a": "ye 'nyāyena jihīrṣanto dhanam icchanti karhi cit",
    "GE07mbh_12_u:110.013c": "tebhyas tan na tad ākhyeyaṃ sa dharma iti niścayaḥ",
    "GE07mbh_12_u:110.014a": "akūjanena cen mokṣo nātra kūjet kathaṃ cana",
    "GE07mbh_12_u:110.014c": "avaśyaṃ kūjitavyaṃ vā śaṅkeran vāpy akūjanāt",
    "GE07mbh_12_u:110.014d-0254_01": "ye 'nye cāpy anṛtaṃ kuryuḥ kuryād eva vicāraṇam",
    "GE07mbh_12_u:110.015a": "śreyas tatrānṛtaṃ vaktuṃ satyād iti vicāritam",
    "GE07mbh_12_u:110.015b-0255_01": "akṣayebhyo vadhaṃ rājan kuryād evāvicārayan",
    "GE07mbh_12_u:110.015b-0255_02": "abuddhānuśaye doṣaṃ śreyas tatrānṛtaṃ bhavet",
    "GE07mbh_12_u:110.015b-0255_03": "na stenaiḥ saha saṃbandhān mucyate śapathād api",
    "GE07mbh_12_u:110.015b-0255_04": "śreyas tatrānṛtaṃ vaktuṃ satyād iti hi dhāraṇā",
    "GE07mbh_12_u:110.015c": "yaḥ pāpaiḥ saha saṃbandhān mucyate śapathād iti",
    "GE07mbh_12_u:110.016a": "na ca tebhyo dhanaṃ deyaṃ śakye sati kathaṃ cana",
    "GE07mbh_12_u:110.016c": "pāpebhyo hi dhanaṃ dattaṃ dātāram api pīḍayet",
    "GE07mbh_12_u:110.017a": "svaśarīroparodhena varam ādātum icchataḥ",
    "GE07mbh_12_u:110.017c": "satyasaṃpratipattyarthaṃ ye brūyuḥ sākṣiṇaḥ kva cit",
    "GE07mbh_12_u:110.017e": "anuktvā tatra tad vācyaṃ sarve te 'nṛtavādinaḥ",
    "GE07mbh_12_u:110.018a": "prāṇātyaye vivāhe ca vaktavyam anṛtaṃ bhavet",
    "GE07mbh_12_u:110.018c": "arthasya rakṣaṇārthāya pareṣāṃ dharmakāraṇāt",
    "GE07mbh_12_u:110.018e": "pareṣāṃ dharmam ākāṅkṣan nīcaḥ syād dharmabhikṣukaḥ",
    "GE07mbh_12_u:110.019a": "pratiśrutya tu dātavyaṃ śvaḥkāryas tu balātkṛtaḥ",
    "GE07mbh_12_u:110.019c": "yaḥ kaś cid dharmasamayāt pracyuto 'dharmam āsthitaḥ",
    "GE07mbh_12_u:110.019d-0256_01": "dambhenaiva sa hantavyas taṃ panthānaṃ samāśritaḥ",
    "GE07mbh_12_u:110.019d-0256_02": "cyutaḥ sadaiva dharmebhyo 'mānavaṃ dharmam āsthitaḥ",
    "GE07mbh_12_u:110.020a": "śaṭhaḥ svadharmam utsṛjya tam icched upajīvitum",
    "GE07mbh_12_u:110.020c": "sarvopāyair nihantavyaḥ pāpo nikṛtijīvanaḥ",
    "GE07mbh_12_u:110.021a": "dhanam ity eva pāpānāṃ sarveṣām iha niścayaḥ",
    "GE07mbh_12_u:110.021c": "ye 'viṣahyā hy asaṃbhojyā nikṛtyā patanaṃ gatāḥ",
    "GE07mbh_12_u:110.022a": "cyutā devamanuṣyebhyo yathā pretās tathaiva te",
    "GE07mbh_12_u:110.022b-0257_01": "niryajñās tapasā hīnā mā sma taiḥ saha saṃgamaḥ",
    "GE07mbh_12_u:110.022c": "dhanādānād duḥkhataraṃ jīvitād viprayojanam",
    "GE07mbh_12_u:110.023a": "ayaṃ vo rocatāṃ dharma iti vācyaḥ prayatnataḥ",
    "GE07mbh_12_u:110.023c": "na kaś cid asti pāpānāṃ dharma ity eṣa niścayaḥ",
    "GE07mbh_12_u:110.024a": "tathāgataṃ ca yo hanyān nāsau pāpena lipyate",
    "GE07mbh_12_u:110.024c": "svakarmaṇā hataṃ hanti hata eva sa hanyate",
    "GE07mbh_12_u:110.024e": "teṣu yaḥ samayaṃ kaś cit kurvīta hatabuddhiṣu",
    "GE07mbh_12_u:110.025a": "yathā kākaś ca gṛdhraś ca tathaivopadhijīvinaḥ",
    "GE07mbh_12_u:110.025c": "ūrdhvaṃ dehavimokṣānte bhavanty etāsu yoniṣu",
    "GE07mbh_12_u:110.026a": "yasmin yathā vartate yo manuṣyas; tasmiṃs tathā vartitavyaṃ sa dharmaḥ",
    "GE07mbh_12_u:110.026c": "māyācāro māyayā vartitavyaḥ; sādhvācāraḥ sādhunā pratyudeyaḥ",
    "GE07mbh_12_u:111.001": "yudhiṣṭhira uvāca",
    "GE07mbh_12_u:111.001a": "kliśyamāneṣu bhūteṣu tais tair bhāvais tatas tataḥ",
    "GE07mbh_12_u:111.001c": "durgāṇy atitared yena tan me brūhi pitāmaha",
    "GE07mbh_12_u:111.002": "bhīṣma uvāca",
    "GE07mbh_12_u:111.002a": "āśrameṣu yathokteṣu yathoktaṃ ye dvijātayaḥ",
    "GE07mbh_12_u:111.002c": "vartante saṃyatātmāno durgāṇy atitaranti te",
    "GE07mbh_12_u:111.003a": "ye dambhān na japanti sma yeṣāṃ vṛttiś ca saṃvṛtā",
    "GE07mbh_12_u:111.003c": "viṣayāṃś ca nigṛhṇanti durgāṇy atitaranti te",
    "GE07mbh_12_u:111.003d-0258_01": "pratyāhur nocyamānā ye na hiṃsanti ca hiṃsitāḥ",
    "GE07mbh_12_u:111.003d-0258_02": "prayacchanti na yācante durgāṇy atitaranti te",
    "GE07mbh_12_u:111.004a": "vāsayanty atithīn nityaṃ nityaṃ ye cānasūyakāḥ",
    "GE07mbh_12_u:111.004c": "nityaṃ svādhyāyaśīlāś ca durgāṇy atitaranti te",
    "GE07mbh_12_u:111.005a": "mātāpitroś ca ye vṛttiṃ vartante dharmakovidāḥ",
    "GE07mbh_12_u:111.005c": "varjayanti divāsvapnaṃ durgāṇy atitaranti te",
    "GE07mbh_12_u:111.006a": "sveṣu dāreṣu vartante nyāyavṛtteṣv ṛtāv ṛtau",
    "GE07mbh_12_u:111.006c": "agnihotraparāḥ santo durgāṇy atitaranti te",
    "GE07mbh_12_u:111.007a": "ye na lobhān nayanty arthān rājāno rajasāvṛtāḥ",
    "GE07mbh_12_u:111.007c": "viṣayān parirakṣanto durgāṇy atitaranti te",
    "GE07mbh_12_u:111.008a": "āhaveṣu ca ye śūrās tyaktvā maraṇajaṃ bhayam",
    "GE07mbh_12_u:111.008c": "dharmeṇa jayam icchanto durgāṇy atitaranti te",
    "GE07mbh_12_u:111.009a": "ye pāpāni na kurvanti karmaṇā manasā girā",
    "GE07mbh_12_u:111.009c": "nikṣiptadaṇḍā bhūteṣu durgāṇy atitaranti te",
    "GE07mbh_12_u:111.010a": "ye vadantīha satyāni prāṇatyāge 'py upasthite",
    "GE07mbh_12_u:111.010c": "pramāṇabhūtā bhūtānāṃ durgāṇy atitaranti te",
    "GE07mbh_12_u:111.011a": "anadhyāyeṣu ye viprāḥ svādhyāyaṃ naiva kurvate",
    "GE07mbh_12_u:111.011c": "taponityāḥ sutapaso durgāṇy atitaranti te",
    "GE07mbh_12_u:111.012a": "karmāṇy akuhakārthāni yeṣāṃ vācaś ca sūnṛtāḥ",
    "GE07mbh_12_u:111.012c": "yeṣām arthāś ca sādhvarthā durgāṇy atitaranti te",
    "GE07mbh_12_u:111.013a": "ye tapaś ca tapasyanti kaumārabrahmacāriṇaḥ",
    "GE07mbh_12_u:111.013c": "vidyāvedavratasnātā durgāṇy atitaranti te",
    "GE07mbh_12_u:111.014a": "ye ca saṃśāntarajasaḥ saṃśāntatamasaś ca ye",
    "GE07mbh_12_u:111.014c": "satye sthitā mahātmāno durgāṇy atitaranti te",
    "GE07mbh_12_u:111.015a": "yeṣāṃ na kaś cit trasati trasanti na ca kasya cit",
    "GE07mbh_12_u:111.015c": "yeṣām ātmasamo loko durgāṇy atitaranti te",
    "GE07mbh_12_u:111.016a": "paraśriyā na tapyante ye santaḥ puruṣarṣabhāḥ",
    "GE07mbh_12_u:111.016c": "grāmyād annān nivṛttāś ca durgāṇy atitaranti te",
    "GE07mbh_12_u:111.017a": "sarvān devān namasyanti sarvān dharmāṃś ca śṛṇvate",
    "GE07mbh_12_u:111.017c": "ye śraddadhānā dāntāś ca durgāṇy atitaranti te",
    "GE07mbh_12_u:111.018a": "ye na mānitam icchanti mānayanti ca ye param",
    "GE07mbh_12_u:111.018c": "mānyamānā na manyante durgāṇy atitaranti te",
    "GE07mbh_12_u:111.019a": "ye śrāddhāni ca kurvanti tithyāṃ tithyāṃ prajārthinaḥ",
    "GE07mbh_12_u:111.019c": "suviśuddhena manasā durgāṇy atitaranti te",
    "GE07mbh_12_u:111.020a": "ye krodhaṃ naiva kurvanti kruddhān saṃśamayanti ca",
    "GE07mbh_12_u:111.020c": "na ca kupyanti bhṛtyebhyo durgāṇy atitaranti te",
    "GE07mbh_12_u:111.021a": "madhu māṃsaṃ ca ye nityaṃ varjayantīha mānavāḥ",
    "GE07mbh_12_u:111.021c": "janmaprabhṛti madyaṃ ca durgāṇy atitaranti te",
    "GE07mbh_12_u:111.022a": "yātrārthaṃ bhojanaṃ yeṣāṃ saṃtānārthaṃ ca maithunam",
    "GE07mbh_12_u:111.022c": "vāk satyavacanārthāya durgāṇy atitaranti te",
    "GE07mbh_12_u:111.023a": "īśvaraṃ sarvabhūtānāṃ jagataḥ prabhavāpyayam",
    "GE07mbh_12_u:111.023c": "bhaktā nārāyaṇaṃ ye ca durgāṇy atitaranti te",
    "GE07mbh_12_u:111.024a": "ya eṣa raktapadmākṣaḥ pītavāsā mahābhujaḥ",
    "GE07mbh_12_u:111.024c": "suhṛd bhrātā ca mitraṃ ca saṃbandhī ca tavācyutaḥ",
    "GE07mbh_12_u:111.025a": "ya imān sakalāṃl lokāṃś carmavat pariveṣṭayet",
    "GE07mbh_12_u:111.025c": "icchan prabhur acintyātmā govindaḥ puruṣottamaḥ",
    "GE07mbh_12_u:111.026a": "sthitaḥ priyahite jiṣṇoḥ sa eṣa puruṣarṣabha",
    "GE07mbh_12_u:111.026c": "rājaṃs tava ca durdharṣo vaikuṇṭhaḥ puruṣottamaḥ",
    "GE07mbh_12_u:111.027a": "ya enaṃ saṃśrayantīha bhaktyā nārāyaṇaṃ harim",
    "GE07mbh_12_u:111.027c": "te tarantīha durgāṇi na me 'trāsti vicāraṇā",
    "GE07mbh_12_u:111.027d-0259_01": "asminn arpitakarmāṇaḥ sarvabhāvena bhārata",
    "GE07mbh_12_u:111.027d-0259_02": "kṛṣṇe kamalapatrākṣe durgāṇy atitaranti te",
    "GE07mbh_12_u:111.027d-0259_03": "lokarakṣārtham utpannam adityāṃ kaśyapātmajam",
    "GE07mbh_12_u:111.027d-0259_04": "devam indraṃ namasyanti durgāṇy atitaranti te",
    "GE07mbh_12_u:111.027d-0259_05": "brahmāṇaṃ lokakartāraṃ ye namasyanti satpatim",
    "GE07mbh_12_u:111.027d-0259_06": "yaṣṭavyaṃ kratubhir devaṃ durgāṇy atitaranti te",
    "GE07mbh_12_u:111.027d-0259_07": "yaṃ viṣṇur indraḥ śaṃbhuś ca brahmā lokapitāmahaḥ",
    "GE07mbh_12_u:111.027d-0259_08": "stuvanti vividhaiḥ stotrair devadevaṃ maheśvaram",
    "GE07mbh_12_u:111.027d-0259_09": "tam arcayanti ye śaśvad durgāṇy atitaranti te",
    "GE07mbh_12_u:111.028a": "durgātitaraṇaṃ ye ca paṭhanti śrāvayanti ca",
    "GE07mbh_12_u:111.028c": "pāṭhayanti ca viprebhyo durgāṇy atitaranti te",
    "GE07mbh_12_u:111.029a": "iti kṛtyasamuddeśaḥ kīrtitas te mayānagha",
    "GE07mbh_12_u:111.029c": "saṃtared yena durgāṇi paratreha ca mānavaḥ",
    "GE07mbh_12_u:112.001": "yudhiṣṭhira uvāca",
    "GE07mbh_12_u:112.001a": "asaumyāḥ saumyarūpeṇa saumyāś cāsaumyadarśinaḥ",
    "GE07mbh_12_u:112.001c": "īdṛśān puruṣāṃs tāta kathaṃ vidyāmahe vayam",
    "GE07mbh_12_u:112.002": "bhīṣma uvāca",
    "GE07mbh_12_u:112.002a": "atrāpy udāharantīmam itihāsaṃ purātanam",
    "GE07mbh_12_u:112.002c": "vyāghragomāyusaṃvādaṃ taṃ nibodha yudhiṣṭhira",
    "GE07mbh_12_u:112.003a": "purikāyāṃ puri purā śrīmatyāṃ pauriko nṛpaḥ",
    "GE07mbh_12_u:112.003c": "parahiṃsāruciḥ krūro babhūva puruṣādhamaḥ",
    "GE07mbh_12_u:112.004a": "sa tv āyuṣi parikṣīṇe jagāmānīpsitāṃ gatim",
    "GE07mbh_12_u:112.004c": "gomāyutvaṃ ca saṃprāpto dūṣitaḥ pūrvakarmaṇā",
    "GE07mbh_12_u:112.005a": "saṃsmṛtya pūrvajātiṃ sa nirvedaṃ paramaṃ gataḥ",
    "GE07mbh_12_u:112.005c": "na bhakṣayati māṃsāni parair upahṛtāny api",
    "GE07mbh_12_u:112.006a": "ahiṃsraḥ sarvabhūteṣu satyavāk sudṛḍhavrataḥ",
    "GE07mbh_12_u:112.006c": "cakāra ca yathākāmam āhāraṃ patitaiḥ phalaiḥ",
    "GE07mbh_12_u:112.006d-0260_01": "parṇāhāraḥ kadā cic ca niyamavratavān api",
    "GE07mbh_12_u:112.006d-0260_02": "kadā cid udakenāpi vartayann anuyantritaḥ",
    "GE07mbh_12_u:112.007a": "śmaśāne tasya cāvāso gomāyoḥ saṃmato 'bhavat",
    "GE07mbh_12_u:112.007c": "janmabhūmyanurodhāc ca nānyad vāsam arocayat",
    "GE07mbh_12_u:112.008a": "tasya śaucam amṛṣyantaḥ sarve te sahajātayaḥ",
    "GE07mbh_12_u:112.008c": "cālayanti sma tāṃ buddhiṃ vacanaiḥ praśrayottaraiḥ",
    "GE07mbh_12_u:112.009a": "vasan pitṛvane raudre śaucaṃ lapsitum icchasi",
    "GE07mbh_12_u:112.009c": "iyaṃ vipratipattis te yadā tvaṃ piśitāśanaḥ",
    "GE07mbh_12_u:112.010a": "tatsamo vā bhavāsmābhir bhakṣyān dāsyāmahe vayam",
    "GE07mbh_12_u:112.010c": "bhuṅkṣva śaucaṃ parityajya yad dhi bhuktaṃ tad asti te",
    "GE07mbh_12_u:112.011a": "iti teṣāṃ vacaḥ śrutvā pratyuvāca samāhitaḥ",
    "GE07mbh_12_u:112.011c": "madhuraiḥ praśritair vākyair hetumadbhir aniṣṭhuraiḥ",
    "GE07mbh_12_u:112.012a": "apramāṇaṃ prasūtir me śīlataḥ kriyate kulam",
    "GE07mbh_12_u:112.012c": "prārthayiṣye tu tat karma yena vistīryate yaśaḥ",
    "GE07mbh_12_u:112.013a": "śmaśāne yadi vāso me samādhir me niśāmyatām",
    "GE07mbh_12_u:112.013c": "ātmā phalati karmāṇi nāśramo dharmalakṣaṇam",
    "GE07mbh_12_u:112.014a": "āśrame yo dvijaṃ hanyād gāṃ vā dadyād anāśrame",
    "GE07mbh_12_u:112.014c": "kiṃ nu tat pātakaṃ na syāt tad vā dattaṃ vṛthā bhavet",
    "GE07mbh_12_u:112.015a": "bhavantaḥ sarvalobhena kevalaṃ bhakṣaṇe ratāḥ",
    "GE07mbh_12_u:112.015c": "anubandhe tu ye doṣās tān na paśyanti mohitāḥ",
    "GE07mbh_12_u:112.016a": "apratyayakṛtāṃ garhyām arthāpanayadūṣitām",
    "GE07mbh_12_u:112.016c": "iha cāmutra cāniṣṭāṃ tasmād vṛttiṃ na rocaye",
    "GE07mbh_12_u:112.017a": "taṃ śuciṃ paṇḍitaṃ matvā śārdūlaḥ khyātavikramaḥ",
    "GE07mbh_12_u:112.017c": "kṛtvātmasadṛśāṃ pūjāṃ sācivye 'vardhayat svayam",
    "GE07mbh_12_u:112.018a": "saumya vijñātarūpas tvaṃ gaccha yātrāṃ mayā saha",
    "GE07mbh_12_u:112.018c": "vriyantām īpsitā bhogāḥ parihāryāś ca puṣkalāḥ",
    "GE07mbh_12_u:112.019a": "tīkṣṇā vayam iti khyātā bhavato jñāpayāmahe",
    "GE07mbh_12_u:112.019c": "mṛdupūrvaṃ ghātinas te śreyaś cādhigamiṣyati",
    "GE07mbh_12_u:112.020a": "atha saṃpūjya tad vākyaṃ mṛgendrasya mahātmanaḥ",
    "GE07mbh_12_u:112.020c": "gomāyuḥ praśritaṃ vākyaṃ babhāṣe kiṃ cid ānataḥ",
    "GE07mbh_12_u:112.021a": "sadṛśaṃ mṛgarājaitat tava vākyaṃ madantare",
    "GE07mbh_12_u:112.021c": "yat sahāyān mṛgayase dharmārthakuśalāñ śucīn",
    "GE07mbh_12_u:112.022a": "na śakyam anamātyena mahattvam anuśāsitum",
    "GE07mbh_12_u:112.022c": "duṣṭāmātyena vā vīra śarīraparipanthinā",
    "GE07mbh_12_u:112.023a": "sahāyān anuraktāṃs tu yatetānupasaṃhitān",
    "GE07mbh_12_u:112.023c": "parasparam asaṃghuṣṭān vijigīṣūn alolupān",
    "GE07mbh_12_u:112.024a": "tān atītopadhān prājñān hite yuktān manasvinaḥ",
    "GE07mbh_12_u:112.024c": "pūjayethā mahābhāgān yathācāryān yathā pitṝn",
    "GE07mbh_12_u:112.025a": "na tv evaṃ mama saṃtoṣād rocate 'nyan mṛgādhipa",
    "GE07mbh_12_u:112.025c": "na kāmaye sukhān bhogān aiśvaryaṃ vā tvadāśrayam",
    "GE07mbh_12_u:112.026a": "na yokṣyati hi me śīlaṃ tava bhṛtyaiḥ purātanaiḥ",
    "GE07mbh_12_u:112.026c": "te tvāṃ vibhedayiṣyanti duḥkhaśīlā madantare",
    "GE07mbh_12_u:112.027a": "saṃśrayaḥ ślāghanīyas tvam anyeṣām api bhāsvatām",
    "GE07mbh_12_u:112.027c": "kṛtātmā sumahābhāgaḥ pāpakeṣv apy adāruṇaḥ",
    "GE07mbh_12_u:112.028a": "dīrghadarśī mahotsāhaḥ sthūlalakṣyo mahābalaḥ",
    "GE07mbh_12_u:112.028c": "kṛtī cāmoghakartāsi bhāvyaiś ca samalaṃkṛtaḥ",
    "GE07mbh_12_u:112.029a": "kiṃ tu svenāsmi saṃtuṣṭo duḥkhā vṛttir anuṣṭhitā",
    "GE07mbh_12_u:112.029c": "sevāyāś cāpi nābhijñaḥ svacchandena vanecaraḥ",
    "GE07mbh_12_u:112.030a": "rājopakrośadoṣāś ca sarve saṃśrayavāsinām",
    "GE07mbh_12_u:112.030c": "vanacaryā ca niḥsaṅgā nirbhayā niravagrahā",
    "GE07mbh_12_u:112.031a": "nṛpeṇāhūyamānasya yat tiṣṭhati bhayaṃ hṛdi",
    "GE07mbh_12_u:112.031c": "na tat tiṣṭhati tuṣṭānāṃ vane mūlaphalāśinām",
    "GE07mbh_12_u:112.032a": "pānīyaṃ vā nirāyāsaṃ svādv annaṃ vā bhayottaram",
    "GE07mbh_12_u:112.032c": "vicārya khalu paśyāmi tat sukhaṃ yatra nirvṛtiḥ",
    "GE07mbh_12_u:112.033a": "aparādhair na tāvanto bhṛtyāḥ śiṣṭā narādhipaiḥ",
    "GE07mbh_12_u:112.033c": "upaghātair yathā bhṛtyā dūṣitā nidhanaṃ gatāḥ",
    "GE07mbh_12_u:112.034a": "yadi tv etan mayā kāryaṃ mṛgendro yadi manyate",
    "GE07mbh_12_u:112.034c": "samayaṃ kṛtam icchāmi vartitavyaṃ yathā mayi",
    "GE07mbh_12_u:112.035a": "madīyā mānanīyās te śrotavyaṃ ca hitaṃ vacaḥ",
    "GE07mbh_12_u:112.035c": "kalpitā yā ca te vṛttiḥ sā bhavet tava susthirā",
    "GE07mbh_12_u:112.036a": "na mantrayeyam anyais te sacivaiḥ saha karhi cit",
    "GE07mbh_12_u:112.036c": "nītimantaḥ parīpsanto vṛthā brūyuḥ pare mayi",
    "GE07mbh_12_u:112.037a": "eka ekena saṃgamya raho brūyāṃ hitaṃ tava",
    "GE07mbh_12_u:112.037c": "na ca te jñātikāryeṣu praṣṭavyo 'haṃ hitāhite",
    "GE07mbh_12_u:112.038a": "mayā saṃmantrya paścāc ca na hiṃsyāḥ sacivās tvayā",
    "GE07mbh_12_u:112.038c": "madīyānāṃ ca kupito mā tvaṃ daṇḍaṃ nipātayeḥ",
    "GE07mbh_12_u:112.039a": "evam astv iti tenāsau mṛgendreṇābhipūjitaḥ",
    "GE07mbh_12_u:112.039c": "prāptavān matisācivyaṃ gomāyur vyāghrayonitaḥ",
    "GE07mbh_12_u:112.040a": "taṃ tathā satkṛtaṃ dṛṣṭvā yujyamānaṃ ca karmaṇi",
    "GE07mbh_12_u:112.040c": "prādviṣan kṛtasaṃghātāḥ pūrvabhṛtyā muhur muhuḥ",
    "GE07mbh_12_u:112.041a": "mitrabuddhyā ca gomāyuṃ sāntvayitvā praveśya ca",
    "GE07mbh_12_u:112.041c": "doṣeṣu samatāṃ netum aicchann aśubhabuddhayaḥ",
    "GE07mbh_12_u:112.042a": "anyathā hy ucitāḥ pūrvaṃ paradravyāpahāriṇaḥ",
    "GE07mbh_12_u:112.042c": "aśaktāḥ kiṃ cid ādātuṃ dravyaṃ gomāyuyantritāḥ",
    "GE07mbh_12_u:112.043a": "vyutthānaṃ cātra kāṅkṣadbhiḥ kathābhiḥ pravilobhyate",
    "GE07mbh_12_u:112.043c": "dhanena mahatā caiva buddhir asya vilobhyate",
    "GE07mbh_12_u:112.044a": "na cāpi sa mahāprājñas tasmād dhairyāc cacāla ha",
    "GE07mbh_12_u:112.044c": "athāsya samayaṃ kṛtvā vināśāya sthitāḥ pare",
    "GE07mbh_12_u:112.045a": "īpsitaṃ ca mṛgendrasya māṃsaṃ yat tatra saṃskṛtam",
    "GE07mbh_12_u:112.045c": "apanīya svayaṃ tad dhi tair nyastaṃ tasya veśmani",
    "GE07mbh_12_u:112.046a": "yadarthaṃ cāpy apahṛtaṃ yena yac caiva mantritam",
    "GE07mbh_12_u:112.046c": "tasya tad viditaṃ sarvaṃ kāraṇārthaṃ ca marṣitam",
    "GE07mbh_12_u:112.047a": "samayo 'yaṃ kṛtas tena sācivyam upagacchatā",
    "GE07mbh_12_u:112.047c": "nopaghātas tvayā grāhyo rājan maitrīm ihecchatā",
    "GE07mbh_12_u:112.047d-0261_01": "iti tasya ca mantrasya sthityarthaṃ tad upekṣitam bhīṣma uvāca",
    "GE07mbh_12_u:112.047d-0262_01": "kṣudhitasya mṛgendrasya bhoktum abhyutthitasya ca",
    "GE07mbh_12_u:112.048a": "bhojane copahartavye tan māṃsaṃ na sma dṛśyate",
    "GE07mbh_12_u:112.048c": "mṛgarājena cājñaptaṃ mṛgyatāṃ cora ity uta",
    "GE07mbh_12_u:112.049a": "kṛtakaiś cāpi tan māṃsaṃ mṛgendrāyopavarṇitam",
    "GE07mbh_12_u:112.049c": "sacivenopanītaṃ te viduṣā prājñamāninā",
    "GE07mbh_12_u:112.050a": "saroṣas tv atha śārdūlaḥ śrutvā gomāyucāpalam",
    "GE07mbh_12_u:112.050c": "babhūvāmarṣito rājā vadhaṃ cāsyābhyarocayat",
    "GE07mbh_12_u:112.051a": "chidraṃ tu tasya tad dṛṣṭvā procus te pūrvamantriṇaḥ",
    "GE07mbh_12_u:112.051c": "sarveṣām eva so 'smākaṃ vṛttibhaṅgeṣu vartate",
    "GE07mbh_12_u:112.051d-0263_01": "niścityaivaṃ tatas tasya te tat karmāṇy avarṇayan",
    "GE07mbh_12_u:112.052a": "idaṃ cāsyedṛśaṃ karma vāllabhyena tu rakṣyate",
    "GE07mbh_12_u:112.052c": "śrutaś ca svāminā pūrvaṃ yādṛśo naiṣa tādṛśaḥ",
    "GE07mbh_12_u:112.053a": "vāṅmātreṇaiva dharmiṣṭhaḥ svabhāvena tu dāruṇaḥ",
    "GE07mbh_12_u:112.053c": "dharmacchadmā hy ayaṃ pāpo vṛthācāraparigrahaḥ",
    "GE07mbh_12_u:112.053e": "kāryārthaṃ bhojanārtheṣu vrateṣu kṛtavāñ śramam",
    "GE07mbh_12_u:112.053f-0264_01": "yadi vipratyayo hy eṣa tad idaṃ darśayāma te",
    "GE07mbh_12_u:112.053f-0264_02": "tanmāṃsaṃ caiva gomāyos tatkṣaṇāt tais tu ḍaukitam",
    "GE07mbh_12_u:112.054a": "māṃsāpanayanaṃ jñātvā vyāghras teṣāṃ tu tad vacaḥ",
    "GE07mbh_12_u:112.054c": "ājñāpayām āsa tadā gomāyur vadhyatām iti",
    "GE07mbh_12_u:112.055a": "śārdūlavacanaṃ śrutvā śārdūlajananī tataḥ",
    "GE07mbh_12_u:112.055c": "mṛgarājaṃ hitair vākyaiḥ saṃbodhayitum āgamat",
    "GE07mbh_12_u:112.056a": "putra naitat tvayā grāhyaṃ kapaṭārambhasaṃvṛtam",
    "GE07mbh_12_u:112.056c": "karmasaṃgharṣajair doṣair duṣyaty aśucibhiḥ śuciḥ",
    "GE07mbh_12_u:112.057a": "nocchritaṃ sahate kaś cit prakriyā vairakārikā",
    "GE07mbh_12_u:112.057c": "śucer api hi yuktasya doṣa eva nipātyate",
    "GE07mbh_12_u:112.057d-0265_01": "muner api vanasthasya svāni karmāṇi kurvataḥ",
    "GE07mbh_12_u:112.057d-0265_02": "utpadyante trayaḥ pakṣā mitrodāsīnaśatravaḥ",
    "GE07mbh_12_u:112.058a": "lubdhānāṃ śucayo dveṣyāḥ kātarāṇāṃ tarasvinaḥ",
    "GE07mbh_12_u:112.058c": "mūrkhāṇāṃ paṇḍitā dveṣyā daridrāṇāṃ mahādhanāḥ",
    "GE07mbh_12_u:112.058e": "adhārmikāṇāṃ dharmiṣṭhā virūpāṇāṃ surūpakāḥ",
    "GE07mbh_12_u:112.059a": "bahavaḥ paṇḍitā lubdhāḥ sarve māyopajīvinaḥ",
    "GE07mbh_12_u:112.059c": "kuryur doṣam adoṣasya bṛhaspatimater api",
    "GE07mbh_12_u:112.060a": "śūnyāt tac ca gṛhān māṃsaṃ yad adyāpahṛtaṃ tava",
    "GE07mbh_12_u:112.060c": "necchate dīyamānaṃ ca sādhu tāvad vimṛśyatām",
    "GE07mbh_12_u:112.061a": "asatyāḥ satyasaṃkāśāḥ satyāś cāsatyadarśinaḥ",
    "GE07mbh_12_u:112.061c": "dṛśyante vividhā bhāvās teṣu yuktaṃ parīkṣaṇam",
    "GE07mbh_12_u:112.062a": "talavad dṛśyate vyoma khadyoto havyavāḍ iva",
    "GE07mbh_12_u:112.062c": "na caivāsti talaṃ vyomni na khadyote hutāśanaḥ",
    "GE07mbh_12_u:112.063a": "tasmāt pratyakṣadṛṣṭo 'pi yuktam arthaḥ parīkṣitum",
    "GE07mbh_12_u:112.063c": "parīkṣya jñāpayan hy arthān na paścāt paritapyate",
    "GE07mbh_12_u:112.064a": "na duṣkaram idaṃ putra yat prabhur ghātayet param",
    "GE07mbh_12_u:112.064c": "ślāghanīyā ca varyā ca loke prabhavatāṃ kṣamā",
    "GE07mbh_12_u:112.065a": "sthāpito 'yaṃ putra tvayā sāmanteṣv adhi viśrutaḥ",
    "GE07mbh_12_u:112.065c": "duḥkhenāsādyate pātraṃ dhāryatām eṣa te suhṛt",
    "GE07mbh_12_u:112.066a": "dūṣitaṃ paradoṣair hi gṛhṇīte yo 'nyathā śucim",
    "GE07mbh_12_u:112.066c": "svayaṃ saṃdūṣitāmātyaḥ kṣipram eva vinaśyati",
    "GE07mbh_12_u:112.067a": "tasmād athārisaṃghātād gomāyoḥ kaś cid āgataḥ",
    "GE07mbh_12_u:112.067c": "dharmātmā tena cākhyātaṃ yathaitat kapaṭaṃ kṛtam",
    "GE07mbh_12_u:112.068a": "tato vijñātacāritraḥ satkṛtya sa vimokṣitaḥ",
    "GE07mbh_12_u:112.068c": "pariṣvaktaś ca sasnehaṃ mṛgendreṇa punaḥ punaḥ",
    "GE07mbh_12_u:112.069a": "anujñāpya mṛgendraṃ tu gomāyur nītiśāstravit",
    "GE07mbh_12_u:112.069c": "tenāmarṣeṇa saṃtaptaḥ prāyam āsitum aicchata",
    "GE07mbh_12_u:112.070a": "śārdūlas tatra gomāyuṃ snehāt prasrutalocanaḥ",
    "GE07mbh_12_u:112.070c": "avārayat sa dharmiṣṭhaṃ pūjayā pratipūjayan",
    "GE07mbh_12_u:112.071a": "taṃ sa gomāyur ālokya snehād āgatasaṃbhramam",
    "GE07mbh_12_u:112.071c": "babhāṣe praṇato vākyaṃ bāṣpagadgadayā girā",
    "GE07mbh_12_u:112.072a": "pūjito 'haṃ tvayā pūrvaṃ paścāc caiva vimānitaḥ",
    "GE07mbh_12_u:112.072c": "pareṣām āspadaṃ nīto vastuṃ nārhāmy ahaṃ tvayi",
    "GE07mbh_12_u:112.073a": "svasaṃtuṣṭāś cyutāḥ sthānān mānāt pratyavaropitāḥ",
    "GE07mbh_12_u:112.073c": "svayaṃ copahṛtā bhṛtyā ye cāpy upahṛtāḥ paraiḥ",
    "GE07mbh_12_u:112.074a": "parikṣīṇāś ca lubdhāś ca krūrāḥ kārābhitāpitāḥ",
    "GE07mbh_12_u:112.074c": "hṛtasvā mānino ye ca tyaktopāttā mahepsavaḥ",
    "GE07mbh_12_u:112.075a": "saṃtāpitāś ca ye ke cid vyasanaughapratīkṣiṇaḥ",
    "GE07mbh_12_u:112.075c": "antarhitāḥ sopahitāḥ sarve te parasādhanāḥ",
    "GE07mbh_12_u:112.076a": "avamānena yuktasya sthāpitasya ca me punaḥ",
    "GE07mbh_12_u:112.076c": "kathaṃ yāsyasi viśvāsam aham eṣyāmi vā punaḥ",
    "GE07mbh_12_u:112.077a": "samartha iti saṃgṛhya sthāpayitvā parīkṣya ca",
    "GE07mbh_12_u:112.077c": "kṛtaṃ ca samayaṃ bhittvā tvayāham avamānitaḥ",
    "GE07mbh_12_u:112.078a": "prathamaṃ yaḥ samākhyātaḥ śīlavān iti saṃsadi",
    "GE07mbh_12_u:112.078c": "na vācyaṃ tasya vaiguṇyaṃ pratijñāṃ parirakṣatā",
    "GE07mbh_12_u:112.079a": "evaṃ cāvamatasyeha viśvāsaṃ kiṃ prayāsyasi",
    "GE07mbh_12_u:112.079c": "tvayi caiva hy aviśvāse mamodvego bhaviṣyati",
    "GE07mbh_12_u:112.080a": "śaṅkitas tvam ahaṃ bhītaḥ pare chidrānudarśinaḥ",
    "GE07mbh_12_u:112.080c": "asnigdhāś caiva dustoṣāḥ karma caitad bahucchalam",
    "GE07mbh_12_u:112.080d-0266_01": "pūrvasaṃmānatā yatra paścāc caiva vimānanā",
    "GE07mbh_12_u:112.080d-0266_02": "na taṃ dhīrāḥ praśaṃsanti saṃmānitavimānitam",
    "GE07mbh_12_u:112.081a": "duḥkhena śleṣyate bhinnaṃ śliṣṭaṃ duḥkhena bhidyate",
    "GE07mbh_12_u:112.081c": "bhinnaśliṣṭā tu yā prītir na sā snehena vartate",
    "GE07mbh_12_u:112.082a": "kaś cid eva hi bhītas tu dṛśyate na parātmanoḥ",
    "GE07mbh_12_u:112.082c": "kāryāpekṣā hi vartante bhāvāḥ snigdhās tu durlabhāḥ",
    "GE07mbh_12_u:112.083a": "suduḥkhaṃ puruṣajñānaṃ cittaṃ hy eṣāṃ calācalam",
    "GE07mbh_12_u:112.083c": "samartho vāpy aśakto vā śateṣv eko 'dhigamyate",
    "GE07mbh_12_u:112.084a": "akasmāt prakriyā nṝṇām akasmāc cāpakarṣaṇam",
    "GE07mbh_12_u:112.084c": "śubhāśubhe mahattvaṃ ca prakartuṃ buddhilāghavāt",
    "GE07mbh_12_u:112.085a": "evaṃ bahuvidhaṃ sāntvam uktvā dharmārthahetumat",
    "GE07mbh_12_u:112.085c": "prasādayitvā rājānaṃ gomāyur vanam abhyagāt",
    "GE07mbh_12_u:112.086a": "agṛhyānunayaṃ tasya mṛgendrasya sa buddhimān",
    "GE07mbh_12_u:112.086c": "gomāyuḥ prāyam āsīnas tyaktvā dehaṃ divaṃ yayau",
    "GE07mbh_12_u:113.001": "yudhiṣṭhira uvāca",
    "GE07mbh_12_u:113.001a": "kiṃ pārthivena kartavyaṃ kiṃ ca kṛtvā sukhī bhavet",
    "GE07mbh_12_u:113.001c": "tan mamācakṣva tattvena sarvaṃ dharmabhṛtāṃ vara",
    "GE07mbh_12_u:113.002": "bhīṣma uvāca",
    "GE07mbh_12_u:113.002a": "hanta te 'haṃ pravakṣyāmi śṛṇu kāryaikaniścayam",
    "GE07mbh_12_u:113.002c": "yathā rājñeha kartavyaṃ yac ca kṛtvā sukhī bhavet",
    "GE07mbh_12_u:113.003a": "na tv evaṃ vartitavyaṃ sma yathedam anuśuśrumaḥ",
    "GE07mbh_12_u:113.003c": "uṣṭrasya sumahad vṛttaṃ tan nibodha yudhiṣṭhira",
    "GE07mbh_12_u:113.004a": "jātismaro mahān uṣṭraḥ prājāpatyayugodbhavaḥ",
    "GE07mbh_12_u:113.004c": "tapaḥ sumahad ātiṣṭhad araṇye saṃśitavrataḥ",
    "GE07mbh_12_u:113.005a": "tapasas tasya cānte vai prītimān abhavat prabhuḥ",
    "GE07mbh_12_u:113.005c": "vareṇa chandayām āsa tataś cainaṃ pitāmahaḥ",
    "GE07mbh_12_u:113.006": "uṣṭra uvāca",
    "GE07mbh_12_u:113.006a": "bhagavaṃs tvatprasādān me dīrghā grīvā bhaved iyam",
    "GE07mbh_12_u:113.006c": "yojanānāṃ śataṃ sāgraṃ yā gacchec carituṃ vibho",
    "GE07mbh_12_u:113.007": "bhīṣma uvāca",
    "GE07mbh_12_u:113.007a": "evam astv iti coktaḥ sa varadena mahātmanā",
    "GE07mbh_12_u:113.007c": "pratilabhya varaṃ śreṣṭhaṃ yayāv uṣṭraḥ svakaṃ vanam",
    "GE07mbh_12_u:113.008a": "sa cakāra tad ālasyaṃ varadānāt sa durmatiḥ",
    "GE07mbh_12_u:113.008c": "na caicchac carituṃ gantuṃ durātmā kālamohitaḥ",
    "GE07mbh_12_u:113.009a": "sa kadā cit prasāryaivaṃ tāṃ grīvāṃ śatayojanām",
    "GE07mbh_12_u:113.009c": "cacārāśrāntahṛdayo vātaś cāgāt tato mahān",
    "GE07mbh_12_u:113.010a": "sa guhāyāṃ śirogrīvaṃ nidhāya paśur ātmanaḥ",
    "GE07mbh_12_u:113.010c": "āstātha varṣam abhyāgāt sumahat plāvayaj jagat",
    "GE07mbh_12_u:113.011a": "atha śītaparītāṅgo jambukaḥ kṣucchramānvitaḥ",
    "GE07mbh_12_u:113.011c": "sadāras tāṃ guhām āśu praviveśa jalārditaḥ",
    "GE07mbh_12_u:113.012a": "sa dṛṣṭvā māṃsajīvī tu subhṛśaṃ kṣucchramānvitaḥ",
    "GE07mbh_12_u:113.012c": "abhakṣayat tato grīvām uṣṭrasya bharatarṣabha",
    "GE07mbh_12_u:113.013a": "yadā tv abudhyatātmānaṃ bhakṣyamāṇaṃ sa vai paśuḥ",
    "GE07mbh_12_u:113.013c": "tadā saṃkocane yatnam akarod bhṛśaduḥkhitaḥ",
    "GE07mbh_12_u:113.014a": "yāvad ūrdhvam adhaś caiva grīvāṃ saṃkṣipate paśuḥ",
    "GE07mbh_12_u:113.014c": "tāvat tena sadāreṇa jambukena sa bhakṣitaḥ",
    "GE07mbh_12_u:113.015a": "sa hatvā bhakṣayitvā ca jambukoṣṭraṃ tatas tadā",
    "GE07mbh_12_u:113.015c": "vigate vātavarṣe ca niścakrāma guhāmukhāt",
    "GE07mbh_12_u:113.016a": "evaṃ durbuddhinā prāptam uṣṭreṇa nidhanaṃ tadā",
    "GE07mbh_12_u:113.016c": "ālasyasya kramāt paśya mahad doṣam upāgatam",
    "GE07mbh_12_u:113.017a": "tvam apy etaṃ vidhiṃ tyaktvā yogena niyatendriyaḥ",
    "GE07mbh_12_u:113.017c": "vartasva buddhimūlaṃ hi vijayaṃ manur abravīt",
    "GE07mbh_12_u:113.018a": "buddhiśreṣṭhāni karmāṇi bāhumadhyāni bhārata",
    "GE07mbh_12_u:113.018c": "tāni jaṅghājaghanyāni bhārapratyavarāṇi ca",
    "GE07mbh_12_u:113.019a": "rājyaṃ tiṣṭhati dakṣasya saṃgṛhītendriyasya ca",
    "GE07mbh_12_u:113.019c": "guptamantraśrutavataḥ susahāyasya cānagha",
    "GE07mbh_12_u:113.019d-0267_01": "asahāyavato hy arthā na tiṣṭhanti kadā cana",
    "GE07mbh_12_u:113.020a": "parīkṣyakāriṇo 'rthāś ca tiṣṭhantīha yudhiṣṭhira",
    "GE07mbh_12_u:113.020c": "sahāyayuktena mahī kṛtsnā śakyā praśāsitum",
    "GE07mbh_12_u:113.021a": "idaṃ hi sadbhiḥ kathitaṃ vidhijñaiḥ; purā mahendrapratimaprabhāva",
    "GE07mbh_12_u:113.021c": "mayāpi coktaṃ tava śāstradṛṣṭyā; tvam atra yuktaḥ pracarasva rājan",
    "GE07mbh_12_u:114.001": "yudhiṣṭhira uvāca",
    "GE07mbh_12_u:114.001a": "rājā rājyam anuprāpya durbalo bharatarṣabha",
    "GE07mbh_12_u:114.001c": "amitrasyātivṛddhasya kathaṃ tiṣṭhed asādhanaḥ",
    "GE07mbh_12_u:114.002": "bhīṣma uvāca",
    "GE07mbh_12_u:114.002a": "atrāpy udāharantīmam itihāsaṃ purātanam",
    "GE07mbh_12_u:114.002c": "saritāṃ caiva saṃvādaṃ sāgarasya ca bhārata",
    "GE07mbh_12_u:114.003a": "surārinilayaḥ śaśvat sāgaraḥ saritāṃ patiḥ",
    "GE07mbh_12_u:114.003c": "papraccha saritaḥ sarvāḥ saṃśayaṃ jātam ātmanaḥ",
    "GE07mbh_12_u:114.004a": "samūlaśākhān paśyāmi nihatāṃś chāyino drumān",
    "GE07mbh_12_u:114.004c": "yuṣmābhir iha pūrṇābhir anyāṃs tatra na vetasam",
    "GE07mbh_12_u:114.005a": "akāyaś cālpasāraś ca vetasaḥ kūlajaś ca vaḥ",
    "GE07mbh_12_u:114.005c": "avajñāya naśakyo vā kiṃ cid vā tena vaḥ kṛtam",
    "GE07mbh_12_u:114.006a": "tad ahaṃ śrotum icchāmi sarvāsām eva vo matam",
    "GE07mbh_12_u:114.006c": "yathā kūlāni cemāni bhittvā nānīyate vaśam",
    "GE07mbh_12_u:114.007a": "tataḥ prāha nadī gaṅgā vākyam uttaram arthavat",
    "GE07mbh_12_u:114.007c": "hetumad grāhakaṃ caiva sāgaraṃ saritāṃ patim",
    "GE07mbh_12_u:114.008a": "tiṣṭhanty ete yathāsthānaṃ nagā hy ekaniketanāḥ",
    "GE07mbh_12_u:114.008c": "tatas tyajanti tat sthānaṃ prātilomyād acetasaḥ",
    "GE07mbh_12_u:114.009a": "vetaso vegam āyāntaṃ dṛṣṭvā namati netaraḥ",
    "GE07mbh_12_u:114.009c": "sa ca vege 'bhyatikrānte sthānam āsādya tiṣṭhati",
    "GE07mbh_12_u:114.010a": "kālajñaḥ samayajñaś ca sadā vaśyaś ca nodrumaḥ",
    "GE07mbh_12_u:114.010c": "anulomas tathāstabdhas tena nābhyeti vetasaḥ",
    "GE07mbh_12_u:114.011a": "mārutodakavegena ye namanty unnamanti ca",
    "GE07mbh_12_u:114.011c": "oṣadhyaḥ pādapā gulmā na te yānti parābhavam",
    "GE07mbh_12_u:114.012a": "yo hi śatror vivṛddhasya prabhor vadhavināśane",
    "GE07mbh_12_u:114.012c": "pūrvaṃ na sahate vegaṃ kṣipram eva sa naśyati",
    "GE07mbh_12_u:114.013a": "sārāsāraṃ balaṃ vīryam ātmano dviṣataś ca yaḥ",
    "GE07mbh_12_u:114.013c": "jānan vicarati prājño na sa yāti parābhavam",
    "GE07mbh_12_u:114.014a": "evam eva yadā vidvān manyetātibalaṃ ripum",
    "GE07mbh_12_u:114.014c": "saṃśrayed vaitasīṃ vṛttim evaṃ prajñānalakṣaṇam",
    "GE07mbh_12_u:115.001": "yudhiṣṭhira uvāca",
    "GE07mbh_12_u:115.001a": "vidvān mūrkhapragalbhena mṛdus tīkṣṇena bhārata",
    "GE07mbh_12_u:115.001c": "ākruśyamānaḥ sadasi kathaṃ kuryād ariṃdama",
    "GE07mbh_12_u:115.002": "bhīṣma uvāca",
    "GE07mbh_12_u:115.002a": "śrūyatāṃ pṛthivīpāla yathaiṣo 'rtho 'nugīyate",
    "GE07mbh_12_u:115.002c": "sadā sucetāḥ sahate narasyehālpacetasaḥ",
    "GE07mbh_12_u:115.003a": "aruṣyan kruśyamānasya sukṛtaṃ nāma vindati",
    "GE07mbh_12_u:115.003c": "duṣkṛtaṃ cātmano marṣī ruṣyaty evāpamārṣṭi vai",
    "GE07mbh_12_u:115.004a": "ṭiṭṭibhaṃ tam upekṣeta vāśamānam ivāturam",
    "GE07mbh_12_u:115.004c": "lokavidveṣam āpanno niṣphalaṃ",
    "GE07mbh_12_u:115.005a": "iti sa ślāghate nityaṃ tena pāpena karmaṇā",
    "GE07mbh_12_u:115.005c": "idam ukto mayā kaś cit saṃmato janasaṃsadi",
    "GE07mbh_12_u:115.005e": "sa tatra vrīḍitaḥ śuṣko mṛtakalpo 'vatiṣṭhati",
    "GE07mbh_12_u:115.006a": "ślāghann aślāghanīyena karmaṇā nirapatrapaḥ",
    "GE07mbh_12_u:115.006c": "upekṣitavyo dāntena tādṛśaḥ puruṣādhamaḥ",
    "GE07mbh_12_u:115.007a": "yad yad brūyād alpamatis tat tad asya sahet sadā",
    "GE07mbh_12_u:115.007c": "prākṛto hi praśaṃsan vā nindan vā kiṃ kariṣyati",
    "GE07mbh_12_u:115.007e": "vane kāka ivābuddhir vāśamāno nirarthakam",
    "GE07mbh_12_u:115.008a": "yadi vāgbhiḥ prayogaḥ syāt prayoge pāpakarmaṇaḥ",
    "GE07mbh_12_u:115.008c": "vāg evārtho bhavet tasya na hy evārtho jighāṃsataḥ",
    "GE07mbh_12_u:115.009a": "niṣekaṃ viparītaṃ sa ācaṣṭe vṛttaceṣṭayā",
    "GE07mbh_12_u:115.009c": "mayūra iva kaupīnaṃ nṛtyan saṃdarśayann iva",
    "GE07mbh_12_u:115.010a": "yasyāvācyaṃ na loke 'sti nākāryaṃ vāpi kiṃ cana",
    "GE07mbh_12_u:115.010c": "vācaṃ tena na saṃdadhyāc chuciḥ saṃkliṣṭakarmaṇā",
    "GE07mbh_12_u:115.011a": "pratyakṣaṃ guṇavādī yaḥ parokṣaṃ tu vinindakaḥ",
    "GE07mbh_12_u:115.011c": "sa mānavaḥ śvaval loke naṣṭalokaparāyaṇaḥ",
    "GE07mbh_12_u:115.012a": "tādṛg janaśatasyāpi yad dadāti juhoti ca",
    "GE07mbh_12_u:115.012c": "parokṣeṇāpavādena tan nāśayati sa kṣaṇāt",
    "GE07mbh_12_u:115.013a": "tasmāt prājño naraḥ sadyas tādṛśaṃ pāpacetasam",
    "GE07mbh_12_u:115.013c": "varjayet sādhubhir varjyaṃ sārameyāmiṣaṃ yathā",
    "GE07mbh_12_u:115.014a": "parivādaṃ bruvāṇo hi durātmā vai mahātmane",
    "GE07mbh_12_u:115.014c": "prakāśayati doṣān svān sarpaḥ phaṇam ivocchritam",
    "GE07mbh_12_u:115.015a": "taṃ svakarmāṇi kurvāṇaṃ pratikartuṃ ya icchati",
    "GE07mbh_12_u:115.015c": "bhasmakūṭa ivābuddhiḥ kharo rajasi majjati",
    "GE07mbh_12_u:115.016a": "manuṣyaśālāvṛkam apraśāntaṃ; janāpavāde satataṃ niviṣṭam",
    "GE07mbh_12_u:115.016c": "mātaṅgam unmattam ivonnadantaṃ; tyajeta taṃ śvānam ivātiraudram",
    "GE07mbh_12_u:115.017a": "adhīrajuṣṭe pathi vartamānaṃ; damād apetaṃ vinayāc ca pāpam",
    "GE07mbh_12_u:115.017c": "arivrataṃ nityam abhūtikāmaṃ; dhig astu taṃ pāpamatiṃ manuṣyam",
    "GE07mbh_12_u:115.018a": "pratyucyamānas tu hi bhūya ebhir; niśāmya mā bhūs tvam athārtarūpaḥ",
    "GE07mbh_12_u:115.018c": "uccasya nīcena hi saṃprayogaṃ; vigarhayanti sthirabuddhayo ye",
    "GE07mbh_12_u:115.019a": "kruddho daśārdhena hi tāḍayed vā; sa pāṃsubhir vāpakiret tuṣair vā",
    "GE07mbh_12_u:115.019c": "vivṛtya dantāṃś ca vibhīṣayed vā; siddhaṃ hi mūrkhe kupite nṛśaṃse",
    "GE07mbh_12_u:115.020a": "vigarhaṇāṃ paramadurātmanā kṛtāṃ; saheta yaḥ saṃsadi durjanān naraḥ",
    "GE07mbh_12_u:115.020c": "paṭhed idaṃ cāpi nidarśanaṃ sadā; na vāṅmayaṃ sa labhati kiṃ cid apriyam",
    "GE07mbh_12_u:116.001": "yudhiṣṭhira uvāca",
    "GE07mbh_12_u:116.001a": "pitāmaha mahāprājña saṃśayo me mahān ayam",
    "GE07mbh_12_u:116.001c": "sa cchettavyas tvayā rājan bhavān kulakaro hi naḥ",
    "GE07mbh_12_u:116.002a": "puruṣāṇām ayaṃ tāta durvṛttānāṃ durātmanām",
    "GE07mbh_12_u:116.002c": "kathito vākyasaṃcāras tato vijñāpayāmi te",
    "GE07mbh_12_u:116.003a": "yad dhitaṃ rājyatantrasya kulasya ca sukhodayam",
    "GE07mbh_12_u:116.003c": "āyatyāṃ ca tadātve ca kṣemavṛddhikaraṃ ca yat",
    "GE07mbh_12_u:116.004a": "putrapautrābhirāmaṃ ca rāṣṭravṛddhikaraṃ ca yat",
    "GE07mbh_12_u:116.004c": "annapāne śarīre ca hitaṃ yat tad bravīhi me",
    "GE07mbh_12_u:116.005a": "abhiṣikto hi yo rājā rājyastho mitrasaṃvṛtaḥ",
    "GE07mbh_12_u:116.005c": "asuhṛt samupeto vā sa kathaṃ rañjayet prajāḥ",
    "GE07mbh_12_u:116.006a": "yo hy asatpragraharatiḥ sneharāgabalātkṛtaḥ",
    "GE07mbh_12_u:116.006c": "indriyāṇām anīśatvād asajjanabubhūṣakaḥ",
    "GE07mbh_12_u:116.007a": "tasya bhṛtyā viguṇatāṃ yānti sarve kulodgatāḥ",
    "GE07mbh_12_u:116.007c": "na ca bhṛtyaphalair arthaiḥ sa rājā saṃprayujyate",
    "GE07mbh_12_u:116.008a": "etān me saṃśayasthasya rājadharmān sudurlabhān",
    "GE07mbh_12_u:116.008c": "bṛhaspatisamo buddhyā bhavāñ śaṃsitum arhati",
    "GE07mbh_12_u:116.009a": "śaṃsitā puruṣavyāghra tvaṃ naḥ kulahite rataḥ",
    "GE07mbh_12_u:116.009c": "kṣattā caiva paṭuprajño yo naḥ śaṃsati sarvadā",
    "GE07mbh_12_u:116.010a": "tvattaḥ kulahitaṃ vākyaṃ śrutvā rājyahitodayam",
    "GE07mbh_12_u:116.010c": "amṛtasyāvyayasyeva tṛptaḥ svapsyāmy ahaṃ sukham",
    "GE07mbh_12_u:116.011a": "kīdṛṣāḥ saṃnikarṣasthā bhṛtyāḥ syur vā guṇānvitāḥ",
    "GE07mbh_12_u:116.011c": "kīdṛśaiḥ kiṃkulīnair vā saha yātrā vidhīyate",
    "GE07mbh_12_u:116.012a": "na hy eko bhṛtyarahito rājā bhavati rakṣitā",
    "GE07mbh_12_u:116.012c": "rājyaṃ cedaṃ janaḥ sarvas tat kulīno 'bhiśaṃsati",
    "GE07mbh_12_u:116.013a": "na hi praśāstuṃ rājyaṃ hi śakyam ekena bhārata",
    "GE07mbh_12_u:116.013c": "asahāyavatā tāta naivārthāḥ ke cid apy uta",
    "GE07mbh_12_u:116.013e": "labdhuṃ labdhvā cāpi sadā rakṣituṃ bharatarṣabha",
    "GE07mbh_12_u:116.014": "bhīṣma uvāca",
    "GE07mbh_12_u:116.014a": "yasya bhṛtyajanaḥ sarvo jñānavijñānakovidaḥ",
    "GE07mbh_12_u:116.014c": "hitaiṣī kulajaḥ snigdhaḥ sa rājyaphalam aśnute",
    "GE07mbh_12_u:116.015a": "mantriṇo yasya kulajā asaṃhāryāḥ sahoṣitāḥ",
    "GE07mbh_12_u:116.015c": "nṛpater matidāḥ santi",
    "GE07mbh_12_u:116.016a": "anāgatavidhātāraḥ kālajñānaviśāradāḥ",
    "GE07mbh_12_u:116.016c": "atikrāntam aśocantaḥ sa rājyaphalam aśnute",
    "GE07mbh_12_u:116.017a": "samaduḥkhasukhā yasya sahāyāḥ satyakāriṇaḥ",
    "GE07mbh_12_u:116.017c": "arthacintāparā yasya sa rājyaphalam aśnute",
    "GE07mbh_12_u:116.018a": "yasya nārto janapadaḥ saṃnikarṣagataḥ sadā",
    "GE07mbh_12_u:116.018c": "akṣudraḥ satpathālambī sa rājyaphalabhāg bhavet",
    "GE07mbh_12_u:116.019a": "kośākṣapaṭalaṃ yasya kośavṛddhikarair janaiḥ",
    "GE07mbh_12_u:116.019c": "āptais tuṣṭaiś ca satataṃ dhāryate sa nṛpottamaḥ",
    "GE07mbh_12_u:116.020a": "koṣṭhāgāram asaṃhāryair āptaiḥ saṃcayatatparaiḥ",
    "GE07mbh_12_u:116.020c": "pātrabhūtair alubdhaiś ca pālyamānaṃ guṇībhavet",
    "GE07mbh_12_u:116.021a": "vyavahāraś ca nagare yasya karmaphalodayaḥ",
    "GE07mbh_12_u:116.021c": "dṛśyate śaṅkhalikhitaḥ sa dharmaphalabhāg bhavet",
    "GE07mbh_12_u:116.022a": "saṃgṛhītamanuṣyaś ca yo rājā rājadharmavit",
    "GE07mbh_12_u:116.022c": "ṣaḍvargaṃ pratigṛhṇan sa dharmāt phalam upāśnute yudhiṣṭhira uvāca",
    "GE07mbh_12_u:117.000-0268_01": "na santi kulajā yatra sahāyāḥ pārthivasya",
    "GE07mbh_12_u:117.000-0268_02": "akulīnāś ca kartavyā na vā bharatasattama",
    "GE07mbh_12_u:117.001": "bhīṣma uvāca",
    "GE07mbh_12_u:117.001a": "atrāpy udāharantīmam itihāsaṃ purātanam",
    "GE07mbh_12_u:117.001c": "nidarśanakaraṃ loke sajjanācaritaṃ sadā",
    "GE07mbh_12_u:117.002a": "asyaivārthasya sadṛśaṃ yac chrutaṃ me tapovane",
    "GE07mbh_12_u:117.002c": "jāmadagnyasya rāmasya yad uktam ṛṣisattamaiḥ",
    "GE07mbh_12_u:117.003a": "vane mahati kasmiṃś cid amanuṣyaniṣevite",
    "GE07mbh_12_u:117.003c": "ṛṣir mūlaphalāhāro niyato niyatendriyaḥ",
    "GE07mbh_12_u:117.004a": "dīkṣādamaparaḥ śāntaḥ svādhyāyaparamaḥ śuciḥ",
    "GE07mbh_12_u:117.004c": "upavāsaviśuddhātmā satataṃ satpathe sthitaḥ",
    "GE07mbh_12_u:117.005a": "tasya saṃdṛśya sadbhāvam upaviṣṭasya dhīmataḥ",
    "GE07mbh_12_u:117.005c": "sarvasattvāḥ samīpasthā bhavanti vanacāriṇaḥ",
    "GE07mbh_12_u:117.006a": "siṃhavyāghrāḥ saśarabhā mattāś caiva mahāgajāḥ",
    "GE07mbh_12_u:117.006c": "dvīpinaḥ khaḍgabhallūkā ye cānye bhīmadarśanāḥ",
    "GE07mbh_12_u:117.007a": "te sukhapraśnadāḥ sarve bhavanti kṣatajāśanāḥ",
    "GE07mbh_12_u:117.007c": "tasyarṣeḥ śiṣyavac caiva nyagbhūtāḥ priyakāriṇaḥ",
    "GE07mbh_12_u:117.008a": "dattvā ca te sukhapraśnaṃ sarve yānti yathāgatam",
    "GE07mbh_12_u:117.008c": "grāmyas tv ekaḥ paśus tatra nājahāc chvā mahāmunim",
    "GE07mbh_12_u:117.009a": "bhakto 'nuraktaḥ satatam upavāsakṛśo 'balaḥ",
    "GE07mbh_12_u:117.009c": "phalamūlotkarāhāraḥ śāntaḥ śiṣṭākṛtir yathā",
    "GE07mbh_12_u:117.010a": "tasyarṣer upaviṣṭasya pādamūle mahāmuneḥ",
    "GE07mbh_12_u:117.010c": "manuṣyavad gato bhāvaḥ snehabaddho 'bhavad bhṛśam",
    "GE07mbh_12_u:117.011a": "tato 'bhyayān mahāvīryo dvīpī kṣatajabhojanaḥ",
    "GE07mbh_12_u:117.011c": "śvārtham atyantasaṃduṣṭaḥ krūraḥ kāla ivāntakaḥ",
    "GE07mbh_12_u:117.012a": "lelihyamānas tṛṣitaḥ",
    "GE07mbh_12_u:117.012c": "vyāditāsyaḥ kṣudhābhagnaḥ prārthayānas tadāmiṣam",
    "GE07mbh_12_u:117.013a": "taṃ dṛṣṭvā krūram āyāntaṃ jīvitārthī narādhipa",
    "GE07mbh_12_u:117.013c": "provāca śvā muniṃ tatra yat tac chṛṇu mahāmate",
    "GE07mbh_12_u:117.014a": "śvaśatrur bhagavann atra dvīpī māṃ hantum icchati",
    "GE07mbh_12_u:117.014c": "tvatprasādād bhayaṃ na syāt tasmān mama mahāmune",
    "GE07mbh_12_u:117.014d-0269_01": "tathā kuru mahābāho sarvajñas tvaṃ na saṃśayaḥ",
    "GE07mbh_12_u:117.014d-0270_01": "sa munis tasya vijñāya bhāvajño bhayakāraṇam",
    "GE07mbh_12_u:117.014d-0270_02": "rutajñaḥ sarvasattvānāṃ tam aiśvaryasamanvitaḥ",
    "GE07mbh_12_u:117.015": "munir uvāca",
    "GE07mbh_12_u:117.015a": "na bhayaṃ dvīpinaḥ kāryaṃ mṛtyutas te kathaṃ cana",
    "GE07mbh_12_u:117.015c": "eṣa śvarūparahito dvīpī bhavasi putraka",
    "GE07mbh_12_u:117.016": "bhīṣma uvāca",
    "GE07mbh_12_u:117.016a": "tataḥ śvā dvīpitāṃ nīto jāmbūnadanibhākṛtiḥ",
    "GE07mbh_12_u:117.016c": "citrāṅgo visphuran hṛṣṭo vane vasati nirbhayaḥ",
    "GE07mbh_12_u:117.016d-0271_01": "taṃ dṛṣṭvā sa punar dvīpī ātmanaḥ sadṛśaṃ śubham",
    "GE07mbh_12_u:117.016d-0271_02": "aviruddhas tatas tasya kṣaṇena samapadyata",
    "GE07mbh_12_u:117.017a": "tato 'bhyayān mahāraudro vyāditāsyaḥ kṣudhānvitaḥ",
    "GE07mbh_12_u:117.017c": "dvīpinaṃ lelihad vaktro vyāghro rudhiralālasaḥ",
    "GE07mbh_12_u:117.018a": "vyāghraṃ dṛṣṭvā kṣudhābhagnaṃ daṃṣṭriṇaṃ vanagocaram",
    "GE07mbh_12_u:117.018c": "dvīpī jīvitarakṣārtham ṛṣiṃ śaraṇam eyivān",
    "GE07mbh_12_u:117.019a": "tataḥ saṃvāsajaṃ sneham ṛṣiṇā kurvatā sadā",
    "GE07mbh_12_u:117.019c": "sa dvīpī vyāghratāṃ nīto ripubhir balavattaraḥ",
    "GE07mbh_12_u:117.019e": "tato dṛṣṭvā sa śārdūlo nābhyahaṃs taṃ viśāṃ pate",
    "GE07mbh_12_u:117.020a": "sa tu śvā vyāghratāṃ prāpya balavān piśitāśanaḥ",
    "GE07mbh_12_u:117.020c": "na mūlaphalabhogeṣu spṛhām apy akarot tadā",
    "GE07mbh_12_u:117.021a": "yathā mṛgapatir nityaṃ prakāṅkṣati vanaukasaḥ",
    "GE07mbh_12_u:117.021c": "tathaiva sa mahārāja vyāghraḥ samabhavat tadā",
    "GE07mbh_12_u:117.022a": "vyāghras tūṭajamūlasthas tṛptaḥ supto hatair mṛgaiḥ",
    "GE07mbh_12_u:117.022c": "nāgaś cāgāt tam uddeśaṃ matto megha ivotthitaḥ",
    "GE07mbh_12_u:117.023a": "prabhinnakaraṭaḥ prāṃśuḥ padmī vitatamastakaḥ",
    "GE07mbh_12_u:117.023c": "suviṣāṇo mahākāyo meghagambhīranisvanaḥ",
    "GE07mbh_12_u:117.024a": "taṃ dṛṣṭvā kuñjaraṃ mattam āyāntaṃ madagarvitam",
    "GE07mbh_12_u:117.024c": "vyāghro hastibhayāt trastas tam ṛṣiṃ śaraṇaṃ yayau",
    "GE07mbh_12_u:117.025a": "tato 'nayat kuñjaratāṃ taṃ vyāghram ṛṣisattamaḥ",
    "GE07mbh_12_u:117.025c": "mahāmeghopamaṃ dṛṣṭvā taṃ sa bhīto 'bhavad gajaḥ",
    "GE07mbh_12_u:117.026a": "tataḥ kamalaṣaṇḍāni śallakīgahanāni ca",
    "GE07mbh_12_u:117.026c": "vyacarat sa mudā yuktaḥ padmareṇuvibhūṣitaḥ",
    "GE07mbh_12_u:117.027a": "kadā cid ramamāṇasya hastinaḥ sumukhaṃ tadā",
    "GE07mbh_12_u:117.027c": "ṛṣes tasyoṭajasthasya kālo 'gacchan niśāniśam",
    "GE07mbh_12_u:117.028a": "athājagāma taṃ deśaṃ kesarī kesarāruṇaḥ",
    "GE07mbh_12_u:117.028c": "girikandarajo bhīmaḥ siṃho",
    "GE07mbh_12_u:117.029a": "taṃ dṛṣṭvā siṃham āyāntaṃ nāgaḥ siṃhabhayākulaḥ",
    "GE07mbh_12_u:117.029c": "ṛṣiṃ śaraṇam āpede vepamāno bhayāturaḥ",
    "GE07mbh_12_u:117.030a": "tataḥ sa siṃhatāṃ nīto nāgendro muninā tadā",
    "GE07mbh_12_u:117.030c": "vanyaṃ nāgaṇayat siṃhaṃ tulyajātisamanvayāt",
    "GE07mbh_12_u:117.031a": "dṛṣṭvā ca so 'naśat siṃho vanyo bhīsannavāgbalaḥ",
    "GE07mbh_12_u:117.031c": "sa cāśrame 'vasat siṃhas tasminn eva vane sukhī",
    "GE07mbh_12_u:117.032a": "na tv anye kṣudrapaśavas tapovananivāsinaḥ",
    "GE07mbh_12_u:117.032c": "vyadṛśyanta bhayatrastā jīvitākāṅkṣiṇaḥ sadā",
    "GE07mbh_12_u:117.033a": "kadā cit kālayogena sarvaprāṇivihiṃsakaḥ",
    "GE07mbh_12_u:117.033c": "balavān kṣatajāhāro nānāsattvabhayaṃkaraḥ",
    "GE07mbh_12_u:117.034a": "aṣṭapād ūrdhvacaraṇaḥ śarabho vanagocaraḥ",
    "GE07mbh_12_u:117.034c": "taṃ siṃhaṃ hantum āgacchan munes tasya niveśanam",
    "GE07mbh_12_u:117.034d-0272_01": "taṃ dṛṣṭvā śarabhaṃ yāntaṃ siṃhaḥ parabhayāturaḥ",
    "GE07mbh_12_u:117.034d-0272_02": "ṛṣiṃ śaraṇam āpede vepamānaḥ kṛtāñjaliḥ",
    "GE07mbh_12_u:117.035a": "taṃ muniḥ śarabhaṃ cakre balotkaṭam ariṃdama",
    "GE07mbh_12_u:117.035c": "tataḥ sa śarabho vanyo muneḥ śarabham agrataḥ",
    "GE07mbh_12_u:117.035e": "dṛṣṭvā balinam atyugraṃ drutaṃ saṃprādravad bhayāt",
    "GE07mbh_12_u:117.036a": "sa evaṃ śarabhasthāne nyasto vai muninā tadā",
    "GE07mbh_12_u:117.036c": "muneḥ pārśvagato nityaṃ śārabhyaṃ sukham āptavān",
    "GE07mbh_12_u:117.037a": "tataḥ śarabhasaṃtrastāḥ sarve mṛgagaṇā vanāt",
    "GE07mbh_12_u:117.037c": "diśaḥ saṃprādravan rājan bhayāj jīvitakāṅkṣiṇaḥ",
    "GE07mbh_12_u:117.038a": "śarabho 'py atisaṃduṣṭo nityaṃ prāṇivadhe rataḥ",
    "GE07mbh_12_u:117.038c": "phalamūlāśanaṃ śāntaṃ naicchat sa piśitāśanaḥ",
    "GE07mbh_12_u:117.039a": "tato rudhiratarṣeṇa balinā śarabho 'nvitaḥ",
    "GE07mbh_12_u:117.039c": "iyeṣa taṃ muniṃ hantum akṛtajñaḥ śvayonijaḥ",
    "GE07mbh_12_u:117.039d-0273_01": "cintayām āsa ca tadā śarabhaḥ śvānapūrvakaḥ",
    "GE07mbh_12_u:117.039d-0273_02": "asya prabhāvāt saṃprāpto vāṅmātreṇa tu kevalam",
    "GE07mbh_12_u:117.039d-0273_03": "śarabhatvaṃ suduṣprāpaṃ sarvabhūtabhayaṃkaram",
    "GE07mbh_12_u:117.039d-0273_04": "anye 'py atra bhayatrastāḥ santi sattvā bhayārditāḥ",
    "GE07mbh_12_u:117.039d-0273_05": "munim āśritya jīvanto mṛgāḥ pakṣigaṇās tathā",
    "GE07mbh_12_u:117.039d-0273_06": "teṣām api kadā cic ca śarabhatvaṃ prayacchati",
    "GE07mbh_12_u:117.039d-0273_07": "sarvasattvottamaṃ loke balaṃ yatra pratiṣṭhitam",
    "GE07mbh_12_u:117.039d-0273_08": "pakṣiṇām apy ayaṃ dadyāt kadā cid gāruḍaṃ balam",
    "GE07mbh_12_u:117.039d-0273_09": "yāvad anyatra saṃprītaḥ kāruṇyaṃ tu samāśritaḥ",
    "GE07mbh_12_u:117.039d-0273_10": "na dadāti balaṃ tuṣṭaḥ sattvasyānyasya kasya cit",
    "GE07mbh_12_u:117.039d-0273_11": "tāvad enam ahaṃ vipraṃ vadhiṣyāmi ca śīghrataḥ",
    "GE07mbh_12_u:117.039d-0273_12": "sthātuṃ mayā śakyam iha munighātān na saṃśayaḥ",
    "GE07mbh_12_u:117.040a": "tatas tena tapaḥśaktyā vidito jñānacakṣuṣā",
    "GE07mbh_12_u:117.040c": "vijñāya ca mahāprājño muniḥ śvānaṃ tam uktavān munir uvāca",
    "GE07mbh_12_u:117.040d-0274_01": "aham agniprabho nāma munir bhṛgukulānvayaḥ",
    "GE07mbh_12_u:117.040d-0274_02": "manasā nirdahe sarvaṃ jagat saṃdhārayāmi ca",
    "GE07mbh_12_u:117.040d-0274_03": "mama vaśyaṃ jagat sarvaṃ devān varjya carācaram",
    "GE07mbh_12_u:117.040d-0274_04": "santi devāś ca me bhītāḥ svadharmaṃ na tyajanti ye",
    "GE07mbh_12_u:117.040d-0274_05": "svadharmāc calitān sarvān vāṅmātreṇaiva nirdahe",
    "GE07mbh_12_u:117.040d-0274_06": "kim aṅga tvaṃ mayā nītaḥ śarabhatvam anāmayam",
    "GE07mbh_12_u:117.040d-0274_07": "krūraḥ sa sarvabhūteṣu hīnaś cāśucir eva ca",
    "GE07mbh_12_u:117.041a": "śvā tvaṃ dvīpitvam āpanno dvīpī vyāghratvam āgataḥ",
    "GE07mbh_12_u:117.041c": "vyāghro nāgo madapaṭur nāgaḥ siṃhatvam āptavān",
    "GE07mbh_12_u:117.042a": "siṃho 'tibalasaṃyukto bhūyaḥ śarabhatāṃ gataḥ",
    "GE07mbh_12_u:117.042c": "mayā snehaparītena na vimṛṣṭaḥ kulānvayaḥ",
    "GE07mbh_12_u:117.043a": "yasmād evam apāpaṃ māṃ pāpa hiṃsitum icchasi",
    "GE07mbh_12_u:117.043c": "tasmāt svayonim āpannaḥ śvaiva tvaṃ hi bhaviṣyasi",
    "GE07mbh_12_u:117.043d-0275_01": "śvā pūrvaṃ dvīpy asi vyāghraḥ gajaḥ siṃhas tathāśva[ṣṭa]pāt",
    "GE07mbh_12_u:117.043d-0275_02": "nijena ca svabhāvena punaḥ śvāno bhaviṣyasi",
    "GE07mbh_12_u:117.044a": "tato munijanadveṣād duṣṭātmā śvākṛto 'budhaḥ",
    "GE07mbh_12_u:117.044c": "ṛṣiṇā śarabhaḥ śaptaḥ svaṃ rūpaṃ punar āptavān",
    "GE07mbh_12_u:118.001": "bhīṣma uvāca",
    "GE07mbh_12_u:118.001a": "sa śvā prakṛtim āpannaḥ paraṃ dainyam upāgamat",
    "GE07mbh_12_u:118.001c": "ṛṣiṇā huṃkṛtaḥ pāpas tapovanabahiṣkṛtaḥ",
    "GE07mbh_12_u:118.002a": "evaṃ rājñā matimatā viditvā śīlaśaucatām",
    "GE07mbh_12_u:118.002c": "ārjavaṃ prakṛtiṃ sattvaṃ kulaṃ vṛttaṃ śrutaṃ damam",
    "GE07mbh_12_u:118.003a": "anukrośaṃ balaṃ vīryaṃ bhāvaṃ saṃpraśamaṃ kṣamām",
    "GE07mbh_12_u:118.003c": "bhṛtyā ye yatra yogyāḥ syus tatra sthāpyāḥ suśikṣitāḥ",
    "GE07mbh_12_u:118.004a": "nāparīkṣya mahīpālaḥ prakartuṃ bhṛtyam arhati",
    "GE07mbh_12_u:118.004c": "akulīnanarākīrṇo na rājā sukham edhate",
    "GE07mbh_12_u:118.005a": "kulajaḥ prakṛto rājñā tatkulīnatayā sadā",
    "GE07mbh_12_u:118.005c": "na pāpe kurute buddhiṃ nindyamāno 'py anāgasi",
    "GE07mbh_12_u:118.006a": "akulīnas tu puruṣaḥ prakṛtaḥ sādhusaṃkṣayāt",
    "GE07mbh_12_u:118.006c": "durlabhaiśvaryatāṃ prāpto ninditaḥ śatrutāṃ vrajet",
    "GE07mbh_12_u:118.006d-012_0001": "kākaḥ śvāno 'kulīnaś ca biḍālaḥ sarpa eva ca",
    "GE07mbh_12_u:118.006d-012_0002": "akulīnā ca yā nārī tulyās te parikīrtitāḥ",
    "GE07mbh_12_u:118.006d-012_0003": "lokapālāḥ sadodvignāḥ paśyanty akulajān yathā",
    "GE07mbh_12_u:118.006d-012_0004": "nārīṃ vā puruṣaṃ vātha śīlaṃ tatrāpi kāraṇam",
    "GE07mbh_12_u:118.006d-012_0005": "duṣkulīnā ca yā strī syād duṣkulīnaś ca yaḥ pumān",
    "GE07mbh_12_u:118.006d-012_0006": "ahiṃsāśīlasaṃyogād dharmāc ca kulatāṃ vrajet",
    "GE07mbh_12_u:118.006d-012_0007": "dharmaṃ prati mahārāja ślokān āha bṛhaspatiḥ",
    "GE07mbh_12_u:118.006d-012_0008": "śṛṇu sarvān mahīpāla hṛdi tāṃś ca kariṣyasi",
    "GE07mbh_12_u:118.006d-012_0009": "asitaṃ sitakarmāṇaṃ yathā dāntaṃ tapasvinam",
    "GE07mbh_12_u:118.006d-012_0010": "vṛttastham api caṇḍālaṃ taṃ devā brāhmaṇaṃ viduḥ",
    "GE07mbh_12_u:118.006d-012_0011": "yadi ghātayate kaś cit pāpasattvaṃ prajāhite",
    "GE07mbh_12_u:118.006d-012_0012": "sarvasattvahitārthāya na tenāsau vihiṃsakaḥ",
    "GE07mbh_12_u:118.006d-012_0013": "dvīpinaṃ śarabhaṃ siṃhaṃ vyāghraṃ kuñjaram eva ca",
    "GE07mbh_12_u:118.006d-012_0014": "mahiṣaṃ ca varāhaṃ ca sūkaraśvānapannagān",
    "GE07mbh_12_u:118.006d-012_0015": "gobrāhmaṇahitārthāya bālastrīrakṣaṇāya ca",
    "GE07mbh_12_u:118.006d-012_0016": "vṛddhāturaparitrāṇe yo hinasti sa dharmavit",
    "GE07mbh_12_u:118.006d-012_0017": "brāhmaṇaḥ pāpakarmā ca mleccho vā dhārmikaḥ śuciḥ",
    "GE07mbh_12_u:118.006d-012_0018": "śreyāṃs tatra bhaven mleccho brāhmaṇaḥ pāpakṛn na ca",
    "GE07mbh_12_u:118.006d-012_0019": "duṣkulīnaḥ kulīno vā yaḥ kaś cic chīlavān naraḥ",
    "GE07mbh_12_u:118.006d-012_0020": "prakṛtiṃ tasya vijñāya sthirāṃ vā yadi vāsthirām",
    "GE07mbh_12_u:118.006d-012_0021": "śīlavān uttamaṃ karma kuryād rājā samāhitaḥ",
    "GE07mbh_12_u:118.006d-012_0022": "niyuñjīta mahīpālo durvṛttaṃ pāpakarmasu",
    "GE07mbh_12_u:118.007a": "kulīnaṃ śikṣitaṃ prājñaṃ jñānavijñānakovidam",
    "GE07mbh_12_u:118.007c": "sarvaśāstrārthatattvajñaṃ sahiṣṇuṃ deśajaṃ tathā",
    "GE07mbh_12_u:118.008a": "kṛtajñaṃ balavantaṃ ca kṣāntaṃ dāntaṃ jitendriyam",
    "GE07mbh_12_u:118.008c": "alubdhaṃ labdhasaṃtuṣṭaṃ svāmimitrabubhūṣakam",
    "GE07mbh_12_u:118.009a": "sacivaṃ deśakālajñaṃ sarvasaṃgrahaṇe ratam",
    "GE07mbh_12_u:118.009c": "satkṛtaṃ yuktamanasaṃ hitaiṣiṇam atandritam",
    "GE07mbh_12_u:118.010a": "yuktācāraṃ svaviṣaye saṃdhivigrahakovidam",
    "GE07mbh_12_u:118.010c": "rājñas trivargavettāraṃ paurajānapadapriyam",
    "GE07mbh_12_u:118.011a": "khātakavyūhatattvajñaṃ balaharṣaṇakovidam",
    "GE07mbh_12_u:118.011c": "iṅgitākāratattvajñaṃ yātrāyānaviśāradam",
    "GE07mbh_12_u:118.011d-0276_01": "bhinnānāṃ rājasaṃghātaṃ saṃhatānāṃ ca bhedati",
    "GE07mbh_12_u:118.011d-0276_02": "ekaḥ kruddho raṇe kuryāt kuñjaraḥ sādhunoditaḥ",
    "GE07mbh_12_u:118.011d-0276_03": "madaklinnakapolasya kiṃ cid añcitacakṣuṣaḥ",
    "GE07mbh_12_u:118.011d-0276_04": "svidyadābhogagaṇḍasya kaḥ śobhāṃ varṇituṃ kṣamaḥ",
    "GE07mbh_12_u:118.011d-0276_05": "vegenādhāvamānasya prasāritakarasya ca",
    "GE07mbh_12_u:118.011d-0276_06": "kaḥ samarthaḥ puraḥ sthātuṃ stabdhakarṇasya danti[naḥ]",
    "GE07mbh_12_u:118.011d-0276_07": "**** **** diśo daśa",
    "GE07mbh_12_u:118.011d-0276_08": "tat sainyaṃ kuñjarā yatra sa nṛpo yasya kuñjarāḥ",
    "GE07mbh_12_u:118.011d-0276_09": "mūrtimān vijayo rājan kuñjarā madadarpitāḥ",
    "GE07mbh_12_u:118.012a": "hastiśikṣāsu tattvajñam ahaṃkāravivarjitam",
    "GE07mbh_12_u:118.012c": "pragalbhaṃ dakṣiṇaṃ dāntaṃ balinaṃ yuktakāriṇam",
    "GE07mbh_12_u:118.013a": "cokṣaṃ cokṣajanākīrṇaṃ suveṣaṃ sukhadarśanam",
    "GE07mbh_12_u:118.013c": "nāyakaṃ nītikuśalaṃ guṇaṣaṣṭyā samanvitam",
    "GE07mbh_12_u:118.014a": "astabdhaṃ praśritaṃ śaktaṃ mṛduvādinam eva ca",
    "GE07mbh_12_u:118.014c": "dhīraṃ ślakṣṇaṃ maharddhiṃ ca deśakālopapādakam",
    "GE07mbh_12_u:118.015a": "sacivaṃ yaḥ prakurute na cainam avamanyate",
    "GE07mbh_12_u:118.015c": "tasya vistīryate rājyaṃ jyotsnā grahapater iva",
    "GE07mbh_12_u:118.016a": "etair eva guṇair yukto rājā śāstraviśāradaḥ",
    "GE07mbh_12_u:118.016c": "eṣṭavyo dharmaparamaḥ prajāpālanatatparaḥ",
    "GE07mbh_12_u:118.017a": "dhīro marṣī śuciḥ śīghraḥ kāle puruṣakāravit",
    "GE07mbh_12_u:118.017c": "śuśrūṣuḥ śrutavāñ śrotā ūhāpohaviśāradaḥ",
    "GE07mbh_12_u:118.018a": "medhāvī dhāraṇāyukto yathānyāyopapādakaḥ",
    "GE07mbh_12_u:118.018c": "dāntaḥ sadā priyābhāṣī kṣamāvāṃś ca viparyaye",
    "GE07mbh_12_u:118.019a": "dānācchede svayaṃkārī sudvāraḥ sukhadarśanaḥ",
    "GE07mbh_12_u:118.019c": "ārtahastaprado nityam āptaṃmanyo naye rataḥ",
    "GE07mbh_12_u:118.020a": "nāhaṃvādī na nirdvaṃdvo na yatkiṃcanakārakaḥ",
    "GE07mbh_12_u:118.020c": "kṛte karmaṇy amoghānāṃ kartā bhṛtyajanapriyaḥ",
    "GE07mbh_12_u:118.021a": "saṃgṛhītajano 'stabdhaḥ prasannavadanaḥ sadā",
    "GE07mbh_12_u:118.021c": "dātā bhṛtyajanāvekṣī na krodhī sumahāmanāḥ",
    "GE07mbh_12_u:118.022a": "yuktadaṇḍo na nirdaṇḍo dharmakāryānuśāsakaḥ",
    "GE07mbh_12_u:118.022c": "cāranetraḥ parāvekṣī dharmārthakuśalaḥ sadā",
    "GE07mbh_12_u:118.023a": "rājā guṇaśatākīrṇa eṣṭavyas tādṛśo bhavet",
    "GE07mbh_12_u:118.023c": "yodhāś caiva manuṣyendra sarvair guṇaguṇair vṛtāḥ",
    "GE07mbh_12_u:118.024a": "anveṣṭavyāḥ supuruṣāḥ sahāyā rājyadhāraṇāḥ",
    "GE07mbh_12_u:118.024c": "na vimānayitavyāś ca rājñā vṛddhim abhīpsatā",
    "GE07mbh_12_u:118.025a": "yodhāḥ samaraśauṭīrāḥ kṛtajñāḥ śastrakovidāḥ",
    "GE07mbh_12_u:118.025c": "dharmaśāstrasamāyuktāḥ padātijanasaṃyutāḥ",
    "GE07mbh_12_u:118.026a": "arthamānavivṛddhāś ca",
    "GE07mbh_12_u:118.026c": "iṣvastrakuśalā yasya tasyeyaṃ nṛpater mahī",
    "GE07mbh_12_u:118.026d-0277_01": "jñātīnām anavajñānaṃ bhṛtyeṣv aśaṭhatā sadā",
    "GE07mbh_12_u:118.026d-0277_02": "naipuṇyaṃ cārthacaryāsu yasyaite tasya sā mahī",
    "GE07mbh_12_u:118.026d-0277_03": "ālasyaṃ caiva nidrā ca vyasanāny atihāsyatā",
    "GE07mbh_12_u:118.026d-0277_04": "yasyaitāni na vidyante tasyeyaṃ suciraṃ mahī",
    "GE07mbh_12_u:118.026d-0277_05": "vṛddhasevī mahotsāho varṇānāṃ caiva rakṣitā",
    "GE07mbh_12_u:118.026d-0277_06": "dharmacaryā sadā yasya tasyeyaṃ suciraṃ mahī",
    "GE07mbh_12_u:118.026d-0277_07": "nītivartmānusaraṇaṃ nityam utthānam eva ca",
    "GE07mbh_12_u:118.026d-0277_08": "ripūṇām anavajñānaṃ tasyeyaṃ suciraṃ mahī",
    "GE07mbh_12_u:118.026d-0277_09": "utthānaṃ caiva daivaṃ ca tayor nānātvam eva ca",
    "GE07mbh_12_u:118.026d-0277_10": "manunā varṇitaṃ pūrvaṃ vakṣye śṛṇu tad eva hi",
    "GE07mbh_12_u:118.026d-0277_11": "utthānaṃ hi narendrāṇāṃ bṛhaspatir abhāṣata",
    "GE07mbh_12_u:118.026d-0277_12": "nayānayavidhānajñaḥ sadā bhava kurūdvaha",
    "GE07mbh_12_u:118.026d-0277_13": "durhṛdāṃ chidradarśī yaḥ suhṛdām upakāravān",
    "GE07mbh_12_u:118.026d-0277_14": "viśeṣavic ca bhṛtyānāṃ sa rājyaphalam aśnute",
    "GE07mbh_12_u:118.027a": "sarvasaṃgrahaṇe yukto nṛpo bhavati yaḥ sadā",
    "GE07mbh_12_u:118.027c": "utthānaśīlo mitrāḍhyaḥ sa rājā rājasattamaḥ",
    "GE07mbh_12_u:118.028a": "śakyā aśvasahasreṇa vīrāroheṇa bhārata",
    "GE07mbh_12_u:118.028c": "saṃgṛhītamanuṣyeṇa kṛtsnā jetuṃ vasuṃdharā",
    "GE07mbh_12_u:119.001": "bhīṣma uvāca",
    "GE07mbh_12_u:119.001a": "evaṃ śunāsamān bhṛtyān svasthāne yo narādhipaḥ",
    "GE07mbh_12_u:119.001c": "niyojayati kṛtyeṣu sa rājyaphalam aśnute",
    "GE07mbh_12_u:119.002a": "na śvā svasthānam utkramya pramāṇam abhi satkṛtaḥ",
    "GE07mbh_12_u:119.002c": "āropyaḥ śvā svakāt sthānād utkramyānyat prapadyate",
    "GE07mbh_12_u:119.003a": "svajātikulasaṃpannāḥ sveṣu karmasv avasthitāḥ",
    "GE07mbh_12_u:119.003c": "prakartavyā budhā bhṛtyā nāsthāne prakriyā kṣamā",
    "GE07mbh_12_u:119.004a": "anurūpāṇi karmāṇi bhṛtyebhyo yaḥ prayacchati",
    "GE07mbh_12_u:119.004c": "sa bhṛtyaguṇasaṃpannaṃ rājā phalam upāśnute",
    "GE07mbh_12_u:119.005a": "śarabhaḥ śarabhasthāne siṃhaḥ siṃha ivorjitaḥ",
    "GE07mbh_12_u:119.005c": "vyāghro vyāghra iva sthāpyo dvīpī dvīpī yathā tathā",
    "GE07mbh_12_u:119.006a": "karmasv ihānurūpeṣu nyasyā bhṛtyā yathāvidhi",
    "GE07mbh_12_u:119.006c": "pratilomaṃ na bhṛtyās te sthāpyāḥ karmaphalaiṣiṇā",
    "GE07mbh_12_u:119.007a": "yaḥ pramāṇam atikramya pratilomaṃ narādhipaḥ",
    "GE07mbh_12_u:119.007c": "bhṛtyān sthāpayate 'buddhir na sa rañjayate prajāḥ",
    "GE07mbh_12_u:119.008a": "na bāliśā na ca kṣudrā na cāpratimitendriyāḥ",
    "GE07mbh_12_u:119.008c": "nākulīnā narāḥ pārśve sthāpyā rājñā hitaiṣiṇā",
    "GE07mbh_12_u:119.009a": "sādhavaḥ kuśalāḥ śūrā jñānavanto 'nasūyakāḥ",
    "GE07mbh_12_u:119.009c": "akṣudrāḥ śucayo dakṣā narāḥ syuḥ pāripārśvakāḥ",
    "GE07mbh_12_u:119.010a": "nyagbhūtās tatparāḥ kṣāntāś caukṣāḥ prakṛtijāḥ śubhāḥ",
    "GE07mbh_12_u:119.010c": "sve sve sthāne 'parikruṣṭās te syū rājño bahiścarāḥ",
    "GE07mbh_12_u:119.011a": "siṃhasya satataṃ pārśve siṃha eva jano bhavet",
    "GE07mbh_12_u:119.011c": "asiṃhaḥ siṃhasahitaḥ siṃhaval labhate phalam",
    "GE07mbh_12_u:119.012a": "yas tu siṃhaḥ śvabhiḥ kīrṇaḥ siṃhakarmaphale rataḥ",
    "GE07mbh_12_u:119.012c": "na sa siṃhaphalaṃ bhoktuṃ śaktaḥ śvabhir upāsitaḥ",
    "GE07mbh_12_u:119.013a": "evam etair manuṣyendra śūraiḥ prājñair bahuśrutaiḥ",
    "GE07mbh_12_u:119.013c": "kulīnaiḥ saha śakyeta kṛtsnāṃ jetuṃ vasuṃdharām",
    "GE07mbh_12_u:119.014a": "nāvaidyo nānṛjuḥ pārśve nāvidyo nāmahādhanaḥ",
    "GE07mbh_12_u:119.014c": "saṃgrāhyo vasudhāpālair bhṛtyo bhṛtyavatāṃ vara",
    "GE07mbh_12_u:119.015a": "bāṇavad visṛtā yānti svāmikāryaparā janāḥ",
    "GE07mbh_12_u:119.015c": "ye bhṛtyāḥ pārthivahitās teṣāṃ sāntvaṃ prayojayet",
    "GE07mbh_12_u:119.016a": "kośaś ca satataṃ rakṣyo yatnam āsthāya rājabhiḥ",
    "GE07mbh_12_u:119.016c": "kośamūlā hi rājānaḥ kośamūlakaro bhava",
    "GE07mbh_12_u:119.017a": "koṣṭhāgāraṃ ca te nityaṃ sphītaṃ dhānyaiḥ susaṃcitam",
    "GE07mbh_12_u:119.017c": "sadāstu satsu saṃnyastaṃ dhanadhānyaparo bhava",
    "GE07mbh_12_u:119.018a": "nityayuktāś ca te bhṛtyā bhavantu raṇakovidāḥ",
    "GE07mbh_12_u:119.018c": "vājināṃ ca prayogeṣu vaiśāradyam iheṣyate",
    "GE07mbh_12_u:119.019a": "jñātibandhujanāvekṣī mitrasaṃbandhisaṃvṛtaḥ",
    "GE07mbh_12_u:119.019c": "paurakāryahitānveṣī bhava kauravanandana",
    "GE07mbh_12_u:119.020a": "eṣā te naiṣṭhikī buddhiḥ prajñā cābhihitā mayā",
    "GE07mbh_12_u:119.020c": "śvā te nidarśanaṃ tāta kiṃ bhūyaḥ śrotum icchasi",
    "GE07mbh_12_u:120.001": "yudhiṣṭhira uvāca",
    "GE07mbh_12_u:120.001a": "rājavṛttāny anekāni tvayā proktāni bhārata",
    "GE07mbh_12_u:120.001c": "pūrvaiḥ pūrvaniyuktāni rājadharmārthavedibhiḥ",
    "GE07mbh_12_u:120.002a": "tad eva vistareṇoktaṃ pūrvair dṛṣṭaṃ satāṃ matam",
    "GE07mbh_12_u:120.002c": "praṇayaṃ rājadharmāṇāṃ prabrūhi bharatarṣabha",
    "GE07mbh_12_u:120.003": "bhīṣma uvāca",
    "GE07mbh_12_u:120.003a": "rakṣaṇaṃ sarvabhūtānām iti kṣatre paraṃ matam",
    "GE07mbh_12_u:120.003c": "tad yathā rakṣaṇaṃ kuryāt tathā śṛṇu mahīpate",
    "GE07mbh_12_u:120.004a": "yathā barhāṇi citrāṇi bibharti bhujagāśanaḥ",
    "GE07mbh_12_u:120.004c": "tathā bahuvidhaṃ rājā rūpaṃ kurvīta dharmavit",
    "GE07mbh_12_u:120.005a": "taikṣṇyaṃ jihmatvam ādāntyaṃ satyam ārjavam eva ca",
    "GE07mbh_12_u:120.005c": "madhyasthaḥ sattvam ātiṣṭhaṃs tathā vai sukham ṛcchati",
    "GE07mbh_12_u:120.006a": "yasminn arthe hitaṃ yat syāt tad varṇaṃ rūpam āviśet",
    "GE07mbh_12_u:120.006c": "bahurūpasya rājño hi sūkṣmo 'py artho na sīdati",
    "GE07mbh_12_u:120.007a": "nityaṃ rakṣitamantraḥ syād yathā mūkaḥ śaracchikhī",
    "GE07mbh_12_u:120.007c": "ślakṣṇākṣaratanuḥ śrīmān bhavec chāstraviśāradaḥ",
    "GE07mbh_12_u:120.008a": "āpaddvāreṣu yattaḥ syāj jalaprasravaṇeṣv iva",
    "GE07mbh_12_u:120.008c": "śailavarṣodakānīva dvijān siddhān samāśrayet",
    "GE07mbh_12_u:120.009a": "arthakāmaḥ śikhāṃ rājā kuryād dharmadhvajopamām",
    "GE07mbh_12_u:120.009c": "nityam udyatadaṇḍaḥ syād ācarec cāpramādataḥ",
    "GE07mbh_12_u:120.009e": "loke cāyavyayau dṛṣṭvā vṛkṣād vṛkṣam ivāplavan",
    "GE07mbh_12_u:120.010a": "mṛjāvān syāt svayūthyeṣu bhāvāni caraṇaiḥ kṣipet",
    "GE07mbh_12_u:120.010c": "jātapakṣaḥ parispanded rakṣed vaikalyam ātmanaḥ",
    "GE07mbh_12_u:120.011a": "doṣān vivṛṇuyāc chatroḥ parapakṣān vidhūnayet",
    "GE07mbh_12_u:120.011c": "kānaneṣv iva puṣpāṇi barhīvārthān samācaret",
    "GE07mbh_12_u:120.012a": "ucchritān āśrayet sphītān narendrān acalopamān",
    "GE07mbh_12_u:120.012c": "śrayec chāyām avijñātāṃ guptaṃ śaraṇam āśrayet",
    "GE07mbh_12_u:120.013a": "prāvṛṣīvāsitagrīvo majjeta niśi nirjane",
    "GE07mbh_12_u:120.013c": "māyūreṇa guṇenaiva strībhiś cālakṣitaś caret",
    "GE07mbh_12_u:120.013e": "na jahyāc ca tanutrāṇaṃ rakṣed ātmānam ātmanā",
    "GE07mbh_12_u:120.014a": "cārabhūmiṣv abhigamān pāśāṃś ca parivarjayet",
    "GE07mbh_12_u:120.014c": "pīḍayec cāpi tāṃ bhūmiṃ praṇaśyed gahane punaḥ",
    "GE07mbh_12_u:120.014d-0278_01": "evaṃ mayūradharmeṇa vartayan satataṃ naraḥ",
    "GE07mbh_12_u:120.015a": "hanyāt kruddhān ativiṣān ye jihmagatayo 'hitān",
    "GE07mbh_12_u:120.015c": "nāśrayed bālabarhāṇi sannivāsāni vāsayet",
    "GE07mbh_12_u:120.016a": "sadā barhinibhaḥ kāmaṃ prasaktikṛtam ācaret",
    "GE07mbh_12_u:120.016c": "sarvataś cādadet prajñāṃ pataṃgān gahaneṣv iva",
    "GE07mbh_12_u:120.016e": "evaṃ mayūravad rājā svarāṣṭraṃ paripālayet",
    "GE07mbh_12_u:120.017a": "ātmavṛddhikarīṃ nītiṃ vidadhīta vicakṣaṇaḥ",
    "GE07mbh_12_u:120.017c": "ātmasaṃyamanaṃ buddhyā parabuddhyāvatāraṇam",
    "GE07mbh_12_u:120.017e": "buddhyā cātmaguṇaprāptir etac chāstranidarśanam",
    "GE07mbh_12_u:120.018a": "paraṃ cāśvāsayet sāmnā svaśaktiṃ copalakṣayet",
    "GE07mbh_12_u:120.018c": "ātmanaḥ parimarśena buddhiṃ buddhyā vicārayet",
    "GE07mbh_12_u:120.018e": "sāntvayogamatiḥ prājñaḥ kāryākāryavicārakaḥ",
    "GE07mbh_12_u:120.019a": "nigūḍhabuddhir dhīraḥ syād vaktavye vakṣyate tathā",
    "GE07mbh_12_u:120.019c": "saṃnikṛṣṭāṃ kathāṃ prājño yadi buddhyā bṛhaspatiḥ",
    "GE07mbh_12_u:120.019e": "svabhāvam eṣyate taptaṃ kṛṣṇāyasam ivodake",
    "GE07mbh_12_u:120.020a": "anuyuñjīta kṛtyāni sarvāṇy eva mahīpatiḥ",
    "GE07mbh_12_u:120.020c": "āgamair upadiṣṭāni svasya caiva parasya ca",
    "GE07mbh_12_u:120.021a": "kṣudraṃ krūraṃ tathā prājñaṃ śūraṃ cārthaviśāradam",
    "GE07mbh_12_u:120.021c": "svakarmaṇi niyuñjīta ye cānye vacanādhikāḥ",
    "GE07mbh_12_u:120.022a": "apy adṛṣṭvā niyuktāni anurūpeṣu karmasu",
    "GE07mbh_12_u:120.022c": "sarvāṃs tān anuvarteta svarāṃs tantrīr ivāyatā",
    "GE07mbh_12_u:120.023a": "dharmāṇām avirodhena sarveṣāṃ priyam ācaret",
    "GE07mbh_12_u:120.023c": "mamāyam iti rājā yaḥ sa parvata ivācalaḥ",
    "GE07mbh_12_u:120.024a": "vyavasāyaṃ samādhāya sūryo raśmim ivāyatām",
    "GE07mbh_12_u:120.024c": "dharmam evābhirakṣeta kṛtvā tulye priyāpriye",
    "GE07mbh_12_u:120.025a": "kulaprakṛtideśānāṃ dharmajñān mṛdubhāṣiṇaḥ",
    "GE07mbh_12_u:120.025c": "madhye vayasi nirdoṣān hite yuktāñ jitendriyān",
    "GE07mbh_12_u:120.026a": "alubdhāñ śikṣitān dāntān dharmeṣu pariniṣṭhitān",
    "GE07mbh_12_u:120.026c": "sthāpayet sarvakāryeṣu rājā dharmārtharakṣiṇaḥ",
    "GE07mbh_12_u:120.027a": "etenaiva prakāreṇa kṛtyānām āgatiṃ gatim",
    "GE07mbh_12_u:120.027c": "yuktaḥ samanutiṣṭheta tuṣṭaś cārair upaskṛtaḥ",
    "GE07mbh_12_u:120.028a": "amoghakrodhaharṣasya svayaṃ kṛtyānvavekṣiṇaḥ",
    "GE07mbh_12_u:120.028c": "ātmapratyayakośasya vasudhaiva vasuṃdharā",
    "GE07mbh_12_u:120.029a": "vyaktaś cānugraho yasya yathārthaś cāpi nigrahaḥ",
    "GE07mbh_12_u:120.029c": "guptātmā guptarāṣṭraś ca sa rājā rājadharmavit",
    "GE07mbh_12_u:120.030a": "nityaṃ rāṣṭram avekṣeta gobhiḥ sūrya ivotpatan",
    "GE07mbh_12_u:120.030c": "cārāṃś ca nacarān vidyāt tathā buddhyā na saṃjvaret",
    "GE07mbh_12_u:120.031a": "kālaprāptam upādadyān nārthaṃ rājā prasūcayet",
    "GE07mbh_12_u:120.031c": "ahany ahani saṃduhyān mahīṃ gām iva buddhimān",
    "GE07mbh_12_u:120.032a": "yathā krameṇa puṣpebhyaś cinoti madhu ṣaṭpadaḥ",
    "GE07mbh_12_u:120.032c": "tathā dravyam upādāya rājā kurvīta saṃcayam",
    "GE07mbh_12_u:120.033a": "yad dhi guptāvaśiṣṭaṃ syāt tad dhitaṃ dharmakāmayoḥ",
    "GE07mbh_12_u:120.033c": "saṃcayānuvisargī syād rājā śāstravid ātmavān",
    "GE07mbh_12_u:120.034a": "nālpam arthaṃ paribhaven nāvamanyeta śātravān",
    "GE07mbh_12_u:120.034c": "buddhyāvabudhyed ātmānaṃ na cābuddhiṣu viśvaset",
    "GE07mbh_12_u:120.035a": "dhṛtir dākṣyaṃ saṃyamo buddhir agryā; dhairyaṃ śauryaṃ deśakālo 'pramādaḥ",
    "GE07mbh_12_u:120.035c": "svalpasya vā mahato vāpi vṛddhau; dhanasyaitāny aṣṭa samindhanāni",
    "GE07mbh_12_u:120.036a": "agnistoko vardhate hy ājyasikto; bījaṃ caikaṃ bahusāhasram eti",
    "GE07mbh_12_u:120.036c": "kṣayodayau vipulau saṃniśāmya; tasmād alpaṃ nāvamanyeta vidvān",
    "GE07mbh_12_u:120.037a": "bālo 'bālaḥ sthaviro vā ripur yaḥ; sadā pramattaṃ puruṣaṃ nihanyāt",
    "GE07mbh_12_u:120.037c": "kālenānyas tasya mūlaṃ hareta; kālajñātā pārthivānāṃ variṣṭhaḥ",
    "GE07mbh_12_u:120.038a": "haret kīrtiṃ dharmam asyoparundhyād; arthe dīrghaṃ vīryam asyopahanyāt",
    "GE07mbh_12_u:120.038c": "ripur dveṣṭā durbalo vā balī vā; tasmāc chatrau naiva heḍed yatātmā",
    "GE07mbh_12_u:120.039a": "kṣayaṃ śatroḥ saṃcayaṃ pālanaṃ cāpy; ubhau cārthau sahitau dharmakāmau",
    "GE07mbh_12_u:120.039c": "ataś cānyan matimān saṃdadhīta; tasmād rājā buddhimantaṃ śrayeta",
    "GE07mbh_12_u:120.040a": "buddhir dīptā balavantaṃ hinasti; balaṃ buddhyā vardhate pālyamānam",
    "GE07mbh_12_u:120.040c": "śatrur buddhyā sīdate vardhamāno; buddheḥ paścāt karma yat tat praśastam",
    "GE07mbh_12_u:120.041a": "sarvān kāmān kāmayāno hi dhīraḥ; sattvenālpenāplute hīnadehaḥ",
    "GE07mbh_12_u:120.041c": "yathātmānaṃ prārthayate 'rthamānaiḥ; śreyaḥpātraṃ pūrayate hy analpam",
    "GE07mbh_12_u:120.042a": "tasmād rājā pragṛhītaḥ pareṣu; mūlaṃ lakṣmyāḥ sarvato 'bhyādadīta",
    "GE07mbh_12_u:120.042c": "dīrghaṃ kālam api saṃpīḍyamāno; vidyutsaṃpātam iva mānorjitaḥ syāt",
    "GE07mbh_12_u:120.043a": "vidyā tapo vā vipulaṃ dhanaṃ vā; sarvam etad vyavasāyena śakyam",
    "GE07mbh_12_u:120.043c": "brahma yattaṃ nivasati dehavatsu; tasmād vidyād vyavasāyaṃ prabhūtam",
    "GE07mbh_12_u:120.044a": "yatrāsate matimanto manasvinaḥ; śakro viṣṇur yatra sarasvatī ca",
    "GE07mbh_12_u:120.044c": "vasanti bhūtāni ca yatra nityaṃ; tasmād vidvān nāvamanyeta deham",
    "GE07mbh_12_u:120.045a": "lubdhaṃ hanyāt saṃpradānena nityaṃ; lubdhas tṛptiṃ paravittasya naiti",
    "GE07mbh_12_u:120.045c": "sarvo lubdhaḥ karmaguṇopabhoge; yo 'rthair hīno dharmakāmau jahāti",
    "GE07mbh_12_u:120.046a": "dhanaṃ bhojyaṃ putradāraṃ samṛddhiṃ; sarvo lubdhaḥ prārthayate pareṣām",
    "GE07mbh_12_u:120.046c": "lubdhe doṣāḥ saṃbhavantīha sarve; tasmād rājā na pragṛhṇīta lubdhān",
    "GE07mbh_12_u:120.047a": "saṃdarśane satpuruṣaṃ jaghanyam api codayet",
    "GE07mbh_12_u:120.047c": "ārambhān dviṣatāṃ prājñaḥ sarvān arthāṃs tu sūdayet",
    "GE07mbh_12_u:120.048a": "dharmānviteṣu vijñāto mantrī guptaś ca pāṇḍava",
    "GE07mbh_12_u:120.048c": "āpto rājan kulīnaś ca paryāpto rājyasaṃgrahe",
    "GE07mbh_12_u:120.049a": "vidhipravṛttān naradevadharmān; uktān samāsena nibodha buddhyā",
    "GE07mbh_12_u:120.049c": "imān vidadhyād vyanusṛtya yo vai; rājā mahīṃ pālayituṃ sa śaktaḥ",
    "GE07mbh_12_u:120.050a": "anītijaṃ yady avidhānajaṃ sukhaṃ; haṭhapraṇītaṃ vividhaṃ pradṛśyate",
    "GE07mbh_12_u:120.050c": "na vidyate tasya gatir mahīpater; na vidyate rāṣṭrajam uttamaṃ sukham",
    "GE07mbh_12_u:120.051a": "dhanair viśiṣṭān matiśīlapūjitān; guṇopapannān yudhi dṛṣṭavikramān",
    "GE07mbh_12_u:120.051c": "guṇeṣu dṛṣṭān acirād ihātmavān; sato 'bhisaṃdhāya nihanti śātravān",
    "GE07mbh_12_u:120.052a": "paśyed upāyān vividhaiḥ kriyāpathair; na cānupāyena matiṃ niveśayet",
    "GE07mbh_12_u:120.052c": "śriyaṃ viśiṣṭāṃ vipulaṃ yaśo dhanaṃ; na doṣadarśī puruṣaḥ samaśnute",
    "GE07mbh_12_u:120.053a": "prītipravṛttau vinivartane tathā; suhṛtsu vijñāya nivṛtya cobhayoḥ",
    "GE07mbh_12_u:120.053c": "yad eva mitraṃ gurubhāram āvahet; tad eva susnigdham udāhared budhaḥ",
    "GE07mbh_12_u:120.054a": "etān mayoktāṃs tava rājadharmān; nṛṇāṃ ca guptau matim ādadhatsva",
    "GE07mbh_12_u:120.054c": "avāpsyase puṇyaphalaṃ sukhena; sarvo hi lokottamadharmamūlaḥ",
    "GE07mbh_12_u:121.001": "yudhiṣṭhira uvāca",
    "GE07mbh_12_u:121.001a": "ayaṃ pitāmahenokto rājadharmaḥ sanātanaḥ",
    "GE07mbh_12_u:121.001c": "īśvaraś ca mahādaṇḍo daṇḍe sarvaṃ pratiṣṭhitam",
    "GE07mbh_12_u:121.002a": "devatānām ṛṣīṇāṃ ca pitṝṇāṃ ca mahātmanām",
    "GE07mbh_12_u:121.002c": "yakṣarakṣaḥpiśācānāṃ martyānāṃ ca viśeṣataḥ",
    "GE07mbh_12_u:121.003a": "sarveṣāṃ prāṇināṃ loke tiryakṣv api nivāsinām",
    "GE07mbh_12_u:121.003c": "sarvavyāpī mahātejā daṇḍaḥ śreyān iti prabho",
    "GE07mbh_12_u:121.004a": "ity etad uktaṃ bhavatā sarvaṃ daṇḍyaṃ carācaram",
    "GE07mbh_12_u:121.004c": "dṛśyate lokam āsaktaṃ sasurāsuramānuṣam",
    "GE07mbh_12_u:121.005a": "etad icchāmy ahaṃ jñātuṃ tattvena bharatarṣabha",
    "GE07mbh_12_u:121.005c": "ko daṇḍaḥ kīdṛśo daṇḍaḥ kiṃrūpaḥ kiṃparāyaṇaḥ",
    "GE07mbh_12_u:121.006a": "kimātmakaḥ kathaṃbhūtaḥ katimūrtiḥ kathaṃprabhuḥ",
    "GE07mbh_12_u:121.006c": "jāgarti sa kathaṃ daṇḍaḥ prajāsv avahitātmakaḥ",
    "GE07mbh_12_u:121.007a": "kaś ca pūrvāparam idaṃ jāgarti paripālayan",
    "GE07mbh_12_u:121.007c": "kaś ca vijñāyate pūrvaṃ ko 'paro daṇḍasaṃjñitaḥ",
    "GE07mbh_12_u:121.007e": "kiṃsaṃsthaś ca bhaved daṇḍaḥ kā cāsya gatir iṣyate",
    "GE07mbh_12_u:121.008": "bhīṣma uvāca",
    "GE07mbh_12_u:121.008a": "śṛṇu kauravya yo daṇḍo vyavahāryo yathā ca saḥ",
    "GE07mbh_12_u:121.008c": "yasmin hi sarvam āyattaṃ sa daṇḍa iha kevalaḥ",
    "GE07mbh_12_u:121.009a": "dharmasyākhyā mahārāja vyavahāra itīṣyate",
    "GE07mbh_12_u:121.009c": "tasya lopaḥ kathaṃ na syāl lokeṣv avahitātmanaḥ",
    "GE07mbh_12_u:121.009e": "ity arthaṃ vyavahārasya vyavahāratvam iṣyate",
    "GE07mbh_12_u:121.010a": "api caitat purā rājan manunā proktam āditaḥ",
    "GE07mbh_12_u:121.010c": "supraṇītena daṇḍena priyāpriyasamātmanā",
    "GE07mbh_12_u:121.010e": "prajā rakṣati yaḥ samyag dharma eva sa kevalaḥ",
    "GE07mbh_12_u:121.011a": "athoktam etad vacanaṃ prāg eva manunā purā",
    "GE07mbh_12_u:121.011c": "janma coktaṃ vasiṣṭhena brahmaṇo vacanaṃ mahat",
    "GE07mbh_12_u:121.012a": "prāg idaṃ vacanaṃ proktam ataḥ prāgvacanaṃ viduḥ",
    "GE07mbh_12_u:121.012c": "vyavahārasya cākhyānād vyavahāra ihocyate",
    "GE07mbh_12_u:121.013a": "daṇḍāt trivargaḥ satataṃ supraṇītāt pravartate",
    "GE07mbh_12_u:121.013c": "daivaṃ hi paramo daṇḍo rūpato 'gnir ivocchikhaḥ",
    "GE07mbh_12_u:121.014a": "nīlotpaladalaśyāmaś caturdaṃṣṭraś caturbhujaḥ",
    "GE07mbh_12_u:121.014c": "aṣṭapān naikanayanaḥ śaṅkukarṇordhvaromavān",
    "GE07mbh_12_u:121.015a": "jaṭī dvijihvas tāmrāsyo mṛgarājatanucchadaḥ",
    "GE07mbh_12_u:121.015c": "etad rūpaṃ bibharty ugraṃ daṇḍo nityaṃ durāvaraḥ",
    "GE07mbh_12_u:121.016a": "asir gadā dhanuḥ śaktis triśūlaṃ mudgaraḥ śaraḥ",
    "GE07mbh_12_u:121.016c": "musalaṃ paraśuś cakraṃ prāso daṇḍarṣṭitomarāḥ",
    "GE07mbh_12_u:121.017a": "sarvapraharaṇīyāni santi yānīha kāni cit",
    "GE07mbh_12_u:121.017c": "daṇḍa eva hi sarvātmā loke carati mūrtimān",
    "GE07mbh_12_u:121.018a": "bhindaṃś chindan rujan kṛntan dārayan pāṭayaṃs tathā",
    "GE07mbh_12_u:121.018c": "ghātayann abhidhāvaṃś ca daṇḍa eva caraty uta",
    "GE07mbh_12_u:121.019a": "asir viśasano dharmas tīkṣṇavartmā durāsadaḥ",
    "GE07mbh_12_u:121.019c": "śrīgarbho vijayaḥ śāstā vyavahāraḥ prajāgaraḥ",
    "GE07mbh_12_u:121.020a": "śāstraṃ brāhmaṇamantraś ca śāstā prāgvacanaṃ gataḥ",
    "GE07mbh_12_u:121.020c": "dharmapālo 'kṣaro devaḥ satyago nityago grahaḥ",
    "GE07mbh_12_u:121.021a": "asaṅgo rudratanayo manujyeṣṭhaḥ śivaṃkaraḥ",
    "GE07mbh_12_u:121.021c": "nāmāny etāni daṇḍasya kīrtitāni yudhiṣṭhira",
    "GE07mbh_12_u:121.022a": "daṇḍo hi bhagavān viṣṇur yajño nārāyaṇaḥ prabhuḥ",
    "GE07mbh_12_u:121.022c": "śaśvad rūpaṃ mahad bibhran mahāpuruṣa ucyate",
    "GE07mbh_12_u:121.023a": "yathoktā brahmakanyeti lakṣmīr nītiḥ sarasvatī",
    "GE07mbh_12_u:121.023c": "daṇḍanītir jagaddhātrī daṇḍo hi bahuvigrahaḥ",
    "GE07mbh_12_u:121.024a": "arthānarthau sukhaṃ duḥkhaṃ dharmādharmau balābale",
    "GE07mbh_12_u:121.024c": "daurbhāgyaṃ bhāgadheyaṃ ca puṇyāpuṇye guṇāguṇau",
    "GE07mbh_12_u:121.025a": "kāmākāmāv ṛtur māsaḥ śarvarī divasaḥ kṣaṇaḥ",
    "GE07mbh_12_u:121.025c": "aprasādaḥ prasādaś ca harṣaḥ krodhaḥ śamo damaḥ",
    "GE07mbh_12_u:121.026a": "daivaṃ puruṣakāraś ca mokṣāmokṣau bhayābhaye",
    "GE07mbh_12_u:121.026c": "hiṃsāhiṃse tapo yajñaḥ saṃyamo 'tha viṣāviṣam",
    "GE07mbh_12_u:121.027a": "antaś cādiś ca madhyaṃ ca kṛtyānāṃ ca prapañcanam",
    "GE07mbh_12_u:121.027c": "madaḥ pramādo darpaś ca dambho dhairyaṃ nayānayau",
    "GE07mbh_12_u:121.028a": "aśaktiḥ śaktir ity eva mānastambhau vyayāvyayau",
    "GE07mbh_12_u:121.028c": "vinayaś ca visargaś ca kālākālau ca bhārata",
    "GE07mbh_12_u:121.029a": "anṛtaṃ jñājñatā satyaṃ śraddhāśraddhe tathaiva ca",
    "GE07mbh_12_u:121.029c": "klībatā vyavasāyaś ca lābhālābhau jayājayau",
    "GE07mbh_12_u:121.030a": "tīkṣṇatā mṛdutā mṛtyur āgamānāgamau tathā",
    "GE07mbh_12_u:121.030c": "virāddhiś caiva rāddhiś ca kāryākārye balābale",
    "GE07mbh_12_u:121.031a": "asūyā cānasūyā ca dharmādharmau tathaiva ca",
    "GE07mbh_12_u:121.031c": "apatrapānapatrape hrīś ca saṃpad vipac ca ha",
    "GE07mbh_12_u:121.032a": "tejaḥ karmaṇi pāṇḍityaṃ vākśaktis tattvabuddhitā",
    "GE07mbh_12_u:121.032c": "evaṃ daṇḍasya kauravya loke 'smin bahurūpatā",
    "GE07mbh_12_u:121.033a": "na syād yadīha daṇḍo vai pramatheyuḥ parasparam",
    "GE07mbh_12_u:121.033c": "bhayād daṇḍasya cānyonyaṃ ghnanti naiva yudhiṣṭhira",
    "GE07mbh_12_u:121.034a": "daṇḍena rakṣyamāṇā hi rājann aharahaḥ prajāḥ",
    "GE07mbh_12_u:121.034c": "rājānaṃ vardhayantīha tasmād daṇḍaḥ parāyaṇam",
    "GE07mbh_12_u:121.035a": "vyavasthāpayati kṣipram imaṃ lokaṃ nareśvara",
    "GE07mbh_12_u:121.035c": "satye vyavasthito dharmo brāhmaṇeṣv avatiṣṭhate",
    "GE07mbh_12_u:121.036a": "dharmayuktā dvijāḥ śreṣṭhā vedayuktā bhavanti ca",
    "GE07mbh_12_u:121.036c": "babhūva yajño vedebhyo yajñaḥ prīṇāti devatāḥ",
    "GE07mbh_12_u:121.037a": "prītāś ca devatā nityam indre paridadaty uta",
    "GE07mbh_12_u:121.037c": "annaṃ dadāti śakraś cāpy anugṛhṇann imāḥ prajāḥ",
    "GE07mbh_12_u:121.038a": "prāṇāś ca sarvabhūtānāṃ nityam anne pratiṣṭhitāḥ",
    "GE07mbh_12_u:121.038c": "tasmāt prajāḥ pratiṣṭhante daṇḍo jāgarti tāsu ca",
    "GE07mbh_12_u:121.039a": "evaṃprayojanaś caiva daṇḍaḥ kṣatriyatāṃ gataḥ",
    "GE07mbh_12_u:121.039c": "rakṣan prajāḥ prajāgarti nityaṃ suvihito 'kṣaraḥ",
    "GE07mbh_12_u:121.040a": "īśvaraḥ puruṣaḥ prāṇaḥ sattvaṃ vittaṃ prajāpatiḥ",
    "GE07mbh_12_u:121.040c": "bhūtātmā jīva ity eva nāmabhiḥ procyate 'ṣṭabhiḥ",
    "GE07mbh_12_u:121.041a": "adadad daṇḍa evāsmai dhruvam aiśvaryam eva ca",
    "GE07mbh_12_u:121.041c": "bale nayaś ca saṃyuktaḥ sadā pañcavidhātmakaḥ",
    "GE07mbh_12_u:121.042a": "kulabāhudhanāmātyāḥ prajñā coktā balāni ca",
    "GE07mbh_12_u:121.042c": "āhāryaṃ cāṣṭakair dravyair balam anyad yudhiṣṭhira",
    "GE07mbh_12_u:121.043a": "hastino 'śvā rathāḥ pattir nāvo viṣṭis tathaiva ca",
    "GE07mbh_12_u:121.043c": "daiśikāś cārakāś caiva tad aṣṭāṅgaṃ balaṃ smṛtam",
    "GE07mbh_12_u:121.044a": "aṣṭāṅgasya tu yuktasya hastino hastiyāyinaḥ",
    "GE07mbh_12_u:121.044c": "aśvārohāḥ padātāś ca mantriṇo rasadāś ca ye",
    "GE07mbh_12_u:121.045a": "bhikṣukāḥ prāḍvivākāś ca mauhūrtā daivacintakāḥ",
    "GE07mbh_12_u:121.045c": "kośo mitrāṇi dhānyaṃ ca sarvopakaraṇāni ca",
    "GE07mbh_12_u:121.046a": "saptaprakṛti cāṣṭāṅgaṃ śarīram iha yad viduḥ",
    "GE07mbh_12_u:121.046c": "rājyasya daṇḍa evāṅgaṃ daṇḍaḥ prabhava eva ca",
    "GE07mbh_12_u:121.047a": "īśvareṇa prayatnena dhāraṇe kṣatriyasya hi",
    "GE07mbh_12_u:121.047c": "daṇḍo dattaḥ samānātmā daṇḍo hīdaṃ sanātanam",
    "GE07mbh_12_u:121.047e": "rājñāṃ pūjyatamo nānyo yathādharmapradarśanaḥ",
    "GE07mbh_12_u:121.048a": "brahmaṇā lokarakṣārthaṃ svadharmasthāpanāya ca",
    "GE07mbh_12_u:121.048c": "bhartṛpratyaya utpanno vyavahāras tathāparaḥ",
    "GE07mbh_12_u:121.048e": "tasmād yaḥ sahito dṛṣṭo bhartṛpratyayalakṣaṇaḥ",
    "GE07mbh_12_u:121.049a": "vyavahāras tu vedātmā vedapratyaya ucyate",
    "GE07mbh_12_u:121.049c": "maulaś ca naraśārdūla śāstroktaś ca tathāparaḥ",
    "GE07mbh_12_u:121.050a": "ukto yaś cāpi daṇḍo 'sau bhartṛpratyayalakṣaṇaḥ",
    "GE07mbh_12_u:121.050c": "jñeyo na sa narendrastho daṇḍapratyaya eva ca",
    "GE07mbh_12_u:121.051a": "daṇḍapratyayadṛṣṭo 'pi vyavahārātmakaḥ smṛtaḥ",
    "GE07mbh_12_u:121.051c": "vyavahāraḥ smṛto yaś ca sa vedaviṣayātmakaḥ",
    "GE07mbh_12_u:121.052a": "yaś ca vedaprasūtātmā sa dharmo guṇadarśakaḥ",
    "GE07mbh_12_u:121.052c": "dharmapratyaya utpanno yathādharmaḥ kṛtātmabhiḥ",
    "GE07mbh_12_u:121.053a": "vyavahāraḥ prajāgoptā brahmadiṣṭo yudhiṣṭhira",
    "GE07mbh_12_u:121.053c": "trīn dhārayati lokān vai satyātmā bhūtivardhanaḥ",
    "GE07mbh_12_u:121.054a": "yaś ca daṇḍaḥ sa dṛṣṭo no vyavahāraḥ sanātanaḥ",
    "GE07mbh_12_u:121.054c": "vyavahāraś ca yo dṛṣṭaḥ sa dharma iti naḥ śrutaḥ",
    "GE07mbh_12_u:121.054e": "yaś ca vedaḥ sa vai dharmo yaś ca dharmaḥ sa satpathaḥ",
    "GE07mbh_12_u:121.055a": "brahmā prajāpatiḥ pūrvaṃ babhūvātha pitāmahaḥ",
    "GE07mbh_12_u:121.055c": "lokānāṃ sa hi sarveṣāṃ sasurāsurarakṣasām",
    "GE07mbh_12_u:121.055e": "samanuṣyoragavatāṃ kartā caiva sa bhūtakṛt",
    "GE07mbh_12_u:121.056a": "tato no vyavahāro 'yaṃ bhartṛpratyayalakṣaṇaḥ",
    "GE07mbh_12_u:121.056c": "tasmād idam avocāma vyavahāranidarśanam",
    "GE07mbh_12_u:121.057a": "mātā pitā ca bhrātā ca bhāryā cātha purohitaḥ",
    "GE07mbh_12_u:121.057c": "nādaṇḍyo vidyate rājñāṃ yaḥ svadharme na tiṣṭhati",
    "GE07mbh_12_u:122.001": "bhīṣma uvāca",
    "GE07mbh_12_u:122.001a": "atrāpy udāharantīmam itihāsaṃ purātanam",
    "GE07mbh_12_u:122.001c": "aṅgeṣu rājā dyutimān vasuhoma iti śrutaḥ",
    "GE07mbh_12_u:122.002a": "sa rājā dharmanityaḥ san saha patnyā mahātapāḥ",
    "GE07mbh_12_u:122.002c": "muñjapṛṣṭhaṃ jagāmātha devarṣigaṇapūjitam",
    "GE07mbh_12_u:122.003a": "tatra śṛṅge himavato merau kanakaparvate",
    "GE07mbh_12_u:122.003c": "yatra muñjavaṭe rāmo jaṭāharaṇam ādiśat",
    "GE07mbh_12_u:122.004a": "tadāprabhṛti rājendra ṛṣibhiḥ saṃśitavrataiḥ",
    "GE07mbh_12_u:122.004c": "muñjapṛṣṭha iti proktaḥ sa deśo rudrasevitaḥ",
    "GE07mbh_12_u:122.005a": "sa tatra bahubhir yuktaḥ sadā śrutimayair guṇaiḥ",
    "GE07mbh_12_u:122.005c": "brāhmaṇānām anumato devarṣisadṛśo 'bhavat",
    "GE07mbh_12_u:122.006a": "taṃ kadā cid adīnātmā sakhā śakrasya mānitaḥ",
    "GE07mbh_12_u:122.006c": "abhyāgacchan mahīpālo māndhātā śatrukarśanaḥ",
    "GE07mbh_12_u:122.007a": "so 'bhisṛtya tu māndhātā vasuhomaṃ narādhipam",
    "GE07mbh_12_u:122.007c": "dṛṣṭvā prakṛṣṭaṃ tapasā vinayenābhyatiṣṭhata",
    "GE07mbh_12_u:122.008a": "vasuhomo 'pi rājño vai gām arghyaṃ ca nyavedayat",
    "GE07mbh_12_u:122.008c": "aṣṭāṅgasya ca rājyasya papraccha kuśalaṃ tadā",
    "GE07mbh_12_u:122.009a": "sadbhir ācaritaṃ pūrvaṃ yathāvad anuyāyinam",
    "GE07mbh_12_u:122.009c": "apṛcchad vasuhomas taṃ rājan kiṃ karavāṇi te",
    "GE07mbh_12_u:122.010a": "so 'bravīt paramaprīto māndhātā rājasattamam",
    "GE07mbh_12_u:122.010c": "vasuhomaṃ mahāprājñam āsīnaṃ kurunandana",
    "GE07mbh_12_u:122.011a": "bṛhaspater mataṃ rājann adhītaṃ sakalaṃ tvayā",
    "GE07mbh_12_u:122.011c": "tathaivauśanasaṃ śāstraṃ vijñātaṃ te narādhipa",
    "GE07mbh_12_u:122.012a": "tad ahaṃ śrotum icchāmi daṇḍa utpadyate katham",
    "GE07mbh_12_u:122.012c": "kiṃ vāpi pūrvaṃ jāgarti kiṃ vā paramam ucyate",
    "GE07mbh_12_u:122.013a": "kathaṃ kṣatriyasaṃsthaś ca daṇḍaḥ saṃpraty avasthitaḥ",
    "GE07mbh_12_u:122.013c": "brūhi me sumahāprājña dadāmy ācāryavetanam",
    "GE07mbh_12_u:122.014": "vasuhoma uvāca",
    "GE07mbh_12_u:122.014a": "śṛṇu rājan yathā daṇḍaḥ saṃbhūto lokasaṃgrahaḥ",
    "GE07mbh_12_u:122.014c": "prajāvinayarakṣārthaṃ dharmasyātmā sanātanaḥ",
    "GE07mbh_12_u:122.015a": "brahmā yiyakṣur bhagavān sarvalokapitāmahaḥ",
    "GE07mbh_12_u:122.015c": "ṛtvijaṃ nātmanā tulyaṃ dadarśeti hi naḥ śrutam",
    "GE07mbh_12_u:122.016a": "sa garbhaṃ śirasā devo varṣapūgān adhārayat",
    "GE07mbh_12_u:122.016c": "pūrṇe varṣasahasre tu sa garbhaḥ kṣuvato 'patat",
    "GE07mbh_12_u:122.017a": "sa kṣupo nāma saṃbhūtaḥ prajāpatir ariṃdama",
    "GE07mbh_12_u:122.017c": "ṛtvig āsīt tadā rājan yajñe tasya mahātmanaḥ",
    "GE07mbh_12_u:122.018a": "tasmin pravṛtte satre tu brahmaṇaḥ pārthivarṣabha",
    "GE07mbh_12_u:122.018c": "hṛṣṭarūpapracāratvād daṇḍaḥ so 'ntarhito 'bhavat",
    "GE07mbh_12_u:122.019a": "tasminn antarhite cātha prajānāṃ saṃkaro 'bhavat",
    "GE07mbh_12_u:122.019c": "naiva kāryaṃ na cākāryaṃ bhojyābhojyaṃ na vidyate",
    "GE07mbh_12_u:122.020a": "peyāpeyaṃ kutaḥ siddhir hiṃsanti ca parasparam",
    "GE07mbh_12_u:122.020c": "gamyāgamyaṃ tadā nāsīt parasvaṃ svaṃ ca vai samam",
    "GE07mbh_12_u:122.021a": "parasparaṃ vilumpante sārameyā ivāmiṣam",
    "GE07mbh_12_u:122.021c": "abalaṃ balino jaghnur nirmaryādam avartata",
    "GE07mbh_12_u:122.022a": "tataḥ pitāmaho viṣṇuṃ bhagavantaṃ sanātanam",
    "GE07mbh_12_u:122.022c": "saṃpūjya varadaṃ devaṃ mahādevam athābravīt",
    "GE07mbh_12_u:122.023a": "atra sādhv anukampāṃ vai kartum arhasi kevalam",
    "GE07mbh_12_u:122.023b-0279_01": "ayaṃ viṣṇuḥ sakhā tubhyaṃ dharmasya parirakṣaṇe",
    "GE07mbh_12_u:122.023b-0279_02": "tvaṃ hi sarvavidhānajñaḥ sattvānāṃ tvaṃ gatiḥ parā",
    "GE07mbh_12_u:122.023c": "saṃkaro na bhaved atra yathā vai tad vidhīyatām",
    "GE07mbh_12_u:122.024a": "tataḥ sa bhagavān dhyātvā ciraṃ śūlajaṭādharaḥ",
    "GE07mbh_12_u:122.024b-0280_01": "devadevo mahādevaḥ kāraṇaṃ jagataḥ param",
    "GE07mbh_12_u:122.024b-0280_02": "brahmaviṣṇvindrasahitaḥ sarvaiś ca sa surāsuraiḥ",
    "GE07mbh_12_u:122.024b-0280_03": "lokasaṃdhāraṇārthaṃ ca lokasaṃkaranāśanam",
    "GE07mbh_12_u:122.024c": "ātmānam ātmanā daṇḍam asṛjad devasattamaḥ",
    "GE07mbh_12_u:122.025a": "tasmāc ca dharmacaraṇāṃ nītiṃ devīṃ sarasvatīm",
    "GE07mbh_12_u:122.025c": "asṛjad daṇḍanītiḥ sā triṣu lokeṣu viśrutā",
    "GE07mbh_12_u:122.025d-013_0001": "yayāsau nīyate daṇḍaḥ satataṃ pāpakāriṣu",
    "GE07mbh_12_u:122.025d-013_0002": "daṇḍasya nayanāt sā hi daṇḍanītir ihocyate",
    "GE07mbh_12_u:122.025d-013_0003": "bhūyaḥ sa bhagavān dhyātvā ciraṃ śūladharaḥ prabhuḥ",
    "GE07mbh_12_u:122.025d-013_0004": "asṛjat sarvaśāstrāṇi mahādevo maheśvaraḥ",
    "GE07mbh_12_u:122.025d-013_0005": "daṇḍanīteḥ prayogārthaṃ pramāṇāni ca sarvaśaḥ",
    "GE07mbh_12_u:122.025d-013_0006": "vidyāś catasraḥ kūṭasthās tāsāṃ bhedavikalpanāḥ",
    "GE07mbh_12_u:122.025d-013_0007": "aṅgāni vedāś catvāro mīmāṃsā nyāyavistaraḥ",
    "GE07mbh_12_u:122.025d-013_0008": "purāṇaṃ dharmaśāstraṃ ca vidyā hy etāś caturdaśa",
    "GE07mbh_12_u:122.025d-013_0009": "āyurvedo dhanurvedo gāndharvaś ceti te trayaḥ",
    "GE07mbh_12_u:122.025d-013_0010": "arthaśāstraṃ caturthaṃ tu vidyā hy aṣṭādaśaiva tu",
    "GE07mbh_12_u:122.025d-013_0011": "daśa cāṣṭau ca vikhyātā etā dharmasya saṃhitāḥ",
    "GE07mbh_12_u:122.025d-013_0012": "etāsām eva vidyānāṃ vyāsam āha maheśvaraḥ",
    "GE07mbh_12_u:122.025d-013_0013": "śatāni trīṇi śāstrāṇām āha tantrāṇi saptatim",
    "GE07mbh_12_u:122.025d-013_0014": "vyāsa eva tu vidyānāṃ mahādevena kīrtitaḥ",
    "GE07mbh_12_u:122.025d-013_0015": "tantraṃ pāśupataṃ nāma pāñcarātraṃ ca viśrutam",
    "GE07mbh_12_u:122.025d-013_0016": "yogaśāstraṃ ca sāṃkhyaṃ ca tantraṃ lokāyataṃ tathā",
    "GE07mbh_12_u:122.025d-013_0017": "tantraṃ brahmatulā nāma tarkavidyā divaukasām",
    "GE07mbh_12_u:122.025d-013_0018": "sukhaduḥkhārthajijñāsā kārakaṃ ceti viśrutam",
    "GE07mbh_12_u:122.025d-013_0019": "tarkavidyās tathā cāṣṭau sa cokto nyāyavistaraḥ",
    "GE07mbh_12_u:122.025d-013_0020": "daśa cāṣṭau ca vijñeyāḥ paurāṇā yajñasaṃhitāḥ",
    "GE07mbh_12_u:122.025d-013_0021": "purāṇāś ca praṇītāś ca tāvad eva hi saṃhitāḥ",
    "GE07mbh_12_u:122.025d-013_0022": "dharmaśāstrāṇi tadvac ca ekārthānīti nānyathā",
    "GE07mbh_12_u:122.025d-013_0023": "ekārthāni purāṇāni vedāś caikārthasaṃhitāḥ",
    "GE07mbh_12_u:122.025d-013_0024": "nānārthāni ca sarvāṇi tarkaśāstrāṇi śaṃkaraḥ",
    "GE07mbh_12_u:122.025d-013_0025": "provāca bhagavān devaḥ kālajñānāni yāni ca",
    "GE07mbh_12_u:122.025d-013_0026": "catuḥṣaṣṭipramāṇāni āyurvedaṃ ca sottaram",
    "GE07mbh_12_u:122.025d-013_0027": "aṣṭādaśa vikalpāntāṃ daṇḍanītiṃ ca śāśvatīm",
    "GE07mbh_12_u:122.025d-013_0028": "gāndharvam itihāsaṃ ca nānāvistaram uktavān",
    "GE07mbh_12_u:122.025d-013_0029": "ity etāḥ śaṃkaraproktā vidyāḥ śabdārthasaṃyutāḥ",
    "GE07mbh_12_u:122.025d-013_0030": "punar bhedasahasraṃ ca tāsām eva tu vistaraḥ",
    "GE07mbh_12_u:122.025d-013_0031": "ṛṣibhir devagandharvaiḥ savikalpaḥ savistaraḥ",
    "GE07mbh_12_u:122.025d-013_0032": "śaśvad abhyasyate loke veda eva ca sarvaśaḥ",
    "GE07mbh_12_u:122.025d-013_0033": "vidyāś catasraḥ saṃkṣiptā vedavādāś ca te smṛtāḥ",
    "GE07mbh_12_u:122.025d-013_0034": "etāsāṃ pārago yaś ca sa cokto vedapāragaḥ",
    "GE07mbh_12_u:122.025d-013_0035": "vedānāṃ pārago rudro viṣṇur indro bṛhaspatiḥ",
    "GE07mbh_12_u:122.025d-013_0036": "śukraḥ svāyaṃbhuvaś caiva manuḥ paramadharmavit",
    "GE07mbh_12_u:122.025d-013_0037": "brahmā ca paramo devaḥ sadā sarvaiḥ surāsuraiḥ",
    "GE07mbh_12_u:122.025d-013_0038": "śarvasyānugrahāc caiva vyāso vai vedapāragaḥ",
    "GE07mbh_12_u:122.025d-013_0039": "ahaṃ śāṃtanavo bhīṣmaḥ prasādān mādhavasya ca",
    "GE07mbh_12_u:122.025d-013_0040": "śaṃkarasya prasādāc ca brahmaṇaś ca kurūdvaha",
    "GE07mbh_12_u:122.025d-013_0041": "vedapāraga ity ukto yājñavalkyaś ca sarvaśaḥ",
    "GE07mbh_12_u:122.025d-013_0042": "kalpe kalpe mahābhāgair ṛṣibhis tattvadarśibhiḥ",
    "GE07mbh_12_u:122.025d-013_0043": "ṛṣiputrair ṛṣīkaiś ca bhidyante miśrakair api",
    "GE07mbh_12_u:122.025d-013_0044": "śivena brahmaṇā caiva viṣṇunā ca vikalpitaḥ",
    "GE07mbh_12_u:122.025d-013_0045": "ādikalpe punaś caiva bhidyante sādhubhiḥ punaḥ",
    "GE07mbh_12_u:122.025d-013_0046": "idānīm api vidvadbhir bhidyante ca vikalpakaiḥ",
    "GE07mbh_12_u:122.025d-013_0047": "pūrvajanmānusāreṇa bahudheyaṃ sarasvatī",
    "GE07mbh_12_u:122.026a": "bhūyaḥ sa bhagavān dhyātvā ciraṃ śūlavarāyudhaḥ",
    "GE07mbh_12_u:122.026c": "tasya tasya nikāyasya cakāraikaikam īśaram",
    "GE07mbh_12_u:122.027a": "devānām īśvaraṃ cakre devaṃ daśaśatekṣaṇam",
    "GE07mbh_12_u:122.027c": "yamaṃ vaivasvataṃ cāpi pitṝṇām akarot patim",
    "GE07mbh_12_u:122.028a": "dhanānāṃ rakṣasāṃ cāpi kuberam api ceśvaram",
    "GE07mbh_12_u:122.028c": "parvatānāṃ patiṃ meruṃ saritāṃ ca mahodadhim",
    "GE07mbh_12_u:122.029a": "apāṃ rājye surāṇāṃ ca vidadhe varuṇaṃ prabhum",
    "GE07mbh_12_u:122.029c": "mṛtyuṃ prāṇeśvaram atho tejasāṃ ca hutāśanam",
    "GE07mbh_12_u:122.030a": "rudrāṇām api ceśānaṃ goptāraṃ vidadhe prabhuḥ",
    "GE07mbh_12_u:122.030c": "mahātmānaṃ mahādevaṃ viśālākṣaṃ sanātanam",
    "GE07mbh_12_u:122.030d-0281_01": "daśa caikaṃ ca ye rudrās tasyaite mūrtisaṃbhavāḥ",
    "GE07mbh_12_u:122.030d-0281_02": "nānārūpadharo devaḥ sa eva bhagavāñ śivaḥ",
    "GE07mbh_12_u:122.031a": "vasiṣṭham īśaṃ viprāṇāṃ vasūnāṃ jātavedasam",
    "GE07mbh_12_u:122.031c": "tejasāṃ bhāskaraṃ cakre nakṣatrāṇāṃ niśākaram",
    "GE07mbh_12_u:122.032a": "vīrudhām aṃśumantaṃ ca bhūtānāṃ ca prabhuṃ varam",
    "GE07mbh_12_u:122.032c": "kumāraṃ dvādaśabhujaṃ skandaṃ rājānam ādiśat",
    "GE07mbh_12_u:122.033a": "kālaṃ sarveśam akarot",
    "GE07mbh_12_u:122.033c": "mṛtyoś caturvibhāgasya duḥkhasya ca sukhasya ca",
    "GE07mbh_12_u:122.034a": "īśvaraḥ sarvadehas tu rājarājo dhanādhipaḥ",
    "GE07mbh_12_u:122.034c": "sarveṣām eva rudrāṇāṃ śūlapāṇir iti śrutiḥ",
    "GE07mbh_12_u:122.034d-0282_01": "īśvaraś cetanaḥ kartā puruṣaḥ kāraṇaṃ śivaḥ",
    "GE07mbh_12_u:122.034d-0282_02": "viṣṇur brahmā śaśī sūryaḥ śakro devāś ca sānvayāḥ",
    "GE07mbh_12_u:122.034d-0282_03": "jñānātmakaḥ śivo hy eva eteṣām api kāraṇam",
    "GE07mbh_12_u:122.034d-0282_04": "sṛjate grasate caiva tamobhūtam idaṃ yathā",
    "GE07mbh_12_u:122.034d-0282_05": "aprajñātaṃ jagat sarvaṃ tadā hy eko maheśvaraḥ",
    "GE07mbh_12_u:122.035a": "tam ekaṃ brahmaṇaḥ putram anujātaṃ kṣupaṃ dadau",
    "GE07mbh_12_u:122.035c": "prajānām adhipaṃ śreṣṭhaṃ sarvadharmabhṛtām api",
    "GE07mbh_12_u:122.036a": "mahādevas tatas tasmin vṛtte yajñe yathāvidhi",
    "GE07mbh_12_u:122.036c": "daṇḍaṃ dharmasya goptāraṃ viṣṇave satkṛtaṃ dadau",
    "GE07mbh_12_u:122.037a": "viṣṇur aṅgirase prādād aṅgirā munisattamaḥ",
    "GE07mbh_12_u:122.037c": "prādād indramarīcibhyāṃ marīcir bhṛgave dadau",
    "GE07mbh_12_u:122.038a": "bhṛgur dadāv ṛṣibhyas tu taṃ daṇḍaṃ dharmasaṃhitam",
    "GE07mbh_12_u:122.038c": "ṛṣayo lokapālebhyo lokapālāḥ kṣupāya ca",
    "GE07mbh_12_u:122.039a": "kṣupas tu manave prādād ādityatanayāya ca",
    "GE07mbh_12_u:122.039c": "putrebhyaḥ śrāddhadevas tu sūkṣmadharmārthakāraṇāt",
    "GE07mbh_12_u:122.039e": "taṃ dadau sūryaputras tu manur vai rakṣaṇātmakam",
    "GE07mbh_12_u:122.040a": "vibhajya daṇḍaḥ kartavyo dharmeṇa na yadṛcchayā",
    "GE07mbh_12_u:122.040c": "durvācā nigraho bandho hiraṇyaṃ bāhyataḥkriyā",
    "GE07mbh_12_u:122.041a": "vyaṅgatvaṃ ca śarīrasya vadho vā nālpakāraṇāt",
    "GE07mbh_12_u:122.041c": "śarīrapīḍās tās tās tu dehatyāgo vivāsanam",
    "GE07mbh_12_u:122.042a": "ānupūrvyā ca daṇḍo 'sau prajā jāgarti pālayan",
    "GE07mbh_12_u:122.042c": "indro jāgarti bhagavān indrād agnir vibhāvasuḥ",
    "GE07mbh_12_u:122.043a": "agner jāgarti varuṇo varuṇāc ca prajāpatiḥ",
    "GE07mbh_12_u:122.043c": "prajāpates tato dharmo jāgarti vinayātmakaḥ",
    "GE07mbh_12_u:122.044a": "dharmāc ca brahmaṇaḥ putro vyavasāyaḥ sanātanaḥ",
    "GE07mbh_12_u:122.044c": "vyavasāyāt tatas tejo jāgarti paripālayan",
    "GE07mbh_12_u:122.045a": "oṣadhyas tejasas tasmād oṣadhibhyaś ca parvatāḥ",
    "GE07mbh_12_u:122.045c": "parvatebhyaś ca jāgarti raso rasaguṇāt tathā",
    "GE07mbh_12_u:122.046a": "jāgarti nirṛtir devī jyotīṃṣi nirṛter api",
    "GE07mbh_12_u:122.046c": "vedāḥ pratiṣṭhā jyotirbhyas tato hayaśirāḥ prabhuḥ",
    "GE07mbh_12_u:122.047a": "brahmā pitāmahas tasmāj jāgarti prabhur avyayaḥ",
    "GE07mbh_12_u:122.047c": "pitāmahān mahādevo jāgarti bhagavāñ śivaḥ",
    "GE07mbh_12_u:122.048a": "viśvedevāḥ śivāc cāpi viśvebhyaś ca tatharṣayaḥ",
    "GE07mbh_12_u:122.048c": "ṛṣibhyo bhagavān somaḥ somād devāḥ sanātanāḥ",
    "GE07mbh_12_u:122.049a": "devebhyo brāhmaṇā loke jāgratīty upadhāraya",
    "GE07mbh_12_u:122.049c": "brāhmaṇebhyaś ca rājanyā lokān rakṣanti dharmataḥ",
    "GE07mbh_12_u:122.049e": "sthāvaraṃ jaṅgamaṃ caiva kṣatriyebhyaḥ sanātanam",
    "GE07mbh_12_u:122.050a": "prajā jāgrati loke 'smin daṇḍo jāgarti tāsu ca",
    "GE07mbh_12_u:122.050c": "sarvasaṃkṣepako daṇḍaḥ pitāmahasamaḥ prabhuḥ",
    "GE07mbh_12_u:122.051a": "jāgarti kālaḥ pūrvaṃ ca madhye cānte ca bhārata",
    "GE07mbh_12_u:122.051c": "īśvaraḥ sarvalokasya mahādevaḥ prajāpatiḥ",
    "GE07mbh_12_u:122.052a": "devadevaḥ śivaḥ śarvo jāgarti satataṃ prabhuḥ",
    "GE07mbh_12_u:122.052c": "kapardī śaṃkaro rudro bhavaḥ sthāṇur umāpatiḥ",
    "GE07mbh_12_u:122.053a": "ity eṣa daṇḍo vikhyāta ādau madhye tathāvare",
    "GE07mbh_12_u:122.053c": "bhūmipālo yathānyāyaṃ vartetānena dharmavit",
    "GE07mbh_12_u:122.054": "bhīṣma uvāca",
    "GE07mbh_12_u:122.054a": "itīdaṃ vasuhomasya śṛṇuyād yo mataṃ naraḥ",
    "GE07mbh_12_u:122.054c": "śrutvā ca samyag varteta sa kāmān āpnuyān nṛpaḥ",
    "GE07mbh_12_u:122.055a": "iti te sarvam ākhyātaṃ yo daṇḍo manujarṣabha",
    "GE07mbh_12_u:122.055c": "niyantā sarvalokasya dharmākrāntasya bhārata",
    "GE07mbh_12_u:122.055d-0283_01": "vasuhomāc chrutaṃ rājñā māndhātrā bhūbhṛtā purā",
    "GE07mbh_12_u:122.055d-0283_02": "mayāpi kathitaṃ puṇyam ākhyānaṃ prathitaṃ tathā",
    "GE07mbh_12_u:123.001": "yudhiṣṭhira uvāca",
    "GE07mbh_12_u:123.001a": "tāta dharmārthakāmānāṃ śrotum icchāmi niścayam",
    "GE07mbh_12_u:123.001c": "lokayātrā hi kārtsnyena triṣv eteṣu pratiṣṭhitā",
    "GE07mbh_12_u:123.002a": "dharmārthakāmāḥ kiṃmūlās trayāṇāṃ prabhavaś ca kaḥ",
    "GE07mbh_12_u:123.002c": "anyonyaṃ cānuṣajjante vartante ca pṛthak pṛthak",
    "GE07mbh_12_u:123.003": "bhīṣma uvāca",
    "GE07mbh_12_u:123.003a": "yadā te syuḥ sumanaso lokasaṃsthārthaniścaye",
    "GE07mbh_12_u:123.003c": "kālaprabhavasaṃsthāsu sajjante ca trayas tadā",
    "GE07mbh_12_u:123.004a": "dharmamūlas tu deho 'rthaḥ kāmo 'rthaphalam ucyate",
    "GE07mbh_12_u:123.004c": "saṃkalpamūlās te sarve saṃkalpo viṣayātmakaḥ",
    "GE07mbh_12_u:123.005a": "viṣayāś caiva kārtsnyena sarva āhārasiddhaye",
    "GE07mbh_12_u:123.005c": "mūlam etat trivargasya nivṛttir mokṣa ucyate",
    "GE07mbh_12_u:123.006a": "dharmaḥ śarīrasaṃguptir dharmārthaṃ cārtha iṣyate",
    "GE07mbh_12_u:123.006c": "kāmo ratiphalaś cātra sarve caite rajasvalāḥ",
    "GE07mbh_12_u:123.007a": "saṃnikṛṣṭāṃś cared enān na cainān manasā tyajet",
    "GE07mbh_12_u:123.007c": "vimuktas tamasā sarvān dharmādīn kāmanaiṣṭhikān",
    "GE07mbh_12_u:123.008a": "śreṣṭhabuddhis trivargasya yad ayaṃ prāpnuyāt kṣaṇāt",
    "GE07mbh_12_u:123.008b-0284_01": "karmaṇā buddhipūrveṇa bhavaty artho na vā punaḥ",
    "GE07mbh_12_u:123.008b-0285_01": "arthārtham anyad bhavati viparītam athāparam",
    "GE07mbh_12_u:123.008b-0285_02": "anarthārtham avāpyārtham anyatrādyopakārakam",
    "GE07mbh_12_u:123.008c": "buddhyā budhyed ihārthe na tad ahnā tu nikṛṣṭayā",
    "GE07mbh_12_u:123.009a": "apadhyānamalo dharmo malo 'rthasya nigūhanam",
    "GE07mbh_12_u:123.009c": "saṃpramodamalaḥ kāmo bhūyaḥ svaguṇavartitaḥ",
    "GE07mbh_12_u:123.010a": "atrāpy udāharantīmam itihāsaṃ purātanam",
    "GE07mbh_12_u:123.010c": "kāmandasya ca saṃvādam aṅgāriṣṭhasya cobhayoḥ",
    "GE07mbh_12_u:123.011a": "kāmandam ṛṣim āsīnam abhivādya narādhipaḥ",
    "GE07mbh_12_u:123.011c": "aṅgāriṣṭho 'tha papraccha kṛtvā samayaparyayam",
    "GE07mbh_12_u:123.012a": "yaḥ pāpaṃ kurute rājā kāmamohabalātkṛtaḥ",
    "GE07mbh_12_u:123.012c": "pratyāsannasya tasyarṣe kiṃ syāt pāpapraṇāśanam",
    "GE07mbh_12_u:123.013a": "adharmo dharma iti ha yo 'jñānād ācared iha",
    "GE07mbh_12_u:123.013c": "taṃ cāpi prathitaṃ loke kathaṃ rājā nivartayet",
    "GE07mbh_12_u:123.014": "kāmanda uvāca",
    "GE07mbh_12_u:123.014a": "yo dharmārthau samutsṛjya kāmam evānuvartate",
    "GE07mbh_12_u:123.014c": "sa dharmārthaparityāgāt prajñānāśam ihārchati",
    "GE07mbh_12_u:123.015a": "prajñāpraṇāśako mohas tathā dharmārthanāśakaḥ",
    "GE07mbh_12_u:123.015c": "tasmān nāstikatā caiva durācāraś ca jāyate",
    "GE07mbh_12_u:123.016a": "durācārān yadā rājā praduṣṭān na niyacchati",
    "GE07mbh_12_u:123.016c": "tasmād udvijate lokaḥ sarpād veśmagatād iva",
    "GE07mbh_12_u:123.017a": "taṃ prajā nānuvartante brāhmaṇā na ca sādhavaḥ",
    "GE07mbh_12_u:123.017c": "tataḥ saṃkṣayam āpnoti tathā vadhyatvam eti ca",
    "GE07mbh_12_u:123.018a": "apadhvastas tv avamato duḥkhaṃ jīvati jīvitam",
    "GE07mbh_12_u:123.018c": "jīvec ca yad apadhvastas tac chuddhaṃ maraṇaṃ bhavet",
    "GE07mbh_12_u:123.019a": "atraitad āhur ācāryāḥ pāpasya ca nibarhaṇam",
    "GE07mbh_12_u:123.019c": "sevitavyā trayī vidyā satkāro brāhmaṇeṣu ca",
    "GE07mbh_12_u:123.020a": "mahāmanā bhaved dharme vivahec ca mahākule",
    "GE07mbh_12_u:123.020c": "brāhmaṇāṃś cāpi seveta kṣamāyuktān manasvinaḥ",
    "GE07mbh_12_u:123.021a": "japed udakaśīlaḥ syāt sumukho nānyad āsthitaḥ",
    "GE07mbh_12_u:123.021c": "dharmānvitān saṃpraviśed bahiḥ kṛtvaiva duṣkṛtīn",
    "GE07mbh_12_u:123.022a": "prasādayen madhuraya vācāpy atha ca karmaṇā",
    "GE07mbh_12_u:123.022c": "ity asmīti vaden nityaṃ pareṣāṃ kīrtayan guṇān",
    "GE07mbh_12_u:123.023a": "apāpo hy evam ācāraḥ kṣipraṃ bahumato bhavet",
    "GE07mbh_12_u:123.023c": "pāpāny api ca kṛcchrāṇi śamayen nātra saṃśayaḥ",
    "GE07mbh_12_u:123.024a": "guravo 'pi paraṃ dharmaṃ yad brūyus tat tathā kuru",
    "GE07mbh_12_u:123.024c": "gurūṇāṃ hi prasādād dhi śreyaḥ param avāpsyasi",
    "GE07mbh_12_u:124.001": "yudhiṣṭhira uvāca",
    "GE07mbh_12_u:124.001a": "ime janā naraśreṣṭha praśaṃsanti sadā bhuvi",
    "GE07mbh_12_u:124.001c": "dharmasya śīlam evādau tato me saṃśayo mahān",
    "GE07mbh_12_u:124.002a": "yadi tac chakyam asmābhir jñātuṃ dharmabhṛtāṃ vara",
    "GE07mbh_12_u:124.002c": "śrotum icchāmi tat sarvaṃ yathaitad upalabhyate",
    "GE07mbh_12_u:124.003a": "kathaṃ nu prāpyate śīlaṃ śrotum icchāmi bhārata",
    "GE07mbh_12_u:124.003c": "kiṃlakṣaṇaṃ ca tat proktaṃ brūhi me vadatāṃ vara",
    "GE07mbh_12_u:124.004": "bhīṣma uvāca",
    "GE07mbh_12_u:124.004a": "purā duryodhaneneha dhṛtarāṣṭrāya mānada",
    "GE07mbh_12_u:124.004c": "ākhyātaṃ tapyamānena śriyaṃ dṛṣṭvā tathāgatām",
    "GE07mbh_12_u:124.005a": "indraprasthe mahārāja tava sabhrātṛkasya ha",
    "GE07mbh_12_u:124.005c": "sabhāyāṃ cāvahasanaṃ tat sarvaṃ śṛṇu bhārata",
    "GE07mbh_12_u:124.006a": "bhavatas tāṃ sabhāṃ dṛṣṭvā samṛddhiṃ cāpy anuttamām",
    "GE07mbh_12_u:124.006c": "duryodhanas tadāsīnaḥ sarvaṃ pitre nyavedayat",
    "GE07mbh_12_u:124.007a": "śrutvā ca dhṛtarāṣṭro 'pi duryodhanavacas tadā",
    "GE07mbh_12_u:124.007c": "abravīt karṇasahitaṃ duryodhanam idaṃ vacaḥ",
    "GE07mbh_12_u:124.008a": "kimarthaṃ tapyase putra śrotum icchāmi tattvataḥ",
    "GE07mbh_12_u:124.008c": "śrutvā tvām anuneṣyāmi yadi samyag bhaviṣyasi",
    "GE07mbh_12_u:124.009a": "yathā tvaṃ mahad aiśvaryaṃ prāptaḥ parapuraṃjaya",
    "GE07mbh_12_u:124.009c": "kiṃkarā bhrātaraḥ sarve mitrāḥ saṃbandhinas tathā",
    "GE07mbh_12_u:124.010a": "ācchādayasi prāvārān aśnāsi piśitodanam",
    "GE07mbh_12_u:124.010c": "ājāneyā vahanti tvāṃ kasmāc chocasi putraka",
    "GE07mbh_12_u:124.011": "duryodhana uvāca",
    "GE07mbh_12_u:124.011a": "daśa tāni sahasrāṇi snātakānāṃ mahātmanām",
    "GE07mbh_12_u:124.011c": "bhuñjate rukmapātrīṣu yudhiṣṭhiraniveśane",
    "GE07mbh_12_u:124.012a": "dṛṣṭvā ca tāṃ sabhāṃ divyāṃ divyapuṣpaphalānvitām",
    "GE07mbh_12_u:124.012c": "aśvāṃs tittirakalmāṣān ratnāni vividhāni ca",
    "GE07mbh_12_u:124.013a": "dṛṣṭvā tāṃ pāṇḍaveyānām ṛddhim indropamāṃ śubhām",
    "GE07mbh_12_u:124.013c": "amitrāṇāṃ sumahatīm anuśocāmi mānada",
    "GE07mbh_12_u:124.014": "dhṛtarāṣṭra uvāca",
    "GE07mbh_12_u:124.014a": "yadīcchasi śriyaṃ tāta yādṛśīṃ tāṃ yudhiṣṭhire",
    "GE07mbh_12_u:124.014c": "viśiṣṭāṃ vā naravyāghra śīlavān bhava putraka",
    "GE07mbh_12_u:124.015a": "śīlena hi trayo lokāḥ śakyā jetuṃ na saṃśayaḥ",
    "GE07mbh_12_u:124.015c": "na hi kiṃ cid asādhyaṃ vai loke śīlavatāṃ bhavet",
    "GE07mbh_12_u:124.016a": "ekarātreṇa māndhātā tryaheṇa janamejayaḥ",
    "GE07mbh_12_u:124.016c": "saptarātreṇa nābhāgaḥ pṛthivīṃ pratipedivān",
    "GE07mbh_12_u:124.017a": "ete hi pārthivāḥ sarve śīlavanto damānvitāḥ",
    "GE07mbh_12_u:124.017c": "atas teṣāṃ guṇakrītā vasudhā svayam āgamat duryodhana uvāca",
    "GE07mbh_12_u:124.017d-0286_01": "kathaṃ tat prāpyate śīlaṃ śrotum icchāmi bhārata",
    "GE07mbh_12_u:124.017d-0286_02": "yena śīlena saṃprāptāḥ kṣipram ete vasuṃdharām",
    "GE07mbh_12_u:124.018a": "atrāpy udāharantīmam itihāsaṃ purātanam",
    "GE07mbh_12_u:124.018c": "nāradena purā proktaṃ śīlam āśritya bhārata",
    "GE07mbh_12_u:124.019a": "prahrādena hṛtaṃ rājyaṃ mahendrasya mahātmanaḥ",
    "GE07mbh_12_u:124.019c": "śīlam āśritya daityena trailokyaṃ ca vaśīkṛtam",
    "GE07mbh_12_u:124.020a": "tato bṛhaspatiṃ śakraḥ prāñjaliḥ samupasthitaḥ",
    "GE07mbh_12_u:124.020c": "uvāca ca mahāprājñaḥ śreya icchāmi veditum",
    "GE07mbh_12_u:124.021a": "tato bṛhaspatis tasmai jñānaṃ naiḥśreyasaṃ param",
    "GE07mbh_12_u:124.021c": "kathayām āsa bhagavān devendrāya kurūdvaha",
    "GE07mbh_12_u:124.022a": "etāvac chreya ity eva bṛhaspatir abhāṣata",
    "GE07mbh_12_u:124.022c": "indras tu bhūyaḥ papraccha kva viśeṣo bhaved iti",
    "GE07mbh_12_u:124.023": "bṛhaspatir uvāca",
    "GE07mbh_12_u:124.023a": "viśeṣo 'sti mahāṃs tāta bhārgavasya mahātmanaḥ",
    "GE07mbh_12_u:124.023c": "tatrāgamaya bhadraṃ te bhūya eva puraṃdara",
    "GE07mbh_12_u:124.024": "dhṛtarāṣṭra uvāca",
    "GE07mbh_12_u:124.024a": "ātmanas tu tataḥ śreyo bhārgavāt sumahāyaśāḥ",
    "GE07mbh_12_u:124.024c": "jñānam āgamayat prītyā punaḥ sa paramadyutiḥ",
    "GE07mbh_12_u:124.025a": "tenāpi samanujñāto bhārgaveṇa mahātmanā",
    "GE07mbh_12_u:124.025c": "śreyo 'stīti punar bhūyaḥ śukram āha śatakratuḥ",
    "GE07mbh_12_u:124.026a": "bhārgavas tv āha dharmajñaḥ prahrādasya mahātmanaḥ",
    "GE07mbh_12_u:124.026c": "jñānam asti viśeṣeṇa tato hṛṣṭaś ca so 'bhavat",
    "GE07mbh_12_u:124.027a": "sa tato brāhmaṇo bhūtvā prahrādaṃ pākaśāsanaḥ",
    "GE07mbh_12_u:124.027c": "sṛtvā provāca medhāvī śreya icchāmi veditum",
    "GE07mbh_12_u:124.028a": "prahrādas tv abravīd vipraṃ kṣaṇo nāsti dvijarṣabha",
    "GE07mbh_12_u:124.028c": "trailokyarājye saktasya tato nopadiśāmi te",
    "GE07mbh_12_u:124.029a": "brāhmaṇas tv abravīd vākyaṃ kasmin kāle kṣaṇo bhavet",
    "GE07mbh_12_u:124.029c": "tatopadiṣṭam icchāmi yad yat kāryāntaraṃ bhavet",
    "GE07mbh_12_u:124.030a": "tataḥ prīto 'bhavad rājā prahrādo brahmavādine",
    "GE07mbh_12_u:124.030c": "tathety uktvā śubhe kāle jñānatattvaṃ dadau tadā",
    "GE07mbh_12_u:124.031a": "brāhmaṇo 'pi yathānyāyaṃ guruvṛttim anuttamām",
    "GE07mbh_12_u:124.031c": "cakāra sarvabhāvena yadvat sa manasecchati",
    "GE07mbh_12_u:124.032a": "pṛṣṭaś ca tena bahuśaḥ prāptaṃ katham ariṃdama",
    "GE07mbh_12_u:124.032c": "trailokyarājyaṃ dharmajña kāraṇaṃ tad bravīhi me",
    "GE07mbh_12_u:124.032d-0287_01": "prahlādo 'pi mahārāja brāhmaṇaṃ vākyam abravīt",
    "GE07mbh_12_u:124.033": "prahrāda uvāca",
    "GE07mbh_12_u:124.033a": "nāsūyāmi dvijaśreṣṭha rājāsmīti kadā cana",
    "GE07mbh_12_u:124.033c": "kavyāni vadatāṃ tāta saṃyacchāmi vahāmi ca",
    "GE07mbh_12_u:124.034a": "te visrabdhāḥ prabhāṣante saṃyacchanti ca māṃ sadā",
    "GE07mbh_12_u:124.034c": "te mā kavyapade saktaṃ śuśrūṣum anasūyakam",
    "GE07mbh_12_u:124.035a": "dharmātmānaṃ jitakrodhaṃ saṃyataṃ saṃyatendriyam",
    "GE07mbh_12_u:124.035c": "samācinvanti śāstāraḥ kṣaudraṃ madhv iva makṣikāḥ",
    "GE07mbh_12_u:124.036a": "so 'haṃ vāgagrapiṣṭānāṃ rasānām avalehitā",
    "GE07mbh_12_u:124.036c": "svajātyān adhitiṣṭhāmi nakṣatrāṇīva candramāḥ",
    "GE07mbh_12_u:124.037a": "etat pṛthivyām amṛtam etac cakṣur anuttamam",
    "GE07mbh_12_u:124.037c": "yad brāhmaṇamukhe kavyam etac chrutvā pravartate",
    "GE07mbh_12_u:124.038": "dhṛtarāṣṭra uvāca",
    "GE07mbh_12_u:124.038a": "etāvac chreya ity āha prahrādo brahmavādinam",
    "GE07mbh_12_u:124.038c": "śuśrūṣitas tena tadā daityendro vākyam abravīt",
    "GE07mbh_12_u:124.039a": "yathāvad guruvṛttyā te prīto 'smi dvijasattama",
    "GE07mbh_12_u:124.039c": "varaṃ vṛṇīṣva bhadraṃ te pradātāsmi na saṃśayaḥ",
    "GE07mbh_12_u:124.040a": "kṛtam ity eva daityendram uvāca sa ca vai dvijaḥ",
    "GE07mbh_12_u:124.040c": "prahrādas tv abravīt prīto gṛhyatāṃ vara ity uta",
    "GE07mbh_12_u:124.041": "brāhmaṇa uvāca",
    "GE07mbh_12_u:124.041a": "yadi rājan prasannas tvaṃ mama cecchasi ced dhitam",
    "GE07mbh_12_u:124.041c": "bhavataḥ śīlam icchāmi prāptum eṣa varo mama",
    "GE07mbh_12_u:124.042": "dhṛtarāṣṭra uvāca",
    "GE07mbh_12_u:124.042a": "tataḥ prītaś ca daityendro bhayaṃ cāsyābhavan",
    "GE07mbh_12_u:124.042c": "vare pradiṣṭe vipreṇa nālpatejāyam ity uta",
    "GE07mbh_12_u:124.043a": "evam astv iti taṃ prāha prahrādo vismitas tadā",
    "GE07mbh_12_u:124.043c": "upākṛtya tu viprāya varaṃ duḥkhānvito 'bhavat",
    "GE07mbh_12_u:124.044a": "datte vare gate vipre cintāsīn mahatī tataḥ",
    "GE07mbh_12_u:124.044c": "prahrādasya mahārāja niścayaṃ na ca jagmivān",
    "GE07mbh_12_u:124.045a": "tasya cintayatas tāta chāyābhūtaṃ mahādyute",
    "GE07mbh_12_u:124.045c": "tejo vigrahavat tāta śarīram ajahāt tadā",
    "GE07mbh_12_u:124.046a": "tam apṛcchan mahākāyaṃ prahrādaḥ ko bhavān iti",
    "GE07mbh_12_u:124.046c": "pratyāha nanu śīlo 'smi tyakto gacchāmy ahaṃ tvayā",
    "GE07mbh_12_u:124.047a": "tasmin dvijavare rājan vatsyāmy aham aninditam",
    "GE07mbh_12_u:124.047c": "yo 'sau śiṣyatvam āgamya tvayi nityaṃ samāhitaḥ",
    "GE07mbh_12_u:124.047e": "ity uktvāntarhitaṃ tad vai śakraṃ cānvaviśat prabho",
    "GE07mbh_12_u:124.048a": "tasmiṃs tejasi yāte tu tādṛgrūpas tato 'paraḥ",
    "GE07mbh_12_u:124.048c": "śarīrān niḥsṛtas tasya ko bhavān iti cābravīt",
    "GE07mbh_12_u:124.049a": "dharmaṃ prahrāda māṃ viddhi yatrāsau dvijasattamaḥ",
    "GE07mbh_12_u:124.049c": "tatra yāsyāmi daityendra yataḥ śīlaṃ tato hy aham",
    "GE07mbh_12_u:124.050a": "tato 'paro mahārāja prajvalann iva tejasā",
    "GE07mbh_12_u:124.050c": "śarīrān niḥsṛtas tasya prahrādasya mahātmanaḥ",
    "GE07mbh_12_u:124.051a": "ko bhavān iti pṛṣṭaś ca tam āha sa mahādyutiḥ",
    "GE07mbh_12_u:124.051c": "satyam asmy asurendrāgrya yāsye 'haṃ dharmam anv iha",
    "GE07mbh_12_u:124.052a": "tasminn anugate dharmaṃ puruṣe puruṣo 'paraḥ",
    "GE07mbh_12_u:124.052c": "niścakrāma tatas tasmāt pṛṣṭaś cāha mahātmanā",
    "GE07mbh_12_u:124.052e": "vṛttaṃ prahrāda māṃ viddhi yataḥ satyaṃ tato hy aham",
    "GE07mbh_12_u:124.053a": "tasmin gate mahāśvetaḥ śarīrāt tasya niryayau",
    "GE07mbh_12_u:124.053c": "pṛṣṭaś cāha balaṃ viddhi yato vṛttam ahaṃ tataḥ",
    "GE07mbh_12_u:124.053e": "ity uktvā ca yayau tatra yato vṛttaṃ narādhipa",
    "GE07mbh_12_u:124.054a": "tataḥ prabhāmayī devī śarīrāt tasya niryayau",
    "GE07mbh_12_u:124.054c": "tām apṛcchat sa daityendraḥ sā śrīr ity evam abravīt",
    "GE07mbh_12_u:124.055a": "uṣitāsmi sukhaṃ vīra tvayi satyaparākrame",
    "GE07mbh_12_u:124.055c": "tvayā tyaktā gamiṣyāmi balaṃ yatra tato hy aham",
    "GE07mbh_12_u:124.056a": "tato bhayaṃ prādurāsīt prahrādasya mahātmanaḥ",
    "GE07mbh_12_u:124.056c": "apṛcchata ca tāṃ bhūyaḥ kva yāsi kamalālaye",
    "GE07mbh_12_u:124.057a": "tvaṃ hi satyavratā devī lokasya parameśvarī",
    "GE07mbh_12_u:124.057c": "kaś cāsau brāhmaṇaśreṣṭhas tattvam icchāmi veditum",
    "GE07mbh_12_u:124.058": "śrīr uvāca",
    "GE07mbh_12_u:124.058a": "sa śakro brahmacārī ca yas tvayā copaśikṣitaḥ",
    "GE07mbh_12_u:124.058c": "trailokye te yad aiśvaryaṃ tat tenāpahṛtaṃ prabho",
    "GE07mbh_12_u:124.059a": "śīlena hi tvayā lokāḥ sarve dharmajña nirjitāḥ",
    "GE07mbh_12_u:124.059c": "tad vijñāya mahendreṇa tava śīlaṃ hṛtaṃ prabho",
    "GE07mbh_12_u:124.060a": "dharmaḥ satyaṃ tathā vṛttaṃ balaṃ caiva tathā hy aham",
    "GE07mbh_12_u:124.060c": "śīlamūlā mahāprājña sadā nāsty atra saṃśayaḥ",
    "GE07mbh_12_u:124.061": "bhīṣma uvāca",
    "GE07mbh_12_u:124.061a": "evam uktvā gatā tu śrīs te ca sarve yudhiṣṭhira",
    "GE07mbh_12_u:124.061c": "duryodhanas tu pitaraṃ bhūya evābravīd idam",
    "GE07mbh_12_u:124.062a": "śīlasya tattvam icchāmi vettuṃ kauravanandana",
    "GE07mbh_12_u:124.062c": "prāpyate ca yathā śīlaṃ tam upāyaṃ vadasva me",
    "GE07mbh_12_u:124.063": "dhṛtarāṣṭra uvāca",
    "GE07mbh_12_u:124.063a": "sopāyaṃ pūrvam uddiṣṭaṃ prahrādena mahātmanā",
    "GE07mbh_12_u:124.063c": "saṃkṣepatas tu śīlasya śṛṇu prāptiṃ narādhipa",
    "GE07mbh_12_u:124.064a": "adrohaḥ sarvabhūteṣu karmaṇā manasā girā",
    "GE07mbh_12_u:124.064c": "anugrahaś ca dānaṃ ca śīlam etat praśasyate",
    "GE07mbh_12_u:124.065a": "yad anyeṣāṃ hitaṃ na syād ātmanaḥ karma pauruṣam",
    "GE07mbh_12_u:124.065c": "apatrapeta vā yena na tat kuryāt kathaṃ cana",
    "GE07mbh_12_u:124.066a": "tat tu karma tathā kuryād yena ślāgheta saṃsadi",
    "GE07mbh_12_u:124.066c": "etac chīlaṃ samāsena kathitaṃ kurusattama",
    "GE07mbh_12_u:124.067a": "yady apy aśīlā nṛpate prāpnuvanti kva cic chriyam",
    "GE07mbh_12_u:124.067c": "na bhuñjate ciraṃ tāta samūlāś ca patanti te",
    "GE07mbh_12_u:124.068a": "etad viditvā tattvena śīlavān bhava putraka",
    "GE07mbh_12_u:124.068c": "yadīcchasi śriyaṃ tāta suviśiṣṭāṃ yudhiṣṭhirāt",
    "GE07mbh_12_u:124.068d-0288_01": "jitā sabhā śāstravatā samāsā[? -masyā] gomatā jitā",
    "GE07mbh_12_u:124.068d-0288_02": "adhvā jito yānavatā sarvaṃ śīlavatā jitam",
    "GE07mbh_12_u:124.068d-0289_01": "adhikāṃ vāpi rājendra tatas tvaṃ śīlavān bhava",
    "GE07mbh_12_u:124.069": "bhīṣma uvāca",
    "GE07mbh_12_u:124.069a": "etat kathitavān putre dhṛtarāṣṭro narādhipa",
    "GE07mbh_12_u:124.069c": "etat kuruṣva kaunteya tataḥ prāpsyasi tat phalam",
    "GE07mbh_12_u:125.001": "yudhiṣṭhira uvāca",
    "GE07mbh_12_u:125.001a": "śīlaṃ pradhānaṃ puruṣe kathitaṃ te pitāmaha",
    "GE07mbh_12_u:125.001c": "katham āśā samutpannā yā ca sā tad vadasva me",
    "GE07mbh_12_u:125.002a": "saṃśayo me mahān eṣa samutpannaḥ pitāmaha",
    "GE07mbh_12_u:125.002c": "chettā ca tasya nānyo 'sti tvattaḥ parapuraṃjaya",
    "GE07mbh_12_u:125.003a": "pitāmahāśā mahatī mamāsīd dhi suyodhane",
    "GE07mbh_12_u:125.003c": "prāpte yuddhe tu yad yuktaṃ tat kartāyam iti prabho",
    "GE07mbh_12_u:125.004a": "sarvasyāśā sumahatī puruṣasyopajāyate",
    "GE07mbh_12_u:125.004c": "tasyāṃ vihanyamānāyāṃ duḥkho mṛtyur asaṃśayam",
    "GE07mbh_12_u:125.005a": "so 'haṃ hatāśo durbuddhiḥ kṛtas tena durātmanā",
    "GE07mbh_12_u:125.005c": "dhārtarāṣṭreṇa rājendra paśya mandātmatāṃ mama",
    "GE07mbh_12_u:125.006a": "āśāṃ mahattarāṃ manye parvatād api sadrumāt",
    "GE07mbh_12_u:125.006c": "ākāśād api vā rājann aprameyaiva vā punaḥ",
    "GE07mbh_12_u:125.007a": "eṣā caiva kuruśreṣṭha durvicintyā sudurlabhā",
    "GE07mbh_12_u:125.007c": "durlabhatvāc ca paśyāmi kim anyad durlabhaṃ tataḥ",
    "GE07mbh_12_u:125.008": "bhīṣma uvāca",
    "GE07mbh_12_u:125.008a": "atra te vartayiṣyāmi yudhiṣṭhira nibodha tat",
    "GE07mbh_12_u:125.008c": "itihāsaṃ sumitrasya nirvṛttam ṛṣabhasya ca",
    "GE07mbh_12_u:125.009a": "sumitro nāma rājarṣir haihayo mṛgayāṃ gataḥ",
    "GE07mbh_12_u:125.009c": "sasāra sa mṛgaṃ viddhvā bāṇena nataparvaṇā",
    "GE07mbh_12_u:125.010a": "sa mṛgo bāṇam ādāya yayāv amitavikramaḥ",
    "GE07mbh_12_u:125.010c": "sa ca rājā balī tūrṇaṃ sasāra mṛgam antikāt",
    "GE07mbh_12_u:125.011a": "tato nimnaṃ sthalaṃ caiva sa mṛgo 'dravad āśugaḥ",
    "GE07mbh_12_u:125.011c": "muhūrtam eva rājendra samena sa pathāgamat",
    "GE07mbh_12_u:125.012a": "tataḥ sa rājā tāruṇyād aurasena balena ca",
    "GE07mbh_12_u:125.012c": "sasāra bāṇāsanabhṛt sakhaḍgo haṃsavat tadā",
    "GE07mbh_12_u:125.013a": "tīrtvā nadān nadīś caiva palvalāni vanāni ca",
    "GE07mbh_12_u:125.013c": "atikramyābhyatikramya sasāraiva vane caran",
    "GE07mbh_12_u:125.014a": "sa tu kāmān mṛgo rājann āsādyāsādya taṃ nṛpam",
    "GE07mbh_12_u:125.014c": "punar abhyeti javano javena mahatā tataḥ",
    "GE07mbh_12_u:125.015a": "sa tasya bāṇair bahubhiḥ samabhyasto vanecaraḥ",
    "GE07mbh_12_u:125.015c": "prakrīḍann iva rājendra punar abhyeti cāntikam",
    "GE07mbh_12_u:125.016a": "punaś ca javam āsthāya javano mṛgayūthapaḥ",
    "GE07mbh_12_u:125.016c": "atītyātītya rājendra punar abhyeti cāntikam",
    "GE07mbh_12_u:125.017a": "tasya marmacchidaṃ ghoraṃ sumitro 'mitrakarśanaḥ",
    "GE07mbh_12_u:125.017c": "samādāya śaraśreṣṭhaṃ kārmukān niravāsṛjat",
    "GE07mbh_12_u:125.018a": "tato gavyūtimātreṇa mṛgayūthapayūthapaḥ",
    "GE07mbh_12_u:125.018c": "tasya bāṇapathaṃ tyaktvā tasthivān prahasann iva",
    "GE07mbh_12_u:125.019a": "tasmin nipatite bāṇe bhūmau prajvalite tataḥ",
    "GE07mbh_12_u:125.019c": "praviveśa mahāraṇyaṃ mṛgo rājāpy athādravat",
    "GE07mbh_12_u:125.020a": "praviśya tu mahāraṇyaṃ tāpasānām athāśramam",
    "GE07mbh_12_u:125.020c": "āsasāda tato rājā śrāntaś copāviśat punaḥ",
    "GE07mbh_12_u:125.021a": "taṃ kārmukadharaṃ dṛṣṭvā śramārtaṃ kṣudhitaṃ tadā",
    "GE07mbh_12_u:125.021c": "sametya ṛṣayas tasmin pūjāṃ cakrur yathāvidhi",
    "GE07mbh_12_u:125.021d-0290_01": "sa pūjām ṛṣibhir dattāṃ pratigṛhya narādhipaḥ",
    "GE07mbh_12_u:125.021d-0290_02": "apṛcchat tāpasān sarvāṃs tapaso vṛddhim uttamām",
    "GE07mbh_12_u:125.021d-0290_03": "te tasya rājño vacanaṃ pratigṛhya tapodhanāḥ",
    "GE07mbh_12_u:125.022a": "ṛṣayo rājaśārdūlam apṛcchan svaṃ prayojanam",
    "GE07mbh_12_u:125.022c": "kena bhadramukhārthena saṃprāpto 'si tapovanam",
    "GE07mbh_12_u:125.023a": "padātir baddhanistriṃśo dhanvī bāṇī nareśvara",
    "GE07mbh_12_u:125.023c": "etad icchāma vijñātuṃ kutaḥ prāpto 'si mānada",
    "GE07mbh_12_u:125.023e": "kasmin kule hi jātas tvaṃ kiṃnāmāsi bravīhi naḥ",
    "GE07mbh_12_u:125.024a": "tataḥ sa rājā sarvebhyo dvijebhyaḥ puruṣarṣabha",
    "GE07mbh_12_u:125.024c": "ācakhyau tad yathānyāyaṃ paricaryāṃ ca bhārata",
    "GE07mbh_12_u:125.025a": "haihayānāṃ kule jātaḥ sumitro mitranandanaḥ",
    "GE07mbh_12_u:125.025c": "carāmi mṛgayūthāni nighnan bāṇaiḥ sahasraśaḥ",
    "GE07mbh_12_u:125.025e": "balena mahatā guptaḥ sāmātyaḥ sāvarodhanaḥ",
    "GE07mbh_12_u:125.026a": "mṛgas tu viddho bāṇena mayā sarati śalyavān",
    "GE07mbh_12_u:125.026c": "taṃ dravantam anu prāpto vanam etad yadṛcchayā",
    "GE07mbh_12_u:125.026e": "bhavatsakāśe naṣṭaśrīr hatāśaḥ śramakarśitaḥ",
    "GE07mbh_12_u:125.027a": "kiṃ nu duḥkham ato 'nyad vai yad ahaṃ śramakarśitaḥ",
    "GE07mbh_12_u:125.027c": "bhavatām āśramaṃ prāpto hatāśo naṣṭalakṣaṇaḥ",
    "GE07mbh_12_u:125.028a": "na rājalakṣaṇatyāgo na purasya tapodhanāḥ",
    "GE07mbh_12_u:125.028c": "duḥkhaṃ karoti tat tīvraṃ yathāśā vihatā mama",
    "GE07mbh_12_u:125.029a": "himavān vā mahāśailaḥ samudro vā mahodadhiḥ",
    "GE07mbh_12_u:125.029c": "mahattvān nānvapadyetāṃ rodasyor antaraṃ yathā",
    "GE07mbh_12_u:125.029e": "āśāyās tapasi śreṣṭhās tathā nāntam ahaṃ gataḥ",
    "GE07mbh_12_u:125.030a": "bhavatāṃ viditaṃ sarvaṃ sarvajñā hi tapodhanāḥ",
    "GE07mbh_12_u:125.030c": "bhavantaḥ sumahābhāgās tasmāt prakṣyāmi saṃśayam",
    "GE07mbh_12_u:125.031a": "āśāvān puruṣo yaḥ syād antarikṣam athāpi vā",
    "GE07mbh_12_u:125.031c": "kiṃ nu jyāyastaraṃ loke mahattvāt pratibhāti vaḥ",
    "GE07mbh_12_u:125.031e": "etad icchāmi tattvena śrotuṃ kim iha durlabham",
    "GE07mbh_12_u:125.032a": "yadi guhyaṃ taponityā na vo brūteha māciram",
    "GE07mbh_12_u:125.032c": "na hi guhyam ataḥ śrotum icchāmi dvijapuṃgavāḥ",
    "GE07mbh_12_u:125.033a": "bhavattapovighāto vā yena syād virame tataḥ",
    "GE07mbh_12_u:125.033c": "yadi vāsti kathāyogo yo 'yaṃ praśno mayeritaḥ",
    "GE07mbh_12_u:125.034a": "etat kāraṇasāmagryaṃ śrotum icchāmi tattvataḥ",
    "GE07mbh_12_u:125.034c": "bhavanto hi taponityā brūyur etat samāhitāḥ",
    "GE07mbh_12_u:126.001": "bhīṣma uvāca",
    "GE07mbh_12_u:126.001a": "tatas teṣāṃ samastānām ṛṣīṇām ṛṣisattamaḥ",
    "GE07mbh_12_u:126.001c": "ṛṣabho nāma viprarṣiḥ smayann iva tato 'bravīt",
    "GE07mbh_12_u:126.002a": "purāhaṃ rājaśārdūla tīrthāny anucaran prabho",
    "GE07mbh_12_u:126.002c": "samāsāditavān divyaṃ",
    "GE07mbh_12_u:126.003a": "yatra sā badarī ramyā hrado vaihāyasas tathā",
    "GE07mbh_12_u:126.003c": "yatra cāśvaśirā rājan vedān paṭhati śāśvatān",
    "GE07mbh_12_u:126.004a": "tasmin sarasi kṛtvāhaṃ vidhivat tarpaṇaṃ purā",
    "GE07mbh_12_u:126.004c": "pitṝṇāṃ devatānāṃ ca tato ''śramam iyāṃ tadā",
    "GE07mbh_12_u:126.005a": "remāte yatra tau nityaṃ naranārāyaṇāv ṛṣī",
    "GE07mbh_12_u:126.005c": "adūrād āśramaṃ kaṃ cid vāsārtham agamaṃ tataḥ",
    "GE07mbh_12_u:126.006a": "tataś cīrājinadharaṃ kṛśam uccam atīva ca",
    "GE07mbh_12_u:126.006c": "adrākṣam ṛṣim āyāntaṃ tanuṃ nāma taponidhim",
    "GE07mbh_12_u:126.007a": "anyair narair mahābāho vapuṣāṣṭaguṇānvitam",
    "GE07mbh_12_u:126.007c": "kṛśatā cāpi rājarṣe na dṛṣṭā tādṛśī kva cit",
    "GE07mbh_12_u:126.008a": "śarīram api rājendra tasya kāniṣṭhikāsamam",
    "GE07mbh_12_u:126.008c": "grīvā bāhū tathā pādau keśāś cādbhutadarśanāḥ",
    "GE07mbh_12_u:126.009a": "śiraḥ kāyānurūpaṃ ca karṇau netre tathaiva ca",
    "GE07mbh_12_u:126.009c": "tasya vāk caiva ceṣṭā ca sāmānye rājasattama",
    "GE07mbh_12_u:126.010a": "dṛṣṭvāhaṃ taṃ kṛśaṃ vipraṃ bhītaḥ paramadurmanāḥ",
    "GE07mbh_12_u:126.010c": "pādau tasyābhivādyātha sthitaḥ prāñjalir agrataḥ",
    "GE07mbh_12_u:126.011a": "nivedya nāma gotraṃ ca pitaraṃ ca nararṣabha",
    "GE07mbh_12_u:126.011c": "pradiṣṭe cāsane tena śanair aham upāviśam",
    "GE07mbh_12_u:126.012a": "tataḥ sa kathayām āsa kathā dharmārthasaṃhitāḥ",
    "GE07mbh_12_u:126.012c": "ṛṣimadhye mahārāja tatra dharmabhṛtāṃ varaḥ",
    "GE07mbh_12_u:126.013a": "tasmiṃs tu kathayaty eva rājā rājīvalocanaḥ",
    "GE07mbh_12_u:126.013c": "upāyāj javanair aśvaiḥ sabalaḥ sāvarodhanaḥ",
    "GE07mbh_12_u:126.014a": "smaran putram araṇye vai naṣṭaṃ paramadurmanāḥ",
    "GE07mbh_12_u:126.014c": "bhūridyumnapitā dhīmān raghuśreṣṭho mahāyaśāḥ",
    "GE07mbh_12_u:126.015a": "iha drakṣyāmi taṃ putraṃ drakṣyāmīheti pārthivaḥ",
    "GE07mbh_12_u:126.015c": "evam āśākṛto rājaṃś caran vanam idaṃ purā",
    "GE07mbh_12_u:126.016a": "durlabhaḥ sa mayā draṣṭuṃ nūnaṃ paramadhārmikaḥ",
    "GE07mbh_12_u:126.016c": "ekaḥ putro mahāraṇye naṣṭa ity asakṛt tadā",
    "GE07mbh_12_u:126.017a": "durlabhaḥ sa mayā draṣṭum āśā ca mahatī mama",
    "GE07mbh_12_u:126.017c": "tayā parītagātro 'haṃ mumūrṣur nātra saṃśayaḥ",
    "GE07mbh_12_u:126.018a": "etac chrutvā sa bhagavāṃs tanur munivarottamaḥ",
    "GE07mbh_12_u:126.018c": "avākśirā dhyānaparo muhūrtam iva tasthivān",
    "GE07mbh_12_u:126.019a": "tam anudhyāntam ālakṣya rājā paramadurmanāḥ",
    "GE07mbh_12_u:126.019c": "uvāca vākyaṃ dīnātmā mandaṃ mandam ivāsakṛt",
    "GE07mbh_12_u:126.020a": "durlabhaṃ kiṃ nu viprarṣe āśāyāś caiva kiṃ bhavet",
    "GE07mbh_12_u:126.020c": "bravītu bhagavān etad yadi guhyaṃ na tan mayi",
    "GE07mbh_12_u:126.021a": "maharṣir bhagavāṃs tena pūrvam āsīd vimānitaḥ",
    "GE07mbh_12_u:126.021c": "bāliśāṃ buddhim āsthāya mandabhāgyatayātmanaḥ",
    "GE07mbh_12_u:126.022a": "arthayan kalaśaṃ rājan kāñcanaṃ valkalāni ca",
    "GE07mbh_12_u:126.022b-0291_01": "avajñāpūrvakenāpi na saṃpāditavāṃs tataḥ",
    "GE07mbh_12_u:126.022c": "nirviṇṇaḥ sa tu viprarṣir nirāśaḥ samapadyata",
    "GE07mbh_12_u:126.023a": "evam uktvābhivādyātha tam ṛṣiṃ lokapūjitam",
    "GE07mbh_12_u:126.023c": "śrānto nyaṣīdad dharmātmā yathā tvaṃ narasattama",
    "GE07mbh_12_u:126.024a": "arghyaṃ tataḥ samānīya pādyaṃ caiva mahān ṛṣiḥ",
    "GE07mbh_12_u:126.024c": "āraṇyakena vidhinā rājñe sarvaṃ nyavedayat",
    "GE07mbh_12_u:126.025a": "tatas te munayaḥ sarve parivārya nararṣabham",
    "GE07mbh_12_u:126.025c": "upāviśan puraskṛtya saptarṣaya iva dhruvam",
    "GE07mbh_12_u:126.026a": "apṛcchaṃś caiva te tatra rājānam aparājitam",
    "GE07mbh_12_u:126.026c": "prayojanam idaṃ sarvam āśramasya praveśanam rājovāca",
    "GE07mbh_12_u:126.027a": "vīradyumna iti khyāto rājāhaṃ dikṣu viśrutaḥ",
    "GE07mbh_12_u:126.027c": "bhūridyumnaṃ sutaṃ naṣṭam anveṣṭuṃ vanam āgataḥ",
    "GE07mbh_12_u:126.028a": "ekaputraḥ sa viprāgrya bāla eva ca so 'nagha",
    "GE07mbh_12_u:126.028c": "na dṛśyate vane cāsmiṃs tam anveṣṭuṃ carāmy aham",
    "GE07mbh_12_u:126.029": "ṛṣabha uvāca",
    "GE07mbh_12_u:126.029a": "evam ukte tu vacane rājñā munir adhomukhaḥ",
    "GE07mbh_12_u:126.029c": "tūṣṇīm evābhavat tatra na ca pratyuktavān nṛpam",
    "GE07mbh_12_u:126.030a": "sa hi tena purā vipro rājñā nātyarthamānitaḥ",
    "GE07mbh_12_u:126.030c": "āśākṛśaṃ ca rājendra tapo dīrghaṃ samāsthitaḥ",
    "GE07mbh_12_u:126.031a": "pratigraham ahaṃ rājñāṃ na kariṣye kathaṃ cana",
    "GE07mbh_12_u:126.031c": "anyeṣāṃ caiva varṇānām iti kṛtvā dhiyaṃ tadā",
    "GE07mbh_12_u:126.032a": "āśā hi puruṣaṃ bālaṃ lālāpayati tasthuṣī",
    "GE07mbh_12_u:126.032c": "tām ahaṃ vyapaneṣyāmi iti kṛtvā vyavasthitaḥ",
    "GE07mbh_12_u:126.032d-0292_01": "vīradyumnas tu taṃ bhūyaḥ papraccha munisattamam rājovāca",
    "GE07mbh_12_u:126.033a": "āśāyāḥ kiṃ kṛśatvaṃ ca kiṃ ceha bhuvi durlabham",
    "GE07mbh_12_u:126.033c": "bravītu bhagavān etat tvaṃ hi dharmārthadarśivān",
    "GE07mbh_12_u:126.034": "ṛṣabha uvāca",
    "GE07mbh_12_u:126.034a": "tataḥ saṃsmṛtya tat sarvaṃ smārayiṣyann ivābravīt",
    "GE07mbh_12_u:126.034c": "rājānaṃ bhagavān vipras tataḥ kṛśatanus tanuḥ",
    "GE07mbh_12_u:126.035a": "kṛśatve na samaṃ rājann āśāyā vidyate nṛpa",
    "GE07mbh_12_u:126.035c": "tasyā vai durlabhatvāt tu prārthitāḥ pārthivā mayā rājovāca",
    "GE07mbh_12_u:126.036a": "kṛśākṛśe mayā brahman gṛhīte vacanāt tava",
    "GE07mbh_12_u:126.036c": "durlabhatvaṃ ca tasyaiva vedavākyam iva dvija",
    "GE07mbh_12_u:126.037a": "saṃśayas tu mahāprājña saṃjāto hṛdaye mama",
    "GE07mbh_12_u:126.037c": "tan me sattama tattvena vaktum arhasi pṛcchataḥ",
    "GE07mbh_12_u:126.038a": "tvattaḥ kṛśataraṃ kiṃ nu bravītu bhagavān idam",
    "GE07mbh_12_u:126.038c": "yadi guhyaṃ na te vipra loke 'smin kiṃ nu durlabham",
    "GE07mbh_12_u:126.039": "kṛśatanur uvāca",
    "GE07mbh_12_u:126.039a": "durlabho 'py atha vā nāsti yo 'rthī dhṛtim ivāpnuyāt",
    "GE07mbh_12_u:126.039c": "sudurlabhataras tāta yo 'rthinaṃ nāvamanyate",
    "GE07mbh_12_u:126.040a": "saṃśrutya nopakriyate paraṃ śaktyā yathārhataḥ",
    "GE07mbh_12_u:126.040c": "saktā yā sarvabhūteṣu sāśā kṛśatarī mayā",
    "GE07mbh_12_u:126.040d-0293_01": "kṛtaghneṣu ca yā saktā nṛśaṃseṣv alaseṣu ca",
    "GE07mbh_12_u:126.040d-0293_02": "apakāriṣu yā saktā sāśā kṛśatarī mayā",
    "GE07mbh_12_u:126.041a": "ekaputraḥ pitā putre naṣṭe vā proṣite tathā",
    "GE07mbh_12_u:126.041c": "pravṛttiṃ yo na jānāti sāśā kṛśatarī mayā",
    "GE07mbh_12_u:126.042a": "prasave caiva nārīṇāṃ vṛddhānāṃ putrakāritā",
    "GE07mbh_12_u:126.042c": "tathā narendra dhaninām āśā kṛśatarī mayā",
    "GE07mbh_12_u:126.042d-0294_01": "pradānakāṅkṣiṇīnāṃ ca kanyānāṃ vayasi sthite",
    "GE07mbh_12_u:126.042d-0294_02": "śrutvā kathās tathāyuktāḥ sāśā kṛśatarī mayā",
    "GE07mbh_12_u:126.043": "ṛṣabha uvāca",
    "GE07mbh_12_u:126.043a": "etac chrutvā tato rājan sa rājā sāvarodhanaḥ",
    "GE07mbh_12_u:126.043c": "saṃspṛśya pādau śirasā nipapāta dvijarṣabhe rājovāca",
    "GE07mbh_12_u:126.044a": "prasādaye tvā bhagavan putreṇecchāmi saṃgatim",
    "GE07mbh_12_u:126.044b-0295_01": "yad etad uktaṃ bhavatā saṃprati dvijasattama",
    "GE07mbh_12_u:126.044c": "vṛṇīṣva ca varaṃ vipra yam icchasi yathāvidhi",
    "GE07mbh_12_u:126.045": "ṛṣabha uvāca",
    "GE07mbh_12_u:126.045a": "abravīc ca hi taṃ vākyaṃ rājā rājīvalocanaḥ",
    "GE07mbh_12_u:126.045c": "satyam etad yathā vipra tvayoktaṃ nāsty ato mṛṣā",
    "GE07mbh_12_u:126.046a": "tataḥ prahasya bhagavāṃs tanur dharmabhṛtāṃ varaḥ",
    "GE07mbh_12_u:126.046c": "putram asyānayat kṣipraṃ tapasā ca śrutena ca",
    "GE07mbh_12_u:126.047a": "taṃ samānāyya putraṃ tu tadopālabhya pārthivam",
    "GE07mbh_12_u:126.047c": "ātmānaṃ darśayām āsa dharmaṃ dharmabhṛtāṃ varaḥ",
    "GE07mbh_12_u:126.048a": "saṃdarśayitvā cātmānaṃ divyam adbhutadarśanam",
    "GE07mbh_12_u:126.048c": "vipāpmā vigatakrodhaś cacāra vanam antikāt",
    "GE07mbh_12_u:126.049a": "etad dṛṣṭaṃ mayā rājaṃs tataś ca vacanaṃ śrutam",
    "GE07mbh_12_u:126.049c": "āśām apanayasvāśu tataḥ kṛśatarīm imām",
    "GE07mbh_12_u:126.050": "bhīṣma uvāca",
    "GE07mbh_12_u:126.050a": "sa tatrokto mahārāja ṛṣabheṇa mahātmanā",
    "GE07mbh_12_u:126.050c": "sumitro 'panayat kṣipram āśāṃ kṛśatarīṃ tadā",
    "GE07mbh_12_u:126.051a": "evaṃ tvam api kaunteya śrutvā vāṇīm imāṃ mama",
    "GE07mbh_12_u:126.051c": "sthiro bhava yathā rājan himavān acalottamaḥ",
    "GE07mbh_12_u:126.052a": "tvaṃ hi draṣṭā ca śrotā ca kṛcchreṣv arthakṛteṣv iha",
    "GE07mbh_12_u:126.052c": "śrutvā mama mahārāja na saṃtaptum ihārhasi",
    "GE07mbh_12_u:127.001": "yudhiṣṭhira uvāca",
    "GE07mbh_12_u:127.001a": "nāmṛtasyeva paryāptir mamāsti bruvati tvayi",
    "GE07mbh_12_u:127.001b-0296_01": "yady api syāt parāvṛttis tathātṛpto 'smi bhārata",
    "GE07mbh_12_u:127.001c": "tasmāt kathaya bhūyas tvaṃ dharmam eva pitāmaha",
    "GE07mbh_12_u:127.001d-0297_01": "na hi tṛptiṃ parāṃ yāmi dharme kautūhalaṃ hi me",
    "GE07mbh_12_u:127.002": "bhīṣma uvāca",
    "GE07mbh_12_u:127.002a": "atrāpy udāharantīmam itihāsaṃ purātanam",
    "GE07mbh_12_u:127.002c": "gautamasya ca saṃvādaṃ yamasya ca mahātmanaḥ",
    "GE07mbh_12_u:127.003a": "pāriyātragiriṃ prāpya gautamasyāśramo mahān",
    "GE07mbh_12_u:127.003c": "uvāsa gautamo yatra kālaṃ tad api me śṛṇu",
    "GE07mbh_12_u:127.004a": "ṣaṣṭiṃ varṣasahasrāṇi so 'tapyad gautamas tapaḥ",
    "GE07mbh_12_u:127.004c": "tam ugratapasaṃ yuktaṃ tapasā bhāvitaṃ munim",
    "GE07mbh_12_u:127.005a": "upayāto naravyāghra lokapālo yamas tadā",
    "GE07mbh_12_u:127.005c": "tam apaśyat sutapasam ṛṣiṃ vai gautamaṃ munim",
    "GE07mbh_12_u:127.006a": "sa taṃ viditvā brahmarṣir yamam āgatam ojasā",
    "GE07mbh_12_u:127.006c": "prāñjaliḥ prayato bhūtvā upasṛptas tapodhanaḥ",
    "GE07mbh_12_u:127.007a": "taṃ dharmarājo dṛṣṭvaiva namaskṛtya nararṣabham",
    "GE07mbh_12_u:127.007c": "nyamantrayata dharmeṇa kriyatāṃ kim iti bruvan",
    "GE07mbh_12_u:127.008": "gautama uvāca",
    "GE07mbh_12_u:127.008a": "mātāpitṛbhyām ānṛṇyaṃ kiṃ kṛtvā samavāpnuyāt",
    "GE07mbh_12_u:127.008c": "kathaṃ ca lokān aśnāti puruṣo durlabhāñ śubhān yama uvāca",
    "GE07mbh_12_u:127.009-0298_01": "nānyat tīrthaṃ na devo 'nyo dharmo 'nyo na kathaṃ",
    "GE07mbh_12_u:127.009-0298_02": "naraṃ tāvad ajānantaṃ pāvayanti mahīpatim",
    "GE07mbh_12_u:127.009-0298_03": "tasmāt pāpaṃ parityajya bhaktim āsthāya śāśvatīm",
    "GE07mbh_12_u:127.009-0298_04": "karmaṇā manasā vācāto bhajann anṛṇo bhavet",
    "GE07mbh_12_u:127.009a": "tapaḥśaucavatā nityaṃ satyadharmaratena ca",
    "GE07mbh_12_u:127.009c": "mātāpitror aharahaḥ pūjanaṃ kāryam añjasā",
    "GE07mbh_12_u:127.010a": "aśvamedhaiś ca yaṣṭavyaṃ bahubhiḥ svāptadakṣiṇaiḥ",
    "GE07mbh_12_u:127.010c": "tena lokān upāśnāti puruṣo 'dbhutadarśanān",
    "GE07mbh_12_u:128.001": "yudhiṣṭhira uvāca",
    "GE07mbh_12_u:128.001a": "mitraiḥ prahīyamāṇasya bahvamitrasya kā gatiḥ",
    "GE07mbh_12_u:128.001c": "rājñaḥ saṃkṣīṇakośasya balahīnasya bhārata",
    "GE07mbh_12_u:128.002a": "duṣṭāmātyasahāyasya srutamantrasya sarvataḥ",
    "GE07mbh_12_u:128.002c": "rājyāt pracyavamānasya gatim anyām apaśyataḥ",
    "GE07mbh_12_u:128.003a": "paracakrābhiyātasya durbalasya balīyasā",
    "GE07mbh_12_u:128.003a-0299_01": "**** **** pararāṣṭrāṇi mṛdnataḥ",
    "GE07mbh_12_u:128.003a-0299_02": "vigrahe vartamānasya",
    "GE07mbh_12_u:128.003c": "asaṃvihitarāṣṭrasya deśakālāvajānataḥ",
    "GE07mbh_12_u:128.004a": "aprāpyaṃ ca bhavet sāntvaṃ bhedo vāpy atipīḍanāt",
    "GE07mbh_12_u:128.004c": "jīvitaṃ cārthahetor vā tatra kiṃ sukṛtaṃ bhavet",
    "GE07mbh_12_u:128.005": "bhīṣma uvāca",
    "GE07mbh_12_u:128.005a": "guhyaṃ mā dharmam aprākṣīr atīva bharatarṣabha",
    "GE07mbh_12_u:128.005c": "apṛṣṭo notsahe vaktuṃ dharmam enaṃ yudhiṣṭhira",
    "GE07mbh_12_u:128.006a": "dharmo hy aṇīyān vacanād buddheś ca bharatarṣabha",
    "GE07mbh_12_u:128.006c": "śrutvopāsya sadācāraiḥ sādhur bhavati sa kva cit",
    "GE07mbh_12_u:128.007a": "karmaṇā buddhipūrveṇa bhavaty āḍhyo na vā punaḥ",
    "GE07mbh_12_u:128.007c": "tādṛśo 'yam anupraśnaḥ sa vyavasyas tvayā dhiyā",
    "GE07mbh_12_u:128.008a": "upāyaṃ dharmabahulaṃ yātrārthaṃ śṛṇu bhārata",
    "GE07mbh_12_u:128.008c": "nāham etādṛśaṃ dharmaṃ bubhūṣe dharmakāraṇāt",
    "GE07mbh_12_u:128.008e": "duḥkhādāna ihāḍhyeṣu syāt tu paścāt kṣamo mataḥ",
    "GE07mbh_12_u:128.009a": "anugamya gatīnāṃ ca sarvāsām eva niścayam",
    "GE07mbh_12_u:128.009c": "yathā yathā hi puruṣo nityaṃ śāstram avekṣate",
    "GE07mbh_12_u:128.009e": "tathā tathā vijānāti vijñānaṃ cāsya rocate",
    "GE07mbh_12_u:128.010a": "avijñānād ayogaś ca puruṣasyopajāyate",
    "GE07mbh_12_u:128.010c": "avijñānād ayogo hi yogo bhūtikaraḥ punaḥ",
    "GE07mbh_12_u:128.011a": "aśaṅkamāno vacanam anasūyur idaṃ śṛṇu",
    "GE07mbh_12_u:128.011c": "rājñaḥ kośakṣayād eva jāyate balasaṃkṣayaḥ",
    "GE07mbh_12_u:128.012a": "kośaṃ saṃjanayed rājā nirjalebhyo yathā jalam",
    "GE07mbh_12_u:128.012c": "kālaṃ prāpyānugṛhṇīyād eṣa dharmo 'tra sāṃpratam",
    "GE07mbh_12_u:128.013a": "upāyadharmaṃ prāpyainaṃ pūrvair ācaritaṃ janaiḥ",
    "GE07mbh_12_u:128.013c": "anyo dharmaḥ samarthānām āpatsv anyaś ca bhārata",
    "GE07mbh_12_u:128.014a": "prākkośaḥ procyate dharmo buddhir dharmād garīyasī",
    "GE07mbh_12_u:128.014c": "dharmaṃ prāpya nyāyavṛttim abalīyān na vindati",
    "GE07mbh_12_u:128.015a": "yasmād dhanasyopapattir ekāntena na vidyate",
    "GE07mbh_12_u:128.015c": "tasmād āpady adharmo 'pi śrūyate dharmalakṣaṇaḥ",
    "GE07mbh_12_u:128.016a": "adharmo jāyate yasminn iti vai kavayo viduḥ",
    "GE07mbh_12_u:128.016c": "anantaraḥ kṣatriyasya iti vai vicikitsase",
    "GE07mbh_12_u:128.017a": "yathāsya dharmo na glāyen neyāc chatruvaśaṃ yathā",
    "GE07mbh_12_u:128.017c": "tat kartavyam ihety āhur nātmānam avasādayet",
    "GE07mbh_12_u:128.018a": "sannātmā naiva dharmasya na parasya na cātmanaḥ",
    "GE07mbh_12_u:128.018c": "sarvopāyair ujjihīrṣed ātmānam iti niścayaḥ",
    "GE07mbh_12_u:128.019a": "tatra dharmavidāṃ tāta niścayo dharmanaipuṇe",
    "GE07mbh_12_u:128.019c": "udyamo jīvanaṃ kṣatre bāhuvīryād iti śrutiḥ",
    "GE07mbh_12_u:128.020a": "kṣatriyo vṛttisaṃrodhe kasya nādātum arhati",
    "GE07mbh_12_u:128.020c": "anyatra tāpasasvāc ca brāhmaṇasvāc ca bhārata",
    "GE07mbh_12_u:128.021a": "yathā vai brāhmaṇaḥ sīdann ayājyam api yājayet",
    "GE07mbh_12_u:128.021c": "abhojyānnāni cāśnīyāt tathedaṃ nātra saṃśayaḥ",
    "GE07mbh_12_u:128.022a": "pīḍitasya kim advāram utpatho nidhṛtasya vā",
    "GE07mbh_12_u:128.022c": "advārataḥ pradravati yadā bhavati pīḍitaḥ",
    "GE07mbh_12_u:128.023a": "tasya kośabalajyānyā",
    "GE07mbh_12_u:128.023c": "bhaikṣacaryā na vihitā na ca viṭśūdrajīvikā",
    "GE07mbh_12_u:128.024a": "svadharmānantarā vṛttir yānyān anupajīvataḥ",
    "GE07mbh_12_u:128.024c": "vahataḥ prathamaṃ kalpam anukalpena jīvanam",
    "GE07mbh_12_u:128.025a": "āpadgatena dharmāṇām",
    "GE07mbh_12_u:128.025c": "api hy etad brāhmaṇeṣu dṛṣṭaṃ vṛttiparikṣaye",
    "GE07mbh_12_u:128.026a": "kṣatriye saṃśayaḥ kaḥ syād ity etan niścitaṃ sadā",
    "GE07mbh_12_u:128.026c": "ādadīta viśiṣṭebhyo nāvasīdet kathaṃ cana",
    "GE07mbh_12_u:128.027a": "hantāraṃ rakṣitāraṃ ca prajānāṃ kṣatriyaṃ viduḥ",
    "GE07mbh_12_u:128.027c": "tasmāt saṃrakṣatā kāryam ādānaṃ kṣatrabandhunā",
    "GE07mbh_12_u:128.028a": "anyatra rājan hiṃsāyā vṛttir nehāsti kasya cit",
    "GE07mbh_12_u:128.028c": "apy araṇyasamutthasya ekasya carato muneḥ",
    "GE07mbh_12_u:128.029a": "na śaṅkhalikhitāṃ vṛttiṃ śakyam āsthāya jīvitum",
    "GE07mbh_12_u:128.029c": "viśeṣataḥ kuruśreṣṭha prajāpālanam īpsatā",
    "GE07mbh_12_u:128.030a": "parasparābhisaṃrakṣā rājñā rāṣṭreṇa cāpadi",
    "GE07mbh_12_u:128.030c": "nityam eveha kartavyā eṣa dharmaḥ sanātanaḥ",
    "GE07mbh_12_u:128.031a": "rājā rāṣṭraṃ yathāpatsu dravyaughaiḥ parirakṣati",
    "GE07mbh_12_u:128.031c": "rāṣṭreṇa rājā vyasane parirakṣyas tathā bhavet",
    "GE07mbh_12_u:128.032a": "kośaṃ daṇḍaṃ balaṃ mitraṃ yad anyad api saṃcitam",
    "GE07mbh_12_u:128.032c": "na kurvītāntaraṃ rāṣṭre rājā parigate kṣudhā",
    "GE07mbh_12_u:128.033a": "bījaṃ bhaktena saṃpādyam iti dharmavido viduḥ",
    "GE07mbh_12_u:128.033c": "atraitac chambarasyāhur mahāmāyasya darśanam",
    "GE07mbh_12_u:128.034a": "dhik tasya jīvitaṃ rājño rāṣṭre yasyāvasīdati",
    "GE07mbh_12_u:128.034c": "avṛttyāntyamanuṣyo 'pi yo vai veda śiber vacaḥ",
    "GE07mbh_12_u:128.035a": "rājñaḥ kośabalaṃ mūlaṃ kośamūlaṃ punar balam",
    "GE07mbh_12_u:128.035c": "tan mūlaṃ sarvadharmāṇāṃ dharmamūlāḥ punaḥ prajāḥ",
    "GE07mbh_12_u:128.036a": "nānyān apīḍayitveha kośaḥ śakyaḥ kuto balam",
    "GE07mbh_12_u:128.036c": "tadarthaṃ pīḍayitvā ca doṣaṃ na prāptum arhati",
    "GE07mbh_12_u:128.037a": "akāryam api yajñārthaṃ kriyate yajñakarmasu",
    "GE07mbh_12_u:128.037c": "etasmāt kāraṇād rājā na doṣaṃ prāptum arhati",
    "GE07mbh_12_u:128.038a": "arthārtham anyad bhavati viparītam athāparam",
    "GE07mbh_12_u:128.038c": "anarthārtham athāpy anyat tat sarvaṃ hy arthalakṣaṇam",
    "GE07mbh_12_u:128.038e": "evaṃ buddhyā saṃprapaśyen medhāvī kāryaniścayam",
    "GE07mbh_12_u:128.039a": "yajñārtham anyad bhavati yajñe nārthas tathāparaḥ",
    "GE07mbh_12_u:128.039c": "yajñasyārthārtham evānyat tat sarvaṃ yajñasādhanam",
    "GE07mbh_12_u:128.040a": "upamām atra vakṣyāmi dharmatattvaprakāśinīm",
    "GE07mbh_12_u:128.040c": "yūpaṃ chindanti yajñārthaṃ tatra ye paripanthinaḥ",
    "GE07mbh_12_u:128.041a": "drumāḥ ke cana sāmantā dhruvaṃ chindanti tān api",
    "GE07mbh_12_u:128.041c": "te cāpi nipatanto 'nyān nighnanti ca vanaspatīn",
    "GE07mbh_12_u:128.042a": "evaṃ kośasya mahato ye narāḥ paripanthinaḥ",
    "GE07mbh_12_u:128.042c": "tān ahatvā na paśyāmi siddhim atra paraṃtapa",
    "GE07mbh_12_u:128.043a": "dhanena jayate lokāv ubhau param imaṃ tathā",
    "GE07mbh_12_u:128.043c": "satyaṃ ca dharmavacanaṃ yathā nāsty adhanas tathā",
    "GE07mbh_12_u:128.044a": "sarvopāyair ādadīta dhanaṃ yajñaprayojanam",
    "GE07mbh_12_u:128.044c": "na tulyadoṣaḥ syād evaṃ kāryākāryeṣu bhārata",
    "GE07mbh_12_u:128.045a": "naitau saṃbhavato rājan kathaṃ cid api bhārata",
    "GE07mbh_12_u:128.045c": "na hy araṇyeṣu paśyāmi dhanavṛddhān ahaṃ kva cit",
    "GE07mbh_12_u:128.046a": "yad idaṃ dṛśyate vittaṃ pṛthivyām iha kiṃ cana",
    "GE07mbh_12_u:128.046c": "mamedaṃ syān mamedaṃ syād ity ayaṃ kāṅkṣate janaḥ",
    "GE07mbh_12_u:128.047a": "na ca rājyasamo dharmaḥ kaś cid asti paraṃtapa",
    "GE07mbh_12_u:128.047c": "dharmaṃ śaṃsanti te rājñām āpadartham ito 'nyathā",
    "GE07mbh_12_u:128.048a": "dānena karmaṇā cānye tapasānye tapasvinaḥ",
    "GE07mbh_12_u:128.048c": "buddhyā dākṣyeṇa cāpy anye cinvanti dhanasaṃcayān",
    "GE07mbh_12_u:128.049a": "adhanaṃ durbalaṃ prāhur dhanena balavān bhavet",
    "GE07mbh_12_u:128.049c": "sarvaṃ dhanavataḥ prāpyaṃ sarvaṃ tarati kośavān",
    "GE07mbh_12_u:128.049e": "kośād dharmaś ca kāmaś ca paro lokas tathāpy ayam",
    "GE07mbh_12_u:128.049f-0300_01": "taṃ ca dharmeṇa lipseta nādharmeṇa kadā cana",
    "GE07mbh_12_u:128.049f-0301_01": "nārāyaṇaṃ namaskṛtya naraṃ caiva narottamam",
    "GE07mbh_12_u:128.049f-0301_02": "devīṃ sarasvatīṃ caiva tato jayam udīrayet",
    "GE07mbh_12_u:129.001": "yudhiṣṭhira uvāca",
    "GE07mbh_12_u:129.001a": "kṣīṇasya dīrghasūtrasya sānukrośasya bandhuṣu",
    "GE07mbh_12_u:129.001c": "viraktapaurarāṣṭrasya nirdravyanicayasya ca",
    "GE07mbh_12_u:129.002a": "pariśaṅkitamukhyasya srutamantrasya bhārata",
    "GE07mbh_12_u:129.002c": "asaṃbhāvitamitrasya bhinnāmātyasya sarvaśaḥ",
    "GE07mbh_12_u:129.003a": "paracakrābhiyātasya durbalasya balīyasā",
    "GE07mbh_12_u:129.003c": "āpannacetaso brūhi kiṃ kāryam avaśiṣyate",
    "GE07mbh_12_u:129.004": "bhīṣma uvāca",
    "GE07mbh_12_u:129.004a": "bāhyaś ced vijigīṣuḥ syād dharmārthakuśalaḥ śuciḥ",
    "GE07mbh_12_u:129.004c": "javena saṃdhiṃ kurvīta pūrvān pūrvān vimokṣayan",
    "GE07mbh_12_u:129.005a": "adharmavijigīṣuś ced balavān pāpaniścayaḥ",
    "GE07mbh_12_u:129.005c": "ātmanaḥ saṃnirodhena saṃdhiṃ tenābhiyojayet",
    "GE07mbh_12_u:129.006a": "apāsya rājadhānīṃ vā tared anyena vāpadam",
    "GE07mbh_12_u:129.006c": "tadbhāvabhāve dravyāṇi jīvan punar upārjayet",
    "GE07mbh_12_u:129.007a": "yās tu syuḥ kevalatyāgāc chakyās taritum āpadaḥ",
    "GE07mbh_12_u:129.007c": "kas tatrādhikam ātmānaṃ saṃtyajed arthadharmavit",
    "GE07mbh_12_u:129.008a": "avarodhāj jugupseta kā sapatnadhane dayā",
    "GE07mbh_12_u:129.008c": "na tv evātmā pradātavyaḥ śakye sati kathaṃ cana",
    "GE07mbh_12_u:129.009": "yudhiṣṭhira uvāca",
    "GE07mbh_12_u:129.009a": "ābhyantare prakupite bāhye copanipīḍite",
    "GE07mbh_12_u:129.009c": "kṣīṇe kośe srute mantre kiṃ kāryam avaśiṣyate",
    "GE07mbh_12_u:129.010": "bhīṣma uvāca",
    "GE07mbh_12_u:129.010a": "kṣipraṃ vā saṃdhikāmaḥ syāt kṣipraṃ vā tīkṣṇavikramaḥ",
    "GE07mbh_12_u:129.010c": "padāpanayanaṃ kṣipram etāvat sāṃparāyikam",
    "GE07mbh_12_u:129.011a": "anuraktena puṣṭena hṛṣṭena jagatīpate",
    "GE07mbh_12_u:129.011c": "alpenāpi hi sainyena mahīṃ jayati pārthivaḥ",
    "GE07mbh_12_u:129.012a": "hato vā divam ārohed vijayī kṣitim āvaset",
    "GE07mbh_12_u:129.012c": "yuddhe tu saṃtyajan prāṇāñ śakrasyaiti salokatām",
    "GE07mbh_12_u:129.013a": "sarvalokāgamaṃ kṛtvā mṛdutvaṃ gantum eva ca",
    "GE07mbh_12_u:129.013c": "viśvāsād vinayaṃ kuryād vyavasyed vāpy upānahau",
    "GE07mbh_12_u:129.014a": "apakramitum icched vā yathākāmaṃ tu sāntvayet",
    "GE07mbh_12_u:129.014c": "viliṅgamitvā mitreṇa tataḥ svayam upakramet",
    "GE07mbh_12_u:130.001": "yudhiṣṭhira uvāca",
    "GE07mbh_12_u:130.001a": "hīne paramake dharme sarvalokātilaṅghini",
    "GE07mbh_12_u:130.001c": "sarvasmin dasyusād bhūte pṛthivyām upajīvane",
    "GE07mbh_12_u:130.002a": "kenāsmin brāhmaṇo jīvej jaghanye kāla āgate",
    "GE07mbh_12_u:130.002c": "asaṃtyajan putrapautrān anukrośāt pitāmaha",
    "GE07mbh_12_u:130.003": "bhīṣma uvāca",
    "GE07mbh_12_u:130.003a": "vijñānabalam āsthāya jīvitavyaṃ tathāgate",
    "GE07mbh_12_u:130.003c": "sarvaṃ sādhvartham evedam asādhvarthaṃ na kiṃ cana",
    "GE07mbh_12_u:130.004a": "asādhubhyo nirādāya sādhubhyo yaḥ prayacchati",
    "GE07mbh_12_u:130.004c": "ātmānaṃ saṃkramaṃ kṛtvā kṛtsnadharmavid eva saḥ",
    "GE07mbh_12_u:130.005a": "suroṣeṇātmano rājan rājye sthitim akopayan",
    "GE07mbh_12_u:130.005c": "adattam apy ādadīta dātur vittaṃ mameti vā",
    "GE07mbh_12_u:130.006a": "vijñānabalapūto yo vartate ninditeṣv api",
    "GE07mbh_12_u:130.006c": "vṛttavijñānavān dhīraḥ kas taṃ kiṃ vaktum arhati",
    "GE07mbh_12_u:130.007a": "yeṣāṃ balakṛtā vṛttir naiṣām anyābhirocate",
    "GE07mbh_12_u:130.007c": "tejasābhipravardhante balavanto yudhiṣṭhira",
    "GE07mbh_12_u:130.008a": "yad eva prakṛtaṃ śāstram aviśeṣeṇa vindati",
    "GE07mbh_12_u:130.008c": "tad eva madhyāḥ sevante medhāvī cāpy athottaram",
    "GE07mbh_12_u:130.009a": "ṛtvikpurohitācāryān satkṛtair abhipūjitān",
    "GE07mbh_12_u:130.009c": "na brāhmaṇān yātayeta doṣān prāpnoti yātayan",
    "GE07mbh_12_u:130.010a": "etat pramāṇaṃ lokasya cakṣur etat sanātanam",
    "GE07mbh_12_u:130.010c": "tat pramāṇo 'vagāheta tena tat sādhv asādhu vā",
    "GE07mbh_12_u:130.011a": "bahūni grāmavāstavyā roṣād brūyuḥ parasparam",
    "GE07mbh_12_u:130.011c": "na teṣāṃ vacanād rājā satkuryād yātayeta vā",
    "GE07mbh_12_u:130.012a": "na vācyaḥ parivādo vai na śrotavyaḥ kathaṃ cana",
    "GE07mbh_12_u:130.012c": "karṇāv eva pidhātavyau prastheyaṃ vā tato 'nyataḥ",
    "GE07mbh_12_u:130.013a": "na vai satāṃ vṛttam etat parivādo na paiśunam",
    "GE07mbh_12_u:130.013c": "guṇānām eva vaktāraḥ santaḥ satsu yudhiṣṭhira",
    "GE07mbh_12_u:130.014a": "yathā samadhurau damyau sudāntau sādhuvāhinau",
    "GE07mbh_12_u:130.014c": "dhuram udyamya vahatas tathā varteta vai nṛpaḥ",
    "GE07mbh_12_u:130.014e": "yathā yathāsya vahataḥ sahāyāḥ syus tathāpare",
    "GE07mbh_12_u:130.015a": "ācāram eva manyante garīyo dharmalakṣaṇam",
    "GE07mbh_12_u:130.015c": "apare naivam icchanti ye śaṅkhalikhitapriyāḥ",
    "GE07mbh_12_u:130.015e": "mārdavād atha lobhād vā te brūyur vākyam īdṛśam",
    "GE07mbh_12_u:130.016a": "ārṣam apy atra paśyanti vikarmasthasya yāpanam",
    "GE07mbh_12_u:130.016c": "na cārṣāt sadṛśaṃ kiṃ cit pramāṇaṃ vidyate kva cit",
    "GE07mbh_12_u:130.017a": "devā api vikarmasthaṃ yātayanti narādhamam",
    "GE07mbh_12_u:130.017c": "vyājena vindan vittaṃ hi dharmāt tu parihīyate",
    "GE07mbh_12_u:130.018a": "sarvataḥ satkṛtaḥ sadbhir bhūtiprabhavakāraṇaiḥ",
    "GE07mbh_12_u:130.018c": "hṛdayenābhyanujñāto yo dharmas taṃ vyavasyati",
    "GE07mbh_12_u:130.019a": "yaś caturguṇasaṃpannaṃ dharmaṃ veda sa dharmavit",
    "GE07mbh_12_u:130.019c": "aher iva hi dharmasya padaṃ duḥkhaṃ gaveṣitum",
    "GE07mbh_12_u:130.020a": "yathā mṛgasya viddhasya mṛgavyādhaḥ padaṃ nayet",
    "GE07mbh_12_u:130.020c": "kakṣe rudhirapātena tathā dharmapadaṃ nayet",
    "GE07mbh_12_u:130.021a": "evaṃ sadbhir vinītena pathā gantavyam acyuta",
    "GE07mbh_12_u:130.021c": "rājarṣīṇāṃ vṛttam etad avagaccha yudhiṣṭhira",
    "GE07mbh_12_u:131.001": "bhīṣma uvāca",
    "GE07mbh_12_u:131.001a": "svarāṣṭrāt pararāṣṭrāc ca kośaṃ saṃjanayen nṛpaḥ",
    "GE07mbh_12_u:131.001c": "kośād dhi dharmaḥ kaunteya rājyamūlaḥ pravartate",
    "GE07mbh_12_u:131.002a": "tasmāt saṃjanayet kośaṃ saṃhṛtya paripālayet",
    "GE07mbh_12_u:131.002c": "paripālyānugṛhṇīyād eṣa dharmaḥ sanātanaḥ",
    "GE07mbh_12_u:131.003a": "na kośaḥ śuddhaśaucena na nṛśaṃsena jāyate",
    "GE07mbh_12_u:131.003c": "padaṃ madhyamam āsthāya kośasaṃgrahaṇaṃ caret",
    "GE07mbh_12_u:131.004a": "abalasya kutaḥ kośo hy akośasya kuto balam",
    "GE07mbh_12_u:131.004c": "abalasya kuto rājyam arājñaḥ śrīḥ kuto bhavet",
    "GE07mbh_12_u:131.005a": "uccair vṛtteḥ śriyo hānir yathaiva maraṇaṃ tathā",
    "GE07mbh_12_u:131.005c": "tasmāt kośaṃ balaṃ mitrāṇy atha rājā vivardhayet",
    "GE07mbh_12_u:131.006a": "hīnakośaṃ hi rājānam avajānanti mānavāḥ",
    "GE07mbh_12_u:131.006c": "na cāsyālpena tuṣyanti kāryam abhyutsahanti ca",
    "GE07mbh_12_u:131.007a": "śriyo hi kāraṇād rājā satkriyāṃ labhate parām",
    "GE07mbh_12_u:131.007c": "sāsya gūhati pāpāni vāso guhyam iva striyāḥ",
    "GE07mbh_12_u:131.008a": "ṛddhim asyānuvartante purā viprakṛtā janāḥ",
    "GE07mbh_12_u:131.008c": "śālāvṛkā ivājasraṃ jighāṃsūn iva vindati",
    "GE07mbh_12_u:131.008e": "īdṛśasya kuto rājñaḥ sukhaṃ bharatasattama",
    "GE07mbh_12_u:131.009a": "udyacched eva na glāyed udyamo hy eva pauruṣam",
    "GE07mbh_12_u:131.009c": "apy aparvaṇi bhajyeta na nameteha kasya cit",
    "GE07mbh_12_u:131.010a": "apy araṇyaṃ samāśritya cared dasyugaṇaiḥ saha",
    "GE07mbh_12_u:131.010c": "na tv evoddhṛtamaryādair dasyubhiḥ sahitaś caret",
    "GE07mbh_12_u:131.010e": "dasyūnāṃ sulabhā senā raudrakarmasu bhārata",
    "GE07mbh_12_u:131.011a": "ekāntena hy amaryādāt sarvo 'py udvijate janaḥ",
    "GE07mbh_12_u:131.011c": "dasyavo 'py upaśaṅkante niranukrośakāriṇaḥ",
    "GE07mbh_12_u:131.012a": "sthāpayed eva maryādāṃ janacittaprasādinīm",
    "GE07mbh_12_u:131.012c": "alpāpy atheha maryādā loke bhavati pūjitā",
    "GE07mbh_12_u:131.013a": "nāyaṃ loko 'sti na para iti vyavasito janaḥ",
    "GE07mbh_12_u:131.013c": "nālaṃ gantuṃ ca viśvāsaṃ nāstike bhayaśaṅkini",
    "GE07mbh_12_u:131.014a": "yathā sadbhiḥ parādānam ahiṃsā dasyubhis tathā",
    "GE07mbh_12_u:131.014c": "anurajyanti bhūtāni samaryādeṣu dasyuṣu",
    "GE07mbh_12_u:131.015a": "ayudhyamānasya vadho dārāmarśaḥ kṛtaghnatā",
    "GE07mbh_12_u:131.015c": "brahmavittasya cādānaṃ niḥśeṣakaraṇaṃ tathā",
    "GE07mbh_12_u:131.015e": "striyā moṣaḥ paristhānaṃ dasyuṣv etad vigarhitam",
    "GE07mbh_12_u:131.016a": "sa eṣa eva bhavati dasyur etāni varjayan",
    "GE07mbh_12_u:131.016c": "abhisaṃdadhate ye na vināśāyāsya bhārata",
    "GE07mbh_12_u:131.016e": "naśeṣam evopālabhya na kurvantīti niścayaḥ",
    "GE07mbh_12_u:131.017a": "tasmāt saśeṣaṃ kartavyaṃ svādhīnam api dasyubhiḥ",
    "GE07mbh_12_u:131.017c": "na balastho 'ham asmīti nṛśaṃsāni samācaret",
    "GE07mbh_12_u:131.018a": "saśeṣakāriṇas tāta śeṣaṃ paśyanti sarvataḥ",
    "GE07mbh_12_u:131.018c": "niḥśeṣakāriṇo nityam aśeṣakaraṇād bhayam bhīṣma uvāca",
    "GE07mbh_12_u:132.001-0302_01": "atrāpy udāharantīmam itihāsaṃ purātanam",
    "GE07mbh_12_u:132.001a": "atra karmāntavacanaṃ kīrtayanti purāvidaḥ",
    "GE07mbh_12_u:132.001c": "pratyakṣāv eva dharmārthau kṣatriyasya vijānataḥ",
    "GE07mbh_12_u:132.001e": "tatra na vyavadhātavyaṃ parokṣā dharmayāpanā",
    "GE07mbh_12_u:132.002a": "adharmo dharma ity etad yathā vṛkapadaṃ tathā",
    "GE07mbh_12_u:132.002c": "dharmādharmaphale jātu na dadarśeha kaś cana",
    "GE07mbh_12_u:132.003a": "bubhūṣed balavān eva sarvaṃ balavato vaśe",
    "GE07mbh_12_u:132.003c": "śriyaṃ balam amātyāṃś ca balavān iha vindati",
    "GE07mbh_12_u:132.004a": "yo hy anāḍhyaḥ sa patitas tad ucchiṣṭaṃ yad alpakam",
    "GE07mbh_12_u:132.004c": "bahv apathyaṃ balavati na kiṃ cit trāyate bhayāt",
    "GE07mbh_12_u:132.005a": "ubhau satyādhikārau tau trāyete mahato bhayāt",
    "GE07mbh_12_u:132.005c": "ati dharmād balaṃ manye balād dharmaḥ pravartate",
    "GE07mbh_12_u:132.006a": "bale pratiṣṭhito dharmo dharaṇyām iva jaṅgamaḥ",
    "GE07mbh_12_u:132.006c": "dhūmo vāyor iva vaśaṃ balaṃ dharmo 'nuvartate",
    "GE07mbh_12_u:132.007a": "anīśvare balaṃ dharmo drumaṃ vallīva saṃśritā",
    "GE07mbh_12_u:132.007c": "vaśyo balavatāṃ dharmaḥ sukhaṃ bhogavatām iva",
    "GE07mbh_12_u:132.007e": "nāsty asādhyaṃ balavatāṃ sarvaṃ balavatāṃ śuci",
    "GE07mbh_12_u:132.008a": "durācāraḥ kṣīṇabalaḥ parimāṇaṃ niyacchati",
    "GE07mbh_12_u:132.008c": "atha tasmād udvijate sarvo loko vṛkād iva",
    "GE07mbh_12_u:132.009a": "apadhvasto hy avamato duḥkhaṃ jīvati jīvitam",
    "GE07mbh_12_u:132.009c": "jīvitaṃ yad avakṣiptaṃ yathaiva maraṇaṃ tathā",
    "GE07mbh_12_u:132.010a": "yad enam āhuḥ pāpena cāritreṇa vinikṣatam",
    "GE07mbh_12_u:132.010c": "sa bhṛśaṃ tapyate 'nena vākśalyena parikṣataḥ",
    "GE07mbh_12_u:132.011a": "atraitad āhur ācāryāḥ pāpasya parimokṣaṇe",
    "GE07mbh_12_u:132.011c": "trayīṃ vidyāṃ niṣeveta tathopāsīta sa dvijān",
    "GE07mbh_12_u:132.012a": "prasādayen madhurayā vācāpy atha ca karmaṇā",
    "GE07mbh_12_u:132.012c": "mahāmanāś caiva bhaved vivahec ca mahākule",
    "GE07mbh_12_u:132.013a": "ity asmīti vaded evaṃ pareṣāṃ kīrtayan guṇān",
    "GE07mbh_12_u:132.013c": "japed udakaśīlaḥ syāt peśalo nātijalpanaḥ",
    "GE07mbh_12_u:132.014a": "brahmakṣatraṃ saṃpraviśed bahu kṛtvā suduṣkaram",
    "GE07mbh_12_u:132.014c": "ucyamāno 'pi lokena bahu tat tad acintayan",
    "GE07mbh_12_u:132.015a": "apāpo hy evam ācāraḥ kṣipraṃ bahumato bhavet",
    "GE07mbh_12_u:132.015c": "sukhaṃ vittaṃ ca bhuñjīta vṛttenaitena gopayet",
    "GE07mbh_12_u:132.015d-0303_01": "api tebhyo mṛgān hatvā nayec ca satataṃ vane",
    "GE07mbh_12_u:132.015d-0303_02": "yasmin na pratigṛhṇanti dasyubhojanaśaṅkayā",
    "GE07mbh_12_u:132.015e": "loke ca labhate pūjāṃ paratra ca mahat phalam",
    "GE07mbh_12_u:133.001": "bhīṣma uvāca",
    "GE07mbh_12_u:133.001a": "atrāpy udāharantīmam itihāsaṃ purātanam",
    "GE07mbh_12_u:133.001c": "yathā dasyuḥ samaryādaḥ pretyabhāve na naśyati",
    "GE07mbh_12_u:133.002a": "prahartā matimāñ śūraḥ śrutavān anṛśaṃsavān",
    "GE07mbh_12_u:133.002c": "rakṣann akṣayiṇaṃ dharmaṃ brahmaṇyo gurupūjakaḥ",
    "GE07mbh_12_u:133.003a": "niṣādyāṃ kṣatriyāj jātaḥ kṣatradharmānupālakaḥ",
    "GE07mbh_12_u:133.003c": "kāpavyo nāma naiṣādir dasyutvāt siddhim āptavān",
    "GE07mbh_12_u:133.004a": "araṇye sāyapūrvāhṇe mṛgayūthaprakopitā",
    "GE07mbh_12_u:133.004b-0304_01": "asti kāpalyasa iti mṛgayur dharmakovidaḥ",
    "GE07mbh_12_u:133.004c": "vidhijño mṛgajātīnāṃ nipānānāṃ ca kovidaḥ",
    "GE07mbh_12_u:133.005a": "sarvakānanadeśajñaḥ pāriyātracaraḥ sadā",
    "GE07mbh_12_u:133.005c": "dharmajñaḥ sarvabhūtānām amogheṣur dṛḍhāyudhaḥ",
    "GE07mbh_12_u:133.006a": "apy anekaśatāḥ senā eka eva jigāya saḥ",
    "GE07mbh_12_u:133.006c": "sa vṛddhāv andhapitarau mahāraṇye 'bhyapūjayat",
    "GE07mbh_12_u:133.007a": "madhumāṃsair mūlaphalair annair uccāvacair api",
    "GE07mbh_12_u:133.007c": "satkṛtya bhojayām āsa samyak paricacāra ca",
    "GE07mbh_12_u:133.008a": "āraṇyakān pravrajitān brāhmaṇān paripālayan",
    "GE07mbh_12_u:133.008c": "api tebhyo mṛgān hatvā nināya ca mahāvane",
    "GE07mbh_12_u:133.009a": "ye sma na pratigṛhṇanti dasyubhojanaśaṅkayā",
    "GE07mbh_12_u:133.009c": "teṣām āsajya geheṣu kālya eva sa gacchati",
    "GE07mbh_12_u:133.010a": "taṃ bahūni sahasrāṇi grāmaṇitve 'bhivavrire",
    "GE07mbh_12_u:133.010c": "nirmaryādāni dasyūnāṃ niranukrośakāriṇām",
    "GE07mbh_12_u:133.011": "dasyava ūcuḥ",
    "GE07mbh_12_u:133.011a": "muhūrtadeśakālajña prājña śīladṛḍhāyudha",
    "GE07mbh_12_u:133.011c": "grāmaṇīr bhava no mukhyaḥ sarveṣām eva saṃmataḥ",
    "GE07mbh_12_u:133.012a": "yathā yathā vakṣyasi naḥ kariṣyāmas tathā tathā",
    "GE07mbh_12_u:133.012c": "pālayāsmān yathānyāyaṃ yathā mātā yathā pitā",
    "GE07mbh_12_u:133.013": "kāpavya uvāca",
    "GE07mbh_12_u:133.013a": "mā vadhīs tvaṃ striyaṃ bhīruṃ mā śiśuṃ mā tapasvinam",
    "GE07mbh_12_u:133.013c": "nāyudhyamāno hantavyo na ca grāhyā balāt striyaḥ",
    "GE07mbh_12_u:133.014a": "sarvathā strī na hantavyā sarvasattveṣu yudhyatā",
    "GE07mbh_12_u:133.014c": "nityaṃ gobrāhmaṇe svasti yoddhavyaṃ ca tadarthataḥ",
    "GE07mbh_12_u:133.015a": "sasyaṃ ca nāpahantavyaṃ sīravighnaṃ ca mā kṛthāḥ",
    "GE07mbh_12_u:133.015b-0305_01": "pitaro devatā viprāḥ śapanty atra nivārite",
    "GE07mbh_12_u:133.015c": "pūjyante yatra devāś ca pitaro 'tithayas tathā",
    "GE07mbh_12_u:133.016a": "sarvabhūteṣv api ca vai brāhmaṇo mokṣam arhati",
    "GE07mbh_12_u:133.016c": "kāryā cāpacitis teṣāṃ sarvasvenāpi yā bhavet",
    "GE07mbh_12_u:133.017a": "yasya hy ete saṃpraruṣṭā mantrayanti parābhavam",
    "GE07mbh_12_u:133.017c": "na tasya triṣu lokeṣu trātā bhavati kaś cana",
    "GE07mbh_12_u:133.018a": "yo brāhmaṇān paribhaved vināśaṃ vāpi rocayet",
    "GE07mbh_12_u:133.018c": "sūryodaya ivāvaśyaṃ dhruvaṃ tasya parābhavaḥ",
    "GE07mbh_12_u:133.019a": "ihaiva phalam āsīnaḥ pratyākāṅkṣati śaktitaḥ",
    "GE07mbh_12_u:133.019c": "ye ye no na pradāsyanti tāṃs tān senābhiyāsyati",
    "GE07mbh_12_u:133.020a": "śiṣṭyarthaṃ vihito daṇḍo na vadhārthaṃ viniścayaḥ",
    "GE07mbh_12_u:133.020c": "ye ca śiṣṭān prabādhante dharmas teṣāṃ vadhaḥ smṛtaḥ",
    "GE07mbh_12_u:133.021a": "ye hi rāṣṭroparodhena vṛttiṃ kurvanti ke cana",
    "GE07mbh_12_u:133.021c": "tad eva te 'nu mīyante kuṇapaṃ kṛmayo yathā",
    "GE07mbh_12_u:133.022a": "ye punar dharmaśāstreṇa varterann iha dasyavaḥ",
    "GE07mbh_12_u:133.022c": "api te dasyavo bhūtvā kṣipraṃ siddhim avāpnuyuḥ",
    "GE07mbh_12_u:133.023": "bhīṣma uvāca",
    "GE07mbh_12_u:133.023a": "tat sarvam upacakrus te kāpavyasyānuśāsanam",
    "GE07mbh_12_u:133.023c": "vṛttiṃ ca lebhire sarve pāpebhyaś cāpy upāraman",
    "GE07mbh_12_u:133.024a": "kāpavyaḥ karmaṇā tena mahatīṃ siddhim āptavān",
    "GE07mbh_12_u:133.024c": "sādhūnām ācaran kṣemaṃ dasyūn pāpān nivartayan",
    "GE07mbh_12_u:133.025a": "idaṃ kāpavyacaritaṃ yo nityam anukīrtayet",
    "GE07mbh_12_u:133.025c": "nāraṇyebhyaḥ sa bhūtebhyo bhayam ārchet kadā cana",
    "GE07mbh_12_u:133.026a": "bhayaṃ tasya na martyebhyo nāmartyebhyaḥ kathaṃ cana",
    "GE07mbh_12_u:133.026c": "na sato nāsato rājan sa hy araṇyeṣu gopatiḥ",
    "GE07mbh_12_u:134.001": "bhīṣma uvāca",
    "GE07mbh_12_u:134.001a": "atra gāthā brahmagītāḥ kīrtayanti purāvidaḥ",
    "GE07mbh_12_u:134.001c": "yena mārgeṇa rājānaḥ kośaṃ saṃjanayanti ca",
    "GE07mbh_12_u:134.002a": "na dhanaṃ yajñaśīlānāṃ hāryaṃ devasvam eva tat",
    "GE07mbh_12_u:134.002c": "dasyūnāṃ niṣkriyāṇāṃ ca kṣatriyo hartum arhati",
    "GE07mbh_12_u:134.003a": "imāḥ prajāḥ kṣatriyāṇāṃ rakṣyāś cādyāś ca bhārata",
    "GE07mbh_12_u:134.003c": "dhanaṃ hi kṣatriyasyeha dvitīyasya na vidyate",
    "GE07mbh_12_u:134.004a": "tad asya syād balārthaṃ vā dhanaṃ yajñārtham eva vā",
    "GE07mbh_12_u:134.004c": "abhogyā hy oṣadhīś chittvā bhogyā eva pacanty uta",
    "GE07mbh_12_u:134.005a": "yo vai na devān na pitṝn na martyān haviṣārcati",
    "GE07mbh_12_u:134.005c": "ānantikāṃ tāṃ dhanitām āhur vedavido janāḥ",
    "GE07mbh_12_u:134.006a": "haret tad draviṇaṃ rājan dhārmikaḥ pṛthivīpatiḥ",
    "GE07mbh_12_u:134.006c": "na hi tat prīṇayel lokān na kośaṃ tadvidhaṃ nṛpaḥ",
    "GE07mbh_12_u:134.007a": "asādhubhyo nirādāya sādhubhyo yaḥ prayacchati",
    "GE07mbh_12_u:134.007c": "ātmānaṃ saṃkramaṃ kṛtvā manye dharmavid eva saḥ",
    "GE07mbh_12_u:134.007d-0306_01": "tathā tathā jayel lokāñ śaktyā caiva yathā tathā",
    "GE07mbh_12_u:134.008a": "audbhijjā jantavaḥ ke cid yuktavāco yathā tathā",
    "GE07mbh_12_u:134.008c": "aniṣṭataḥ saṃbhavanti tathāyajñaḥ pratāyate",
    "GE07mbh_12_u:134.009a": "yathaiva daṃśamaśakaṃ yathā cāṇḍapipīlikam",
    "GE07mbh_12_u:134.009c": "saiva vṛttir ayajñeṣu tathā dharmo vidhīyate",
    "GE07mbh_12_u:134.010a": "yathā hy akasmād bhavati bhūmau pāṃsutṛṇolapam",
    "GE07mbh_12_u:134.010c": "tathaiveha bhaved dharmaḥ sūkṣmaḥ sūkṣmataro 'pi ca bhīṣma uvāca",
    "GE07mbh_12_u:135.001-0307_01": "anāgatavidhātā ca pratyutpannamatiś ca yaḥ",
    "GE07mbh_12_u:135.001-0307_02": "dvāv eva sukham edhete dīrghasūtrī vinaśyati",
    "GE07mbh_12_u:135.001a": "atraiva cedam avyagraḥ śṛṇvākhyānam anuttamam",
    "GE07mbh_12_u:135.001c": "dīrghasūtraṃ samāśritya",
    "GE07mbh_12_u:135.002a": "nātigādhe jalasthāye suhṛdaḥ śakulās trayaḥ",
    "GE07mbh_12_u:135.002c": "prabhūtamatsye kaunteya babhūvuḥ sahacāriṇaḥ",
    "GE07mbh_12_u:135.003a": "atraikaḥ prāptakālajño dīrghadarśī tathāparaḥ",
    "GE07mbh_12_u:135.003c": "dīrghasūtraś ca tatraikas trayāṇāṃ jalacāriṇām",
    "GE07mbh_12_u:135.004a": "kadā cit taj jalasthāyaṃ matsyabandhāḥ samantataḥ",
    "GE07mbh_12_u:135.004c": "niḥsrāvayām āsur atho nimneṣu vividhair mukhaiḥ",
    "GE07mbh_12_u:135.005a": "prakṣīyamāṇaṃ taṃ buddhvā jalasthāyaṃ bhayāgame",
    "GE07mbh_12_u:135.005c": "abravīd dīrghadarśī tu tāv ubhau suhṛdau tadā",
    "GE07mbh_12_u:135.006a": "iyam āpat samutpannā sarveṣāṃ salilaukasām",
    "GE07mbh_12_u:135.006c": "śīghram anyatra gacchāmaḥ panthā yāvan na duṣyati",
    "GE07mbh_12_u:135.007a": "anāgatam anarthaṃ hi sunayair yaḥ prabādhate",
    "GE07mbh_12_u:135.007c": "na sa saṃśayam āpnoti rocatāṃ vāṃ vrajāmahe",
    "GE07mbh_12_u:135.008a": "dīrghasūtras tu yas tatra so 'bravīt samyag ucyate",
    "GE07mbh_12_u:135.008c": "na tu kāryā tvarā yāvad iti me niścitā matiḥ",
    "GE07mbh_12_u:135.009a": "atha saṃpratipattijñaḥ prābravīd dīrghadarśinam",
    "GE07mbh_12_u:135.009c": "prāpte kāle na me kiṃ cin nyāyataḥ parihāsyate",
    "GE07mbh_12_u:135.010a": "evam ukto nirākrāmad dīrghadarśī mahāmatiḥ",
    "GE07mbh_12_u:135.010c": "jagāma srotasaikena gambhīrasalilāśayam",
    "GE07mbh_12_u:135.011a": "tataḥ prasrutatoyaṃ taṃ samīkṣya salilāśayam",
    "GE07mbh_12_u:135.011c": "babandhur vividhair yogair matsyān matsyopajīvinaḥ",
    "GE07mbh_12_u:135.012a": "viloḍyamāne tasmiṃs tu srutatoye jalāśaye",
    "GE07mbh_12_u:135.012c": "agacchad grahaṇaṃ tatra dīrghasūtraḥ sahāparaiḥ",
    "GE07mbh_12_u:135.013a": "uddānaṃ kriyamāṇaṃ ca matsyānāṃ vīkṣya rajjubhiḥ",
    "GE07mbh_12_u:135.013c": "praviśyāntaram anyeṣām agrasat pratipattimān",
    "GE07mbh_12_u:135.014a": "grastam eva tad uddānaṃ gṛhītvāsta tathaiva saḥ",
    "GE07mbh_12_u:135.014c": "sarvān eva tu tāṃs tatra te vidur grathitā iti",
    "GE07mbh_12_u:135.015a": "tataḥ prakṣālyamāneṣu matsyeṣu vimale jale",
    "GE07mbh_12_u:135.015c": "tyaktvā rajjuṃ vimukto 'bhūc chīghraṃ saṃpratipattimān",
    "GE07mbh_12_u:135.016a": "dīrghasūtras tu mandātmā hīnabuddhir acetanaḥ",
    "GE07mbh_12_u:135.016c": "maraṇaṃ prāptavān mūḍho yathaivopahatendriyaḥ",
    "GE07mbh_12_u:135.017a": "evaṃ prāptatamaṃ kālaṃ yo mohān nāvabudhyate",
    "GE07mbh_12_u:135.017c": "sa vinaśyati vai kṣipraṃ dīrghasūtro yathā jhaṣaḥ",
    "GE07mbh_12_u:135.018a": "ādau na kurute śreyaḥ kuśalo 'smīti yaḥ pumān",
    "GE07mbh_12_u:135.018c": "sa saṃśayam avāpnoti yathā saṃpratipattimān",
    "GE07mbh_12_u:135.019a": "anāgatavidhānaṃ tu yo naraḥ kurute kṣamam",
    "GE07mbh_12_u:135.019c": "śreyaḥ prāpnoti so 'tyarthaṃ dīrghadarśī yathā hy asau",
    "GE07mbh_12_u:135.020a": "kalāḥ kāṣṭhā muhūrtāś ca dinā nāḍyaḥ kṣaṇā lavāḥ",
    "GE07mbh_12_u:135.020c": "pakṣā māsāś ca ṛtavas tulyāḥ saṃvatsarāṇi ca",
    "GE07mbh_12_u:135.021a": "pṛthivī deśa ity uktaḥ kālaḥ sa ca na dṛśyate",
    "GE07mbh_12_u:135.021c": "abhipretārthasiddhyarthaṃ nyāyato yac ca tat tathā",
    "GE07mbh_12_u:135.022a": "etau dharmārthaśāstreṣu mokṣaśāstreṣu carṣibhiḥ",
    "GE07mbh_12_u:135.022c": "pradhānāv iti nirdiṣṭau kāmeśābhimatau nṛṇām",
    "GE07mbh_12_u:135.023a": "parīkṣyakārī yuktas tu samyak samupapādayet",
    "GE07mbh_12_u:135.023c": "deśakālāv abhipretau tābhyāṃ phalam avāpnuyāt",
    "GE07mbh_12_u:136.001": "yudhiṣṭhira uvāca",
    "GE07mbh_12_u:136.001a": "sarvatra buddhiḥ kathitā śreṣṭhā te bharatarṣabha",
    "GE07mbh_12_u:136.001c": "anāgatā tathotpannā dīrghasūtrā vināśinī",
    "GE07mbh_12_u:136.002a": "tad icchāmi parāṃ buddhiṃ śrotuṃ bharatasattama",
    "GE07mbh_12_u:136.002c": "yathā rājan na muhyeta śatrubhiḥ parivāritaḥ",
    "GE07mbh_12_u:136.003a": "dharmārthakuśala prājña sarvaśāstraviśārada",
    "GE07mbh_12_u:136.003c": "pṛcchāmi tvā kuruśreṣṭha tan me vyākhyātum arhasi",
    "GE07mbh_12_u:136.004a": "śatrubhir bahubhir grasto yathā varteta pārthivaḥ",
    "GE07mbh_12_u:136.004c": "etad icchāmy ahaṃ śrotuṃ sarvam eva yathāvidhi",
    "GE07mbh_12_u:136.005a": "viṣamasthaṃ hi rājānaṃ śatravaḥ paripanthinaḥ",
    "GE07mbh_12_u:136.005c": "bahavo 'py ekam uddhartuṃ yatante pūrvatāpitāḥ",
    "GE07mbh_12_u:136.006a": "sarvataḥ prārthyamānena durbalena mahābalaiḥ",
    "GE07mbh_12_u:136.006c": "ekenaivāsahāyena śakyaṃ sthātuṃ kathaṃ bhavet",
    "GE07mbh_12_u:136.007a": "kathaṃ mitram ariṃ caiva vindeta bharatarṣabha",
    "GE07mbh_12_u:136.007c": "ceṣṭitavyaṃ kathaṃ cātra śatror mitrasya cāntare",
    "GE07mbh_12_u:136.008a": "prajñātalakṣaṇe rājann amitre mitratāṃ gate",
    "GE07mbh_12_u:136.008c": "kathaṃ nu puruṣaḥ kuryāt kiṃ vā kṛtvā sukhī bhavet",
    "GE07mbh_12_u:136.009a": "vigrahaṃ kena vā kuryāt saṃdhiṃ vā kena yojayet",
    "GE07mbh_12_u:136.009c": "kathaṃ vā śatrumadhyastho vartetābalavān iti",
    "GE07mbh_12_u:136.010a": "etad vai sarvakṛtyānāṃ paraṃ kṛtyaṃ paraṃtapa",
    "GE07mbh_12_u:136.010c": "naitasya kaś cid vaktāsti śrotā cāpi sudurlabhaḥ",
    "GE07mbh_12_u:136.011a": "ṛte śāṃtanavād bhīṣmāt satyasaṃdhāj jitendriyāt",
    "GE07mbh_12_u:136.011c": "tad anviṣya mahābāho sarvam etad vadasva me",
    "GE07mbh_12_u:136.012": "bhīṣma uvāca",
    "GE07mbh_12_u:136.012a": "tvadyukto 'yam anupraśno yudhiṣṭhira guṇodayaḥ",
    "GE07mbh_12_u:136.012c": "śṛṇu me putra kārtsnyena guhyam āpatsu bhārata",
    "GE07mbh_12_u:136.013a": "amitro mitratāṃ yāti mitraṃ cāpi praduṣyati",
    "GE07mbh_12_u:136.013c": "sāmarthyayogāt kāryāṇāṃ tadgatyā hi sadā gatiḥ",
    "GE07mbh_12_u:136.014a": "tasmād viśvasitavyaṃ ca vigrahaṃ ca samācaret",
    "GE07mbh_12_u:136.014c": "deśaṃ kālaṃ ca vijñāya kāryākāryaviniścaye",
    "GE07mbh_12_u:136.015a": "saṃdhātavyaṃ budhair nityaṃ vyavasyaṃ ca hitārthibhiḥ",
    "GE07mbh_12_u:136.015c": "amitrair api saṃdheyaṃ prāṇā rakṣyāś ca bhārata",
    "GE07mbh_12_u:136.016a": "yo hy amitrair naro nityaṃ na saṃdadhyād apaṇḍitaḥ",
    "GE07mbh_12_u:136.016c": "na so 'rtham āpnuyāt kiṃ cit phalāny api ca bhārata",
    "GE07mbh_12_u:136.017a": "yas tv amitreṇa saṃdhatte mitreṇa ca virudhyate",
    "GE07mbh_12_u:136.017c": "arthayuktiṃ samālokya sumahad vindate phalam",
    "GE07mbh_12_u:136.018a": "atrāpy udāharantīmam itihāsaṃ purātanam",
    "GE07mbh_12_u:136.018c": "mārjārasya ca saṃvādaṃ nyagrodhe mūṣakasya ca",
    "GE07mbh_12_u:136.019a": "vane mahati kasmiṃś cin nyagrodhaḥ sumahān abhūt",
    "GE07mbh_12_u:136.019c": "latājālaparicchanno nānādvijagaṇāyutaḥ",
    "GE07mbh_12_u:136.020a": "skandhavān meghasaṃkāśaḥ śītacchāyo manoramaḥ",
    "GE07mbh_12_u:136.020c": "vairantyam abhito jātas tarur vyālamṛgākulaḥ",
    "GE07mbh_12_u:136.021a": "tasya mūlaṃ samāśritya kṛtvā śatamukhaṃ bilam",
    "GE07mbh_12_u:136.021c": "vasati sma mahāprājñaḥ palito nāma mūṣakaḥ",
    "GE07mbh_12_u:136.022a": "śākhāś ca tasya saṃśritya vasati sma sukhaṃ puraḥ",
    "GE07mbh_12_u:136.022c": "lomaśo nāma mārjāraḥ",
    "GE07mbh_12_u:136.023a": "tatra cāgatya caṇḍālo vairantyakṛtaketanaḥ",
    "GE07mbh_12_u:136.023c": "ayojayat tam unmāthaṃ nityam astaṃ gate ravau",
    "GE07mbh_12_u:136.024a": "tatra snāyumayān pāśān yathāvat saṃnidhāya saḥ",
    "GE07mbh_12_u:136.024c": "gṛhaṃ gatvā sukhaṃ śete prabhātām eti śarvarīm",
    "GE07mbh_12_u:136.025a": "tatra sma nityaṃ badhyante naktaṃ bahuvidhā mṛgāḥ",
    "GE07mbh_12_u:136.025c": "kadā cit tatra mārjāras tv apramatto 'py abadhyata",
    "GE07mbh_12_u:136.026a": "tasmin baddhe mahāprājñaḥ śatrau nityātatāyini",
    "GE07mbh_12_u:136.026c": "taṃ kālaṃ palito jñātvā vicacāra sunirbhayaḥ",
    "GE07mbh_12_u:136.027a": "tenānucaratā tasmin vane viśvastacāriṇā",
    "GE07mbh_12_u:136.027c": "bhakṣaṃ vicaramāṇena nacirād dṛṣṭam āmiṣam",
    "GE07mbh_12_u:136.028a": "sa tam unmātham āruhya tad āmiṣam abhakṣayat",
    "GE07mbh_12_u:136.028c": "tasyopari sapatnasya baddhasya manasā hasan",
    "GE07mbh_12_u:136.029a": "āmiṣe tu prasaktaḥ sa kadā cid avalokayan",
    "GE07mbh_12_u:136.029c": "apaśyad aparaṃ ghoram ātmanaḥ śatrum āgatam",
    "GE07mbh_12_u:136.030a": "śaraprasūnasaṃkāśaṃ mahīvivaraśāyinam",
    "GE07mbh_12_u:136.030c": "nakulaṃ harikaṃ nāma capalaṃ tāmralocanam",
    "GE07mbh_12_u:136.031a": "tena mūṣakagandhena tvaramāṇam upāgatam",
    "GE07mbh_12_u:136.031c": "bhakṣārthaṃ lelihad vaktraṃ bhūmāv ūrdhvamukhaṃ sthitam",
    "GE07mbh_12_u:136.032a": "śākhāgatam ariṃ cānyad apaśyat koṭarālayam",
    "GE07mbh_12_u:136.032c": "ulūkaṃ candrakaṃ nāma tīkṣṇatuṇḍaṃ kṣapācaram",
    "GE07mbh_12_u:136.033a": "gatasya viṣayaṃ tasya nakulolūkayos tadā",
    "GE07mbh_12_u:136.033c": "athāsyāsīd iyaṃ cintā tat prāpya sumahad bhayam",
    "GE07mbh_12_u:136.034a": "āpady asyāṃ sukaṣṭāyāṃ maraṇe samupasthite",
    "GE07mbh_12_u:136.034c": "samantād bhaya utpanne kathaṃ kāryaṃ hitaiṣiṇā",
    "GE07mbh_12_u:136.035a": "sa tathā sarvato ruddhaḥ sarvatra samadarśanaḥ",
    "GE07mbh_12_u:136.035c": "abhavad bhayasaṃtaptaś cakre cemāṃ parāṃ gatim",
    "GE07mbh_12_u:136.036a": "āpad vināśabhūyiṣṭhā śataikīyaṃ ca jīvitam",
    "GE07mbh_12_u:136.036c": "samantasaṃśayā ceyam asmān āpad upasthitā",
    "GE07mbh_12_u:136.037a": "gataṃ hi sahasā bhūmiṃ nakulo māṃ samāpnuyāt",
    "GE07mbh_12_u:136.037b-0308_01": "ulūke mūrdhni saṃnaddhe bhujagārāv avāksthite",
    "GE07mbh_12_u:136.037b-0308_02": "mārjāre pāśasaṃbaddhe kiṃ kartavyaṃ mayā bhavet",
    "GE07mbh_12_u:136.037b-0308_03": "kaccid rājaguṇaiḥ ṣaḍbhiḥ saptopāyās tathānagha",
    "GE07mbh_12_u:136.037c": "ulūkaś ceha tiṣṭhantaṃ mārjāraḥ pāśasaṃkṣayāt",
    "GE07mbh_12_u:136.038a": "na tv evāsmadvidhaḥ prājñaḥ saṃmohaṃ gantum arhati",
    "GE07mbh_12_u:136.038c": "kariṣye jīvite yatnaṃ yāvad ucchvāsanigraham",
    "GE07mbh_12_u:136.039a": "na hi buddhyānvitāḥ prājñā nītiśāstraviśāradāḥ",
    "GE07mbh_12_u:136.039c": "saṃbhramanty āpadaṃ prāpya mahato 'rthān avāpya ca",
    "GE07mbh_12_u:136.040a": "na tv anyām iha mārjārād gatiṃ paśyāmi sāṃpratam",
    "GE07mbh_12_u:136.040c": "viṣamastho hy ayaṃ jantuḥ kṛtyaṃ cāsya mahan mayā",
    "GE07mbh_12_u:136.041a": "jīvitārthī kathaṃ tv adya prārthitaḥ śatrubhis tribhiḥ",
    "GE07mbh_12_u:136.041c": "tasmād imam ahaṃ śatruṃ mārjāraṃ saṃśrayāmi vai",
    "GE07mbh_12_u:136.042a": "kṣatravidyāṃ samāśritya hitam asyopadhāraye",
    "GE07mbh_12_u:136.042c": "yenemaṃ śatrusaṃghātaṃ matipūrveṇa vañcaye",
    "GE07mbh_12_u:136.043a": "ayam atyantaśatrur me vaiṣamyaṃ paramaṃ gataḥ",
    "GE07mbh_12_u:136.043c": "mūḍho grāhayituṃ svārthaṃ saṃgatyā yadi śakyate",
    "GE07mbh_12_u:136.044a": "kadā cid vyasanaṃ prāpya saṃdhiṃ kuryān mayā saha",
    "GE07mbh_12_u:136.044c": "balinā saṃniviṣṭasya śatror api parigrahaḥ",
    "GE07mbh_12_u:136.044e": "kārya ity āhur ācāryā viṣame jīvitārthinā",
    "GE07mbh_12_u:136.045a": "śreyān hi paṇḍitaḥ śatrur na ca mitram apaṇḍitam",
    "GE07mbh_12_u:136.045c": "mama hy amitre mārjāre jīvitaṃ saṃpratiṣṭhitam",
    "GE07mbh_12_u:136.046a": "hantainaṃ saṃpravakṣyāmi hetum ātmābhirakṣaṇe",
    "GE07mbh_12_u:136.046c": "apīdānīm ayaṃ śatruḥ saṃgatyā paṇḍito bhavet",
    "GE07mbh_12_u:136.046d-0309_01": "evaṃ vicintayām āsa mūṣakaḥ śatruceṣṭitam",
    "GE07mbh_12_u:136.047a": "tato 'rthagatitattvajñaḥ",
    "GE07mbh_12_u:136.047c": "sāntvapūrvam idaṃ vākyaṃ mārjāraṃ mūṣako 'bravīt",
    "GE07mbh_12_u:136.048a": "sauhṛdenābhibhāṣe tvā kaccin mārjāra jīvasi",
    "GE07mbh_12_u:136.048c": "jīvitaṃ hi tavecchāmi śreyaḥ sādhāraṇaṃ hi nau",
    "GE07mbh_12_u:136.049a": "na te saumya viṣattavyaṃ jīviṣyasi yathā purā",
    "GE07mbh_12_u:136.049c": "ahaṃ tvām uddhariṣyāmi prāṇāñ jahyāṃ hi te kṛte",
    "GE07mbh_12_u:136.050a": "asti kaś cid upāyo 'tra puṣkalaḥ pratibhāti mām",
    "GE07mbh_12_u:136.050c": "yena śakyas tvayā mokṣaḥ prāptuṃ śreyo yathā mayā",
    "GE07mbh_12_u:136.051a": "mayā hy upāyo dṛṣṭo 'yaṃ vicārya matim ātmanaḥ",
    "GE07mbh_12_u:136.051c": "ātmārthaṃ ca tvadarthaṃ ca śreyaḥ sādhāraṇaṃ hi nau",
    "GE07mbh_12_u:136.052a": "idaṃ hi nakulolūkaṃ pāpabuddhy abhitaḥ sthitam",
    "GE07mbh_12_u:136.052c": "na dharṣayati mārjāra tena me svasti sāṃpratam",
    "GE07mbh_12_u:136.053a": "kūjaṃś capalanetro 'yaṃ kauśiko māṃ nirīkṣate",
    "GE07mbh_12_u:136.053c": "nagaśākhāgrahas tiṣṭhaṃs tasyāhaṃ bhṛśam udvije",
    "GE07mbh_12_u:136.054a": "satāṃ sāptapadaṃ sakhyaṃ savāso me 'si paṇḍitaḥ",
    "GE07mbh_12_u:136.054c": "sāṃvāsyakaṃ kariṣyāmi nāsti te mṛtyuto bhayam",
    "GE07mbh_12_u:136.055a": "na hi śaknoṣi mārjāra pāśaṃ chettuṃ vinā mayā",
    "GE07mbh_12_u:136.055c": "ahaṃ chetsyāmi te pāśaṃ yadi māṃ tvaṃ na hiṃsasi",
    "GE07mbh_12_u:136.056a": "tvam āśrito nagasyāgraṃ mūlaṃ tv aham upāśritaḥ",
    "GE07mbh_12_u:136.056c": "ciroṣitāv ihāvāṃ vai vṛkṣe 'smin viditaṃ hi te",
    "GE07mbh_12_u:136.057a": "yasminn āśvasate kaś cid yaś ca nāśvasate kva cit",
    "GE07mbh_12_u:136.057c": "na tau dhīrāḥ praśaṃsanti nityam udvignacetasau",
    "GE07mbh_12_u:136.058a": "tasmād vivardhatāṃ prītiḥ satyā saṃgatir astu nau",
    "GE07mbh_12_u:136.058c": "kālātītam apārthaṃ hi na praśaṃsanti paṇḍitāḥ",
    "GE07mbh_12_u:136.059a": "arthayuktim imāṃ tāvad yathābhūtāṃ niśāmaya",
    "GE07mbh_12_u:136.059c": "tava jīvitam icchāmi tvaṃ mamecchasi jīvitam",
    "GE07mbh_12_u:136.060a": "kaś cit tarati kāṣṭhena sugambhīrāṃ mahānadīm",
    "GE07mbh_12_u:136.060c": "sa tārayati tat kāṣṭhaṃ sa ca kāṣṭhena tāryate",
    "GE07mbh_12_u:136.061a": "īdṛśo nau samāyogo bhaviṣyati sunistaraḥ",
    "GE07mbh_12_u:136.061c": "ahaṃ tvāṃ tārayiṣyāmi tvaṃ ca māṃ tārayiṣyasi",
    "GE07mbh_12_u:136.062a": "evam uktvā tu palitas tadartham ubhayor hitam",
    "GE07mbh_12_u:136.062c": "hetumad grahaṇīyaṃ ca kālākāṅkṣī vyapaikṣata",
    "GE07mbh_12_u:136.063a": "atha suvyāhṛtaṃ tasya śrutvā śatrur vicakṣaṇaḥ",
    "GE07mbh_12_u:136.063c": "hetumad grahaṇīyārthaṃ mārjāro vākyam abravīt",
    "GE07mbh_12_u:136.064a": "buddhimān vākyasaṃpannas tad vākyam anuvarṇayan",
    "GE07mbh_12_u:136.064c": "tām avasthām avekṣyāntyāṃ sāmnaiva pratyapūjayat",
    "GE07mbh_12_u:136.065a": "tatas tīkṣṇāgradaśano vaiḍūryamaṇilocanaḥ",
    "GE07mbh_12_u:136.065c": "mūṣakaṃ mandam udvīkṣya mārjāro lomaśo 'bravīt",
    "GE07mbh_12_u:136.066a": "nandāmi saumya bhadraṃ te yo māṃ jīvantam icchasi",
    "GE07mbh_12_u:136.066c": "śreyaś ca yadi jānīṣe kriyatāṃ mā vicāraya",
    "GE07mbh_12_u:136.067a": "ahaṃ hi dṛḍham āpannas tvam āpannataro mayā",
    "GE07mbh_12_u:136.067c": "dvayor āpannayoḥ saṃdhiḥ kriyatāṃ mā vicāraya",
    "GE07mbh_12_u:136.068a": "vidhatsva prāptakālaṃ yat kāryaṃ sidhyatu cāvayoḥ",
    "GE07mbh_12_u:136.068c": "mayi kṛcchrād vinirmukte na vinaṅkṣyati te kṛtam",
    "GE07mbh_12_u:136.069a": "nyastamāno 'smi bhakto 'smi śiṣyas tvaddhitakṛt tathā",
    "GE07mbh_12_u:136.069c": "nideśavaśavartī ca bhavantaṃ śaraṇaṃ gataḥ",
    "GE07mbh_12_u:136.070a": "ity evam uktaḥ palito mārjāraṃ vaśam āgatam",
    "GE07mbh_12_u:136.070c": "vākyaṃ hitam uvācedam abhinītārtham arthavat",
    "GE07mbh_12_u:136.071a": "udāraṃ yad bhavān āha naitac citraṃ bhavadvidhe",
    "GE07mbh_12_u:136.071c": "vidito yas tu mārgo me hitārthaṃ śṛṇu taṃ mama",
    "GE07mbh_12_u:136.072a": "ahaṃ tvānupravekṣyāmi nakulān me mahad bhayam",
    "GE07mbh_12_u:136.072c": "trāyasva māṃ mā vadhīś ca śakto 'smi tava mokṣaṇe",
    "GE07mbh_12_u:136.073a": "ulūkāc caiva māṃ rakṣa kṣudraḥ prārthayate hi mām",
    "GE07mbh_12_u:136.073c": "ahaṃ chetsyāmi te pāśān sakhe satyena te śape",
    "GE07mbh_12_u:136.074a": "tad vacaḥ saṃgataṃ śrutvā lomaśo yuktam arthavat",
    "GE07mbh_12_u:136.074c": "harṣād udvīkṣya palitaṃ svāgatenābhyapūjayat",
    "GE07mbh_12_u:136.075a": "sa taṃ saṃpūjya palitaṃ mārjāraḥ sauhṛde sthitaḥ",
    "GE07mbh_12_u:136.075c": "suvicintyābravīd dhīraḥ prītas tvarita eva hi",
    "GE07mbh_12_u:136.076a": "kṣipram āgaccha bhadraṃ te tvaṃ me prāṇasamaḥ sakhā",
    "GE07mbh_12_u:136.076c": "tava prājña prasādād dhi kṣipraṃ prāpsyāmi jīvitam",
    "GE07mbh_12_u:136.077a": "yad yad evaṃgatenādya śakyaṃ kartuṃ mayā tava",
    "GE07mbh_12_u:136.077c": "tad ājñāpaya kartāhaṃ saṃdhir evāstu nau sakhe",
    "GE07mbh_12_u:136.078a": "asmāt te saṃśayān muktaḥ samitragaṇabāndhavaḥ",
    "GE07mbh_12_u:136.078c": "sarvakāryāṇi kartāhaṃ priyāṇi ca hitāni ca",
    "GE07mbh_12_u:136.079a": "muktaś ca vyasanād asmāt saumyāham api nāma te",
    "GE07mbh_12_u:136.079c": "prītim utpādayeyaṃ ca pratikartuṃ ca śaknuyām",
    "GE07mbh_12_u:136.079d-0310_01": "pratyapakurvan bahv api na bhāti pūrvopakāriṇā tulyaḥ",
    "GE07mbh_12_u:136.079d-0310_02": "ekaḥ karoti hi kṛte niṣkāraṇam eva kurute 'nyaḥ",
    "GE07mbh_12_u:136.080a": "grāhayitvā tu taṃ svārthaṃ mārjāraṃ mūṣakas tadā",
    "GE07mbh_12_u:136.080c": "praviveśa suvisrabdhaḥ samyag arthāṃś cacāra ha",
    "GE07mbh_12_u:136.081a": "evam āśvāsito vidvān mārjāreṇa sa mūṣakaḥ",
    "GE07mbh_12_u:136.081c": "mārjārorasi visrabdhaḥ suṣvāpa pitṛmātṛvat",
    "GE07mbh_12_u:136.082a": "līnaṃ tu tasya gātreṣu mārjārasyātha mūṣakam",
    "GE07mbh_12_u:136.082c": "tau dṛṣṭvā nakulolūkau nirāśau jagmatur gṛhān",
    "GE07mbh_12_u:136.082d-0311_01": "tathaiva tau susaṃtrastau dṛḍham āgatatandritau",
    "GE07mbh_12_u:136.082d-0311_02": "dṛṣṭvā tayoḥ parāṃ prītiṃ vismayaṃ paramaṃ gatau",
    "GE07mbh_12_u:136.082d-0311_03": "balinau matimantau ca suvṛttau cāpy upāsitau",
    "GE07mbh_12_u:136.082d-0311_04": "aśaktau tu nayāt tasmāt saṃpradharṣayituṃ balāt",
    "GE07mbh_12_u:136.082d-0311_05": "kāryārthakṛtasaṃdhī tau dṛṣṭvā mārjāramūṣikau",
    "GE07mbh_12_u:136.082d-0311_06": "ulūkanakulau tūrṇaṃ jagmatus tau svam ālayam",
    "GE07mbh_12_u:136.083a": "līnas tu tasya gātreṣu palito deśakālavit",
    "GE07mbh_12_u:136.083c": "ciccheda pāśān nṛpate kālākāṅkṣī śanaiḥ śanaiḥ",
    "GE07mbh_12_u:136.084a": "atha bandhaparikliṣṭo mārjāro vīkṣya mūṣakam",
    "GE07mbh_12_u:136.084c": "chindantaṃ vai tadā pāśān atvarantaṃ tvarānvitaḥ",
    "GE07mbh_12_u:136.085a": "tam atvarantaṃ palitaṃ pāśānāṃ chedane tadā",
    "GE07mbh_12_u:136.085c": "saṃcodayitum ārebhe mārjāro mūṣakaṃ tadā",
    "GE07mbh_12_u:136.086a": "kiṃ saumya nābhitvarase kiṃ kṛtārtho 'vamanyase",
    "GE07mbh_12_u:136.086c": "chindhi pāśān amitraghna purā śvapaca eti saḥ",
    "GE07mbh_12_u:136.087a": "ity uktas tvaratā tena matimān palito 'bravīt",
    "GE07mbh_12_u:136.087c": "mārjāram akṛtaprajñaṃ vaśyam ātmahitaṃ vacaḥ",
    "GE07mbh_12_u:136.088a": "tūṣṇīṃ bhava na te saumya tvarā kāryā na saṃbhramaḥ",
    "GE07mbh_12_u:136.088c": "vayam evātra kālajñā na kālaḥ parihāsyate",
    "GE07mbh_12_u:136.089a": "akāle kṛtyam ārabdhaṃ kartuṃ nārthāya kalpate",
    "GE07mbh_12_u:136.089c": "tad eva kāla ārabdhaṃ mahate 'rthāya kalpate",
    "GE07mbh_12_u:136.090a": "akālavipramuktān me tvatta eva bhayaṃ bhavet",
    "GE07mbh_12_u:136.090c": "tasmāt kālaṃ pratīkṣasva kim iti tvarase sakhe",
    "GE07mbh_12_u:136.091a": "yāvat paśyāmi caṇḍālam āyāntaṃ śastrapāṇinam",
    "GE07mbh_12_u:136.091c": "tataś chetsyāmi te pāśaṃ prāpte sādhāraṇe bhaye",
    "GE07mbh_12_u:136.092a": "tasmin kāle pramuktas tvaṃ tarum evādhirohasi",
    "GE07mbh_12_u:136.092c": "na hi te jīvitād anyat kiṃ cit kṛtyaṃ bhaviṣyati",
    "GE07mbh_12_u:136.093a": "tato bhavaty atikrānte traste bhīte ca lomaśa",
    "GE07mbh_12_u:136.093c": "ahaṃ bilaṃ pravekṣyāmi bhavāñ śākhāṃ gamiṣyati",
    "GE07mbh_12_u:136.094a": "evam uktas tu mārjāro mūṣakeṇātmano hitam",
    "GE07mbh_12_u:136.094c": "vacanaṃ vākyatattvajño jīvitārthī mahāmatiḥ",
    "GE07mbh_12_u:136.095a": "athātmakṛtyatvaritaḥ samyak praśrayam ācaran",
    "GE07mbh_12_u:136.095c": "uvāca lomaśo vākyaṃ mūṣakaṃ cirakāriṇam",
    "GE07mbh_12_u:136.096a": "na hy evaṃ mitrakāryāṇi prītyā kurvanti sādhavaḥ",
    "GE07mbh_12_u:136.096c": "yathā tvaṃ mokṣitaḥ kṛcchrāt tvaramāṇena vai mayā",
    "GE07mbh_12_u:136.097a": "tathaiva tvaramāṇena tvayā kāryaṃ hitaṃ mama",
    "GE07mbh_12_u:136.097c": "yatnaṃ kuru mahāprājña yathā svasty āvayor bhavet",
    "GE07mbh_12_u:136.098a": "atha vā pūrvavairaṃ tvaṃ smaran kālaṃ vikarṣasi",
    "GE07mbh_12_u:136.098c": "paśya duṣkṛtakarmatvaṃ vyaktam āyuḥkṣayo mama",
    "GE07mbh_12_u:136.099a": "yac ca kiṃ cin mayājñānāt purastād vipriyaṃ kṛtam",
    "GE07mbh_12_u:136.099c": "na tan manasi kartavyaṃ kṣamaye tvāṃ prasīda me",
    "GE07mbh_12_u:136.100a": "tam evaṃvādinaṃ prājñaḥ śāstravid buddhisaṃmataḥ",
    "GE07mbh_12_u:136.100c": "uvācedaṃ vacaḥ śreṣṭhaṃ mārjāraṃ mūṣakas tadā",
    "GE07mbh_12_u:136.101a": "śrutaṃ me tava mārjāra svam arthaṃ parigṛhṇataḥ",
    "GE07mbh_12_u:136.101c": "mamāpi tvaṃ vijānīhi svam arthaṃ parigṛhṇataḥ",
    "GE07mbh_12_u:136.102a": "yan mitraṃ bhītavat sādhyaṃ yan mitraṃ bhayasaṃhitam",
    "GE07mbh_12_u:136.102c": "surakṣitaṃ tataḥ kāryaṃ pāṇiḥ sarpamukhād iva",
    "GE07mbh_12_u:136.103a": "kṛtvā balavatā saṃdhim ātmānaṃ yo na rakṣati",
    "GE07mbh_12_u:136.103c": "apathyam iva tad bhuktaṃ tasyānarthāya kalpate",
    "GE07mbh_12_u:136.104a": "na kaś cit kasya cin mitraṃ na kaś cit kasya cit suhṛt",
    "GE07mbh_12_u:136.104b-0312_01": "arthatas tu nibadhyante mitrāṇi ripavas tathā",
    "GE07mbh_12_u:136.104c": "arthair arthā nibadhyante gajair vanagajā iva",
    "GE07mbh_12_u:136.105a": "na hi kaś cit kṛte kārye kartāraṃ samavekṣate",
    "GE07mbh_12_u:136.105c": "tasmāt sarvāṇi kāryāṇi sāvaśeṣāṇi kārayet",
    "GE07mbh_12_u:136.106a": "tasmin kāle 'pi ca bhavān divākīrtibhayānvitaḥ",
    "GE07mbh_12_u:136.106c": "mama na grahaṇe śaktaḥ palāyanaparāyaṇaḥ",
    "GE07mbh_12_u:136.107a": "chinnaṃ tu tantubāhulyaṃ tantur eko 'vaśeṣitaḥ",
    "GE07mbh_12_u:136.107c": "chetsyāmy ahaṃ tad apy āśu nirvṛto bhava lomaśa",
    "GE07mbh_12_u:136.108a": "tayoḥ saṃvadator evaṃ tathaivāpannayor dvayoḥ",
    "GE07mbh_12_u:136.108c": "kṣayaṃ jagāma sā rātrir lomaśaṃ cāviśad bhayam",
    "GE07mbh_12_u:136.109a": "tataḥ prabhātasamaye vikṛtaḥ kṛṣṇapiṅgalaḥ",
    "GE07mbh_12_u:136.109c": "sthūlasphig vikaco rūkṣaḥ śvacakraparivāritaḥ",
    "GE07mbh_12_u:136.110a": "śaṅkukarṇo mahāvaktraḥ palito ghoradarśanaḥ",
    "GE07mbh_12_u:136.110c": "parigho nāma caṇḍālaḥ śastrapāṇir adṛśyata",
    "GE07mbh_12_u:136.111a": "taṃ dṛṣṭvā yamadūtābhaṃ mārjāras trastacetanaḥ",
    "GE07mbh_12_u:136.111c": "uvāca palitaṃ bhītaḥ kim idānīṃ kariṣyasi",
    "GE07mbh_12_u:136.112a": "atha cāpi susaṃtrastau taṃ dṛṣṭvā ghoradarśanam",
    "GE07mbh_12_u:136.112c": "kṣaṇena nakulolūkau nairāśyaṃ jagmatus tadā",
    "GE07mbh_12_u:136.113a": "balinau matimantau ca saṃghātaṃ cāpy upāgatau",
    "GE07mbh_12_u:136.113c": "aśakyau sunayāt tasmāt saṃpradharṣayituṃ balāt",
    "GE07mbh_12_u:136.114a": "kāryārthaṃ kṛtasaṃdhī tau dṛṣṭvā mārjāramūṣakau",
    "GE07mbh_12_u:136.114c": "ulūkanakulau tūrṇaṃ jagmatuḥ svaṃ svam ālayam",
    "GE07mbh_12_u:136.115a": "tataś ciccheda taṃ tantuṃ mārjārasya sa mūṣakaḥ",
    "GE07mbh_12_u:136.115c": "vipramukto 'tha mārjāras tam evābhyapatad drumam",
    "GE07mbh_12_u:136.116a": "sa ca tasmād bhayān mukto mukto ghoreṇa śatruṇā",
    "GE07mbh_12_u:136.116c": "bilaṃ viveśa palitaḥ śākhāṃ bheje ca lomaśaḥ",
    "GE07mbh_12_u:136.117a": "unmātham apy athādāya caṇḍālo vīkṣya sarvaśaḥ",
    "GE07mbh_12_u:136.117c": "vihatāśaḥ kṣaṇenātha tasmād deśād apākramat",
    "GE07mbh_12_u:136.117e": "jagāma ca svabhavanaṃ caṇḍālo bharatarṣabha",
    "GE07mbh_12_u:136.118a": "tatas tasmād bhayān mukto durlabhaṃ prāpya jīvitam",
    "GE07mbh_12_u:136.118c": "bilasthaṃ pādapāgrasthaḥ palitaṃ lomaśo 'bravīt",
    "GE07mbh_12_u:136.119a": "akṛtvā saṃvidaṃ kāṃ cit sahasāham upaplutaḥ",
    "GE07mbh_12_u:136.119c": "kṛtajñaṃ kṛtakalyāṇaṃ kaccin māṃ nābhiśaṅkase",
    "GE07mbh_12_u:136.120a": "gatvā ca mama viśvāsaṃ dattvā ca mama jīvitam",
    "GE07mbh_12_u:136.120c": "mitropabhogasamaye kiṃ tvaṃ naivopasarpasi",
    "GE07mbh_12_u:136.121a": "kṛtvā hi pūrvaṃ mitrāṇi yaḥ paścān nānutiṣṭhati",
    "GE07mbh_12_u:136.121c": "na sa mitrāṇi labhate kṛcchrāsv āpatsu durmatiḥ",
    "GE07mbh_12_u:136.122a": "tat kṛto 'haṃ tvayā mitraṃ sāmarthyād ātmanaḥ sakhe",
    "GE07mbh_12_u:136.122c": "sa māṃ mitratvam āpannam upabhoktuṃ tvam arhasi",
    "GE07mbh_12_u:136.123a": "yāni me santi mitrāṇi ye ca me santi bāndhavāḥ",
    "GE07mbh_12_u:136.123c": "sarve tvāṃ pūjayiṣyanti śiṣyā gurum iva priyam",
    "GE07mbh_12_u:136.124a": "ahaṃ ca pūjayiṣye tvāṃ samitragaṇabāndhavam",
    "GE07mbh_12_u:136.124c": "jīvitasya pradātāraṃ kṛtajñaḥ ko na pūjayet",
    "GE07mbh_12_u:136.125a": "īśvaro me bhavān astu śarīrasya gṛhasya ca",
    "GE07mbh_12_u:136.125c": "arthānāṃ caiva sarveṣām anuśāstā ca me bhava",
    "GE07mbh_12_u:136.126a": "amātyo me bhava prājña piteva hi praśādhi mām",
    "GE07mbh_12_u:136.126c": "na te 'sti bhayam asmatto jīvitenātmanaḥ śape",
    "GE07mbh_12_u:136.127a": "buddhyā tvam uśanāḥ sākṣād bale tv adhikṛtā vayam",
    "GE07mbh_12_u:136.127c": "tvanmantrabalayukto hi vindeta jayam eva ha",
    "GE07mbh_12_u:136.128a": "evam uktaḥ paraṃ sāntvaṃ mārjāreṇa sa mūṣakaḥ",
    "GE07mbh_12_u:136.128c": "uvāca paramārthajñaḥ ślakṣṇam ātmahitaṃ vacaḥ",
    "GE07mbh_12_u:136.129a": "yad bhavān āha tat sarvaṃ mayā te lomaśa śrutam",
    "GE07mbh_12_u:136.129c": "mamāpi tāvad bruvataḥ śṛṇu yat pratibhāti mām",
    "GE07mbh_12_u:136.130a": "veditavyāni mitrāṇi boddhavyāś cāpi śatravaḥ",
    "GE07mbh_12_u:136.130c": "etat susūkṣmaṃ loke 'smin dṛśyate prājñasaṃmatam",
    "GE07mbh_12_u:136.131a": "śatrurūpāś ca suhṛdo mitrarūpāś ca śatravaḥ",
    "GE07mbh_12_u:136.131b-0313_01": "eṣāṃ saumyāni mitrāṇi krodhanāś caiva śatravaḥ",
    "GE07mbh_12_u:136.131b-0313_02": "sāntvitās te na budhyante rāgalobhavaśaṃ gatāḥ",
    "GE07mbh_12_u:136.131c": "sāntvitās te na budhyante rāgalobhavaśaṃ gatāḥ",
    "GE07mbh_12_u:136.132a": "nāsti jātyā ripur nāma mitraṃ nāma na vidyate",
    "GE07mbh_12_u:136.132c": "sāmarthyayogāj jāyante mitrāṇi ripavas tathā",
    "GE07mbh_12_u:136.133a": "yo yasmiñ jīvati svārthaṃ paśyet tāvat sa jīvati",
    "GE07mbh_12_u:136.133c": "sa tasya tāvan mitraṃ syād yāvan na syād viparyayaḥ",
    "GE07mbh_12_u:136.134a": "nāsti maitrī sthirā nāma na ca dhruvam asauhṛdam",
    "GE07mbh_12_u:136.134c": "arthayuktyā hi jāyante mitrāṇi ripavas tathā",
    "GE07mbh_12_u:136.135a": "mitraṃ ca śatrutām eti kasmiṃś cit kālaparyaye",
    "GE07mbh_12_u:136.135c": "śatruś ca mitratām eti svārtho hi balavattaraḥ",
    "GE07mbh_12_u:136.136a": "yo viśvasati mitreṣu na cāśvasati śatruṣu",
    "GE07mbh_12_u:136.136c": "arthayuktim avijñāya calitaṃ tasya jīvitam",
    "GE07mbh_12_u:136.137a": "arthayuktim avijñāya yaḥ śubhe kurute matim",
    "GE07mbh_12_u:136.137c": "mitre vā yadi vā śatrau tasyāpi calitā matiḥ",
    "GE07mbh_12_u:136.138a": "na viśvased aviśvaste viśvaste 'pi na viśvaset",
    "GE07mbh_12_u:136.138c": "viśvāsād bhayam utpannaṃ mūlāny api nikṛntati",
    "GE07mbh_12_u:136.139a": "arthayuktyā hi dṛśyante pitā mātā sutās tathā",
    "GE07mbh_12_u:136.139c": "mātulā bhāgineyāś ca tathā saṃbandhibāndhavāḥ",
    "GE07mbh_12_u:136.140a": "putraṃ hi mātāpitaru tyajataḥ patitaṃ priyam",
    "GE07mbh_12_u:136.140c": "loko rakṣati cātmānaṃ paśya svārthasya sāratām",
    "GE07mbh_12_u:136.141a": "taṃ manye nikṛtiprajñaṃ yo mokṣaṃ pratyanantaram",
    "GE07mbh_12_u:136.141c": "kṛtyaṃ mṛgayase kartuṃ sukhopāyam asaṃśayam",
    "GE07mbh_12_u:136.142a": "asmin nilaya eva tvaṃ nyagrodhād avatāritaḥ",
    "GE07mbh_12_u:136.142c": "pūrvaṃ niviṣṭam unmāthaṃ capalatvān na buddhavān",
    "GE07mbh_12_u:136.143a": "ātmanaś capalo nāsti kuto 'nyeṣāṃ bhaviṣyati",
    "GE07mbh_12_u:136.143c": "tasmāt sarvāṇi kāryāṇi capalo hanty asaṃśayam",
    "GE07mbh_12_u:136.144a": "bravīti madhuraṃ kaṃ cit priyo me ha bhavān iti",
    "GE07mbh_12_u:136.144c": "tan mithyākaraṇaṃ sarvaṃ vistareṇāpi me śṛṇu",
    "GE07mbh_12_u:136.145a": "kāraṇāt priyatām eti dveṣyo bhavati kāraṇāt",
    "GE07mbh_12_u:136.145c": "arthārthī jīvaloko 'yaṃ na kaś cit kasya cit priyaḥ",
    "GE07mbh_12_u:136.146a": "sakhyaṃ sodarayor bhrātror daṃpatyor vā parasparam",
    "GE07mbh_12_u:136.146c": "kasya cin nābhijānāmi prītiṃ niṣkāraṇām iha",
    "GE07mbh_12_u:136.147a": "yady api bhrātaraḥ kruddhā bhāryā vā kāraṇāntare",
    "GE07mbh_12_u:136.147c": "svabhāvatas te prīyante netaraḥ prīyate janaḥ",
    "GE07mbh_12_u:136.148a": "priyo bhavati dānena priyavādena cāparaḥ",
    "GE07mbh_12_u:136.148c": "mantrahomajapair anyaḥ kāryārthaṃ prīyate janaḥ",
    "GE07mbh_12_u:136.149a": "utpanne kāraṇe prītir nāsti nau kāraṇāntare",
    "GE07mbh_12_u:136.149c": "pradhvaste kāraṇasthāne sā prītir vinivartate",
    "GE07mbh_12_u:136.150a": "kiṃ nu tat kāraṇaṃ manye yenāhaṃ bhavataḥ priyaḥ",
    "GE07mbh_12_u:136.150c": "anyatrābhyavahārārthāt tatrāpi ca budhā vayam",
    "GE07mbh_12_u:136.151a": "kālo hetuṃ vikurute svārthas tam anuvartate",
    "GE07mbh_12_u:136.151c": "svārthaṃ prājño 'bhijānāti prājñaṃ loko 'nuvartate",
    "GE07mbh_12_u:136.152a": "na tv īdṛśaṃ tvayā vācyaṃ viduṣi svārthapaṇḍite",
    "GE07mbh_12_u:136.152c": "akāle 'viṣamasthasya svārthahetur ayaṃ tava",
    "GE07mbh_12_u:136.153a": "tasmān nāhaṃ cale svārthāt susthitaḥ saṃdhivigrahe",
    "GE07mbh_12_u:136.153c": "abhrāṇām iva rūpāṇi vikurvanti kṣaṇe kṣaṇe",
    "GE07mbh_12_u:136.154a": "adyaiva hi ripur bhūtvā punar adyaiva sauhṛdam",
    "GE07mbh_12_u:136.154c": "punaś ca ripur adyaiva yuktīnāṃ paśya cāpalam",
    "GE07mbh_12_u:136.155a": "āsīt tāvat tu maitrī nau yāvad dhetur abhūt purā",
    "GE07mbh_12_u:136.155c": "sā gatā saha tenaiva kālayuktena hetunā",
    "GE07mbh_12_u:136.156a": "tvaṃ hi me 'tyantataḥ śatruḥ sāmarthyān mitratāṃ gataḥ",
    "GE07mbh_12_u:136.156c": "tat kṛtyam abhinirvṛttaṃ prakṛtiḥ śatrutāṃ gatā",
    "GE07mbh_12_u:136.157a": "so 'ham evaṃ praṇītāni jñātvā śāstrāṇi tattvataḥ",
    "GE07mbh_12_u:136.157c": "praviśeyaṃ kathaṃ pāśaṃ tvatkṛtaṃ tad vadasva me",
    "GE07mbh_12_u:136.158a": "tvadvīryeṇa vimukto 'haṃ madvīryeṇa tathā bhavān",
    "GE07mbh_12_u:136.158c": "anyonyānugrahe vṛtte nāsti bhūyaḥ samāgamaḥ",
    "GE07mbh_12_u:136.159a": "tvaṃ hi saumya kṛtārtho 'dya nirvṛttārthās tathā vayam",
    "GE07mbh_12_u:136.159c": "na te 'sty anyan mayā kṛtyaṃ kiṃ cid anyatra bhakṣaṇāt",
    "GE07mbh_12_u:136.160a": "aham annaṃ bhavān bhoktā durbalo 'haṃ bhavān balī",
    "GE07mbh_12_u:136.160c": "nāvayor vidyate saṃdhir niyukte viṣame bale",
    "GE07mbh_12_u:136.161a": "saṃmanye 'haṃ tava prajñāṃ yan mokṣāt pratyanantaram",
    "GE07mbh_12_u:136.161c": "bhakṣyaṃ mṛgayase nūnaṃ sukhopāyam asaṃśayam",
    "GE07mbh_12_u:136.162a": "bhakṣyārtham eva baddhas tvaṃ sa muktaḥ prasṛtaḥ kṣudhā",
    "GE07mbh_12_u:136.162c": "śāstrajñam abhisaṃdhāya nūnaṃ bhakṣayitādya mām",
    "GE07mbh_12_u:136.163a": "jānāmi kṣudhitaṃ hi tvām āhārasamayaś ca te",
    "GE07mbh_12_u:136.163c": "sa tvaṃ mām abhisaṃdhāya bhakṣyaṃ mṛgayase punaḥ",
    "GE07mbh_12_u:136.164a": "yac cāpi putradāraṃ svaṃ tat saṃnisṛjase mayi",
    "GE07mbh_12_u:136.164c": "śuśrūṣāṃ nāma me kartuṃ sakhe mama na tatkṣamam",
    "GE07mbh_12_u:136.165a": "tvayā māṃ sahitaṃ dṛṣṭvā priyā bhāryā sutāś ca ye",
    "GE07mbh_12_u:136.165c": "kasmān māṃ te na khādeyur hṛṣṭāḥ praṇayinas tvayi",
    "GE07mbh_12_u:136.166a": "nāhaṃ tvayā sameṣyāmi vṛtto hetuḥ samāgame",
    "GE07mbh_12_u:136.166c": "śivaṃ dhyāyasva me 'trasthaḥ sukṛtaṃ smaryate yadi",
    "GE07mbh_12_u:136.167a": "śatror annādyabhūtaḥ san kliṣṭasya kṣudhitasya ca",
    "GE07mbh_12_u:136.167c": "bhakṣyaṃ mṛgayamāṇasya kaḥ prājño viṣayaṃ vrajet",
    "GE07mbh_12_u:136.168a": "svasti te 'stu gamiṣyāmi dūrād api tavodvije",
    "GE07mbh_12_u:136.168c": "nāhaṃ tvayā sameṣyāmi nirvṛto bhava lomaśa",
    "GE07mbh_12_u:136.168d-0314_01": "yadi tvaṃ sukṛtaṃ vetsi tatsakhyam anusāraya",
    "GE07mbh_12_u:136.168d-0314_02": "viśvastaṃ vā pramattaṃ vā etad eva kṛtaṃ bhavet",
    "GE07mbh_12_u:136.169a": "balavat saṃnikarṣo hi na kadā cit praśasyate",
    "GE07mbh_12_u:136.169c": "praśāntād api me prājña bhetavyaṃ balinaḥ sadā",
    "GE07mbh_12_u:136.170a": "yadi tv arthena me kāryaṃ brūhi kiṃ karavāṇi te",
    "GE07mbh_12_u:136.170c": "kāmaṃ sarvaṃ pradāsyāmi na tv ātmānaṃ kadā cana",
    "GE07mbh_12_u:136.171a": "ātmārthe saṃtatis tyājyā rājyaṃ ratnaṃ dhanaṃ tathā",
    "GE07mbh_12_u:136.171c": "api sarvasvam utsṛjya rakṣed ātmānam ātmanā",
    "GE07mbh_12_u:136.172a": "aiśvaryadhanaratnānāṃ pratyamitre 'pi tiṣṭhatām",
    "GE07mbh_12_u:136.172c": "dṛṣṭā hi punar āvṛttir jīvatām iti naḥ śrutam",
    "GE07mbh_12_u:136.173a": "na tv ātmanaḥ saṃpradānaṃ dhanaratnavad iṣyate",
    "GE07mbh_12_u:136.173c": "ātmā tu sarvato rakṣyo dārair api dhanair api",
    "GE07mbh_12_u:136.174a": "ātmarakṣitatantrāṇāṃ suparīkṣitakāriṇām",
    "GE07mbh_12_u:136.174c": "āpado nopapadyante puruṣāṇāṃ svadoṣajāḥ",
    "GE07mbh_12_u:136.175a": "śatrūn samyag vijānanti durbalā ye balīyasaḥ",
    "GE07mbh_12_u:136.175b-0315_01": "śaṅkanīyaḥ sa sarvatra priyam apy ācaran sadā",
    "GE07mbh_12_u:136.175b-0315_02": "kulajānāṃ sumitrāṇāṃ dhārmikāṇāṃ mahātmanām",
    "GE07mbh_12_u:136.175c": "teṣāṃ na cālyate buddhir ātmārthaṃ kṛtaniścayā",
    "GE07mbh_12_u:136.176a": "ity abhivyaktam evāsau palitenāvabhartsitaḥ",
    "GE07mbh_12_u:136.176c": "mārjāro vrīḍito bhūtvā mūṣakaṃ vākyam abravīt lomaśa uvāca",
    "GE07mbh_12_u:136.176d-0316_01": "satyaṃ śape tvayāhaṃ vai mitradroho",
    "GE07mbh_12_u:136.176d-0317_01": "satāṃ saptapadaṃ mitraṃ kathaṃ tvaṃ māṃ na viśvaseḥ",
    "GE07mbh_12_u:136.177a": "saṃmanye 'haṃ tava prajñāṃ yas tvaṃ mama hite rataḥ",
    "GE07mbh_12_u:136.177c": "uktavān arthatattvena mayā saṃbhinnadarśanaḥ",
    "GE07mbh_12_u:136.178a": "na tu mām anyathā sādho tvaṃ vijñātum ihārhasi",
    "GE07mbh_12_u:136.178c": "prāṇapradānajaṃ tvatto mama sauhṛdam āgatam",
    "GE07mbh_12_u:136.179a": "dharmajño 'smi guṇajño 'smi kṛtajño 'smi viśeṣataḥ",
    "GE07mbh_12_u:136.179c": "mitreṣu vatsalaś cāsmi tvadvidheṣu viśeṣataḥ",
    "GE07mbh_12_u:136.180a": "tan mām evaṃgate sādho na yāvayitum arhasi",
    "GE07mbh_12_u:136.180c": "tvayā hi yāvyamāno 'haṃ prāṇāñ jahyāṃ sabāndhavaḥ",
    "GE07mbh_12_u:136.181a": "dhik śabdo hi budhair dṛṣṭo madvidheṣu manasviṣu",
    "GE07mbh_12_u:136.181c": "maraṇaṃ dharmatattvajña na māṃ śaṅkitum arhasi",
    "GE07mbh_12_u:136.182a": "iti saṃstūyamāno hi mārjāreṇa sa mūṣakaḥ",
    "GE07mbh_12_u:136.182c": "manasā bhāvagambhīraṃ mārjāraṃ vākyam abravīt",
    "GE07mbh_12_u:136.183a": "sādhur bhavāñ śrutārtho 'smi prīyate na ca viśvase",
    "GE07mbh_12_u:136.183c": "saṃstavair vā dhanaughair vā nāhaṃ śakyaḥ punas tvayā",
    "GE07mbh_12_u:136.184a": "na hy amitravaśaṃ yānti prājñā niṣkāraṇaṃ sakhe",
    "GE07mbh_12_u:136.184c": "asminn arthe ca gāthe dve nibodhośanasā kṛte",
    "GE07mbh_12_u:136.185a": "śatrusādhāraṇe kṛtye kṛtvā saṃdhiṃ balīyasā",
    "GE07mbh_12_u:136.185c": "samāhitaś cared yuktyā kṛtārthaś ca na viśvaset",
    "GE07mbh_12_u:136.185d-0318_01": "na viśvased aviśvaste viśvaste nātiviśvaset",
    "GE07mbh_12_u:136.185d-0318_02": "nityaṃ viśvāsayed anyān pareṣāṃ tu na viśvaset",
    "GE07mbh_12_u:136.186a": "tasmāt sarvāsv avasthāsu rakṣej jīvitam ātmanaḥ",
    "GE07mbh_12_u:136.186c": "dravyāṇi saṃtatiś caiva sarvaṃ bhavati jīvataḥ",
    "GE07mbh_12_u:136.187a": "saṃkṣepo nītiśāstrāṇām aviśvāsaḥ paro mataḥ",
    "GE07mbh_12_u:136.187c": "nṛṣu tasmād aviśvāsaḥ puṣkalaṃ hitam ātmanaḥ",
    "GE07mbh_12_u:136.188a": "vadhyante na hy aviśvastāḥ śatrubhir durbalā api",
    "GE07mbh_12_u:136.188c": "viśvastās tv āśu vadhyante balavanto 'pi durbalaiḥ",
    "GE07mbh_12_u:136.189a": "tvadvidhebhyo mayā hy ātmā rakṣyo mārjāra sarvadā",
    "GE07mbh_12_u:136.189c": "rakṣa tvam api cātmānaṃ caṇḍālāj jātikilbiṣāt",
    "GE07mbh_12_u:136.190a": "sa tasya bruvatas tv evaṃ saṃtrāsāj jātasādhvasaḥ",
    "GE07mbh_12_u:136.190c": "svabilaṃ hi javenāśu mārjāraḥ prayayau tataḥ",
    "GE07mbh_12_u:136.191a": "tataḥ śāstrārthatattvajño buddhisāmarthyam ātmanaḥ",
    "GE07mbh_12_u:136.191c": "viśrāvya palitaḥ prājño bilam anyaj jagāma ha",
    "GE07mbh_12_u:136.192a": "evaṃ prajñāvatā buddhyā durbalena mahābalāḥ",
    "GE07mbh_12_u:136.192c": "ekena bahavo 'mitrāḥ",
    "GE07mbh_12_u:136.193a": "ariṇāpi samarthena saṃdhiṃ kurvīta paṇḍitaḥ",
    "GE07mbh_12_u:136.193c": "mūṣakaś ca biḍālaś ca muktāv anyonyasaṃśrayāt",
    "GE07mbh_12_u:136.194a": "ity eṣa kṣatradharmasya mayā mārgo 'nudarśitaḥ",
    "GE07mbh_12_u:136.194c": "vistareṇa mahīpāla saṃkṣepeṇa punaḥ śṛṇu",
    "GE07mbh_12_u:136.195a": "anyonyakṛtavairau tu cakratuḥ prītim uttamām",
    "GE07mbh_12_u:136.195c": "anyonyam abhisaṃdhātum abhūc caiva tayor matiḥ",
    "GE07mbh_12_u:136.196a": "tatra prājño 'bhisaṃdhatte samyag buddhibalāśrayāt",
    "GE07mbh_12_u:136.196c": "abhisaṃdhīyate prājñaḥ pramādād api cābudhaiḥ",
    "GE07mbh_12_u:136.197a": "tasmād abhītavad bhīto viśvastavad aviśvasan",
    "GE07mbh_12_u:136.197c": "na hy apramattaś calati calito vā vinaśyati",
    "GE07mbh_12_u:136.198a": "kālena ripuṇā saṃdhiḥ kāle mitreṇa vigrahaḥ",
    "GE07mbh_12_u:136.198c": "kārya ity eva tattvajñāḥ prāhur nityaṃ yudhiṣṭhira",
    "GE07mbh_12_u:136.199a": "evaṃ matvā mahārāja śāstrārtham abhigamya ca",
    "GE07mbh_12_u:136.199c": "abhiyukto 'pramattaś ca prāg bhayād bhītavac caret",
    "GE07mbh_12_u:136.200a": "bhītavat saṃvidhiḥ kāryaḥ pratisaṃdhis tathaiva ca",
    "GE07mbh_12_u:136.200c": "bhayād utpadyate buddhir apramattābhiyogajā",
    "GE07mbh_12_u:136.201a": "na bhayaṃ vidyate rājan bhītasyānāgate bhaye",
    "GE07mbh_12_u:136.201c": "abhītasya tu visrambhāt sumahaj jāyate bhayam",
    "GE07mbh_12_u:136.202a": "na bhīrur iti cātyantaṃ mantro 'deyaḥ kathaṃ cana",
    "GE07mbh_12_u:136.202c": "avijñānād dhi vijñāte gacched āspadadarśiṣu",
    "GE07mbh_12_u:136.203a": "tasmād abhītavad bhīto viśvastavad aviśvasan",
    "GE07mbh_12_u:136.203c": "kāryāṇāṃ gurutāṃ buddhvā nānṛtaṃ kiṃ cid ācaret",
    "GE07mbh_12_u:136.204a": "evam etan mayā proktam itihāsaṃ yudhiṣṭhira",
    "GE07mbh_12_u:136.204c": "śrutvā tvaṃ suhṛdāṃ madhye yathāvat samupācara",
    "GE07mbh_12_u:136.205a": "upalabhya matiṃ cāgryām arimitrāntaraṃ tathā",
    "GE07mbh_12_u:136.205c": "saṃdhivigrahakālaṃ ca mokṣopāyaṃ tathāpadi",
    "GE07mbh_12_u:136.206a": "śatrusādhāraṇe kṛtye kṛtvā saṃdhiṃ balīyasā",
    "GE07mbh_12_u:136.206c": "samāgamaṃ cared yuktyā kṛtārtho na ca viśvaset",
    "GE07mbh_12_u:136.207a": "aviruddhāṃ trivargeṇa nītim etāṃ yudhiṣṭhira",
    "GE07mbh_12_u:136.207c": "abhyuttiṣṭha śrutād asmād bhūyas tvaṃ rañjayan prajāḥ",
    "GE07mbh_12_u:136.208a": "brāhmaṇaiś cāpi te sārdhaṃ yātrā bhavatu pāṇḍava",
    "GE07mbh_12_u:136.208c": "brāhmaṇā hi paraṃ śreyo divi ceha ca bhārata",
    "GE07mbh_12_u:136.209a": "ete dharmasya vettāraḥ kṛtajñāḥ satataṃ prabho",
    "GE07mbh_12_u:136.209c": "pūjitāḥ śubhakarmāṇaḥ pūrvajityā narādhipa",
    "GE07mbh_12_u:136.210a": "rājyaṃ śreyaḥ paraṃ rājan yaśaḥ kīrtiṃ ca lapsyase",
    "GE07mbh_12_u:136.210c": "kulasya saṃtatiṃ caiva yathānyāyaṃ yathākramam",
    "GE07mbh_12_u:136.211a": "dvayor imaṃ bhārata saṃdhivigrahaṃ; subhāṣitaṃ buddhiviśeṣakāritam",
    "GE07mbh_12_u:136.211c": "tathānvavekṣya kṣitipena sarvadā; niṣevitavyaṃ nṛpa śatrumaṇḍale",
    "GE07mbh_12_u:137.001": "yudhiṣṭhira uvāca",
    "GE07mbh_12_u:137.001a": "ukto mantro mahābāho na viśvāso 'sti śatruṣu",
    "GE07mbh_12_u:137.001c": "kathaṃ hi rājā varteta yadi sarvatra nāśvaset",
    "GE07mbh_12_u:137.002a": "viśvāsād dhi paraṃ rājño rājann utpadyate bhayam",
    "GE07mbh_12_u:137.002c": "kathaṃ vai nāśvasan rājā śatrūñ jayati pārthiva",
    "GE07mbh_12_u:137.003a": "etan me saṃśayaṃ chindhi mano me saṃpramuhyati",
    "GE07mbh_12_u:137.003c": "aviśvāsakathām etām upaśrutya pitāmaha",
    "GE07mbh_12_u:137.004": "bhīṣma uvāca",
    "GE07mbh_12_u:137.004a": "śṛṇu kaunteya yo vṛtto brahmadattaniveśane",
    "GE07mbh_12_u:137.004c": "pūjanyā saha saṃvādo brahmadattasya pārthiva",
    "GE07mbh_12_u:137.005a": "kāmpilye brahmadattasya antaḥpuranivāsinī",
    "GE07mbh_12_u:137.005c": "pūjanī nāma śakunī dīrghakālaṃ sahoṣitā",
    "GE07mbh_12_u:137.006a": "rutajñā sarvabhūtānāṃ yathā vai jīvajīvakaḥ",
    "GE07mbh_12_u:137.006c": "sarvajñā sarvadharmajñā tiryagyonigatāpi sā",
    "GE07mbh_12_u:137.007a": "abhiprajātā sā tatra putram ekaṃ suvarcasam",
    "GE07mbh_12_u:137.007c": "samakālaṃ ca rājño 'pi devyāḥ putro vyajāyata",
    "GE07mbh_12_u:137.007d-0319_01": "tayor arthe kṛtajñā sā khecarī pūjanī sadā",
    "GE07mbh_12_u:137.008a": "samudratīraṃ gatvā sā tv ājahāra phaladvayam",
    "GE07mbh_12_u:137.008c": "puṣṭyarthaṃ ca svaputrasya rājaputrasya caiva ha",
    "GE07mbh_12_u:137.009a": "phalam ekaṃ sutāyādād rājaputrāya cāparam",
    "GE07mbh_12_u:137.009c": "amṛtāsvādasadṛśaṃ balatejovivardhanam",
    "GE07mbh_12_u:137.009d-0320_01": "ādāyādāya saivāśu tayoḥ prādāt punaḥ punaḥ",
    "GE07mbh_12_u:137.009e": "tatrāgacchat parāṃ vṛddhiṃ rājaputraḥ phalāśanāt",
    "GE07mbh_12_u:137.009f-0321_01": "tataḥ sa dhātryā kakṣeṇa uhyamāno nṛpātmajaḥ",
    "GE07mbh_12_u:137.009f-0321_02": "dadarśa taṃ pakṣisutaṃ bālyād āgatya bālakaḥ",
    "GE07mbh_12_u:137.010a": "dhātryā hastagataś cāpi tenākrīḍata pakṣiṇā",
    "GE07mbh_12_u:137.010c": "śūnye tu tam upādāya pakṣiṇaṃ samajātakam",
    "GE07mbh_12_u:137.010e": "hatvā tataḥ sa rājendra dhātryā hastam upāgamat",
    "GE07mbh_12_u:137.011a": "atha sā śakunī rājann āgamat phalahārikā",
    "GE07mbh_12_u:137.011c": "apaśyan nihataṃ putraṃ tena bālena bhūtale",
    "GE07mbh_12_u:137.012a": "bāṣpapūrṇamukhī dīnā dṛṣṭvā sā tu hataṃ sutam",
    "GE07mbh_12_u:137.012c": "pūjanī duḥkhasaṃtaptā rudatī vākyam abravīt",
    "GE07mbh_12_u:137.013a": "kṣatriye saṃgataṃ nāsti na prītir na ca sauhṛdam",
    "GE07mbh_12_u:137.013c": "kāraṇe saṃbhajantīha kṛtārthāḥ saṃtyajanti ca",
    "GE07mbh_12_u:137.014a": "kṣatriyeṣu na viśvāsaḥ kāryaḥ sarvopaghātiṣu",
    "GE07mbh_12_u:137.014c": "apakṛtyāpi satataṃ sāntvayanti nirarthakam",
    "GE07mbh_12_u:137.015a": "aham asya karomy adya sadṛśīṃ vairayātanām",
    "GE07mbh_12_u:137.015c": "kṛtaghnasya nṛśaṃsasya bhṛśaṃ viśvāsaghātinaḥ",
    "GE07mbh_12_u:137.016a": "sahasaṃjātavṛddhasya tathaiva sahabhojinaḥ",
    "GE07mbh_12_u:137.016c": "śaraṇāgatasya ca vadhas trividhaṃ hy asya kilbiṣam",
    "GE07mbh_12_u:137.017a": "ity uktvā caraṇābhyāṃ tu netre nṛpasutasya sā",
    "GE07mbh_12_u:137.017c": "bhittvā svasthā tata idaṃ pūjanī vākyam abravīt",
    "GE07mbh_12_u:137.018a": "icchayaiva kṛtaṃ pāpaṃ sadya evopasarpati",
    "GE07mbh_12_u:137.018c": "kṛtapratikriyaṃ teṣāṃ na naśyati śubhāśubham",
    "GE07mbh_12_u:137.019a": "pāpaṃ karma kṛtaṃ kiṃ cin na tasmin yadi vidyate",
    "GE07mbh_12_u:137.019c": "nipātyate 'sya putreṣu na cet pautreṣu naptṛṣu",
    "GE07mbh_12_u:137.019d-0322_01": "brahmadattaḥ sutaṃ dṛṣṭvā pūjanyā hṛtalocanam",
    "GE07mbh_12_u:137.019d-0322_02": "kṛte pratikṛtaṃ matvā pūjanīm idam abravīt",
    "GE07mbh_12_u:137.020": "brahmadatta uvāca",
    "GE07mbh_12_u:137.020a": "asti vai kṛtam asmābhir asti pratikṛtaṃ tvayā",
    "GE07mbh_12_u:137.020c": "ubhayaṃ tat samībhūtaṃ vasa pūjani mā gamaḥ",
    "GE07mbh_12_u:137.021": "pūjany uvāca",
    "GE07mbh_12_u:137.021a": "sakṛt kṛtāparādhasya tatraiva parilambataḥ",
    "GE07mbh_12_u:137.021c": "na tad budhāḥ praśaṃsanti śreyas tatrāpasarpaṇam",
    "GE07mbh_12_u:137.022a": "sāntve prayukte nṛpate kṛtavaire na viśvaset",
    "GE07mbh_12_u:137.022c": "kṣipraṃ prabadhyate mūḍho na hi vairaṃ praśāmyati",
    "GE07mbh_12_u:137.023a": "anyonyaṃ kṛtavairāṇāṃ putrapautraṃ nigacchati",
    "GE07mbh_12_u:137.023c": "putrapautre vinaṣṭe tu paralokaṃ nigacchati",
    "GE07mbh_12_u:137.024a": "sarveṣāṃ kṛtavairāṇām aviśvāsaḥ sukhāvahaḥ",
    "GE07mbh_12_u:137.024c": "ekāntato na viśvāsaḥ kāryo viśvāsaghātakaḥ",
    "GE07mbh_12_u:137.025a": "na viśvased aviśvaste viśvaste 'pi na viśvaset",
    "GE07mbh_12_u:137.025b-0323_01": "viśvāsād bhayam utpannam api mūlaṃ nikṛntati",
    "GE07mbh_12_u:137.025c": "kāmaṃ viśvāsayed anyān pareṣāṃ tu na viśvaset",
    "GE07mbh_12_u:137.025d-0324_01": "aviśvāsāt paraṃ hanti viśvāsād vadhyate paraiḥ",
    "GE07mbh_12_u:137.026a": "mātā pitā bāndhavānāṃ variṣṭhau; bhāryā jarā bījamātraṃ tu putraḥ",
    "GE07mbh_12_u:137.026c": "bhrātā śatruḥ klinnapāṇir vayasya; ātmā hy ekaḥ sukhaduḥkhasya vettā",
    "GE07mbh_12_u:137.027a": "anyonyakṛtavairāṇāṃ na saṃdhir upapadyate",
    "GE07mbh_12_u:137.027c": "sa ca hetur atikrānto yadartham aham āvasam",
    "GE07mbh_12_u:137.028a": "pūjitasyārthamānābhyāṃ jantoḥ pūrvāpakāriṇaḥ",
    "GE07mbh_12_u:137.028c": "ceto bhavaty aviśvastaṃ pūrvaṃ trāsayate balāt",
    "GE07mbh_12_u:137.029a": "pūrvaṃ saṃmānanā yatra paścāc caiva vimānanā",
    "GE07mbh_12_u:137.029c": "jahyāt taṃ sattvavān vāsaṃ saṃmānitavimānitaḥ",
    "GE07mbh_12_u:137.030a": "uṣitāsmi tavāgāre dīrghakālam ahiṃsitā",
    "GE07mbh_12_u:137.030c": "tad idaṃ vairam utpannaṃ sukham āssva vrajāmy aham",
    "GE07mbh_12_u:137.031": "brahmadatta uvāca",
    "GE07mbh_12_u:137.031a": "yatkṛte pratikuryād vai na sa tatrāparādhnuyāt",
    "GE07mbh_12_u:137.031c": "anṛṇas tena bhavati vasa pūjani mā gamaḥ",
    "GE07mbh_12_u:137.032": "pūjany uvāca",
    "GE07mbh_12_u:137.032a": "na kṛtasya na kartuś ca sakhyaṃ saṃdhīyate punaḥ",
    "GE07mbh_12_u:137.032c": "hṛdayaṃ tatra jānāti kartuś caiva kṛtasya ca",
    "GE07mbh_12_u:137.033": "brahmadatta uvāca",
    "GE07mbh_12_u:137.033a": "kṛtasya caiva kartuś ca sakhyaṃ saṃdhīyate punaḥ",
    "GE07mbh_12_u:137.033c": "vairasyopaśamo dṛṣṭaḥ pāpaṃ nopāśnute punaḥ",
    "GE07mbh_12_u:137.034": "pūjany uvāca",
    "GE07mbh_12_u:137.034a": "nāsti vairam upakrāntaṃ sāntvito 'smīti nāśvaset",
    "GE07mbh_12_u:137.034c": "viśvāsād badhyate bālas tasmāc chreyo hy adarśanam",
    "GE07mbh_12_u:137.035a": "tarasā ye na śakyante śastraiḥ suniśitair api",
    "GE07mbh_12_u:137.035c": "sāmnā te vinigṛhyante gajā iva kareṇubhiḥ",
    "GE07mbh_12_u:137.036": "brahmadatta uvāca",
    "GE07mbh_12_u:137.036a": "saṃvāsāj jāyate sneho jīvitāntakareṣv api",
    "GE07mbh_12_u:137.036c": "anyonyasya ca viśvāsaḥ śvapacena śuno yathā",
    "GE07mbh_12_u:137.037a": "anyonyakṛtavairāṇāṃ saṃvāsān mṛdutāṃ gatam",
    "GE07mbh_12_u:137.037c": "naiva tiṣṭhati tad vairaṃ puṣkarastham ivodakam",
    "GE07mbh_12_u:137.038": "pūjany uvāca",
    "GE07mbh_12_u:137.038a": "vairaṃ pañcasamutthānaṃ tac ca budhyanti paṇḍitāḥ",
    "GE07mbh_12_u:137.038c": "strīkṛtaṃ vāstujaṃ vāgjaṃ sasapatnāparādhajam",
    "GE07mbh_12_u:137.039a": "tatra dātā nihantavyaḥ kṣatriyeṇa viśeṣataḥ",
    "GE07mbh_12_u:137.039c": "prakāśaṃ vāprakāśaṃ vā buddhvā deśabalādikam",
    "GE07mbh_12_u:137.040a": "kṛtavaire na viśvāsaḥ kāryas tv iha suhṛdy api",
    "GE07mbh_12_u:137.040c": "channaṃ saṃtiṣṭhate vairaṃ gūḍho 'gnir iva dāruṣu",
    "GE07mbh_12_u:137.041a": "na vittena na pāruṣyair na sāntvena na ca śrutaiḥ",
    "GE07mbh_12_u:137.041c": "vairāgniḥ śāmyate rājann aurvāgnir iva sāgare",
    "GE07mbh_12_u:137.042a": "na hi vairāgnir udbhūtaḥ karma vāpy aparādhajam",
    "GE07mbh_12_u:137.042c": "śāmyaty adagdhvā nṛpate vinā hy ekatarakṣayāt",
    "GE07mbh_12_u:137.043a": "satkṛtasyārthamānābhyāṃ syāt tu pūrvāpakāriṇaḥ",
    "GE07mbh_12_u:137.043c": "naiva śāntir na viśvāsaḥ karma trāsayate balāt",
    "GE07mbh_12_u:137.044a": "naivāpakāre kasmiṃś cid ahaṃ tvayi tathā bhavān",
    "GE07mbh_12_u:137.044c": "viśvāsād uṣitā pūrvaṃ nedānīṃ viśvasāmy aham",
    "GE07mbh_12_u:137.045": "brahmadatta uvāca",
    "GE07mbh_12_u:137.045a": "kālena kriyate kāryaṃ tathaiva vividhāḥ kriyāḥ",
    "GE07mbh_12_u:137.045c": "kālenaiva pravartante kaḥ kasyehāparādhyati",
    "GE07mbh_12_u:137.046a": "tulyaṃ cobhe pravartete maraṇaṃ janma caiva ha",
    "GE07mbh_12_u:137.046c": "kāryate caiva kālena tannimittaṃ hi jīvati",
    "GE07mbh_12_u:137.047a": "badhyante yugapat ke cid ekaikasya na cāpare",
    "GE07mbh_12_u:137.047c": "kālo dahati bhūtāni saṃprāpyāgnir ivendhanam",
    "GE07mbh_12_u:137.048a": "nāhaṃ pramāṇaṃ naiva tvam anyonyakaraṇe śubhe",
    "GE07mbh_12_u:137.048c": "kālo nityam upādhatte sukhaṃ duḥkhaṃ ca dehinām",
    "GE07mbh_12_u:137.049a": "evaṃ vaseha sasnehā yathākālam ahiṃsitā",
    "GE07mbh_12_u:137.049c": "yat kṛtaṃ tac ca me kṣāntaṃ tvaṃ caiva kṣama pūjani",
    "GE07mbh_12_u:137.050": "pūjany uvāca",
    "GE07mbh_12_u:137.050a": "yadi kālaḥ pramāṇaṃ te na vairaṃ kasya cid bhavet",
    "GE07mbh_12_u:137.050c": "kasmāt tv apacitiṃ yānti bāndhavā bāndhave hate",
    "GE07mbh_12_u:137.051a": "kasmād devāsurāḥ pūrvam anyonyam abhijaghnire",
    "GE07mbh_12_u:137.051c": "yadi kālena niryāṇaṃ sukhaduḥkhe bhavābhavau",
    "GE07mbh_12_u:137.052a": "bhiṣajo bheṣajaṃ kartuṃ kasmād icchanti rogiṇe",
    "GE07mbh_12_u:137.052c": "yadi kālena pacyante bheṣajaiḥ kiṃ prayojanam",
    "GE07mbh_12_u:137.053a": "pralāpaḥ kriyate kasmāt sumahāñ śokamūrchitaiḥ",
    "GE07mbh_12_u:137.053c": "yadi kālaḥ pramāṇaṃ te kasmād dharmo 'sti kartṛṣu",
    "GE07mbh_12_u:137.054a": "tava putro mamāpatyaṃ hatavān hiṃsito mayā",
    "GE07mbh_12_u:137.054c": "anantaraṃ tvayā cāhaṃ bandhanīyā mahīpate",
    "GE07mbh_12_u:137.055a": "ahaṃ hi putraśokena kṛtapāpā tavātmaje",
    "GE07mbh_12_u:137.055c": "tathā tvayā prahartavyaṃ mayi tattvaṃ ca me śṛṇu",
    "GE07mbh_12_u:137.056a": "bhakṣārthaṃ krīḍanārthaṃ vā narā vāñchanti pakṣiṇaḥ",
    "GE07mbh_12_u:137.056c": "tṛtīyo nāsti saṃyogo vadhabandhād ṛte kṣamaḥ",
    "GE07mbh_12_u:137.057a": "vadhabandhabhayād eke mokṣatantram upāgatāḥ",
    "GE07mbh_12_u:137.057c": "maraṇotpātajaṃ duḥkham āhur dharmavido janāḥ",
    "GE07mbh_12_u:137.058a": "sarvasya dayitāḥ prāṇāḥ sarvasya dayitāḥ sutāḥ",
    "GE07mbh_12_u:137.058c": "duḥkhād udvijate sarvaḥ sarvasya sukham īpsitam",
    "GE07mbh_12_u:137.059a": "duḥkhaṃ jarā brahmadatta duḥkham arthaviparyayaḥ",
    "GE07mbh_12_u:137.059c": "duḥkhaṃ cāniṣṭasaṃvāso duḥkham iṣṭaviyogajam",
    "GE07mbh_12_u:137.060a": "vairabandhakṛtaṃ duḥkhaṃ hiṃsājaṃ strīkṛtaṃ tathā",
    "GE07mbh_12_u:137.060c": "duḥkhaṃ sukhena satataṃ janād viparivartate",
    "GE07mbh_12_u:137.061a": "na duḥkhaṃ paraduḥkhe vai ke cid āhur abuddhayaḥ",
    "GE07mbh_12_u:137.061c": "yo duḥkhaṃ nābhijānāti sa jalpati mahājane",
    "GE07mbh_12_u:137.062a": "yas tu śocati duḥkhārtaḥ sa kathaṃ vaktum utsahet",
    "GE07mbh_12_u:137.062b-0343_01": "bhinnāḥ śliṣṭā na śakyante śastraiḥ suniśitair api",
    "GE07mbh_12_u:137.062b-0343_02": "sāmnā te 'pi nigṛhyante gajā iva kareṇubhiḥ",
    "GE07mbh_12_u:137.062c": "rasajñaḥ sarvaduḥkhasya yathātmani tathā pare",
    "GE07mbh_12_u:137.063a": "yat kṛtaṃ te mayā rājaṃs tvayā ca mama yat kṛtam",
    "GE07mbh_12_u:137.063c": "na tad varṣaśataiḥ śakyaṃ vyapohitum ariṃdama",
    "GE07mbh_12_u:137.064a": "āvayoḥ kṛtam anyonyaṃ tatra saṃdhir na vidyate",
    "GE07mbh_12_u:137.064c": "smṛtvā smṛtvā hi te putraṃ navaṃ vairaṃ bhaviṣyati",
    "GE07mbh_12_u:137.065a": "vairam antikam āsajya yaḥ prītiṃ kartum icchati",
    "GE07mbh_12_u:137.065c": "mṛnmayasyeva bhagnasya tasya saṃdhir na vidyate",
    "GE07mbh_12_u:137.066a": "niścitaś cārthaśāstrajñair aviśvāsaḥ sukhodayaḥ",
    "GE07mbh_12_u:137.066c": "uśanāś cātha gāthe dve prahrādāyābravīt purā",
    "GE07mbh_12_u:137.067a": "ye vairiṇaḥ śraddadhate satye satyetare 'pi vā",
    "GE07mbh_12_u:137.067c": "te śraddadhānā vadhyante madhu śuṣkatṛṇair yathā",
    "GE07mbh_12_u:137.068a": "na hi vairāṇi śāmyanti kuleṣv ā daśamād yugāt",
    "GE07mbh_12_u:137.068c": "ākhyātāraś ca vidyante kule ced vidyate pumān",
    "GE07mbh_12_u:137.069a": "upaguhya hi vairāṇi sāntvayanti narādhipāḥ",
    "GE07mbh_12_u:137.069c": "athainaṃ pratipiṃṣanti pūrṇaṃ ghaṭam ivāśmani",
    "GE07mbh_12_u:137.070a": "sadā na viśvased rājan pāpaṃ kṛtveha kasya cit",
    "GE07mbh_12_u:137.070c": "apakṛtya pareṣāṃ hi viśvāsād duḥkham aśnute",
    "GE07mbh_12_u:137.071": "brahmadatta uvāca",
    "GE07mbh_12_u:137.071a": "nāviśvāsāc cinvate 'rthān nehante cāpi kiṃ cana",
    "GE07mbh_12_u:137.071c": "bhayād ekatarān nityaṃ mṛtakalpā bhavanti ca",
    "GE07mbh_12_u:137.072": "pūjany uvāca",
    "GE07mbh_12_u:137.072a": "yasyeha vraṇinau pādau padbhyāṃ ca parisarpati",
    "GE07mbh_12_u:137.072c": "kṣaṇyete tasya tau pādau suguptam abhidhāvataḥ",
    "GE07mbh_12_u:137.073a": "netrābhyāṃ sarujābhyāṃ yaḥ prativātam udīkṣate",
    "GE07mbh_12_u:137.073c": "tasya vāyurujātyarthaṃ netrayor bhavati dhruvam",
    "GE07mbh_12_u:137.074a": "duṣṭaṃ panthānam āśritya yo mohād abhipadyate",
    "GE07mbh_12_u:137.074c": "ātmano balam ajñātvā tad antaṃ tasya jīvitam",
    "GE07mbh_12_u:137.075a": "yas tu varṣam avijñāya kṣetraṃ kṛṣati mānavaḥ",
    "GE07mbh_12_u:137.075c": "hīnaṃ puruṣakāreṇa sasyaṃ naivāpnute punaḥ",
    "GE07mbh_12_u:137.076a": "yaś ca tiktaṃ kaṣāyaṃ vāpy āsvādavidhuraṃ hitam",
    "GE07mbh_12_u:137.076c": "āhāraṃ kurute nityaṃ so 'mṛtatvāya kalpate",
    "GE07mbh_12_u:137.077a": "pathyaṃ bhuktvā naro lobhād yo 'nyad aśnāti bhojanam",
    "GE07mbh_12_u:137.077c": "pariṇāmam avijñāya tad antaṃ tasya jīvitam",
    "GE07mbh_12_u:137.078a": "daivaṃ puruṣakāraś ca sthitāv anyonyasaṃśrayāt",
    "GE07mbh_12_u:137.078c": "udāttānāṃ karma tantraṃ daivaṃ klībā upāsate",
    "GE07mbh_12_u:137.079a": "karma cātmahitaṃ kāryaṃ tīkṣṇaṃ vā yadi vā mṛdu",
    "GE07mbh_12_u:137.079c": "grasyate 'karmaśīlas tu sadānarthair akiṃcanaḥ",
    "GE07mbh_12_u:137.080a": "tasmāt saṃśayite 'py arthe kārya eva parākramaḥ",
    "GE07mbh_12_u:137.080c": "sarvasvam api saṃtyajya kāryam ātmahitaṃ naraiḥ",
    "GE07mbh_12_u:137.081a": "vidyā śauryaṃ ca dākṣyaṃ ca balaṃ dhairyaṃ ca pañcamam",
    "GE07mbh_12_u:137.081c": "mitrāṇi sahajāny āhur vartayantīha yair budhāḥ",
    "GE07mbh_12_u:137.082a": "niveśanaṃ ca kupyaṃ ca kṣetraṃ bhāryā suhṛjjanaḥ",
    "GE07mbh_12_u:137.082c": "etāny upacitāny āhuḥ sarvatra labhate pumān",
    "GE07mbh_12_u:137.083a": "sarvatra ramate prājñaḥ sarvatra ca virocate",
    "GE07mbh_12_u:137.083c": "na vibhīṣayate kaṃ cid bhīṣito na bibheti ca",
    "GE07mbh_12_u:137.084a": "nityaṃ buddhimato hy arthaḥ svalpako 'pi vivardhate",
    "GE07mbh_12_u:137.084c": "dākṣyeṇa kurute karma saṃyamāt pratitiṣṭhati",
    "GE07mbh_12_u:137.085a": "gṛhasnehāvabaddhānāṃ narāṇām alpamedhasām",
    "GE07mbh_12_u:137.085c": "kustrī khādati māṃsāni māghamā segavām iva",
    "GE07mbh_12_u:137.086a": "gṛhaṃ kṣetrāṇi mitrāṇi svadeśa iti cāpare",
    "GE07mbh_12_u:137.086c": "ity evam avasīdanti narā buddhiviparyaye",
    "GE07mbh_12_u:137.087a": "utpatet sarujād deśād",
    "GE07mbh_12_u:137.087c": "anyatra vastuṃ gacched vā vased vā nityamānitaḥ",
    "GE07mbh_12_u:137.088a": "tasmād anyatra yāsyāmi vastuṃ nāham ihotsahe",
    "GE07mbh_12_u:137.088c": "kṛtam etad anāhāryaṃ tava putreṇa pārthiva",
    "GE07mbh_12_u:137.089a": "kubhāryāṃ ca kuputraṃ ca kurājānaṃ kusauhṛdam",
    "GE07mbh_12_u:137.089c": "kusaṃbandhaṃ kudeśaṃ ca dūrataḥ parivarjayet",
    "GE07mbh_12_u:137.090a": "kumitre nāsti viśvāsaḥ kubhāryāyāṃ kuto ratiḥ",
    "GE07mbh_12_u:137.090c": "kurājye nirvṛtir nāsti kudeśe na prajīvyate",
    "GE07mbh_12_u:137.091a": "kumitre saṃgataṃ nāsti nityam asthirasauhṛde",
    "GE07mbh_12_u:137.091c": "avamānaḥ kusaṃbandhe bhavaty arthaviparyaye",
    "GE07mbh_12_u:137.092a": "sā bhāryā yā priyaṃ brūte sa putro yatra nirvṛtiḥ",
    "GE07mbh_12_u:137.092c": "tan mitraṃ yatra viśvāsaḥ sa deśo yatra jīvyate",
    "GE07mbh_12_u:137.093a": "yatra nāsti balātkāraḥ sa rājā tīvraśāsanaḥ",
    "GE07mbh_12_u:137.093c": "na caiva hy abhisaṃbandho daridraṃ yo bubhūṣati",
    "GE07mbh_12_u:137.094a": "bhāryā deśo 'tha mitrāṇi putrasaṃbandhibāndhavāḥ",
    "GE07mbh_12_u:137.094c": "etat sarvaṃ guṇavati dharmanetre mahīpatau",
    "GE07mbh_12_u:137.095a": "adharmajñasya vilayaṃ prajā gacchanty anigrahāt",
    "GE07mbh_12_u:137.095c": "rājā mūlaṃ trivargasya apramatto 'nupālayan",
    "GE07mbh_12_u:137.096a": "baliṣaḍbhāgam uddhṛtya baliṃ tam upayojayet",
    "GE07mbh_12_u:137.096c": "na rakṣati prajāḥ samyag yaḥ sa pārthivataskaraḥ",
    "GE07mbh_12_u:137.097a": "dattvābhayaṃ yaḥ svayam eva rājā; na tat pramāṇaṃ kurute yathāvat",
    "GE07mbh_12_u:137.097c": "sa sarvalokād upalabhya pāpam; adharmabuddhir nirayaṃ prayāti",
    "GE07mbh_12_u:137.098a": "dattvābhayaṃ yaḥ sma rājā pramāṇaṃ kurute sadā",
    "GE07mbh_12_u:137.098c": "sa sarvasukhakṛj jñeyaḥ prajā dharmeṇa pālayan",
    "GE07mbh_12_u:137.099a": "pitā mātā gurur goptā vahnir vaiśravaṇo yamaḥ",
    "GE07mbh_12_u:137.099c": "sapta rājño guṇān etān manur āha prajāpatiḥ",
    "GE07mbh_12_u:137.100a": "pitā hi rājā rāṣṭrasya prajānāṃ yo 'nukampakaḥ",
    "GE07mbh_12_u:137.100c": "tasmin mithyāpraṇīte hi tiryag gacchati mānavaḥ",
    "GE07mbh_12_u:137.101a": "saṃbhāvayati māteva dīnam abhyavapadyate",
    "GE07mbh_12_u:137.101c": "dahaty agnir ivāniṣṭān yamayan bhavate yamaḥ",
    "GE07mbh_12_u:137.102a": "iṣṭeṣu visṛjaty arthān kubera iva kāmadaḥ",
    "GE07mbh_12_u:137.102c": "gurur dharmopadeśena goptā ca paripālanāt",
    "GE07mbh_12_u:137.103a": "yas tu rañjayate rājā paurajānapadān guṇaiḥ",
    "GE07mbh_12_u:137.103c": "na tasya bhraśyate rājyaṃ guṇadharmānupālanāt",
    "GE07mbh_12_u:137.104a": "svayaṃ samupajānan hi paurajānapadakriyāḥ",
    "GE07mbh_12_u:137.104c": "sa sukhaṃ modate bhūpa iha loke paratra ca",
    "GE07mbh_12_u:137.105a": "nityodvignāḥ prajā yasya",
    "GE07mbh_12_u:137.105c": "anarthair vipralupyante sa gacchati parābhavam",
    "GE07mbh_12_u:137.106a": "prajā yasya vivardhante sarasīva mahotpalam",
    "GE07mbh_12_u:137.106c": "sa sarvayajñaphalabhāg rājā loke mahīyate",
    "GE07mbh_12_u:137.107a": "balinā vigraho rājan na kathaṃ cit praśasyate",
    "GE07mbh_12_u:137.107c": "balinā vigṛhītasya kuto rājyaṃ kutaḥ sukham",
    "GE07mbh_12_u:137.108": "bhīṣma uvāca",
    "GE07mbh_12_u:137.108a": "saivam uktvā śakunikā brahmadattaṃ narādhipam",
    "GE07mbh_12_u:137.108c": "rājānaṃ samanujñāpya jagāmāthepsitāṃ diśam",
    "GE07mbh_12_u:137.109a": "etat te brahmadattasya pūjanyā saha bhāṣitam",
    "GE07mbh_12_u:137.109c": "mayoktaṃ bharataśreṣṭha kim anyac chrotum icchasi",
    "GE07mbh_12_u:138.001": "yudhiṣṭhira uvāca",
    "GE07mbh_12_u:138.001a": "yugakṣayāt parikṣīṇe dharme loke ca bhārata",
    "GE07mbh_12_u:138.001c": "dasyubhiḥ pīḍyamāne ca kathaṃ stheyaṃ pitāmaha",
    "GE07mbh_12_u:138.002": "bhīṣma uvāca",
    "GE07mbh_12_u:138.002a": "hanta te kathayiṣyāmi nītim āpatsu bhārata",
    "GE07mbh_12_u:138.002c": "utsṛjyāpi ghṛṇāṃ kāle yathā varteta bhūmipaḥ",
    "GE07mbh_12_u:138.003a": "atrāpy udāharantīmam itihāsaṃ purātanam",
    "GE07mbh_12_u:138.003c": "bharadvājasya saṃvādaṃ rājñaḥ śatruṃtapasya ca",
    "GE07mbh_12_u:138.004a": "rājā śatruṃtapo nāma sauvīrāṇāṃ mahārathaḥ",
    "GE07mbh_12_u:138.004c": "kaṇiṅkam upasaṃgamya papracchārthaviniścayam",
    "GE07mbh_12_u:138.005a": "alabdhasya kathaṃ lipsā labdhaṃ kena vivardhate",
    "GE07mbh_12_u:138.005c": "vardhitaṃ pālayet kena pālitaṃ praṇayet katham",
    "GE07mbh_12_u:138.006a": "tasmai viniścayārthaṃ sa paripṛṣṭārthaniścayaḥ",
    "GE07mbh_12_u:138.006c": "uvāca brāhmaṇo vākyam idaṃ hetumad uttaram",
    "GE07mbh_12_u:138.007a": "nityam udyatadaṇḍaḥ syān nityaṃ vivṛtapauruṣaḥ",
    "GE07mbh_12_u:138.007c": "acchidraś chidradarśī ca pareṣāṃ vivarānugaḥ",
    "GE07mbh_12_u:138.008a": "nityam udyatadaṇḍasya bhṛśam udvijate janaḥ",
    "GE07mbh_12_u:138.008c": "tasmāt sarvāṇi bhūtāni daṇḍenaiva prarodhayet",
    "GE07mbh_12_u:138.009a": "evam eva praśaṃsanti paṇḍitās tattvadarśinaḥ",
    "GE07mbh_12_u:138.009c": "tasmāc catuṣṭaye tasmin pradhāno daṇḍa ucyate",
    "GE07mbh_12_u:138.010a": "chinnamūle hy adhiṣṭhāne sarve tajjīvino hatāḥ",
    "GE07mbh_12_u:138.010c": "kathaṃ hi śākhās tiṣṭheyuś chinnamūle vanaspatau",
    "GE07mbh_12_u:138.011a": "mūlam evāditaś chindyāt parapakṣasya paṇḍitaḥ",
    "GE07mbh_12_u:138.011c": "tataḥ sahāyān pakṣaṃ ca sarvam evānusārayet",
    "GE07mbh_12_u:138.012a": "sumantritaṃ suvikrāntaṃ suyuddhaṃ supalāyitam",
    "GE07mbh_12_u:138.012c": "āpadāṃ padakāleṣu kurvīta na vicārayet",
    "GE07mbh_12_u:138.013a": "vāṅmātreṇa vinītaḥ syād dhṛdayena yathā kṣuraḥ",
    "GE07mbh_12_u:138.013c": "ślakṣṇapūrvābhibhāṣī ca kāmakrodhau vivarjayet",
    "GE07mbh_12_u:138.014a": "sapatnasahite kārye kṛtvā saṃdhiṃ na viśvaset",
    "GE07mbh_12_u:138.014c": "apakrāmet tataḥ kṣipraṃ kṛtakāryo vicakṣaṇaḥ",
    "GE07mbh_12_u:138.015a": "śatruṃ ca mitrarūpeṇa",
    "GE07mbh_12_u:138.015c": "nityaśaś codvijet tasmāt sarpād veśmagatād iva",
    "GE07mbh_12_u:138.016a": "yasya buddhiṃ paribhavet tam atītena sāntvayet",
    "GE07mbh_12_u:138.016c": "anāgatena duṣprajñaṃ pratyutpannena paṇḍitam",
    "GE07mbh_12_u:138.017a": "añjaliṃ śapathaṃ sāntvaṃ praṇamya śirasā vadet",
    "GE07mbh_12_u:138.017c": "aśruprapātanaṃ caiva kartavyaṃ bhūtim icchatā",
    "GE07mbh_12_u:138.018a": "vahed amitraṃ skandhena yāvat kālaviparyayaḥ",
    "GE07mbh_12_u:138.018c": "athainam āgate kāle bhindyād ghaṭam ivāśmani",
    "GE07mbh_12_u:138.019a": "muhūrtam api rājendra tindukālātavaj jvalet",
    "GE07mbh_12_u:138.019c": "na tuṣāgnir ivānarcir dhūmāyeta naraś ciram",
    "GE07mbh_12_u:138.020a": "nānarthakenārthavattvaṃ kṛtaghnena samācaret",
    "GE07mbh_12_u:138.020c": "arthe tu śakyate bhoktuṃ kṛtakāryo 'vamanyate",
    "GE07mbh_12_u:138.020e": "tasmāt sarvāṇi kāryāṇi sāvaśeṣāṇi kārayet",
    "GE07mbh_12_u:138.021a": "kokilasya varāhasya meroḥ śūnyasya veśmanaḥ",
    "GE07mbh_12_u:138.021c": "vyāḍasya bhakticitrasya yac chreṣṭhaṃ tat samācaret",
    "GE07mbh_12_u:138.022a": "utthāyotthāya gacchec ca nityayukto ripor gṛhān",
    "GE07mbh_12_u:138.022c": "kuśalaṃ cāpi pṛccheta yady apy akuśalaṃ bhavet",
    "GE07mbh_12_u:138.023a": "nālasāḥ prāpnuvanty arthān na klībā na ca māninaḥ",
    "GE07mbh_12_u:138.023c": "na ca lokaravād bhītā na ca śaśvat pratīkṣiṇaḥ",
    "GE07mbh_12_u:138.024a": "nāsya chidraṃ paro vidyād vidyāc chidraṃ parasya tu",
    "GE07mbh_12_u:138.024c": "gūhet kūrma ivāṅgāni rakṣed vivaram ātmanaḥ",
    "GE07mbh_12_u:138.025a": "bakavac cintayed arthān siṃhavac ca parākramet",
    "GE07mbh_12_u:138.025c": "vṛkavac cāvalumpeta śaśavac ca viniṣpatet",
    "GE07mbh_12_u:138.026a": "pānam akṣās tathā nāryo mṛgayā gītavāditam",
    "GE07mbh_12_u:138.026c": "etāni yuktyā seveta prasaṅgo hy atra doṣavān",
    "GE07mbh_12_u:138.027a": "kuryāt tṛṇamayaṃ cāpaṃ śayīta mṛgaśāyikām",
    "GE07mbh_12_u:138.027c": "andhaḥ syād andhavelāyāṃ bādhiryam api saṃśrayet",
    "GE07mbh_12_u:138.028a": "deśaṃ kālaṃ samāsādya vikrameta vicakṣaṇaḥ",
    "GE07mbh_12_u:138.028c": "deśakālābhyatīto hi vikramo niṣphalo bhavet",
    "GE07mbh_12_u:138.029a": "kālākālau saṃpradhārya balābalam athātmanaḥ",
    "GE07mbh_12_u:138.029c": "parasparabalaṃ jñātvā tathātmānaṃ niyojayet",
    "GE07mbh_12_u:138.030a": "daṇḍenopanataṃ śatruṃ yo rājā na niyacchati",
    "GE07mbh_12_u:138.030c": "sa mṛtyum upagūhyās te garbham aśvatarī yathā",
    "GE07mbh_12_u:138.031a": "supuṣpitaḥ syād aphalaḥ phalavān syād durāruhaḥ",
    "GE07mbh_12_u:138.031c": "āmaḥ syāt pakvasaṃkāśo na ca śīryeta kasya cit",
    "GE07mbh_12_u:138.031d-0344_01": "ādātavyaṃ na dātavyaṃ priyaṃ brūyān nirarthakam",
    "GE07mbh_12_u:138.032a": "āśāṃ kālavatīṃ kuryāt tāṃ ca vighnena yojayet",
    "GE07mbh_12_u:138.032c": "vighnaṃ nimittato brūyān nimittaṃ cāpi hetutaḥ",
    "GE07mbh_12_u:138.033a": "bhītavat saṃvidhātavyaṃ yāvad bhayam anāgatam",
    "GE07mbh_12_u:138.033c": "āgataṃ tu bhayaṃ dṛṣṭvā prahartavyam abhītavat",
    "GE07mbh_12_u:138.034a": "na saṃśayam anāruhya naro bhadrāṇi paśyati",
    "GE07mbh_12_u:138.034c": "saṃśayaṃ punar āruhya yadi jīvati paśyati",
    "GE07mbh_12_u:138.035a": "anāgataṃ vijānīyād yacched bhayam upasthitam",
    "GE07mbh_12_u:138.035c": "punar vṛddhikṣayāt kiṃ cid abhivṛttaṃ niśāmayet",
    "GE07mbh_12_u:138.036a": "pratyupasthitakālasya sukhasya parivarjanam",
    "GE07mbh_12_u:138.036c": "anāgatasukhāśā ca naiṣa buddhimatāṃ nayaḥ",
    "GE07mbh_12_u:138.037a": "yo 'riṇā saha saṃdhāya sukhaṃ svapiti viśvasan",
    "GE07mbh_12_u:138.037c": "sa vṛkṣāgraprasupto vā patitaḥ pratibudhyate",
    "GE07mbh_12_u:138.038a": "karmaṇā yena teneha mṛdunā dāruṇena vā",
    "GE07mbh_12_u:138.038c": "uddhared dīnam ātmānaṃ samartho dharmam ācaret",
    "GE07mbh_12_u:138.039a": "ye sapatnāḥ sapatnānāṃ sarvāṃs tān apavatsayet",
    "GE07mbh_12_u:138.039c": "ātmanaś cāpi boddhavyāś cārāḥ praṇihitāḥ paraiḥ",
    "GE07mbh_12_u:138.040a": "cāraḥ suvihitaḥ kārya ātmano 'tha parasya ca",
    "GE07mbh_12_u:138.040c": "pāṣaṇḍāṃs tāpasādīṃś ca pararāṣṭraṃ praveśayet",
    "GE07mbh_12_u:138.040d-0345_01": "pāṣaṇḍādyair avijñātair viditvāriṃ vaśaṃ nayet",
    "GE07mbh_12_u:138.041a": "udyāneṣu vihāreṣu prapāsv āvasatheṣu ca",
    "GE07mbh_12_u:138.041c": "pānāgāreṣu veśeṣu tīrtheṣu ca sabhāsu ca",
    "GE07mbh_12_u:138.042a": "dharmābhicāriṇaḥ pāpāś cārā lokasya kaṇṭakāḥ",
    "GE07mbh_12_u:138.042c": "samāgacchanti tān buddhvā niyacchec chamayed api",
    "GE07mbh_12_u:138.043a": "na viśvased aviśvaste viśvaste nāpi viśvaset",
    "GE07mbh_12_u:138.043c": "viśvastaṃ bhayam anveti nāparīkṣya ca viśvaset",
    "GE07mbh_12_u:138.044a": "viśvāsayitvā tu paraṃ tattvabhūtena hetunā",
    "GE07mbh_12_u:138.044c": "athāsya praharet kāle kiṃ cid vicalite pade",
    "GE07mbh_12_u:138.045a": "aśaṅkyam api śaṅketa nityaṃ śaṅketa śaṅkitāt",
    "GE07mbh_12_u:138.045c": "bhayaṃ hi śaṅkitāj jātaṃ samūlam api kṛntati",
    "GE07mbh_12_u:138.046a": "avadhānena maunena kāṣāyeṇa jaṭājinaiḥ",
    "GE07mbh_12_u:138.046c": "viśvāsayitvā dveṣṭāram avalumped yathā vṛkaḥ",
    "GE07mbh_12_u:138.047a": "putro vā yadi vā bhrātā pitā vā yadi vā suhṛt",
    "GE07mbh_12_u:138.047c": "arthasya vighnaṃ kurvāṇā hantavyā bhūtivardhanāḥ",
    "GE07mbh_12_u:138.048a": "guror apy avaliptasya kāryākāryam ajānataḥ",
    "GE07mbh_12_u:138.048c": "utpathapratipannasya daṇḍo bhavati śāsanam",
    "GE07mbh_12_u:138.049a": "pratyutthānābhivādābhyāṃ saṃpradānena kasya cit",
    "GE07mbh_12_u:138.049c": "pratipuṣkalaghātī syāt tīkṣṇatuṇḍa iva dvijaḥ",
    "GE07mbh_12_u:138.050a": "nācchittvā paramarmāṇi nākṛtvā karma dāruṇam",
    "GE07mbh_12_u:138.050b-0346_01": "nāvicārya ciraṃ kāle naro bhadrāṇi paśyati",
    "GE07mbh_12_u:138.050c": "nāhatvā matsyaghātīva prāpnoti paramāṃ śriyam",
    "GE07mbh_12_u:138.051a": "nāsti jātyā ripur nāma mitraṃ nāma na vidyate",
    "GE07mbh_12_u:138.051c": "sāmarthyayogāj jāyante mitrāṇi ripavas tathā",
    "GE07mbh_12_u:138.052a": "amitraṃ naiva muñceta bruvantaṃ karuṇāny api",
    "GE07mbh_12_u:138.052c": "duḥkhaṃ tatra na kurvīta hanyāt pūrvāpakāriṇam",
    "GE07mbh_12_u:138.053a": "saṃgrahānugrahe yatnaḥ sadā kāryo 'nasūyatā",
    "GE07mbh_12_u:138.053c": "nigrahaś cāpi yatnena kartavyo bhūtim icchatā",
    "GE07mbh_12_u:138.054a": "prahariṣyan priyaṃ brūyāt prahṛtyāpi priyottaram",
    "GE07mbh_12_u:138.054c": "api cāsya śiraś chittvā rudyāc choced athāpi vā",
    "GE07mbh_12_u:138.055a": "nimantrayeta sāntvena saṃmānena titikṣayā",
    "GE07mbh_12_u:138.055c": "āśākāraṇam ity etat kartavyaṃ bhūtim icchatā",
    "GE07mbh_12_u:138.056a": "na śuṣkavairaṃ kurvīta na bāhubhyāṃ nadīṃ taret",
    "GE07mbh_12_u:138.056c": "apārthakam anāyuṣyaṃ goviṣāṇasya bhakṣaṇam",
    "GE07mbh_12_u:138.056e": "dantāś ca parighṛṣyante rasaś cāpi na labhyate",
    "GE07mbh_12_u:138.057a": "trivarge trividhā pīḍānubandhās traya eva ca",
    "GE07mbh_12_u:138.057c": "anubandhavadhau jñātvā pīḍāṃ hi parivarjayet",
    "GE07mbh_12_u:138.058a": "ṛṇaśeṣo 'gniśeṣaś ca śatruśeṣas tathaiva ca",
    "GE07mbh_12_u:138.058c": "punaḥ punar vivardheta svalpo 'py anivāritaḥ",
    "GE07mbh_12_u:138.059a": "vardhamānam ṛṇaṃ tiṣṭhat paribhūtāś ca śatravaḥ",
    "GE07mbh_12_u:138.059c": "āvahanty anayaṃ tīvraṃ vyādhayaś cāpy upekṣitāḥ",
    "GE07mbh_12_u:138.060a": "nāsamyak kṛtakārī syād apramattaḥ sadā bhavet",
    "GE07mbh_12_u:138.060c": "kaṇṭako 'pi hi duśchinno vikāraṃ kurute ciram",
    "GE07mbh_12_u:138.061a": "vadhena ca manuṣyāṇāṃ mārgāṇāṃ dūṣaṇena ca",
    "GE07mbh_12_u:138.061c": "ākarāṇāṃ vināśaiś ca pararāṣṭraṃ vināśayet",
    "GE07mbh_12_u:138.062a": "gṛdhradṛṣṭir bakālīnaḥ śvaceṣṭaḥ siṃhavikramaḥ",
    "GE07mbh_12_u:138.062c": "anudvignaḥ kākaśaṅkī bhujaṃgacaritaṃ caret",
    "GE07mbh_12_u:138.062d-0347_01": "śūram añjalipātena bhīruṃ bhedena bhedayet",
    "GE07mbh_12_u:138.062d-0347_02": "lubdham arthapradānena samaṃ tulyena vigrahaḥ",
    "GE07mbh_12_u:138.063a": "śreṇimukhyopajāpeṣu vallabhānunayeṣu ca",
    "GE07mbh_12_u:138.063c": "amātyān parirakṣeta bhedasaṃghātayor api",
    "GE07mbh_12_u:138.064a": "mṛdur ity avamanyante tīkṣṇa ity udvijanti ca",
    "GE07mbh_12_u:138.064c": "tīkṣṇakāle ca tīkṣṇaḥ syān mṛdukāle mṛdur bhavet",
    "GE07mbh_12_u:138.065a": "mṛdunā sumṛduṃ hanti mṛdunā hanti dāruṇam",
    "GE07mbh_12_u:138.065c": "nāsādhyaṃ mṛdunā kiṃ cit tasmāt tīkṣṇataraṃ mṛdu",
    "GE07mbh_12_u:138.066a": "kāle mṛdur yo bhavati kāle bhavati dāruṇaḥ",
    "GE07mbh_12_u:138.066c": "sa sādhayati kṛtyāni śatrūṃś caivādhitiṣṭhati",
    "GE07mbh_12_u:138.067a": "paṇḍitena viruddhaḥ san dūre 'smīti na viśvaset",
    "GE07mbh_12_u:138.067c": "dīrghau buddhimato bāhū yābhyāṃ hiṃsati hiṃsitaḥ",
    "GE07mbh_12_u:138.068a": "na tat tared yasya na pāram uttaren; na tad dhared yat punar āharet paraḥ",
    "GE07mbh_12_u:138.068c": "na tat khaned yasya na mūlam utkhanen; na taṃ hanyād yasya śiro na pātayet",
    "GE07mbh_12_u:138.069a": "itīdam uktaṃ vṛjinābhisaṃhitaṃ; na caitad evaṃ puruṣaḥ samācaret",
    "GE07mbh_12_u:138.069c": "paraprayuktaṃ tu kathaṃ niśāmayed; ato mayoktaṃ bhavato hitārthinā",
    "GE07mbh_12_u:138.070a": "yathāvad uktaṃ vacanaṃ hitaṃ tadā; niśamya vipreṇa suvīrarāṣṭriyaḥ",
    "GE07mbh_12_u:138.070c": "tathākarod vākyam adīnacetanaḥ; śriyaṃ ca dīptāṃ bubhuje sabāndhavaḥ",
    "GE07mbh_12_u:139.001": "yudhiṣṭhira uvāca",
    "GE07mbh_12_u:139.001a": "hīne paramake dharme sarvalokātilaṅghini",
    "GE07mbh_12_u:139.001c": "adharme dharmatāṃ nīte dharme cādharmatāṃ gate",
    "GE07mbh_12_u:139.002a": "maryādāsu prabhinnāsu kṣubhite dharmaniścaye",
    "GE07mbh_12_u:139.002c": "rājabhiḥ pīḍite loke corair vāpi viśāṃ pate",
    "GE07mbh_12_u:139.003a": "sarvāśrameṣu mūḍheṣu karmasūpahateṣu ca",
    "GE07mbh_12_u:139.003c": "kāmān mohāc ca lobhāc ca bhayaṃ paśyatsu bhārata",
    "GE07mbh_12_u:139.004a": "aviśvasteṣu sarveṣu nityabhīteṣu pārthiva",
    "GE07mbh_12_u:139.004c": "nikṛtyā hanyamāneṣu vañcayatsu parasparam",
    "GE07mbh_12_u:139.005a": "saṃpradīpteṣu deśeṣu brāhmaṇye cābhipīḍite",
    "GE07mbh_12_u:139.005c": "avarṣati ca parjanye mitho bhede samutthite",
    "GE07mbh_12_u:139.006a": "sarvasmin dasyusād bhūte pṛthivyām upajīvane",
    "GE07mbh_12_u:139.006c": "kena svid brāhmaṇo jīvej jaghanye kāla āgate",
    "GE07mbh_12_u:139.007a": "atityakṣuḥ putrapautrān anukrośān narādhipa",
    "GE07mbh_12_u:139.007c": "katham āpatsu varteta tan me brūhi pitāmaha",
    "GE07mbh_12_u:139.008a": "kathaṃ ca rājā varteta loke kaluṣatāṃ gate",
    "GE07mbh_12_u:139.008c": "katham arthāc ca dharmāc ca na hīyeta paraṃtapa",
    "GE07mbh_12_u:139.009": "bhīṣma uvāca",
    "GE07mbh_12_u:139.009a": "rājamūlā mahārāja yogakṣemasuvṛṣṭayaḥ",
    "GE07mbh_12_u:139.009c": "prajāsu vyādhayaś caiva maraṇaṃ ca bhayāni ca",
    "GE07mbh_12_u:139.010a": "kṛtaṃ tretā dvāparaś ca kaliś ca bharatarṣabha",
    "GE07mbh_12_u:139.010c": "rājamūlāni sarvāṇi mama nāsty atra saṃśayaḥ",
    "GE07mbh_12_u:139.011a": "tasmiṃs tv abhyāgate kāle prajānāṃ doṣakārake",
    "GE07mbh_12_u:139.011c": "vijñānabalam āsthāya jīvitavyaṃ tadā bhavet",
    "GE07mbh_12_u:139.012a": "atrāpy udāharantīmam itihāsaṃ purātanam",
    "GE07mbh_12_u:139.012c": "viśvāmitrasya saṃvādaṃ caṇḍālasya ca pakkaṇe",
    "GE07mbh_12_u:139.013a": "tretādvāparayoḥ saṃdhau purā daivavidhikramāt",
    "GE07mbh_12_u:139.013c": "anāvṛṣṭir abhūd ghorā rājan dvādaśavārṣikī",
    "GE07mbh_12_u:139.014a": "prajānām abhivṛddhānāṃ yugānte paryupasthite",
    "GE07mbh_12_u:139.014c": "tretānirmokṣasamaye dvāparapratipādane",
    "GE07mbh_12_u:139.015a": "na vavarṣa sahasrākṣaḥ pratilomo 'bhavad guruḥ",
    "GE07mbh_12_u:139.015c": "jagāma dakṣiṇaṃ mārgaṃ somo vyāvṛttalakṣaṇaḥ",
    "GE07mbh_12_u:139.016a": "nāvaśyāyo 'pi rātryante kuta evābhrarājayaḥ",
    "GE07mbh_12_u:139.016c": "nadyaḥ saṃkṣiptatoyaughāḥ kva cid antargatābhavan",
    "GE07mbh_12_u:139.017a": "sarāṃsi saritaś caiva kūpāḥ prasravaṇāni ca",
    "GE07mbh_12_u:139.017c": "hatatviṭkāny alakṣyanta nisargād daivakāritāt",
    "GE07mbh_12_u:139.018a": "upaśuṣkajalasthāyā vinivṛttasabhāprapā",
    "GE07mbh_12_u:139.018c": "nivṛttayajñasvādhyāyā nirvaṣaṭkāramaṅgalā",
    "GE07mbh_12_u:139.019a": "utsannakṛṣigorakṣyā nivṛttavipaṇāpaṇā",
    "GE07mbh_12_u:139.019c": "nivṛttapūgasamayā saṃpranaṣṭamahotsavā",
    "GE07mbh_12_u:139.020a": "asthikaṅkālasaṃkīrṇā hāhābhūtajanākulā",
    "GE07mbh_12_u:139.020c": "śūnyabhūyiṣṭhanagarā dagdhagrāmaniveśanā",
    "GE07mbh_12_u:139.021a": "kva cic coraiḥ kva cic chastraiḥ kva cid rājabhir āturaiḥ",
    "GE07mbh_12_u:139.021c": "parasparabhayāc caiva śūnyabhūyiṣṭhanirjanā",
    "GE07mbh_12_u:139.022a": "gatadaivatasaṃkalpā vṛddhabālavinākṛtā",
    "GE07mbh_12_u:139.022c": "gojāvimahiṣair hīnā parasparaharāharā",
    "GE07mbh_12_u:139.023a": "hataviprā hatārakṣā pranaṣṭauṣadhisaṃcayā",
    "GE07mbh_12_u:139.023c": "śyāvabhūtanaraprāyā babhūva vasudhā tadā",
    "GE07mbh_12_u:139.024a": "tasmin pratibhaye kāle kṣīṇe dharme yudhiṣṭhira",
    "GE07mbh_12_u:139.024c": "babhramuḥ kṣudhitā martyāḥ khādantaḥ sma parasparam",
    "GE07mbh_12_u:139.025a": "ṛṣayo niyamāṃs tyaktvā parityaktāgnidaivatāḥ",
    "GE07mbh_12_u:139.025c": "āśramān saṃparityajya paryadhāvann itas tataḥ",
    "GE07mbh_12_u:139.026a": "viśvāmitro 'tha bhagavān maharṣir aniketanaḥ",
    "GE07mbh_12_u:139.026c": "kṣudhā parigato dhīmān samantāt paryadhāvata",
    "GE07mbh_12_u:139.026d-0348_01": "tyaktvā dārāṃś ca putrāṃś ca kasmiṃś cij janasaṃsadi",
    "GE07mbh_12_u:139.026d-0348_02": "bhakṣyābhakṣyasamo bhūtvā niragnir aniketanaḥ",
    "GE07mbh_12_u:139.027a": "sa kadā cit paripatañ śvapacānāṃ niveśanam",
    "GE07mbh_12_u:139.027c": "hiṃsrāṇāṃ prāṇihantṝṇām āsasāda vane kva cit",
    "GE07mbh_12_u:139.028a": "vibhinnakalaśākīrṇaṃ śvacarmācchādanāyutam varāhakharabhagnāsthikapālaghaṭasaṃkulam",
    "GE07mbh_12_u:139.029a": "mṛtacelaparistīrṇaṃ nirmālyakṛtabhūṣaṇam",
    "GE07mbh_12_u:139.029c": "sarpanirmokamālābhiḥ kṛtacihnakuṭīmaṭham",
    "GE07mbh_12_u:139.029d-0349_01": "kukkuṭārāvabahulaṃ gardabhadhvanināditam",
    "GE07mbh_12_u:139.029d-0349_02": "tad yoṣidbhiḥ kharair vākyaiḥ kalahadbhiḥ parasparam",
    "GE07mbh_12_u:139.030a": "ulūkapakṣadhvajibhir devatāyatanair vṛtam",
    "GE07mbh_12_u:139.030c": "lohaghaṇṭāpariṣkāraṃ śvayūthaparivāritam",
    "GE07mbh_12_u:139.031a": "tat praviśya kṣudhāviṣṭo gādheḥ putro mahān ṛṣiḥ",
    "GE07mbh_12_u:139.031c": "āhārānveṣaṇe yuktaḥ paraṃ yatnaṃ samāsthitaḥ",
    "GE07mbh_12_u:139.032a": "na ca kva cid avindat sa bhikṣamāṇo 'pi kauśikaḥ",
    "GE07mbh_12_u:139.032c": "māṃsam annaṃ mūlaphalam anyad vā tatra kiṃ cana",
    "GE07mbh_12_u:139.033a": "aho kṛcchraṃ mayā prāptam iti niścitya kauśikaḥ",
    "GE07mbh_12_u:139.033c": "papāta bhūmau daurbalyāt tasmiṃś caṇḍālapakkaṇe",
    "GE07mbh_12_u:139.034a": "cintayām āsa sa muniḥ kiṃ nu me sukṛtaṃ bhavet",
    "GE07mbh_12_u:139.034c": "kathaṃ vṛthā na mṛtyuḥ syād iti pārthivasattama",
    "GE07mbh_12_u:139.035a": "sa dadarśa śvamāṃsasya kutantīṃ vitatāṃ muniḥ",
    "GE07mbh_12_u:139.035c": "caṇḍālasya gṛhe rājan sadyaḥ śastrahatasya ca",
    "GE07mbh_12_u:139.036a": "sa cintayām āsa tadā steyaṃ kāryam ito mayā",
    "GE07mbh_12_u:139.036c": "na hīdānīm upāyo 'nyo vidyate prāṇadhāraṇe",
    "GE07mbh_12_u:139.037a": "āpatsu vihitaṃ steyaṃ viśiṣṭasamahīnataḥ",
    "GE07mbh_12_u:139.037c": "paraṃ paraṃ bhavet pūrvam asteyam iti niścayaḥ",
    "GE07mbh_12_u:139.038a": "hīnād ādeyam ādau syāt samānāt tadanantaram",
    "GE07mbh_12_u:139.038c": "asaṃbhavād ādadīta viśiṣṭād api dhārmikāt",
    "GE07mbh_12_u:139.039a": "so 'ham antāvasānānāṃ haramāṇaḥ parigrahāt",
    "GE07mbh_12_u:139.039c": "na steyadoṣaṃ paśyāmi hariṣyāmy etad āmiṣam",
    "GE07mbh_12_u:139.040a": "etāṃ buddhiṃ samāsthāya viśvāmitro mahāmuniḥ",
    "GE07mbh_12_u:139.040c": "tasmin deśe prasuṣvāpa patito yatra bhārata",
    "GE07mbh_12_u:139.041a": "sa vigāḍhāṃ niśāṃ dṛṣṭvā supte caṇḍālapakkaṇe",
    "GE07mbh_12_u:139.041c": "śanair utthāya bhagavān praviveśa kuṭīmaṭham",
    "GE07mbh_12_u:139.042a": "sa supta eva caṇḍālaḥ śleṣmāpihitalocanaḥ",
    "GE07mbh_12_u:139.042c": "paribhinnasvaro rūkṣa uvācāpriyadarśanaḥ",
    "GE07mbh_12_u:139.043a": "kaḥ kutantīṃ ghaṭṭayati supte caṇḍālapakkaṇe",
    "GE07mbh_12_u:139.043c": "jāgarmi nāvasupto 'smi hato 'sīti ca dāruṇaḥ",
    "GE07mbh_12_u:139.044a": "viśvāmitro 'ham ity eva sahasā tam uvāca saḥ",
    "GE07mbh_12_u:139.044c": "sahasābhyāgatabhayaḥ sodvegas tena karmaṇā",
    "GE07mbh_12_u:139.044d-0350_01": "viśvāmitro 'ham āyuṣmann āgato 'haṃ bubhukṣitaḥ",
    "GE07mbh_12_u:139.044d-0350_02": "mā vadhīr mama sadbuddher yadi samyak prapaśyasi",
    "GE07mbh_12_u:139.045a": "caṇḍālas tad vacaḥ śrutvā maharṣer bhāvitātmanaḥ",
    "GE07mbh_12_u:139.045c": "śayanād upasaṃbhrānta iyeṣotpatituṃ tataḥ",
    "GE07mbh_12_u:139.046a": "sa visṛjyāśru netrābhyāṃ bahumānāt kṛtāñjaliḥ",
    "GE07mbh_12_u:139.046c": "uvāca kauśikaṃ rātrau brahman kiṃ te cikīrṣitam",
    "GE07mbh_12_u:139.047a": "viśvāmitras tu mātaṅgam uvāca parisāntvayan",
    "GE07mbh_12_u:139.047c": "kṣudhito 'haṃ gataprāṇo hariṣyāmi śvajāghanīm",
    "GE07mbh_12_u:139.048a": "avasīdanti me prāṇāḥ smṛtir me naśyati kṣudhā",
    "GE07mbh_12_u:139.048a-0351_01": "**** **** tṛṣitaḥ param asmy aham",
    "GE07mbh_12_u:139.048b-0352_01": "durbalo naṣṭasaṃjñaś ca bhakṣyābhakṣyavivarjitaḥ",
    "GE07mbh_12_u:139.048c": "svadharmaṃ budhyamāno 'pi hariṣyāmi śvajāghanīm",
    "GE07mbh_12_u:139.049a": "aṭan bhaikṣaṃ na vindāmi yadā yuṣmākam ālaye",
    "GE07mbh_12_u:139.049c": "tadā buddhiḥ kṛtā pāpe hariṣyāmi śvajāghanīm",
    "GE07mbh_12_u:139.050a": "tṛṣitaḥ kaluṣaṃ pātā nāsti hrīr aśanārthinaḥ",
    "GE07mbh_12_u:139.050c": "kṣud dharmaṃ dūṣayaty atra hariṣyāmi śvajāghanīm",
    "GE07mbh_12_u:139.051a": "agnir mukhaṃ purodhāś ca devānāṃ śucipād vibhuḥ",
    "GE07mbh_12_u:139.051c": "yathā sa sarvabhug brahmā tathā māṃ viddhi dharmataḥ",
    "GE07mbh_12_u:139.052a": "tam uvāca sa caṇḍālo maharṣe śṛṇu me vacaḥ",
    "GE07mbh_12_u:139.052c": "śrutvā tathā samātiṣṭha yathā dharmān na hīyase",
    "GE07mbh_12_u:139.052d-0353_01": "dharmaṃ tavāpi viprarṣe śṛṇu yat te bravīmy aham",
    "GE07mbh_12_u:139.053a": "mṛgāṇām adhamaṃ śvānaṃ pravadanti manīṣiṇaḥ",
    "GE07mbh_12_u:139.053c": "tasyāpy adhama uddeśaḥ śarīrasyorujāghanī",
    "GE07mbh_12_u:139.054a": "nedaṃ samyag vyavasitaṃ maharṣe karma vaikṛtam",
    "GE07mbh_12_u:139.054c": "caṇḍālasvasya haraṇam abhakṣyasya viśeṣataḥ",
    "GE07mbh_12_u:139.055a": "sādhv anyam anupaśya tvam upāyaṃ prāṇadhāraṇe",
    "GE07mbh_12_u:139.055c": "na māṃsalobhāt tapaso nāśas te syān mahāmune",
    "GE07mbh_12_u:139.056a": "jānato 'vihito mārgo na kāryo dharmasaṃkaraḥ",
    "GE07mbh_12_u:139.056c": "mā sma dharmaṃ parityākṣīs tvaṃ hi dharmavid uttamaḥ",
    "GE07mbh_12_u:139.057a": "viśvāmitras tato rājann ity ukto bharatarṣabha",
    "GE07mbh_12_u:139.057c": "kṣudhārtaḥ pratyuvācedaṃ punar eva mahāmuniḥ",
    "GE07mbh_12_u:139.058a": "nirāhārasya sumahān mama kālo 'bhidhāvataḥ",
    "GE07mbh_12_u:139.058c": "na vidyate 'bhyupāyaś ca kaś cin me prāṇadhāraṇe",
    "GE07mbh_12_u:139.059a": "yena tena viśeṣeṇa karmaṇā yena kena cit",
    "GE07mbh_12_u:139.059c": "abhyujjīvet sīdamānaḥ samartho dharmam ācaret",
    "GE07mbh_12_u:139.060a": "aindro dharmaḥ kṣatriyāṇāṃ brāhmaṇānām athāgnikaḥ",
    "GE07mbh_12_u:139.060c": "brahmavahnir mama balaṃ bhakṣyāmi samayaṃ kṣudhā",
    "GE07mbh_12_u:139.061a": "yathā yathā vai jīved dhi tat kartavyam apīḍayā",
    "GE07mbh_12_u:139.061c": "jīvitaṃ maraṇāc chreyo jīvan dharmam avāpnuyāt",
    "GE07mbh_12_u:139.062a": "so 'haṃ jīvitam ākāṅkṣann abhakṣasyāpi bhakṣaṇam",
    "GE07mbh_12_u:139.062c": "vyavasye buddhipūrvaṃ vai tad bhavān anumanyatām",
    "GE07mbh_12_u:139.063a": "jīvan dharmaṃ cariṣyāmi praṇotsyāmy aśubhāni ca",
    "GE07mbh_12_u:139.063c": "tapobhir vidyayā caiva jyotīṃṣīva mahat tamaḥ",
    "GE07mbh_12_u:139.064": "śvapaca uvāca",
    "GE07mbh_12_u:139.064a": "naitat khādan prāpsyase prāṇam anyaṃ; nāyur dīrghaṃ nāmṛtasyeva tṛptim",
    "GE07mbh_12_u:139.064c": "bhikṣām anyāṃ bhikṣa mā te mano 'stu; śvabhakṣaṇe śvā hy abhakṣo dvijānām",
    "GE07mbh_12_u:139.065": "viśvāmitra uvāca",
    "GE07mbh_12_u:139.065a": "na durbhikṣe sulabhaṃ māṃsam anyac; chvapāka nānnaṃ na ca me 'sti vittam",
    "GE07mbh_12_u:139.065c": "kṣudhārtaś cāham agatir nirāśaḥ; śvamāṃse cāsmin ṣaḍrasān sādhu manye",
    "GE07mbh_12_u:139.066": "śvapaca uvāca",
    "GE07mbh_12_u:139.066a": "pañca pañcanakhā bhakṣyā brahmakṣatrasya vai dvija",
    "GE07mbh_12_u:139.066b-0354_01": "śalyakaḥ śvāvidho godhāḥ śaśaḥ kūrmaś ca pañcamaḥ",
    "GE07mbh_12_u:139.066c": "yadi śāstraṃ pramāṇaṃ te mābhakṣye mānasaṃ kṛthāḥ",
    "GE07mbh_12_u:139.067": "viśvāmitra uvāca",
    "GE07mbh_12_u:139.067a": "agastyenāsuro jagdho vātāpiḥ kṣudhitena vai",
    "GE07mbh_12_u:139.067c": "aham āpadgataḥ kṣubdho bhakṣayiṣye śvajāghanīm",
    "GE07mbh_12_u:139.068": "śvapaca uvāca",
    "GE07mbh_12_u:139.068a": "bhikṣām anyām āhareti na caitat kartum arhasi",
    "GE07mbh_12_u:139.068c": "na nūnaṃ kāryam etad vai hara kāmaṃ śvajāghanīm",
    "GE07mbh_12_u:139.069": "viśvāmitra uvāca",
    "GE07mbh_12_u:139.069a": "śiṣṭā vai kāraṇaṃ dharme tadvṛttam anuvartaye",
    "GE07mbh_12_u:139.069c": "parāṃ medhyāśanād etāṃ bhakṣyāṃ manye śvajāghanīm",
    "GE07mbh_12_u:139.070": "śvapaca uvāca",
    "GE07mbh_12_u:139.070a": "asatā yat samācīrṇaṃ na sa dharmaḥ sanātanaḥ",
    "GE07mbh_12_u:139.070c": "nāvṛttam anukāryaṃ vai mā chalenānṛtaṃ kṛthāḥ",
    "GE07mbh_12_u:139.071": "viśvāmitra uvāca",
    "GE07mbh_12_u:139.071a": "na pātakaṃ nāvamatam ṛṣiḥ san kartum arhasi",
    "GE07mbh_12_u:139.071c": "samau ca śvamṛgau manye tasmād bhakṣyā śvajāghanī",
    "GE07mbh_12_u:139.072": "śvapaca uvāca",
    "GE07mbh_12_u:139.072a": "yad brāhmaṇārthe kṛtam arthitena; tenarṣiṇā tac ca bhakṣyādhikāram",
    "GE07mbh_12_u:139.072c": "sa vai dharmo yatra na pāpam asti; sarvair upāyair hi sa rakṣitavyaḥ",
    "GE07mbh_12_u:139.073": "viśvāmitra uvāca",
    "GE07mbh_12_u:139.073a": "mitraṃ ca me brāhmaṇaś cāyam ātmā; priyaś ca me pūjyatamaś ca loke",
    "GE07mbh_12_u:139.073c": "taṃ bhartukāmo 'ham imāṃ hariṣye; nṛśaṃsānām īdṛśānāṃ na bibhye",
    "GE07mbh_12_u:139.074": "śvapaca uvāca",
    "GE07mbh_12_u:139.074a": "kāmaṃ narā jīvitaṃ saṃtyajanti; na cābhakṣyaiḥ pratikurvanti tatra",
    "GE07mbh_12_u:139.074c": "sarvān kāmān prāpnuvantīha vidvan; priyasva kāmaṃ sahitaḥ kṣudhā vai",
    "GE07mbh_12_u:139.075": "viśvāmitra uvāca",
    "GE07mbh_12_u:139.075a": "sthāne tāvat saṃśayaḥ pretyabhāve; niḥsaṃśayaṃ karmaṇāṃ vā vināśaḥ",
    "GE07mbh_12_u:139.075c": "ahaṃ punar varta ity āśayātmā; mūlaṃ rakṣan bhakṣayiṣyāmy abhakṣyam",
    "GE07mbh_12_u:139.075d-0355_01": "* * mūlartuṃlastrittipuṇyaṃ (sic)",
    "GE07mbh_12_u:139.075d-0355_02": "mohātmake yatra yathā svabhakṣe",
    "GE07mbh_12_u:139.076a": "buddhyātmake vyastam astīti tuṣṭo; mohād ekatvaṃ yathā carma cakṣuḥ",
    "GE07mbh_12_u:139.076b-0356_01": "yathā cakṣuḥ śabdatattvaṃ na budhyed",
    "GE07mbh_12_u:139.076b-0356_02": "rūpaṃ paśyec cakṣur evaṃ tathaiva",
    "GE07mbh_12_u:139.076c": "yady apy enaḥ saṃśayād ācarāmi; nāhaṃ bhaviṣyāmi yathā tvam eva",
    "GE07mbh_12_u:139.077": "śvapaca uvāca",
    "GE07mbh_12_u:139.077a": "patanīyam idaṃ duḥkham iti me vartate matiḥ",
    "GE07mbh_12_u:139.077c": "duṣkṛtī brāhmaṇaṃ santaṃ yas tvām aham upālabhe",
    "GE07mbh_12_u:139.078": "viśvāmitra uvāca",
    "GE07mbh_12_u:139.078a": "pibanty evodakaṃ gāvo maṇḍūkeṣu ruvatsv api",
    "GE07mbh_12_u:139.078c": "na te 'dhikāro dharme 'sti mā bhūr ātmapraśaṃsakaḥ",
    "GE07mbh_12_u:139.079": "śvapaca uvāca",
    "GE07mbh_12_u:139.079a": "suhṛd bhūtvānuśāsmi tvā kṛpā hi tvayi me dvija",
    "GE07mbh_12_u:139.079c": "tad evaṃ śreya ādhatsva mā lobhāc chvānam ādithāḥ",
    "GE07mbh_12_u:139.080": "viśvāmitra uvāca",
    "GE07mbh_12_u:139.080a": "suhṛn me tvaṃ sukhepsuś ced āpado māṃ samuddhara",
    "GE07mbh_12_u:139.080c": "jāne 'haṃ dharmato ''tmānaṃ śvānīm utsṛja jāghanīm",
    "GE07mbh_12_u:139.081": "śvapaca uvāca",
    "GE07mbh_12_u:139.081a": "naivotsahe bhavate dātum etāṃ; nopekṣituṃ hriyamāṇaṃ annam",
    "GE07mbh_12_u:139.081c": "ubhau syāvaḥ svamalenāvaliptau; dātāhaṃ ca tvaṃ ca vipra pratīcchan",
    "GE07mbh_12_u:139.082": "viśvāmitra uvāca",
    "GE07mbh_12_u:139.082a": "adyāham etad vṛjinaṃ karma kṛtvā; jīvaṃś cariṣyāmi mahāpavitram",
    "GE07mbh_12_u:139.082c": "prapūtātmā dharmam evābhipatsye; yad etayor guru tad vai bravīhi",
    "GE07mbh_12_u:139.083": "śvapaca uvāca",
    "GE07mbh_12_u:139.083a": "ātmaiva sākṣī kila lokakṛtye; tvam eva jānāsi yad atra duṣṭam",
    "GE07mbh_12_u:139.083c": "yo hy ādriyed bhakṣyam iti śvamāṃsaṃ; manye na tasyāsti vivarjanīyam",
    "GE07mbh_12_u:139.084": "viśvāmitra uvāca",
    "GE07mbh_12_u:139.084a": "upādāne khādane vāsya doṣaḥ; kāryo nyāyair nityam",
    "GE07mbh_12_u:139.084c": "yasmin na hiṃsā nānṛte vākyaleśo; bhakṣyakriyā tatra na tad garīyaḥ",
    "GE07mbh_12_u:139.085": "śvapaca uvāca",
    "GE07mbh_12_u:139.085a": "yady eṣa hetus tava khādanasya; na te vedaḥ kāraṇaṃ nānyadharmaḥ",
    "GE07mbh_12_u:139.085c": "tasmād abhakṣye bhakṣaṇād vā dvijendra; doṣaṃ na paśyāmi yathedam āttha",
    "GE07mbh_12_u:139.086": "viśvāmitra uvāca",
    "GE07mbh_12_u:139.086a": "na pātakaṃ bhakṣaṇam asya dṛṣṭaṃ; surāṃ pītvā patatītīha śabdaḥ",
    "GE07mbh_12_u:139.086c": "anyonyakarmāṇi tathā tathaiva; na leśamātreṇa kṛtyaṃ hinasti",
    "GE07mbh_12_u:139.087": "śvapaca uvāca",
    "GE07mbh_12_u:139.087a": "asthānato hīnataḥ kutsitād vā; taṃ vidvāṃsaṃ bādhate sādhuvṛttam",
    "GE07mbh_12_u:139.087c": "sthānaṃ punar yo labhate niṣaṅgāt; tenāpi daṇḍaḥ sahitavya eva",
    "GE07mbh_12_u:139.088": "bhīṣma uvāca",
    "GE07mbh_12_u:139.088a": "evam uktvā nivavṛte mātaṅgaḥ kauśikaṃ tadā",
    "GE07mbh_12_u:139.088c": "viśvāmitro jahāraiva kṛtabuddhiḥ śvajāghanīm",
    "GE07mbh_12_u:139.089a": "tato jagrāha pañcāṅgīṃ jīvitārthī mahāmuniḥ",
    "GE07mbh_12_u:139.089c": "sadāras tām upākṛtya vane yāto mahāmuniḥ",
    "GE07mbh_12_u:139.089d-0357_01": "tathāsya buddhir abhavad vidhināhaṃ śvajāghanīm",
    "GE07mbh_12_u:139.089d-0357_02": "bhakṣayāmi yathākāmaṃ pūrvaṃ saṃtarpya devatāḥ",
    "GE07mbh_12_u:139.089d-0357_03": "tato 'gnim upasaṃhṛtya brāhmeṇa vidhinā muniḥ",
    "GE07mbh_12_u:139.089d-0357_04": "aindrāgneyena vidhinā caruṃ śrapayata svayam",
    "GE07mbh_12_u:139.089d-0357_05": "tataḥ samārabhat karma daivaṃ pitryaṃ ca bhārata",
    "GE07mbh_12_u:139.089d-0357_06": "āhūya devān indrādīn bhāgaṃ bhāgaṃ vidhikramāt",
    "GE07mbh_12_u:139.090a": "etasminn eva kāle tu pravavarṣātha vāsavaḥ",
    "GE07mbh_12_u:139.090c": "saṃjīvayan prajāḥ sarvā janayām āsa cauṣadhīḥ",
    "GE07mbh_12_u:139.091a": "viśvāmitro 'pi bhagavāṃs tapasā dagdhakilbiṣaḥ",
    "GE07mbh_12_u:139.091c": "kālena mahatā siddhim avāpa paramādbhutām",
    "GE07mbh_12_u:139.091d-0358_01": "sa saṃhṛtya ca tat karma anāsvādya ca tad dhaviḥ",
    "GE07mbh_12_u:139.091d-0358_02": "toṣayām āsa devāṃś ca pitṝṃś ca dvijasattamaḥ",
    "GE07mbh_12_u:139.092a": "evaṃ vidvān adīnātmā vyasanastho jijīviṣuḥ",
    "GE07mbh_12_u:139.092c": "sarvopāyair upāyajño dīnam ātmānam uddharet",
    "GE07mbh_12_u:139.093a": "etāṃ buddhiṃ samāsthāya jīvitavyaṃ sadā bhavet",
    "GE07mbh_12_u:139.093c": "jīvan puṇyam avāpnoti naro bhadrāṇi paśyati",
    "GE07mbh_12_u:139.094a": "tasmāt kaunteya viduṣā dharmādharmaviniścaye",
    "GE07mbh_12_u:139.094c": "buddhim āsthāya loke 'smin vartitavyaṃ yatātmanā",
    "GE07mbh_12_u:140.001": "yudhiṣṭhira uvāca",
    "GE07mbh_12_u:140.001a": "yad idaṃ ghoram uddiṣṭam aśraddheyam ivānṛtam",
    "GE07mbh_12_u:140.001c": "asti svid dasyumaryādā yām ahaṃ parivarjaye",
    "GE07mbh_12_u:140.002a": "saṃmuhyāmi viṣīdāmi dharmo me śithilīkṛtaḥ",
    "GE07mbh_12_u:140.002c": "udyamaṃ nādhigacchāmi kutaś cit paricintayan",
    "GE07mbh_12_u:140.003": "bhīṣma uvāca",
    "GE07mbh_12_u:140.003a": "naitac chuddhāgamād eva tava dharmānuśāsanam",
    "GE07mbh_12_u:140.003c": "prajñāsamavatāro 'yaṃ kavibhiḥ saṃbhṛtaṃ madhu",
    "GE07mbh_12_u:140.004a": "bahvyaḥ pratividhātavyāḥ prajñā rājñā tatas tataḥ",
    "GE07mbh_12_u:140.004c": "naikaśākhena dharmeṇa yātraiṣā saṃpravartate",
    "GE07mbh_12_u:140.005a": "buddhisaṃjananaṃ rājñāṃ dharmam ācaratāṃ sadā",
    "GE07mbh_12_u:140.005c": "jayo bhavati kauravya tadā tad viddhi me vacaḥ",
    "GE07mbh_12_u:140.006a": "buddhiśreṣṭhā hi rājāno jayanti vijayaiṣiṇaḥ",
    "GE07mbh_12_u:140.006c": "dharmaḥ pratividhātavyo buddhyā rājñā tatas tataḥ",
    "GE07mbh_12_u:140.007a": "naikaśākhena dharmeṇa rājñāṃ dharmo vidhīyate",
    "GE07mbh_12_u:140.007c": "durbalasya kutaḥ prajñā purastād anudāhṛtā",
    "GE07mbh_12_u:140.008a": "advaidhajñaḥ pathi dvaidhe saṃśayaṃ prāptum arhati",
    "GE07mbh_12_u:140.008c": "buddhidvaidhaṃ veditavyaṃ purastād eva bhārata",
    "GE07mbh_12_u:140.009a": "pārśvataḥkaraṇaṃ prajñā viṣūcī tv āpagā iva",
    "GE07mbh_12_u:140.009c": "janas tūccāritaṃ dharmaṃ vijānāty anyathānyathā",
    "GE07mbh_12_u:140.010a": "samyag vijñāninaḥ ke cin mithyāvijñānino 'pare",
    "GE07mbh_12_u:140.010c": "tad vai yathātathaṃ buddhvā jñānam ādadate satām",
    "GE07mbh_12_u:140.011a": "parimuṣṇanti śāstrāṇi dharmasya paripanthinaḥ",
    "GE07mbh_12_u:140.011c": "vaiṣamyam arthavidyānāṃ nairarthyāt khyāpayanti te",
    "GE07mbh_12_u:140.012a": "ājijīviṣavo vidyāṃ yaśaskāmāḥ samantataḥ",
    "GE07mbh_12_u:140.012c": "te sarve narapāpiṣṭhā dharmasya paripanthinaḥ",
    "GE07mbh_12_u:140.013a": "apakvamatayo mandā na jānanti yathātatham",
    "GE07mbh_12_u:140.013c": "sadā hy aśāstrakuśalāḥ sarvatrāpariniṣṭhitāḥ",
    "GE07mbh_12_u:140.014a": "parimuṣṇanti śāstrāṇi śāstradoṣānudarśinaḥ",
    "GE07mbh_12_u:140.014c": "vijñānam atha vidyānāṃ na samyag iti vartate",
    "GE07mbh_12_u:140.015a": "nindayā paravidyānāṃ svāṃ vidyāṃ khyāpayanti ye",
    "GE07mbh_12_u:140.015c": "vāgastrā vākchurīmattvā dugdhavidyāphalā iva",
    "GE07mbh_12_u:140.015e": "tān vidyāvaṇijo viddhi rākṣasān iva bhārata",
    "GE07mbh_12_u:140.016a": "vyājena kṛtsno vidito dharmas te parihāsyate",
    "GE07mbh_12_u:140.016c": "na dharmavacanaṃ vācā na buddhyā ceti naḥ śrutam",
    "GE07mbh_12_u:140.017a": "iti bārhaspataṃ jñānaṃ provāca maghavā svayam",
    "GE07mbh_12_u:140.017c": "na tv eva vacanaṃ kiṃ cid animittād ihocyate",
    "GE07mbh_12_u:140.018a": "svavinītena śāstreṇa vyavasyanti tathāpare",
    "GE07mbh_12_u:140.018c": "lokayātrām ihaike tu dharmam āhur manīṣiṇaḥ",
    "GE07mbh_12_u:140.019a": "samuddiṣṭaṃ satāṃ dharmaṃ svayam ūhen na paṇḍitaḥ",
    "GE07mbh_12_u:140.019c": "amarṣāc chāstrasaṃmohād avijñānāc ca bhārata",
    "GE07mbh_12_u:140.020a": "śāstraṃ prājñasya vadataḥ samūhe yāty adarśanam",
    "GE07mbh_12_u:140.020c": "āgatāgamayā buddhyā vacanena praśasyate",
    "GE07mbh_12_u:140.021a": "ajñānāj jñānahetutvād vacanaṃ sādhu manyate",
    "GE07mbh_12_u:140.021c": "anapāhatam evedaṃ nedaṃ śāstram apārthakam",
    "GE07mbh_12_u:140.022a": "daiteyān uśanāḥ prāha saṃśayacchedane purā",
    "GE07mbh_12_u:140.022c": "jñānam avyapadeśyaṃ hi yathā nāsti tathaiva tat",
    "GE07mbh_12_u:140.023a": "tena tvaṃ chinnamūlena kaṃ toṣayitum arhasi",
    "GE07mbh_12_u:140.023c": "atathyavihitaṃ yo vā nedaṃ vākyam upāśnuyāt",
    "GE07mbh_12_u:140.024a": "ugrāyaiva hi sṛṣṭo 'si karmaṇe na tv avekṣase",
    "GE07mbh_12_u:140.024c": "aṅgemām anvavekṣasva rājanītiṃ bubhūṣitum",
    "GE07mbh_12_u:140.024e": "yayā pramucyate tv anyo yadarthaṃ ca pramodate",
    "GE07mbh_12_u:140.025a": "ajo 'śvaḥ kṣatram ity etat sadṛśaṃ brahmaṇā kṛtam",
    "GE07mbh_12_u:140.025c": "tasmān natīkṣṇabhūtānāṃ yātrā kā cit prasidhyati",
    "GE07mbh_12_u:140.026a": "yas tv avadhyavadhe doṣaḥ sa vadhyasyāvadhe smṛtaḥ",
    "GE07mbh_12_u:140.026c": "eṣaiva khalu maryādā yām ayaṃ parivarjayet",
    "GE07mbh_12_u:140.027a": "tasmāt tīkṣṇaḥ prajā rājā svadharme sthāpayed uta",
    "GE07mbh_12_u:140.027c": "anyonyaṃ bhakṣayanto hi pracareyur vṛkā iva",
    "GE07mbh_12_u:140.028a": "yasya dasyugaṇā rāṣṭre dhvāṅkṣā matsyāñ jalād iva",
    "GE07mbh_12_u:140.028c": "viharanti parasvāni sa vai kṣatriyapāṃsanaḥ",
    "GE07mbh_12_u:140.029a": "kulīnān sacivān kṛtvā",
    "GE07mbh_12_u:140.029c": "praśādhi pṛthivīṃ rājan prajā dharmeṇa pālayan",
    "GE07mbh_12_u:140.029d-0359_01": "vedavedāṅgatattvajño japahomaparāyaṇaḥ",
    "GE07mbh_12_u:140.029d-0359_02": "āśīrvādaparo nityam eṣa rājā purohitaḥ",
    "GE07mbh_12_u:140.030a": "vihīnajam akarmāṇaṃ yaḥ pragṛhṇāti bhūmipaḥ",
    "GE07mbh_12_u:140.030c": "ubhayasyāviśeṣajñas tad vai kṣatraṃ napuṃsakam",
    "GE07mbh_12_u:140.031a": "naivograṃ naiva cānugraṃ dharmeṇeha praśasyate",
    "GE07mbh_12_u:140.031c": "ubhayaṃ na vyatikrāmed ugro bhūtvā mṛdur bhava",
    "GE07mbh_12_u:140.032a": "kaṣṭaḥ kṣatriyadharmo 'yaṃ sauhṛdaṃ tvayi yat sthitam",
    "GE07mbh_12_u:140.032c": "ugre karmaṇi sṛṣṭo 'si tasmād rājyaṃ praśādhi vai",
    "GE07mbh_12_u:140.032d-0360_01": "aruṣṭaḥ kasya cid rājann evam eva samācara",
    "GE07mbh_12_u:140.033a": "aśiṣṭanigraho nityaṃ śiṣṭasya paripālanam",
    "GE07mbh_12_u:140.033c": "iti śakro 'bravīd dhīmān āpatsu bharatarṣabha",
    "GE07mbh_12_u:140.034": "yudhiṣṭhira uvāca",
    "GE07mbh_12_u:140.034a": "asti svid dasyumaryādā yām anyo nātilaṅghayet",
    "GE07mbh_12_u:140.034c": "pṛcchāmi tvāṃ satāṃ śreṣṭha tan me brūhi pitāmaha",
    "GE07mbh_12_u:140.035": "bhīṣma uvāca",
    "GE07mbh_12_u:140.035a": "brāhmaṇān eva seveta vidyāvṛddhāṃs tapasvinaḥ",
    "GE07mbh_12_u:140.035c": "śrutacāritravṛttāḍhyān pavitraṃ hy etad uttamam",
    "GE07mbh_12_u:140.036a": "yā devatāsu vṛttis te sāstu vipreṣu sarvadā",
    "GE07mbh_12_u:140.036c": "kruddhair hi vipraiḥ karmāṇi kṛtāni bahudhā nṛpa",
    "GE07mbh_12_u:140.037a": "teṣāṃ prītyā yaśo mukhyam aprītyā tu viparyayaḥ",
    "GE07mbh_12_u:140.037c": "prītyā hy amṛtavad viprāḥ kruddhāś caiva yathā viṣam",
    "GE07mbh_12_u:141.001": "yudhiṣṭhira uvāca",
    "GE07mbh_12_u:141.001a": "pitāmaha mahāprājña sarvaśāstraviśārada",
    "GE07mbh_12_u:141.001c": "śaraṇaṃ pālayānasya yo dharmas taṃ vadasva me",
    "GE07mbh_12_u:141.002": "bhīṣma uvāca",
    "GE07mbh_12_u:141.002a": "mahān dharmo mahārāja śaraṇāgatapālane",
    "GE07mbh_12_u:141.002c": "arhaḥ praṣṭuṃ bhavāṃś caiva praśnaṃ bharatasattama",
    "GE07mbh_12_u:141.003a": "nṛgaprabhṛtayo rājan rājānaḥ śaraṇāgatān",
    "GE07mbh_12_u:141.003c": "paripālya mahārāja saṃsiddhiṃ paramāṃ gatāḥ",
    "GE07mbh_12_u:141.004a": "śrūyate hi kapotena śatruḥ śaraṇam āgataḥ",
    "GE07mbh_12_u:141.004c": "pūjitaś ca yathānyāyaṃ svaiś ca māṃsair nimantritaḥ",
    "GE07mbh_12_u:141.005": "yudhiṣṭhira uvāca",
    "GE07mbh_12_u:141.005a": "kathaṃ kapotena purā śatruḥ śaraṇam āgataḥ",
    "GE07mbh_12_u:141.005c": "svamāṃsair bhojitaḥ kāṃ ca gatiṃ lebhe sa bhārata",
    "GE07mbh_12_u:141.006": "bhīṣma uvāca",
    "GE07mbh_12_u:141.006a": "śṛṇu rājan kathāṃ divyāṃ sarvapāpapraṇāśinīm",
    "GE07mbh_12_u:141.006c": "nṛpater mucukundasya kathitāṃ bhārgaveṇa ha",
    "GE07mbh_12_u:141.007a": "imam arthaṃ purā pārtha mucukundo narādhipaḥ",
    "GE07mbh_12_u:141.007c": "bhārgavaṃ paripapraccha praṇato bharatarṣabha",
    "GE07mbh_12_u:141.008a": "tasmai śuśrūṣamāṇāya bhārgavo 'kathayat kathām",
    "GE07mbh_12_u:141.008c": "iyaṃ yathā kapotena siddhiḥ prāptā narādhipa",
    "GE07mbh_12_u:141.009a": "dharmaniścayasaṃyuktāṃ kāmārthasahitāṃ kathām",
    "GE07mbh_12_u:141.009c": "śṛṇuṣvāvahito rājan gadato me mahābhuja",
    "GE07mbh_12_u:141.010a": "kaś cit kṣudrasamācāraḥ pṛthivyāṃ kālasaṃmataḥ",
    "GE07mbh_12_u:141.010c": "cacāra pṛthivīṃ pāpo ghoraḥ śakunilubdhakaḥ",
    "GE07mbh_12_u:141.011a": "kākola iva kṛṣṇāṅgo rūkṣaḥ pāpasamāhitaḥ",
    "GE07mbh_12_u:141.011c": "yavamadhyaḥ kṛśagrīvo hrasvapādo mahāhanuḥ",
    "GE07mbh_12_u:141.012a": "naiva tasya suhṛt kaś cin na saṃbandhī na bāndhavaḥ",
    "GE07mbh_12_u:141.012c": "sa hi taiḥ saṃparityaktas tena ghoreṇa karmaṇā",
    "GE07mbh_12_u:141.012d-0361_01": "naraḥ pāpasamācāras tyaktavyo dūrato budhaiḥ",
    "GE07mbh_12_u:141.012d-0361_02": "ātmānaṃ yo 'bhisaṃdhatte so 'nyasya syāt kathaṃ hitaḥ",
    "GE07mbh_12_u:141.012d-0361_03": "ye nṛśaṃsā durātmānaḥ prāṇiprāṇaharā narāḥ",
    "GE07mbh_12_u:141.012d-0361_04": "udvejanīyā bhūtānāṃ vyālā iva bhavanti te",
    "GE07mbh_12_u:141.013a": "sa vai kṣārakam ādāya dvijān hatvā vane sadā",
    "GE07mbh_12_u:141.013c": "cakāra vikrayaṃ teṣāṃ pataṃgānāṃ narādhipa",
    "GE07mbh_12_u:141.014a": "evaṃ tu vartamānasya tasya vṛttiṃ durātmanaḥ",
    "GE07mbh_12_u:141.014c": "agamat sumahān kālo na cādharmam abudhyata",
    "GE07mbh_12_u:141.015a": "tasya bhāryāsahāyasya ramamāṇasya śāśvatam",
    "GE07mbh_12_u:141.015c": "daivayogavimūḍhasya nānyā vṛttir arocata",
    "GE07mbh_12_u:141.016a": "tataḥ kadā cit tasyātha vanasthasya samudgataḥ",
    "GE07mbh_12_u:141.016c": "pātayann iva vṛkṣāṃs tān sumahān vātasaṃbhramaḥ",
    "GE07mbh_12_u:141.017a": "meghasaṃkulam ākāśaṃ vidyunmaṇḍalamaṇḍitam",
    "GE07mbh_12_u:141.017c": "saṃchannaṃ sumuhūrtena nausthāneneva sāgaraḥ",
    "GE07mbh_12_u:141.018a": "vāridhārāsamūhaiś ca saṃprahṛṣṭaḥ śatakratuḥ",
    "GE07mbh_12_u:141.018c": "kṣaṇena pūrayām āsa salilena vasuṃdharām",
    "GE07mbh_12_u:141.019a": "tato dhārākule loke saṃbhraman naṣṭacetanaḥ",
    "GE07mbh_12_u:141.019c": "śītārtas tad vanaṃ sarvam ākulenāntarātmanā",
    "GE07mbh_12_u:141.020a": "naiva nimnaṃ sthalaṃ vāpi so 'vindata vihaṃgahā",
    "GE07mbh_12_u:141.020c": "pūrito hi jalaughena mārgas tasya vanasya vai",
    "GE07mbh_12_u:141.021a": "pakṣiṇo vātavegena hatā līnās tadābhavan",
    "GE07mbh_12_u:141.021c": "mṛgāḥ siṃhā varāhāś ca sthalāny āśritya tasthire",
    "GE07mbh_12_u:141.022a": "mahatā vātavarṣeṇa trāsitās te vanaukasaḥ",
    "GE07mbh_12_u:141.022c": "bhayārtāś ca kṣudhārtāś ca babhramuḥ sahitā vane",
    "GE07mbh_12_u:141.023a": "sa tu śītahatair gātrair jagāmaiva na tasthivān",
    "GE07mbh_12_u:141.023b-0362_01": "dadarśa patitāṃ bhūmau kapotīṃ śītavihvalām",
    "GE07mbh_12_u:141.023b-0362_02": "dṛṣṭvārto 'pi hi pāpātmā sa tāṃ pañjarake 'kṣipat",
    "GE07mbh_12_u:141.023b-0362_03": "svayaṃ duḥkhābhibhūto 'pi duḥkham evākarot pare",
    "GE07mbh_12_u:141.023b-0362_04": "pāpātmā pāpakāritvāt pāpam eva cakāra saḥ",
    "GE07mbh_12_u:141.023c": "so 'paśyad vanaṣaṇḍeṣu meghanīlaṃ vanaspatim",
    "GE07mbh_12_u:141.023d-0363_01": "sevyamānaṃ vihaṃgaughaiś chāyāvāsaphalārthibhiḥ",
    "GE07mbh_12_u:141.023d-0363_02": "dhātrā paropakārāya sa sādhur iva nirmitaḥ",
    "GE07mbh_12_u:141.023d-0363_03": "athābhavat kṣaṇenaiva viyad vimalatārakam",
    "GE07mbh_12_u:141.023d-0363_04": "mahat sara ivotphullaṃ kumudacchuritodakam",
    "GE07mbh_12_u:141.024a": "tārāḍhyaṃ kumudākāram ākāśaṃ nirmalaṃ ca ha",
    "GE07mbh_12_u:141.024c": "meghair muktaṃ nabho dṛṣṭvā lubdhakaḥ śītavihvalaḥ",
    "GE07mbh_12_u:141.025a": "diśo 'valokayām āsa velāṃ caiva durātmavān",
    "GE07mbh_12_u:141.025c": "dūre grāmaniveśaś ca tasmād deśād iti prabho",
    "GE07mbh_12_u:141.025e": "kṛtabuddhir vane tasmin vastuṃ tāṃ rajanīṃ tadā",
    "GE07mbh_12_u:141.026a": "so 'ñjaliṃ prayataḥ kṛtvā vākyam āha vanaspatim",
    "GE07mbh_12_u:141.026c": "śaraṇaṃ yāmi yāny asmin daivatānīha bhārata",
    "GE07mbh_12_u:141.027a": "sa śilāyāṃ śiraḥ kṛtvā parṇāny āstīrya bhūtale",
    "GE07mbh_12_u:141.027c": "duḥkhena mahatāviṣṭas tataḥ suṣvāpa pakṣihā",
    "GE07mbh_12_u:142.001": "bhīṣma uvāca",
    "GE07mbh_12_u:142.001a": "atha vṛkṣasya śākhāyāṃ vihaṃgaḥ sasuhṛjjanaḥ",
    "GE07mbh_12_u:142.001c": "dīrghakāloṣito rājaṃs tatra citratanūruhaḥ",
    "GE07mbh_12_u:142.002a": "tasya kālyaṃ gatā bhāryā carituṃ nābhyavartata",
    "GE07mbh_12_u:142.002c": "prāptāṃ ca rajanīṃ dṛṣṭvā sa pakṣī paryatapyata",
    "GE07mbh_12_u:142.003a": "vātavarṣaṃ mahac cāsīn na cāgacchati me priyā",
    "GE07mbh_12_u:142.003c": "kiṃ nu tat kāraṇaṃ yena sādyāpi na nivartate",
    "GE07mbh_12_u:142.004a": "api svasti bhavet tasyāḥ priyāyā mama kānane",
    "GE07mbh_12_u:142.004c": "tayā virahitaṃ hīdaṃ śūnyam adya gṛhaṃ mama",
    "GE07mbh_12_u:142.004d-0364_01": "putrapautravadhūbhṛtyair ākīrṇam api sarvataḥ",
    "GE07mbh_12_u:142.004d-0364_02": "bhāryāhīnaṃ gṛhasthasya śūnyam eva gṛhaṃ bhavet",
    "GE07mbh_12_u:142.004d-0364_03": "na gṛhaṃ gṛham ity āhur gṛhiṇī gṛham ucyate",
    "GE07mbh_12_u:142.004d-0364_04": "gṛhaṃ tu gṛhiṇīhīnam araṇyasadṛśaṃ matam",
    "GE07mbh_12_u:142.005a": "yadi sā raktanetrāntā citrāṅgī madhurasvarā",
    "GE07mbh_12_u:142.005c": "adya nābhyeti me kāntā na kāryaṃ jīvitena me",
    "GE07mbh_12_u:142.005d-0365_01": "na bhuṅkte mayy abhukte yā nāsnāte snāti suvratā",
    "GE07mbh_12_u:142.005d-0365_02": "nātiṣṭhaty upatiṣṭheta śete ca śayite mayi",
    "GE07mbh_12_u:142.005d-0365_03": "hṛṣṭe bhavati sā hṛṣṭā duḥkhite mayi duḥkhitā",
    "GE07mbh_12_u:142.005d-0365_04": "proṣite dīnavadanā kruddhe ca priyavādinī",
    "GE07mbh_12_u:142.006a": "patidharmaratā sādhvī prāṇebhyo 'pi garīyasī",
    "GE07mbh_12_u:142.006c": "sā hi śrāntaṃ kṣudhārtaṃ ca jānīte māṃ tapasvinī",
    "GE07mbh_12_u:142.007a": "anuraktā hitā caiva snigdhā caiva pativratā",
    "GE07mbh_12_u:142.007c": "yasya vai tādṛśī bhāryā dhanyaḥ sa manujo bhuvi",
    "GE07mbh_12_u:142.007d-0366_01": "vṛkṣamūle 'pi dayitā yasya tiṣṭhati tad gṛham",
    "GE07mbh_12_u:142.007d-0366_02": "prāsādo 'pi tayā hīnaḥ kāntāra iti niścitam",
    "GE07mbh_12_u:142.007d-0366_03": "dharmārthakāmakāleṣu bhāryā puṃsaḥ sahāyinī",
    "GE07mbh_12_u:142.007d-0366_04": "videśagamane cāsya saiva viśvāsakārikā",
    "GE07mbh_12_u:142.007d-0367_01": "yasya bhāryā sadā raktā tathā chandānuvartinī",
    "GE07mbh_12_u:142.007d-0367_02": "vibhave 'pi hi saṃtoṣas tasya svarga ihaiva hi",
    "GE07mbh_12_u:142.007d-0367_03": "sā bhāryā yā gṛhe dakṣā sā bhāryā yā pativratā",
    "GE07mbh_12_u:142.007d-0367_04": "sā bhāryā yā priyaṃ brūte sā bhāryā yā manoramā",
    "GE07mbh_12_u:142.007d-0367_05": "yasya bhāryā guṇajñā ca bhartāram anugāminī",
    "GE07mbh_12_u:142.007d-0367_06": "yā cātīva hi saṃhṛṣṭā sā śrīḥ sākṣān na vai dhanam",
    "GE07mbh_12_u:142.008a": "bhāryā hi paramo nāthaḥ puruṣasyeha paṭhyate",
    "GE07mbh_12_u:142.008c": "asahāyasya loke 'smiṃl lokayātrāsahāyinī",
    "GE07mbh_12_u:142.009a": "tathā rogābhibhūtasya nityaṃ kṛcchragatasya ca",
    "GE07mbh_12_u:142.009c": "nāsti bhāryāsamaṃ kiṃ cin narasyārtasya bheṣajam",
    "GE07mbh_12_u:142.010a": "nāsti bhāryāsamo bandhur nāsti bhāryāsamā gatiḥ",
    "GE07mbh_12_u:142.010c": "nāsti bhāryāsamo loke sahāyo dharmasādhanaḥ",
    "GE07mbh_12_u:142.010d-0368_01": "yasya bhāryā gṛhe nāsti sādhvī ca priyavādinī",
    "GE07mbh_12_u:142.010d-0368_02": "araṇyaṃ tena gantavyaṃ yathāraṇyaṃ tathā gṛham",
    "GE07mbh_12_u:142.010d-0369_01": "aho mama vinā vahniṃ dahyate gātrasaṃcayam",
    "GE07mbh_12_u:142.010d-0369_02": "pativratadharā sādhvī prāṇebhyo 'pi garīyasī",
    "GE07mbh_12_u:142.011a": "evaṃ vilapatas tasya dvijasyārtasya tatra vai",
    "GE07mbh_12_u:142.011c": "gṛhītā śakunaghnena bhāryā śuśrāva bhāratīm kapoty uvāca",
    "GE07mbh_12_u:142.011d-0370_01": "aho 'tīva subhāgyāhaṃ yasyā me dayitaḥ patiḥ",
    "GE07mbh_12_u:142.011d-0370_02": "asato vā sato vāpi guṇān evaṃ prabhāṣate",
    "GE07mbh_12_u:142.012a": "na sā strīty abhibhāṣā syād yasyā bhartā na tuṣyati",
    "GE07mbh_12_u:142.012b-0371_01": "tuṣṭe bhartari nārīṇāṃ tuṣṭāḥ syuḥ sarvadevatāḥ",
    "GE07mbh_12_u:142.012c": "agnisākṣikam apy etad bhartā hi śaraṇaṃ striyaḥ",
    "GE07mbh_12_u:142.012d-0372_01": "dāvāgnineva nirdagdhā sapuṣpastabakā latā",
    "GE07mbh_12_u:142.012d-0372_02": "bhasmībhavatu sā nārī yasyā bhartā na tuṣyati",
    "GE07mbh_12_u:142.013a": "iti saṃcintya duḥkhārtā bhartāraṃ duḥkhitaṃ tadā",
    "GE07mbh_12_u:142.013c": "kapotī lubdhakenātha yattā vacanam abravīt",
    "GE07mbh_12_u:142.014a": "hanta vakṣyāmi te śreyaḥ śrutvā ca kuru tat tathā",
    "GE07mbh_12_u:142.014c": "śaraṇāgatasaṃtrātā bhava kānta viśeṣataḥ",
    "GE07mbh_12_u:142.015a": "eṣa śākunikaḥ śete tava vāsaṃ samāśritaḥ",
    "GE07mbh_12_u:142.015c": "śītārtaś ca kṣudhārtaś ca pūjām asmai prayojaya",
    "GE07mbh_12_u:142.016a": "yo hi kaś cid dvijaṃ hanyād gāṃ vā lokasya mātaram",
    "GE07mbh_12_u:142.016c": "śaraṇāgataṃ ca yo hanyāt tulyaṃ teṣāṃ ca pātakam",
    "GE07mbh_12_u:142.017a": "yāsmākaṃ vihitā vṛttiḥ kāpotī jātidharmataḥ",
    "GE07mbh_12_u:142.017c": "sā nyāyyātmavatā nityaṃ tvadvidhenābhivartitum",
    "GE07mbh_12_u:142.018a": "yas tu dharmaṃ yathāśakti gṛhastho hy anuvartate",
    "GE07mbh_12_u:142.018c": "sa pretya labhate lokān akṣayān iti śuśruma",
    "GE07mbh_12_u:142.019a": "sa tvaṃ saṃtānavān adya putravān api ca dvija",
    "GE07mbh_12_u:142.019c": "tat svadehe dayāṃ tyaktvā dharmārthau parigṛhya vai",
    "GE07mbh_12_u:142.019e": "pūjām asmai prayuṅkṣva tvaṃ prīyetāsya mano yathā",
    "GE07mbh_12_u:142.019f-0373_01": "matkṛte mā ca saṃtāpaṃ kurvīthās tvaṃ vihaṃgama",
    "GE07mbh_12_u:142.019f-0373_02": "śarīrayātrākṛtyartham anyān dārān upaiṣyasi",
    "GE07mbh_12_u:142.020a": "iti sā śakunī vākyaṃ kṣārakasthā tapasvinī",
    "GE07mbh_12_u:142.020c": "atiduḥkhānvitā procya bhartāraṃ samudaikṣata",
    "GE07mbh_12_u:142.021a": "sa patnyā vacanaṃ śrutvā dharmayuktisamanvitam",
    "GE07mbh_12_u:142.021c": "harṣeṇa mahatā yukto",
    "GE07mbh_12_u:142.022a": "taṃ vai śākunikaṃ dṛṣṭvā vidhidṛṣṭena karmaṇā",
    "GE07mbh_12_u:142.022c": "pūjayām āsa yatnena sa pakṣī pakṣijīvinam",
    "GE07mbh_12_u:142.023a": "uvāca ca svāgataṃ te brūhi kiṃ karavāṇy aham",
    "GE07mbh_12_u:142.023c": "saṃtāpaś ca na kartavyaḥ svagṛhe vartate bhavān",
    "GE07mbh_12_u:142.024a": "tad bravītu bhavān kṣipraṃ kiṃ karomi kim icchasi",
    "GE07mbh_12_u:142.024c": "praṇayena bravīmi tvāṃ tvaṃ hi naḥ śaraṇāgataḥ",
    "GE07mbh_12_u:142.024d-0374_01": "arāv apy ucitaṃ kāryam ātithyaṃ gṛham āgate",
    "GE07mbh_12_u:142.024d-0374_02": "chettum apy āgate chāyāṃ nopasaṃharate drumaḥ",
    "GE07mbh_12_u:142.025a": "śaraṇāgatasya kartavyam ātithyam iha yatnataḥ",
    "GE07mbh_12_u:142.025c": "pañcayajñapravṛttena gṛhasthena viśeṣataḥ",
    "GE07mbh_12_u:142.026a": "pañcayajñāṃs tu yo mohān na karoti gṛhāśramī",
    "GE07mbh_12_u:142.026c": "tasya nāyaṃ na ca paro loko bhavati dharmataḥ",
    "GE07mbh_12_u:142.027a": "tad brūhi tvaṃ suvisrabdho yat tvaṃ vācā vadiṣyasi",
    "GE07mbh_12_u:142.027c": "tat kariṣyāmy ahaṃ sarvaṃ mā tvaṃ śoke manaḥ kṛthāḥ",
    "GE07mbh_12_u:142.028a": "tasya tad vacanaṃ śrutvā śakuner lubdhako 'bravīt",
    "GE07mbh_12_u:142.028c": "bādhate khalu mā śītaṃ himatrāṇaṃ vidhīyatām",
    "GE07mbh_12_u:142.029a": "evam uktas tataḥ pakṣī parṇāny āstīrya bhūtale",
    "GE07mbh_12_u:142.029c": "yathāśuṣkāṇi yatnena jvalanārthaṃ drutaṃ yayau",
    "GE07mbh_12_u:142.030a": "sa gatvāṅgārakarmāntaṃ gṛhītvāgnim athāgamat",
    "GE07mbh_12_u:142.030c": "tataḥ śuṣkeṣu parṇeṣu pāvakaṃ so 'bhyadīdipat",
    "GE07mbh_12_u:142.031a": "susaṃdīptaṃ mahat kṛtvā tam āha śaraṇāgatam",
    "GE07mbh_12_u:142.031c": "pratāpaya suvisrabdhaṃ svagātrāṇy akutobhayaḥ",
    "GE07mbh_12_u:142.032a": "sa tathoktas tathety uktvā lubdho gātrāṇy atāpayat",
    "GE07mbh_12_u:142.032c": "agnipratyāgataprāṇas tataḥ prāha vihaṃgamam",
    "GE07mbh_12_u:142.032d-0375_01": "harṣeṇa mahatāviṣṭo vākyaṃ vyākulalocanaḥ",
    "GE07mbh_12_u:142.032d-0375_02": "tathemaṃ śakuniṃ dṛṣṭvā vidhidṛṣṭena karmaṇā",
    "GE07mbh_12_u:142.033a": "dattam āhāram icchāmi tvayā kṣud bādhate hi mām",
    "GE07mbh_12_u:142.033c": "tad vacaḥ sa pratiśrutya vākyam āha vihaṃgamaḥ",
    "GE07mbh_12_u:142.034a": "na me 'sti vibhavo yena nāśayāmi tava kṣudhām",
    "GE07mbh_12_u:142.034c": "utpannena hi jīvāmo vayaṃ nityaṃ vanaukasaḥ",
    "GE07mbh_12_u:142.035a": "saṃcayo nāsti cāsmākaṃ munīnām iva kānane",
    "GE07mbh_12_u:142.035c": "ity uktvā sa tadā tatra vivarṇavadano 'bhavat",
    "GE07mbh_12_u:142.036a": "kathaṃ nu khalu kartavyam iti cintāparaḥ sadā",
    "GE07mbh_12_u:142.036c": "babhūva bharataśreṣṭha garhayan vṛttim ātmanaḥ",
    "GE07mbh_12_u:142.037a": "muhūrtāl labdhasaṃjñas tu sa pakṣī pakṣighātakam",
    "GE07mbh_12_u:142.037c": "uvāca tarpayiṣye tvāṃ muhūrtaṃ pratipālaya",
    "GE07mbh_12_u:142.038a": "ity uktvā śuṣkaparṇaiḥ sa saṃprajvālya hutāśanam",
    "GE07mbh_12_u:142.038c": "harṣeṇa mahatā yuktaḥ kapotaḥ punar abravīt",
    "GE07mbh_12_u:142.039a": "devānāṃ ca munīnāṃ ca pitṝṇāṃ ca mahātmanām",
    "GE07mbh_12_u:142.039c": "śrutapūrvo mayā dharmo mahān atithipūjane",
    "GE07mbh_12_u:142.040a": "kuruṣvānugrahaṃ me 'dya satyam etad bravīmi te",
    "GE07mbh_12_u:142.040c": "niścitā khalu me buddhir atithipratipūjane",
    "GE07mbh_12_u:142.041a": "tataḥ satyapratijño vai sa pakṣī prahasann iva",
    "GE07mbh_12_u:142.041c": "tam agniṃ triḥ parikramya praviveśa mahīpate",
    "GE07mbh_12_u:142.042a": "agnimadhyaṃ praviṣṭaṃ taṃ lubdho dṛṣṭvātha pakṣiṇam",
    "GE07mbh_12_u:142.042c": "cintayām āsa manasā kim idaṃ nu kṛtaṃ mayā",
    "GE07mbh_12_u:142.043a": "aho mama nṛśaṃsasya garhitasya svakarmaṇā",
    "GE07mbh_12_u:142.043c": "adharmaḥ sumahān ghoro bhaviṣyati na saṃśayaḥ",
    "GE07mbh_12_u:142.044a": "evaṃ bahuvidhaṃ bhūri vilalāpa sa lubdhakaḥ",
    "GE07mbh_12_u:142.044c": "garhayan svāni karmāṇi dvijaṃ dṛṣṭvā tathāgatam",
    "GE07mbh_12_u:143.001": "bhīṣma uvāca",
    "GE07mbh_12_u:143.001a": "tatas taṃ lubdhakaḥ paśyan kṛpayābhipariplutaḥ",
    "GE07mbh_12_u:143.001c": "kapotam agnau patitaṃ vākyaṃ punar uvāca ha",
    "GE07mbh_12_u:143.002a": "kim īdṛśaṃ nṛśaṃsena mayā kṛtam abuddhinā",
    "GE07mbh_12_u:143.002c": "bhaviṣyati hi me nityaṃ pātakaṃ hṛdi jīvataḥ",
    "GE07mbh_12_u:143.003a": "sa vinindann athātmānaṃ punaḥ punar uvāca ha",
    "GE07mbh_12_u:143.003c": "dhiṅ mām astu sudurbuddhiṃ sadā nikṛtiniścayam",
    "GE07mbh_12_u:143.003e": "śubhaṃ karma parityajya yo 'haṃ śakunilubdhakaḥ",
    "GE07mbh_12_u:143.004a": "nṛśaṃsasya mamādyāyaṃ pratyādeśo na saṃśayaḥ",
    "GE07mbh_12_u:143.004c": "dattaḥ svamāṃsaṃ dadatā kapotena mahātmanā",
    "GE07mbh_12_u:143.005a": "so 'haṃ tyakṣye priyān prāṇān putradāraṃ visṛjya ca",
    "GE07mbh_12_u:143.005c": "upadiṣṭo hi me dharmaḥ kapotenātidharmiṇā",
    "GE07mbh_12_u:143.006a": "adya prabhṛti dehaṃ svaṃ sarvabhogair vivarjitam",
    "GE07mbh_12_u:143.006c": "yathā svalpaṃ jalaṃ grīṣme śoṣayiṣyāmy ahaṃ tathā",
    "GE07mbh_12_u:143.007a": "kṣutpipāsātapasahaḥ kṛśo dhamanisaṃtataḥ",
    "GE07mbh_12_u:143.007c": "upavāsair bahuvidhaiś cariṣye pāralaukikam",
    "GE07mbh_12_u:143.008a": "aho dehapradānena darśitātithipūjanā",
    "GE07mbh_12_u:143.008c": "tasmād dharmaṃ cariṣyāmi dharmo hi paramā gatiḥ",
    "GE07mbh_12_u:143.008e": "dṛṣṭo hi dharmo dharmiṣṭhair yādṛśo vihagottame",
    "GE07mbh_12_u:143.009a": "evam uktvā viniścitya raudrakarmā sa lubdhakaḥ",
    "GE07mbh_12_u:143.009c": "mahāprasthānam āśritya prayayau saṃśitavrataḥ",
    "GE07mbh_12_u:143.010a": "tato yaṣṭiṃ śalākāś ca kṣārakaṃ pañjaraṃ tathā",
    "GE07mbh_12_u:143.010c": "tāṃś ca baddhā kapotān sa saṃpramucyotsasarja ha",
    "GE07mbh_12_u:144.001": "bhīṣma uvāca",
    "GE07mbh_12_u:144.001a": "tato gate śākunike kapotī prāha duḥkhitā",
    "GE07mbh_12_u:144.001c": "saṃsmṛtya bhartāram atho rudatī śokamūrchitā",
    "GE07mbh_12_u:144.002a": "nāhaṃ te vipriyaṃ kānta kadā cid api saṃsmare",
    "GE07mbh_12_u:144.002c": "sarvā vai vidhavā nārī bahuputrāpi khecara",
    "GE07mbh_12_u:144.002e": "śocyā bhavati bandhūnāṃ patihīnā manasvinī",
    "GE07mbh_12_u:144.003a": "lālitāhaṃ tvayā nityaṃ bahumānāc ca sāntvitā",
    "GE07mbh_12_u:144.003c": "vacanair madhuraiḥ snigdhair asakṛt sumanoharaiḥ",
    "GE07mbh_12_u:144.004a": "kandareṣu ca śailānāṃ nadīnāṃ nirjhareṣu ca",
    "GE07mbh_12_u:144.004c": "drumāgreṣu ca ramyeṣu ramitāhaṃ tvayā priya",
    "GE07mbh_12_u:144.005a": "ākāśagamane caiva sukhitāhaṃ tvayā sukham",
    "GE07mbh_12_u:144.005c": "vihṛtāsmi tvayā kānta tan me nādyāsti kiṃ cana",
    "GE07mbh_12_u:144.006a": "mitaṃ dadāti hi pitā mitaṃ mātā mitaṃ sutaḥ",
    "GE07mbh_12_u:144.006c": "amitasya tu dātāraṃ bhartāraṃ kā na pūjayet",
    "GE07mbh_12_u:144.007a": "nāsti bhartṛsamo nātho na ca bhartṛsamaṃ sukham",
    "GE07mbh_12_u:144.007c": "visṛjya dhanasarvasvaṃ bhartā vai śaraṇaṃ striyāḥ",
    "GE07mbh_12_u:144.008a": "na kāryam iha me nātha jīvitena tvayā vinā",
    "GE07mbh_12_u:144.008c": "patihīnāpi kā nārī satī jīvitum utsahet",
    "GE07mbh_12_u:144.009a": "evaṃ vilapya bahudhā karuṇaṃ sā suduḥkhitā",
    "GE07mbh_12_u:144.009c": "pativratā saṃpradīptaṃ praviveśa hutāśanam",
    "GE07mbh_12_u:144.010a": "tataś citrāmbaradharaṃ bhartāraṃ sānvapaśyata",
    "GE07mbh_12_u:144.010c": "vimānasthaṃ sukṛtibhiḥ pūjyamānaṃ mahātmabhiḥ",
    "GE07mbh_12_u:144.011a": "citramālyāmbaradharaṃ sarvābharaṇabhūṣitam",
    "GE07mbh_12_u:144.011c": "vimānaśatakoṭībhir āvṛtaṃ",
    "GE07mbh_12_u:144.011d-0376_01": "kapoto 'pi ca tāṃ dṛṣṭvā kapotīṃ ca surūpiṇīm",
    "GE07mbh_12_u:144.011d-0376_02": "harṣeṇa mahatā yuktaḥ pariṣvajyedam abravīt",
    "GE07mbh_12_u:144.011d-0376_03": "aho mām anugacchantyā kṛtaṃ sādhu śubhaṃ tvayā",
    "GE07mbh_12_u:144.011d-0376_04": "kṣaṇamātreṇa duḥkhena sukhaṃ tena samārjitam",
    "GE07mbh_12_u:144.011d-0376_05": "tisraḥ koṭyardhakoṭī ca yāni lomāni mānave",
    "GE07mbh_12_u:144.011d-0376_06": "tāvat kālaṃ vaset svarge bhartāraṃ yānugacchati",
    "GE07mbh_12_u:144.011d-0376_07": "vyālagrāhī yathā vyālaṃ bilād uddharate balāt",
    "GE07mbh_12_u:144.011d-0376_08": "tadvad bhartāram uddhṛtya tenaiva saha modate",
    "GE07mbh_12_u:144.012a": "tataḥ svargagataḥ pakṣī bhāryayā saha saṃgataḥ",
    "GE07mbh_12_u:144.012c": "karmaṇā pūjitas tena reme tatra sa bhāryayā",
    "GE07mbh_12_u:145.001": "bhīṣma uvāca",
    "GE07mbh_12_u:145.001a": "vimānasthau tu tau rājaṃl lubdhako vai dadarśa ha",
    "GE07mbh_12_u:145.001c": "dṛṣṭvā tau daṃpatī duḥkhād acintayata sadgatim",
    "GE07mbh_12_u:145.002a": "kīdṛśeneha tapasā gaccheyaṃ paramāṃ gatim",
    "GE07mbh_12_u:145.002c": "iti buddhyā viniścitya",
    "GE07mbh_12_u:145.003a": "mahāprasthānam āśritya lubdhakaḥ pakṣijīvanaḥ",
    "GE07mbh_12_u:145.003c": "niśceṣṭo mārutāhāro nirmamaḥ svargakāṅkṣayā",
    "GE07mbh_12_u:145.004a": "tato 'paśyat suvistīrṇaṃ hṛdyaṃ padmavibhūṣitam",
    "GE07mbh_12_u:145.004c": "nānādvijagaṇākīrṇaṃ saraḥ śītajalaṃ śubham",
    "GE07mbh_12_u:145.004e": "pipāsārto 'pi tad dṛṣṭvā tṛptaḥ syān nātra saṃśayaḥ",
    "GE07mbh_12_u:145.005a": "upavāsakṛśo 'tyarthaṃ sa tu pārthiva lubdhakaḥ",
    "GE07mbh_12_u:145.005c": "upasarpata saṃhṛṣṭaḥ śvāpadādhyuṣitaṃ vanam",
    "GE07mbh_12_u:145.006a": "mahāntaṃ niścayaṃ kṛtvā lubdhakaḥ praviveśa ha",
    "GE07mbh_12_u:145.006c": "praviśann eva ca vanaṃ nigṛhītaḥ sa kaṇṭakaiḥ",
    "GE07mbh_12_u:145.007a": "sa kaṇṭakavibhugnāṅgo lohitārdrīkṛtacchaviḥ",
    "GE07mbh_12_u:145.007c": "babhrāma tasmin vijane nānāmṛgasamākule",
    "GE07mbh_12_u:145.008a": "tato drumāṇāṃ mahatāṃ pavanena vane tadā",
    "GE07mbh_12_u:145.008c": "udatiṣṭhata saṃgharṣāt sumahān havyavāhanaḥ",
    "GE07mbh_12_u:145.009a": "tad vanaṃ vṛkṣasaṃkīrṇaṃ latāviṭapasaṃkulam",
    "GE07mbh_12_u:145.009c": "dadāha pāvakaḥ kruddho yugāntāgnisamaprabhaḥ",
    "GE07mbh_12_u:145.010a": "sajvālaiḥ pavanoddhūtair visphuliṅgaiḥ samanvitaḥ",
    "GE07mbh_12_u:145.010c": "dadāha tad vanaṃ ghoraṃ mṛgapakṣisamākulam",
    "GE07mbh_12_u:145.011a": "tataḥ sa dehamokṣārthaṃ saṃprahṛṣṭena cetasā",
    "GE07mbh_12_u:145.011c": "abhyadhāvata saṃvṛddhaṃ pāvakaṃ lubdhakas tadā",
    "GE07mbh_12_u:145.012a": "tatas tenāgninā dagdho lubdhako naṣṭakilbiṣaḥ",
    "GE07mbh_12_u:145.012c": "jagāma paramāṃ siddhiṃ tadā bharatasattama",
    "GE07mbh_12_u:145.013a": "tataḥ svargastham ātmānaṃ so 'paśyad vigatajvaraḥ",
    "GE07mbh_12_u:145.013c": "yakṣagandharvasiddhānāṃ madhye bhrājantam indravat",
    "GE07mbh_12_u:145.014a": "evaṃ khalu kapotaś ca kapotī ca pativratā",
    "GE07mbh_12_u:145.014c": "lubdhakena saha svargaṃ gatāḥ puṇyena karmaṇā",
    "GE07mbh_12_u:145.015a": "yāpi caivaṃvidhā nārī bhartāram anuvartate",
    "GE07mbh_12_u:145.015c": "virājate hi sā kṣipraṃ kapotīva divi sthitā",
    "GE07mbh_12_u:145.016a": "evam etat purā vṛttaṃ lubdhakasya mahātmanaḥ",
    "GE07mbh_12_u:145.016c": "kapotasya ca dharmiṣṭhā gatiḥ puṇyena karmaṇā",
    "GE07mbh_12_u:145.017a": "yaś cedaṃ śṛṇuyān nityaṃ yaś cedaṃ parikīrtayet",
    "GE07mbh_12_u:145.017c": "nāśubhaṃ vidyate tasya manasāpi pramādyataḥ",
    "GE07mbh_12_u:145.018a": "yudhiṣṭhira mahān eṣa dharmo dharmabhṛtāṃ vara",
    "GE07mbh_12_u:145.018c": "goghneṣv api bhaved asmin niṣkṛtiḥ pāpakarmaṇaḥ",
    "GE07mbh_12_u:145.018e": "niṣkṛtir na bhavet tasmin yo hanyāc charaṇāgatam",
    "GE07mbh_12_u:145.018f-0377_01": "itihāsam imaṃ putra śrutvā pāpavināśanam",
    "GE07mbh_12_u:145.018f-0377_02": "na durgatim avāpnoti svargalokaṃ ca gacchati",
    "GE07mbh_12_u:145.018f-0378_01": "ārtā gṛhāgatāḥ pūjyās tathaiva śaraṇāgatāḥ",
    "GE07mbh_12_u:146.001": "yudhiṣṭhira uvāca",
    "GE07mbh_12_u:146.001a": "abuddhipūrvaṃ yaḥ pāpaṃ kuryād bharatasattama",
    "GE07mbh_12_u:146.001c": "mucyate sa kathaṃ tasmād enasas tad vadasva me",
    "GE07mbh_12_u:146.002": "bhīṣma uvāca",
    "GE07mbh_12_u:146.002a": "atra te varṇayiṣye 'ham itihāsaṃ purātanam",
    "GE07mbh_12_u:146.002c": "indrotaḥ śaunako vipro yad āha janamejayam",
    "GE07mbh_12_u:146.003a": "āsīd rājā mahāvīryaḥ pārikṣij janamejayaḥ",
    "GE07mbh_12_u:146.003c": "abuddhipūrvaṃ brahmahatyā tam āgacchan mahīpatim",
    "GE07mbh_12_u:146.004a": "taṃ brāhmaṇāḥ sarva eva tatyajuḥ sapurohitāḥ",
    "GE07mbh_12_u:146.004c": "jagāma sa vanaṃ rājā dahyamāno divāniśam",
    "GE07mbh_12_u:146.005a": "sa prajābhiḥ parityaktaś cakāra kuśalaṃ mahat",
    "GE07mbh_12_u:146.005c": "ativelaṃ tapas tepe dahyamānaḥ sa manyunā",
    "GE07mbh_12_u:146.005d-0379_01": "brahmahatyāpanodārtham apṛcchad brāhmaṇān bahūn",
    "GE07mbh_12_u:146.005d-0379_02": "paryaṭan pṛthivīṃ kṛtsnāṃ deśe deśe narādhipaḥ",
    "GE07mbh_12_u:146.006a": "tatretihāsaṃ vakṣyāmi dharmasyāsyopabṛṃhaṇam",
    "GE07mbh_12_u:146.006c": "dahyamānaḥ pāpakṛtyā jagāma janamejayaḥ",
    "GE07mbh_12_u:146.007a": "variṣyamāṇa indrotaṃ śaunakaṃ saṃśitavratam",
    "GE07mbh_12_u:146.007c": "samāsādyopajagrāha pādayoḥ paripīḍayan",
    "GE07mbh_12_u:146.008a": "tato bhīto mahāprājño jagarhe subhṛśaṃ tadā",
    "GE07mbh_12_u:146.008c": "kartā pāpasya mahato bhrūṇahā kim ihāgataḥ",
    "GE07mbh_12_u:146.009a": "kiṃ tavāsmāsu kartavyaṃ mā mā sprākṣīḥ kathaṃ cana",
    "GE07mbh_12_u:146.009c": "gaccha gaccha na te sthānaṃ prīṇāty asmān iha dhruvam",
    "GE07mbh_12_u:146.010a": "rudhirasyeva te gandhaḥ śavasyeva ca darśanam",
    "GE07mbh_12_u:146.010c": "aśivaḥ śivasaṃkāśo mṛto jīvann ivāṭasi",
    "GE07mbh_12_u:146.011a": "antarmṛtyur aśuddhātmā pāpam",
    "GE07mbh_12_u:146.011c": "prabudhyase prasvapiṣi vartase carase sukhī",
    "GE07mbh_12_u:146.012a": "moghaṃ te jīvitaṃ rājan parikliṣṭaṃ ca jīvasi",
    "GE07mbh_12_u:146.012c": "pāpāyeva ca sṛṣṭo 'si karmaṇe ha yavīyase",
    "GE07mbh_12_u:146.013a": "bahu kalyāṇam icchanta īhante pitaraḥ sutān",
    "GE07mbh_12_u:146.013c": "tapasā devatejyābhir vandanena titikṣayā",
    "GE07mbh_12_u:146.014a": "pitṛvaṃśam imaṃ paśya tvatkṛte narakaṃ gatam",
    "GE07mbh_12_u:146.014c": "nirarthāḥ sarva evaiṣām āśābandhās tvadāśrayāḥ",
    "GE07mbh_12_u:146.015a": "yān pūjayanto vindanti svargam āyur yaśaḥ sukham",
    "GE07mbh_12_u:146.015c": "teṣu te satataṃ dveṣo brāhmaṇeṣu nirarthakaḥ",
    "GE07mbh_12_u:146.016a": "imaṃ lokaṃ vimucya tvam avāṅmūrdhā patiṣyasi",
    "GE07mbh_12_u:146.016c": "aśāśvatīḥ śāśvatīś ca samāḥ pāpena karmaṇā",
    "GE07mbh_12_u:146.017a": "adyamāno jantugṛdhraiḥ śitikaṇṭhair ayomukhaiḥ",
    "GE07mbh_12_u:146.017c": "tato 'pi punar āvṛttaḥ pāpayoniṃ gamiṣyasi",
    "GE07mbh_12_u:146.018a": "yad idaṃ manyase rājan nāyam asti paraḥ kutaḥ",
    "GE07mbh_12_u:146.018c": "pratismārayitāras tvāṃ yamadūtā yamakṣaye",
    "GE07mbh_12_u:147.001": "bhīṣma uvāca",
    "GE07mbh_12_u:147.001a": "evam uktaḥ pratyuvāca taṃ muniṃ janamejayaḥ",
    "GE07mbh_12_u:147.001c": "garhyaṃ bhavān garhayati nindyaṃ nindati mā bhavān",
    "GE07mbh_12_u:147.002a": "dhikkāryaṃ mā dhikkurute tasmāt tvāhaṃ prasādaye",
    "GE07mbh_12_u:147.002c": "sarvaṃ hīdaṃ svakṛtaṃ me jvalāmy agnāv ivāhitaḥ",
    "GE07mbh_12_u:147.003a": "svakarmāṇy abhisaṃdhāya nābhinandati me manaḥ",
    "GE07mbh_12_u:147.003c": "prāptaṃ nūnaṃ mayā ghoraṃ bhayaṃ vaivasvatād api",
    "GE07mbh_12_u:147.004a": "tat tu śalyam anirhṛtya kathaṃ śakṣyāmi jīvitum",
    "GE07mbh_12_u:147.004c": "sarvamanyūn vinīya tvam abhi mā vada śaunaka",
    "GE07mbh_12_u:147.005a": "mahānasaṃ brāhmaṇānāṃ bhaviṣyāmy arthavān punaḥ",
    "GE07mbh_12_u:147.005c": "astu śeṣaṃ kulasyāsya mā parābhūd idaṃ kulam",
    "GE07mbh_12_u:147.006a": "na hi no brahmaśaptānāṃ śeṣo bhavitum arhati",
    "GE07mbh_12_u:147.006c": "śrutīr alabhamānānāṃ saṃvidaṃ vedaniścayāt",
    "GE07mbh_12_u:147.007a": "nirvidyamānaḥ subhṛśaṃ bhūyo vakṣyāmi sāṃpratam",
    "GE07mbh_12_u:147.007c": "bhūyaś caivābhinaṅkṣanti nirdharmā nirjapā iva",
    "GE07mbh_12_u:147.008a": "arvāk ca pratitiṣṭhanti pulindaśabarā iva",
    "GE07mbh_12_u:147.008c": "na hy ayajñā amuṃ lokaṃ prāpnuvanti kathaṃ cana",
    "GE07mbh_12_u:147.009a": "avijñāyaiva me prajñāṃ bālasyeva supaṇḍitaḥ",
    "GE07mbh_12_u:147.009c": "brahman piteva putrebhyaḥ prati māṃ vāñcha śaunaka",
    "GE07mbh_12_u:147.010": "śaunaka uvāca",
    "GE07mbh_12_u:147.010a": "kim āścaryaṃ yataḥ prājño bahu kuryād dhi sāṃpratam",
    "GE07mbh_12_u:147.010c": "iti vai paṇḍito bhūtvā bhūtānāṃ nopatapyati",
    "GE07mbh_12_u:147.011a": "prajñāprāsādam āruhya aśocyaḥ śocate janān",
    "GE07mbh_12_u:147.011c": "jagatīsthān ivādristhaḥ prajñayā pratipaśyati",
    "GE07mbh_12_u:147.012a": "na copalabhate tatra na ca kāryāṇi paśyati",
    "GE07mbh_12_u:147.012c": "nirviṇṇātmā parokṣo vā dhikkṛtaḥ sarvasādhuṣu",
    "GE07mbh_12_u:147.013a": "viditvobhayato vīryaṃ māhātmyaṃ veda āgame",
    "GE07mbh_12_u:147.013c": "kuruṣveha mahāśāntiṃ brahmā śaraṇam astu te",
    "GE07mbh_12_u:147.014a": "tad vai pāratrikaṃ cāru brāhmaṇānām akupyatām",
    "GE07mbh_12_u:147.014c": "atha cet tapyase pāpair dharmaṃ ced anupaśyasi",
    "GE07mbh_12_u:147.015": "janamejaya uvāca",
    "GE07mbh_12_u:147.015a": "anutapye ca pāpena na cādharmaṃ carāmy aham",
    "GE07mbh_12_u:147.015c": "bubhūṣuṃ bhajamānaṃ ca prativāñchāmi śaunaka",
    "GE07mbh_12_u:147.016": "śaunaka uvāca",
    "GE07mbh_12_u:147.016a": "chittvā stambhaṃ ca mānaṃ ca prītim icchāmi te nṛpa",
    "GE07mbh_12_u:147.016c": "sarvabhūtahite tiṣṭha dharmaṃ caiva pratismara",
    "GE07mbh_12_u:147.017a": "na bhayān na ca kārpaṇyān na lobhāt tvām upāhvaye",
    "GE07mbh_12_u:147.017c": "tāṃ me devā giraṃ satyāṃ śṛṇvantu brāhmaṇaiḥ saha",
    "GE07mbh_12_u:147.018a": "so 'haṃ na kena cic cārthī tvāṃ ca dharmam upāhvaye",
    "GE07mbh_12_u:147.018c": "krośatāṃ sarvabhūtānām aho dhig iti kurvatām",
    "GE07mbh_12_u:147.019a": "vakṣyanti mām adharmajñā vakṣyanty asuhṛdo janāḥ",
    "GE07mbh_12_u:147.019c": "vācas tāḥ suhṛdaḥ śrutvā saṃjvariṣyanti me bhṛśam",
    "GE07mbh_12_u:147.020a": "ke cid eva mahāprājñāḥ parijñāsyanti kāryatām",
    "GE07mbh_12_u:147.020c": "jānīhi me kṛtaṃ tāta brāhmaṇān prati bhārata",
    "GE07mbh_12_u:147.021a": "yathā te matkṛte kṣemaṃ labheraṃs tat tathā kuru",
    "GE07mbh_12_u:147.021c": "pratijānīhi cādrohaṃ brāhmaṇānāṃ narādhipa",
    "GE07mbh_12_u:147.022": "janamejaya uvāca",
    "GE07mbh_12_u:147.022a": "naiva vācā na manasā na punar jātu karmaṇā",
    "GE07mbh_12_u:147.022c": "drogdhāsmi brāhmaṇān vipra caraṇāv eva te spṛśe",
    "GE07mbh_12_u:148.001": "śaunaka uvāca",
    "GE07mbh_12_u:148.001a": "tasmāt te 'haṃ pravakṣyāmi dharmam āvṛttacetase",
    "GE07mbh_12_u:148.001c": "śrīmān mahābalas tuṣṭo yas tvaṃ dharmam avekṣase",
    "GE07mbh_12_u:148.001e": "purastād dāruṇo bhūtvā sucitrataram eva tat",
    "GE07mbh_12_u:148.002a": "anugṛhṇanti bhūtāni svena vṛttena pārthiva",
    "GE07mbh_12_u:148.002c": "kṛtsne nūnaṃ sadasatī iti loko vyavasyati",
    "GE07mbh_12_u:148.002e": "yatra tvaṃ tādṛśo bhūtvā dharmam adyānupaśyasi",
    "GE07mbh_12_u:148.003a": "hitvā suruciraṃ bhakṣyaṃ bhogāṃś ca tapa āsthitaḥ",
    "GE07mbh_12_u:148.003c": "ity etad api bhūtānām adbhutaṃ janamejaya",
    "GE07mbh_12_u:148.004a": "yo durbalo bhaved dātā kṛpaṇo vā tapodhanaḥ",
    "GE07mbh_12_u:148.004c": "anāścaryaṃ tad ity āhur nātidūre hi vartate",
    "GE07mbh_12_u:148.005a": "etad eva hi kārpaṇyaṃ samagram asamīkṣitam",
    "GE07mbh_12_u:148.005c": "tasmāt samīkṣayaiva syād bhavet tasmiṃs tato guṇaḥ",
    "GE07mbh_12_u:148.006a": "yajño dānaṃ dayā vedāḥ satyaṃ ca pṛthivīpate",
    "GE07mbh_12_u:148.006c": "pañcaitāni pavitrāṇi ṣaṣṭhaṃ sucaritaṃ tapaḥ",
    "GE07mbh_12_u:148.007a": "tad eva rājñāṃ paramaṃ pavitraṃ janamejaya",
    "GE07mbh_12_u:148.007c": "tena samyag gṛhītena śreyāṃsaṃ dharmam āpsyasi",
    "GE07mbh_12_u:148.008a": "puṇyadeśābhigamanaṃ pavitraṃ paramaṃ smṛtam",
    "GE07mbh_12_u:148.008c": "api hy udāharantīmā gāthā gītā yayātinā",
    "GE07mbh_12_u:148.009a": "yo martyaḥ pratipadyeta āyur jīveta vā punaḥ",
    "GE07mbh_12_u:148.009c": "yajñam ekāntataḥ kṛtvā tat saṃnyasya tapaś caret",
    "GE07mbh_12_u:148.010a": "puṇyam āhuḥ kurukṣetraṃ sarasvatyāṃ pṛthūdakam",
    "GE07mbh_12_u:148.010a-0380_01": "**** **** kurukṣetrāt sarasvatīm",
    "GE07mbh_12_u:148.010a-0380_02": "sarasvatyāś ca tīrthāni",
    "GE07mbh_12_u:148.010c": "yatrāvagāhya pītvā vā naivaṃ śvomaraṇaṃ tapet",
    "GE07mbh_12_u:148.011a": "mahāsaraḥ puṣkarāṇi prabhāsottaramānase",
    "GE07mbh_12_u:148.011c": "kālodaṃ tv eva gantāsi labdhāyur jīvite punaḥ",
    "GE07mbh_12_u:148.012a": "sarasvatīdṛṣadvatyau sevamāno 'nusaṃcareḥ",
    "GE07mbh_12_u:148.012c": "svādhyāyaśīlaḥ sthāneṣu sarveṣu samupaspṛśeḥ",
    "GE07mbh_12_u:148.013a": "tyāgadharmaṃ pavitrāṇāṃ saṃnyāsaṃ param abravīt",
    "GE07mbh_12_u:148.013c": "atrāpy udāharantīmā gāthāḥ satyavatā kṛtāḥ",
    "GE07mbh_12_u:148.014a": "yathā kumāraḥ satyo vai na puṇyo na ca pāpakṛt",
    "GE07mbh_12_u:148.014c": "na hy asti sarvabhūteṣu duḥkham asmin kutaḥ sukham",
    "GE07mbh_12_u:148.015a": "evaṃ prakṛtibhūtānāṃ",
    "GE07mbh_12_u:148.015c": "tyajatāṃ jīvitaṃ prāyo vivṛte puṇyapātake",
    "GE07mbh_12_u:148.016a": "yat tv eva rājño jyāyo vai kāryāṇāṃ tad vadāmi te",
    "GE07mbh_12_u:148.016c": "balena saṃvibhāgaiś ca jaya svargaṃ punīṣva ca",
    "GE07mbh_12_u:148.017a": "yasyaivaṃ balam ojaś ca sa dharmasya prabhur naraḥ",
    "GE07mbh_12_u:148.017c": "brāhmaṇānāṃ sukhārthaṃ tvaṃ paryehi pṛthivīm imām",
    "GE07mbh_12_u:148.018a": "yathaivainān purākṣaipsīs tathaivainān prasādaya",
    "GE07mbh_12_u:148.018c": "api dhikkriyamāṇo 'pi tyajyamāno 'py anekadhā",
    "GE07mbh_12_u:148.019a": "ātmano darśanaṃ vidvan nāhantāsmīti mā krudhaḥ",
    "GE07mbh_12_u:148.019c": "ghaṭamānaḥ svakāryeṣu kuru naiḥśreyasaṃ param",
    "GE07mbh_12_u:148.020a": "himāgnighorasadṛśo rājā bhavati kaś cana",
    "GE07mbh_12_u:148.020c": "lāṅgalāśanikalpo vā bhavaty anyaḥ paraṃtapa",
    "GE07mbh_12_u:148.021a": "na niḥśeṣeṇa mantavyam acikitsyena vā punaḥ",
    "GE07mbh_12_u:148.021c": "na jātu nāham asmīti prasaktavyam asādhuṣu",
    "GE07mbh_12_u:148.022a": "vikarmaṇā tapyamānaḥ pādāt pāpasya mucyate",
    "GE07mbh_12_u:148.022c": "naitat kāryaṃ punar iti dvitīyāt parimucyate",
    "GE07mbh_12_u:148.022e": "cariṣye dharmam eveti tṛtīyāt parimucyate",
    "GE07mbh_12_u:148.022f-0381_01": "śucis tīrthāny anucaraṃś caturthāt parimucyate",
    "GE07mbh_12_u:148.023a": "kalyāṇam anumantavyaṃ puruṣeṇa bubhūṣatā",
    "GE07mbh_12_u:148.023c": "ye sugandhīni sevante tathāgandhā bhavanti te",
    "GE07mbh_12_u:148.023e": "ye durgandhīni sevante tathāgandhā bhavanti te",
    "GE07mbh_12_u:148.024a": "tapaścaryāparaḥ sadyaḥ pāpād dhi parimucyate",
    "GE07mbh_12_u:148.024c": "saṃvatsaram upāsyāgnim abhiśastaḥ pramucyate",
    "GE07mbh_12_u:148.024e": "trīṇi varṣāṇy upāsyāgniṃ bhrūṇahā vipramucyate",
    "GE07mbh_12_u:148.024f-0382_01": "abhyetya yojanaśataṃ bhrūṇahā vipramucyate",
    "GE07mbh_12_u:148.025a": "yāvataḥ prāṇino hanyāt tajjātīyān svabhāvataḥ",
    "GE07mbh_12_u:148.025c": "pramīyamāṇān unmocya bhrūṇahā vipramucyate",
    "GE07mbh_12_u:148.026a": "api vāpsu nimajjeta trir japann aghamarṣaṇam",
    "GE07mbh_12_u:148.026c": "yathāśvamedhāvabhṛthas tathā tan manur abravīt",
    "GE07mbh_12_u:148.027a": "kṣipraṃ praṇudate pāpaṃ satkāraṃ labhate tathā",
    "GE07mbh_12_u:148.027c": "api cainaṃ prasīdanti bhūtāni jaḍamūkavat",
    "GE07mbh_12_u:148.028a": "bṛhaspatiṃ devaguruṃ surāsurāḥ; sametya sarve nṛpate 'nvayuñjan",
    "GE07mbh_12_u:148.028c": "dharme phalaṃ vettha kṛte maharṣe; tathetarasmin narake pāpaloke",
    "GE07mbh_12_u:148.029a": "ubhe tu yasya sukṛte bhavetāṃ; kiṃ svit tayos tatra jayottaraṃ syāt",
    "GE07mbh_12_u:148.029c": "ācakṣva naḥ karmaphalaṃ maharṣe; kathaṃ pāpaṃ nudate puṇyaśīlaḥ",
    "GE07mbh_12_u:148.030": "bṛhaspatir uvāca",
    "GE07mbh_12_u:148.030a": "kṛtvā pāpaṃ pūrvam abuddhipūrvaṃ; puṇyāni yaḥ kurute buddhipūrvam",
    "GE07mbh_12_u:148.030c": "sa tat pāpaṃ nudate puṇyaśīlo; vāso yathā malinaṃ kṣārayuktyā",
    "GE07mbh_12_u:148.031a": "pāpaṃ kṛtvā na manyeta nāham asmīti pūruṣaḥ",
    "GE07mbh_12_u:148.031c": "cikīrṣed eva kalyāṇaṃ śraddadhāno 'nasūyakaḥ",
    "GE07mbh_12_u:148.032a": "chidrāṇi vasanasyeva sādhunā vivṛṇoti yaḥ",
    "GE07mbh_12_u:148.032c": "yaḥ pāpaṃ puruṣaḥ kṛtvā kalyāṇam abhipadyate",
    "GE07mbh_12_u:148.033a": "yathādityaḥ punar udyaṃs tamaḥ sarvaṃ vyapohati",
    "GE07mbh_12_u:148.033c": "kalyāṇam ācarann evaṃ sarvaṃ pāpaṃ vyapohati",
    "GE07mbh_12_u:148.034": "bhīṣma uvāca",
    "GE07mbh_12_u:148.034a": "evam uktvā sa rājānam indroto janamejayam",
    "GE07mbh_12_u:148.034c": "yājayām āsa vidhivad vājimedhena śaunakaḥ",
    "GE07mbh_12_u:148.035a": "tataḥ sa rājā vyapanītakalmaṣaḥ; śriyā yutaḥ prajvalitāgnirūpayā",
    "GE07mbh_12_u:148.035c": "viveśa rājyaṃ svam amitrakarśano; divaṃ yathā pūrṇavapur niśākaraḥ yudhiṣṭhira uvāca",
    "GE07mbh_12_u:149.000-0383_01": "kaccit pitāmahenāsīc chrutaṃ vā dṛṣṭam eva vā",
    "GE07mbh_12_u:149.000-0383_02": "kaccin martyo mṛto rājan punar ujjīvito bhavet yudhiṣṭhira uvāca",
    "GE07mbh_12_u:149.000-0384_01": "yad eva śrūyate rājann abhiyogam",
    "GE07mbh_12_u:149.000-0384_02": "kadāpy aghaṭamāno 'pi ghaṭetārtho mahān api",
    "GE07mbh_12_u:149.000-0384_03": "tad etaṃ saṃśayaṃ chindhi mahāntaṃ hy api me sthitam",
    "GE07mbh_12_u:149.000-0384_04": "ṛte pitāmahād bhīṣmāc chettā naivāsya vidyate",
    "GE07mbh_12_u:149.001": "bhīṣma uvāca",
    "GE07mbh_12_u:149.001a": "śṛṇu pārtha yathāvṛttam itihāsaṃ purātanam",
    "GE07mbh_12_u:149.001c": "gṛdhrajambukasaṃvādaṃ yo vṛtto vaidiśe purā",
    "GE07mbh_12_u:149.001d-0385_01": "kasya cid brāhmaṇasyāsīd duḥkhalabdhaḥ suto mṛtaḥ",
    "GE07mbh_12_u:149.001d-0385_02": "bāla eva viśālākṣo bālagrahanipīḍitaḥ",
    "GE07mbh_12_u:149.002a": "duḥkhitāḥ ke cid ādāya bālam aprāptayauvanam",
    "GE07mbh_12_u:149.002c": "kulasarvasvabhūtaṃ vai rudantaḥ śokavihvalāḥ",
    "GE07mbh_12_u:149.003a": "bālaṃ mṛtaṃ gṛhītvātha śmaśānābhimukhāḥ sthitāḥ",
    "GE07mbh_12_u:149.003c": "aṅkenāṅkaṃ ca saṃkramya rurudur bhūtale tadā",
    "GE07mbh_12_u:149.003d-0386_01": "śocantas tasya pūrvoktān bhāṣitāṃś cāsakṛt punaḥ",
    "GE07mbh_12_u:149.003d-0386_02": "taṃ bālaṃ bhūtale kṣipya pratigantuṃ na śaknuyuḥ",
    "GE07mbh_12_u:149.004a": "teṣāṃ ruditaśabdena gṛdhro 'bhyetya vaco 'bravīt",
    "GE07mbh_12_u:149.004c": "ekātmakam imaṃ loke tyaktvā gacchata māciram",
    "GE07mbh_12_u:149.005a": "iha puṃsāṃ sahasrāṇi strīsahasrāṇi caiva hi",
    "GE07mbh_12_u:149.005c": "samānītāni kālena kiṃ te vai jātv abāndhavāḥ",
    "GE07mbh_12_u:149.006a": "saṃpaśyata jagat sarvaṃ sukhaduḥkhair adhiṣṭhitam",
    "GE07mbh_12_u:149.006c": "saṃyogo viprayogaś ca paryāyeṇopalabhyate",
    "GE07mbh_12_u:149.007a": "gṛhītvā ye ca gacchanti ye 'nuyānti ca tān mṛtān",
    "GE07mbh_12_u:149.007c": "te 'py āyuṣaḥ pramāṇena svena gacchanti jantavaḥ",
    "GE07mbh_12_u:149.008a": "alaṃ sthitvā śmaśāne 'smin gṛdhragomāyusaṃkule",
    "GE07mbh_12_u:149.008c": "kaṅkālabahule ghore sarvaprāṇibhayaṃkare",
    "GE07mbh_12_u:149.009a": "na punar jīvitaḥ kaś cit kāladharmam upāgataḥ",
    "GE07mbh_12_u:149.009c": "priyo vā yadi vā dveṣyaḥ prāṇināṃ gatir īdṛśī",
    "GE07mbh_12_u:149.010a": "sarveṇa khalu martavyaṃ martyaloke prasūyatā",
    "GE07mbh_12_u:149.010c": "kṛtāntavihite mārge ko mṛtaṃ jīvayiṣyati",
    "GE07mbh_12_u:149.011a": "karmāntavihite loke cāstaṃ gacchati bhāskare",
    "GE07mbh_12_u:149.011c": "gamyatāṃ svam adhiṣṭhānaṃ sutasnehaṃ visṛjya vai",
    "GE07mbh_12_u:149.012a": "tato gṛdhravacaḥ śrutvā vikrośantas tadā nṛpa",
    "GE07mbh_12_u:149.012c": "bāndhavās te 'bhyagacchanta putram utsṛjya bhūtale",
    "GE07mbh_12_u:149.012d-0387_01": "niścitārthāś ca te sarve gamanaṃ prati bhārata",
    "GE07mbh_12_u:149.013a": "viniścityātha ca tataḥ saṃtyajantaḥ svam ātmajam",
    "GE07mbh_12_u:149.013a-0388_01": "**** **** vikrośantas tatas tataḥ",
    "GE07mbh_12_u:149.013a-0388_02": "mṛtam ity eva gacchanto nirāśās tasya darśane",
    "GE07mbh_12_u:149.013a-0388_03": "nivartane kṛtadhiyaḥ",
    "GE07mbh_12_u:149.013c": "nirāśā jīvite tasya mārgam āruhya",
    "GE07mbh_12_u:149.014a": "dhvāṅkṣābhrasamavarṇas tu bilān niḥsṛtya jambukaḥ",
    "GE07mbh_12_u:149.014c": "gacchamānān sma tān āha nirghṛṇāḥ khalu mānavāḥ",
    "GE07mbh_12_u:149.015a": "ādityo 'yaṃ sthito mūḍhāḥ snehaṃ kuruta mā bhayam",
    "GE07mbh_12_u:149.015c": "bahurūpo muhūrtaś ca jīvetāpi kadā cana",
    "GE07mbh_12_u:149.016a": "yūyaṃ bhūmau vinikṣipya putrasnehavinākṛtāḥ",
    "GE07mbh_12_u:149.016c": "śmaśāne putram utsṛjya kasmād gacchatha nirghṛṇāḥ",
    "GE07mbh_12_u:149.017a": "na vo 'sty asmin sute sneho bāle madhurabhāṣiṇi",
    "GE07mbh_12_u:149.017c": "yasya bhāṣitamātreṇa prasādam upagacchatha",
    "GE07mbh_12_u:149.018a": "na paśyatha sutasnehaṃ yādṛśaḥ paśupakṣiṇām",
    "GE07mbh_12_u:149.018c": "na yeṣāṃ dhārayitvā tān kaś cid asti phalāgamaḥ",
    "GE07mbh_12_u:149.019a": "catuṣpāt pakṣikīṭānāṃ prāṇināṃ snehasaṅginām",
    "GE07mbh_12_u:149.019c": "paralokagatisthānāṃ muniyajñakriyā iva",
    "GE07mbh_12_u:149.020a": "teṣāṃ putrābhirāmāṇām iha loke paratra ca",
    "GE07mbh_12_u:149.020c": "na guṇo dṛśyate kaś cit prajāḥ saṃdhārayanti ca",
    "GE07mbh_12_u:149.021a": "apaśyatāṃ priyān putrān naiṣāṃ śoko 'nutiṣṭhati",
    "GE07mbh_12_u:149.021c": "na ca puṣṇanti saṃvṛddhās te mātāpitarau kva cit",
    "GE07mbh_12_u:149.022a": "mānuṣāṇāṃ kutaḥ sneho yeṣāṃ śoko bhaviṣyati",
    "GE07mbh_12_u:149.022c": "imaṃ kulakaraṃ putraṃ kathaṃ tyaktvā gamiṣyatha",
    "GE07mbh_12_u:149.023a": "ciraṃ muñcata bāṣpaṃ ca ciraṃ snehena paśyata",
    "GE07mbh_12_u:149.023c": "evaṃvidhāni hīṣṭāni dustyajāni viśeṣataḥ",
    "GE07mbh_12_u:149.024a": "kṣīṇasyāthābhiyuktasya śmaśānābhimukhasya ca",
    "GE07mbh_12_u:149.024c": "bāndhavā yatra tiṣṭhanti tatrānyo nāvatiṣṭhate",
    "GE07mbh_12_u:149.025a": "sarvasya dayitāḥ prāṇāḥ sarvaḥ snehaṃ ca vindati",
    "GE07mbh_12_u:149.025c": "tiryagyoniṣv api satāṃ snehaṃ paśyata yādṛśam",
    "GE07mbh_12_u:149.026a": "tyaktvā kathaṃ gacchethemaṃ padmalolāyatākṣakam",
    "GE07mbh_12_u:149.026c": "yathā navodvāhakṛtaṃ snānamālyavibhūṣitam",
    "GE07mbh_12_u:149.027": "bhīṣma uvāca",
    "GE07mbh_12_u:149.027a": "jambukasya vacaḥ śrutvā kṛpaṇaṃ paridevataḥ",
    "GE07mbh_12_u:149.027c": "nyavartanta tadā sarve śavārthaṃ te sma mānuṣāḥ",
    "GE07mbh_12_u:149.028": "gṛdhra uvāca",
    "GE07mbh_12_u:149.028a": "aho dhik sunṛśaṃsena jambukenālpamedhasā",
    "GE07mbh_12_u:149.028c": "kṣudreṇoktā hīnasattvā mānuṣāḥ kiṃ nivartatha",
    "GE07mbh_12_u:149.029a": "pañcabhūtaparityaktaṃ śūnyaṃ kāṣṭhatvam āgatam",
    "GE07mbh_12_u:149.029c": "kasmāc chocatha niśceṣṭam ātmānaṃ kiṃ na śocatha",
    "GE07mbh_12_u:149.030a": "tapaḥ kuruta vai tīvraṃ mucyadhvaṃ yena kilbiṣāt",
    "GE07mbh_12_u:149.030c": "tapasā labhyate sarvaṃ vilāpaḥ kiṃ kariṣyati",
    "GE07mbh_12_u:149.031a": "aniṣṭāni ca bhāgyāni jānīta saha mūrtibhiḥ",
    "GE07mbh_12_u:149.031c": "yena gacchati loko 'yaṃ dattvā śokam anantakam",
    "GE07mbh_12_u:149.032a": "dhanaṃ gāś ca suvarṇaṃ ca maṇiratnam athāpi ca",
    "GE07mbh_12_u:149.032c": "apatyaṃ ca tapomūlaṃ tapoyogāc ca labhyate",
    "GE07mbh_12_u:149.033a": "yathākṛtā ca bhūteṣu prāpyate sukhaduḥkhatā",
    "GE07mbh_12_u:149.033c": "gṛhītvā jāyate jantur duḥkhāni ca sukhāni ca",
    "GE07mbh_12_u:149.034a": "na karmaṇā pituḥ putraḥ pitā vā putrakarmaṇā",
    "GE07mbh_12_u:149.034c": "mārgeṇānyena gacchanti tyaktvā sukṛtaduṣkṛte",
    "GE07mbh_12_u:149.035a": "dharmaṃ carata yatnena tathādharmān nivartata",
    "GE07mbh_12_u:149.035c": "vartadhvaṃ ca yathākālaṃ daivateṣu dvijeṣu ca",
    "GE07mbh_12_u:149.036a": "śokaṃ tyajata dainyaṃ ca sutasnehān nivartata",
    "GE07mbh_12_u:149.036c": "tyajyatām ayam ākāśe tataḥ śīghraṃ nivartata",
    "GE07mbh_12_u:149.037a": "yat karoti śubhaṃ karma tathādharmaṃ sudāruṇam",
    "GE07mbh_12_u:149.037c": "tat kartaiva samaśnāti bāndhavānāṃ kim atra hi",
    "GE07mbh_12_u:149.038a": "iha tyaktvā na tiṣṭhanti bāndhavā bāndhavaṃ priyam",
    "GE07mbh_12_u:149.038c": "sneham utsṛjya gacchanti bāṣpapūrṇāvilekṣaṇāḥ",
    "GE07mbh_12_u:149.039a": "prājño vā yadi vā mūrkhaḥ sadhano nirdhano 'pi vā",
    "GE07mbh_12_u:149.039c": "sarvaḥ kālavaśaṃ yāti śubhāśubhasamanvitaḥ",
    "GE07mbh_12_u:149.040a": "kiṃ kariṣyatha śocitvā mṛtaṃ kim anuśocatha",
    "GE07mbh_12_u:149.040c": "sarvasya hi prabhuḥ kālo dharmataḥ samadarśanaḥ",
    "GE07mbh_12_u:149.041a": "yauvanasthāṃś ca bālāṃś ca vṛddhān garbhagatān api",
    "GE07mbh_12_u:149.041c": "sarvān āviśate mṛtyur evaṃbhūtam idaṃ jagat",
    "GE07mbh_12_u:149.042": "jambuka uvāca",
    "GE07mbh_12_u:149.042a": "aho mandīkṛtaḥ sneho gṛdhreṇehālpamedhasā",
    "GE07mbh_12_u:149.042c": "putrasnehābhibhūtānāṃ yuṣmākaṃ śocatāṃ bhṛśam",
    "GE07mbh_12_u:149.043a": "samaiḥ samyak prayuktaiś ca vacanaiḥ praśrayottaraiḥ",
    "GE07mbh_12_u:149.043b-0389_01": "sarvam etat prapadyāśu kurutāṃ mā vicāraya",
    "GE07mbh_12_u:149.043c": "yad gacchatha jalasthāyaṃ sneham utsṛjya dustyajam",
    "GE07mbh_12_u:149.044a": "aho putraviyogena mṛtaśūnyopasevanāt",
    "GE07mbh_12_u:149.044c": "krośatāṃ vai bhṛśaṃ duḥkhaṃ vivatsānāṃ gavām iva",
    "GE07mbh_12_u:149.045a": "adya śokaṃ vijānāmi mānuṣāṇāṃ mahītale",
    "GE07mbh_12_u:149.045c": "snehaṃ hi karuṇaṃ dṛṣṭvā mamāpy aśrūṇy athāgaman",
    "GE07mbh_12_u:149.046a": "yatno hi satataṃ kāryaḥ kṛto daivena sidhyati",
    "GE07mbh_12_u:149.046c": "daivaṃ puruṣakāraś ca kṛtāntenopapadyate",
    "GE07mbh_12_u:149.047a": "anirvedaḥ sadā kāryo nirvedād dhi kutaḥ sukham",
    "GE07mbh_12_u:149.047c": "prayatnāt prāpyate hy arthaḥ kasmād gacchatha nirdayāḥ",
    "GE07mbh_12_u:149.048a": "ātmamāṃsopavṛttaṃ ca śarīrārdhamayīṃ tanum",
    "GE07mbh_12_u:149.048c": "pitṝṇāṃ vaṃśakartāraṃ vane tyaktvā kva yāsyatha",
    "GE07mbh_12_u:149.049a": "atha vāstaṃ gate sūrye saṃdhyākāla upasthite",
    "GE07mbh_12_u:149.049c": "tato neṣyatha vā putram ihasthā vā bhaviṣyatha śrībhīṣmaḥ",
    "GE07mbh_12_u:149.049d-0390_01": "jambukasya vacaḥ śrutvā gṛdhro rājan yad abravīt",
    "GE07mbh_12_u:149.049d-0390_02": "tat te 'haṃ saṃpravakṣyāmi tvam ihaikamanāḥ śṛṇu",
    "GE07mbh_12_u:149.050": "gṛdhra uvāca",
    "GE07mbh_12_u:149.050a": "adya varṣasahasraṃ me sāgraṃ jātasya mānuṣāḥ",
    "GE07mbh_12_u:149.050c": "na ca paśyāmi jīvantaṃ mṛtaṃ strīpuṃnapuṃsakam",
    "GE07mbh_12_u:149.051a": "mṛtā garbheṣu jāyante mriyante jātamātrakāḥ",
    "GE07mbh_12_u:149.051c": "vikramanto mriyante ca yauvanasthās tathāpare",
    "GE07mbh_12_u:149.052a": "anityānīha bhāgyāni catuṣpāt pakṣiṇām api",
    "GE07mbh_12_u:149.052c": "jaṅgamājaṅgamānāṃ cāpy āyur agre 'vatiṣṭhate",
    "GE07mbh_12_u:149.053a": "iṣṭadāraviyuktāś ca putraśokānvitās tathā",
    "GE07mbh_12_u:149.053c": "dahyamānāḥ sma śokena gṛhaṃ gacchanti nityadā",
    "GE07mbh_12_u:149.054a": "aniṣṭānāṃ sahasrāṇi tatheṣṭānāṃ śatāni ca",
    "GE07mbh_12_u:149.054c": "utsṛjyeha prayātā vai bāndhavā bhṛśaduḥkhitāḥ",
    "GE07mbh_12_u:149.055a": "tyajyatām eṣa nistejāḥ śūnyaḥ kāṣṭhatvam āgataḥ",
    "GE07mbh_12_u:149.055c": "anyadehaviṣakto hi śāvaṃ kāṣṭham upāsate",
    "GE07mbh_12_u:149.056a": "bhrāntajīvasya vai bāṣpaṃ kasmād dhitvā na gacchatha",
    "GE07mbh_12_u:149.056c": "nirarthako hy ayaṃ sneho nirarthaś ca parigrahaḥ",
    "GE07mbh_12_u:149.057a": "na cakṣurbhyāṃ na karṇābhyāṃ saṃśṛṇoti samīkṣate",
    "GE07mbh_12_u:149.057c": "tasmād enaṃ samutsṛjya svagṛhān gacchatāśu vai",
    "GE07mbh_12_u:149.058a": "mokṣadharmāśritair vākyair hetumadbhir aniṣṭhuraiḥ",
    "GE07mbh_12_u:149.058c": "mayoktā gacchata kṣipraṃ svaṃ svam eva niveśanam",
    "GE07mbh_12_u:149.059a": "prajñāvijñānayuktena buddhisaṃjñāpradāyinā",
    "GE07mbh_12_u:149.059c": "vacanaṃ śrāvitā rūkṣaṃ mānuṣāḥ saṃnivartata",
    "GE07mbh_12_u:149.059d-0391_01": "śoko dviguṇatāṃ yāti dṛṣṭvā smṛtvā ca ceṣṭitam",
    "GE07mbh_12_u:149.059d-0391_02": "ity etad vacanaṃ śrutvā saṃnivṛttās tu mānuṣāḥ",
    "GE07mbh_12_u:149.059d-0391_03": "apaśyat taṃ tadā suptaṃ drutam āgatya jambukaḥ",
    "GE07mbh_12_u:149.059d-0392_01": "gṛdhrasya vacanaṃ śrutvā jambuko vākyam abravīt",
    "GE07mbh_12_u:149.060": "jambuka uvāca",
    "GE07mbh_12_u:149.060a": "imaṃ kanakavarṇābhaṃ bhūṣaṇaiḥ samalaṃkṛtam",
    "GE07mbh_12_u:149.060c": "gṛdhravākyāt kathaṃ putraṃ tyajadhvaṃ pitṛpiṇḍadam",
    "GE07mbh_12_u:149.061a": "na snehasya virodho 'sti vilāparuditasya vai",
    "GE07mbh_12_u:149.061c": "mṛtasyāsya parityāgāt tāpo vai bhavitā dhruvam",
    "GE07mbh_12_u:149.062a": "śrūyate śambuke śūdre hate brāhmaṇadārakaḥ",
    "GE07mbh_12_u:149.062c": "jīvito dharmam āsādya rāmāt satyaparākramāt",
    "GE07mbh_12_u:149.063a": "tathā śvetasya rājarṣer bālo diṣṭāntam āgataḥ",
    "GE07mbh_12_u:149.063c": "śvo 'bhūte dharmanityena mṛtaḥ saṃjīvitaḥ punaḥ",
    "GE07mbh_12_u:149.064a": "tathā kaś cid bhavet siddho munir vā devatāpi vā",
    "GE07mbh_12_u:149.064c": "kṛpaṇānām anukrośaṃ kuryād vo rudatām iha",
    "GE07mbh_12_u:149.065": "bhīṣma uvāca",
    "GE07mbh_12_u:149.065a": "ity uktāḥ saṃnyavartanta śokārtāḥ putravatsalāḥ",
    "GE07mbh_12_u:149.065c": "aṅke śiraḥ samādhāya rurudur bahuvistaram",
    "GE07mbh_12_u:149.065d-0393_01": "teṣāṃ ruditaśabdena gṛdhro 'bhyetya vaco 'bravīt",
    "GE07mbh_12_u:149.066": "gṛdhra uvāca",
    "GE07mbh_12_u:149.066a": "aśrupātapariklinnaḥ pāṇisparśanapīḍitaḥ",
    "GE07mbh_12_u:149.066c": "dharmarājaprayogāc ca dīrghāṃ nidrāṃ praveśitaḥ",
    "GE07mbh_12_u:149.067a": "tapasāpi hi saṃyukto na kāle nopahanyate",
    "GE07mbh_12_u:149.067c": "sarvasnehāvasānaṃ tad idaṃ tat pretapattanam",
    "GE07mbh_12_u:149.068a": "bālavṛddhasahasrāṇi sadā saṃtyajya bāndhavāḥ",
    "GE07mbh_12_u:149.068c": "dināni caiva rātrīś ca duḥkhaṃ tiṣṭhanti bhūtale",
    "GE07mbh_12_u:149.069a": "alaṃ nirbandham āgamya śokasya parivāraṇam",
    "GE07mbh_12_u:149.069c": "apratyayaṃ kuto hy asya punar adyeha jīvitam",
    "GE07mbh_12_u:149.070a": "naiṣa jambukavākyena punaḥ prāpsyati jīvitam",
    "GE07mbh_12_u:149.070c": "mṛtasyotsṛṣṭadehasya punar deho na vidyate",
    "GE07mbh_12_u:149.071a": "na vai mūrtipradānena na jambukaśatair api",
    "GE07mbh_12_u:149.071c": "śakyo jīvayituṃ hy eṣa bālo varṣaśatair api",
    "GE07mbh_12_u:149.072a": "api rudraḥ kumāro vā brahmā vā viṣṇur eva vā",
    "GE07mbh_12_u:149.072c": "varam asmai prayaccheyus tato jīved ayaṃ śiśuḥ",
    "GE07mbh_12_u:149.073a": "na ca bāṣpavimokṣeṇa na cāśvāsakṛtena vai",
    "GE07mbh_12_u:149.073c": "na dīrgharuditeneha punarjīvo bhaviṣyati",
    "GE07mbh_12_u:149.074a": "ahaṃ ca kroṣṭukaś caiva yūyaṃ caivāsya bāndhavāḥ",
    "GE07mbh_12_u:149.074c": "dharmādharmau gṛhītveha sarve vartāmahe 'dhvani",
    "GE07mbh_12_u:149.074d-0394_01": "yadi jīved ayaṃ bhūyo yāvad evaṃ karomy aham",
    "GE07mbh_12_u:149.075a": "apriyaṃ paruṣaṃ cāpi paradrohaṃ parastriyam",
    "GE07mbh_12_u:149.075c": "adharmam anṛtaṃ caiva dūrāt prājño nivartayet",
    "GE07mbh_12_u:149.076a": "satyaṃ dharmaṃ śubhaṃ nyāyyaṃ prāṇināṃ mahatīṃ dayām",
    "GE07mbh_12_u:149.076c": "ajihmatvam aśāṭhyaṃ ca yatnataḥ parimārgata",
    "GE07mbh_12_u:149.077a": "mātaraṃ pitaraṃ caiva bāndhavān suhṛdas tathā",
    "GE07mbh_12_u:149.077c": "jīvato ye na paśyanti teṣāṃ dharmaviparyayaḥ",
    "GE07mbh_12_u:149.078a": "yo na paśyati cakṣurbhyāṃ neṅgate ca kathaṃ cana",
    "GE07mbh_12_u:149.078c": "tasya niṣṭhāvasānānte rudantaḥ kiṃ kariṣyatha",
    "GE07mbh_12_u:149.079": "bhīṣma uvāca",
    "GE07mbh_12_u:149.079a": "ity uktās taṃ sutaṃ tyaktvā bhūmau śokapariplutāḥ",
    "GE07mbh_12_u:149.079c": "dahyamānāḥ sutasnehāt prayayur bāndhavā gṛhān",
    "GE07mbh_12_u:149.080": "jambuka uvāca",
    "GE07mbh_12_u:149.080a": "dāruṇo martyaloko 'yaṃ sarvaprāṇivināśanaḥ",
    "GE07mbh_12_u:149.080c": "iṣṭabandhuviyogaś ca tathaivālpaṃ ca jīvitam",
    "GE07mbh_12_u:149.081a": "bahv alīkam asatyaṃ ca prativādāpriyaṃvadam",
    "GE07mbh_12_u:149.081c": "imaṃ prekṣya punarbhāvaṃ duḥkhaśokābhivardhanam",
    "GE07mbh_12_u:149.082a": "na me mānuṣaloko 'yaṃ muhūrtam api rocate",
    "GE07mbh_12_u:149.082c": "aho dhig gṛdhravākyena saṃnivartatha mānuṣāḥ",
    "GE07mbh_12_u:149.083a": "pradīptāḥ putraśokena yathaivābuddhayas tathā",
    "GE07mbh_12_u:149.083c": "kathaṃ gacchatha sasnehāḥ sutasnehaṃ visṛjya ca",
    "GE07mbh_12_u:149.083e": "śrutvā gṛdhrasya vacanaṃ pāpasyehākṛtātmanaḥ",
    "GE07mbh_12_u:149.084a": "sukhasyānantaraṃ duḥkhaṃ duḥkhasyānantaraṃ sukham",
    "GE07mbh_12_u:149.084c": "sukhaduḥkhānvite loke nehāsty ekam anantakam",
    "GE07mbh_12_u:149.085a": "imaṃ kṣititale nyasya bālaṃ rūpasamanvitam",
    "GE07mbh_12_u:149.085c": "kulaśokākaraṃ mūḍhāḥ putraṃ tyaktvā kva yāsyatha",
    "GE07mbh_12_u:149.086a": "rūpayauvanasaṃpannaṃ dyotamānam iva śriyā",
    "GE07mbh_12_u:149.086c": "jīvantam enaṃ paśyāmi manasā nātra saṃśayaḥ",
    "GE07mbh_12_u:149.087a": "vināśaś cāpy anarho 'sya sukhaṃ prāpsyatha mānuṣāḥ",
    "GE07mbh_12_u:149.087c": "putraśokāgnidagdhānāṃ mṛtam apy adya vaḥ kṣamam",
    "GE07mbh_12_u:149.088a": "duḥkhasaṃbhāvanāṃ kṛtvā dhārayitvā svayaṃ sukham",
    "GE07mbh_12_u:149.088c": "tyaktvā gamiṣyatha kvādya samutsṛjyālpabuddhivat",
    "GE07mbh_12_u:149.089": "bhīṣma uvāca",
    "GE07mbh_12_u:149.089a": "tathā dharmavirodhena priyamithyābhidhyāyinā",
    "GE07mbh_12_u:149.089c": "śmaśānavāsinā nityaṃ rātriṃ mṛgayatā tadā",
    "GE07mbh_12_u:149.090a": "tato madhyasthatāṃ nītā vacanair amṛtopamaiḥ",
    "GE07mbh_12_u:149.090c": "jambukena svakāryārthaṃ bāndhavās tasya dhiṣṭhitāḥ",
    "GE07mbh_12_u:149.091": "gṛdhra uvāca",
    "GE07mbh_12_u:149.091a": "ayaṃ pretasamākīrṇo yakṣarākṣasasevitaḥ",
    "GE07mbh_12_u:149.091c": "dāruṇaḥ kānanoddeśaḥ kauśikair abhināditaḥ",
    "GE07mbh_12_u:149.092a": "bhīmaḥ sughoraś ca tathā nīlameghasamaprabhaḥ",
    "GE07mbh_12_u:149.092c": "asmiñ śavaṃ parityajya pretakāryāṇy upāsata",
    "GE07mbh_12_u:149.093a": "bhānur yāvan na yāty astaṃ yāvac ca vimalā diśaḥ",
    "GE07mbh_12_u:149.093c": "tāvad enaṃ parityajya pretakāryāṇy upāsata",
    "GE07mbh_12_u:149.094a": "nadanti paruṣaṃ śyenāḥ śivāḥ krośanti dāruṇāḥ",
    "GE07mbh_12_u:149.094c": "mṛgendrāḥ pratinandanti ravir astaṃ ca gacchati",
    "GE07mbh_12_u:149.095a": "citādhūmena nīlena saṃrajyante ca pādapāḥ",
    "GE07mbh_12_u:149.095c": "śmaśāne ca nirāhārāḥ pratinandanti dehinaḥ",
    "GE07mbh_12_u:149.096a": "sarve vikrāntavīryāś ca asmin deśe sudāruṇāḥ",
    "GE07mbh_12_u:149.096c": "yuṣmān pradharṣayiṣyanti vikṛtā māṃsabhojanāḥ",
    "GE07mbh_12_u:149.097a": "dūrāc cāyaṃ vanoddeśo bhayam atra bhaviṣyati",
    "GE07mbh_12_u:149.097c": "tyajyatāṃ kāṣṭhabhūto 'yaṃ mṛṣyatāṃ jāmbukaṃ vacaḥ",
    "GE07mbh_12_u:149.098a": "yadi jambukavākyāni niṣphalāny anṛtāni ca",
    "GE07mbh_12_u:149.098c": "śroṣyatha bhraṣṭavijñānās tataḥ sarve vinaṅkṣyatha",
    "GE07mbh_12_u:149.099": "jambuka uvāca",
    "GE07mbh_12_u:149.099a": "sthīyatāṃ neha bhetavyaṃ yāvat tapati bhāskaraḥ",
    "GE07mbh_12_u:149.099c": "tāvad asmin sutasnehād anirvedena vartata",
    "GE07mbh_12_u:149.099d-0394A_01": "taskarāṇāṃ virāṭānāṃ nṛpāṇāṃ caiva mānuṣāḥ",
    "GE07mbh_12_u:149.099d-0394A_02": "bhayaṃ nāsmin vanoddeśe tathaiva hatabuddhinām",
    "GE07mbh_12_u:149.100a": "svairaṃ rudata visrabdhāḥ svairaṃ snehena paśyata",
    "GE07mbh_12_u:149.100b-0395_01": "dāruṇe 'smin vanoddeśe bhayaṃ vo na bhaviṣyati",
    "GE07mbh_12_u:149.100b-0395_02": "ayaṃ saumyo vanoddeśaḥ pitṝṇāṃ nidhanākaraḥ",
    "GE07mbh_12_u:149.100c": "sthīyatāṃ yāvad ādityaḥ kiṃ vaḥ kravyādabhāṣitaiḥ",
    "GE07mbh_12_u:149.101a": "yadi gṛdhrasya vākyāni tīvrāṇi rabhasāni ca",
    "GE07mbh_12_u:149.101c": "gṛhṇīta mohitātmānaḥ suto vo na bhaviṣyati",
    "GE07mbh_12_u:149.102": "bhīṣma uvāca",
    "GE07mbh_12_u:149.102a": "gṛdhro 'nastamite tv āha gate 'stam iti jambukaḥ",
    "GE07mbh_12_u:149.102c": "mṛtasya taṃ parijanam ūcatus tau kṣudhānvitau",
    "GE07mbh_12_u:149.103a": "svakāryadakṣiṇau rājan gṛdhro jambuka eva ca",
    "GE07mbh_12_u:149.103c": "kṣutpipāsāpariśrāntau śāstram ālambya jalpataḥ",
    "GE07mbh_12_u:149.104a": "tayor vijñānaviduṣor dvayor jambukapatriṇoḥ",
    "GE07mbh_12_u:149.104c": "vākyair amṛtakalpair hi prātiṣṭhanta vrajanti ca",
    "GE07mbh_12_u:149.105a": "śokadainyasamāviṣṭā rudantas tasthire tadā",
    "GE07mbh_12_u:149.105c": "svakāryakuśalābhyāṃ te saṃbhrāmyante ha naipuṇāt",
    "GE07mbh_12_u:149.106a": "tathā tayor vivadator vijñānaviduṣor dvayoḥ",
    "GE07mbh_12_u:149.106c": "bāndhavānāṃ sthitānāṃ ca upātiṣṭhata śaṃkaraḥ",
    "GE07mbh_12_u:149.106d-0396_01": "devyā praṇodito devaḥ kāruṇyārdrīkṛtekṣaṇaḥ",
    "GE07mbh_12_u:149.107a": "tatas tān āha manujān varado 'smīti śūlabhṛt",
    "GE07mbh_12_u:149.107c": "te pratyūcur idaṃ vākyaṃ duḥkhitāḥ praṇatāḥ sthitāḥ",
    "GE07mbh_12_u:149.108a": "ekaputravihīnānāṃ sarveṣāṃ jīvitārthinām",
    "GE07mbh_12_u:149.108c": "putrasya no jīvadānāj jīvitaṃ dātum arhasi",
    "GE07mbh_12_u:149.109a": "evam uktaḥ sa bhagavān vāripūrṇena pāṇinā",
    "GE07mbh_12_u:149.109c": "jīvaṃ tasmai kumārāya prādād varṣaśatāya vai",
    "GE07mbh_12_u:149.110a": "tathā gomāyugṛdhrābhyām adadat kṣudvināśanam",
    "GE07mbh_12_u:149.110c": "varaṃ pinākī bhagavān sarvabhūtahite rataḥ",
    "GE07mbh_12_u:149.111a": "tataḥ praṇamya taṃ devaṃ śreyoharṣasamanvitāḥ",
    "GE07mbh_12_u:149.111c": "kṛtakṛtyāḥ sukhaṃ hṛṣṭāḥ prātiṣṭhanta tadā vibho",
    "GE07mbh_12_u:149.112a": "anirvedena dīrgheṇa niścayena dhruveṇa ca",
    "GE07mbh_12_u:149.112c": "devadevaprasādāc ca kṣipraṃ phalam avāpyate",
    "GE07mbh_12_u:149.113a": "paśya devasya saṃyogaṃ bāndhavānāṃ ca niścayam",
    "GE07mbh_12_u:149.113c": "kṛpaṇānāṃ hi rudatāṃ kṛtam aśrupramārjanam",
    "GE07mbh_12_u:149.114a": "paśya cālpena kālena niścayānveṣaṇena ca",
    "GE07mbh_12_u:149.114c": "prasādaṃ śaṃkarāt prāpya duḥkhitāḥ sukham āpnuvan",
    "GE07mbh_12_u:149.115a": "te vismitāḥ prahṛṣṭāś ca putrasaṃjīvanāt punaḥ",
    "GE07mbh_12_u:149.115c": "babhūvur bharataśreṣṭha prasādāc chaṃkarasya vai",
    "GE07mbh_12_u:149.116a": "tatas te tvaritā rājañ śrutvā śokam aghodbhavam",
    "GE07mbh_12_u:149.116c": "viviśuḥ putram ādāya nagaraṃ hṛṣṭamānasāḥ",
    "GE07mbh_12_u:149.116e": "eṣā buddhiḥ samastānāṃ cāturvarṇye nidarśitā",
    "GE07mbh_12_u:149.117a": "dharmārthamokṣasaṃyuktam itihāsam imaṃ śubham",
    "GE07mbh_12_u:149.117c": "śrutvā manuṣyaḥ satatam iha pretya ca modate yudhiṣṭhira uvāca",
    "GE07mbh_12_u:150.000-0397_01": "balinaḥ pratyamitrasya nityam āsannavartinaḥ",
    "GE07mbh_12_u:150.000-0397_02": "upakārāpakārābhyāṃ samarthasyodyatasya ca",
    "GE07mbh_12_u:150.000-0397_03": "mohād vikatthanāmātrair asāro 'lpabalo laghuḥ",
    "GE07mbh_12_u:150.000-0397_04": "vāgbhir apratirūpābhir abhidruhya pitāmaha",
    "GE07mbh_12_u:150.000-0397_05": "ātmano balam āsthāya kathaṃ varteta mānavaḥ",
    "GE07mbh_12_u:150.000-0397_06": "āgacchato 'tikruddhasya tasyoddharaṇakāmyayā",
    "GE07mbh_12_u:150.001": "bhīṣma uvāca",
    "GE07mbh_12_u:150.001a": "atrāpy udāharantīmam itihāsaṃ purātanam",
    "GE07mbh_12_u:150.001c": "saṃvādaṃ bharataśreṣṭha śalmaleḥ pavanasya ca",
    "GE07mbh_12_u:150.002a": "himavantaṃ samāsādya mahān āsīd vanaspatiḥ",
    "GE07mbh_12_u:150.002c": "varṣapūgābhisaṃvṛddhaḥ śākhāskandhapalāśavān",
    "GE07mbh_12_u:150.003a": "tatra sma mattā mātaṅgā dharmārtāḥ śramakarśitāḥ",
    "GE07mbh_12_u:150.003b-0398_01": "yā varāhamṛgaśārdūlapatatrigaṇasaṃkulāḥ",
    "GE07mbh_12_u:150.003c": "viśramanti mahābāho tathānyā mṛgajātayaḥ",
    "GE07mbh_12_u:150.004a": "nalvamātraparīṇāho ghanacchāyo vanaspatiḥ",
    "GE07mbh_12_u:150.004c": "śukaśārikasaṃghuṣṭaḥ phalavān puṣpavān api",
    "GE07mbh_12_u:150.004d-0399_01": "taṃ kadā cin munir dṛṣṭvā nārado vismito 'bravīt",
    "GE07mbh_12_u:150.004d-0399_02": "dhanyas tvam eka evāsi śālmale vāyuvallabhaḥ",
    "GE07mbh_12_u:150.005a": "sārthikā vaṇijaś cāpi tāpasāś ca vanaukasaḥ",
    "GE07mbh_12_u:150.005c": "vasanti vāsān mārgasthāḥ suramye tarusattame",
    "GE07mbh_12_u:150.006a": "tasyā tā vipulāḥ śākhā dṛṣṭvā skandhāṃś ca sarvataḥ",
    "GE07mbh_12_u:150.006c": "abhigamyābravīd enaṃ nārado bharatarṣabha",
    "GE07mbh_12_u:150.007a": "aho nu ramaṇīyas tvam aho cāsi manoramaḥ",
    "GE07mbh_12_u:150.007c": "prīyāmahe tvayā nityaṃ tarupravara śalmale",
    "GE07mbh_12_u:150.008a": "sadaiva śakunās tāta mṛgāś cādhas tathā gajāḥ",
    "GE07mbh_12_u:150.008c": "vasanti tava saṃhṛṣṭā manoharatarās tathā",
    "GE07mbh_12_u:150.009a": "tava śākhā mahāśākha skandhaṃ ca vipulaṃ tathā",
    "GE07mbh_12_u:150.009c": "na vai prabhagnān paśyāmi mārutena kathaṃ cana",
    "GE07mbh_12_u:150.009d-0400_01": "sarvāvāsasya sadbhāvāt sauhṛdāc cābhirakṣati",
    "GE07mbh_12_u:150.010a": "kiṃ nu te mārutas tāta prītimān atha vā suhṛt",
    "GE07mbh_12_u:150.010c": "tvāṃ rakṣati sadā yena vane 'smin pavano dhruvam",
    "GE07mbh_12_u:150.011a": "vivān hi pavanaḥ sthānād vṛkṣān uccāvacān api",
    "GE07mbh_12_u:150.011c": "parvatānāṃ ca śikharāṇy ācālayati vegavān",
    "GE07mbh_12_u:150.012a": "śoṣayaty eva pātālaṃ vivān gandhavahaḥ śuciḥ",
    "GE07mbh_12_u:150.012c": "hradāṃś ca saritaś caiva sāgarāṃś ca tathaiva ha",
    "GE07mbh_12_u:150.013a": "tvāṃ saṃrakṣeta pavanaḥ sakhitvena na saṃśayaḥ",
    "GE07mbh_12_u:150.013c": "tasmād bahalaśākho 'si parṇavān puṣpavān api",
    "GE07mbh_12_u:150.014a": "idaṃ ca ramaṇīyaṃ te pratibhāti vanaspate",
    "GE07mbh_12_u:150.014c": "yad ime vihagās tāta ramante muditās tvayi",
    "GE07mbh_12_u:150.015a": "eṣāṃ pṛthak samastānāṃ śrūyate madhuraḥ svaraḥ",
    "GE07mbh_12_u:150.015c": "puṣpasaṃmodane kāle vāśatāṃ sumanoharam",
    "GE07mbh_12_u:150.016a": "tatheme muditā nāgāḥ svayūthakulaśobhinaḥ",
    "GE07mbh_12_u:150.016c": "gharmārtās tvāṃ samāsādya sukhaṃ vindanti śalmale",
    "GE07mbh_12_u:150.017a": "tathaiva mṛgajātībhir anyābhir upaśobhase",
    "GE07mbh_12_u:150.017c": "tathā sārthādhivāsaiś ca śobhase meruvad druma",
    "GE07mbh_12_u:150.018a": "brāhmaṇaiś ca tapaḥsiddhais tāpasaiḥ śramaṇair api",
    "GE07mbh_12_u:150.018c": "triviṣṭapasamaṃ manye tavāyatanam eva ha",
    "GE07mbh_12_u:150.019a": "bandhutvād atha vā sakhyāc chalmale nātra saṃśayaḥ",
    "GE07mbh_12_u:150.019c": "pālayaty eva satataṃ bhīmaḥ sarvatrago 'nilaḥ",
    "GE07mbh_12_u:150.020a": "nyagbhāvaṃ paramaṃ vāyoḥ śalmale tvam upāgataḥ",
    "GE07mbh_12_u:150.020c": "tavāham asmīti sadā yena rakṣati mārutaḥ",
    "GE07mbh_12_u:150.021a": "na taṃ paśyāmy ahaṃ vṛkṣaṃ parvataṃ vāpi taṃ dṛḍham",
    "GE07mbh_12_u:150.021c": "yo na vāyubalād bhagnaḥ pṛthivyām iti me matiḥ",
    "GE07mbh_12_u:150.022a": "tvaṃ punaḥ kāraṇair nūnaṃ śalmale rakṣyase sadā",
    "GE07mbh_12_u:150.022c": "vāyunā saparīvāras tena tiṣṭhasy asaṃśayam",
    "GE07mbh_12_u:150.023": "śalmalir uvāca",
    "GE07mbh_12_u:150.023a": "na me vāyuḥ sakhā brahman na bandhur na ca me suhṛt",
    "GE07mbh_12_u:150.023c": "parameṣṭhī tathā naiva yena rakṣati mānilaḥ",
    "GE07mbh_12_u:150.024a": "mama tejobalaṃ vāyor bhīmam api hi nārada",
    "GE07mbh_12_u:150.024c": "kalām aṣṭādaśīṃ prāṇair na me prāpnoti mārutaḥ",
    "GE07mbh_12_u:150.025a": "āgacchan paramo vāyur mayā viṣṭambhito balāt",
    "GE07mbh_12_u:150.025c": "rujan drumān parvatāṃś ca yac cānyad api kiṃ cana",
    "GE07mbh_12_u:150.026a": "sa mayā bahuśo bhagnaḥ prabhañjan vai prabhañjanaḥ",
    "GE07mbh_12_u:150.026c": "tasmān na bibhye devarṣe kruddhād api samīraṇāt",
    "GE07mbh_12_u:150.027": "nārada uvāca",
    "GE07mbh_12_u:150.027a": "śalmale viparītaṃ te darśanaṃ nātra saṃśayaḥ",
    "GE07mbh_12_u:150.027c": "na hi vāyor balenāsti bhūtaṃ tulyabalaṃ kva cit",
    "GE07mbh_12_u:150.028a": "indro yamo vaiśravaṇo varuṇaś ca jaleśvaraḥ",
    "GE07mbh_12_u:150.028c": "na te 'pi tulyā marutaḥ kiṃ punas tvaṃ vanaspate",
    "GE07mbh_12_u:150.029a": "yad dhi kiṃ cid iha prāṇi śalmale ceṣṭate bhuvi",
    "GE07mbh_12_u:150.029c": "sarvatra bhagavān vāyuś ceṣṭāprāṇakaraḥ prabhuḥ",
    "GE07mbh_12_u:150.030a": "eṣa ceṣṭayate samyak prāṇinaḥ samyag āyataḥ",
    "GE07mbh_12_u:150.030c": "asamyag āyato bhūyaś ceṣṭate vikṛto nṛṣu",
    "GE07mbh_12_u:150.031a": "sa tvam evaṃvidhaṃ vāyuṃ sarvasattvabhṛtāṃ varam",
    "GE07mbh_12_u:150.031c": "na pūjayasi pūjyaṃ taṃ kim anyad buddhilāghavāt",
    "GE07mbh_12_u:150.032a": "asāraś cāsi durbuddhe kevalaṃ bahu bhāṣase",
    "GE07mbh_12_u:150.032c": "krodhādibhir avacchanno mithyā vadasi śalmale",
    "GE07mbh_12_u:150.033a": "mama roṣaḥ samutpannas tvayy evaṃ saṃprabhāṣati",
    "GE07mbh_12_u:150.033c": "bravīmy eṣa svayaṃ vāyos tava durbhāṣitaṃ bahu",
    "GE07mbh_12_u:150.034a": "candanaiḥ spandanaiḥ śālaiḥ saralair devadārubhiḥ",
    "GE07mbh_12_u:150.034c": "vetasair bandhanaiś cāpi ye cānye balavattarāḥ",
    "GE07mbh_12_u:150.035a": "taiś cāpi naivaṃ durbuddhe kṣipto vāyuḥ kṛtātmabhiḥ",
    "GE07mbh_12_u:150.035c": "te hi jānanti vāyoś ca balam ātmana eva ca",
    "GE07mbh_12_u:150.036a": "tasmāt te vai namasyanti śvasanaṃ drumasattamāḥ",
    "GE07mbh_12_u:150.036c": "tvaṃ tu mohān na jānīṣe vāyor balam anantakam",
    "GE07mbh_12_u:150.036d-0401_01": "eṣa tasmād gamiṣyāmi sakāśaṃ mātariśvanaḥ",
    "GE07mbh_12_u:151.001": "bhīṣma uvāca",
    "GE07mbh_12_u:151.001a": "evam uktvā tu rājendra śalmaliṃ brahmavittamaḥ",
    "GE07mbh_12_u:151.001c": "nāradaḥ pavane sarvaṃ śalmaler vākyam abravīt",
    "GE07mbh_12_u:151.002a": "himavatpṛṣṭhajaḥ kaś cic chalmaliḥ parivāravān",
    "GE07mbh_12_u:151.002c": "bṛhanmūlo bṛhacchākhaḥ sa tvāṃ vāyo 'vamanyate",
    "GE07mbh_12_u:151.003a": "bahūny ākṣepayuktāni tvām āha vacanāni saḥ",
    "GE07mbh_12_u:151.003c": "na yuktāni mayā vāyo tāni vaktuṃ tvayi prabho",
    "GE07mbh_12_u:151.004a": "jānāmi tvām ahaṃ vāyo sarvaprāṇabhṛtāṃ varam",
    "GE07mbh_12_u:151.004c": "variṣṭhaṃ ca gariṣṭhaṃ ca krodhe vaivasvataṃ yathā",
    "GE07mbh_12_u:151.005a": "evaṃ tu vacanaṃ śrutvā nāradasya samīraṇaḥ",
    "GE07mbh_12_u:151.005c": "śalmaliṃ tam upāgamya kruddho vacanam abravīt",
    "GE07mbh_12_u:151.006a": "śalmale nārade yat tat tvayoktaṃ madvigarhaṇam",
    "GE07mbh_12_u:151.006c": "ahaṃ vāyuḥ prabhāvaṃ te darśayāmy ātmano balam",
    "GE07mbh_12_u:151.007a": "nāhaṃ tvā nābhijānāmi viditaś cāsi me druma",
    "GE07mbh_12_u:151.007c": "pitāmahaḥ prajāsarge tvayi viśrāntavān prabhuḥ",
    "GE07mbh_12_u:151.008a": "tasya viśramaṇād eva prasādo yaḥ kṛtas tava",
    "GE07mbh_12_u:151.008c": "rakṣyase tena durbuddhe nātmavīryād drumādhama",
    "GE07mbh_12_u:151.009a": "yan mā tvam avajānīṣe yathānyaṃ prākṛtaṃ tathā",
    "GE07mbh_12_u:151.009c": "darśayāmy eṣa ātmānaṃ yathā mām avabhotsyase",
    "GE07mbh_12_u:151.010a": "evam uktas tataḥ prāha śalmaliḥ prahasann iva",
    "GE07mbh_12_u:151.010c": "pavana tvaṃ vane kruddho darśayātmānam ātmanā",
    "GE07mbh_12_u:151.011a": "mayi vai tyajyatāṃ krodhaḥ kiṃ me kruddhaḥ kariṣyasi",
    "GE07mbh_12_u:151.011c": "na te bibhemi pavana yady api tvaṃ svayaṃprabhuḥ",
    "GE07mbh_12_u:151.011d-0402_01": "balādhiko 'haṃ tvattaś ca na bhīḥ kāryā mayā tava",
    "GE07mbh_12_u:151.011d-0402_02": "ye tu buddhyā hi balinas te bhavanti balīyasaḥ",
    "GE07mbh_12_u:151.011d-0402_03": "prāṇamātrabalā ye vai naiva te balino matāḥ",
    "GE07mbh_12_u:151.012a": "ity evam uktaḥ pavanaḥ śva ity evābravīd vacaḥ",
    "GE07mbh_12_u:151.012c": "darśayiṣyāmi te tejas tato rātrir upāgamat",
    "GE07mbh_12_u:151.013a": "atha niścitya manasā śalmalir vātakāritam",
    "GE07mbh_12_u:151.013c": "paśyamānas tadātmānam asamaṃ mātariśvanaḥ",
    "GE07mbh_12_u:151.014a": "nārade yan mayā proktaṃ pavanaṃ prati tan mṛṣā",
    "GE07mbh_12_u:151.014c": "asamartho hy ahaṃ vāyor balena balavān hi saḥ",
    "GE07mbh_12_u:151.015a": "māruto balavān nityaṃ yathainaṃ nārado 'bravīt",
    "GE07mbh_12_u:151.015c": "ahaṃ hi durbalo 'nyebhyo vṛkṣebhyo nātra saṃśayaḥ",
    "GE07mbh_12_u:151.016a": "kiṃ tu buddhyā samo nāsti mama kaś cid vanaspatiḥ",
    "GE07mbh_12_u:151.016c": "tad ahaṃ buddhim āsthāya bhayaṃ mokṣye samīraṇāt",
    "GE07mbh_12_u:151.017a": "yadi tāṃ buddhim āsthāya careyuḥ parṇino vane",
    "GE07mbh_12_u:151.017c": "ariṣṭāḥ syuḥ sadā kruddhāt pavanān nātra saṃśayaḥ",
    "GE07mbh_12_u:151.018a": "te 'tra bālā na jānanti yathā nainān samīraṇaḥ",
    "GE07mbh_12_u:151.018c": "samīrayeta saṃkruddho yathā jānāmy ahaṃ tathā",
    "GE07mbh_12_u:151.019a": "tato niścitya manasā śalmaliḥ kṣubhitas tadā",
    "GE07mbh_12_u:151.019c": "śākhāḥ skandhān praśākhāś ca svayam eva vyaśātayat",
    "GE07mbh_12_u:151.020a": "sa parityajya śākhāś ca patrāṇi kusumāni ca",
    "GE07mbh_12_u:151.020c": "prabhāte vāyum āyāntaṃ pratyaikṣata vanaspatiḥ",
    "GE07mbh_12_u:151.021a": "tataḥ kruddhaḥ śvasan vāyuḥ pātayan vai mahādrumān",
    "GE07mbh_12_u:151.021c": "ājagāmātha taṃ deśaṃ sthito yatra sa śalmaliḥ",
    "GE07mbh_12_u:151.022a": "taṃ hīnaparṇaṃ patitāgraśākhaṃ; viśīrṇapuṣpaṃ prasamīkṣya vāyuḥ",
    "GE07mbh_12_u:151.022c": "uvāca vākyaṃ smayamāna enaṃ; mudā yutaṃ śalmaliṃ rugṇaśākham",
    "GE07mbh_12_u:151.023a": "aham apy evam eva tvāṃ kurvāṇaḥ śalmale ruṣā",
    "GE07mbh_12_u:151.023c": "ātmanā yat kṛtaṃ kṛtsnaṃ śākhānām apakarṣaṇam",
    "GE07mbh_12_u:151.024a": "hīnapuṣpāgraśākhas tvaṃ śīrṇāṅkurapalāśavān",
    "GE07mbh_12_u:151.024c": "ātmadurmantriteneha madvīryavaśago 'bhavaḥ",
    "GE07mbh_12_u:151.025a": "etac chrutvā vaco vāyoḥ śalmalir vrīḍitas tadā",
    "GE07mbh_12_u:151.025c": "atapyata vacaḥ smṛtvā nārado yat tadābravīt",
    "GE07mbh_12_u:151.026a": "evaṃ yo rājaśārdūla durbalaḥ san balīyasā",
    "GE07mbh_12_u:151.026c": "vairam āsajjate bālas tapyate śalmalir yathā",
    "GE07mbh_12_u:151.027a": "tasmād vairaṃ na kurvīta durbalo balavattaraiḥ",
    "GE07mbh_12_u:151.027c": "śoced dhi vairaṃ kurvāṇo yathā vai śalmalis tathā",
    "GE07mbh_12_u:151.028a": "na hi vairaṃ mahātmāno vivṛṇvanty apakāriṣu",
    "GE07mbh_12_u:151.028c": "śanaiḥ śanair mahārāja darśayanti sma te balam",
    "GE07mbh_12_u:151.029a": "vairaṃ na kurvīta naro durbuddhir buddhijīvinā",
    "GE07mbh_12_u:151.029c": "buddhir buddhimato yāti tūleṣv iva hutāśanaḥ",
    "GE07mbh_12_u:151.030a": "na hi buddhyā samaṃ kiṃ cid vidyate puruṣe nṛpa",
    "GE07mbh_12_u:151.030c": "tathā balena rājendra na samo 'stīti cintayet",
    "GE07mbh_12_u:151.031a": "tasmāt kṣameta bālāya jaḍāya badhirāya ca",
    "GE07mbh_12_u:151.031c": "balādhikāya rājendra tad dṛṣṭaṃ tvayi śatruhan",
    "GE07mbh_12_u:151.032a": "akṣauhiṇyo daśaikā ca sapta caiva mahādyute",
    "GE07mbh_12_u:151.032c": "balena na samā rājann arjunasya mahātmanaḥ",
    "GE07mbh_12_u:151.033a": "hatās tāś caiva bhagnāś ca pāṇḍavena yaśasvinā",
    "GE07mbh_12_u:151.033c": "caratā balam āsthāya pākaśāsaninā mṛdhe",
    "GE07mbh_12_u:151.034a": "uktās te rājadharmāś ca āpaddharmāś ca bhārata",
    "GE07mbh_12_u:151.034c": "vistareṇa mahārāja kiṃ bhūyaḥ prabravīmi te",
    "GE07mbh_12_u:152.001": "yudhiṣṭhira uvāca",
    "GE07mbh_12_u:152.001a": "pāpasya yad adhiṣṭhānaṃ yataḥ pāpaṃ pravartate",
    "GE07mbh_12_u:152.001c": "etad icchāmy ahaṃ jñātuṃ tattvena bharatarṣabha",
    "GE07mbh_12_u:152.002": "bhīṣma uvāca",
    "GE07mbh_12_u:152.002a": "pāpasya yad adhiṣṭhānaṃ tac chṛṇuṣva narādhipa",
    "GE07mbh_12_u:152.002c": "eko lobho mahāgrāho lobhāt pāpaṃ pravartate",
    "GE07mbh_12_u:152.003a": "ataḥ pāpam adharmaś ca tathā duḥkham anuttamam",
    "GE07mbh_12_u:152.003c": "nikṛtyā mūlam etad dhi yena pāpakṛto janāḥ",
    "GE07mbh_12_u:152.004a": "lobhāt krodhaḥ prabhavati lobhāt kāmaḥ pravartate",
    "GE07mbh_12_u:152.004c": "lobhān mohaś ca māyā ca mānastambhaḥ parāsutā",
    "GE07mbh_12_u:152.005a": "akṣamā hrīparityāgaḥ śrīnāśo dharmasaṃkṣayaḥ",
    "GE07mbh_12_u:152.005c": "abhidhyāprajñatā caiva sarvaṃ lobhāt pravartate",
    "GE07mbh_12_u:152.006a": "anyāyaś cāvitarkaś ca vikarmasu ca yāḥ kriyāḥ",
    "GE07mbh_12_u:152.006c": "kūṭavidyādayaś caiva rūpaiśvaryamadas tathā",
    "GE07mbh_12_u:152.007a": "sarvabhūteṣv aviśvāsaḥ sarvabhūteṣv anārjavam",
    "GE07mbh_12_u:152.007c": "sarvabhūteṣv abhidrohaḥ sarvabhūteṣv ayuktatā",
    "GE07mbh_12_u:152.007e": "haraṇaṃ paravittānāṃ paradārābhimarśanam",
    "GE07mbh_12_u:152.008a": "vāgvego mānaso vego nindāvegas tathaiva ca",
    "GE07mbh_12_u:152.008c": "upasthodarayor vego mṛtyuvegaś ca dāruṇaḥ",
    "GE07mbh_12_u:152.009a": "īrṣyāvegaś ca balavān mithyāvegaś ca dustyajaḥ",
    "GE07mbh_12_u:152.009c": "rasavegaś ca durvāraḥ śrotravegaś ca duḥsahaḥ",
    "GE07mbh_12_u:152.010a": "kutsā vikatthā mātsaryaṃ pāpaṃ duṣkarakāritā",
    "GE07mbh_12_u:152.010c": "sāhasānāṃ ca sarveṣām akāryāṇāṃ kriyās tathā",
    "GE07mbh_12_u:152.011a": "jātau bālye 'tha kaumāre yauvane cāpi mānavaḥ",
    "GE07mbh_12_u:152.011c": "na saṃtyajaty ātmakarma yan na jīryati jīryataḥ",
    "GE07mbh_12_u:152.012a": "yo na pūrayituṃ śakyo lobhaḥ prāptyā kurūdvaha",
    "GE07mbh_12_u:152.012c": "nityaṃ gambhīratoyābhir āpagābhir ivodadhiḥ",
    "GE07mbh_12_u:152.012e": "na prahṛṣyati lābhair yo yaś ca kāmair na tṛpyati",
    "GE07mbh_12_u:152.013a": "yo na devair na gandharvair nāsurair na mahoragaiḥ",
    "GE07mbh_12_u:152.013c": "jñāyate nṛpa tattvena sarvair bhūtagaṇais tathā",
    "GE07mbh_12_u:152.013e": "sa lobhaḥ saha mohena vijetavyo jitātmanā",
    "GE07mbh_12_u:152.014a": "dambho drohaś ca nindā ca paiśunyaṃ matsaras tathā",
    "GE07mbh_12_u:152.014c": "bhavanty etāni kauravya lubdhānām akṛtātmanām",
    "GE07mbh_12_u:152.015a": "sumahānty api śāstrāṇi dhārayanti bahuśrutāḥ",
    "GE07mbh_12_u:152.015c": "chettāraḥ saṃśayānāṃ ca kliśyantīhālpabuddhayaḥ",
    "GE07mbh_12_u:152.016a": "dveṣakrodhaprasaktāś ca śiṣṭācārabahiṣkṛtāḥ",
    "GE07mbh_12_u:152.016c": "antaḥkṣurā vāṅmadhurāḥ kūpāś channās tṛṇair iva",
    "GE07mbh_12_u:152.016e": "dharmavaitaṃsikāḥ kṣudrā muṣṇanti dhvajino jagat",
    "GE07mbh_12_u:152.017a": "kurvate ca bahūn mārgāṃs tāṃs tān hetubalāśritāḥ",
    "GE07mbh_12_u:152.017c": "sarvaṃ mārgaṃ vilumpanti lobhājñāneṣu niṣṭhitāḥ",
    "GE07mbh_12_u:152.018a": "dharmasyāhriyamāṇasya lobhagrastair durātmabhiḥ",
    "GE07mbh_12_u:152.018c": "yā yā vikriyate saṃsthā tataḥ sābhiprapadyate",
    "GE07mbh_12_u:152.019a": "darpaḥ krodho madaḥ svapno harṣaḥ śoko 'timānitā",
    "GE07mbh_12_u:152.019c": "tata eva hi kauravya dṛśyante lubdhabuddhiṣu",
    "GE07mbh_12_u:152.019e": "etān aśiṣṭān budhyasva nityaṃ lobhasamanvitān",
    "GE07mbh_12_u:152.020a": "śiṣṭāṃs tu paripṛcchethā yān vakṣyāmi śucivratān",
    "GE07mbh_12_u:152.020c": "yeṣu vṛttibhayaṃ nāsti paralokabhayaṃ na ca",
    "GE07mbh_12_u:152.021a": "nāmiṣeṣu prasaṅgo 'sti na priyeṣv apriyeṣu ca",
    "GE07mbh_12_u:152.021c": "śiṣṭācāraḥ priyo yeṣu damo yeṣu pratiṣṭhitaḥ",
    "GE07mbh_12_u:152.022a": "sukhaṃ duḥkhaṃ paraṃ yeṣāṃ satyaṃ yeṣāṃ parāyaṇam",
    "GE07mbh_12_u:152.022c": "dātāro na gṛhītāro dayāvantas tathaiva ca",
    "GE07mbh_12_u:152.023a": "pitṛdevātitheyāś ca nityodyuktās tathaiva ca",
    "GE07mbh_12_u:152.023c": "sarvopakāriṇo dhīrāḥ",
    "GE07mbh_12_u:152.024a": "sarvabhūtahitāś caiva sarvadeyāś ca bhārata",
    "GE07mbh_12_u:152.024c": "na te cālayituṃ śakyā dharmavyāpārapāragāḥ",
    "GE07mbh_12_u:152.025a": "na teṣāṃ bhidyate vṛttaṃ yat purā sādhubhiḥ kṛtam",
    "GE07mbh_12_u:152.025c": "na trāsino na capalā na raudrāḥ satpathe sthitāḥ",
    "GE07mbh_12_u:152.026a": "te sevyāḥ sādhubhir nityaṃ yeṣv ahiṃsā pratiṣṭhitā",
    "GE07mbh_12_u:152.026c": "kāmakrodhavyapetā ye nirmamā nirahaṃkṛtāḥ",
    "GE07mbh_12_u:152.026e": "suvratāḥ sthiramaryādās tān upāssva ca pṛccha ca",
    "GE07mbh_12_u:152.027a": "na gavārthaṃ yaśorthaṃ vā dharmas teṣāṃ yudhiṣṭhira",
    "GE07mbh_12_u:152.027c": "avaśyakārya ity eva śarīrasya kriyās tathā",
    "GE07mbh_12_u:152.028a": "na bhayaṃ krodhacāpalyaṃ na śokas teṣu vidyate",
    "GE07mbh_12_u:152.028c": "na dharmadhvajinaś caiva na guhyaṃ kiṃ cid āsthitāḥ",
    "GE07mbh_12_u:152.029a": "yeṣv alobhas tathāmoho ye ca satyārjave ratāḥ",
    "GE07mbh_12_u:152.029c": "teṣu kaunteya rajyethā yeṣv atandrīkṛtaṃ manaḥ",
    "GE07mbh_12_u:152.030a": "ye na hṛṣyanti lābheṣu nālābheṣu vyathanti ca",
    "GE07mbh_12_u:152.030c": "nirmamā nirahaṃkārāḥ sattvasthāḥ samadarśinaḥ",
    "GE07mbh_12_u:152.031a": "lābhālābhau sukhaduḥkhe ca tāta; priyāpriye maraṇaṃ jīvitaṃ ca",
    "GE07mbh_12_u:152.031c": "samāni yeṣāṃ sthiravikramāṇāṃ; buddhātmanāṃ sattvam avasthitānām",
    "GE07mbh_12_u:152.032a": "sukhapriyais tān sumahāpratāpān; yatto 'pramattaś ca samarthayethāḥ",
    "GE07mbh_12_u:152.032c": "daivāt sarve guṇavanto bhavanti; śubhāśubhā vākpralāpā yathaiva",
    "GE07mbh_12_u:153.001": "yudhiṣṭhira uvāca",
    "GE07mbh_12_u:153.001a": "anarthānām adhiṣṭhānam ukto lobhaḥ pitāmaha",
    "GE07mbh_12_u:153.001c": "ajñānam api vai tāta śrotum icchāmi tattvataḥ",
    "GE07mbh_12_u:153.002": "bhīṣma uvāca",
    "GE07mbh_12_u:153.002a": "karoti pāpaṃ yo 'jñānān nātmano vetti ca kṣamam",
    "GE07mbh_12_u:153.002c": "pradveṣṭi sādhuvṛttāṃś ca sa lokasyaiti vācyatām",
    "GE07mbh_12_u:153.003a": "ajñānān nirayaṃ yāti tathājñānena durgatim",
    "GE07mbh_12_u:153.003c": "ajñānāt kleśam āpnoti tathāpatsu nimajjati",
    "GE07mbh_12_u:153.004": "yudhiṣṭhira uvāca",
    "GE07mbh_12_u:153.004a": "ajñānasya pravṛttiṃ ca sthānaṃ vṛddhiṃ kṣayodayau",
    "GE07mbh_12_u:153.004c": "mūlaṃ yogaṃ gatiṃ kālaṃ kāraṇaṃ hetum eva ca",
    "GE07mbh_12_u:153.005a": "śrotum icchāmi tattvena yathāvad iha pārthiva",
    "GE07mbh_12_u:153.005c": "ajñānaprabhavaṃ hīdaṃ yad duḥkham upalabhyate",
    "GE07mbh_12_u:153.006": "bhīṣma uvāca",
    "GE07mbh_12_u:153.006a": "rāgo dveṣas tathā moho harṣaḥ śoko 'bhimānitā",
    "GE07mbh_12_u:153.006c": "kāmaḥ krodhaś ca darpaś ca tandrīr ālasyam eva ca",
    "GE07mbh_12_u:153.007a": "icchā dveṣas tathā tāpaḥ paravṛddhyupatāpitā",
    "GE07mbh_12_u:153.007c": "ajñānam etan nirdiṣṭaṃ pāpānāṃ caiva yāḥ kriyāḥ",
    "GE07mbh_12_u:153.008a": "etayā yā pravṛttiś ca vṛddhyādīn yāṃś ca pṛcchasi",
    "GE07mbh_12_u:153.008c": "vistareṇa mahābāho śṛṇu tac ca viśāṃ pate",
    "GE07mbh_12_u:153.009a": "ubhāv etau samaphalau samadoṣau ca bhārata",
    "GE07mbh_12_u:153.009c": "ajñānaṃ cātilobhaś cāpy ekaṃ jānīhi pārthiva",
    "GE07mbh_12_u:153.010a": "lobhaprabhavam ajñānaṃ vṛddhaṃ bhūyaḥ pravardhate",
    "GE07mbh_12_u:153.010c": "sthāne sthānaṃ kṣaye kṣaiṇyam upaiti vividhāṃ gatim",
    "GE07mbh_12_u:153.011a": "mūlaṃ lobhasya mahataḥ kālātmagatir eva ca",
    "GE07mbh_12_u:153.011c": "chinne 'cchinne tathā lobhe kāraṇaṃ kāla eva hi",
    "GE07mbh_12_u:153.012a": "tasyājñānāt tu lobho hi lobhād ajñānam eva ca",
    "GE07mbh_12_u:153.012c": "sarve doṣās tathā lobhāt tasmāl lobhaṃ vivarjayet",
    "GE07mbh_12_u:153.013a": "janako yuvanāśvaś ca vṛṣādarbhiḥ prasenajit",
    "GE07mbh_12_u:153.013c": "lobhakṣayād divaṃ prāptās tathaivānye janādhipāḥ",
    "GE07mbh_12_u:153.014a": "pratyakṣaṃ tu kuruśreṣṭha tyaja lobham ihātmanā",
    "GE07mbh_12_u:153.014c": "tyaktvā lobhaṃ sukhaṃ loke pretya cānucariṣyasi",
    "GE07mbh_12_u:154.001": "yudhiṣṭhira uvāca",
    "GE07mbh_12_u:154.001a": "svādhyāyakṛtayatnasya brāhmaṇasya pitāmaha",
    "GE07mbh_12_u:154.001c": "dharmakāmasya dharmātman kiṃ nu śreya ihocyate",
    "GE07mbh_12_u:154.002a": "bahudhādarśane loke śreyo yad iha manyase",
    "GE07mbh_12_u:154.002c": "asmiṃl loke pare caiva tan me brūhi pitāmaha",
    "GE07mbh_12_u:154.003a": "mahān ayaṃ dharmapatho bahuśākhaś ca bhārata",
    "GE07mbh_12_u:154.003c": "kiṃ svid eveha dharmāṇām anuṣṭheyatamaṃ matam",
    "GE07mbh_12_u:154.004a": "dharmasya mahato rājan bahuśākhasya tattvataḥ",
    "GE07mbh_12_u:154.004c": "yan mūlaṃ paramaṃ tāta tat sarvaṃ brūhy atandritaḥ",
    "GE07mbh_12_u:154.005": "bhīṣma uvāca",
    "GE07mbh_12_u:154.005a": "hanta te kathayiṣyāmi yena śreyaḥ prapatsyase",
    "GE07mbh_12_u:154.005c": "pītvāmṛtam iva prājño jñānatṛpto bhaviṣyasi",
    "GE07mbh_12_u:154.006a": "dharmasya vidhayo naike te te proktā maharṣibhiḥ",
    "GE07mbh_12_u:154.006c": "svaṃ svaṃ vijñānam āśritya damas teṣāṃ parāyaṇam",
    "GE07mbh_12_u:154.007a": "damaṃ niḥśreyasaṃ prāhur vṛddhā niścayadarśinaḥ",
    "GE07mbh_12_u:154.007c": "brāhmaṇasya viśeṣeṇa damo dharmaḥ sanātanaḥ",
    "GE07mbh_12_u:154.008a": "nādāntasya kriyāsiddhir yathāvad upalabhyate",
    "GE07mbh_12_u:154.008c": "damo dānaṃ tathā yajñān adhītaṃ cātivartate",
    "GE07mbh_12_u:154.009a": "damas tejo vardhayati pavitraṃ ca damaḥ param",
    "GE07mbh_12_u:154.009c": "vipāpmā tejasā yuktaḥ puruṣo vindate mahat",
    "GE07mbh_12_u:154.010a": "damena sadṛśaṃ dharmaṃ nānyaṃ lokeṣu śuśruma",
    "GE07mbh_12_u:154.010c": "damo hi paramo loke praśastaḥ sarvadharmiṇām",
    "GE07mbh_12_u:154.011a": "pretya cāpi manuṣyendra paramaṃ vindate sukham",
    "GE07mbh_12_u:154.011c": "damena hi samāyukto mahāntaṃ dharmam aśnute",
    "GE07mbh_12_u:154.012a": "sukhaṃ dāntaḥ prasvapiti sukhaṃ ca pratibudhyate",
    "GE07mbh_12_u:154.012c": "sukhaṃ paryeti lokāṃś ca manaś cāsya prasīdati",
    "GE07mbh_12_u:154.013a": "adāntaḥ puruṣaḥ kleśam abhīkṣṇaṃ pratipadyate",
    "GE07mbh_12_u:154.013c": "anarthāṃś ca bahūn anyān prasṛjaty ātmadoṣajān",
    "GE07mbh_12_u:154.014a": "āśrameṣu caturṣv āhur damam evottamaṃ vratam",
    "GE07mbh_12_u:154.014c": "tasya liṅgāni vakṣyāmi yeṣāṃ samudayo damaḥ",
    "GE07mbh_12_u:154.015a": "kṣamā dhṛtir ahiṃsā ca samatā satyam ārjavam",
    "GE07mbh_12_u:154.015c": "indriyāvajayo dākṣyaṃ mārdavaṃ hrīr acāpalam",
    "GE07mbh_12_u:154.016a": "akārpaṇyam asaṃrambhaḥ saṃtoṣaḥ priyavāditā",
    "GE07mbh_12_u:154.016c": "avivitsānasūyā cāpy eṣāṃ samudayo damaḥ",
    "GE07mbh_12_u:154.017a": "gurupūjā ca kauravya dayā bhūteṣv apaiśunam",
    "GE07mbh_12_u:154.017c": "janavādo 'mṛṣāvādaḥ stutinindāvivarjanam",
    "GE07mbh_12_u:154.018a": "kāmaḥ krodhaś ca lobhaś ca darpaḥ stambho vikatthanam",
    "GE07mbh_12_u:154.018c": "moha īrṣyāvamānaś cety etad dānto na sevate",
    "GE07mbh_12_u:154.019a": "anindito hy akāmātmāthālpeccho 'thānasūyakaḥ",
    "GE07mbh_12_u:154.019c": "samudrakalpaḥ sa naro na kadā cana pūryate",
    "GE07mbh_12_u:154.020a": "ahaṃ tvayi mama tvaṃ ca mayi te teṣu cāpy aham",
    "GE07mbh_12_u:154.020c": "pūrvasaṃbandhisaṃyogān naitad dānto niṣevate",
    "GE07mbh_12_u:154.021a": "sarvā grāmyās tathāraṇyā yāś ca loke pravṛttayaḥ",
    "GE07mbh_12_u:154.021c": "nindāṃ caiva praśaṃsāṃ ca yo nāśrayati mucyate",
    "GE07mbh_12_u:154.022a": "maitro 'tha śīlasaṃpannaḥ susahāyaparaś ca yaḥ",
    "GE07mbh_12_u:154.022c": "muktaś ca vividhaiḥ saṅgais tasya pretya mahat phalam",
    "GE07mbh_12_u:154.023a": "suvṛttaḥ śīlasaṃpannaḥ prasannātmātmavid budhaḥ",
    "GE07mbh_12_u:154.023c": "prāpyeha loke satkāraṃ sugatiṃ pratipadyate",
    "GE07mbh_12_u:154.024a": "karma yac chubham eveha sadbhir ācaritaṃ ca yat",
    "GE07mbh_12_u:154.024c": "tad eva jñānayuktasya muner dharmo na hīyate",
    "GE07mbh_12_u:154.025a": "niṣkramya vanam āsthāya jñānayukto jitendriyaḥ",
    "GE07mbh_12_u:154.025c": "kālākāṅkṣī carann evaṃ brahmabhūyāya kalpate",
    "GE07mbh_12_u:154.026a": "abhayaṃ yasya bhūtebhyo bhūtānām abhayaṃ yataḥ",
    "GE07mbh_12_u:154.026c": "tasya dehād vimuktasya bhayaṃ nāsti kutaś cana",
    "GE07mbh_12_u:154.027a": "avācinoti karmāṇi na ca saṃpracinoti ha",
    "GE07mbh_12_u:154.027c": "samaḥ sarveṣu bhūteṣu maitrāyaṇagatiś caret",
    "GE07mbh_12_u:154.028a": "śakunīnām ivākāśe jale vāricarasya vā",
    "GE07mbh_12_u:154.028c": "yathā gatir na dṛśyeta tathā tasya na saṃśayaḥ",
    "GE07mbh_12_u:154.029a": "gṛhān utsṛjya yo rājan mokṣam evābhipadyate",
    "GE07mbh_12_u:154.029c": "lokās tejomayās tasya kalpante śāśvatīḥ samāḥ",
    "GE07mbh_12_u:154.030a": "saṃnyasya sarvakarmāṇi saṃnyasya vidhivat tapaḥ",
    "GE07mbh_12_u:154.030c": "saṃnyasya vividhā vidyāḥ sarvaṃ saṃnyasya caiva ha",
    "GE07mbh_12_u:154.031a": "kāmeṣu cāpy anāvṛttaḥ prasannātmātmavic chuciḥ",
    "GE07mbh_12_u:154.031c": "prāpyeha loke satkāraṃ svargaṃ samabhipadyate",
    "GE07mbh_12_u:154.032a": "yac ca paitāmahaṃ sthānaṃ brahmarāśisamudbhavam",
    "GE07mbh_12_u:154.032c": "guhāyāṃ pihitaṃ nityaṃ tad damenābhipadyate",
    "GE07mbh_12_u:154.033a": "jñānārāmasya buddhasya sarvabhūtāvirodhinaḥ",
    "GE07mbh_12_u:154.033c": "nāvṛttibhayam astīha paraloke bhayaṃ kutaḥ",
    "GE07mbh_12_u:154.034a": "eka eva dame doṣo dvitīyo",
    "GE07mbh_12_u:154.034c": "yad enaṃ kṣamayā yuktam aśaktaṃ manyate janaḥ",
    "GE07mbh_12_u:154.035a": "etasya tu mahāprājña doṣasya sumahān guṇaḥ",
    "GE07mbh_12_u:154.035c": "kṣamāyāṃ vipulā lokāḥ sulabhā hi sahiṣṇunā",
    "GE07mbh_12_u:154.036a": "dāntasya kim araṇyena tathādāntasya bhārata",
    "GE07mbh_12_u:154.036c": "yatraiva hi vased dāntas tad araṇyaṃ sa āśramaḥ",
    "GE07mbh_12_u:154.037": "vaiśaṃpāyana uvāca",
    "GE07mbh_12_u:154.037a": "etad bhīṣmasya vacanaṃ śrutvā rājā yudhiṣṭhiraḥ",
    "GE07mbh_12_u:154.037c": "amṛteneva saṃtṛptaḥ prahṛṣṭaḥ samapadyata",
    "GE07mbh_12_u:154.038a": "punaś ca paripapraccha bhīṣmaṃ dharmabhṛtāṃ varam",
    "GE07mbh_12_u:154.038c": "tapaḥ prati sa covāca tasmai sarvaṃ kurūdvaha",
    "GE07mbh_12_u:155.001": "bhīṣma uvāca",
    "GE07mbh_12_u:155.001a": "sarvam etat tapomūlaṃ kavayaḥ paricakṣate",
    "GE07mbh_12_u:155.001c": "na hy ataptatapā mūḍhaḥ kriyāphalam avāpyate",
    "GE07mbh_12_u:155.002a": "prajāpatir idaṃ sarvaṃ tapasaivāsṛjat prabhuḥ",
    "GE07mbh_12_u:155.002c": "tathaiva vedān ṛṣayas tapasā pratipedire",
    "GE07mbh_12_u:155.003a": "tapaso hy ānupūrvyeṇa phalamūlānilāśanāḥ",
    "GE07mbh_12_u:155.003c": "trīṃl lokāṃs tapasā siddhāḥ paśyanti susamāhitāḥ",
    "GE07mbh_12_u:155.004a": "auṣadhāny agadādīni tisro vidyāś ca saṃskṛtāḥ",
    "GE07mbh_12_u:155.004c": "tapasaiva hi sidhyanti tapomūlaṃ hi sādhanam",
    "GE07mbh_12_u:155.005a": "yad durāpaṃ durāmnāyaṃ durādharṣaṃ durutsaham",
    "GE07mbh_12_u:155.005c": "sarvaṃ tat tapasā śakyaṃ tapo hi duratikramam",
    "GE07mbh_12_u:155.006a": "surāpo 'saṃmatādāyī bhrūṇahā gurutalpagaḥ",
    "GE07mbh_12_u:155.006c": "tapasaiva sutaptena naraḥ pāpād vimucyate",
    "GE07mbh_12_u:155.007a": "tapaso bahurūpasya tais tair dvāraiḥ pravartataḥ",
    "GE07mbh_12_u:155.007c": "nivṛttyā vartamānasya tapo nānaśanāt param",
    "GE07mbh_12_u:155.008a": "ahiṃsā satyavacanaṃ dānam indriyanigrahaḥ",
    "GE07mbh_12_u:155.008c": "etebhyo hi mahārāja tapo nānaśanāt param",
    "GE07mbh_12_u:155.009a": "na duṣkarataraṃ dānān nātimātaram āśramaḥ",
    "GE07mbh_12_u:155.009c": "traividyebhyaḥ paraṃ nāsti saṃnyāsaḥ paramaṃ tapaḥ",
    "GE07mbh_12_u:155.010a": "indriyāṇīha rakṣanti dhanadhānyābhiguptaye",
    "GE07mbh_12_u:155.010c": "tasmād arthe ca dharme ca tapo nānaśanāt param",
    "GE07mbh_12_u:155.011a": "ṛṣayaḥ pitaro devā manuṣyā mṛgasattamāḥ",
    "GE07mbh_12_u:155.011c": "yāni cānyāni bhūtāni sthāvarāṇi carāṇi ca",
    "GE07mbh_12_u:155.011d-0403_01": "sthāvarāṇi ca bhūtāni carāṇy anyāni yāni ca",
    "GE07mbh_12_u:155.012a": "tapaḥparāyaṇāḥ sarve sidhyanti tapasā ca te",
    "GE07mbh_12_u:155.012c": "ity evaṃ tapasā devā mahattvaṃ cāpy avāpnuvan",
    "GE07mbh_12_u:155.013a": "imānīṣṭavibhāgāni phalāni tapasā sadā",
    "GE07mbh_12_u:155.013c": "tapasā śakyate prāptuṃ devatvam api niścayāt",
    "GE07mbh_12_u:156.001": "yudhiṣṭhira uvāca",
    "GE07mbh_12_u:156.001a": "satyaṃ dharme praśaṃsanti viprarṣipitṛdevatāḥ",
    "GE07mbh_12_u:156.001c": "satyam icchāmy ahaṃ śrotuṃ tan me brūhi pitāmaha",
    "GE07mbh_12_u:156.002a": "satyaṃ kiṃlakṣaṇaṃ rājan kathaṃ vā tad avāpyate",
    "GE07mbh_12_u:156.002c": "satyaṃ prāpya bhavet kiṃ ca kathaṃ caiva tad ucyate",
    "GE07mbh_12_u:156.003": "bhīṣma uvāca",
    "GE07mbh_12_u:156.003a": "cāturvarṇyasya dharmāṇāṃ saṃkaro na praśasyate",
    "GE07mbh_12_u:156.003c": "avikāritamaṃ satyaṃ sarvavarṇeṣu bhārata",
    "GE07mbh_12_u:156.003d-0404_01": "tasmāc chreṣṭhatamaṃ satyaṃ sarvavarṇeṣu bhārata",
    "GE07mbh_12_u:156.004a": "satyaṃ satsu sadā dharmaḥ satyaṃ dharmaḥ sanātanaḥ",
    "GE07mbh_12_u:156.004c": "satyam eva namasyeta satyaṃ hi paramā gatiḥ",
    "GE07mbh_12_u:156.005a": "satyaṃ dharmas tapo yogaḥ satyaṃ brahma sanātanam",
    "GE07mbh_12_u:156.005c": "satyaṃ yajñaḥ paraḥ proktaḥ satye sarvaṃ pratiṣṭhitam",
    "GE07mbh_12_u:156.006a": "ācārān iha satyasya yathāvad anupūrvaśaḥ",
    "GE07mbh_12_u:156.006c": "lakṣaṇaṃ ca pravakṣyāmi satyasyeha yathākramam",
    "GE07mbh_12_u:156.007a": "prāpyate hi yathā satyaṃ tac ca śrotuṃ tvam arhasi",
    "GE07mbh_12_u:156.007c": "satyaṃ trayodaśavidhaṃ sarvalokeṣu bhārata",
    "GE07mbh_12_u:156.008a": "satyaṃ ca samatā caiva damaś caiva na saṃśayaḥ",
    "GE07mbh_12_u:156.008c": "amātsaryaṃ kṣamā caiva hrīs titikṣānasūyatā",
    "GE07mbh_12_u:156.009a": "tyāgo dhyānam athāryatvaṃ dhṛtiś ca satataṃ sthirā",
    "GE07mbh_12_u:156.009c": "ahiṃsā caiva rājendra satyākārās trayodaśa",
    "GE07mbh_12_u:156.010a": "satyaṃ nāmāvyayaṃ nityam avikāri tathaiva ca",
    "GE07mbh_12_u:156.010c": "sarvadharmāviruddhaṃ ca yogenaitad avāpyate",
    "GE07mbh_12_u:156.011a": "ātmanīṣṭe tathāniṣṭe ripau ca samatā tathā",
    "GE07mbh_12_u:156.011c": "icchādveṣakṣayaṃ prāpya kāmakrodhakṣayaṃ tathā",
    "GE07mbh_12_u:156.012a": "damo nānyaspṛhā nityaṃ dhairyaṃ gāmbhīryam eva ca",
    "GE07mbh_12_u:156.012c": "abhayaṃ krodhaśamanaṃ jñānenaitad avāpyate",
    "GE07mbh_12_u:156.013a": "amātsaryaṃ budhāḥ prāhur dānaṃ dharme ca saṃyamam",
    "GE07mbh_12_u:156.013c": "avasthitena nityaṃ ca satyenāmatsarī bhavet",
    "GE07mbh_12_u:156.014a": "akṣamāyāḥ kṣamāyāś ca priyāṇīhāpriyāṇi ca",
    "GE07mbh_12_u:156.014c": "kṣamate sarvataḥ sādhuḥ sādhv āpnoti ca satyavān",
    "GE07mbh_12_u:156.015a": "kalyāṇaṃ kurute gāḍhaṃ hrīmān na ślāghate kva cit",
    "GE07mbh_12_u:156.015c": "praśāntavāṅmanā nityaṃ hrīs tu dharmād avāpyate",
    "GE07mbh_12_u:156.016a": "dharmārthahetoḥ kṣamate titikṣā kṣāntir ucyate",
    "GE07mbh_12_u:156.016c": "lokasaṃgrahaṇārthaṃ tu sā tu dhairyeṇa labhyate",
    "GE07mbh_12_u:156.016d-0405_01": "anasūyā tu gāmbhīryaṃ dānenaitad avāpyate",
    "GE07mbh_12_u:156.017a": "tyāgaḥ snehasya yas tyāgo viṣayāṇāṃ tathaiva ca",
    "GE07mbh_12_u:156.017c": "rāgadveṣaprahīṇasya tyāgo bhavati nānyathā",
    "GE07mbh_12_u:156.017d-0406_01": "dhyānaṃ cāśāṭhyam ity uktaṃ maunenaitad avāpyate",
    "GE07mbh_12_u:156.018a": "āryatā nāma bhūtānāṃ yaḥ karoti prayatnataḥ",
    "GE07mbh_12_u:156.018c": "śubhaṃ karma nirākāro vītarāgatvam eva ca",
    "GE07mbh_12_u:156.019a": "dhṛtir nāma sukhe duḥkhe yathā nāpnoti vikriyām",
    "GE07mbh_12_u:156.019c": "tāṃ bhajeta sadā prājño ya icched bhūtim ātmanaḥ",
    "GE07mbh_12_u:156.020a": "sarvathā kṣamiṇā bhāvyaṃ tathā satyapareṇa ca",
    "GE07mbh_12_u:156.020c": "vītaharṣabhayakrodho dhṛtim āpnoti paṇḍitaḥ",
    "GE07mbh_12_u:156.021a": "adrohaḥ sarvabhūteṣu karmaṇā manasā girā",
    "GE07mbh_12_u:156.021c": "anugrahaś ca dānaṃ ca satāṃ dharmaḥ sanātanaḥ",
    "GE07mbh_12_u:156.022a": "ete trayodaśākārāḥ pṛthak satyaikalakṣaṇāḥ",
    "GE07mbh_12_u:156.022c": "bhajante satyam eveha bṛṃhayanti ca bhārata",
    "GE07mbh_12_u:156.023a": "nāntaḥ śakyo guṇānāṃ hi vaktuṃ satyasya bhārata",
    "GE07mbh_12_u:156.023c": "ataḥ satyaṃ praśaṃsanti viprāḥ sapitṛdevatāḥ",
    "GE07mbh_12_u:156.024a": "nāsti satyāt paro dharmo nānṛtāt pātakaṃ param",
    "GE07mbh_12_u:156.024c": "sthitir hi satyaṃ dharmasya tasmāt satyaṃ na lopayet",
    "GE07mbh_12_u:156.025a": "upaiti satyād dānaṃ hi tathā yajñāḥ sadakṣiṇāḥ",
    "GE07mbh_12_u:156.025c": "vratāgnihotraṃ vedāś ca ye cānye dharmaniścayāḥ",
    "GE07mbh_12_u:156.026a": "aśvamedhasahasraṃ ca satyaṃ ca tulayā dhṛtam",
    "GE07mbh_12_u:156.026c": "aśvamedhasahasrād dhi satyam evātiricyate",
    "GE07mbh_12_u:157.001": "yudhiṣṭhira uvāca",
    "GE07mbh_12_u:157.001a": "yataḥ prabhavati krodhaḥ kāmaś ca bharatarṣabha",
    "GE07mbh_12_u:157.001c": "śokamohau vivitsā ca parāsutvaṃ tathā madaḥ",
    "GE07mbh_12_u:157.002a": "lobho mātsaryam īrṣyā ca kutsāsūyā kṛpā tathā",
    "GE07mbh_12_u:157.002c": "etat sarvaṃ mahāprājña yāthātathyena me vada",
    "GE07mbh_12_u:157.003": "bhīṣma uvāca",
    "GE07mbh_12_u:157.003a": "trayodaśaite 'tibalāḥ śatravaḥ prāṇināṃ smṛtāḥ",
    "GE07mbh_12_u:157.003b-0407_01": "śatravaḥ prāṇināṃ sarve smṛtās te tu trayodaśa",
    "GE07mbh_12_u:157.003c": "upāsate mahārāja samastāḥ puruṣān iha",
    "GE07mbh_12_u:157.003d-0408_01": "prāṇināṃ lobhayuktānām ete vai śatravaḥ smṛtāḥ",
    "GE07mbh_12_u:157.004a": "ete pramattaṃ puruṣam apramattā nudanti hi",
    "GE07mbh_12_u:157.004c": "vṛkā iva vilumpanti dṛṣṭvaiva puruṣetarān",
    "GE07mbh_12_u:157.005a": "ebhyaḥ pravartate duḥkham ebhyaḥ pāpaṃ pravartate",
    "GE07mbh_12_u:157.005c": "iti martyo vijānīyāt satataṃ bharatarṣabha",
    "GE07mbh_12_u:157.006a": "eteṣām udayaṃ sthānaṃ kṣayaṃ ca puruṣottama",
    "GE07mbh_12_u:157.006c": "hanta te vartayiṣyāmi tan me nigadataḥ śṛṇu",
    "GE07mbh_12_u:157.006c-0409_01": "**** **** krodhasyotpattim āditaḥ",
    "GE07mbh_12_u:157.006c-0409_02": "yathātattvaṃ kṣitipate",
    "GE07mbh_12_u:157.007a": "lobhāt krodhaḥ prabhavati paradoṣair udīryate",
    "GE07mbh_12_u:157.007c": "kṣamayā tiṣṭhate rājañ śrīmāṃś ca vinivartate",
    "GE07mbh_12_u:157.008a": "saṃkalpāj jāyate kāmaḥ sevyamāno vivardhate",
    "GE07mbh_12_u:157.008b-0410_01": "yadā prājño viramate tadā sadyaḥ praṇaśyati",
    "GE07mbh_12_u:157.008b-0410_02": "parāsūyā krodhalobhāv antarā pratimucyate",
    "GE07mbh_12_u:157.008b-0410_03": "dayayā sarvabhūtānāṃ nirvedād vinivartate",
    "GE07mbh_12_u:157.008c": "avadyadarśanād vyeti tattvajñānāc ca dhīmatām",
    "GE07mbh_12_u:157.009a": "viruddhāni hi śāstrāṇi",
    "GE07mbh_12_u:157.009c": "vivitsā jāyate tatra tattvajñānān nivartate",
    "GE07mbh_12_u:157.010a": "prīteḥ śokaḥ prabhavati viyogāt tasya dehinaḥ",
    "GE07mbh_12_u:157.010c": "yadā nirarthakaṃ vetti tadā sadyaḥ praṇaśyati",
    "GE07mbh_12_u:157.010d-0411_01": "ajñānaprabhavo mohaḥ pāpābhyāsāt pravartate",
    "GE07mbh_12_u:157.010d-0411_02": "yadā prājñeṣu ramate tadā sadyaḥ praṇaśyati",
    "GE07mbh_12_u:157.011a": "parāsutā krodhalobhād abhyāsāc ca pravartate",
    "GE07mbh_12_u:157.011c": "dayayā sarvabhūtānāṃ nirvedāt sā nivartate",
    "GE07mbh_12_u:157.012a": "sattvatyāgāt tu mātsaryam ahitāni ca sevate",
    "GE07mbh_12_u:157.012c": "etat tu kṣīyate tāta sādhūnām upasevanāt",
    "GE07mbh_12_u:157.013a": "kulāj jñānāt tathaiśvaryān mado bhavati dehinām",
    "GE07mbh_12_u:157.013c": "ebhir eva tu vijñātair madaḥ sadyaḥ praṇaśyati",
    "GE07mbh_12_u:157.014a": "īrṣyā kāmāt prabhavati saṃgharṣāc caiva bhārata",
    "GE07mbh_12_u:157.014c": "itareṣāṃ tu martyānāṃ prajñayā sā praṇaśyati",
    "GE07mbh_12_u:157.015a": "vibhramāl lokabāhyānāṃ dveṣyair vākyair asaṃgataiḥ",
    "GE07mbh_12_u:157.015c": "kutsā saṃjāyate rājann upekṣābhiḥ praśāmyati",
    "GE07mbh_12_u:157.016a": "pratikartum aśakyāya balasthāyāpakāriṇe",
    "GE07mbh_12_u:157.016c": "asūyā jāyate tīvrā kāruṇyād vinivartate",
    "GE07mbh_12_u:157.017a": "kṛpaṇān satataṃ dṛṣṭvā tataḥ saṃjāyate kṛpā",
    "GE07mbh_12_u:157.017b-0412_01": "ajñānaprabhavo lobho bhūtānāṃ dṛśyate sadā",
    "GE07mbh_12_u:157.017b-0412_02": "asthiratvaṃ ca bhogānāṃ dṛṣṭvā jñātvā nivartate",
    "GE07mbh_12_u:157.017c": "dharmaniṣṭhāṃ yadā vetti tadā śāmyati sā kṛpā",
    "GE07mbh_12_u:157.018a": "etāny eva jitāny āhuḥ praśamāc ca trayodaśa",
    "GE07mbh_12_u:157.018c": "ete hi dhārtarāṣṭrāṇāṃ sarve doṣās trayodaśa",
    "GE07mbh_12_u:157.018e": "tvayā sarvātmanā nityaṃ vijitā jeṣyase ca tān",
    "GE07mbh_12_u:158.001": "yudhiṣṭhira uvāca",
    "GE07mbh_12_u:158.001a": "ānṛśaṃsyaṃ vijānāmi darśanena satāṃ sadā",
    "GE07mbh_12_u:158.001c": "nṛśaṃsān na vijānāmi teṣāṃ karma ca bhārata",
    "GE07mbh_12_u:158.002a": "kaṇṭakān kūpam agniṃ ca varjayanti yathā narāḥ",
    "GE07mbh_12_u:158.002c": "tathā nṛśaṃsakarmāṇaṃ varjayanti narā naram",
    "GE07mbh_12_u:158.003a": "nṛśaṃso hy adhamo nityaṃ pretya ceha ca bhārata",
    "GE07mbh_12_u:158.003c": "tasmād bravīhi kauravya tasya dharmaviniścayam",
    "GE07mbh_12_u:158.004": "bhīṣma uvāca",
    "GE07mbh_12_u:158.004a": "spṛhāsyāntarhitā caiva viditārthā ca karmaṇā",
    "GE07mbh_12_u:158.004c": "ākroṣṭā kruśyate caiva bandhitā badhyate ca yaḥ",
    "GE07mbh_12_u:158.005a": "dattānukīrtir viṣamaḥ kṣudro naikṛtikaḥ śaṭhaḥ",
    "GE07mbh_12_u:158.005c": "asaṃbhogī ca mānī ca tathā saṅgī vikatthanaḥ",
    "GE07mbh_12_u:158.006a": "sarvātiśaṅkī paruṣo bāliśaḥ kṛpaṇas tathā",
    "GE07mbh_12_u:158.006c": "vargapraśaṃsī satatam",
    "GE07mbh_12_u:158.007a": "hiṃsāvihārī satatam aviśeṣaguṇāguṇaḥ",
    "GE07mbh_12_u:158.007c": "bahvalīko manasvī ca lubdho 'tyarthaṃ nṛśaṃsakṛt",
    "GE07mbh_12_u:158.008a": "dharmaśīlaṃ guṇopetaṃ pāpa ity avagacchati",
    "GE07mbh_12_u:158.008c": "ātmaśīlānumānena na viśvasiti kasya cit",
    "GE07mbh_12_u:158.009a": "pareṣāṃ yatra doṣaḥ syāt tad guhyaṃ saṃprakāśayet",
    "GE07mbh_12_u:158.009c": "samāneṣv eva doṣeṣu vṛttyartham upaghātayet",
    "GE07mbh_12_u:158.010a": "tathopakāriṇaṃ caiva manyate vañcitaṃ param",
    "GE07mbh_12_u:158.010c": "dattvāpi ca dhanaṃ kāle saṃtapaty upakāriṇe",
    "GE07mbh_12_u:158.011a": "bhakṣyaṃ bhojyam atho lehyaṃ yac cānyat sādhu bhojanam",
    "GE07mbh_12_u:158.011c": "prekṣamāṇeṣu yo 'śnīyān nṛśaṃsa iti taṃ viduḥ",
    "GE07mbh_12_u:158.012a": "brāhmaṇebhyaḥ pradāyāgraṃ yaḥ suhṛdbhiḥ sahāśnute",
    "GE07mbh_12_u:158.012c": "sa pretya labhate svargam iha cānantyam aśnute",
    "GE07mbh_12_u:158.013a": "eṣa te bharataśreṣṭha nṛśaṃsaḥ parikīrtitaḥ",
    "GE07mbh_12_u:158.013c": "sadā vivarjanīyo vai puruṣeṇa bubhūṣatā",
    "GE07mbh_12_u:159.001": "bhīṣma uvāca",
    "GE07mbh_12_u:159.001a": "kṛtārtho yakṣyamāṇaś ca sarvavedāntagaś ca yaḥ",
    "GE07mbh_12_u:159.001c": "ācāryapitṛbhāryārthaṃ svādhyāyārtham athāpi vā",
    "GE07mbh_12_u:159.002a": "ete vai sādhavo dṛṣṭā brāhmaṇā dharmabhikṣavaḥ",
    "GE07mbh_12_u:159.002c": "asvebhyo deyam etebhyo dānaṃ vidyāviśeṣataḥ",
    "GE07mbh_12_u:159.003a": "anyatra dakṣiṇā yā tu deyā bharatasattama",
    "GE07mbh_12_u:159.003c": "anyebhyo hi bahirvedyāṃ nākṛtānnaṃ vidhīyate",
    "GE07mbh_12_u:159.004a": "sarvaratnāni rājā ca yathārhaṃ pratipādayet",
    "GE07mbh_12_u:159.004c": "brāhmaṇāś caiva yajñāś ca sahānnāḥ sahadakṣiṇāḥ",
    "GE07mbh_12_u:159.004d-0413_01": "anyonyaspardhino rājan yajante guṇataḥ sadā",
    "GE07mbh_12_u:159.005a": "yasya traivārṣikaṃ bhaktaṃ paryāptaṃ bhṛtyavṛttaye",
    "GE07mbh_12_u:159.005c": "adhikaṃ vāpi vidyeta sa somaṃ pātum arhati",
    "GE07mbh_12_u:159.006a": "yajñaś cet pratividdhaḥ syād aṅgenaikena yajvanaḥ",
    "GE07mbh_12_u:159.006c": "brāhmaṇasya viśeṣeṇa dhārmike sati rājani",
    "GE07mbh_12_u:159.007a": "yo vaiśyaḥ syād bahupaśur hīnakratur asomapaḥ",
    "GE07mbh_12_u:159.007c": "kuṭumbāt tasya tad dravyaṃ yajñārthaṃ pārthivo haret",
    "GE07mbh_12_u:159.008a": "āhared veśmataḥ kiṃ cit kāmaṃ śūdrasya dravyataḥ",
    "GE07mbh_12_u:159.008c": "na hi veśmani śūdrasya kaś cid asti parigrahaḥ",
    "GE07mbh_12_u:159.009a": "yo 'nāhitāgniḥ śatagur ayajvā ca sahasraguḥ",
    "GE07mbh_12_u:159.009c": "tayor api kuṭumbābhyām āhared avicārayan",
    "GE07mbh_12_u:159.010a": "adātṛbhyo haren nityaṃ vyākhyāpya nṛpatiḥ prabho",
    "GE07mbh_12_u:159.010c": "tathā hy ācarato dharmo nṛpateḥ syād athākhilaḥ",
    "GE07mbh_12_u:159.011a": "tathaiva saptame bhakte bhaktāni ṣaḍ anaśnatā",
    "GE07mbh_12_u:159.011c": "aśvastanavidhānena hartavyaṃ hīnakarmaṇaḥ",
    "GE07mbh_12_u:159.011e": "khalāt kṣetrāt tathāgārād yato vāpy upapadyate",
    "GE07mbh_12_u:159.012a": "ākhyātavyaṃ nṛpasyaitat pṛcchato 'pṛcchato 'pi vā",
    "GE07mbh_12_u:159.012c": "na tasmai dhārayed daṇḍaṃ rājā dharmeṇa dharmavit",
    "GE07mbh_12_u:159.013a": "kṣatriyasya hi bāliśyād brāhmaṇaḥ kliśyate kṣudhā",
    "GE07mbh_12_u:159.013c": "śrutaśīle samājñāya vṛttim asya prakalpayet",
    "GE07mbh_12_u:159.013e": "athainaṃ parirakṣeta pitā putram ivaurasam",
    "GE07mbh_12_u:159.014a": "iṣṭiṃ vaiśvānarīṃ nityaṃ nirvaped abdaparyaye",
    "GE07mbh_12_u:159.014c": "avikalpaḥ purādharmo dharmavādais tu kevalam",
    "GE07mbh_12_u:159.015a": "viśvais tu devaiḥ sādhyaiś ca brāhmaṇaiś ca maharṣibhiḥ",
    "GE07mbh_12_u:159.015c": "āpatsu maraṇād bhītair liṅgapratinidhiḥ kṛtaḥ",
    "GE07mbh_12_u:159.016a": "prabhuḥ prathamakalpasya yo 'nukalpena vartate",
    "GE07mbh_12_u:159.016c": "na sāṃparāyikaṃ tasya durmater vidyate phalam",
    "GE07mbh_12_u:159.017a": "na brāhmaṇān vedayeta kaś cid rājani mānavaḥ",
    "GE07mbh_12_u:159.017c": "avīryo vedanād vidyāt suvīryo vīryavattaram",
    "GE07mbh_12_u:159.018a": "tasmād rājñā sadā tejo duḥsahaṃ brahmavādinām",
    "GE07mbh_12_u:159.018c": "mantā śāstā vidhātā ca brāhmaṇo deva ucyate",
    "GE07mbh_12_u:159.018e": "tasmin nākuśalaṃ brūyān na śuktām īrayed giram",
    "GE07mbh_12_u:159.019a": "kṣatriyo bāhuvīryeṇa taraty āpadam ātmanaḥ",
    "GE07mbh_12_u:159.019c": "dhanena vaiśyaḥ śūdraś ca mantrair homaiś ca vai dvijaḥ",
    "GE07mbh_12_u:159.020a": "na vai kanyā na yuvatir nāmantro na ca bāliśaḥ",
    "GE07mbh_12_u:159.020c": "pariveṣṭāgnihotrasya bhaven nāsaṃskṛtas tathā",
    "GE07mbh_12_u:159.020e": "narake nipatanty ete juhvānāḥ sa ca yasya tat",
    "GE07mbh_12_u:159.020f-0414_01": "tasmād vaitānakuśalo hotā syād vedapāragaḥ",
    "GE07mbh_12_u:159.021a": "prājāpatyam adattvāśvam agnyādheyasya dakṣiṇām",
    "GE07mbh_12_u:159.021c": "anāhitāgnir iti sa procyate dharmadarśibhiḥ",
    "GE07mbh_12_u:159.022a": "puṇyāny anyāni kurvīta śraddadhāno jitendriyaḥ",
    "GE07mbh_12_u:159.022c": "anāptadakṣiṇair yajñair na yajeta kathaṃ cana",
    "GE07mbh_12_u:159.023a": "prajāḥ paśūṃś ca svargaṃ ca hanti yajño hy adakṣiṇaḥ",
    "GE07mbh_12_u:159.023c": "indriyāṇi yaśaḥ kīrtim āyuś cāsyopakṛntati",
    "GE07mbh_12_u:159.024a": "udakyā hy āsate ye ca ye ca ke cid anagnayaḥ",
    "GE07mbh_12_u:159.024c": "kulaṃ cāśrotriyaṃ yeṣāṃ sarve te śūdradharmiṇaḥ",
    "GE07mbh_12_u:159.025a": "udapānodake grāme brāhmaṇo vṛṣalīpatiḥ",
    "GE07mbh_12_u:159.025c": "uṣitvā dvādaśa samāḥ śūdrakarmeha gacchati",
    "GE07mbh_12_u:159.026a": "anāryāṃ śayane bibhrad ujjhan bibhrac ca yo dvijām",
    "GE07mbh_12_u:159.026c": "abrāhmaṇo manyamānas tṛṇeṣv āsīta pṛṣṭhataḥ",
    "GE07mbh_12_u:159.026e": "tathā sa śudhyate rājañ śṛṇu cātra vaco mama",
    "GE07mbh_12_u:159.027a": "yad ekarātreṇa karoti pāpaṃ; kṛṣṇaṃ varṇaṃ brāhmaṇaḥ sevamānaḥ",
    "GE07mbh_12_u:159.027c": "sthānāsanābhyāṃ vicaran vratī saṃs; tribhir varṣaiḥ śamayed ātmapāpam",
    "GE07mbh_12_u:159.028a": "na narmayuktaṃ vacanaṃ hinasti; na strīṣu rājan na vivāhakāle",
    "GE07mbh_12_u:159.028c": "na gurvarthe nātmano jīvitārthe; pañcānṛtāny āhur apātakāni",
    "GE07mbh_12_u:159.029a": "śraddadhānaḥ śubhāṃ vidyāṃ hīnād api samācaret",
    "GE07mbh_12_u:159.029c": "suvarṇam api cāmedhyād ādadīteti dhāraṇā",
    "GE07mbh_12_u:159.030a": "strīratnaṃ duṣkulāc cāpi viṣād apy amṛtaṃ pibet",
    "GE07mbh_12_u:159.030c": "aduṣṭā hi striyo ratnam āpa ity eva dharmataḥ",
    "GE07mbh_12_u:159.031a": "gobrāhmaṇahitārthaṃ ca varṇānāṃ saṃkareṣu ca",
    "GE07mbh_12_u:159.031c": "gṛhṇīyāt tu dhanur vaiśyaḥ paritrāṇāya cātmanaḥ",
    "GE07mbh_12_u:159.032a": "surāpānaṃ brahmahatyā gurutalpam athāpi vā",
    "GE07mbh_12_u:159.032c": "anirdeśyāni manyante prāṇāntānīti dhāraṇā",
    "GE07mbh_12_u:159.033a": "suvarṇaharaṇaṃ stainyaṃ viprāsaṅgaś ca pātakam",
    "GE07mbh_12_u:159.033c": "viharan madyapānaṃ cāpy agamyāgamanaṃ tathā",
    "GE07mbh_12_u:159.034a": "patitaiḥ saṃprayogāc ca brāhmaṇair yonitas tathā",
    "GE07mbh_12_u:159.034c": "acireṇa mahārāja tādṛśo vai bhavaty uta",
    "GE07mbh_12_u:159.035a": "saṃvatsareṇa patati patitena sahācaran",
    "GE07mbh_12_u:159.035c": "yājanādhyāpanād yaunān na tu yānāsanāśanāt",
    "GE07mbh_12_u:159.036a": "etāni ca tato 'nyāni nirdeśyānīti dhāraṇā",
    "GE07mbh_12_u:159.036c": "nirdeśyakena vidhinā kālenāvyasanī bhavet",
    "GE07mbh_12_u:159.037a": "annaṃ tiryaṅ na hotavyaṃ pretakarmaṇy apātite",
    "GE07mbh_12_u:159.037c": "triṣu tv eteṣu pūrveṣu na kurvīta vicāraṇām",
    "GE07mbh_12_u:159.038a": "amātyān vā gurūn vāpi jahyād dharmeṇa dhārmikaḥ",
    "GE07mbh_12_u:159.038c": "prāyaścittam akurvāṇair naitair arhati saṃvidam",
    "GE07mbh_12_u:159.039a": "adharmakārī dharmeṇa tapasā hanti kilbiṣam",
    "GE07mbh_12_u:159.039c": "bruvan stena iti stenaṃ tāvat prāpnoti kilbiṣam",
    "GE07mbh_12_u:159.039e": "astenaṃ stena ity uktvā dviguṇaṃ pāpam āpnuyāt",
    "GE07mbh_12_u:159.039f-0415_01": "stenam astena ity uktvā tāvad āpnoti kilbiṣam",
    "GE07mbh_12_u:159.040a": "tribhāgaṃ brahmahatyāyāḥ kanyā prāpnoti duṣyatī",
    "GE07mbh_12_u:159.040c": "yas tu dūṣayitā tasyāḥ śeṣaṃ prāpnoti kilbiṣam",
    "GE07mbh_12_u:159.041a": "brāhmaṇāyāvagūryeha spṛṣṭvā gurutaraṃ bhavet",
    "GE07mbh_12_u:159.041c": "varṣāṇāṃ hi śataṃ pāpaḥ pratiṣṭhāṃ nādhigacchati",
    "GE07mbh_12_u:159.042a": "sahasraṃ tv eva varṣāṇāṃ nipātya narake vaset",
    "GE07mbh_12_u:159.042c": "tasmān naivāvagūryād dhi naiva jātu nipātayet",
    "GE07mbh_12_u:159.043a": "śoṇitaṃ yāvataḥ pāṃsūn saṃgṛhṇīyād dvijakṣatāt",
    "GE07mbh_12_u:159.043c": "tāvatīḥ sa samā rājan narake parivartate",
    "GE07mbh_12_u:159.044a": "bhrūṇahāhavamadhye tu śudhyate śastrapātitaḥ",
    "GE07mbh_12_u:159.044c": "ātmānaṃ juhuyād vahnau samiddhe tena śudhyati",
    "GE07mbh_12_u:159.045a": "surāpo vāruṇīm uṣṇāṃ pītvā pāpād vimucyate",
    "GE07mbh_12_u:159.045c": "tayā sa kāye nirdagdhe mṛtyunā pretya śudhyati",
    "GE07mbh_12_u:159.045e": "lokāṃś ca labhate vipro nānyathā labhate hi saḥ",
    "GE07mbh_12_u:159.046a": "gurutalpam adhiṣṭhāya durātmā pāpacetanaḥ",
    "GE07mbh_12_u:159.046c": "sūrmīṃ jvalantīm āśliṣya mṛtyunā sa viśudhyati",
    "GE07mbh_12_u:159.047a": "atha vā śiśnavṛṣaṇāv ādāyāñjalinā svayam",
    "GE07mbh_12_u:159.047c": "nairṛtīṃ diśam āsthāya nipatet sa tv ajihmagaḥ",
    "GE07mbh_12_u:159.048a": "brāhmaṇārthe 'pi vā prāṇān saṃtyajet tena śudhyati",
    "GE07mbh_12_u:159.048c": "aśvamedhena vāpīṣṭvā gomedhenāpi vā punaḥ",
    "GE07mbh_12_u:159.048e": "agniṣṭomena vā samyag iha pretya ca pūyate",
    "GE07mbh_12_u:159.049a": "tathaiva dvādaśa samāḥ kapālī brahmahā bhavet",
    "GE07mbh_12_u:159.049c": "brahmacārī cared bhaikṣaṃ svakarmodāharan muniḥ",
    "GE07mbh_12_u:159.050a": "evaṃ vā tapasā yukto brahmahā savanī bhavet",
    "GE07mbh_12_u:159.050c": "evaṃ vā garbham ajñātā cātreyīṃ yo 'bhigacchati",
    "GE07mbh_12_u:159.050e": "dviguṇā brahmahatyā vai ātreyīvyasane bhavet",
    "GE07mbh_12_u:159.051a": "surāpo niyatāhāro brahmacārī kṣamācaraḥ",
    "GE07mbh_12_u:159.051c": "ūrdhvaṃ tribhyo 'tha varṣebhyo yajetāgniṣṭutā param",
    "GE07mbh_12_u:159.051e": "ṛṣabhaikasahasraṃ gā dattvā śubham avāpnuyāt",
    "GE07mbh_12_u:159.051f-0416_01": "dīkṣābhiṣekanirmukte kṣatriye ṣaṭ samācaret",
    "GE07mbh_12_u:159.052a": "vaiśyaṃ hatvā tu varṣe dve ṛṣabhaikaśatāś ca gāḥ",
    "GE07mbh_12_u:159.052c": "śūdraṃ hatvābdam evaikam ṛṣabhaikādaśāś ca gāḥ",
    "GE07mbh_12_u:159.053a": "śvabarbarakharān hatvā śaudram eva vrataṃ caret",
    "GE07mbh_12_u:159.053c": "mārjāracāṣamaṇḍūkān kākaṃ bhāsaṃ ca mūṣakam",
    "GE07mbh_12_u:159.054a": "uktaḥ paśusamo dharmo rājan prāṇinipātanāt",
    "GE07mbh_12_u:159.054c": "prāyaścittāny athānyāni pravakṣyāmy anupūrvaśaḥ",
    "GE07mbh_12_u:159.055a": "talpe cānyasya caurye ca pṛthak saṃvatsaraṃ caret",
    "GE07mbh_12_u:159.055c": "trīṇi śrotriyabhāryāyāṃ paradāre tu dve smṛte",
    "GE07mbh_12_u:159.056a": "kāle caturthe bhuñjāno brahmacārī vratī bhavet",
    "GE07mbh_12_u:159.056c": "sthānāsanābhyāṃ viharet trir ahno 'bhyuditād apaḥ",
    "GE07mbh_12_u:159.056d-0417_01": "evam eva caran rājaṃs tasmāt pāpāt pramucyate",
    "GE07mbh_12_u:159.056e": "evam eva nirācānto yaś cāgnīn apavidhyati",
    "GE07mbh_12_u:159.057a": "tyajaty akāraṇe yaś ca pitaraṃ mātaraṃ tathā",
    "GE07mbh_12_u:159.057c": "patitaḥ syāt sa kauravya tathā dharmeṣu niścayaḥ",
    "GE07mbh_12_u:159.058a": "grāsācchādanam atyarthaṃ dadyād iti nidarśanam",
    "GE07mbh_12_u:159.058b-0418_01": "brahmacārī dvijebhyaś ca dattvā pāpāt pramucyate",
    "GE07mbh_12_u:159.058c": "bhāryāyāṃ vyabhicāriṇyāṃ niruddhāyāṃ viśeṣataḥ",
    "GE07mbh_12_u:159.058e": "yat puṃsāṃ paradāreṣu tac caināṃ cārayed vratam",
    "GE07mbh_12_u:159.059a": "śreyāṃsaṃ śayane hitvā yā pāpīyāṃsam ṛcchati",
    "GE07mbh_12_u:159.059c": "śvabhis tāṃ khādayed rājā saṃsthāne bahusaṃvṛte",
    "GE07mbh_12_u:159.060a": "pumāṃsaṃ bandhayet prājñaḥ śayane tapta āyase",
    "GE07mbh_12_u:159.060c": "apy ādadhīta dārūṇi tatra dahyeta pāpakṛt",
    "GE07mbh_12_u:159.061a": "eṣa daṇḍo mahārāja strīṇāṃ bhartṛvyatikrame",
    "GE07mbh_12_u:159.061c": "saṃvatsarābhiśastasya duṣṭasya dviguṇo bhavet",
    "GE07mbh_12_u:159.062a": "dve tasya trīṇi varṣāṇi catvāri sahasevinaḥ",
    "GE07mbh_12_u:159.062c": "kucaraḥ pañca varṣāṇi cared bhaikṣaṃ munivrataḥ",
    "GE07mbh_12_u:159.063a": "parivittiḥ parivettā yayā ca parividyate",
    "GE07mbh_12_u:159.063c": "pāṇigrāhaś ca dharmeṇa sarve te patitāḥ smṛtāḥ",
    "GE07mbh_12_u:159.064a": "careyuḥ sarva evaite vīrahā yad vrataṃ caret",
    "GE07mbh_12_u:159.064c": "cāndrāyaṇaṃ caren māsaṃ kṛcchraṃ vā pāpaśuddhaye",
    "GE07mbh_12_u:159.065a": "parivettā prayaccheta parivittāya tāṃ snuṣām",
    "GE07mbh_12_u:159.065c": "jyeṣṭhena tv abhyanujñāto yavīyān pratyanantaram",
    "GE07mbh_12_u:159.065e": "enaso mokṣam āpnoti sā ca tau caiva dharmataḥ",
    "GE07mbh_12_u:159.066a": "amānuṣīṣu govarjam anāvṛṣṭir na duṣyati",
    "GE07mbh_12_u:159.066c": "adhiṣṭhātāram attāraṃ paśūnāṃ puruṣaṃ viduḥ",
    "GE07mbh_12_u:159.067a": "paridhāyordhvavālaṃ tu pātram ādāya mṛnmayam",
    "GE07mbh_12_u:159.067c": "caret sapta gṛhān bhaikṣaṃ svakarma parikīrtayan",
    "GE07mbh_12_u:159.068a": "tatraiva labdhabhojī syād dvādaśāhāt sa śudhyati",
    "GE07mbh_12_u:159.068c": "caret saṃvatsaraṃ cāpi tad vrataṃ yan nirākṛti",
    "GE07mbh_12_u:159.069a": "bhavet tu mānuṣeṣv evaṃ prāyaścittam anuttamam",
    "GE07mbh_12_u:159.069c": "dānaṃ vādānasakteṣu sarvam eva prakalpayet",
    "GE07mbh_12_u:159.069e": "anāstikeṣu gomātraṃ prāṇam ekaṃ pracakṣate",
    "GE07mbh_12_u:159.070a": "śvavarāhamanuṣyāṇāṃ kukkuṭasya kharasya ca",
    "GE07mbh_12_u:159.070c": "māṃsaṃ mūtrapurīṣaṃ ca prāśya saṃskāram arhati",
    "GE07mbh_12_u:159.071a": "brāhmaṇasya surāpasya gandham āghrāya somapaḥ",
    "GE07mbh_12_u:159.071c": "apas tryahaṃ pibed uṣṇās tryaham uṣṇaṃ payaḥ pibet",
    "GE07mbh_12_u:159.071e": "tryaham uṣṇaṃ ghṛtaṃ pītvā vāyubhakṣo bhavet tryaham",
    "GE07mbh_12_u:159.072a": "evam etat samuddiṣṭaṃ prāyaścittaṃ sanātanam",
    "GE07mbh_12_u:159.072c": "brāhmaṇasya viśeṣeṇa tattvajñānena jāyate",
    "GE07mbh_12_u:160.001": "vaiśaṃpāyana uvāca",
    "GE07mbh_12_u:160.001a": "kathāntaram athāsādya khaḍgayuddhaviśāradaḥ",
    "GE07mbh_12_u:160.001c": "nakulaḥ śaratalpastham idam āha pitāmaham",
    "GE07mbh_12_u:160.002a": "dhanuḥ praharaṇaṃ śreṣṭham iti vādaḥ pitāmaha",
    "GE07mbh_12_u:160.002c": "matas tu mama dharmajña khaḍga eva susaṃśitaḥ",
    "GE07mbh_12_u:160.003a": "viśīrṇe kārmuke rājan prakṣīṇeṣu ca vājiṣu",
    "GE07mbh_12_u:160.003c": "khaḍgena śakyate yuddhe sādhv ātmā parirakṣitum",
    "GE07mbh_12_u:160.004a": "śarāsanadharāṃś caiva gadāśaktidharāṃs tathā",
    "GE07mbh_12_u:160.004c": "ekaḥ khaḍgadharo vīraḥ samarthaḥ pratibādhitum",
    "GE07mbh_12_u:160.005a": "atra me saṃśayaś caiva kautūhalam atīva ca",
    "GE07mbh_12_u:160.005c": "kiṃ svit praharaṇaṃ śreṣṭhaṃ sarvayuddheṣu pārthiva",
    "GE07mbh_12_u:160.006a": "kathaṃ cotpāditaḥ khaḍgaḥ kasyārthāya ca kena vā",
    "GE07mbh_12_u:160.006c": "pūrvācāryaṃ ca khaḍgasya prabrūhi prapitāmaha",
    "GE07mbh_12_u:160.007a": "tasya tad vacanaṃ śrutvā mādrīputrasya dhīmataḥ",
    "GE07mbh_12_u:160.007c": "sarvakauśalasaṃyuktaṃ sūkṣmacitrārthavac chubham",
    "GE07mbh_12_u:160.008a": "tatas tasyottaraṃ vākyaṃ svaravarṇopapāditam",
    "GE07mbh_12_u:160.008c": "śikṣānyāyopasaṃpannaṃ droṇaśiṣyāya pṛcchate",
    "GE07mbh_12_u:160.009a": "uvāca sarvadharmajño dhanurvedasya pāragaḥ",
    "GE07mbh_12_u:160.009c": "śaratalpagato bhīṣmo nakulāya mahātmane",
    "GE07mbh_12_u:160.010a": "tattvaṃ śṛṇuṣva mādreya yad etat paripṛcchasi",
    "GE07mbh_12_u:160.010c": "prabodhito 'smi bhavatā dhātumān iva parvataḥ",
    "GE07mbh_12_u:160.011a": "salilaikārṇavaṃ tāta purā sarvam abhūd idam",
    "GE07mbh_12_u:160.011c": "niṣprakampam anākāśam anirdeśyamahītalam",
    "GE07mbh_12_u:160.012a": "tamaḥsaṃvṛtam asparśam atigambhīradarśanam",
    "GE07mbh_12_u:160.012c": "niḥśabdaṃ cāprameyaṃ ca tatra jajñe pitāmahaḥ",
    "GE07mbh_12_u:160.012d-0419_01": "avyakteva guṇātīte karmavyāpāravarjite",
    "GE07mbh_12_u:160.012d-0419_02": "prādurbabhūva jalajaṃ tato jajñe pitāmahaḥ",
    "GE07mbh_12_u:160.013a": "so 'sṛjad vāyum agniṃ ca bhāskaraṃ cāpi vīryavān",
    "GE07mbh_12_u:160.013c": "ākāśam asṛjac cordhvam adho bhūmiṃ ca nairṛtim",
    "GE07mbh_12_u:160.014a": "nabhaḥ sacandratāraṃ ca nakṣatrāṇi grahāṃs tathā",
    "GE07mbh_12_u:160.014c": "saṃvatsarān ahorātrān ṛtūn atha lavān kṣaṇān",
    "GE07mbh_12_u:160.015a": "tataḥ śarīraṃ lokasthaṃ sthāpayitvā pitāmahaḥ",
    "GE07mbh_12_u:160.015c": "janayām āsa bhagavān putrān uttamatejasaḥ",
    "GE07mbh_12_u:160.016a": "marīcim ṛṣim atriṃ ca pulastyaṃ pulahaṃ kratum",
    "GE07mbh_12_u:160.016c": "vasiṣṭhāṅgirasau cobhau rudraṃ ca prabhum īśvaram",
    "GE07mbh_12_u:160.017a": "prācetasas tathā dakṣaḥ kanyāḥ ṣaṣṭim ajījanat",
    "GE07mbh_12_u:160.017c": "tā vai brahmarṣayaḥ sarvāḥ prajārthaṃ pratipedire",
    "GE07mbh_12_u:160.018a": "tābhyo viśvāni bhūtāni devāḥ pitṛgaṇās tathā",
    "GE07mbh_12_u:160.018c": "gandharvāpsarasaś caiva rakṣāṃsi vividhāni ca",
    "GE07mbh_12_u:160.019a": "patatrimṛgamīnāś ca plavaṃgāś ca mahoragāḥ",
    "GE07mbh_12_u:160.019c": "nānākṛtibalāś cānye jalakṣitivicāriṇaḥ",
    "GE07mbh_12_u:160.020a": "audbhidāḥ svedajāś caiva aṇḍajāś ca jarāyujāḥ",
    "GE07mbh_12_u:160.020c": "jajñe tāta tathā sarvaṃ jagat sthāvarajaṅgamam",
    "GE07mbh_12_u:160.021a": "bhūtasargam imaṃ kṛtvā sarvalokapitāmahaḥ",
    "GE07mbh_12_u:160.021c": "śāśvataṃ vedapaṭhitaṃ dharmaṃ ca yuyuje punaḥ",
    "GE07mbh_12_u:160.022a": "tasmin dharme sthitā devāḥ sahācāryapurohitāḥ",
    "GE07mbh_12_u:160.022c": "ādityā vasavo rudrāḥ sasādhyā marudaśvinaḥ",
    "GE07mbh_12_u:160.023a": "bhṛgvatryaṅgirasaḥ siddhāḥ kāśyapaś ca tapodhanaḥ",
    "GE07mbh_12_u:160.023c": "vasiṣṭhagautamāgastyās tathā nāradaparvatau",
    "GE07mbh_12_u:160.024a": "ṛṣayo vālakhilyāś ca prabhāsāḥ sikatās tathā",
    "GE07mbh_12_u:160.024c": "ghṛtācāḥ somavāyavyā vaikhānasamarīcipāḥ",
    "GE07mbh_12_u:160.025a": "akṛṣṭāś caiva haṃsāś ca ṛṣayo 'thāgniyonijāḥ",
    "GE07mbh_12_u:160.025c": "vānaprasthāḥ pṛśnayaś ca sthitā brahmānuśāsane",
    "GE07mbh_12_u:160.026a": "dānavendrās tv atikramya tat pitāmahaśāsanam",
    "GE07mbh_12_u:160.026c": "dharmasyāpacayaṃ cakruḥ krodhalobhasamanvitāḥ",
    "GE07mbh_12_u:160.027a": "hiraṇyakaśipuś caiva hiraṇyākṣo virocanaḥ",
    "GE07mbh_12_u:160.027c": "śambaro vipracittiś ca prahrādo namucir baliḥ",
    "GE07mbh_12_u:160.028a": "ete cānye ca bahavaḥ sagaṇā daityadānavāḥ",
    "GE07mbh_12_u:160.028c": "dharmasetum atikramya remire 'dharmaniścayāḥ",
    "GE07mbh_12_u:160.029a": "sarve sma tulyajātīyā yathā devās tathā vayam",
    "GE07mbh_12_u:160.029c": "ity evaṃ hetum āsthāya spardhamānāḥ surarṣibhiḥ",
    "GE07mbh_12_u:160.030a": "na priyaṃ nāpy anukrośaṃ cakrur bhūteṣu bhārata",
    "GE07mbh_12_u:160.030c": "trīn upāyān atikramya daṇḍena rurudhuḥ prajāḥ",
    "GE07mbh_12_u:160.030e": "na jagmuḥ saṃvidaṃ taiś ca darpād asurasattamāḥ",
    "GE07mbh_12_u:160.031a": "atha vai bhagavān brahmā brahmarṣibhir upasthitaḥ",
    "GE07mbh_12_u:160.031c": "tadā himavataḥ pṛṣṭhe suramye padmatārake",
    "GE07mbh_12_u:160.032a": "śatayojanavistāre maṇimuktācayācite",
    "GE07mbh_12_u:160.032c": "tasmin girivare putra puṣpitadrumakānane",
    "GE07mbh_12_u:160.032e": "tasthau sa vibudhaśreṣṭho brahmā lokārthasiddhaye",
    "GE07mbh_12_u:160.033a": "tato varṣasahasrānte vitānam akarot prabhuḥ",
    "GE07mbh_12_u:160.033c": "vidhinā kalpadṛṣṭena yathoktenopapāditam",
    "GE07mbh_12_u:160.034a": "ṛṣibhir yajñapaṭubhir yathāvat karmakartṛbhiḥ",
    "GE07mbh_12_u:160.034c": "marudbhiḥ parisaṃstīrṇaṃ dīpyamānaiś ca pāvakaiḥ",
    "GE07mbh_12_u:160.035a": "kāñcanair yajñabhāṇḍaiś ca bhrājiṣṇubhir alaṃkṛtam",
    "GE07mbh_12_u:160.035c": "vṛtaṃ devagaṇaiś caiva prababhau yajñamaṇḍalam",
    "GE07mbh_12_u:160.036a": "tathā brahmarṣibhiś caiva sadasyair upaśobhitam",
    "GE07mbh_12_u:160.036c": "tatra ghoratamaṃ vṛttam ṛṣīṇāṃ me pariśrutam",
    "GE07mbh_12_u:160.037a": "candramā vimalaṃ vyoma yathābhyuditatārakam",
    "GE07mbh_12_u:160.037c": "vidāryāgniṃ tathā bhūtam utthitaṃ śrūyate tataḥ",
    "GE07mbh_12_u:160.038a": "nīlotpalasavarṇābhaṃ tīkṣṇadaṃṣṭraṃ kṛśodaram",
    "GE07mbh_12_u:160.038c": "prāṃśu durdarśanaṃ caivāpy atitejas tathaiva ca",
    "GE07mbh_12_u:160.039a": "tasminn utpatamāne ca pracacāla vasuṃdharā",
    "GE07mbh_12_u:160.039c": "tatrormikalilāvartaś cukṣubhe ca mahārṇavaḥ",
    "GE07mbh_12_u:160.040a": "petur ulkā mahotpātāḥ śākhāś ca mumucur drumāḥ",
    "GE07mbh_12_u:160.040c": "aprasannā diśaḥ sarvāḥ pavanaś cāśivo vavau",
    "GE07mbh_12_u:160.040e": "muhur muhuś ca bhūtāni prāvyathanta bhayāt tathā",
    "GE07mbh_12_u:160.041a": "tataḥ sutumulaṃ dṛṣṭvā tad adbhutam upasthitam",
    "GE07mbh_12_u:160.041c": "maharṣisuragandharvān uvācedaṃ pitāmahaḥ",
    "GE07mbh_12_u:160.042a": "mayaitac cintitaṃ bhūtam asir nāmaiṣa vīryavān",
    "GE07mbh_12_u:160.042c": "rakṣaṇārthāya lokasya vadhāya ca suradviṣām",
    "GE07mbh_12_u:160.043a": "tatas tad rūpam utsṛjya babhau nistriṃśa eva saḥ",
    "GE07mbh_12_u:160.043c": "vimalas tīkṣṇadhāraś ca kālāntaka ivodyataḥ",
    "GE07mbh_12_u:160.044a": "tatas taṃ śitikaṇṭhāya rudrāyarṣabhaketave",
    "GE07mbh_12_u:160.044c": "brahmā dadāv asiṃ dīptam adharmaprativāraṇam",
    "GE07mbh_12_u:160.045a": "tataḥ sa bhagavān rudro brahmarṣigaṇasaṃstutaḥ",
    "GE07mbh_12_u:160.045c": "pragṛhyāsim ameyātmā rūpam anyac cakāra ha",
    "GE07mbh_12_u:160.046a": "caturbāhuḥ spṛśan mūrdhnā bhūsthito 'pi nabhastalam",
    "GE07mbh_12_u:160.046c": "ūrdhvadṛṣṭir mahāliṅgo mukhāj jvālāḥ samutsṛjan",
    "GE07mbh_12_u:160.046e": "vikurvan bahudhā varṇān nīlapāṇḍuralohitān",
    "GE07mbh_12_u:160.047a": "bibhrat kṛṣṇājinaṃ vāso hemapravaratārakam",
    "GE07mbh_12_u:160.047c": "netraṃ caikaṃ lalāṭena bhāskarapratimaṃ mahat",
    "GE07mbh_12_u:160.047e": "śuśubhāte ca vimale dve netre kṛṣṇapiṅgale",
    "GE07mbh_12_u:160.048a": "tato devo mahādevaḥ śūlapāṇir bhagākṣihā",
    "GE07mbh_12_u:160.048c": "saṃpragṛhya tu nistriṃśaṃ",
    "GE07mbh_12_u:160.049a": "trikūṭaṃ carma codyamya savidyutam ivāmbudam",
    "GE07mbh_12_u:160.049c": "cacāra vividhān mārgān",
    "GE07mbh_12_u:160.049e": "vidhunvann asim ākāśe dānavāntacikīrṣayā",
    "GE07mbh_12_u:160.050a": "tasya nādaṃ vinadato mahāhāsaṃ ca muñcataḥ",
    "GE07mbh_12_u:160.050c": "babhau pratibhayaṃ rūpaṃ tadā rudrasya bhārata",
    "GE07mbh_12_u:160.051a": "tad rūpadhāriṇaṃ rudraṃ raudrakarma cikīrṣavaḥ",
    "GE07mbh_12_u:160.051c": "niśamya dānavāḥ sarve hṛṣṭāḥ samabhidudruvuḥ",
    "GE07mbh_12_u:160.052a": "aśmabhiś cāpy avarṣanta pradīptaiś ca tatholmukaiḥ",
    "GE07mbh_12_u:160.052c": "ghoraiḥ praharaṇaiś cānyaiḥ śitadhārair ayomukhaiḥ",
    "GE07mbh_12_u:160.053a": "tatas tad dānavānīkaṃ saṃpraṇetāram acyutam",
    "GE07mbh_12_u:160.053c": "rudrakhaḍgabaloddhūtaṃ pracacāla mumoha ca",
    "GE07mbh_12_u:160.054a": "citraṃ śīghrataratvāc ca carantam asidhāriṇam",
    "GE07mbh_12_u:160.054c": "tam ekam asurāḥ sarve sahasram iti menire",
    "GE07mbh_12_u:160.055a": "chindan bhindan rujan kṛntan dārayan pramathann api",
    "GE07mbh_12_u:160.055c": "acarad daityasaṃgheṣu rudro 'gnir iva kakṣagaḥ",
    "GE07mbh_12_u:160.056a": "asivegaprarugṇās te chinnabāhūruvakṣasaḥ",
    "GE07mbh_12_u:160.056c": "saṃprakṛttottamāṅgāś ca petur urvyāṃ mahāsurāḥ",
    "GE07mbh_12_u:160.057a": "apare dānavā bhagnā",
    "GE07mbh_12_u:160.057c": "anyonyam abhinardanto diśaḥ saṃpratipedire",
    "GE07mbh_12_u:160.058a": "bhūmiṃ ke cit praviviśuḥ parvatān apare tathā",
    "GE07mbh_12_u:160.058c": "apare jagmur ākāśam apare 'mbhaḥ samāviśan",
    "GE07mbh_12_u:160.059a": "tasmin mahati saṃvṛtte samare bhṛśadāruṇe",
    "GE07mbh_12_u:160.059c": "babhau bhūmiḥ pratibhayā tadā rudhirakardamā",
    "GE07mbh_12_u:160.060a": "dānavānāṃ śarīraiś ca mahadbhiḥ śoṇitokṣitaiḥ",
    "GE07mbh_12_u:160.060c": "samākīrṇā mahābāho śailair iva sakiṃśukaiḥ",
    "GE07mbh_12_u:160.061a": "rudhireṇa pariklinnā prababhau vasudhā tadā",
    "GE07mbh_12_u:160.061c": "raktārdravasanā śyāmā nārīva madavihvalā",
    "GE07mbh_12_u:160.062a": "sa rudro dānavān hatvā kṛtvā dharmottaraṃ jagat",
    "GE07mbh_12_u:160.062c": "raudraṃ rūpaṃ vihāyāśu cakre rūpaṃ śivaṃ śivaḥ",
    "GE07mbh_12_u:160.063a": "tato maharṣayaḥ sarve sarve devagaṇās tathā",
    "GE07mbh_12_u:160.063c": "jayenādbhutakalpena devadevam athārcayan",
    "GE07mbh_12_u:160.064a": "tataḥ sa bhagavān rudro dānavakṣatajokṣitam",
    "GE07mbh_12_u:160.064c": "asiṃ dharmasya goptāraṃ dadau satkṛtya viṣṇave",
    "GE07mbh_12_u:160.065a": "viṣṇur marīcaye prādān marīcir bhagavāṃś ca tam",
    "GE07mbh_12_u:160.065c": "maharṣibhyo dadau khaḍgam ṛṣayo vāsavāya tu",
    "GE07mbh_12_u:160.066a": "mahendro lokapālebhyo lokapālās tu putraka",
    "GE07mbh_12_u:160.066c": "manave sūryaputrāya daduḥ khaḍgaṃ suvistaram",
    "GE07mbh_12_u:160.067a": "ūcuś cainaṃ tathaivādyaṃ mānuṣāṇāṃ tvam īśvaraḥ",
    "GE07mbh_12_u:160.067c": "asinā dharmagarbheṇa pālayasva prajā iti",
    "GE07mbh_12_u:160.068a": "dharmasetum atikrāntāḥ",
    "GE07mbh_12_u:160.068c": "vibhajya daṇḍaṃ rakṣyāḥ syur dharmato na yadṛcchayā",
    "GE07mbh_12_u:160.069a": "durvācā nigraho daṇḍo hiraṇyabahulas tathā",
    "GE07mbh_12_u:160.069c": "vyaṅganaṃ ca śarīrasya vadho vānalpakāraṇāt",
    "GE07mbh_12_u:160.070a": "aser etāni rūpāṇi durvācādīni nirdiśet",
    "GE07mbh_12_u:160.070c": "aser eva pramāṇāni parimāṇavyatikramāt",
    "GE07mbh_12_u:160.071a": "adhisṛjyātha putraṃ svaṃ prajānām adhipaṃ tataḥ",
    "GE07mbh_12_u:160.071c": "manuḥ prajānāṃ rakṣārthaṃ kṣupāya pradadāv asim",
    "GE07mbh_12_u:160.072a": "kṣupāj jagrāha cekṣvākur ikṣvākoś ca purūravāḥ",
    "GE07mbh_12_u:160.072c": "āyuś ca tasmāl lebhe taṃ nahuṣaś ca tato bhuvi",
    "GE07mbh_12_u:160.073a": "yayātir nahuṣāc cāpi pūrus tasmāc ca labdhavān",
    "GE07mbh_12_u:160.073c": "āmūrtarayasas tasmāt tato bhūmiśayo nṛpaḥ",
    "GE07mbh_12_u:160.073c-0420_01": "**** **** gayāya pratyapādayat",
    "GE07mbh_12_u:160.073c-0420_02": "gayāc ca labdhavān rājā",
    "GE07mbh_12_u:160.074a": "bharataś cāpi dauḥṣantir lebhe bhūmiśayād asim",
    "GE07mbh_12_u:160.074c": "tasmāc ca lebhe dharmajño rājann aiḍabiḍas tathā",
    "GE07mbh_12_u:160.075a": "tataś caiḍabiḍāl lebhe dhundhumāro janeśvaraḥ",
    "GE07mbh_12_u:160.075c": "dhundhumārāc ca kāmbojo mucukundas tato 'labhat",
    "GE07mbh_12_u:160.076a": "mucukundān maruttaś ca maruttād api raivataḥ",
    "GE07mbh_12_u:160.076c": "raivatād yuvanāśvaś ca yuvanāśvāt tato raghuḥ",
    "GE07mbh_12_u:160.077a": "ikṣvākuvaṃśajas tasmād dhariṇāśvaḥ pratāpavān",
    "GE07mbh_12_u:160.077c": "hariṇāśvād asiṃ lebhe śunakaḥ śunakād api",
    "GE07mbh_12_u:160.078a": "uśīnaro vai dharmātmā tasmād bhojāḥ sayādavāḥ",
    "GE07mbh_12_u:160.078c": "yadubhyaś ca śibir lebhe śibeś cāpi pratardanaḥ",
    "GE07mbh_12_u:160.079a": "pratardanād aṣṭakaś ca ruśadaśvo 'ṣṭakād api",
    "GE07mbh_12_u:160.079c": "ruśadaśvād bharadvājo droṇas tasmāt kṛpas tataḥ",
    "GE07mbh_12_u:160.079e": "tatas tvaṃ bhrātṛbhiḥ sārdhaṃ paramāsim avāptavān",
    "GE07mbh_12_u:160.080a": "kṛttikāś cāsya nakṣatram aser agniś ca daivatam",
    "GE07mbh_12_u:160.080c": "rohiṇyo gotram asyātha rudraś ca gurur uttamaḥ",
    "GE07mbh_12_u:160.081a": "aser aṣṭau ca nāmāni rahasyāni nibodha me",
    "GE07mbh_12_u:160.081c": "pāṇḍaveya sadā yāni kīrtayaṃl labhate jayam",
    "GE07mbh_12_u:160.082a": "asir viśasanaḥ khaḍgas tīkṣṇavartmā durāsadaḥ",
    "GE07mbh_12_u:160.082c": "śrīgarbho vijayaś caiva dharmapālas tathaiva ca",
    "GE07mbh_12_u:160.083a": "agryaḥ praharaṇānāṃ ca khaḍgo mādravatīsuta",
    "GE07mbh_12_u:160.083c": "maheśvarapraṇītaś ca purāṇe niścayaṃ gataḥ",
    "GE07mbh_12_u:160.083d-0421_01": "etāni caiva nāmāni purāṇe niścitāni vai",
    "GE07mbh_12_u:160.084a": "pṛthus tūtpādayām āsa dhanur ādyam ariṃdama",
    "GE07mbh_12_u:160.084b-0422_01": "teneyaṃ pṛthivī dugdhā sasyāni subahūny api",
    "GE07mbh_12_u:160.084b-0422_02": "dharmeṇa ca yathā pūrvaṃ",
    "GE07mbh_12_u:160.084c": "teneyaṃ pṛthivī pūrvaṃ vainyena parirakṣitā",
    "GE07mbh_12_u:160.085a": "tad etad ārṣaṃ mādreya pramāṇaṃ kartum arhasi",
    "GE07mbh_12_u:160.085c": "aseś ca pūjā kartavyā sadā yuddhaviśāradaiḥ",
    "GE07mbh_12_u:160.086a": "ity eṣa prathamaḥ kalpo vyākhyātas te suvistaraḥ",
    "GE07mbh_12_u:160.086c": "aser utpattisaṃsargo yathāvad bharatarṣabha",
    "GE07mbh_12_u:160.087a": "sarvathaitad iha śrutvā khaḍgasādhanam uttamam",
    "GE07mbh_12_u:160.087c": "labhate puruṣaḥ kīrtiṃ pretya cānantyam aśnute",
    "GE07mbh_12_u:161.001": "vaiśaṃpāyana uvāca",
    "GE07mbh_12_u:161.001a": "ity uktavati bhīṣme tu tūṣṇīṃbhūte yudhiṣṭhiraḥ",
    "GE07mbh_12_u:161.001c": "papracchāvasaraṃ gatvā bhrātṝn vidurapañcamān",
    "GE07mbh_12_u:161.002a": "dharme cārthe ca kāme ca lokavṛttiḥ samāhitā",
    "GE07mbh_12_u:161.002c": "teṣāṃ garīyān katamo madhyamaḥ ko laghuś ca kaḥ",
    "GE07mbh_12_u:161.003a": "kasmiṃś cātmā niyantavyas trivargavijayāya vai",
    "GE07mbh_12_u:161.003c": "saṃtuṣṭā naiṣṭhikaṃ vākyaṃ yathāvad vaktum arhatha",
    "GE07mbh_12_u:161.004a": "tato 'rthagatitattvajñaḥ prathamaṃ pratibhānavān",
    "GE07mbh_12_u:161.004c": "jagāda viduro vākyaṃ dharmaśāstram anusmaran",
    "GE07mbh_12_u:161.005a": "bāhuśrutyaṃ tapas tyāgaḥ śraddhā yajñakriyā kṣamā",
    "GE07mbh_12_u:161.005c": "bhāvaśuddhir dayā satyaṃ saṃyamaś cātmasaṃpadaḥ",
    "GE07mbh_12_u:161.006a": "etad evābhipadyasva mā te bhūc calitaṃ manaḥ",
    "GE07mbh_12_u:161.006c": "etan mūlau hi dharmārthāv etad ekapadaṃ hitam",
    "GE07mbh_12_u:161.007a": "dharmeṇaivarṣayas tīrṇā dharme lokāḥ pratiṣṭhitāḥ",
    "GE07mbh_12_u:161.007c": "dharmeṇa devā divigā dharme cārthaḥ samāhitaḥ",
    "GE07mbh_12_u:161.008a": "dharmo rājan guṇaśreṣṭho madhyamo hy artha ucyate",
    "GE07mbh_12_u:161.008c": "kāmo yavīyān iti ca pravadanti manīṣiṇaḥ",
    "GE07mbh_12_u:161.008e": "tasmād dharmapradhānena bhavitavyaṃ yatātmanā",
    "GE07mbh_12_u:161.008f-0423_01": "tathā ca sarvabhūteṣu vartitavyaṃ yathātmani",
    "GE07mbh_12_u:161.009a": "samāptavacane tasminn arthaśāstraviśāradaḥ",
    "GE07mbh_12_u:161.009c": "pārtho vākyārthatattvajño jagau vākyam atandritaḥ",
    "GE07mbh_12_u:161.010a": "karmabhūmir iyaṃ rājann iha vārttā praśasyate",
    "GE07mbh_12_u:161.010c": "kṛṣivāṇijyagorakṣyaṃ śilpāni vividhāni ca",
    "GE07mbh_12_u:161.011a": "artha ity eva sarveṣāṃ karmaṇām avyatikramaḥ",
    "GE07mbh_12_u:161.011c": "na ṛte 'rthena vartete dharmakāmāv iti śrutiḥ",
    "GE07mbh_12_u:161.012a": "vijayī hy arthavān dharmam ārādhayitum uttamam",
    "GE07mbh_12_u:161.012c": "kāmaṃ ca carituṃ śakto duṣprāpam akṛtātmabhiḥ",
    "GE07mbh_12_u:161.013a": "arthasyāvayavāv etau dharmakāmāv iti śrutiḥ",
    "GE07mbh_12_u:161.013c": "arthasiddhyā hi nirvṛttāv ubhāv etau bhaviṣyataḥ",
    "GE07mbh_12_u:161.014a": "udbhūtārthaṃ hi puruṣaṃ viśiṣṭatarayonayaḥ",
    "GE07mbh_12_u:161.014c": "brahmāṇam iva bhūtāni satataṃ paryupāsate",
    "GE07mbh_12_u:161.015a": "jaṭājinadharā dāntāḥ paṅkadigdhā jitendriyāḥ",
    "GE07mbh_12_u:161.015c": "muṇḍā nistantavaś cāpi vasanty arthārthinaḥ pṛthak",
    "GE07mbh_12_u:161.016a": "kāṣāyavasanāś cānye śmaśrulā hrīsusaṃvṛtāḥ",
    "GE07mbh_12_u:161.016c": "vidvāṃsaś caiva śāntāś ca muktāḥ sarvaparigrahaiḥ",
    "GE07mbh_12_u:161.016d-0424_01": "arthārthinaḥ santi nityaṃ paritapyanti karmabhiḥ",
    "GE07mbh_12_u:161.017a": "arthārthinaḥ santi ke cid apare svargakāṅkṣiṇaḥ",
    "GE07mbh_12_u:161.017c": "kulapratyāgamāś caike svaṃ svaṃ mārgam anuṣṭhitāḥ",
    "GE07mbh_12_u:161.018a": "āstikā nāstikāś caiva niyatāḥ saṃyame pare",
    "GE07mbh_12_u:161.018c": "aprajñānaṃ tamobhūtaṃ prajñānaṃ tu prakāśatā",
    "GE07mbh_12_u:161.019a": "bhṛtyān bhogair dviṣo daṇḍair yo yojayati so 'rthavān",
    "GE07mbh_12_u:161.019c": "etan matimatāṃ śreṣṭha mataṃ mama yathātatham",
    "GE07mbh_12_u:161.019e": "anayos tu nibodha tvaṃ vacanaṃ vākyakaṇṭhayoḥ",
    "GE07mbh_12_u:161.020a": "tato dharmārthakuśalau mādrīputrāv anantaram",
    "GE07mbh_12_u:161.020c": "nakulaḥ sahadevaś ca vākyaṃ jagadatuḥ param",
    "GE07mbh_12_u:161.021a": "āsīnaś ca śayānaś ca vicarann api ca sthitaḥ",
    "GE07mbh_12_u:161.021c": "arthayogaṃ dṛḍhaṃ kuryād yogair uccāvacair api",
    "GE07mbh_12_u:161.022a": "asmiṃs tu vai susaṃvṛtte durlabhe paramapriye",
    "GE07mbh_12_u:161.022c": "iha kāmān avāpnoti pratyakṣaṃ nātra saṃśayaḥ",
    "GE07mbh_12_u:161.023a": "yo 'rtho dharmeṇa saṃyukto dharmo yaś cārthasaṃyutaḥ",
    "GE07mbh_12_u:161.023c": "madhv ivāmṛtasaṃyuktaṃ tasmād etau matāv iha",
    "GE07mbh_12_u:161.024a": "anarthasya na kāmo 'sti tathārtho 'dharmiṇaḥ kutaḥ",
    "GE07mbh_12_u:161.024c": "tasmād udvijate loko dharmārthād yo bahiṣkṛtaḥ",
    "GE07mbh_12_u:161.025a": "tasmād dharmapradhānena sādhyo 'rthaḥ saṃyatātmanā",
    "GE07mbh_12_u:161.025c": "viśvasteṣu ca bhūteṣu kalpate sarva eva hi",
    "GE07mbh_12_u:161.026a": "dharmaṃ samācaret pūrvaṃ tathārthaṃ dharmasaṃyutam",
    "GE07mbh_12_u:161.026c": "tataḥ kāmaṃ caret paścāt siddhārthasya hi tat phalam",
    "GE07mbh_12_u:161.027a": "virematus tu tad vākyam uktvā tāv aśvinoḥ sutau",
    "GE07mbh_12_u:161.027c": "bhīmasenas tadā vākyam idaṃ vaktuṃ pracakrame",
    "GE07mbh_12_u:161.028a": "nākāmaḥ kāmayaty arthaṃ nākāmo dharmam icchati",
    "GE07mbh_12_u:161.028c": "nākāmaḥ kāmayāno 'sti tasmāt kāmo viśiṣyate",
    "GE07mbh_12_u:161.029a": "kāmena yuktā ṛṣayas tapasy eva samāhitāḥ",
    "GE07mbh_12_u:161.029c": "palāśaphalamūlāśā vāyubhakṣāḥ susaṃyatāḥ",
    "GE07mbh_12_u:161.030a": "vedopavādeṣv apare yuktāḥ svādhyāyapāragāḥ",
    "GE07mbh_12_u:161.030c": "śrāddhayajñakriyāyāṃ ca tathā dānapratigrahe",
    "GE07mbh_12_u:161.031a": "vaṇijaḥ karṣakā gopāḥ kāravaḥ śilpinas tathā",
    "GE07mbh_12_u:161.031c": "daivakarmakṛtaś caiva yuktāḥ kāmena karmasu",
    "GE07mbh_12_u:161.032a": "samudraṃ cāviśanty anye narāḥ kāmena saṃyutāḥ",
    "GE07mbh_12_u:161.032c": "kāmo hi vividhākāraḥ sarvaṃ kāmena saṃtatam",
    "GE07mbh_12_u:161.033a": "nāsti nāsīn nābhaviṣyad bhūtaṃ kāmātmakāt param",
    "GE07mbh_12_u:161.033c": "etat sāraṃ mahārāja dharmārthāv atra saṃśritau",
    "GE07mbh_12_u:161.034a": "navanītaṃ yathā dadhnas tathā kāmo 'rthadharmataḥ",
    "GE07mbh_12_u:161.034c": "śreyas tailaṃ ca piṇyākād dhṛtaṃ śreya udaśvitaḥ",
    "GE07mbh_12_u:161.035a": "śreyaḥ puṣpaphalaṃ kāṣṭhāt kāmo dharmārthayor varaḥ",
    "GE07mbh_12_u:161.035c": "puṣpato madhv iva rasaḥ kāmāt saṃjāyate sukham",
    "GE07mbh_12_u:161.035d-0425_01": "kāmo dharmārthayor yoniḥ kāmaś cātha tadātmakaḥ",
    "GE07mbh_12_u:161.035d-0425_02": "nākāmato brāhmaṇāḥ svannam arthān",
    "GE07mbh_12_u:161.035d-0425_03": "nākāmato dadati brāhmaṇebhyaḥ",
    "GE07mbh_12_u:161.035d-0425_04": "nākāmato vividhā lokaceṣṭā",
    "GE07mbh_12_u:161.035d-0425_05": "tasmāt kāmaḥ prāk trivargasya dṛṣṭaḥ",
    "GE07mbh_12_u:161.036a": "sucāruveṣābhir alaṃkṛtābhir; madotkaṭābhiḥ priyavādinībhiḥ",
    "GE07mbh_12_u:161.036c": "ramasva yoṣābhir upetya kāmaṃ; kāmo hi rājaṃs tarasābhipātī",
    "GE07mbh_12_u:161.037a": "buddhir mamaiṣā pariṣat sthitasya; mā bhūd vicāras tava dharmaputra",
    "GE07mbh_12_u:161.037c": "syāt saṃhitaṃ sadbhir aphalgusāraṃ; sametya vākyaṃ param ānṛśaṃsyam",
    "GE07mbh_12_u:161.038a": "dharmārthakāmāḥ samam eva sevyā; yas tv ekasevī sa naro jaghanyaḥ",
    "GE07mbh_12_u:161.038b-0426_01": "trayos tu nityaṃ tv aviśeṣito hi",
    "GE07mbh_12_u:161.038c": "dvayos tu dakṣaṃ pravadanti madhyaṃ; sa uttamo yo niratas trivarge",
    "GE07mbh_12_u:161.038d-0427_01": "vibhajya kālaṃ parisevyamānaḥ",
    "GE07mbh_12_u:161.039a": "prājñaḥ suhṛc candanasāralipto; vicitramālyābharaṇair upetaḥ",
    "GE07mbh_12_u:161.039c": "tato vacaḥ saṃgrahavigraheṇa; proktvā yavīyān virarāma bhīmaḥ",
    "GE07mbh_12_u:161.040a": "tato muhūrtād atha dharmarājo; vākyāni teṣām anucintya samyak",
    "GE07mbh_12_u:161.040c": "uvāca vācāvitathaṃ smayan vai; bahuśruto dharmabhṛtāṃ variṣṭhaḥ",
    "GE07mbh_12_u:161.041a": "niḥsaṃśayaṃ niścitadharmaśāstrāḥ; sarve bhavanto viditapramāṇāḥ",
    "GE07mbh_12_u:161.041c": "vijñātukāmasya mameha vākyam; uktaṃ yad vai naiṣṭhikaṃ tac chrutaṃ me",
    "GE07mbh_12_u:161.041e": "iha tv avaśyaṃ gadato mamāpi; vākyaṃ nibodhadhvam ananyabhāvāḥ",
    "GE07mbh_12_u:161.042a": "yo vai na pāpe nirato na puṇye; nārthe na dharme manujo na kāme",
    "GE07mbh_12_u:161.042c": "vimuktadoṣaḥ samaloṣṭakāñcanaḥ; sa mucyate duḥkhasukhārthasiddheḥ",
    "GE07mbh_12_u:161.043a": "bhūtāni jātīmaraṇānvitāni; jarāvikāraiś ca samanvitāni",
    "GE07mbh_12_u:161.043c": "bhūyaś ca tais taiḥ pratibodhitāni; mokṣaṃ praśaṃsanti na taṃ ca vidmaḥ",
    "GE07mbh_12_u:161.044a": "snehe nabaddhasya na santi tānīty; evaṃ svayaṃbhūr",
    "GE07mbh_12_u:161.044": "bhagavān uvāca",
    "GE07mbh_12_u:161.044c": "budhāś ca nirvāṇaparā vadanti; tasmān na kuryāt priyam apriyaṃ ca",
    "GE07mbh_12_u:161.045a": "etat pradhānaṃ na tu kāmakāro; yathā niyukto 'smi tathā carāmi",
    "GE07mbh_12_u:161.045c": "bhūtāni sarvāṇi vidhir niyuṅkte; vidhir balīyān iti vitta sarve",
    "GE07mbh_12_u:161.046a": "na karmaṇāpnoty anavāpyam arthaṃ; yad bhāvi sarvaṃ bhavatīti vitta",
    "GE07mbh_12_u:161.046c": "trivargahīno 'pi hi vindate 'rthaṃ; tasmād idaṃ lokahitāya guhyam",
    "GE07mbh_12_u:161.046d-0428_01": "uktaṃ hi karmaiva phalasya hetuḥ",
    "GE07mbh_12_u:161.047a": "tatas tad agryaṃ vacanaṃ manonugaṃ; samastam ājñāya tato 'tihetumat",
    "GE07mbh_12_u:161.047c": "tadā praṇeduś ca jaharṣire ca te; kurupravīrāya ca cakrur añjalīn",
    "GE07mbh_12_u:161.048a": "sucāruvarṇākṣaraśabdabhūṣitāṃ; manonugāṃ nirdhutavākyakaṇṭakām",
    "GE07mbh_12_u:161.048c": "niśamya tāṃ pārthiva pārthabhāṣitāṃ; giraṃ narendrāḥ praśaśaṃsur eva te",
    "GE07mbh_12_u:161.048d-0429_01": "sa cāpi tān dharmasuto mahāmanās",
    "GE07mbh_12_u:161.048d-0429_02": "tadā pratītān praśaśaṃsa vīryavān",
    "GE07mbh_12_u:161.048e": "punaś ca papraccha saridvarāsutaṃ; tataḥ paraṃ dharmam ahīnasattvaḥ",
    "GE07mbh_12_u:161.048e-0430_01": "dharmārthakāmeṣu viniścayajñam",
    "GE07mbh_12_u:161.048f-0431_01": "yudhiṣṭhiraḥ kauravavaṃśagoptā",
    "GE07mbh_12_u:162.001": "yudhiṣṭhira uvāca",
    "GE07mbh_12_u:162.001a": "pitāmaha mahāprājña kurūṇāṃ kīrtivardhana",
    "GE07mbh_12_u:162.001c": "praśnaṃ kaṃ cit pravakṣyāmi tan me vyākhyātum arhasi",
    "GE07mbh_12_u:162.002a": "kīdṛśā mānavāḥ saumyāḥ kaiḥ prītiḥ paramā bhavet",
    "GE07mbh_12_u:162.002c": "āyatyāṃ ca tadātve ca ke kṣamās tān vadasva me",
    "GE07mbh_12_u:162.003a": "na hi tatra dhanaṃ sphītaṃ na ca saṃbandhibāndhavāḥ",
    "GE07mbh_12_u:162.003c": "tiṣṭhanti yatra suhṛdas tiṣṭhantīti matir mama",
    "GE07mbh_12_u:162.004a": "durlabho hi suhṛc chrotā durlabhaś ca hitaḥ suhṛt",
    "GE07mbh_12_u:162.004c": "etad dharmabhṛtāṃ śreṣṭha sarvaṃ vyākhyātum arhasi",
    "GE07mbh_12_u:162.005": "bhīṣma uvāca",
    "GE07mbh_12_u:162.005a": "saṃdheyān puruṣān rājann asaṃdheyāṃś ca tattvataḥ",
    "GE07mbh_12_u:162.005c": "vadato me nibodha tvaṃ nikhilena yudhiṣṭhira",
    "GE07mbh_12_u:162.006a": "lubdhaḥ krūras tyaktadharmā nikṛtaḥ śaṭha eva ca",
    "GE07mbh_12_u:162.006c": "kṣudraḥ pāpasamācāraḥ sarvaśaṅkī tathālasaḥ",
    "GE07mbh_12_u:162.007a": "dīrghasūtro 'nṛjuḥ kaṣṭo gurudārapradharṣakaḥ",
    "GE07mbh_12_u:162.007c": "vyasane yaḥ parityāgī durātmā nirapatrapaḥ",
    "GE07mbh_12_u:162.008a": "sarvataḥ pāpadarśī ca nāstiko vedanindakaḥ",
    "GE07mbh_12_u:162.008c": "saṃprakīrṇendriyo loke yaḥ kāmanirataś caret",
    "GE07mbh_12_u:162.009a": "asatyo lokavidviṣṭaḥ samaye cānavasthitaḥ",
    "GE07mbh_12_u:162.009c": "piśuno 'thākṛtaprajño matsarī pāpaniścayaḥ",
    "GE07mbh_12_u:162.010a": "duḥśīlo 'thākṛtātmā ca nṛśaṃsaḥ kitavas tathā",
    "GE07mbh_12_u:162.010c": "mitrair arthakṛtī nityam icchaty arthaparaś ca yaḥ",
    "GE07mbh_12_u:162.011a": "vahataś ca yathāśakti yo na tuṣyati mandadhīḥ",
    "GE07mbh_12_u:162.011c": "amitram iva yo bhuṅkte sadā mitraṃ nararṣabha",
    "GE07mbh_12_u:162.012a": "asthānakrodhano yaś ca akasmāc ca virajyate",
    "GE07mbh_12_u:162.012c": "suhṛdaś caiva kalyāṇān āśu tyajati kilbiṣī",
    "GE07mbh_12_u:162.013a": "alpe 'py apakṛte mūḍhas tathājñānāt kṛte 'pi ca",
    "GE07mbh_12_u:162.013c": "kāryopasevī mitreṣu mitradveṣī narādhipa",
    "GE07mbh_12_u:162.014a": "śatrur mitramukho yaś ca jihmaprekṣī vilobhanaḥ",
    "GE07mbh_12_u:162.014c": "na rajyati ca kalyāṇe yas tyajet tādṛśaṃ naram",
    "GE07mbh_12_u:162.015a": "pānapo dveṣaṇaḥ krūro nirghṛṇaḥ paruṣas tathā",
    "GE07mbh_12_u:162.015c": "paropatāpī mitradhruk tathā prāṇivadhe rataḥ",
    "GE07mbh_12_u:162.016a": "kṛtaghnaś cādhamo loke na saṃdheyaḥ kathaṃ cana",
    "GE07mbh_12_u:162.016c": "chidrānveṣī na saṃdheyaḥ saṃdheyān api me śṛṇu",
    "GE07mbh_12_u:162.017a": "kulīnā vākyasaṃpannā jñānavijñānakovidāḥ",
    "GE07mbh_12_u:162.017c": "mitrajñāś ca kṛtajñāś ca sarvajñāḥ śokavarjitāḥ",
    "GE07mbh_12_u:162.018a": "mādhuryaguṇasaṃpannāḥ satyasaṃdhā jitendriyāḥ",
    "GE07mbh_12_u:162.018c": "vyāyāmaśīlāḥ satataṃ bhṛtaputrāḥ kulodgatāḥ",
    "GE07mbh_12_u:162.019a": "rūpavanto guṇopetās tathālubdhā jitaśramāḥ",
    "GE07mbh_12_u:162.019c": "doṣair viyuktāḥ prathitais te grāhyāḥ pārthivena ha",
    "GE07mbh_12_u:162.020a": "yathāśaktisamācārāḥ santas tuṣyanti hi prabho",
    "GE07mbh_12_u:162.020c": "nāsthāne krodhavantaś ca na cākasmād virāgiṇaḥ",
    "GE07mbh_12_u:162.021a": "viraktāś ca na ruṣyanti manasāpy arthakovidāḥ",
    "GE07mbh_12_u:162.021c": "ātmānaṃ pīḍayitvāpi suhṛtkāryaparāyaṇāḥ",
    "GE07mbh_12_u:162.021e": "na virajyanti mitrebhyo vāso raktam ivāvikam",
    "GE07mbh_12_u:162.022a": "doṣāṃś ca lobhamohādīn artheṣu yuvatiṣv atha",
    "GE07mbh_12_u:162.022c": "na darśayanti suhṛdāṃ viśvastā bandhuvatsalāḥ",
    "GE07mbh_12_u:162.023a": "loṣṭakāñcanatulyārthāḥ suhṛtsv aśaṭhabuddhayaḥ",
    "GE07mbh_12_u:162.023c": "ye caranty anabhīmānā nisṛṣṭārthavibhūṣaṇāḥ",
    "GE07mbh_12_u:162.023e": "saṃgṛhṇantaḥ parijanaṃ svāmyarthaparamāḥ sadā",
    "GE07mbh_12_u:162.024a": "īdṛśaiḥ puruṣaśreṣṭhaiḥ saṃdhiṃ yaḥ kurute nṛpaḥ",
    "GE07mbh_12_u:162.024c": "tasya vistīryate rāṣṭraṃ jyotsnā grahapater iva",
    "GE07mbh_12_u:162.025a": "śāstranityā jitakrodhā balavanto raṇapriyāḥ",
    "GE07mbh_12_u:162.025c": "kṣāntāḥ śīlaguṇopetāḥ saṃdheyāḥ puruṣottamāḥ",
    "GE07mbh_12_u:162.025d-0432_01": "mantrihīnas tu yo rājann acirāyur bhaven nṛpa",
    "GE07mbh_12_u:162.025d-0432_02": "tasmāt suśīlaṃ vijñāya mantriṇaṃ ca bahuśrutam",
    "GE07mbh_12_u:162.025d-0432_03": "niyojayed guṇakaram ātmanaḥ sukham icchatā",
    "GE07mbh_12_u:162.026a": "ye ca doṣasamāyuktā narāḥ proktā mayānagha",
    "GE07mbh_12_u:162.026c": "teṣām apy adhamo rājan kṛtaghno mitraghātakaḥ",
    "GE07mbh_12_u:162.026e": "tyaktavyaḥ sa durācāraḥ sarveṣām iti niścayaḥ",
    "GE07mbh_12_u:162.027": "yudhiṣṭhira uvāca",
    "GE07mbh_12_u:162.027a": "vistareṇārthasaṃbandhaṃ śrotum icchāmi pārthiva",
    "GE07mbh_12_u:162.027c": "mitradrohī kṛtaghnaś ca yaḥ proktas taṃ ca me vada",
    "GE07mbh_12_u:162.028": "bhīṣma uvāca",
    "GE07mbh_12_u:162.028a": "hanta te vartayiṣye 'ham itihāsaṃ purātanam",
    "GE07mbh_12_u:162.028c": "udīcyāṃ diśi yad vṛttaṃ mleccheṣu manujādhipa",
    "GE07mbh_12_u:162.029a": "brāhmaṇo madhyadeśīyaḥ kṛṣṇāṅgo brahmavarjitaḥ",
    "GE07mbh_12_u:162.029c": "grāmaṃ prekṣya janākīrṇaṃ prāviśad bhaikṣakāṅkṣayā",
    "GE07mbh_12_u:162.030a": "tatra dasyur dhanayutaḥ sarvavarṇaviśeṣavit",
    "GE07mbh_12_u:162.030c": "brahmaṇyaḥ satyasaṃdhaś ca dāne ca nirato 'bhavat",
    "GE07mbh_12_u:162.031a": "tasya kṣayam upāgamya tato bhikṣām ayācata",
    "GE07mbh_12_u:162.031c": "pratiśrayaṃ ca vāsārthaṃ bhikṣāṃ caivātha vārṣikīm",
    "GE07mbh_12_u:162.032a": "prādāt tasmai sa viprāya vastraṃ ca sadṛśaṃ navam",
    "GE07mbh_12_u:162.032c": "nārīṃ cāpi vayopetāṃ bhartrā virahitāṃ tadā",
    "GE07mbh_12_u:162.033a": "etat saṃprāpya hṛṣṭātmā dasyoḥ sarvaṃ dvijas tadā",
    "GE07mbh_12_u:162.033c": "tasmin gṛhavare rājaṃs tayā reme sa gautamaḥ",
    "GE07mbh_12_u:162.034a": "kuṭumbārtheṣu dasyoḥ sa sāhāyyaṃ cāpy athākarot",
    "GE07mbh_12_u:162.034c": "tatrāvasat so 'tha varṣāḥ samṛddhe śabarālaye",
    "GE07mbh_12_u:162.034e": "bāṇavedhye paraṃ yatnam akaroc caiva gautamaḥ",
    "GE07mbh_12_u:162.035a": "vakrāṅgāṃs tu sa nityaṃ vai sarvato bāṇagocare",
    "GE07mbh_12_u:162.035c": "jaghāna gautamo rājan yathā dasyugaṇas tathā",
    "GE07mbh_12_u:162.036a": "hiṃsāparo ghṛṇāhīnaḥ sadā prāṇivadhe rataḥ",
    "GE07mbh_12_u:162.036c": "gautamaḥ saṃnikarṣeṇa dasyubhiḥ samatām iyāt",
    "GE07mbh_12_u:162.037a": "tathā tu vasatas tasya dasyugrāme sukhaṃ tadā",
    "GE07mbh_12_u:162.037c": "agacchan bahavo māsā nighnataḥ pakṣiṇo bahūn",
    "GE07mbh_12_u:162.038a": "tataḥ kadā cid aparo dvijas taṃ deśam āgamat",
    "GE07mbh_12_u:162.038c": "jaṭī cīrājinadharaḥ svādhyāyaparamaḥ śuciḥ",
    "GE07mbh_12_u:162.039a": "vinīto niyatāhāro brahmaṇyo vedapāragaḥ",
    "GE07mbh_12_u:162.039c": "sabrahmacārī taddeśyaḥ sakhā tasyaiva supriyam",
    "GE07mbh_12_u:162.039e": "taṃ dasyugrāmam agamad yatrāsau gautamo 'bhavat",
    "GE07mbh_12_u:162.040a": "sa tu vipragṛhānveṣī śūdrānnaparivarjakaḥ",
    "GE07mbh_12_u:162.040c": "grāme dasyujanākīrṇe vyacarat sarvatodiśam",
    "GE07mbh_12_u:162.041a": "tataḥ sa gautamagṛhaṃ praviveśa dvijottamaḥ",
    "GE07mbh_12_u:162.041c": "gautamaś cāpi saṃprāptas tāv anyonyena saṃgatau",
    "GE07mbh_12_u:162.042a": "vakrāṅgabhārahastaṃ taṃ dhanuṣpāṇiṃ kṛtāgasam",
    "GE07mbh_12_u:162.042c": "rudhireṇāvasiktāṅgaṃ gṛhadvāram upāgatam",
    "GE07mbh_12_u:162.043a": "taṃ dṛṣṭvā puruṣādābham apadhvastaṃ kṣayāgatam",
    "GE07mbh_12_u:162.043c": "abhijñāya dvijo vrīḍām agamad vākyam āha ca",
    "GE07mbh_12_u:162.044a": "kim idaṃ kuruṣe mauḍhyād vipras tvaṃ hi kulodgataḥ",
    "GE07mbh_12_u:162.044c": "madhyadeśaparijñāto dasyubhāvaṃ gataḥ katham",
    "GE07mbh_12_u:162.045a": "pūrvān smara dvijāgryāṃs tān prakhyātān vedapāragān",
    "GE07mbh_12_u:162.045c": "yeṣāṃ vaṃśe 'bhijātas tvam īdṛśaḥ kulapāṃsanaḥ",
    "GE07mbh_12_u:162.046a": "avabudhyātmanātmānaṃ satyaṃ śīlaṃ śrutaṃ damam",
    "GE07mbh_12_u:162.046c": "anukrośaṃ ca saṃsmṛtya tyaja vāsam imaṃ dvija",
    "GE07mbh_12_u:162.046d-0433_01": "kugrāmavāsaṃ ca kumitrasaṅgaṃ",
    "GE07mbh_12_u:162.046d-0433_02": "kudārarāgaṃ kunarendrasevām",
    "GE07mbh_12_u:162.046d-0433_03": "kubrāhmaṇe prītim akāraṇaṃ",
    "GE07mbh_12_u:162.046d-0433_04": "kurvanti ye pāpatarās ta eva",
    "GE07mbh_12_u:162.047a": "evam uktaḥ sa suhṛdā tadā tena hitaiṣiṇā",
    "GE07mbh_12_u:162.047c": "pratyuvāca tato rājan viniścitya tadārtavat",
    "GE07mbh_12_u:162.048a": "adhano 'smi dvijaśreṣṭha na ca vedavid apy aham",
    "GE07mbh_12_u:162.048c": "vṛttyartham iha saṃprāptaṃ viddhi māṃ dvijasattama",
    "GE07mbh_12_u:162.049a": "tvaddarśanāt tu viprarṣe kṛtārthaṃ vedmy ahaṃ dvija",
    "GE07mbh_12_u:162.049c": "ātmānaṃ saha yāsyāvaḥ śvo vasādyeha śarvarīm",
    "GE07mbh_12_u:162.049d-0434_01": "gautamena tathety ukte suṣvāpa dvijasattamaḥ",
    "GE07mbh_12_u:162.049d-0435_01": "sa tatra nyavasad vipro ghṛṇī kiṃ cid asaṃspṛśan",
    "GE07mbh_12_u:162.049d-0435_02": "kṣudhitaś chandyamāno 'pi bhojanaṃ nābhyanandata",
    "GE07mbh_12_u:163.001": "bhīṣma uvāca",
    "GE07mbh_12_u:163.001a": "tasyāṃ niśāyāṃ vyuṣṭāyāṃ gate tasmin dvijottame",
    "GE07mbh_12_u:163.001c": "niṣkramya gautamo 'gacchat samudraṃ prati bhārata",
    "GE07mbh_12_u:163.002a": "sāmudrakān sa vaṇijas tato 'paśyat sthitān pathi",
    "GE07mbh_12_u:163.002c": "sa tena sārthena saha prayayau sāgaraṃ prati",
    "GE07mbh_12_u:163.003a": "sa tu sārtho mahārāja kasmiṃś cid girigahvare",
    "GE07mbh_12_u:163.003c": "mattena dviradenātha nihataḥ prāyaśo 'bhavat",
    "GE07mbh_12_u:163.004a": "sa kathaṃ cit tatas tasmāt sārthān mukto dvijas tadā",
    "GE07mbh_12_u:163.004c": "kāṃdigbhūto jīvitārthī pradudrāvottarāṃ diśam",
    "GE07mbh_12_u:163.005a": "sa sarvataḥ paribhraṣṭaḥ sārthād deśāt tathārthataḥ",
    "GE07mbh_12_u:163.005c": "ekākī vyadravat tatra vane kiṃpuruṣo yathā",
    "GE07mbh_12_u:163.006a": "sa panthānam athāsādya samudrābhisaraṃ tadā",
    "GE07mbh_12_u:163.006c": "āsasāda vanaṃ ramyaṃ mahat puṣpitapādapam",
    "GE07mbh_12_u:163.007a": "sarvartukair āmravanaiḥ puṣpitair upaśobhitam",
    "GE07mbh_12_u:163.007c": "nandanoddeśasadṛśaṃ yakṣakiṃnarasevitam",
    "GE07mbh_12_u:163.008a": "śālatāladhavāśvatthatvacāguruvanais tathā",
    "GE07mbh_12_u:163.008c": "candanasya ca mukhyasya pādapair upaśobhitam",
    "GE07mbh_12_u:163.008e": "giriprastheṣu ramyeṣu śubheṣu susugandhiṣu",
    "GE07mbh_12_u:163.009a": "samantato dvijaśreṣṭhā valgu kūjanti tatra vai",
    "GE07mbh_12_u:163.009c": "manuṣyavadanās tv anye bhāruṇḍā iti viśrutāḥ",
    "GE07mbh_12_u:163.009e": "bhūliṅgaśakunāś cānye samudraṃ sarvato 'bhavan",
    "GE07mbh_12_u:163.010a": "sa tāny atimanojñāni vihaṃgābhirutāni vai",
    "GE07mbh_12_u:163.010c": "śṛṇvan suramaṇīyāni vipro 'gacchata gautamaḥ",
    "GE07mbh_12_u:163.011a": "tato 'paśyat suramye sa suvarṇasikatācite",
    "GE07mbh_12_u:163.011c": "deśabhāge same citre svargoddeśasamaprabhe",
    "GE07mbh_12_u:163.012a": "śriyā juṣṭaṃ mahāvṛkṣaṃ nyagrodhaṃ parimaṇḍalam",
    "GE07mbh_12_u:163.012c": "śākhābhir anurūpābhir bhūṣitaṃ chatrasaṃnibham",
    "GE07mbh_12_u:163.013a": "tasya mūlaṃ susaṃsiktaṃ varacandanavāriṇā",
    "GE07mbh_12_u:163.013c": "divyapuṣpānvitaṃ śrīmat pitāmahasadopamam",
    "GE07mbh_12_u:163.014a": "taṃ dṛṣṭvā gautamaḥ prīto munikāntam anuttamam",
    "GE07mbh_12_u:163.014c": "medhyaṃ suragṛhaprakhyaṃ puṣpitaiḥ pādapair vṛtam",
    "GE07mbh_12_u:163.014e": "tam āgamya mudā yuktas tasyādhastād upāviśat",
    "GE07mbh_12_u:163.015a": "tatrāsīnasya kauravya gautamasya sukhaḥ śivaḥ",
    "GE07mbh_12_u:163.015c": "puṣpāṇi samupaspṛśya pravavāv anilaḥ śuciḥ",
    "GE07mbh_12_u:163.015e": "hlādayan sarvagātrāṇi gautamasya tadā nṛpa",
    "GE07mbh_12_u:163.016a": "sa tu vipraḥ pariśrāntaḥ spṛṣṭaḥ puṇyena vāyunā",
    "GE07mbh_12_u:163.016c": "sukham āsādya suṣvāpa bhāskaraś cāstam abhyagāt",
    "GE07mbh_12_u:163.017a": "tato 'staṃ bhāskare yāte saṃdhyākāla upasthite",
    "GE07mbh_12_u:163.017c": "ājagāma svabhavanaṃ brahmalokāt khagottamaḥ",
    "GE07mbh_12_u:163.018a": "nāḍījaṅgha iti khyāto dayito brahmaṇaḥ sakhā",
    "GE07mbh_12_u:163.018c": "bakarājo mahāprājñaḥ kaśyapasyātmasaṃbhavaḥ",
    "GE07mbh_12_u:163.019a": "rājadharmeti vikhyāto babhūvāpratimo bhuvi",
    "GE07mbh_12_u:163.019c": "devakanyāsutaḥ śrīmān vidvān devapatiprabhaḥ",
    "GE07mbh_12_u:163.020a": "mṛṣṭahāṭakasaṃchanno bhūṣaṇair arkasaṃnibhaiḥ",
    "GE07mbh_12_u:163.020c": "bhūṣitaḥ sarvagātreṣu devagarbhaḥ śriyā jvalan",
    "GE07mbh_12_u:163.021a": "tam āgataṃ dvijaṃ dṛṣṭvā vismito gautamo 'bhavat",
    "GE07mbh_12_u:163.021c": "kṣutpipāsāparītātmā hiṃsārthī cāpy avaikṣata rājadharmovāca",
    "GE07mbh_12_u:163.022a": "svāgataṃ bhavate vipra diṣṭyā prāpto 'si me gṛham",
    "GE07mbh_12_u:163.022c": "astaṃ ca savitā yātaḥ saṃdhyeyaṃ samupasthitā",
    "GE07mbh_12_u:163.023a": "mama tvaṃ nilayaṃ prāptaḥ priyātithir aninditaḥ",
    "GE07mbh_12_u:163.023c": "pūjito yāsyasi prātar vidhidṛṣṭena karmaṇā",
    "GE07mbh_12_u:164.001": "bhīṣma uvāca",
    "GE07mbh_12_u:164.001a": "giraṃ tāṃ madhurāṃ śrutvā gautamo vismitas tadā",
    "GE07mbh_12_u:164.001c": "kautūhalānvito rājan rājadharmāṇam aikṣata rājadharmovāca",
    "GE07mbh_12_u:164.002a": "bhoḥ kaśyapasya putro 'haṃ mātā dākṣāyaṇī ca me",
    "GE07mbh_12_u:164.002c": "atithis tvaṃ guṇopetaḥ svāgataṃ te dvijarṣabha",
    "GE07mbh_12_u:164.003": "bhīṣma uvāca",
    "GE07mbh_12_u:164.003a": "tasmai dattvā sa satkāraṃ vidhidṛṣṭena karmaṇā",
    "GE07mbh_12_u:164.003c": "śālapuṣpamayīṃ divyāṃ bṛsīṃ samupakalpayat",
    "GE07mbh_12_u:164.004a": "bhagīratharathākrāntān deśān gaṅgāniṣevitān",
    "GE07mbh_12_u:164.004c": "ye caranti mahāmīnās tāṃś ca tasyānvakalpayat",
    "GE07mbh_12_u:164.005a": "vahniṃ cāpi susaṃdīptaṃ mīnāṃś caiva supīvarān",
    "GE07mbh_12_u:164.005c": "sa gautamāyātithaye nyavedayata kāśyapaḥ",
    "GE07mbh_12_u:164.006a": "bhuktavantaṃ ca taṃ vipraṃ prītātmānaṃ mahāmanāḥ",
    "GE07mbh_12_u:164.006c": "klamāpanayanārthaṃ sa pakṣābhyām abhyavījayat",
    "GE07mbh_12_u:164.007a": "tato viśrāntam āsīnaṃ gotrapraśnam apṛcchata",
    "GE07mbh_12_u:164.007c": "so 'bravīd gautamo 'smīti brāhma nānyad udāharat",
    "GE07mbh_12_u:164.008a": "tasmai parṇamayaṃ divyaṃ divyapuṣpādhivāsitam",
    "GE07mbh_12_u:164.008c": "gandhāḍhyaṃ śayanaṃ prādāt sa śiśye tatra vai sukham",
    "GE07mbh_12_u:164.009a": "athopaviṣṭaṃ śayane gautamaṃ bakarāṭ tadā",
    "GE07mbh_12_u:164.009c": "papraccha kāśyapo vāgmī kim āgamanakāraṇam",
    "GE07mbh_12_u:164.010a": "tato 'bravīd gautamas taṃ daridro 'haṃ mahāmate",
    "GE07mbh_12_u:164.010c": "samudragamanākāṅkṣī dravyārtham iti bhārata",
    "GE07mbh_12_u:164.011a": "taṃ kāśyapo 'bravīt prīto notkaṇṭhāṃ kartum arhasi",
    "GE07mbh_12_u:164.011c": "kṛtakāryo dvijaśreṣṭha sadravyo yāsyase gṛhān",
    "GE07mbh_12_u:164.012a": "caturvidhā hy arthagatir bṛhaspatimataṃ yathā",
    "GE07mbh_12_u:164.012c": "pāraṃparyaṃ tathā daivaṃ karma mitram iti prabho",
    "GE07mbh_12_u:164.013a": "prādurbhūto 'smi te mitraṃ suhṛttvaṃ ca mama tvayi",
    "GE07mbh_12_u:164.013c": "so 'haṃ tathā yatiṣyāmi bhaviṣyasi yathārthavān",
    "GE07mbh_12_u:164.014a": "tataḥ prabhātasamaye sukhaṃ pṛṣṭvābravīd idam",
    "GE07mbh_12_u:164.014c": "gaccha saumya pathānena kṛtakṛtyo bhaviṣyasi",
    "GE07mbh_12_u:164.015a": "itas triyojanaṃ gatvā rākṣasādhipatir mahān",
    "GE07mbh_12_u:164.015c": "virūpākṣa iti khyātaḥ sakhā mama mahābalaḥ",
    "GE07mbh_12_u:164.016a": "taṃ gaccha dvijamukhya tvaṃ mama vākyapracoditaḥ",
    "GE07mbh_12_u:164.016c": "kāmān abhīpsitāṃs tubhyaṃ dātā nāsty atra saṃśayaḥ",
    "GE07mbh_12_u:164.017a": "ity uktaḥ prayayau rājan gautamo vigataklamaḥ",
    "GE07mbh_12_u:164.017c": "phalāny amṛtakalpāni bhakṣayan sma yatheṣṭataḥ",
    "GE07mbh_12_u:164.018a": "candanāgurumukhyāni tvakpatrāṇāṃ vanāni ca",
    "GE07mbh_12_u:164.018c": "tasmin pathi mahārāja sevamāno drutaṃ yayau",
    "GE07mbh_12_u:164.019a": "tato meruvrajaṃ nāma nagaraṃ śailatoraṇam",
    "GE07mbh_12_u:164.019c": "śailaprākāravapraṃ ca śailayantrārgalaṃ tathā",
    "GE07mbh_12_u:164.019d-0436_01": "nyavedayad dvārapālān vacanād rājadharmaṇaḥ",
    "GE07mbh_12_u:164.020a": "viditaś cābhavat tasya rākṣasendrasya dhīmataḥ",
    "GE07mbh_12_u:164.020c": "prahitaḥ suhṛdā rājan prīyatā vai priyātithiḥ",
    "GE07mbh_12_u:164.021a": "tataḥ sa rākṣasendraḥ svān preṣyān āha yudhiṣṭhira",
    "GE07mbh_12_u:164.021c": "gautamo nagaradvārāc chīghram ānīyatām iti",
    "GE07mbh_12_u:164.022a": "tataḥ puravarāt tasmāt puruṣāḥ śvetaveṣṭanāḥ",
    "GE07mbh_12_u:164.022c": "gautamety abhibhāṣantaḥ puradvāram upāgaman",
    "GE07mbh_12_u:164.023a": "te tam ūcur mahārāja preṣyā rakṣaḥpater dvijam",
    "GE07mbh_12_u:164.023b-0437_01": "channahastā * * kāyā dakṛvecavasaṃmatāḥ (sic)",
    "GE07mbh_12_u:164.023b-0437_02": "āgaccha gautamety evaṃ tvaramāṇāḥ sasaṃbhramāḥ",
    "GE07mbh_12_u:164.023c": "tvarasva tūrṇam āgaccha rājā tvāṃ draṣṭum icchati",
    "GE07mbh_12_u:164.024a": "rākṣasādhipatir vīro virūpākṣa iti śrutaḥ",
    "GE07mbh_12_u:164.024c": "sa tvāṃ tvarati vai draṣṭuṃ tat kṣipraṃ saṃvidhīyatām",
    "GE07mbh_12_u:164.025a": "tataḥ sa prādravad vipro vismayād vigataklamaḥ",
    "GE07mbh_12_u:164.025c": "gautamo nagararddhiṃ tāṃ paśyan paramavismitaḥ",
    "GE07mbh_12_u:164.026a": "tair eva sahito rājño veśma tūrṇam upādravat",
    "GE07mbh_12_u:164.026c": "darśanaṃ rākṣasendrasya kāṅkṣamāṇo dvijas tadā",
    "GE07mbh_12_u:165.001": "bhīṣma uvāca",
    "GE07mbh_12_u:165.001a": "tataḥ sa vidito rājñaḥ praviśya gṛham uttamam",
    "GE07mbh_12_u:165.001c": "pūjito rākṣasendreṇa niṣasādāsanottame",
    "GE07mbh_12_u:165.002a": "pṛṣṭaś ca gotracaraṇaṃ svādhyāyaṃ brahmacārikam",
    "GE07mbh_12_u:165.002b-0438_01": "pṛṣṭo rājñā sa nājñāsīd gotramātram athābravīt",
    "GE07mbh_12_u:165.002c": "na tatra vyājahārānyad gotramātrād ṛte dvijaḥ",
    "GE07mbh_12_u:165.003a": "brahmavarcasahīnasya svādhyāyaviratasya ca",
    "GE07mbh_12_u:165.003c": "gotramātravido rājā nivāsaṃ samapṛcchata",
    "GE07mbh_12_u:165.004a": "kva te nivāsaḥ kalyāṇa kiṃgotrā brāhmaṇī ca te",
    "GE07mbh_12_u:165.004c": "tattvaṃ brūhi na bhīḥ kāryā viśramasva yathāsukham",
    "GE07mbh_12_u:165.005": "gautama uvāca",
    "GE07mbh_12_u:165.005a": "madhyadeśaprasūto 'haṃ vāso me śabarālaye",
    "GE07mbh_12_u:165.005c": "śūdrā punarbhūr bhāryā me satyam etad bravīmi te",
    "GE07mbh_12_u:165.006": "bhīṣma uvāca",
    "GE07mbh_12_u:165.006a": "tato rājā vimamṛśe kathaṃ kāryam idaṃ bhavet",
    "GE07mbh_12_u:165.006c": "kathaṃ vā sukṛtaṃ me syād iti buddhyānvacintayat",
    "GE07mbh_12_u:165.007a": "ayaṃ vai jananād vipraḥ suhṛt tasya mahātmanaḥ",
    "GE07mbh_12_u:165.007c": "saṃpreṣitaś ca tenāyaṃ kāśyapena mamāntikam",
    "GE07mbh_12_u:165.008a": "tasya priyaṃ kariṣyāmi sa hi mām āśritaḥ sadā",
    "GE07mbh_12_u:165.008c": "bhrātā me bāndhavaś cāsau sakhā ca hṛdayaṃgamaḥ",
    "GE07mbh_12_u:165.009a": "kārttikyām adya bhoktāraḥ sahasraṃ me dvijottamāḥ",
    "GE07mbh_12_u:165.009c": "tatrāyam api bhoktā vai deyam asmai ca me dhanam",
    "GE07mbh_12_u:165.009d-0439_01": "sa cādya divasaḥ puṇyo hy atithiś cāyam āgataḥ",
    "GE07mbh_12_u:165.009d-0439_02": "saṃkalpitaṃ caiva dhanaṃ kiṃ vicāryam ataḥ param",
    "GE07mbh_12_u:165.010a": "tataḥ sahasraṃ viprāṇāṃ viduṣāṃ samalaṃkṛtam",
    "GE07mbh_12_u:165.010c": "snātānām anusaṃprāptam",
    "GE07mbh_12_u:165.011a": "tān āgatān dvijaśreṣṭhān virūpākṣo viśāṃ pate",
    "GE07mbh_12_u:165.011c": "yathārhaṃ pratijagrāha vidhidṛṣṭena karmaṇā",
    "GE07mbh_12_u:165.012a": "bṛsyas teṣāṃ tu saṃnyastā rākṣasendrasya śāsanāt",
    "GE07mbh_12_u:165.012c": "bhūmau varakuthāstīrṇāḥ preṣyair bharatasattama",
    "GE07mbh_12_u:165.013a": "tāsu te pūjitā rājñā niṣaṇṇā dvijasattamāḥ",
    "GE07mbh_12_u:165.013b-0440_01": "tiladarbhodakenātha arcitā vidhivad dvijāḥ",
    "GE07mbh_12_u:165.013b-0440_02": "viśvedevāḥ sapitaraḥ sāgnayaś copakalpitāḥ",
    "GE07mbh_12_u:165.013b-0440_03": "viliptāḥ puṣpavantaś ca supracārāḥ supūjitāḥ",
    "GE07mbh_12_u:165.013c": "vyarājanta mahārāja nakṣatrapatayo yathā",
    "GE07mbh_12_u:165.014a": "tato jāmbūnadāḥ pātrīr vajrāṅkā vimalāḥ śubhāḥ",
    "GE07mbh_12_u:165.014c": "varānnapūrṇā viprebhyaḥ prādān madhughṛtāplutāḥ",
    "GE07mbh_12_u:165.015a": "tasya nityaṃ tathāṣāḍhyāṃ māghyāṃ ca bahavo dvijāḥ",
    "GE07mbh_12_u:165.015c": "īpsitaṃ bhojanavaraṃ labhante satkṛtaṃ sadā",
    "GE07mbh_12_u:165.016a": "viśeṣatas tu kārttikyāṃ dvijebhyaḥ saṃprayacchati",
    "GE07mbh_12_u:165.016c": "śaradvyapāye ratnāni paurṇamāsyām iti śrutiḥ",
    "GE07mbh_12_u:165.017a": "suvarṇaṃ rajataṃ caiva maṇīn atha ca mauktikam",
    "GE07mbh_12_u:165.017c": "vajrān mahādhanāṃś caiva vaiḍūryājinarāṅkavān",
    "GE07mbh_12_u:165.018a": "ratnarāśīn vinikṣipya dakṣiṇārthe sa bhārata",
    "GE07mbh_12_u:165.018c": "tataḥ prāha dvijaśreṣṭhān virūpākṣo mahāyaśāḥ",
    "GE07mbh_12_u:165.019a": "gṛhṇīta ratnāny etāni yathotsāhaṃ yatheṣṭataḥ",
    "GE07mbh_12_u:165.019c": "yeṣu yeṣu ca bhāṇḍeṣu bhuktaṃ vo dvijasattamāḥ",
    "GE07mbh_12_u:165.019e": "tāny evādāya gacchadhvaṃ svaveśmānīti bhārata",
    "GE07mbh_12_u:165.020a": "ity uktavacane tasmin rākṣasendre mahātmani",
    "GE07mbh_12_u:165.020c": "yatheṣṭaṃ tāni ratnāni jagṛhur brāhmaṇarṣabhāḥ",
    "GE07mbh_12_u:165.021a": "tato mahārhais te sarve ratnair abhyarcitāḥ śubhaiḥ",
    "GE07mbh_12_u:165.021c": "brāhmaṇā mṛṣṭavasanāḥ suprītāḥ sma tadābhavan",
    "GE07mbh_12_u:165.022a": "tatas tān rākṣasendraś ca dvijān āha punar vacaḥ",
    "GE07mbh_12_u:165.022c": "nānādigāgatān rājan rākṣasān pratiṣidhya vai",
    "GE07mbh_12_u:165.023a": "adhyaikadivasaṃ viprā na vo 'stīha bhayaṃ kva cit",
    "GE07mbh_12_u:165.023c": "rākṣasebhyaḥ pramodadhvam iṣṭato yāta māciram",
    "GE07mbh_12_u:165.024a": "tataḥ pradudruvuḥ sarve viprasaṃghāḥ samantataḥ",
    "GE07mbh_12_u:165.024c": "gautamo 'pi suvarṇasya bhāram ādāya satvaraḥ",
    "GE07mbh_12_u:165.025a": "kṛcchrāt samudvahan vīra nyagrodhaṃ samupāgamat",
    "GE07mbh_12_u:165.025c": "nyaṣīdac ca pariśrāntaḥ klāntaś ca kṣudhitaś ca ha",
    "GE07mbh_12_u:165.026a": "tatas tam abhyagād rājan rājadharmā khagottamaḥ",
    "GE07mbh_12_u:165.026c": "svāgatenābhyanandac ca gautamaṃ mitravatsalaḥ",
    "GE07mbh_12_u:165.027a": "tasya pakṣāgravikṣepaiḥ klamaṃ vyapanayat khagaḥ",
    "GE07mbh_12_u:165.027c": "pūjāṃ cāpy akarod dhīmān bhojanaṃ cāpy akalpayat",
    "GE07mbh_12_u:165.027d-0441_01": "niṣpatraḥ śayane tasmin paryatapyata duṣṭadhīḥ",
    "GE07mbh_12_u:165.027d-0442_01": "tatas tau saṃvidaṃ kṛtvā khagendradvijasattamau",
    "GE07mbh_12_u:165.027d-0442_02": "nyaṣīdatāṃ mahārāja nyagrodhe vipule tathā",
    "GE07mbh_12_u:165.027d-0442_03": "gautamaś cintayām āsa rātrau tasya samīpataḥ",
    "GE07mbh_12_u:165.028a": "sa bhuktavān suviśrānto gautamo 'cintayat tadā",
    "GE07mbh_12_u:165.028c": "hāṭakasyābhirūpasya bhāro 'yaṃ sumahān mayā",
    "GE07mbh_12_u:165.028e": "gṛhīto lobhamohād vai dūraṃ ca gamanaṃ mama",
    "GE07mbh_12_u:165.029a": "na cāsti pathi bhoktavyaṃ prāṇasaṃdhāraṇaṃ mama",
    "GE07mbh_12_u:165.029c": "kiṃ kṛtvā dhārayeyaṃ vai prāṇān ity abhyacintayat",
    "GE07mbh_12_u:165.030a": "tataḥ sa pathi bhoktavyaṃ prekṣamāṇo na kiṃ cana",
    "GE07mbh_12_u:165.030c": "kṛtaghnaḥ puruṣavyāghra manasedam acintayat",
    "GE07mbh_12_u:165.031a": "ayaṃ bakapatiḥ pārśve māṃsarāśiḥ sthito mama",
    "GE07mbh_12_u:165.031c": "imaṃ hatvā gṛhītvā ca yāsye 'haṃ samabhidrutam",
    "GE07mbh_12_u:166.001": "bhīṣma uvāca",
    "GE07mbh_12_u:166.001a": "atha tatra mahārciṣmān analo vātasārathiḥ",
    "GE07mbh_12_u:166.001c": "tasyāvidūre rakṣārthaṃ khagendreṇa kṛto 'bhavat",
    "GE07mbh_12_u:166.002a": "sa cāpi pārśve suṣvāpa viśvasto bakarāṭ tadā",
    "GE07mbh_12_u:166.002c": "kṛtaghnas tu sa duṣṭātmā taṃ jighāṃsur ajāgarat",
    "GE07mbh_12_u:166.003a": "tato 'lātena dīptena viśvastaṃ nijaghāna tam",
    "GE07mbh_12_u:166.003c": "nihatya ca mudā yuktaḥ so 'nubandhaṃ na dṛṣṭavān",
    "GE07mbh_12_u:166.004a": "sa taṃ vipakṣaromāṇaṃ kṛtvāgnāv apacat tadā",
    "GE07mbh_12_u:166.004b-0443_01": "pakvānnaṃ bhakṣayitvā ca kṛtaghnaḥ pāpapūruṣaḥ",
    "GE07mbh_12_u:166.004b-0443_02": "jagāma tvarayā rājan svagṛhaṃ kṛtakṛtyavat",
    "GE07mbh_12_u:166.004c": "taṃ gṛhītvā suvarṇaṃ ca yayau drutataraṃ dvijaḥ",
    "GE07mbh_12_u:166.004d-0444_01": "tato dākṣāyaṇīputraṃ nāgataṃ taṃ tu bhārata",
    "GE07mbh_12_u:166.004d-0444_02": "virūpākṣaś cintayan vai hṛdayena vidūyatā",
    "GE07mbh_12_u:166.005a": "tato 'nyasmin gate cāhni virūpākṣo 'bravīt sutam",
    "GE07mbh_12_u:166.005c": "na prekṣe rājadharmāṇam adya putra khagottamam",
    "GE07mbh_12_u:166.006a": "sa pūrvasaṃdhyāṃ brahmāṇaṃ vandituṃ yāti sarvadā",
    "GE07mbh_12_u:166.006b-0445_01": "aparāṃ caiva māṃ draṣṭum āyāti sa vihaṃgarāṭ",
    "GE07mbh_12_u:166.006c": "māṃ cādṛṣṭvā kadā cit sa na gacchati gṛhān khagaḥ",
    "GE07mbh_12_u:166.007a": "ubhe dvirātraṃ saṃdhye vai nābhyagāt sa mamālayam",
    "GE07mbh_12_u:166.007c": "tasmān na śudhyate bhāvo mama sa jñāyatāṃ suhṛt",
    "GE07mbh_12_u:166.008a": "svādhyāyena viyukto hi brahmavarcasavarjitaḥ",
    "GE07mbh_12_u:166.008c": "taṃ gatas tatra me śaṅkā hanyāt taṃ sa dvijādhamaḥ",
    "GE07mbh_12_u:166.009a": "durācāras tu durbuddhir iṅgitair lakṣito mayā",
    "GE07mbh_12_u:166.009c": "niṣkriyo dāruṇākāraḥ kṛṣṇo dasyur ivādhamaḥ",
    "GE07mbh_12_u:166.010a": "gautamaḥ sa gatas tatra tenodvignaṃ mano mama",
    "GE07mbh_12_u:166.010c": "putra śīghram ito gatvā rājadharmaniveśanam",
    "GE07mbh_12_u:166.010e": "jñāyatāṃ sa viśuddhātmā yadi jīvati māciram",
    "GE07mbh_12_u:166.011a": "sa evam uktas tvarito rakṣobhiḥ sahito yayau",
    "GE07mbh_12_u:166.011c": "nyagrodhaṃ tatra cāpaśyat kaṅkālaṃ rājadharmaṇaḥ",
    "GE07mbh_12_u:166.012a": "sa rudann agamat putro rākṣasendrasya dhīmataḥ",
    "GE07mbh_12_u:166.012c": "tvaramāṇaḥ paraṃ śaktyā gautamagrahaṇāya vai",
    "GE07mbh_12_u:166.013a": "tato 'vidūre jagṛhur gautamaṃ rākṣasās tadā",
    "GE07mbh_12_u:166.013c": "rājadharmaśarīraṃ ca pakṣāsthicaraṇojjhitam",
    "GE07mbh_12_u:166.014a": "tam ādāyātha rakṣāṃsi drutaṃ meruvrajaṃ yayuḥ",
    "GE07mbh_12_u:166.014c": "rājñaś ca darśayām āsuḥ śarīraṃ rājadharmaṇaḥ",
    "GE07mbh_12_u:166.014e": "kṛtaghnaṃ puruṣaṃ taṃ ca gautamaṃ pāpacetasam",
    "GE07mbh_12_u:166.015a": "ruroda rājā taṃ dṛṣṭvā sāmātyaḥ sapurohitaḥ",
    "GE07mbh_12_u:166.015c": "ārtanādaś ca sumahān abhūt tasya niveśane",
    "GE07mbh_12_u:166.016a": "sastrīkumāraṃ ca puraṃ babhūvāsvasthamānasam",
    "GE07mbh_12_u:166.016c": "athābravīn nṛpaḥ putraṃ pāpo 'yaṃ vadhyatām iti",
    "GE07mbh_12_u:166.017a": "asya māṃsair ime sarve viharantu yatheṣṭataḥ",
    "GE07mbh_12_u:166.017c": "pāpācāraḥ pāpakarmā pāpātmā pāpaniścayaḥ",
    "GE07mbh_12_u:166.017e": "hantavyo 'yaṃ mama matir bhavadbhir iti rākṣasāḥ",
    "GE07mbh_12_u:166.018a": "ity uktā rākṣasendreṇa rākṣasā ghoravikramāḥ",
    "GE07mbh_12_u:166.018c": "naicchanta taṃ bhakṣayituṃ pāpakarmāyam ity uta",
    "GE07mbh_12_u:166.019a": "dasyūnāṃ dīyatām eṣa sādhv adya puruṣādhamaḥ",
    "GE07mbh_12_u:166.019c": "ity ūcus taṃ mahārāja rākṣasendraṃ niśācarāḥ",
    "GE07mbh_12_u:166.020a": "śirobhiś ca gatā bhūmim ūcū rakṣogaṇādhipam",
    "GE07mbh_12_u:166.020c": "na dātum arhasi tvaṃ no bhakṣaṇāyāsya kilbiṣam",
    "GE07mbh_12_u:166.021a": "evam astv iti tān āha rākṣasendro niśācarān",
    "GE07mbh_12_u:166.021c": "dasyūnāṃ dīyatām eṣa kṛtaghno 'dyaiva rākṣasāḥ",
    "GE07mbh_12_u:166.022a": "ity ukte tasya te dāsāḥ śūlamudgarapāṇayaḥ",
    "GE07mbh_12_u:166.022c": "chittvā taṃ khaṇḍaśaḥ pāpaṃ dasyubhyaḥ pradadus tadā",
    "GE07mbh_12_u:166.023a": "dasyavaś cāpi naicchanta tam attuṃ pāpakāriṇam",
    "GE07mbh_12_u:166.023c": "kravyādā api rājendra kṛtaghnaṃ nopabhuñjate",
    "GE07mbh_12_u:166.024a": "brahmaghne ca surāpe ca core bhagnavrate tathā",
    "GE07mbh_12_u:166.024c": "niṣkṛtir vihitā rājan kṛtaghne nāsti niṣkṛtiḥ",
    "GE07mbh_12_u:166.025a": "mitradrohī nṛśaṃsaś ca kṛtaghnaś ca narādhamaḥ",
    "GE07mbh_12_u:166.025c": "kravyādaiḥ kṛmibhiś cānyair na bhujyante hi tādṛśāḥ",
    "GE07mbh_12_u:166.025d-0446_01": "nyagrodhe rājadharmāṇam apaśyan nihataṃ tataḥ",
    "GE07mbh_12_u:166.025d-0446_02": "ruditvā bahu tat tad vai vilapya ca sa rākṣasaḥ",
    "GE07mbh_12_u:166.025d-0446_03": "gato roṣasamāviṣṭo gautamagrahaṇāya vai",
    "GE07mbh_12_u:166.025d-0446_04": "gṛhīto gautamaḥ pāpo rakṣobhiḥ krodhamūrchitaiḥ",
    "GE07mbh_12_u:166.025d-0446_05": "rājadharmaśarīrasya kaṅkālaṃ cāpy atho dhṛtam",
    "GE07mbh_12_u:166.025d-0446_06": "merupṛṣṭhe ca nagaraṃ yātudhānās tato gatāḥ",
    "GE07mbh_12_u:166.025d-0446_07": "krodharaktekṣaṇā ghorā gautamasya vadhe dhṛtāḥ",
    "GE07mbh_12_u:166.025d-0446_08": "pārthivasyāgrato nyastaḥ kaṅkālo rājadharmaṇaḥ",
    "GE07mbh_12_u:166.025d-0446_09": "taṃ dṛṣṭvā vimanā rājā sāmātyaḥ sagaṇo 'bhavat",
    "GE07mbh_12_u:166.025d-0446_10": "ārtanādo mahān āsīd gṛhe tasya mahātmanaḥ",
    "GE07mbh_12_u:166.025d-0446_11": "strīsaṃghasya tadā rājan nihate kāśyapātmaje",
    "GE07mbh_12_u:166.025d-0446_12": "rākṣasā ūcuḥ rājā caivābravīt putraṃ pāpo 'yaṃ vadhyatām iti",
    "GE07mbh_12_u:166.025d-0446_13": "asya māṃsaṃ vayaṃ sarve khādiṣyāmaḥ samāgatāḥ",
    "GE07mbh_12_u:166.025d-0446_14": "pāpakṛt pāpakarmā ca pāpātmā pāpam āsthitaḥ virūpākṣa uvāca",
    "GE07mbh_12_u:166.025d-0446_15": "hantavya eva pāpātmā kṛtaghno nātra",
    "GE07mbh_12_u:166.025d-0446_16": "kṛtaghnaṃ pāpakarmāṇaṃ na bhakṣayitum utsahe",
    "GE07mbh_12_u:166.025d-0446_17": "dāsebhyo dīyatām eṣa mitradhruk puruṣādhamaḥ bhīṣma uvāca",
    "GE07mbh_12_u:166.025d-0446_18": "dāsāḥ sarve samāhūtā yātudhānās tathāpare",
    "GE07mbh_12_u:166.025d-0446_19": "necchanti sma kṛtaghnaṃ taṃ khādituṃ puruṣottama",
    "GE07mbh_12_u:166.025d-0446_20": "śirobhiś ca gatā bhūmiṃ mahārāja tato balāt",
    "GE07mbh_12_u:166.025d-0446_21": "mā nārthaṃ jātanirbandhaṃ kilbiṣaṃ dātum arhasi",
    "GE07mbh_12_u:166.025d-0446_22": "yātudhānā nṛpeṇoktāḥ pāpakarmā viśasyatām",
    "GE07mbh_12_u:166.025d-0446_23": "bhakṣyatāṃ tyajyatāṃ vāyaṃ darśanān me 'panīyatām",
    "GE07mbh_12_u:166.025d-0446_24": "tatas te ruṣitā dāsāḥ śūlapaṭṭasapāṇayaḥ",
    "GE07mbh_12_u:166.025d-0446_25": "khaṇḍaśo vikṛtaṃ hatvā kravyādbhyo hy adadus tadā",
    "GE07mbh_12_u:166.025d-0446_26": "kravyādās tv api rājendra necchanti piśitāśanāḥ",
    "GE07mbh_12_u:166.025d-0446_27": "mṛtān api hi kravyādāḥ kṛtaghnān nopabhuñjate",
    "GE07mbh_12_u:166.025d-0446_28": "brahmasvaharaṇe core brahmaghne gurutalpage",
    "GE07mbh_12_u:166.025d-0446_29": "niṣkṛtir vihitā sadbhiḥ kṛtaghne nāsti niṣkṛtiḥ",
    "GE07mbh_12_u:166.025d-0446_30": "mitradruhaṃ kṛtaghnaṃ ca nṛśaṃsaṃ ca narādhamam",
    "GE07mbh_12_u:166.025d-0446_31": "kravyādāḥ krimayaś caiva nopabhuñjanti vai sadā",
    "GE07mbh_12_u:167.001": "bhīṣma uvāca",
    "GE07mbh_12_u:167.001a": "tataś citāṃ bakapateḥ kārayām āsa rākṣasaḥ",
    "GE07mbh_12_u:167.001c": "ratnair gandhaiś ca bahubhir vastraiś ca samalaṃkṛtām",
    "GE07mbh_12_u:167.002a": "tatra prajvālya nṛpate bakarājaṃ pratāpavān",
    "GE07mbh_12_u:167.002c": "pretakāryāṇi vidhivad rākṣasendraś cakāra ha",
    "GE07mbh_12_u:167.003a": "tasmin kāle 'tha surabhir devī dākṣāyaṇī śubhā",
    "GE07mbh_12_u:167.003c": "upariṣṭāt tatas tasya sā babhūva payasvinī",
    "GE07mbh_12_u:167.004a": "tasyā vaktrāc cyutaḥ phenaḥ kṣīramiśras tadānagha",
    "GE07mbh_12_u:167.004c": "so 'patad vai tatas tasyāṃ citāyāṃ rājadharmaṇaḥ",
    "GE07mbh_12_u:167.005a": "tataḥ saṃjīvitas tena bakarājas tadānagha",
    "GE07mbh_12_u:167.005c": "utpatya ca sameyāya virūpākṣaṃ bakādhipaḥ",
    "GE07mbh_12_u:167.006a": "tato 'bhyayād devarājo virūpākṣapuraṃ tadā",
    "GE07mbh_12_u:167.006c": "prāha cedaṃ virūpākṣaṃ diṣṭyāyaṃ jīvatīty uta",
    "GE07mbh_12_u:167.007a": "śrāvayām āsa cendras taṃ virūpākṣaṃ purātanam",
    "GE07mbh_12_u:167.007c": "yathā śāpaḥ purā datto brahmaṇā rājadharmaṇaḥ",
    "GE07mbh_12_u:167.008a": "yadā bakapatī rājan brahmāṇaṃ nopasarpati",
    "GE07mbh_12_u:167.008c": "tato roṣād idaṃ prāha bakendrāya pitāmahaḥ",
    "GE07mbh_12_u:167.009a": "yasmān mūḍho mama sado nāgato 'sau bakādhamaḥ",
    "GE07mbh_12_u:167.009c": "tasmād vadhaṃ sa duṣṭātmā nacirāt samavāpsyati",
    "GE07mbh_12_u:167.010a": "tadāyaṃ tasya vacanān nihato gautamena vai",
    "GE07mbh_12_u:167.010c": "tenaivāmṛtasiktaś ca punaḥ saṃjīvito bakaḥ",
    "GE07mbh_12_u:167.011a": "rājadharmā tataḥ prāha praṇipatya puraṃdaram",
    "GE07mbh_12_u:167.011c": "yadi te 'nugrahakṛtā mayi buddhiḥ puraṃdara",
    "GE07mbh_12_u:167.011e": "sakhāyaṃ me sudayitaṃ gautamaṃ jīvayety uta",
    "GE07mbh_12_u:167.012a": "tasya vākyaṃ samājñāya vāsavaḥ puruṣarṣabha",
    "GE07mbh_12_u:167.012c": "saṃjīvayitvā sakhye vai prādāt taṃ gautamaṃ tadā",
    "GE07mbh_12_u:167.013a": "sabhāṇḍopaskaraṃ rājaṃs tam āsādya bakādhipaḥ",
    "GE07mbh_12_u:167.013c": "saṃpariṣvajya suhṛdaṃ prītyā paramayā yutaḥ",
    "GE07mbh_12_u:167.014a": "atha taṃ pāpakarmāṇaṃ rājadharmā bakādhipaḥ",
    "GE07mbh_12_u:167.014c": "visarjayitvā sadhanaṃ praviveśa svam ālayam",
    "GE07mbh_12_u:167.015a": "yathocitaṃ ca sa bako yayau brahmasadas tadā",
    "GE07mbh_12_u:167.015b-0447_01": "brahmātha svasabhāprāptaṃ bakaṃ dharmaparāyaṇam",
    "GE07mbh_12_u:167.015c": "brahmā ca taṃ mahātmānam ātithyenābhyapūjayat",
    "GE07mbh_12_u:167.016a": "gautamaś cāpi saṃprāpya punas taṃ śabarālayam",
    "GE07mbh_12_u:167.016c": "śūdrāyāṃ janayām āsa putrān duṣkṛtakāriṇaḥ",
    "GE07mbh_12_u:167.017a": "śāpaś ca sumahāṃs tasya dattaḥ suragaṇais tadā",
    "GE07mbh_12_u:167.017c": "kukṣau punarbhvāṃ bhāryāyāṃ janayitvā cirāt sutān",
    "GE07mbh_12_u:167.017e": "nirayaṃ prāpsyati mahat kṛtaghno 'yam iti prabho",
    "GE07mbh_12_u:167.018a": "etat prāha purā sarvaṃ nārado mama bhārata",
    "GE07mbh_12_u:167.018c": "saṃsmṛtya cāpi sumahad ākhyānaṃ puruṣarṣabha",
    "GE07mbh_12_u:167.018e": "mayāpi bhavate sarvaṃ yathāvad upavarṇitam",
    "GE07mbh_12_u:167.019a": "kutaḥ kṛtaghnasya yaśaḥ kutaḥ sthānaṃ kutaḥ sukham",
    "GE07mbh_12_u:167.019c": "aśraddheyaḥ kṛtaghno hi kṛtaghne nāsti niṣkṛtiḥ",
    "GE07mbh_12_u:167.020a": "mitradroho na kartavyaḥ puruṣeṇa viśeṣataḥ",
    "GE07mbh_12_u:167.020c": "mitradhruṅ nirayaṃ ghoram anantaṃ pratipadyate",
    "GE07mbh_12_u:167.021a": "kṛtajñena sadā bhāvyaṃ mitrakāmena cānagha",
    "GE07mbh_12_u:167.021c": "mitrāt prabhavate satyaṃ mitrāt prabhavate balam",
    "GE07mbh_12_u:167.021d-0448_01": "mitrād bhogāṃś ca bhuñjīta mitreṇāpatsu mucyate",
    "GE07mbh_12_u:167.021e": "satkārair uttamair mitraṃ pūjayeta vicakṣaṇaḥ bhīṣma uvāca",
    "GE07mbh_12_u:167.021f-0449_01": "vidvān saṃskārayām āsa pārthivo rājadharmaṇaḥ",
    "GE07mbh_12_u:167.021f-0449_02": "gandhair bahubhir avyagro dāhayām āsa taṃ dvijam",
    "GE07mbh_12_u:167.021f-0449_03": "tasya devasya vacanād indrasya bakarāḍ iha",
    "GE07mbh_12_u:167.021f-0449_04": "tenaivāmṛtasiktaś ca punaḥ saṃjīvito bakaḥ",
    "GE07mbh_12_u:167.021f-0449_05": "rājadharmāpi taṃ prāha sahasrākṣam ariṃdamam",
    "GE07mbh_12_u:167.021f-0449_06": "gautamo brāhmaṇaḥ kvāsau mucyatāṃ matpriyaḥ sakhā",
    "GE07mbh_12_u:167.021f-0449_07": "tasya vākyaṃ samājñāya kauśikaḥ surasattamaḥ",
    "GE07mbh_12_u:167.021f-0449_08": "gautamaṃ hy abhyanujñāpya prīto 'tha gamanotsukaḥ",
    "GE07mbh_12_u:167.021f-0449_09": "pratītaḥ sa gataḥ saumyo rājadharmā svam ālayam",
    "GE07mbh_12_u:167.021f-0449_10": "nṛśaṃso gautamo mukto mitradhruk puruṣādhamaḥ",
    "GE07mbh_12_u:167.021f-0449_11": "sabhāṇḍopaskaro yātaḥ sa tadā śabarālayam",
    "GE07mbh_12_u:167.021f-0449_12": "tatrāsau śabarīdehe prasūto nirayopame",
    "GE07mbh_12_u:167.021f-0449_13": "eṣa śāpo mahāṃs tatra muktaḥ suragaṇais tathā",
    "GE07mbh_12_u:167.021f-0449_14": "dagdho rākṣasarājena khagarājaḥ pratāpavān",
    "GE07mbh_12_u:167.021f-0449_15": "citāyāḥ pārśvato dogdhrī surabhir jīvayac ca tam",
    "GE07mbh_12_u:167.021f-0449_16": "tasyā vaktrāc cyutaḥ pheno dugdhamātraṃ tadānagha",
    "GE07mbh_12_u:167.021f-0449_17": "samīraṇāhṛto yātaś citāṃ tāṃ rājadharmaṇaḥ",
    "GE07mbh_12_u:167.021f-0449_18": "devarājas tataḥ prāpto virūpākṣapuraṃ tadā",
    "GE07mbh_12_u:167.021f-0449_19": "virūpākṣo 'pi taṃ prāptaṃ devarājaṃ samāgamat",
    "GE07mbh_12_u:167.021f-0449_20": "kāśyapasya suto deva bhrātā me jīvatām iti",
    "GE07mbh_12_u:167.021f-0449_21": "kauśikas tv abravīt sarvaṃ prīyamāṇaṃ punaḥ punaḥ",
    "GE07mbh_12_u:167.021f-0449_22": "brahmaṇā vyāhṛto roṣād rājadharmā kadā cana",
    "GE07mbh_12_u:167.021f-0449_23": "yasmāt tvaṃ nāgato draṣṭuṃ mama nityam imāṃ sabhām",
    "GE07mbh_12_u:167.021f-0449_24": "tasmād bako bhavān bhāvī dharmaśīlaḥ purāṇavit",
    "GE07mbh_12_u:167.021f-0449_25": "āgamiṣyati te vāsaṃ kadā cit pāpakarmakṛt",
    "GE07mbh_12_u:167.021f-0449_26": "śabarāvāsago vipraḥ kṛtaghno vṛṣalīpatiḥ",
    "GE07mbh_12_u:167.021f-0449_27": "yadā nihantā mokṣas te tadā bhāvīty uvāca tam",
    "GE07mbh_12_u:167.021f-0449_28": "tasmād eva gato lokaṃ brahmaṇaḥ parameṣṭhinaḥ",
    "GE07mbh_12_u:167.021f-0449_29": "sa cāpi nirayaṃ prāpto duṣkṛtiḥ kulapāṃsanaḥ",
    "GE07mbh_12_u:167.021f-0449_30": "etac chrutvā mahad vākyaṃ sanmadhye nāraderitam",
    "GE07mbh_12_u:167.021f-0449_31": "mayāpi tava rājendra yathāvad anuvarṇitam",
    "GE07mbh_12_u:167.021f-0449_32": "brahmaghne ca surāpe ca core bhraṣṭavrate tathā",
    "GE07mbh_12_u:167.021f-0449_33": "niṣkṛtir vihitā rājan kṛtaghne nāsti niṣkṛtiḥ",
    "GE07mbh_12_u:167.021f-0449_34": "kutaḥ kṛtaghnasya yaśaḥ kutaḥ sthānaṃ kutaḥ sukham",
    "GE07mbh_12_u:167.021f-0449_35": "aśraddheyaḥ kṛtaghno hi kṛtaghne nāsti niṣkṛtiḥ",
    "GE07mbh_12_u:167.021f-0449_36": "mitradroho na kartavyaḥ puruṣeṇa viśeṣataḥ",
    "GE07mbh_12_u:167.021f-0449_37": "mitradhruṅ nirayaṃ ghoraṃ narakaṃ pratipadyate",
    "GE07mbh_12_u:167.021f-0449_38": "kṛtajñena sadā bhāvyaṃ mitrabhāvena cānagha",
    "GE07mbh_12_u:167.021f-0449_39": "mitrāt prabhavate sarvaṃ mitraṃ dhanyam iti smṛtam",
    "GE07mbh_12_u:167.021f-0449_40": "arthād vā mitralābhād vā mitralābho viśiṣyate",
    "GE07mbh_12_u:167.021f-0449_41": "sulabhā mitrato 'rthās tu mitreṇa yatituṃ kṣamam",
    "GE07mbh_12_u:167.021f-0449_42": "mitraṃ cābhimataṃ snigdhaṃ phalaṃ cāpi satāṃ phalam",
    "GE07mbh_12_u:167.021f-0449_43": "satkāraiḥ svajanopetaiḥ pūjayeta vicakṣaṇaḥ",
    "GE07mbh_12_u:167.021f-0450_01": "abhraśyāmaḥ piṅgajaṭābaddhakalāpaḥ",
    "GE07mbh_12_u:167.021f-0450_02": "prāṃśur daṇḍī",
    "GE07mbh_12_u:167.021f-0450_03": "sākṣāl lokān pāvayamānaḥ kavimukhyaḥ",
    "GE07mbh_12_u:167.021f-0450_04": "pārāśaryaḥ parvasu rūpaṃ vivṛṇotu",
    "GE07mbh_12_u:167.021f-0451_01": "tayaiva jīvitaṃ pāpaṃ svadeśagamanotsukam",
    "GE07mbh_12_u:167.021f-0451_02": "śaśāpa śabarīdehe prasūto 'yaṃ bhavatv iti",
    "GE07mbh_12_u:167.021f-0451_03": "kukṣau punarbhuvā pāpaḥ sutān ajanayat tathā",
    "GE07mbh_12_u:167.021f-0452_01": "tasmād bakaṃ gṛhe hantā brāhmaṇaḥ pāpabandhanaḥ",
    "GE07mbh_12_u:167.021f-0452_02": "bandho bhavatu ghoraiś ca pāśair nāgamayair bhṛśam",
    "GE07mbh_12_u:167.021f-0453_01": "virūpākṣo 'tha saṃvṛttaṃ śrutvā vākyam apūjayat",
    "GE07mbh_12_u:167.021f-0453_02": "śakraṃ ca brahmaṇaḥ pārśvaṃ tayā tena sahāvrajat",
    "GE07mbh_12_u:167.021f-0453_03": "gautamo nirayaṃ prāptas tatsaṃbandhād bakas tathā",
    "GE07mbh_12_u:167.021f-0453_04": "duḥkhaṃ rākṣasarājñaś ca dravyadānāc chramānvitaḥ",
    "GE07mbh_12_u:167.021f-0454_01": "etac chrutvā tato vākyaṃ bhīṣmeṇoktaṃ mahātmanā",
    "GE07mbh_12_u:167.021f-0454_02": "yudhiṣṭhiraḥ prītamanā bhrātṛbhiḥ sahitaḥ sadā",
    "GE07mbh_12_u:167.022a": "parityājyo budhaiḥ pāpaḥ kṛtaghno nirapatrapaḥ",
    "GE07mbh_12_u:167.022c": "mitradrohī kulāṅgāraḥ pāpakarmā narādhamaḥ",
    "GE07mbh_12_u:167.023a": "eṣa dharmabhṛtāṃ śreṣṭha proktaḥ pāpo mayā tava",
    "GE07mbh_12_u:167.023c": "mitradrohī kṛtaghno vai kiṃ bhūyaḥ śrotum icchasi",
    "GE07mbh_12_u:167.024": "vaiśaṃpāyana uvāca",
    "GE07mbh_12_u:167.024a": "etac chrutvā tadā vākyaṃ bhīṣmeṇoktaṃ mahātmanā",
    "GE07mbh_12_u:167.024c": "yudhiṣṭhiraḥ prītamanā babhūva janamejaya",
    "GE07mbh_12_u:168.000-0455_01": "nārāyaṇaṃ namaskṛtya naraṃ caiva narottamam",
    "GE07mbh_12_u:168.000-0455_02": "devīṃ sarasvatīṃ caiva tato jayam udīrayet",
    "GE07mbh_12_u:168.000-0456_01": "śuklāmbaradharaṃ viṣṇuṃ śaśivarṇaṃ caturbhujam",
    "GE07mbh_12_u:168.000-0456_02": "prasannavadanaṃ dhyāyet sarvavighnopaśāntaye",
    "GE07mbh_12_u:168.001": "yudhiṣṭhira uvāca",
    "GE07mbh_12_u:168.001a": "dharmāḥ pitāmahenoktā rājadharmāśritāḥ śubhāḥ",
    "GE07mbh_12_u:168.001c": "dharmam āśramiṇāṃ śreṣṭhaṃ vaktum arhasi pārthiva",
    "GE07mbh_12_u:168.002": "bhīṣma uvāca",
    "GE07mbh_12_u:168.002a": "sarvatra vihito dharmaḥ svargyaḥ satyaphalaṃ tapaḥ",
    "GE07mbh_12_u:168.002c": "bahudvārasya dharmasya nehāsti viphalā kriyā",
    "GE07mbh_12_u:168.003a": "yasmin yasmiṃs tu vinaye yo yo yāti viniścayam",
    "GE07mbh_12_u:168.003c": "sa tam evābhijānāti nānyaṃ bharatasattama",
    "GE07mbh_12_u:168.004a": "yathā yathā ca paryeti lokatantram asāravat",
    "GE07mbh_12_u:168.004c": "tathā tathā virāgo 'tra jāyate nātra saṃśayaḥ",
    "GE07mbh_12_u:168.005a": "evaṃ vyavasite loke bahudoṣe yudhiṣṭhira",
    "GE07mbh_12_u:168.005c": "ātmamokṣanimittaṃ vai yateta matimān naraḥ",
    "GE07mbh_12_u:168.006": "yudhiṣṭhira uvāca",
    "GE07mbh_12_u:168.006a": "naṣṭe dhane vā dāre vā putre pitari vā mṛte",
    "GE07mbh_12_u:168.006c": "yayā buddhyā nudec chokaṃ tan me brūhi pitāmaha",
    "GE07mbh_12_u:168.007": "bhīṣma uvāca",
    "GE07mbh_12_u:168.007a": "naṣṭe dhane vā dāre vā putre pitari vā mṛte",
    "GE07mbh_12_u:168.007c": "aho duḥkham iti dhyāyañ śokasyāpacitiṃ caret",
    "GE07mbh_12_u:168.008a": "atrāpy udāharantīmam itihāsaṃ purātanam",
    "GE07mbh_12_u:168.008c": "yathā senajitaṃ vipraḥ kaś cid ity abravīd vacaḥ",
    "GE07mbh_12_u:168.009a": "putraśokābhisaṃtaptaṃ rājānaṃ śokavihvalam",
    "GE07mbh_12_u:168.009c": "viṣaṇṇavadanaṃ dṛṣṭvā vipro vacanam abravīt",
    "GE07mbh_12_u:168.010a": "kiṃ nu khalv asi mūḍhas tvaṃ śocyaḥ kim anuśocasi",
    "GE07mbh_12_u:168.010c": "yadā tvām api śocantaḥ śocyā yāsyanti tāṃ gatim",
    "GE07mbh_12_u:168.011a": "tvaṃ caivāhaṃ ca ye cānye tvāṃ rājan paryupāsate",
    "GE07mbh_12_u:168.011c": "sarve tatra gamiṣyāmo yata evāgatā vayam",
    "GE07mbh_12_u:168.012": "senajid uvāca",
    "GE07mbh_12_u:168.012a": "kā buddhiḥ kiṃ tapo vipra kaḥ samādhis tapodhana",
    "GE07mbh_12_u:168.012c": "kiṃ jñānaṃ kiṃ śrutaṃ vā te yat prāpya na viṣīdasi brāhmaṇa uvāca",
    "GE07mbh_12_u:168.013-0457_01": "hṛṣyantam avasīdantaṃ sukhaduḥkhaviparyaye",
    "GE07mbh_12_u:168.013-0457_02": "ātmānam anuśocāmi yo mamaiṣa hṛdi sthitaḥ",
    "GE07mbh_12_u:168.013a": "paśya bhūtāni duḥkhena vyatiṣaktāni sarvaśaḥ",
    "GE07mbh_12_u:168.013b-0458_01": "uttamādhamamadhyāni teṣu teṣv iha karmasu",
    "GE07mbh_12_u:168.013b-0459_01": "aham eko na me kaś cin nāham anyasya kasya cit",
    "GE07mbh_12_u:168.013b-0459_02": "na taṃ paśyāmi yasyāhaṃ taṃ na paśyāmi yo mama",
    "GE07mbh_12_u:168.013c": "ātmāpi cāyaṃ na mama sarvā vā pṛthivī mama",
    "GE07mbh_12_u:168.014a": "yathā mama tathānyeṣām iti buddhyā na me vyathā",
    "GE07mbh_12_u:168.014c": "etāṃ buddhim ahaṃ prāpya na prahṛṣye na ca vyathe",
    "GE07mbh_12_u:168.015a": "yathā kāṣṭhaṃ ca kāṣṭhaṃ ca sameyātāṃ mahodadhau",
    "GE07mbh_12_u:168.015c": "sametya ca vyapeyātāṃ tadvad bhūtasamāgamaḥ",
    "GE07mbh_12_u:168.016a": "evaṃ putrāś ca pautrāś ca jñātayo bāndhavās tathā",
    "GE07mbh_12_u:168.016c": "teṣu sneho na kartavyo viprayogo hi tair dhruvam",
    "GE07mbh_12_u:168.017a": "adarśanād āpatitaḥ punaś cādarśanaṃ gataḥ",
    "GE07mbh_12_u:168.017c": "na tvāsau veda na tvaṃ taṃ kaḥ san kam anuśocasi",
    "GE07mbh_12_u:168.018a": "tṛṣṇārtiprabhavaṃ duḥkhaṃ duḥkhārtiprabhavaṃ sukham",
    "GE07mbh_12_u:168.018c": "sukhāt saṃjāyate duḥkham evam etat punaḥ punaḥ",
    "GE07mbh_12_u:168.018e": "sukhasyānantaraṃ duḥkhaṃ duḥkhasyānantaraṃ sukham",
    "GE07mbh_12_u:168.018f-0460_01": "sukhaduḥkhe manuṣyāṇāṃ cakravat parivartataḥ",
    "GE07mbh_12_u:168.019a": "sukhāt tvaṃ duḥkham āpannaḥ punar āpatsyase sukham",
    "GE07mbh_12_u:168.019c": "na nityaṃ labhate duḥkhaṃ na nityaṃ labhate sukham",
    "GE07mbh_12_u:168.019d-0461_01": "śarīram evāyatanaṃ sukhasya",
    "GE07mbh_12_u:168.019d-0461_02": "duḥkhasya cāpy āyatanaṃ śarīram",
    "GE07mbh_12_u:168.019d-0461_03": "yad yac charīreṇa karoti karma",
    "GE07mbh_12_u:168.019d-0461_04": "tenaiva dehī samupāśnute",
    "GE07mbh_12_u:168.019d-0461_05": "jīvitaṃ ca śarīraṃ ca jātyaiva saha jāyate",
    "GE07mbh_12_u:168.019d-0461_06": "ubhe saha vivardhete ubhe saha vinaśyataḥ",
    "GE07mbh_12_u:168.019d-0461_07": "snehapāśair bahuvidhair āviṣṭaviṣayā janāḥ",
    "GE07mbh_12_u:168.019d-0461_08": "akṛtārthāś ca sīdante jalaiḥ saikatasetavaḥ",
    "GE07mbh_12_u:168.019d-0461_09": "snehena tilavat sarvaṃ sargacakre nipīḍyate",
    "GE07mbh_12_u:168.019d-0461_10": "tilapīḍair ivākramya kleśair ajñānasaṃbhavaiḥ",
    "GE07mbh_12_u:168.019d-0461_11": "saṃcinoty aśubhaṃ karma kalatrāpekṣayā naraḥ",
    "GE07mbh_12_u:168.019d-0461_12": "ekaḥ kleśān avāpnoti paratreha ca mānavaḥ",
    "GE07mbh_12_u:168.019d-0461_13": "putradārakuṭumbeṣu prasaktāḥ sarvamānavāḥ",
    "GE07mbh_12_u:168.019d-0461_14": "śokapaṅkārṇave magnā jīrṇā vanagajā iva",
    "GE07mbh_12_u:168.019d-0461_15": "putranāśe vittanāśe jñātisaṃbandhinām api",
    "GE07mbh_12_u:168.019d-0461_16": "prāpyate sumahad duḥkhaṃ dāvāgnipratimaṃ vibho",
    "GE07mbh_12_u:168.019d-0461_17": "daivāyattam idaṃ sarvaṃ sukhaduḥkhe bhavābhavau",
    "GE07mbh_12_u:168.019d-0461_18": "asuhṛt sasuhṛc cāpi saśatrur mitravān api",
    "GE07mbh_12_u:168.019d-0461_19": "saprajñaḥ prajñayā hīno daivena labhate sukham",
    "GE07mbh_12_u:168.020a": "nālaṃ sukhāya suhṛdo nālaṃ duḥkhāya śatravaḥ",
    "GE07mbh_12_u:168.020c": "na ca prajñālam arthānāṃ na sukhānām alaṃ dhanam",
    "GE07mbh_12_u:168.021a": "na buddhir dhanalābhāya na jāḍyam asamṛddhaye",
    "GE07mbh_12_u:168.021c": "lokaparyāyavṛttāntaṃ prājño jānāti netaraḥ",
    "GE07mbh_12_u:168.022a": "buddhimantaṃ ca mūḍhaṃ ca śūraṃ bhīruṃ jaḍaṃ kavim",
    "GE07mbh_12_u:168.022c": "durbalaṃ balavantaṃ ca bhāginaṃ bhajate sukham",
    "GE07mbh_12_u:168.023a": "dhenur vatsasya gopasya svāminas taskarasya ca",
    "GE07mbh_12_u:168.023c": "payaḥ pibati yas tasyā dhenus tasyeti niścayaḥ",
    "GE07mbh_12_u:168.024a": "ye ca mūḍhatamā loke ye ca buddheḥ paraṃ gatāḥ",
    "GE07mbh_12_u:168.024c": "te narāḥ sukham edhante kliśyaty antarito janaḥ",
    "GE07mbh_12_u:168.025a": "antyeṣu remire dhīrā na te madhyeṣu remire",
    "GE07mbh_12_u:168.025c": "antyaprāptiṃ sukhām āhur duḥkham antaram antayoḥ",
    "GE07mbh_12_u:168.025d-0462_01": "sukhaṃ svapiti durmedhāḥ svāni karmāṇy acintayan",
    "GE07mbh_12_u:168.025d-0462_02": "avijñānena mahatā kambaleneva saṃvṛtaḥ",
    "GE07mbh_12_u:168.026a": "ye tu buddhisukhaṃ prāptā dvaṃdvātītā vimatsarāḥ",
    "GE07mbh_12_u:168.026c": "tān naivārthā na cānarthā vyathayanti kadā cana",
    "GE07mbh_12_u:168.027a": "atha ye buddhim aprāptā vyatikrāntāś ca mūḍhatām",
    "GE07mbh_12_u:168.027c": "te 'tivelaṃ prahṛṣyanti saṃtāpam upayānti ca",
    "GE07mbh_12_u:168.028a": "nityapramuditā mūḍhā divi devagaṇā iva",
    "GE07mbh_12_u:168.028c": "avalepena mahatā paridṛbdhā",
    "GE07mbh_12_u:168.029a": "sukhaṃ duḥkhāntam ālasyaṃ duḥkhaṃ dākṣyaṃ sukhodayam",
    "GE07mbh_12_u:168.029c": "bhūtiś caiva śriyā sārdhaṃ dakṣe vasati nālase",
    "GE07mbh_12_u:168.030a": "sukhaṃ vā yadi vā duḥkhaṃ dveṣyaṃ vā yadi vā priyam",
    "GE07mbh_12_u:168.030c": "prāptaṃ prāptam upāsīta hṛdayenāparājitaḥ",
    "GE07mbh_12_u:168.031a": "śokasthānasahasrāṇi harṣasthānaśatāni ca",
    "GE07mbh_12_u:168.031c": "divase divase mūḍham āviśanti na paṇḍitam",
    "GE07mbh_12_u:168.032a": "buddhimantaṃ kṛtaprajñaṃ śuśrūṣum anasūyakam",
    "GE07mbh_12_u:168.032c": "dāntaṃ jitendriyaṃ cāpi śoko na spṛśate naram",
    "GE07mbh_12_u:168.033a": "etāṃ buddhiṃ samāsthāya guptacittaś cared budhaḥ",
    "GE07mbh_12_u:168.033b-0463_01": "śuklakṛṣṇagatijñaṃ taṃ devāsuravinirgamam",
    "GE07mbh_12_u:168.033c": "udayāstamayajñaṃ hi na śokaḥ spraṣṭum arhati",
    "GE07mbh_12_u:168.034a": "yannimittaṃ bhavec chokas trāso vā duḥkham eva vā",
    "GE07mbh_12_u:168.034c": "āyāso vā yatomūlas tad ekāṅgam api tyajet",
    "GE07mbh_12_u:168.035a": "yad yat tyajati kāmānāṃ tat sukhasyābhipūryate",
    "GE07mbh_12_u:168.035c": "kāmānusārī puruṣaḥ kāmān anu vinaśyati",
    "GE07mbh_12_u:168.036a": "yac ca kāmasukhaṃ loke yac ca divyaṃ mahat sukham",
    "GE07mbh_12_u:168.036c": "tṛṣṇākṣayasukhasyaite nārhataḥ ṣoḍaśīṃ kalām",
    "GE07mbh_12_u:168.037a": "pūrvadehakṛtaṃ karma śubhaṃ vā yadi vāśubham",
    "GE07mbh_12_u:168.037c": "prājñaṃ mūḍhaṃ tathā śūraṃ bhajate yādṛśaṃ kṛtam",
    "GE07mbh_12_u:168.038a": "evam eva kilaitāni priyāṇy evāpriyāṇi ca",
    "GE07mbh_12_u:168.038c": "jīveṣu parivartante duḥkhāni ca sukhāni ca",
    "GE07mbh_12_u:168.039a": "tad evaṃ buddhim āsthāya sukhaṃ jīved guṇānvitaḥ",
    "GE07mbh_12_u:168.039c": "sarvān kāmāñ jugupseta saṅgān kurvīta pṛṣṭhataḥ",
    "GE07mbh_12_u:168.039e": "vṛtta eṣa hṛdi prauḍho mṛtyur eṣa manomayaḥ",
    "GE07mbh_12_u:168.039f-0464_01": "krodho nāma śarīrastho dehināṃ procyate budhaiḥ",
    "GE07mbh_12_u:168.040a": "yadā saṃharate kāmān kūrmo 'ṅgānīva sarvaśaḥ",
    "GE07mbh_12_u:168.040c": "tadātmajyotir ātmā ca ātmany eva prasīdati",
    "GE07mbh_12_u:168.041a": "kiṃ cid eva mamatvena yadā bhavati kalpitam",
    "GE07mbh_12_u:168.041c": "tad eva paritāpārthaṃ sarvaṃ saṃpadyate tadā",
    "GE07mbh_12_u:168.042a": "na bibheti yadā cāyaṃ yadā cāsmān na bibhyati",
    "GE07mbh_12_u:168.042c": "yadā necchati na dveṣṭi brahma saṃpadyate tadā",
    "GE07mbh_12_u:168.043a": "ubhe satyānṛte tyaktvā śokānandau bhayābhaye",
    "GE07mbh_12_u:168.043c": "priyāpriye parityajya praśāntātmā bhaviṣyasi",
    "GE07mbh_12_u:168.044a": "yadā na kurute dhīraḥ sarvabhūteṣu pāpakam",
    "GE07mbh_12_u:168.044c": "karmaṇā manasā vācā brahma saṃpadyate tadā",
    "GE07mbh_12_u:168.045a": "yā dustyajā durmatibhir yā na jīryati jīryataḥ",
    "GE07mbh_12_u:168.045c": "yo 'sau prāṇāntiko rogas tāṃ tṛṣṇāṃ tyajataḥ sukham",
    "GE07mbh_12_u:168.046a": "atra piṅgalayā gītā gāthāḥ śrūyanti pārthiva",
    "GE07mbh_12_u:168.046c": "yathā sā kṛcchrakāle 'pi lebhe dharmaṃ sanātanam",
    "GE07mbh_12_u:168.047a": "saṃkete piṅgalā veśyā kāntenāsīd vinākṛtā",
    "GE07mbh_12_u:168.047c": "atha kṛcchragatā śāntāṃ buddhim āsthāpayat tadā piṅgalovāca",
    "GE07mbh_12_u:168.048a": "unmattāham anunmattaṃ kāntam anvavasaṃ ciram",
    "GE07mbh_12_u:168.048c": "antike ramaṇaṃ santaṃ nainam adhyagamaṃ purā",
    "GE07mbh_12_u:168.049a": "ekasthūṇaṃ navadvāram apidhāsyāmy agārakam",
    "GE07mbh_12_u:168.049c": "kā hi kāntam ihāyāntam ayaṃ kānteti maṃsyate",
    "GE07mbh_12_u:168.050a": "akāmāḥ kāmarūpeṇa dhūrtā narakarūpiṇaḥ",
    "GE07mbh_12_u:168.050c": "na punar vañcayiṣyanti pratibuddhāsmi jāgṛmi",
    "GE07mbh_12_u:168.051a": "anartho 'pi bhavaty artho daivāt pūrvakṛtena vā",
    "GE07mbh_12_u:168.051c": "saṃbuddhāhaṃ nirākārā nāham adyājitendriyā",
    "GE07mbh_12_u:168.052a": "sukhaṃ nirāśaḥ svapiti nairāśyaṃ paramaṃ sukham",
    "GE07mbh_12_u:168.052c": "āśām anāśāṃ kṛtvā hi sukhaṃ svapiti piṅgalā",
    "GE07mbh_12_u:168.053": "bhīṣma uvāca",
    "GE07mbh_12_u:168.053a": "etaiś cānyaiś ca viprasya hetumadbhiḥ prabhāṣitaiḥ",
    "GE07mbh_12_u:168.053c": "paryavasthāpito rājā senajin mumude sukham",
    "GE07mbh_12_u:169.001": "yudhiṣṭhira uvāca",
    "GE07mbh_12_u:169.001a": "atikrāmati kāle 'smin sarvabhūtakṣayāvahe",
    "GE07mbh_12_u:169.001c": "kiṃ śreyaḥ pratipadyeta tan me brūhi pitāmaha",
    "GE07mbh_12_u:169.002": "bhīṣma uvāca",
    "GE07mbh_12_u:169.002a": "atrāpy udāharantīmam itihāsaṃ purātanam",
    "GE07mbh_12_u:169.002c": "pituḥ putreṇa saṃvādaṃ tan nibodha yudhiṣṭhira",
    "GE07mbh_12_u:169.003a": "dvijāteḥ kasya cit pārtha svādhyāyaniratasya vai",
    "GE07mbh_12_u:169.003c": "babhūva putro medhāvī medhāvī nāma nāmataḥ",
    "GE07mbh_12_u:169.004a": "so 'bravīt pitaraṃ putraḥ svādhyāyakaraṇe ratam",
    "GE07mbh_12_u:169.004c": "mokṣadharmārthakuśalo lokatattvavicakṣaṇaḥ",
    "GE07mbh_12_u:169.005a": "dhīraḥ kiṃ svit tāta kuryāt prajānan; kṣipraṃ hy āyur bhraśyate mānavānām",
    "GE07mbh_12_u:169.005c": "pitas tad ācakṣva yathārthayogaṃ; mamānupūrvyā yena dharmaṃ careyam pitovāca",
    "GE07mbh_12_u:169.006a": "vedān adhītya brahmacaryeṇa putra; putrān icchet pāvanārthaṃ pitṝṇām",
    "GE07mbh_12_u:169.006c": "agnīn ādhāya vidhivac ceṣṭayajño; vanaṃ praviśyātha munir bubhūṣet",
    "GE07mbh_12_u:169.007": "putra uvāca",
    "GE07mbh_12_u:169.007a": "evam abhyāhate loke samantāt parivārite",
    "GE07mbh_12_u:169.007c": "amoghāsu patantīṣu kiṃ dhīra iva bhāṣase pitovāca",
    "GE07mbh_12_u:169.008a": "katham abhyāhato lokaḥ kena vā parivāritaḥ",
    "GE07mbh_12_u:169.008c": "amoghāḥ kāḥ patantīha kiṃ nu bhīṣayasīva mām",
    "GE07mbh_12_u:169.009": "putra uvāca",
    "GE07mbh_12_u:169.009a": "mṛtyunābhyāhato loko jarayā parivāritaḥ",
    "GE07mbh_12_u:169.009c": "ahorātrāḥ patanty ete nanu kasmān na budhyase",
    "GE07mbh_12_u:169.009d-0465_01": "amoghā rātrayaś cāpi nityam āyānti yānti ca",
    "GE07mbh_12_u:169.010a": "yadāham etaj jānāmi na mṛtyus tiṣṭhatīti ha",
    "GE07mbh_12_u:169.010c": "so 'haṃ kathaṃ pratīkṣiṣye jālenāpihitaś caran",
    "GE07mbh_12_u:169.011a": "rātryāṃ rātryāṃ vyatītāyām āyur alpataraṃ yadā",
    "GE07mbh_12_u:169.011c": "gādhodake matsya iva sukhaṃ vindeta kas tadā",
    "GE07mbh_12_u:169.011d-0466_01": "yām eva rātriṃ prathamāṃ garbho bhajati mātaram",
    "GE07mbh_12_u:169.011d-0466_02": "tām eva rātriṃ prasthāti maraṇāya nivartakaḥ",
    "GE07mbh_12_u:169.011d-0466_03": "yasyāṃ rātryāṃ vyatītāyāṃ na kiṃ cic chubham ācaret",
    "GE07mbh_12_u:169.011e": "tad eva vandhyaṃ divasam iti vidyād vicakṣaṇaḥ",
    "GE07mbh_12_u:169.012a": "anavāpteṣu kāmeṣu mṛtyur abhyeti mānavam",
    "GE07mbh_12_u:169.012c": "śaṣpāṇīva vicinvantam",
    "GE07mbh_12_u:169.012e": "vṛkīvoraṇam āsādya mṛtyur ādāya gacchati",
    "GE07mbh_12_u:169.013a": "adyaiva kuru yac chreyo mā tvā kālo 'tyagād ayam",
    "GE07mbh_12_u:169.013c": "akṛteṣv eva kāryeṣu mṛtyur vai saṃprakarṣati",
    "GE07mbh_12_u:169.014a": "śvaḥkāryam adya kurvīta pūrvāhṇe cāparāhṇikam",
    "GE07mbh_12_u:169.014c": "na hi pratīkṣate mṛtyuḥ kṛtaṃ vāsya na vā kṛtam",
    "GE07mbh_12_u:169.014d-0467_01": "niyato dehināṃ mṛtyur animittaṃ hi jīvitam",
    "GE07mbh_12_u:169.014e": "ko hi jānāti kasyādya mṛtyusenā nivekṣyate",
    "GE07mbh_12_u:169.014f-0468_01": "na mṛtyur āmantrayate hartukāmo jagatprabhuḥ",
    "GE07mbh_12_u:169.014f-0468_02": "abuddha evākramate mīnān mīnagraho yathā",
    "GE07mbh_12_u:169.015a": "yuvaiva dharmaśīlaḥ syād animittaṃ hi jīvitam",
    "GE07mbh_12_u:169.015c": "kṛte dharme bhavet kīrtir iha pretya ca vai sukham",
    "GE07mbh_12_u:169.016a": "mohena hi samāviṣṭaḥ putradārārtham udyataḥ",
    "GE07mbh_12_u:169.016c": "kṛtvā kāryam akāryaṃ vā puṣṭim eṣāṃ prayacchati",
    "GE07mbh_12_u:169.017a": "taṃ putrapaśusaṃmattaṃ vyāsaktamanasaṃ naram",
    "GE07mbh_12_u:169.017c": "suptaṃ vyāghraṃ mahaugho vā mṛtyur ādāya gacchati",
    "GE07mbh_12_u:169.018a": "saṃcinvānakam evaikaṃ kāmānām avitṛptakam",
    "GE07mbh_12_u:169.018c": "vyāghraḥ paśum ivādāya mṛtyur ādāya gacchati",
    "GE07mbh_12_u:169.019a": "idaṃ kṛtam idaṃ kāryam idam anyat kṛtākṛtam",
    "GE07mbh_12_u:169.019c": "evam īhāsukhāsaktaṃ kṛtāntaḥ kurute vaśe",
    "GE07mbh_12_u:169.020a": "kṛtānāṃ phalam aprāptaṃ karmaṇāṃ phalasaṅginam",
    "GE07mbh_12_u:169.020c": "kṣetrāpaṇagṛhāsaktaṃ mṛtyur ādāya gacchati",
    "GE07mbh_12_u:169.020d-0469_01": "durbalaṃ balavantaṃ ca śūraṃ bhīruṃ jaḍaṃ kavim",
    "GE07mbh_12_u:169.020d-0469_02": "aprāptasarvakāmārthaṃ mṛtyur ādāya gacchati",
    "GE07mbh_12_u:169.020d-0470_01": "idaṃ me syād idaṃ me syād ity evaṃmanaso narān",
    "GE07mbh_12_u:169.020d-0470_02": "anavāpteṣu kāmeṣu kṛtāntaḥ kurute vaśe",
    "GE07mbh_12_u:169.021a": "mṛtyur jarā ca vyādhiś ca duḥkhaṃ cānekakāraṇam",
    "GE07mbh_12_u:169.021c": "anuṣaktaṃ yadā dehe kiṃ svastha iva tiṣṭhasi",
    "GE07mbh_12_u:169.022a": "jātam evāntako 'ntāya jarā cānveti dehinam",
    "GE07mbh_12_u:169.022c": "anuṣaktā dvayenaite bhāvāḥ sthāvarajaṅgamāḥ",
    "GE07mbh_12_u:169.023a": "mṛtyor vā gṛham evaitad yā grāme vasato ratiḥ",
    "GE07mbh_12_u:169.023c": "devānām eṣa vai goṣṭho yad araṇyam iti śrutiḥ",
    "GE07mbh_12_u:169.024a": "nibandhanī rajjur eṣā yā grāme vasato ratiḥ",
    "GE07mbh_12_u:169.024c": "chittvaināṃ sukṛto yānti naināṃ chindanti duṣkṛtaḥ",
    "GE07mbh_12_u:169.025a": "na hiṃsayati yaḥ prāṇān manovākkāyahetubhiḥ",
    "GE07mbh_12_u:169.025c": "jīvitārthāpanayanaiḥ karmabhir na sa badhyate",
    "GE07mbh_12_u:169.026a": "na mṛtyusenām āyāntīṃ jātu kaś cit prabādhate",
    "GE07mbh_12_u:169.026c": "ṛte satyam asaṃtyājyaṃ satye hy amṛtam āśritam",
    "GE07mbh_12_u:169.027a": "tasmāt satyavratācāraḥ satyayogaparāyaṇaḥ",
    "GE07mbh_12_u:169.027c": "satyārāmaḥ samo dāntaḥ satyenaivāntakaṃ jayet",
    "GE07mbh_12_u:169.028a": "amṛtaṃ caiva mṛtyuś ca dvayaṃ dehe pratiṣṭhitam",
    "GE07mbh_12_u:169.028c": "mṛtyum āpadyate mohāt satyenāpadyate 'mṛtam",
    "GE07mbh_12_u:169.029a": "so 'haṃ hy ahiṃsraḥ satyārthī kāmakrodhabahiṣkṛtaḥ",
    "GE07mbh_12_u:169.029c": "samaduḥkhasukhaḥ kṣemī mṛtyuṃ hāsyāmy amartyavat",
    "GE07mbh_12_u:169.030a": "śāntiyajñarato dānto brahmayajñe sthito muniḥ",
    "GE07mbh_12_u:169.030c": "vāṅmanaḥkarmayajñaś ca bhaviṣyāmy udagāyane",
    "GE07mbh_12_u:169.031a": "paśuyajñaiḥ kathaṃ hiṃsrair mādṛśo yaṣṭum arhati",
    "GE07mbh_12_u:169.031c": "antavadbhir uta prājñaḥ kṣatrayajñaiḥ piśācavat",
    "GE07mbh_12_u:169.032a": "yasya vāṅmanasī syātāṃ samyak praṇihite sadā",
    "GE07mbh_12_u:169.032c": "tapas tyāgaś ca yogaś ca sa vai sarvam avāpnuyāt",
    "GE07mbh_12_u:169.033a": "nāsti vidyāsamaṃ cakṣur nāsti vidyāsamaṃ balam",
    "GE07mbh_12_u:169.033c": "nāsti rāgasamaṃ duḥkhaṃ nāsti tyāgasamaṃ sukham",
    "GE07mbh_12_u:169.034a": "ātmany evātmanā jāta ātmaniṣṭho 'prajo 'pi vā",
    "GE07mbh_12_u:169.034c": "ātmany eva bhaviṣyāmi na māṃ tārayati prajā",
    "GE07mbh_12_u:169.035a": "naitādṛśaṃ brāhmaṇasyāsti vittaṃ; yathaikatā samatā satyatā ca",
    "GE07mbh_12_u:169.035c": "śīle sthitir daṇḍanidhānam ārjavaṃ; tatas tataś coparamaḥ kriyābhyaḥ",
    "GE07mbh_12_u:169.036a": "kiṃ te dhanair bāndhavair vāpi kiṃ te; kiṃ te dārair brāhmaṇa yo mariṣyasi",
    "GE07mbh_12_u:169.036c": "ātmānam anviccha guhāṃ praviṣṭaṃ; pitāmahas te kva gataḥ pitā ca",
    "GE07mbh_12_u:169.037": "bhīṣma uvāca",
    "GE07mbh_12_u:169.037a": "putrasyaitad vacaḥ śrutvā tathākārṣīt pitā nṛpa",
    "GE07mbh_12_u:169.037c": "tathā tvam api vartasva satyadharmaparāyaṇaḥ",
    "GE07mbh_12_u:170.001": "yudhiṣṭhira uvāca",
    "GE07mbh_12_u:170.001a": "dhanino vādhanā ye ca vartayanti svatantriṇaḥ",
    "GE07mbh_12_u:170.001c": "sukhaduḥkhāgamas teṣāṃ kaḥ kathaṃ vā pitāmaha",
    "GE07mbh_12_u:170.002": "bhīṣma uvāca",
    "GE07mbh_12_u:170.002a": "atrāpy udāharantīmam itihāsaṃ purātanam",
    "GE07mbh_12_u:170.002c": "śamyākena vimuktena gītaṃ śāntigatena ha",
    "GE07mbh_12_u:170.003a": "abravīn māṃ purā kaś cid brāhmaṇas tyāgam āsthitaḥ",
    "GE07mbh_12_u:170.003c": "kliśyamānaḥ kudāreṇa kucailena bubhukṣayā",
    "GE07mbh_12_u:170.004a": "utpannam iha loke vai janmaprabhṛti mānavam",
    "GE07mbh_12_u:170.004c": "vividhāny upavartante duḥkhāni ca sukhāni ca",
    "GE07mbh_12_u:170.005a": "tayor ekatare mārge yady enam abhisaṃnayet",
    "GE07mbh_12_u:170.005c": "na sukhaṃ prāpya saṃhṛṣyen na duḥkhaṃ prāpya saṃjvaret",
    "GE07mbh_12_u:170.006a": "na vai carasi yac chreya ātmano vā yad īhase",
    "GE07mbh_12_u:170.006c": "akāmātmāpi hi sadā dhuram udyamya caiva hi",
    "GE07mbh_12_u:170.007a": "akiṃcanaḥ paripatan sukham āsvādayiṣyasi",
    "GE07mbh_12_u:170.007c": "akiṃcanaḥ sukhaṃ śete samuttiṣṭhati caiva hi",
    "GE07mbh_12_u:170.008a": "ākiṃcanyaṃ sukhaṃ loke pathyaṃ śivam anāmayam",
    "GE07mbh_12_u:170.008c": "anamitram atho hy etad durlabhaṃ sulabhaṃ satām",
    "GE07mbh_12_u:170.009a": "akiṃcanasya śuddhasya upapannasya sarvaśaḥ",
    "GE07mbh_12_u:170.009c": "avekṣamāṇas trīṃl lokān na tulyam upalakṣaye",
    "GE07mbh_12_u:170.010a": "ākiṃcanyaṃ ca rājyaṃ ca tulayā samatolayam",
    "GE07mbh_12_u:170.010c": "atyaricyata dāridryaṃ rājyād api guṇādhikam",
    "GE07mbh_12_u:170.011a": "ākiṃcanye ca rājye ca viśeṣaḥ sumahān ayam",
    "GE07mbh_12_u:170.011c": "nityodvigno hi dhanavān mṛtyor āsyagato yathā",
    "GE07mbh_12_u:170.012a": "naivāsyāgnir na cādityo na mṛtyur na ca dasyavaḥ",
    "GE07mbh_12_u:170.012c": "prabhavanti dhanajyāninirmuktasya",
    "GE07mbh_12_u:170.013a": "taṃ vai sadā kāmacaram anupastīrṇaśāyinam",
    "GE07mbh_12_u:170.013c": "bāhūpadhānaṃ śāmyantaṃ praśaṃsanti divaukasaḥ",
    "GE07mbh_12_u:170.014a": "dhanavān krodhalobhābhyām āviṣṭo naṣṭacetanaḥ",
    "GE07mbh_12_u:170.014c": "tiryagīkṣaḥ śuṣkamukhaḥ pāpako bhrukuṭīmukhaḥ",
    "GE07mbh_12_u:170.015a": "nirdaśaṃś cādharoṣṭhaṃ ca kruddho dāruṇabhāṣitā",
    "GE07mbh_12_u:170.015c": "kas tam icchet paridraṣṭuṃ dātum icchati cen mahīm",
    "GE07mbh_12_u:170.016a": "śriyā hy abhīkṣṇaṃ saṃvāso mohayaty avicakṣaṇam",
    "GE07mbh_12_u:170.016c": "sā tasya cittaṃ harati śāradābhram ivānilaḥ",
    "GE07mbh_12_u:170.017a": "athainaṃ rūpamānaś ca dhanamānaś ca vindati",
    "GE07mbh_12_u:170.017c": "abhijāto 'smi siddho 'smi nāsmi kevalamānuṣaḥ",
    "GE07mbh_12_u:170.017e": "ity ebhiḥ kāraṇais tasya tribhiś cittaṃ prasicyate",
    "GE07mbh_12_u:170.018a": "sa prasiktamanā bhogān visṛjya pitṛsaṃcitān",
    "GE07mbh_12_u:170.018c": "parikṣīṇaḥ parasvānām ādānaṃ sādhu manyate",
    "GE07mbh_12_u:170.019a": "tam atikrāntamaryādam ādadānaṃ tatas tataḥ",
    "GE07mbh_12_u:170.019c": "pratiṣedhanti rājāno lubdhā mṛgam iveṣubhiḥ",
    "GE07mbh_12_u:170.020a": "evam etāni duḥkhāni tāni tānīha mānavam",
    "GE07mbh_12_u:170.020c": "vividhāny upavartante gātrasaṃsparśajāni ca",
    "GE07mbh_12_u:170.021a": "teṣāṃ paramaduḥkhānāṃ buddhyā bhaiṣajyam ācaret",
    "GE07mbh_12_u:170.021c": "lokadharmaṃ samājñāya dhruvāṇām adhruvaiḥ saha",
    "GE07mbh_12_u:170.022a": "nātyaktvā sukham āpnoti nātyaktvā vindate param",
    "GE07mbh_12_u:170.022c": "nātyaktvā cābhayaḥ śete tyaktvā sarvaṃ sukhī bhava",
    "GE07mbh_12_u:170.023a": "ity etad dhāstinapure brāhmaṇenopavarṇitam",
    "GE07mbh_12_u:170.023c": "śamyākena purā mahyaṃ tasmāt tyāgaḥ paro mataḥ",
    "GE07mbh_12_u:171.001": "yudhiṣṭhira uvāca",
    "GE07mbh_12_u:171.001a": "īhamānaḥ samārambhān yadi nāsādayed dhanam",
    "GE07mbh_12_u:171.001c": "dhanatṛṣṇābhibhūtaś ca kiṃ kurvan sukham āpnuyāt",
    "GE07mbh_12_u:171.002": "bhīṣma uvāca",
    "GE07mbh_12_u:171.002a": "sarvasāmyam anāyāsaḥ satyavākyaṃ ca bhārata",
    "GE07mbh_12_u:171.002c": "nirvedaś cāvivitsā ca yasya syāt sa sukhī naraḥ",
    "GE07mbh_12_u:171.003a": "etāny eva padāny āhuḥ pañca vṛddhāḥ praśāntaye",
    "GE07mbh_12_u:171.003c": "eṣa svargaś ca dharmaś ca sukhaṃ cānuttamaṃ satām",
    "GE07mbh_12_u:171.004a": "atrāpy udāharantīmam itihāsaṃ purātanam",
    "GE07mbh_12_u:171.004c": "nirvedān maṅkinā gītaṃ tan nibodha yudhiṣṭhira",
    "GE07mbh_12_u:171.005a": "īhamāno dhanaṃ maṅkir bhagnehaś ca punaḥ punaḥ",
    "GE07mbh_12_u:171.005c": "kena cid dhanaśeṣeṇa krītavān damyagoyugam",
    "GE07mbh_12_u:171.006a": "susaṃbaddhau tu tau damyau damanāyābhiniḥsṛtau",
    "GE07mbh_12_u:171.006c": "āsīnam uṣṭraṃ madhyena sahasaivābhyadhāvatām",
    "GE07mbh_12_u:171.007a": "tayoḥ saṃprāptayor uṣṭraḥ skandhadeśam amarṣaṇaḥ",
    "GE07mbh_12_u:171.007c": "utthāyotkṣipya tau damyau prasasāra mahājavaḥ",
    "GE07mbh_12_u:171.008a": "hriyamāṇau tu tau damyau tenoṣṭreṇa pramāthinā",
    "GE07mbh_12_u:171.008c": "mriyamāṇau ca saṃprekṣya maṅkis tatrābravīd idam",
    "GE07mbh_12_u:171.009a": "na caivāvihitaṃ śakyaṃ dakṣeṇāpīhituṃ dhanam",
    "GE07mbh_12_u:171.009c": "yuktena śraddhayā samyag īhāṃ samanutiṣṭhatā",
    "GE07mbh_12_u:171.010a": "kṛtasya pūrvaṃ cānarthair yuktasyāpy anutiṣṭhataḥ",
    "GE07mbh_12_u:171.010c": "imaṃ paśyata saṃgatyā mama daivam upaplavam",
    "GE07mbh_12_u:171.011a": "udyamyodyamya me damyau viṣameṇeva gacchati",
    "GE07mbh_12_u:171.011c": "utkṣipya kākatālīyam unmātheneva jambukaḥ",
    "GE07mbh_12_u:171.011d-0471_01": "utpathenaiva dhāvantam utpathenaiva dhāvataḥ",
    "GE07mbh_12_u:171.012a": "maṇī voṣṭrasya lambete priyau vatsatarau mama",
    "GE07mbh_12_u:171.012c": "śuddhaṃ hi daivam evedam ato naivāsti pauruṣam",
    "GE07mbh_12_u:171.013a": "yadi vāpy upapadyeta pauruṣaṃ nāma karhi cit",
    "GE07mbh_12_u:171.013c": "anviṣyamāṇaṃ tad api daivam evāvatiṣṭhate",
    "GE07mbh_12_u:171.014a": "tasmān nirveda eveha gantavyaḥ sukham īpsatā",
    "GE07mbh_12_u:171.014c": "sukhaṃ svapiti nirviṇṇo nirāśaś cārthasādhane",
    "GE07mbh_12_u:171.015a": "aho samyak śukenoktaṃ sarvataḥ parimucyatā",
    "GE07mbh_12_u:171.015c": "pratiṣṭhatā mahāraṇyaṃ janakasya niveśanāt",
    "GE07mbh_12_u:171.016a": "yaḥ kāmān prāpnuyāt sarvān yaś cainān kevalāṃs tyajet",
    "GE07mbh_12_u:171.016c": "prāpaṇāt sarvakāmānāṃ parityāgo viśiṣyate",
    "GE07mbh_12_u:171.017a": "nāntaṃ sarvavivitsānāṃ gatapūrvo 'sti kaś cana",
    "GE07mbh_12_u:171.017c": "śarīre jīvite caiva tṛṣṇā mandasya vardhate",
    "GE07mbh_12_u:171.018a": "nivartasva vivitsābhyaḥ śāmya nirvidya māmaka",
    "GE07mbh_12_u:171.018c": "asakṛc cāsi nikṛto na ca nirvidyase tano",
    "GE07mbh_12_u:171.019a": "yadi nāhaṃ vināśyas te yady evaṃ ramase mayā",
    "GE07mbh_12_u:171.019c": "mā māṃ yojaya lobhena vṛthā tvaṃ vittakāmuka",
    "GE07mbh_12_u:171.020a": "saṃcitaṃ saṃcitaṃ dravyaṃ naṣṭaṃ tava punaḥ punaḥ",
    "GE07mbh_12_u:171.020c": "kadā vimokṣyase mūḍha dhanehāṃ dhanakāmuka",
    "GE07mbh_12_u:171.020d-0472_01": "paripanthika sarvasya śreyasaḥ pāpasaṃśraya",
    "GE07mbh_12_u:171.021a": "aho nu mama bāliśyaṃ yo 'haṃ krīḍanakas tava",
    "GE07mbh_12_u:171.021b-0473_01": "kleśair nānāvidhair nityaṃ saṃyojayasi nirghṛṇa",
    "GE07mbh_12_u:171.021c": "kiṃ naiva jātu puruṣaḥ pareṣāṃ preṣyatām iyāt",
    "GE07mbh_12_u:171.022a": "na pūrve nāpare jātu kāmānām antam āpnuvan",
    "GE07mbh_12_u:171.022c": "tyaktvā sarvasamārambhān pratibuddho 'smi jāgṛmi",
    "GE07mbh_12_u:171.023a": "nūnaṃ te hṛdayaṃ kāma vajrasāramayaṃ dṛdham",
    "GE07mbh_12_u:171.023c": "yad anarthaśatāviṣṭaṃ śatadhā na vidīryate",
    "GE07mbh_12_u:171.024a": "tyajāmi kāma tvāṃ caiva yac ca kiṃ cit priyaṃ tava",
    "GE07mbh_12_u:171.024c": "tavāhaṃ sukham anvicchann ātmany upalabhe sukham",
    "GE07mbh_12_u:171.025a": "kāma jānāmi te mūlaṃ saṃkalpāt kila jāyase",
    "GE07mbh_12_u:171.025c": "na tvāṃ saṃkalpayiṣyāmi samūlo na bhaviṣyasi",
    "GE07mbh_12_u:171.026a": "īhā dhanasya na sukhā labdhvā cintā ca bhūyasī",
    "GE07mbh_12_u:171.026c": "labdhanāśo yathā mṛtyur labdhaṃ bhavati vā na vā",
    "GE07mbh_12_u:171.027a": "paretya yo na labhate tato duḥkhataraṃ nu kim",
    "GE07mbh_12_u:171.027c": "na ca tuṣyati labdhena bhūya eva ca mārgati",
    "GE07mbh_12_u:171.028a": "anutarṣula evārthaḥ svādu gāṅgam ivodakam",
    "GE07mbh_12_u:171.028c": "madvilāpanam etat tu pratibuddho 'smi saṃtyaja",
    "GE07mbh_12_u:171.029a": "ya imaṃ māmakaṃ dehaṃ bhūtagrāmaḥ samāśritaḥ",
    "GE07mbh_12_u:171.029c": "sa yātv ito yathākāmaṃ vasatāṃ vā yathāsukham",
    "GE07mbh_12_u:171.030a": "na yuṣmāsv iha me prītiḥ kāmalobhānusāriṣu",
    "GE07mbh_12_u:171.030c": "tasmād utsṛjya sarvān vaḥ satyam evāśrayāmy aham",
    "GE07mbh_12_u:171.031a": "sarvabhūtāny ahaṃ dehe paśyan manasi cātmanaḥ",
    "GE07mbh_12_u:171.031c": "yoge buddhiṃ śrute sattvaṃ mano brahmaṇi dhārayan",
    "GE07mbh_12_u:171.032a": "vihariṣyāmy anāsaktaḥ sukhī lokān nirāmayaḥ",
    "GE07mbh_12_u:171.032c": "yathā mā tvaṃ punar naivaṃ duḥkheṣu praṇidhāsyasi",
    "GE07mbh_12_u:171.033a": "tvayā hi me praṇunnasya gatir anyā na vidyate",
    "GE07mbh_12_u:171.033c": "tṛṣṇāśokaśramāṇāṃ hi tvaṃ kāma prabhavaḥ sadā",
    "GE07mbh_12_u:171.034a": "dhananāśo 'dhikaṃ duḥkhaṃ manye sarvamahattaram",
    "GE07mbh_12_u:171.034c": "jñātayo hy avamanyante mitrāṇi ca dhanacyutam",
    "GE07mbh_12_u:171.035a": "avajñānasahasrais tu doṣāḥ kaṣṭatarādhane",
    "GE07mbh_12_u:171.035c": "dhane sukhakalā yā ca sāpi duḥkhair vidhīyate",
    "GE07mbh_12_u:171.036a": "dhanam asyeti puruṣaṃ purā nighnanti dasyavaḥ",
    "GE07mbh_12_u:171.036c": "kliśyanti vividhair daṇḍair nityam udvejayanti ca",
    "GE07mbh_12_u:171.037a": "mandalolupatā duḥkham iti buddhaṃ cirān mayā",
    "GE07mbh_12_u:171.037c": "yad yad ālambase kāma tat tad evānurudhyase",
    "GE07mbh_12_u:171.038a": "atattvajño 'si bālaś ca dustoṣo 'pūraṇo 'nalaḥ",
    "GE07mbh_12_u:171.038c": "naiva tvaṃ vettha sulabhaṃ naiva tvaṃ vettha durlabham",
    "GE07mbh_12_u:171.039a": "pātālam iva duṣpūro māṃ duḥkhair yoktum icchasi",
    "GE07mbh_12_u:171.039c": "nāham adya samāveṣṭuṃ śakyaḥ kāma punas tvayā",
    "GE07mbh_12_u:171.040a": "nirvedam aham āsādya dravyanāśād yadṛcchayā",
    "GE07mbh_12_u:171.040c": "nirvṛtiṃ paramāṃ prāpya nādya kāmān vicintaye",
    "GE07mbh_12_u:171.041a": "atikleśān sahāmīha nāhaṃ budhyāmy abuddhimān",
    "GE07mbh_12_u:171.041c": "nikṛto dhananāśena śaye sarvāṅgavijvaraḥ",
    "GE07mbh_12_u:171.042a": "parityajāmi kāma tvāṃ hitvā sarvamanogatīḥ",
    "GE07mbh_12_u:171.042c": "na tvaṃ mayā punaḥ kāma nasyoteneva raṃsyase",
    "GE07mbh_12_u:171.043a": "kṣamiṣye 'kṣamamāṇānāṃ na hiṃsiṣye ca hiṃsitaḥ",
    "GE07mbh_12_u:171.043c": "dveṣyamuktaḥ priyaṃ vakṣyāmy anādṛtya tad apriyam",
    "GE07mbh_12_u:171.044a": "tṛptaḥ svasthendriyo nityaṃ yathālabdhena vartayan",
    "GE07mbh_12_u:171.044c": "na sakāmaṃ kariṣyāmi tvām ahaṃ śatrum ātmanaḥ",
    "GE07mbh_12_u:171.045a": "nirvedaṃ nirvṛtiṃ tṛptiṃ śāntiṃ satyaṃ damaṃ kṣamām",
    "GE07mbh_12_u:171.045c": "sarvabhūtadayāṃ caiva viddhi māṃ śaraṇāgatam",
    "GE07mbh_12_u:171.046a": "tasmāt kāmaś ca lobhaś ca tṛṣṇā kārpaṇyam eva ca",
    "GE07mbh_12_u:171.046c": "tyajantu māṃ pratiṣṭhantaṃ sattvastho hy asmi sāṃpratam",
    "GE07mbh_12_u:171.047a": "prahāya kāmaṃ lobhaṃ ca krodhaṃ pāruṣyam eva ca",
    "GE07mbh_12_u:171.047c": "nādya lobhavaśaṃ prāpto duḥkhaṃ prāpsyāmy anātmavān",
    "GE07mbh_12_u:171.048a": "yad yat tyajati kāmānāṃ tat sukhasyābhipūryate",
    "GE07mbh_12_u:171.048c": "kāmasya vaśago nityaṃ duḥkham eva prapadyate",
    "GE07mbh_12_u:171.049a": "kāmān vyudasya dhunute yat kiṃ cit puruṣo rajaḥ",
    "GE07mbh_12_u:171.049c": "kāmakrodhodbhavaṃ duḥkham ahrīr aratir eva ca",
    "GE07mbh_12_u:171.050a": "eṣa brahmapraviṣṭo 'haṃ grīṣme śītam iva hradam",
    "GE07mbh_12_u:171.050c": "śāmyāmi parinirvāmi sukham āse ca kevalam",
    "GE07mbh_12_u:171.051a": "yac ca kāmasukhaṃ loke yac ca divyaṃ mahat sukham",
    "GE07mbh_12_u:171.051c": "tṛṣṇākṣayasukhasyaite nārhataḥ ṣoḍaśīṃ kalām",
    "GE07mbh_12_u:171.052a": "ātmanā saptamaṃ kāmaṃ hatvā śatrum ivottamam",
    "GE07mbh_12_u:171.052c": "prāpyāvadhyaṃ brahmapuraṃ rājeva syām ahaṃ sukhī",
    "GE07mbh_12_u:171.053a": "etāṃ buddhiṃ samāsthāya maṅkir nirvedam āgataḥ",
    "GE07mbh_12_u:171.053c": "sarvān kāmān parityajya prāpya brahma mahat sukham",
    "GE07mbh_12_u:171.054a": "damyanāśakṛte maṅkir amaratvaṃ kilāgamat",
    "GE07mbh_12_u:171.054c": "acchinat kāmamūlaṃ sa tena prāpa mahat sukham",
    "GE07mbh_12_u:171.055a": "atrāpy udāharantīmam itihāsaṃ purātanam",
    "GE07mbh_12_u:171.055b-0474_01": "asminn arthe purā gītaṃ śṛṇu rājan mahātmanā",
    "GE07mbh_12_u:171.055c": "gītaṃ videharājena janakena praśāmyatā",
    "GE07mbh_12_u:171.056a": "anantaṃ bata me vittaṃ yasya me nāsti kiṃ cana",
    "GE07mbh_12_u:171.056c": "mithilāyāṃ pradīptāyāṃ na me dahyati kiṃ cana",
    "GE07mbh_12_u:171.057a": "atraivodāharantīmaṃ bodhyasya padasaṃcayam",
    "GE07mbh_12_u:171.057c": "nirvedaṃ prati vinyastaṃ pratibodha yudhiṣṭhira",
    "GE07mbh_12_u:171.058a": "bodhyaṃ dāntam ṛṣiṃ rājā nahuṣaḥ paryapṛcchata",
    "GE07mbh_12_u:171.058c": "nirvedāc chāntim āpannaṃ śāntaṃ prajñānatarpitam",
    "GE07mbh_12_u:171.059a": "upadeśaṃ mahāprājña śamasyopadiśasva me",
    "GE07mbh_12_u:171.059c": "kāṃ buddhiṃ samanudhyāya śāntaś carasi nirvṛtaḥ",
    "GE07mbh_12_u:171.060": "bodhya uvāca",
    "GE07mbh_12_u:171.060a": "upadeśena vartāmi nānuśāsmīha kaṃ cana",
    "GE07mbh_12_u:171.060c": "lakṣaṇaṃ tasya vakṣye 'haṃ tat svayaṃ pravimṛśyatām",
    "GE07mbh_12_u:171.061a": "piṅgalā kuraraḥ sarpaḥ sāraṅgānveṣaṇaṃ vane",
    "GE07mbh_12_u:171.061c": "iṣukāraḥ kumārī ca ṣaḍ ete guravo mama bhīṣma uvāca",
    "GE07mbh_12_u:171.061d-0475_01": "āśā balavatī kaṣṭā nairāśyaṃ paramaṃ",
    "GE07mbh_12_u:171.061d-0475_02": "āśāṃ nirāśāṃ kṛtvā tu sukhaṃ svapiti piṅgalā",
    "GE07mbh_12_u:171.061d-0475_03": "sāmiṣaṃ kuraraṃ dṛṣṭvā vadhyamānaṃ nirāmiṣaiḥ",
    "GE07mbh_12_u:171.061d-0475_04": "āmiṣasya parityāgāt kuraraḥ sukham edhate",
    "GE07mbh_12_u:171.061d-0475_05": "gṛhārambho hi duḥkhāya na sukhāya kadā cana",
    "GE07mbh_12_u:171.061d-0475_06": "sarpaḥ parakṛtaṃ veśma praviśya sukham edhate",
    "GE07mbh_12_u:171.061d-0475_07": "sukhaṃ jīvanti munayo bhaikṣyavṛttiṃ samāśritāḥ",
    "GE07mbh_12_u:171.061d-0475_08": "adroheṇaiva bhūtānāṃ sāraṅgā iva pakṣiṇaḥ",
    "GE07mbh_12_u:171.061d-0475_09": "iṣukāro naraḥ kaś cid iṣāv āhitamānasaḥ",
    "GE07mbh_12_u:171.061d-0475_10": "samīpenāpi gacchantaṃ rājānaṃ nāvabuddhavān",
    "GE07mbh_12_u:171.061d-0475_11": "bahūnāṃ kalaho nityaṃ dvayoḥ saṃgharṣaṇaṃ dhruvam",
    "GE07mbh_12_u:171.061d-0475_12": "ekākī vicariṣyāmi kumārīśaṅkhako yathā",
    "GE07mbh_12_u:172.001": "yudhiṣṭhira uvāca",
    "GE07mbh_12_u:172.001a": "kena vṛttena vṛttajña vītaśokaś caren mahīm",
    "GE07mbh_12_u:172.001c": "kiṃ ca kurvan naro loke prāpnoti paramāṃ gatim",
    "GE07mbh_12_u:172.002": "bhīṣma uvāca",
    "GE07mbh_12_u:172.002a": "atrāpy udāharantīmam itihāsaṃ purātanam",
    "GE07mbh_12_u:172.002c": "prahrādasya ca saṃvādaṃ muner ājagarasya ca",
    "GE07mbh_12_u:172.003a": "carantaṃ brāhmaṇaṃ kaṃ cit kalyacittam anāmayam",
    "GE07mbh_12_u:172.003c": "papraccha rājan prahrādo buddhimān prājñasaṃmataḥ",
    "GE07mbh_12_u:172.004a": "svasthaḥ śakto mṛdur dānto nirvivitso 'nasūyakaḥ",
    "GE07mbh_12_u:172.004c": "suvāg bahumato loke prājñaś carasi bālavat",
    "GE07mbh_12_u:172.005a": "naiva prārthayase lābhaṃ nālābheṣv anuśocasi",
    "GE07mbh_12_u:172.005c": "nityatṛpta iva brahman na kiṃ cid avamanyase",
    "GE07mbh_12_u:172.006a": "srotasā hriyamāṇāsu prajāsv avimanā iva",
    "GE07mbh_12_u:172.006c": "dharmakāmārthakāryeṣu kūṭastha iva lakṣyase",
    "GE07mbh_12_u:172.007a": "nānutiṣṭhasi dharmārthau na kāme cāpi vartase",
    "GE07mbh_12_u:172.007c": "indriyārthān anādṛtya muktaś carasi sākṣivat",
    "GE07mbh_12_u:172.008a": "kā nu prajñā śrutaṃ vā kiṃ vṛttir vā kā nu te mune",
    "GE07mbh_12_u:172.008c": "kṣipram ācakṣva me brahmañ śreyo yad iha manyase",
    "GE07mbh_12_u:172.009a": "anuyuktaḥ sa medhāvī",
    "GE07mbh_12_u:172.009c": "uvāca ślakṣṇayā vācā prahrādam anapārthayā",
    "GE07mbh_12_u:172.010a": "paśyan prahrāda bhūtānām utpattim animittataḥ",
    "GE07mbh_12_u:172.010c": "hrāsaṃ vṛddhiṃ vināśaṃ ca na prahṛṣye na ca vyathe",
    "GE07mbh_12_u:172.011a": "svabhāvād eva saṃdṛśya vartamānāḥ pravṛttayaḥ",
    "GE07mbh_12_u:172.011c": "svabhāvaniratāḥ sarvāḥ paritapye na kena cit",
    "GE07mbh_12_u:172.012a": "paśyan prahrāda saṃyogān viprayogaparāyaṇān",
    "GE07mbh_12_u:172.012c": "saṃcayāṃś ca vināśāntān na kva cid vidadhe manaḥ",
    "GE07mbh_12_u:172.013a": "antavanti ca bhūtāni guṇayuktāni paśyataḥ",
    "GE07mbh_12_u:172.013c": "utpattinidhanajñasya kiṃ kāryam avaśiṣyate",
    "GE07mbh_12_u:172.014a": "jalajānām api hy antaṃ paryāyeṇopalakṣaye",
    "GE07mbh_12_u:172.014c": "mahatām api kāyānāṃ sūkṣmāṇāṃ ca mahodadhau",
    "GE07mbh_12_u:172.015a": "jaṅgamasthāvarāṇāṃ ca bhūtānām asurādhipa",
    "GE07mbh_12_u:172.015c": "pārthivānām api vyaktaṃ mṛtyuṃ paśyāmi sarvaśaḥ",
    "GE07mbh_12_u:172.016a": "antarikṣacarāṇāṃ ca dānavottama pakṣiṇām",
    "GE07mbh_12_u:172.016c": "uttiṣṭhati yathākālaṃ mṛtyur balavatām api",
    "GE07mbh_12_u:172.017a": "divi saṃcaramāṇāni hrasvāni ca mahānti ca",
    "GE07mbh_12_u:172.017c": "jyotīṃṣi ca yathākālaṃ patamānāni lakṣaye",
    "GE07mbh_12_u:172.018a": "iti bhūtāni saṃpaśyann anuṣaktāni mṛtyunā",
    "GE07mbh_12_u:172.018c": "sarvasāmānyato vidvān kṛtakṛtyaḥ sukhaṃ svape",
    "GE07mbh_12_u:172.019a": "sumahāntam api grāsaṃ grase labdhaṃ yadṛcchayā",
    "GE07mbh_12_u:172.019c": "śaye punar abhuñjāno divasāni bahūny api",
    "GE07mbh_12_u:172.020a": "āsravaty api mām annaṃ punar bahuguṇaṃ bahu",
    "GE07mbh_12_u:172.020c": "punar alpaguṇaṃ stokaṃ punar naivopapadyate",
    "GE07mbh_12_u:172.021a": "kaṇān kadā cit khādāmi piṇyākam api ca grase",
    "GE07mbh_12_u:172.021c": "bhakṣaye śālimāṃsāni bhakṣāṃś coccāvacān punaḥ",
    "GE07mbh_12_u:172.022a": "śaye kadā cit paryaṅke bhūmāv api punaḥ śaye",
    "GE07mbh_12_u:172.022c": "prāsāde 'pi ca me śayyā kadā cid upapadyate",
    "GE07mbh_12_u:172.023a": "dhārayāmi ca cīrāṇi śāṇīṃ kṣaumājināni ca",
    "GE07mbh_12_u:172.023c": "mahārhāṇi ca vāsāṃsi dhārayāmy aham ekadā",
    "GE07mbh_12_u:172.024a": "na saṃnipatitaṃ dharmyam upabhogaṃ yadṛcchayā",
    "GE07mbh_12_u:172.024c": "pratyācakṣe na cāpy enam anurudhye sudurlabham",
    "GE07mbh_12_u:172.025a": "acalam anidhanaṃ śivaṃ viśokaṃ; śucim atulaṃ viduṣāṃ mate niviṣṭam",
    "GE07mbh_12_u:172.025c": "anabhimatam asevitaṃ ca mūḍhair; vratam idam ājagaraṃ śuciś carāmi",
    "GE07mbh_12_u:172.026a": "acalitamatir acyutaḥ svadharmāt; parimitasaṃsaraṇaḥ parāvarajñaḥ",
    "GE07mbh_12_u:172.026c": "vigatabhayakaṣāyalobhamoho; vratam idam ājagaraṃ śuciś carāmi",
    "GE07mbh_12_u:172.027a": "aniyataphalabhakṣyabhojyapeyaṃ; vidhipariṇāmavibhaktadeśakālam",
    "GE07mbh_12_u:172.027c": "hṛdayasukham asevitaṃ kadaryair; vratam idam ājagaraṃ śuciś carāmi",
    "GE07mbh_12_u:172.028a": "idam idam iti tṛṣṇayābhibhūtaṃ; janam anavāptadhanaṃ viṣīdamānam",
    "GE07mbh_12_u:172.028c": "nipuṇam anuniśāmya tattvabuddhyā; vratam idam ājagaraṃ śuciś carāmi",
    "GE07mbh_12_u:172.029a": "bahuvidham anudṛśya cārthahetoḥ; kṛpaṇam ihāryam anāryam āśrayantam",
    "GE07mbh_12_u:172.029c": "upaśamarucir ātmavān praśānto; vratam idam ājagaraṃ śuciś carāmi",
    "GE07mbh_12_u:172.030a": "sukham asukham anartham arthalābhaṃ; ratim aratiṃ maraṇaṃ ca jīvitaṃ ca",
    "GE07mbh_12_u:172.030c": "vidhiniyatam avekṣya tattvato 'haṃ; vratam idam ājagaraṃ śuciś carāmi",
    "GE07mbh_12_u:172.031a": "apagatabhayarāgamohadarpo; dhṛtimatibuddhisamanvitaḥ praśāntaḥ",
    "GE07mbh_12_u:172.031c": "upagataphalabhogino niśāmya; vratam idam ājagaraṃ śuciś carāmi",
    "GE07mbh_12_u:172.032a": "aniyataśayanāsanaḥ prakṛtyā; damaniyamavratasatyaśaucayuktaḥ",
    "GE07mbh_12_u:172.032c": "apagataphalasaṃcayaḥ prahṛṣṭo; vratam idam ājagaraṃ śuciś carāmi",
    "GE07mbh_12_u:172.033a": "abhigatam asukhārtham īhanārthair; upagatabuddhir avekṣya cātmasaṃsthaḥ",
    "GE07mbh_12_u:172.033c": "tṛṣitam aniyataṃ mano niyantuṃ; vratam idam ājagaraṃ śuciś carāmi",
    "GE07mbh_12_u:172.034a": "na hṛdayam anurudhyate mano vā; priyasukhadurlabhatām anityatāṃ ca",
    "GE07mbh_12_u:172.034c": "tad ubhayam upalakṣayann ivāhaṃ; vratam idam ājagaraṃ śuciś carāmi",
    "GE07mbh_12_u:172.034d-0476_01": "asulabham upalabhya cārthalābhaṃ",
    "GE07mbh_12_u:172.034d-0476_02": "dhṛtimatibuddhiparākramair upetam",
    "GE07mbh_12_u:172.034d-0476_03": "budhamanujaniṣevitaṃ samarthair",
    "GE07mbh_12_u:172.034d-0476_04": "vratam idam ājagaraṃ śuciś carāmi",
    "GE07mbh_12_u:172.035a": "bahu kathitam idaṃ hi buddhimadbhiḥ; kavibhir abhiprathayadbhir ātmakīrtim",
    "GE07mbh_12_u:172.035c": "idam idam iti tatra tatra tat tat; svaparamatair gahanaṃ pratarkayadbhiḥ",
    "GE07mbh_12_u:172.036a": "tad aham anuniśāmya viprayātaṃ; pṛthag abhipannam ihābudhair manuṣyaiḥ",
    "GE07mbh_12_u:172.036c": "anavasitam anantadoṣapāraṃ; nṛṣu viharāmi vinītaroṣatṛṣṇaḥ",
    "GE07mbh_12_u:172.037": "bhīṣma uvāca",
    "GE07mbh_12_u:172.037a": "ajagaracaritaṃ vrataṃ mahātmā; ya iha naro 'nucared vinītarāgaḥ",
    "GE07mbh_12_u:172.037c": "apagatabhayamanyulobhamohaḥ; sa khalu sukhī vihared imaṃ vihāram",
    "GE07mbh_12_u:173.001": "yudhiṣṭhira uvāca",
    "GE07mbh_12_u:173.001a": "bāndhavāḥ karma vittaṃ vā prajñā veha pitāmaha",
    "GE07mbh_12_u:173.001c": "narasya kā pratiṣṭhā syād etat pṛṣṭo vadasva me",
    "GE07mbh_12_u:173.002": "bhīṣma uvāca",
    "GE07mbh_12_u:173.002a": "prajñā pratiṣṭhā bhūtānāṃ prajñā lābhaḥ paro mataḥ",
    "GE07mbh_12_u:173.002c": "prajñā naiḥśreyasī loke prajñā svargo mataḥ satām",
    "GE07mbh_12_u:173.003a": "prajñayā prāpitārtho hi balir aiśvaryasaṃkṣaye",
    "GE07mbh_12_u:173.003c": "prahrādo namucir maṅkis tasyāḥ kiṃ vidyate param",
    "GE07mbh_12_u:173.004a": "atrāpy udāharantīmam itihāsaṃ purātanam",
    "GE07mbh_12_u:173.004c": "indrakāśyapasaṃvādaṃ tan nibodha yudhiṣṭhira",
    "GE07mbh_12_u:173.005a": "vaiśyaḥ kaś cid ṛṣiṃ tāta kāśyapaṃ saṃśitavratam",
    "GE07mbh_12_u:173.005c": "rathena pātayām āsa śrīmān dṛptas tapasvinam",
    "GE07mbh_12_u:173.006a": "ārtaḥ sa patitaḥ kruddhas tyaktvātmānam athābravīt",
    "GE07mbh_12_u:173.006c": "mariṣyāmy adhanasyeha jīvitārtho na vidyate",
    "GE07mbh_12_u:173.007a": "tathā mumūrṣum āsīnam akūjantam acetasam",
    "GE07mbh_12_u:173.007c": "indraḥ sṛgālarūpeṇa babhāṣe kruddhamānasam",
    "GE07mbh_12_u:173.008a": "manuṣyayonim icchanti sarvabhūtāni sarvaśaḥ",
    "GE07mbh_12_u:173.008c": "manuṣyatve ca vipratvaṃ sarva evābhinandati",
    "GE07mbh_12_u:173.009a": "manuṣyo brāhmaṇaś cāsi śrotriyaś cāsi kāśyapa",
    "GE07mbh_12_u:173.009c": "sudurlabham avāpyaitad adoṣān martum icchasi",
    "GE07mbh_12_u:173.010a": "sarve lābhāḥ sābhimānā iti satyā bata śrutiḥ",
    "GE07mbh_12_u:173.010c": "saṃtoṣaṇīyarūpo 'si lobhād yad abhimanyase",
    "GE07mbh_12_u:173.011a": "aho siddhārthatā teṣāṃ yeṣāṃ santīha pāṇayaḥ",
    "GE07mbh_12_u:173.011c": "pāṇimadbhyaḥ spṛhāsmākaṃ yathā tava dhanasya vai",
    "GE07mbh_12_u:173.012a": "na pāṇilābhād adhiko lābhaḥ kaś cana vidyate",
    "GE07mbh_12_u:173.012c": "apāṇitvād vayaṃ brahman kaṇṭakān noddharāmahe",
    "GE07mbh_12_u:173.012d-0477_01": "jantūn uccāvacān aṅge daśato na kaṣāma ca",
    "GE07mbh_12_u:173.013a": "atha yeṣāṃ punaḥ pāṇī devadattau daśāṅgulī",
    "GE07mbh_12_u:173.013c": "uddharanti kṛmīn aṅgād daśamānān kaṣanti ca",
    "GE07mbh_12_u:173.014a": "himavarṣātapānāṃ ca paritrāṇāni kurvate",
    "GE07mbh_12_u:173.014c": "celam annaṃ sukhaṃ śayyāṃ nivātaṃ copabhuñjate",
    "GE07mbh_12_u:173.015a": "adhiṣṭhāya ca gāṃ loke bhuñjate vāhayanti ca",
    "GE07mbh_12_u:173.015c": "upāyair bahubhiś caiva vaśyān ātmani kurvate",
    "GE07mbh_12_u:173.016a": "ye khalv ajihvāḥ kṛpaṇā alpaprāṇā apāṇayaḥ",
    "GE07mbh_12_u:173.016c": "sahante tāni duḥkhāni diṣṭyā tvaṃ na tathā mune",
    "GE07mbh_12_u:173.017a": "diṣṭyā tvaṃ na sṛgālo vai na kṛmir na ca mūṣakaḥ",
    "GE07mbh_12_u:173.017c": "na sarpo na ca maṇḍūko na cānyaḥ pāpayonijaḥ",
    "GE07mbh_12_u:173.018a": "etāvatāpi lābhena toṣṭum arhasi kāśyapa",
    "GE07mbh_12_u:173.018c": "kiṃ punar yo 'si sattvānāṃ sarveṣāṃ brāhmaṇottamaḥ",
    "GE07mbh_12_u:173.019a": "ime māṃ kṛmayo 'danti teṣām uddharaṇāya me",
    "GE07mbh_12_u:173.019c": "nāsti śaktir apāṇitvāt paśyāvasthām imāṃ mama",
    "GE07mbh_12_u:173.020a": "akāryam iti caivemaṃ nātmānaṃ saṃtyajāmy aham",
    "GE07mbh_12_u:173.020c": "netaḥ pāpīyasīṃ yoniṃ pateyam aparām iti",
    "GE07mbh_12_u:173.021a": "madhye vai pāpayonīnāṃ sārgālī yām ahaṃ gataḥ",
    "GE07mbh_12_u:173.021c": "pāpīyasyo bahutarā ito 'nyāḥ pāpayonayaḥ",
    "GE07mbh_12_u:173.022a": "jātyaivaike sukhatarāḥ santy anye bhṛśaduḥkhitāḥ",
    "GE07mbh_12_u:173.022c": "naikāntasukham eveha kva cit paśyāmi kasya cit",
    "GE07mbh_12_u:173.023a": "manuṣyā hy āḍhyatāṃ prāpya rājyam icchanty anantaram",
    "GE07mbh_12_u:173.023c": "rājyād devatvam icchanti devatvād indratām api",
    "GE07mbh_12_u:173.024a": "bhaves tvaṃ yady api tv āḍhyo na rājā na ca daivatam",
    "GE07mbh_12_u:173.024c": "devatvaṃ prāpya cendratvaṃ naiva tuṣyes tathā sati",
    "GE07mbh_12_u:173.025a": "na tṛptiḥ priyalābhe 'sti tṛṣṇā nādbhiḥ praśāmyati",
    "GE07mbh_12_u:173.025c": "saṃprajvalati sā bhūyaḥ samidbhir iva pāvakaḥ",
    "GE07mbh_12_u:173.026a": "asty eva tvayi śoko vai harṣaś cāsti tathā tvayi",
    "GE07mbh_12_u:173.026c": "sukhaduḥkhe tathā cobhe tatra kā paridevanā",
    "GE07mbh_12_u:173.027a": "paricchidyaiva kāmānāṃ sarveṣāṃ caiva karmaṇām",
    "GE07mbh_12_u:173.027c": "mūlaṃ rundhīndriyagrāmaṃ śakuntān iva pañjare",
    "GE07mbh_12_u:173.027d-0478_01": "na dvitīyasya śirasaś chedanaṃ vidyate kva cit",
    "GE07mbh_12_u:173.027d-0478_02": "na ca pāṇes tṛtīyasya yan nāsti na tato bhayam",
    "GE07mbh_12_u:173.028a": "na khalv apy arasajñasya kāmaḥ kva cana jāyate",
    "GE07mbh_12_u:173.028c": "saṃsparśād darśanād vāpi śravaṇād vāpi jāyate",
    "GE07mbh_12_u:173.029a": "na tvaṃ smarasi vāruṇyā laṭvākānāṃ ca pakṣiṇām",
    "GE07mbh_12_u:173.029c": "tābhyāṃ cābhyadhiko bhakṣyo na kaś cid vidyate kva cit",
    "GE07mbh_12_u:173.030a": "yāni cānyāni dūreṣu bhakṣyabhojyāni kāśyapa",
    "GE07mbh_12_u:173.030c": "yeṣām abhuktapūrvaṃ te teṣām asmṛtir eva ca",
    "GE07mbh_12_u:173.031a": "aprāśanam asaṃsparśam asaṃdarśanam eva ca",
    "GE07mbh_12_u:173.031c": "puruṣasyaiṣa niyamo manye śreyo na saṃśayaḥ",
    "GE07mbh_12_u:173.032a": "pāṇimanto dhanair yuktā balavanto na saṃśayaḥ",
    "GE07mbh_12_u:173.032c": "manuṣyā mānuṣair eva dāsatvam upapāditāḥ",
    "GE07mbh_12_u:173.033a": "vadhabandhaparikleśaiḥ kliśyante ca punaḥ punaḥ",
    "GE07mbh_12_u:173.033c": "te khalv api ramante ca modante ca hasanti ca",
    "GE07mbh_12_u:173.034a": "apare bāhubalinaḥ kṛtavidyā manasvinaḥ",
    "GE07mbh_12_u:173.034c": "jugupsitāṃ sukṛpaṇāṃ pāpāṃ vṛttim upāsate",
    "GE07mbh_12_u:173.035a": "utsahante ca te vṛttim anyām apy upasevitum",
    "GE07mbh_12_u:173.035c": "svakarmaṇā tu niyataṃ bhavitavyaṃ tu tat tathā",
    "GE07mbh_12_u:173.036a": "na pulkaso na caṇḍāla ātmānaṃ tyaktum icchati",
    "GE07mbh_12_u:173.036c": "asaṃtuṣṭaḥ svayā yonyā māyāṃ paśyasva yādṛśīm",
    "GE07mbh_12_u:173.037a": "dṛṣṭvā kuṇīn pakṣahatān manuṣyān āmayāvinaḥ",
    "GE07mbh_12_u:173.037c": "susaṃpūrṇaḥ svayā yonyā labdhalābho 'si kāśyapa",
    "GE07mbh_12_u:173.038a": "yadi brāhmaṇa dehas te nirātaṅko nirāmayaḥ",
    "GE07mbh_12_u:173.038c": "aṅgāni ca samagrāṇi na ca lokeṣu dhikkṛtaḥ",
    "GE07mbh_12_u:173.039a": "na kena cit pravādena satyenaivāpahāriṇā",
    "GE07mbh_12_u:173.039c": "dharmāyottiṣṭha viprarṣe nātmānaṃ tyaktum arhasi",
    "GE07mbh_12_u:173.040a": "yadi brahmañ śṛṇoṣy etac chraddadhāsi ca me vacaḥ",
    "GE07mbh_12_u:173.040c": "vedoktasya ca dharmasya phalaṃ mukhyam avāpsyasi",
    "GE07mbh_12_u:173.041a": "svādhyāyam agnisaṃskāram apramatto 'nupālaya",
    "GE07mbh_12_u:173.041c": "satyaṃ damaṃ ca dānaṃ ca spardhiṣṭhā mā ca kena cit",
    "GE07mbh_12_u:173.042a": "ye ke cana svadhyayanāḥ prāptā yajanayājanam",
    "GE07mbh_12_u:173.042c": "kathaṃ te jātu śoceyur dhyāyeyur vāpy aśobhanam",
    "GE07mbh_12_u:173.043a": "icchantas te vihārāya sukhaṃ mahad avāpnuyuḥ",
    "GE07mbh_12_u:173.043c": "uta jātāḥ sunakṣatre sutīrthāḥ sumuhūrtajāḥ",
    "GE07mbh_12_u:173.043d-0479_01": "yajñadānaprajehāyāṃ yatante śaktipūrvakam",
    "GE07mbh_12_u:173.044a": "nakṣatreṣv āsureṣv anye dustīrthā durmuhūrtajāḥ",
    "GE07mbh_12_u:173.044c": "saṃpatanty āsurīṃ yoniṃ yajñaprasavavarjitām",
    "GE07mbh_12_u:173.045a": "aham āsaṃ paṇḍitako haituko vedanindakaḥ",
    "GE07mbh_12_u:173.045c": "ānvīkṣikīṃ tarkavidyām anurakto nirarthikām",
    "GE07mbh_12_u:173.046a": "hetuvādān pravaditā vaktā saṃsatsu hetumat",
    "GE07mbh_12_u:173.046c": "ākroṣṭā cābhivaktā ca brahmayajñeṣu vai dvijān",
    "GE07mbh_12_u:173.047a": "nāstikaḥ sarvaśaṅkī ca mūrkhaḥ paṇḍitamānikaḥ",
    "GE07mbh_12_u:173.047c": "tasyeyaṃ phalanirvṛttiḥ sṛgālatvaṃ mama dvija",
    "GE07mbh_12_u:173.048a": "api jātu tathā tat syād ahorātraśatair api",
    "GE07mbh_12_u:173.048c": "yad ahaṃ mānuṣīṃ yoniṃ sṛgālaḥ prāpnuyāṃ punaḥ",
    "GE07mbh_12_u:173.049a": "saṃtuṣṭaś cāpramattaś ca yajñadānataporatiḥ",
    "GE07mbh_12_u:173.049c": "jñeyajñātā bhaveyaṃ vai varjyavarjayitā tathā",
    "GE07mbh_12_u:173.050a": "tataḥ sa munir utthāya kāśyapas tam uvāca ha",
    "GE07mbh_12_u:173.050c": "aho batāsi kuśalo buddhimān iti vismitaḥ",
    "GE07mbh_12_u:173.051a": "samavaikṣata taṃ vipro jñānadīrgheṇa cakṣuṣā",
    "GE07mbh_12_u:173.051c": "dadarśa cainaṃ devānām indraṃ devaṃ śacīpatim",
    "GE07mbh_12_u:173.052a": "tataḥ saṃpūjayām āsa kāśyapo harivāhanam",
    "GE07mbh_12_u:173.052c": "anujñātaś ca tenātha praviveśa svam āśramam",
    "GE07mbh_12_u:174.001": "yudhiṣṭhira uvāca",
    "GE07mbh_12_u:174.001a": "yady asti dattam iṣṭaṃ vā tapas taptaṃ tathaiva",
    "GE07mbh_12_u:174.001c": "gurūṇāṃ cāpi śuśrūṣā tan me brūhi pitāmaha",
    "GE07mbh_12_u:174.001d-0480_01": "yathāsmiṃś ca tathā tatra jānīyāṃ nṛpasattama",
    "GE07mbh_12_u:174.001d-0480_02": "duṣkartāro yathā loke yat kurvanti tathā śṛṇu",
    "GE07mbh_12_u:174.002": "bhīṣma uvāca",
    "GE07mbh_12_u:174.002a": "ātmanānarthayuktena pāpe niviśate manaḥ",
    "GE07mbh_12_u:174.002c": "sa karma kaluṣaṃ kṛtvā kleśe mahati dhīyate",
    "GE07mbh_12_u:174.003a": "durbhikṣād eva durbhikṣaṃ kleśāt kleśaṃ bhayād bhayam",
    "GE07mbh_12_u:174.003c": "mṛtebhyaḥ pramṛtaṃ yānti daridrāḥ pāpakāriṇaḥ",
    "GE07mbh_12_u:174.004a": "utsavād utsavaṃ yānti svargāt svargaṃ sukhāt sukham",
    "GE07mbh_12_u:174.004c": "śraddadhānāś ca dāntāś ca dhanāḍhyāḥ śubhakāriṇaḥ",
    "GE07mbh_12_u:174.005a": "vyālakuñjaradurgeṣu sarpacorabhayeṣu ca",
    "GE07mbh_12_u:174.005c": "hastāvāpena gacchanti nāstikāḥ kim ataḥ param",
    "GE07mbh_12_u:174.006a": "priyadevātitheyāś ca vadānyāḥ priyasādhavaḥ",
    "GE07mbh_12_u:174.006c": "kṣemyam ātmavatāṃ mārgam āsthitā hastadakṣiṇam",
    "GE07mbh_12_u:174.007a": "pulākā iva dhānyeṣu puttikā iva pakṣiṣu",
    "GE07mbh_12_u:174.007c": "tadvidhās te manuṣyeṣu yeṣāṃ dharmo na kāraṇam",
    "GE07mbh_12_u:174.008a": "suśīghram api dhāvantaṃ vidhānam anudhāvati",
    "GE07mbh_12_u:174.008c": "śete saha śayānena yena yena yathā kṛtam",
    "GE07mbh_12_u:174.009a": "upatiṣṭhati tiṣṭhantaṃ gacchantam anugacchati",
    "GE07mbh_12_u:174.009c": "karoti kurvataḥ karma chāyevānuvidhīyate",
    "GE07mbh_12_u:174.010a": "yena yena yathā yad yat purā karma samācitam",
    "GE07mbh_12_u:174.010c": "tat tad eva naro bhuṅkte nityaṃ vihitam ātmanā",
    "GE07mbh_12_u:174.011a": "svakarmaphalavikṣiptaṃ vidhānaparirakṣitam",
    "GE07mbh_12_u:174.011c": "bhūtagrāmam imaṃ kālaḥ samantāt parikarṣati",
    "GE07mbh_12_u:174.012a": "acodyamānāni yathā puṣpāṇi ca phalāni ca",
    "GE07mbh_12_u:174.012c": "svakālaṃ nātivartante tathā karma purākṛtam",
    "GE07mbh_12_u:174.013a": "saṃmānaś cāvamānaś ca lābhālābhau kṣayodayau",
    "GE07mbh_12_u:174.013c": "pravṛttā vinivartante vidhānānte punaḥ punaḥ",
    "GE07mbh_12_u:174.014a": "ātmanā vihitaṃ duḥkham ātmanā vihitaṃ sukham",
    "GE07mbh_12_u:174.014c": "garbhaśayyām upādāya bhujyate paurvadehikam",
    "GE07mbh_12_u:174.015a": "bālo yuvā ca vṛddhaś ca yat karoti śubhāśubham",
    "GE07mbh_12_u:174.015c": "tasyāṃ tasyām avasthāyāṃ bhuṅkte janmani janmani",
    "GE07mbh_12_u:174.016a": "yathā dhenusahasreṣu vatso vindati mātaram",
    "GE07mbh_12_u:174.016c": "tathā pūrvakṛtaṃ karma kartāram anugacchati",
    "GE07mbh_12_u:174.017a": "samunnam agrato vastraṃ paścāc chudhyati karmaṇā",
    "GE07mbh_12_u:174.017b-0481_01": "duṣkarmāpi tathā paścāt pūyate puṇyakarmaṇā",
    "GE07mbh_12_u:174.017b-0481_02": "tapasā tapyate dehas tapasā vindate mahat",
    "GE07mbh_12_u:174.017c": "upavāsaiḥ prataptānāṃ dīrghaṃ sukham anantakam",
    "GE07mbh_12_u:174.018a": "dīrghakālena tapasā sevitena tapovane",
    "GE07mbh_12_u:174.018c": "dharmanirdhūtapāpānāṃ saṃsidhyante manorathāḥ",
    "GE07mbh_12_u:174.019a": "śakunīnām ivākāśe matsyānām iva codake",
    "GE07mbh_12_u:174.019c": "padaṃ yathā na dṛśyeta tathā jñānavidāṃ gatiḥ",
    "GE07mbh_12_u:174.020a": "alam anyair upālambhaiḥ kīrtitaiś ca vyatikramaiḥ",
    "GE07mbh_12_u:174.020c": "peśalaṃ cānurūpaṃ ca kartavyaṃ hitam ātmanaḥ",
    "GE07mbh_12_u:175.001": "yudhiṣṭhira uvāca",
    "GE07mbh_12_u:175.001a": "kutaḥ sṛṣṭam idaṃ viśvaṃ jagat sthāvarajaṅgamam",
    "GE07mbh_12_u:175.001c": "pralaye ca kam abhyeti tan me brūhi pitāmaha",
    "GE07mbh_12_u:175.002a": "sasāgaraḥ sagaganaḥ saśailaḥ sabalāhakaḥ",
    "GE07mbh_12_u:175.002c": "sabhūmiḥ sāgnipavano loko 'yaṃ kena nirmitaḥ",
    "GE07mbh_12_u:175.003a": "kathaṃ sṛṣṭāni bhūtāni kathaṃ varṇavibhaktayaḥ",
    "GE07mbh_12_u:175.003c": "śaucāśaucaṃ kathaṃ teṣāṃ dharmādharmāv atho katham",
    "GE07mbh_12_u:175.004a": "kīdṛśo jīvatāṃ jīvaḥ kva vā gacchanti ye mṛtāḥ",
    "GE07mbh_12_u:175.004c": "asmāl lokād amuṃ lokaṃ sarvaṃ śaṃsatu no bhavān",
    "GE07mbh_12_u:175.005": "bhīṣma uvāca",
    "GE07mbh_12_u:175.005a": "atrāpy udāharantīmam itihāsaṃ purātanam",
    "GE07mbh_12_u:175.005c": "bhṛguṇābhihitaṃ śreṣṭhaṃ bharadvājāya pṛcchate",
    "GE07mbh_12_u:175.006a": "kailāsaśikhare dṛṣṭvā dīpyamānam ivaujasā",
    "GE07mbh_12_u:175.006c": "bhṛguṃ maharṣim āsīnaṃ bharadvājo 'nvapṛcchata",
    "GE07mbh_12_u:175.007a": "sasāgaraḥ sagaganaḥ saśailaḥ sabalāhakaḥ",
    "GE07mbh_12_u:175.007c": "sabhūmiḥ sāgnipavano loko 'yaṃ kena nirmitaḥ",
    "GE07mbh_12_u:175.008a": "kathaṃ sṛṣṭāni bhūtāni kathaṃ varṇavibhaktayaḥ",
    "GE07mbh_12_u:175.008c": "śaucāśaucaṃ kathaṃ teṣāṃ dharmādharmāv atho katham",
    "GE07mbh_12_u:175.009a": "kīdṛśo jīvatāṃ jīvaḥ kva vā gacchanti ye mṛtāḥ",
    "GE07mbh_12_u:175.009c": "paralokam imaṃ cāpi sarvaṃ śaṃsatu no bhavān",
    "GE07mbh_12_u:175.010a": "evaṃ sa bhagavān pṛṣṭo bharadvājena saṃśayam",
    "GE07mbh_12_u:175.010c": "maharṣir brahmasaṃkāśaḥ sarvaṃ tasmai tato 'bravīt bhṛgur uvāca",
    "GE07mbh_12_u:175.010d-0482_01": "nārāyaṇābhidhānasya kūṭasthasyākṣarātmanaḥ",
    "GE07mbh_12_u:175.010d-0482_02": "avyaktasyāprameyasya prakṛtoparatasya ca",
    "GE07mbh_12_u:175.010d-0482_03": "evaṃbhūtaḥ sa vai devaḥ puruṣaṃ cāsṛjad dvidhā bhṛgur uvāca",
    "GE07mbh_12_u:175.010d-0483_01": "nārāyaṇo jaganmūrtir antarātmā sanātanaḥ",
    "GE07mbh_12_u:175.010d-0483_02": "kūṭastho 'kṣara avyakto nirlepo vyāpakaḥ prabhuḥ",
    "GE07mbh_12_u:175.010d-0483_03": "prakṛteḥ parato nityam indriyair apy agocaraḥ",
    "GE07mbh_12_u:175.010d-0483_04": "sa sisṛkṣuḥ sahasrāṃśād asṛjat puruṣaṃ prabhuḥ",
    "GE07mbh_12_u:175.011a": "mānaso nāma vikhyātaḥ śrutapūrvo maharṣibhiḥ",
    "GE07mbh_12_u:175.011c": "anādinidhano devas tathābhedyo 'jarāmaraḥ",
    "GE07mbh_12_u:175.012a": "avyakta iti vikhyātaḥ śāśvato 'thākṣaro 'vyayaḥ",
    "GE07mbh_12_u:175.012c": "yataḥ sṛṣṭāni bhūtāni jāyante ca mriyanti ca",
    "GE07mbh_12_u:175.013a": "so 'sṛjat prathamaṃ devo mahāntaṃ nāma nāmataḥ",
    "GE07mbh_12_u:175.013b-0484_01": "mahān sasarjāhaṃkāraṃ sa cāpi bhagavān atha",
    "GE07mbh_12_u:175.013c": "ākāśam iti vikhyātaṃ sarvabhūtadharaḥ prabhuḥ",
    "GE07mbh_12_u:175.014a": "ākāśād abhavad vāri salilād agnimārutau",
    "GE07mbh_12_u:175.014c": "agnimārutasaṃyogāt tataḥ samabhavan mahī",
    "GE07mbh_12_u:175.015a": "tatas tejomayaṃ divyaṃ padmaṃ sṛṣṭaṃ svayaṃbhuvā",
    "GE07mbh_12_u:175.015c": "tasmāt padmāt samabhavad brahmā vedamayo nidhiḥ",
    "GE07mbh_12_u:175.016a": "ahaṃkāra iti khyātaḥ sarvabhūtātmabhūtakṛt",
    "GE07mbh_12_u:175.016c": "brahmā vai sumahātejā ya ete pañca dhātavaḥ",
    "GE07mbh_12_u:175.017a": "śailās tasyāsthisaṃjñās tu medo māṃsaṃ ca medinī",
    "GE07mbh_12_u:175.017c": "samudrās tasya rudhiram ākāśam udaraṃ tathā",
    "GE07mbh_12_u:175.018a": "pavanaś caiva niḥśvāsas tejo 'gnir nimnagāḥ sirāḥ",
    "GE07mbh_12_u:175.018c": "agnīṣomau tu candrārkau nayane tasya viśrute",
    "GE07mbh_12_u:175.019a": "nabhaś cordhvaṃ śiras tasya kṣitiḥ pādau diśo bhujau",
    "GE07mbh_12_u:175.019c": "durvijñeyo hy anantatvāt siddhair api na saṃśayaḥ",
    "GE07mbh_12_u:175.020a": "sa eva bhagavān viṣṇur ananta iti viśrutaḥ",
    "GE07mbh_12_u:175.020c": "sarvabhūtātmabhūtastho durvijñeyo 'kṛtātmabhiḥ",
    "GE07mbh_12_u:175.021a": "ahaṃkārasya yaḥ sraṣṭā sarvabhūtabhavāya vai",
    "GE07mbh_12_u:175.021c": "yataḥ samabhavad viśvaṃ pṛṣṭo 'haṃ yad iha tvayā",
    "GE07mbh_12_u:175.022": "bharadvāja uvāca",
    "GE07mbh_12_u:175.022a": "gaganasya diśāṃ caiva bhūtalasyānilasya ca",
    "GE07mbh_12_u:175.022c": "kāny atra parimāṇāni saṃśayaṃ chindhi me 'rthataḥ",
    "GE07mbh_12_u:175.023": "bhṛgur uvāca",
    "GE07mbh_12_u:175.023a": "anantam etad ākāśaṃ siddhacāraṇasevitam",
    "GE07mbh_12_u:175.023c": "ramyaṃ nānāśrayākīrṇaṃ yasyānto nādhigamyate",
    "GE07mbh_12_u:175.024a": "ūrdhvaṃ gater adhastāt tu candrādityau na dṛśyataḥ",
    "GE07mbh_12_u:175.024c": "tatra devāḥ svayaṃ dīptā bhāsvarāś cāgnivarcasaḥ",
    "GE07mbh_12_u:175.025a": "te cāpy antaṃ na paśyanti nabhasaḥ prathitaujasaḥ",
    "GE07mbh_12_u:175.025c": "durgamatvād anantatvād iti me viddhi mānada",
    "GE07mbh_12_u:175.026a": "upariṣṭopariṣṭāt tu prajvaladbhiḥ svayaṃprabhaiḥ",
    "GE07mbh_12_u:175.026c": "niruddham etad ākāśam aprameyaṃ surair api",
    "GE07mbh_12_u:175.027a": "pṛthivyante samudrās tu samudrānte tamaḥ smṛtam",
    "GE07mbh_12_u:175.027c": "tamaso 'nte jalaṃ prāhur jalasyānte 'gnir eva ca",
    "GE07mbh_12_u:175.028a": "rasātalānte salilaṃ jalānte pannagādhipaḥ",
    "GE07mbh_12_u:175.028c": "tadante punar ākāśam ākāśānte punar jalam",
    "GE07mbh_12_u:175.029a": "evam antaṃ bhagavataḥ pramāṇaṃ salilasya ca",
    "GE07mbh_12_u:175.029c": "agnimārutatoyebhyo durjñeyaṃ daivatair api",
    "GE07mbh_12_u:175.030a": "agnimārutatoyānāṃ varṇāḥ kṣititalasya ca",
    "GE07mbh_12_u:175.030c": "ākāśasadṛśā hy ete bhidyante tattvadarśanāt",
    "GE07mbh_12_u:175.031a": "paṭhanti caiva munayaḥ śāstreṣu vividheṣu ca",
    "GE07mbh_12_u:175.031c": "trailokye sāgare caiva pramāṇaṃ vihitaṃ yathā",
    "GE07mbh_12_u:175.031e": "adṛśyāya tv agamyāya kaḥ pramāṇam udāharet",
    "GE07mbh_12_u:175.032a": "siddhānāṃ devatānāṃ ca yadā parimitā gatiḥ",
    "GE07mbh_12_u:175.032c": "tadā gauṇam anantasya nāmānanteti viśrutam",
    "GE07mbh_12_u:175.032e": "nāmadheyānurūpasya mānasasya",
    "GE07mbh_12_u:175.033a": "yadā tu divyaṃ tadrūpaṃ hrasate vardhate punaḥ",
    "GE07mbh_12_u:175.033c": "ko 'nyas tad vedituṃ śakto yo 'pi syāt tadvidho 'paraḥ",
    "GE07mbh_12_u:175.034a": "tataḥ puṣkarataḥ sṛṣṭaḥ sarvajño mūrtimān prabhuḥ",
    "GE07mbh_12_u:175.034c": "brahmā dharmamayaḥ pūrvaḥ prajāpatir anuttamaḥ",
    "GE07mbh_12_u:175.035": "bharadvāja uvāca",
    "GE07mbh_12_u:175.035a": "puṣkarād yadi saṃbhūto jyeṣṭhaṃ bhavati puṣkaram",
    "GE07mbh_12_u:175.035c": "brahmāṇaṃ pūrvajaṃ cāha bhavān saṃdeha eva me",
    "GE07mbh_12_u:175.036": "bhṛgur uvāca",
    "GE07mbh_12_u:175.036a": "mānasasyeha yā mūrtir brahmatvaṃ samupāgatā",
    "GE07mbh_12_u:175.036c": "tasyāsanavidhānārthaṃ pṛthivī padmam ucyate",
    "GE07mbh_12_u:175.037a": "karṇikā tasya padmasya merur gaganam ucchritaḥ",
    "GE07mbh_12_u:175.037c": "tasya madhye sthito lokān sṛjate jagataḥ prabhuḥ",
    "GE07mbh_12_u:176.001": "bharadvāja uvāca",
    "GE07mbh_12_u:176.001a": "prajāvisargaṃ vividhaṃ kathaṃ sa sṛjate prabhuḥ",
    "GE07mbh_12_u:176.001c": "merumadhye sthito brahmā tad brūhi dvijasattama",
    "GE07mbh_12_u:176.001d-0485_01": "merumadhye sthito brahmā kathaṃ sa sasṛje prajāḥ",
    "GE07mbh_12_u:176.001d-0485_02": "etan me sarvam ācakṣva yāthātathyena pṛcchataḥ",
    "GE07mbh_12_u:176.002": "bhṛgur uvāca",
    "GE07mbh_12_u:176.002a": "prajāvisargaṃ vividhaṃ mānaso manasāsṛjat",
    "GE07mbh_12_u:176.002c": "saṃdhukṣaṇārthaṃ bhūtānāṃ sṛṣṭaṃ prathamato jalam",
    "GE07mbh_12_u:176.003a": "yat prāṇāḥ sarvabhūtānāṃ vardhante yena ca prajāḥ",
    "GE07mbh_12_u:176.003c": "parityaktāś ca naśyanti tenedaṃ sarvam āvṛtam",
    "GE07mbh_12_u:176.004a": "pṛthivī parvatā meghā mūrtimantaś ca ye pare",
    "GE07mbh_12_u:176.004c": "sarvaṃ tad vāruṇaṃ jñeyam āpas tastambhire punaḥ",
    "GE07mbh_12_u:176.005": "bharadvāja uvāca",
    "GE07mbh_12_u:176.005a": "kathaṃ salilam utpannaṃ kathaṃ caivāgnimārutau",
    "GE07mbh_12_u:176.005c": "kathaṃ ca medinī sṛṣṭety atra me saṃśayo mahān",
    "GE07mbh_12_u:176.006": "bhṛgur uvāca",
    "GE07mbh_12_u:176.006a": "brahmakalpe purā brahman brahmarṣīṇāṃ samāgame",
    "GE07mbh_12_u:176.006c": "lokasaṃbhavasaṃdehaḥ samutpanno mahātmanām",
    "GE07mbh_12_u:176.007a": "te 'tiṣṭhan dhyānam ālambya maunam āsthāya niścalāḥ",
    "GE07mbh_12_u:176.007c": "tyaktāhārāḥ pavanapā divyaṃ varṣaśataṃ dvijāḥ",
    "GE07mbh_12_u:176.008a": "teṣāṃ dharmamayī vāṇī sarveṣāṃ śrotram āgamat",
    "GE07mbh_12_u:176.008c": "divyā sarasvatī tatra saṃbabhūva nabhastalāt",
    "GE07mbh_12_u:176.009a": "purā stimitaniḥśabdam ākāśam acalopamam",
    "GE07mbh_12_u:176.009c": "naṣṭacandrārkapavanaṃ prasuptam iva saṃbabhau",
    "GE07mbh_12_u:176.010a": "tataḥ salilam utpannaṃ tamasīvāparaṃ tamaḥ",
    "GE07mbh_12_u:176.010c": "tasmāc ca salilotpīḍād udatiṣṭhata mārutaḥ",
    "GE07mbh_12_u:176.011a": "yathā bhājanam acchidraṃ niḥśabdam iva lakṣyate",
    "GE07mbh_12_u:176.011c": "tac cāmbhasā pūryamāṇaṃ saśabdaṃ kurute 'nilaḥ",
    "GE07mbh_12_u:176.012a": "tathā salilasaṃruddhe nabhaso 'nte nirantare",
    "GE07mbh_12_u:176.012c": "bhittvārṇavatalaṃ vāyuḥ samutpatati ghoṣavān",
    "GE07mbh_12_u:176.013a": "sa eṣa carate vāyur arṇavotpīḍasaṃbhavaḥ",
    "GE07mbh_12_u:176.013c": "ākāśasthānam āsādya praśāntiṃ",
    "GE07mbh_12_u:176.014a": "tasmin vāyvambusaṃgharṣe dīptatejā mahābalaḥ",
    "GE07mbh_12_u:176.014c": "prādurbhavaty ūrdhvaśikhaḥ kṛtvā vitimiraṃ nabhaḥ",
    "GE07mbh_12_u:176.015a": "agniḥ pavanasaṃyuktaḥ khāt samutpatate jalam",
    "GE07mbh_12_u:176.015c": "so 'gnir mārutasaṃyogād ghanatvam upapadyate",
    "GE07mbh_12_u:176.016a": "tasyākāśe nipatitaḥ snehas tiṣṭhati yo 'paraḥ",
    "GE07mbh_12_u:176.016c": "sa saṃghātatvam āpanno bhūmitvam upagacchati",
    "GE07mbh_12_u:176.017a": "rasānāṃ sarvagandhānāṃ snehānāṃ prāṇināṃ tathā",
    "GE07mbh_12_u:176.017c": "bhūmir yonir iha jñeyā yasyāṃ sarvaṃ prasūyate",
    "GE07mbh_12_u:177.001": "bharadvāja uvāca",
    "GE07mbh_12_u:177.001a": "ete te dhātavaḥ pañca brahmā yān asṛjat purā",
    "GE07mbh_12_u:177.001c": "āvṛtā yair ime lokā mahābhūtābhisaṃjñitaiḥ",
    "GE07mbh_12_u:177.002a": "yad āsṛjat sahasrāṇi bhūtānāṃ sa mahāmatiḥ",
    "GE07mbh_12_u:177.002c": "pañcānām eva bhūtatvaṃ kathaṃ samupapadyate",
    "GE07mbh_12_u:177.003": "bhṛgur uvāca",
    "GE07mbh_12_u:177.003a": "amitānāṃ mahāśabdo yānti bhūtāni saṃbhavam",
    "GE07mbh_12_u:177.003c": "tatas teṣāṃ mahābhūtaśabdo 'yam upapadyate",
    "GE07mbh_12_u:177.004a": "ceṣṭā vayūḥ kham ākāśam ūṣmāgniḥ salilaṃ dravaḥ",
    "GE07mbh_12_u:177.004c": "pṛthivī cātra saṃghātaḥ śarīraṃ pāñcabhautikam",
    "GE07mbh_12_u:177.005a": "ity etaiḥ pañcabhir bhūtair yuktaṃ sthāvarajaṅgamam",
    "GE07mbh_12_u:177.005c": "śrotraṃ ghrāṇaṃ rasaḥ sparśo dṛṣṭiś cendriyasaṃjñitāḥ",
    "GE07mbh_12_u:177.006": "bharadvāja uvāca",
    "GE07mbh_12_u:177.006a": "pañcabhir yadi bhūtais tu yuktāḥ sthāvarajaṅgamāḥ",
    "GE07mbh_12_u:177.006c": "sthāvarāṇāṃ na dṛśyante śarīre pañca dhātavaḥ",
    "GE07mbh_12_u:177.007a": "anūṣmaṇām aceṣṭānāṃ ghanānāṃ caiva tattvataḥ",
    "GE07mbh_12_u:177.007c": "vṛkṣāṇāṃ nopalabhyante śarīre pañca dhātavaḥ",
    "GE07mbh_12_u:177.008a": "na śṛṇvanti na paśyanti na gandharasavedinaḥ",
    "GE07mbh_12_u:177.008c": "na ca sparśaṃ vijānanti te kathaṃ pāñcabhautikāḥ",
    "GE07mbh_12_u:177.009a": "adravatvād anagnitvād abhaumatvād avāyutaḥ",
    "GE07mbh_12_u:177.009c": "ākāśasyāprameyatvād vṛkṣāṇāṃ nāsti bhautikam",
    "GE07mbh_12_u:177.010": "bhṛgur uvāca",
    "GE07mbh_12_u:177.010a": "ghanānām api vṛkṣāṇām ākāśo 'sti na saṃśayaḥ",
    "GE07mbh_12_u:177.010c": "teṣāṃ puṣpaphale vyaktir nityaṃ samupalabhyate",
    "GE07mbh_12_u:177.011a": "ūṣmato glānaparṇānāṃ tvak phalaṃ puṣpam eva ca",
    "GE07mbh_12_u:177.011c": "mlāyate caiva śīte na sparśas tenātra vidyate",
    "GE07mbh_12_u:177.012a": "vāyvagnyaśaniniṣpeṣaiḥ phalapuṣpaṃ viśīryate",
    "GE07mbh_12_u:177.012c": "śrotreṇa gṛhyate śabdas tasmāc chṛṇvanti pādapāḥ",
    "GE07mbh_12_u:177.013a": "vallī veṣṭayate vṛkṣaṃ sarvataś caiva gacchati",
    "GE07mbh_12_u:177.013c": "na hy adṛṣṭeś ca mārgo 'sti tasmāt paśyanti pādapāḥ",
    "GE07mbh_12_u:177.014a": "puṇyāpuṇyais tathā gandhair dhūpaiś ca vividhair api",
    "GE07mbh_12_u:177.014c": "arogāḥ puṣpitāḥ santi tasmāj jighranti pādapāḥ",
    "GE07mbh_12_u:177.015a": "pādaiḥ salilapānaṃ ca vyādhīnām api darśanam",
    "GE07mbh_12_u:177.015c": "vyādhipratikriyatvāc ca vidyate rasanaṃ drume",
    "GE07mbh_12_u:177.016a": "vaktreṇotpalanālena yathordhvaṃ jalam ādadet",
    "GE07mbh_12_u:177.016c": "tathā pavanasaṃyuktaḥ pādaiḥ pibati pādapaḥ",
    "GE07mbh_12_u:177.017a": "grahaṇāt sukhaduḥkhasya chinnasya ca virohaṇāt",
    "GE07mbh_12_u:177.017c": "jīvaṃ paśyāmi vṛkṣāṇām acaitanyaṃ na vidyate",
    "GE07mbh_12_u:177.018a": "tena taj jalam ādattaṃ jarayaty agnimārutau",
    "GE07mbh_12_u:177.018c": "āhārapariṇāmāc ca sneho vṛddhiś ca jāyate",
    "GE07mbh_12_u:177.019a": "jaṅgamānāṃ ca sarveṣāṃ śarīre pañca dhātavaḥ",
    "GE07mbh_12_u:177.019c": "pratyekaśaḥ prabhidyante yaiḥ śarīraṃ viceṣṭate",
    "GE07mbh_12_u:177.020a": "tvak ca māṃsaṃ tathāsthīni majjā snāyu ca pañcamam",
    "GE07mbh_12_u:177.020c": "ity etad iha saṃkhyātaṃ śarīre pṛthivīmayam",
    "GE07mbh_12_u:177.021a": "tejo 'gniś ca tathā krodhaś cakṣur ūṣmā tathaiva ca",
    "GE07mbh_12_u:177.021c": "agnir jarayate cāpi pañcāgneyāḥ śarīriṇaḥ",
    "GE07mbh_12_u:177.022a": "śrotraṃ ghrāṇam athāsyaṃ ca hṛdayaṃ koṣṭham eva ca",
    "GE07mbh_12_u:177.022c": "ākāśāt prāṇinām ete śarīre pañca dhātavaḥ",
    "GE07mbh_12_u:177.023a": "śleṣmā pittam atha svedo vasā śoṇitam eva ca",
    "GE07mbh_12_u:177.023c": "ity āpaḥ pañcadhā dehe bhavanti prāṇināṃ sadā",
    "GE07mbh_12_u:177.024a": "prāṇāt praṇīyate prāṇī vyānād vyāyacchate tathā",
    "GE07mbh_12_u:177.024c": "gacchaty apāno 'vāk caiva samāno hṛdy avasthitaḥ",
    "GE07mbh_12_u:177.025a": "udānād ucchvasiti ca pratibhedāc ca bhāṣate",
    "GE07mbh_12_u:177.025c": "ity ete vāyavaḥ pañca ceṣṭayantīha dehinam",
    "GE07mbh_12_u:177.026a": "bhūmer gandhaguṇān vetti rasaṃ cādbhyaḥ śarīravān",
    "GE07mbh_12_u:177.026c": "jyotiḥ paśyati cakṣurbhyāṃ sparśaṃ vetti ca vāyunā",
    "GE07mbh_12_u:177.026d-0486_01": "gandhaḥ sparśo raso rūpaṃ śabdaś cātra guṇāḥ smṛtāḥ",
    "GE07mbh_12_u:177.026d-0487_01": "śabdaṃ śṛṇoti ca tathā ākāśāt tu śarīravān",
    "GE07mbh_12_u:177.026d-0487_02": "śabdaḥ sparśaś ca rūpaṃ ca raso gandhaś ca bhūguṇaḥ",
    "GE07mbh_12_u:177.027a": "tasya gandhasya vakṣyāmi vistarābhihitān guṇān",
    "GE07mbh_12_u:177.027c": "iṣṭaś cāniṣṭagandhaś ca madhuraḥ kaṭur eva ca",
    "GE07mbh_12_u:177.028a": "nirhārī saṃhataḥ snigdho rūkṣo viśada eva ca",
    "GE07mbh_12_u:177.028c": "evaṃ navavidho jñeyaḥ pārthivo gandhavistaraḥ",
    "GE07mbh_12_u:177.029a": "śabdaḥ sparśaś ca rūpaṃ ca rasaś cāpāṃ guṇāḥ smṛtāḥ",
    "GE07mbh_12_u:177.029c": "rasajñānaṃ tu vakṣyāmi tan me nigadataḥ śṛṇu",
    "GE07mbh_12_u:177.030a": "raso bahuvidhaḥ proktaḥ sūribhiḥ prathitātmabhiḥ",
    "GE07mbh_12_u:177.030c": "madhuro lavaṇas tiktaḥ kaṣāyo 'mlaḥ kaṭus tathā",
    "GE07mbh_12_u:177.030e": "eṣa ṣaḍvidhavistāro raso vārimayaḥ smṛtaḥ",
    "GE07mbh_12_u:177.031a": "śabdaḥ sparśaś ca rūpaṃ ca triguṇaṃ jyotir ucyate",
    "GE07mbh_12_u:177.031c": "jyotiḥ paśyati rūpāṇi rūpaṃ ca bahudhā smṛtam",
    "GE07mbh_12_u:177.032a": "hrasvo dīrghas tathā sthūlaś caturasro 'ṇu vṛttavān",
    "GE07mbh_12_u:177.032c": "śuklaḥ kṛṣṇas tathā rakto nīlaḥ pīto 'ruṇas tathā",
    "GE07mbh_12_u:177.032e": "evaṃ dvādaśavistāro jyotīrūpaguṇaḥ smṛtaḥ",
    "GE07mbh_12_u:177.033a": "śabdasparśau tu vijñeyau dviguṇo vāyur ucyate",
    "GE07mbh_12_u:177.033c": "vāyavyas tu guṇaḥ sparśaḥ sparśaś ca bahudhā smṛtaḥ",
    "GE07mbh_12_u:177.034a": "kaṭhinaś cikkaṇaḥ ślakṣṇaḥ picchalo mṛdudāruṇaḥ",
    "GE07mbh_12_u:177.034c": "uṣṇaḥ śītaḥ sukho duḥkhaḥ snigdho viśada eva ca",
    "GE07mbh_12_u:177.034d-0488_01": "tathā kharo mṛduḥ ślakṣṇo laghur gurutaro 'pi ca",
    "GE07mbh_12_u:177.034e": "evaṃ dvādaśavistāro vāyavyo guṇa ucyate",
    "GE07mbh_12_u:177.035a": "tatraikaguṇam ākāśaṃ śabda ity eva tat smṛtam",
    "GE07mbh_12_u:177.035c": "tasya śabdasya vakṣyāmi vistaraṃ vividhātmakam",
    "GE07mbh_12_u:177.035d-0489_01": "śānto ghoraś ca mūḍhaś ca tān asaṃgharṣajas tathā",
    "GE07mbh_12_u:177.036a": "ṣaḍja ṛṣabhagāndhārau madhyamaḥ pañcamas tathā",
    "GE07mbh_12_u:177.036c": "dhaivataś cāpi vijñeyas tathā cāpi niṣādakaḥ",
    "GE07mbh_12_u:177.037a": "eṣa saptavidhaḥ prokto guṇa ākāśalakṣaṇaḥ",
    "GE07mbh_12_u:177.037c": "traisvaryeṇa tu sarvatra sthito 'pi paṭahādiṣu",
    "GE07mbh_12_u:177.037d-0490_01": "mṛdaṅgabherīśaṅkhānāṃ stanayitno rathasya ca",
    "GE07mbh_12_u:177.037d-0490_02": "yaḥ kaś cic chrūyate śabdaḥ prāṇino 'prāṇino 'pi vā",
    "GE07mbh_12_u:177.037d-0490_03": "eteṣām eva sarveṣāṃ viṣaye saṃprakīrtitaḥ",
    "GE07mbh_12_u:177.037d-0490_04": "evaṃ bahuvidhākāraḥ śabda ākāśasaṃbhavaḥ",
    "GE07mbh_12_u:177.038a": "ākāśajaṃ śabdam āhur ebhir vāyuguṇaiḥ saha",
    "GE07mbh_12_u:177.038c": "avyāhataiś cetayate na vetti viṣamāgataiḥ",
    "GE07mbh_12_u:177.039a": "āpyāyante ca te nityaṃ dhātavas tais tu dhātubhiḥ",
    "GE07mbh_12_u:177.039c": "āpo 'gnir mārutaś caiva nityaṃ jāgrati dehiṣu",
    "GE07mbh_12_u:177.039d-0491_01": "mūlam ete śarīrasya vyāpya prāṇān iha sthitāḥ",
    "GE07mbh_12_u:178.001": "bharadvāja uvāca",
    "GE07mbh_12_u:178.001a": "pārthivaṃ dhātum āśritya śārīro 'gniḥ kathaṃ bhavet",
    "GE07mbh_12_u:178.001c": "avakāśaviśeṣeṇa kathaṃ vartayate 'nilaḥ",
    "GE07mbh_12_u:178.002": "bhṛgur uvāca",
    "GE07mbh_12_u:178.002a": "vāyor gatim ahaṃ brahman kīrtayiṣyāmi te 'nagha",
    "GE07mbh_12_u:178.002c": "prāṇinām anilo dehān yathā ceṣṭayate balī",
    "GE07mbh_12_u:178.003a": "śrito mūrdhānam agnis tu śarīraṃ paripālayan",
    "GE07mbh_12_u:178.003c": "prāṇo mūrdhani cāgnau ca vartamāno viceṣṭate",
    "GE07mbh_12_u:178.004a": "sa jantuḥ sarvabhūtātmā puruṣaḥ sa sanātanaḥ",
    "GE07mbh_12_u:178.004c": "mano buddhir ahaṃkāro bhūtāni viṣayāś ca saḥ",
    "GE07mbh_12_u:178.005a": "evaṃ tv iha sa sarvatra prāṇena paripālyate",
    "GE07mbh_12_u:178.005c": "pṛṣṭhataś ca samānena svāṃ svāṃ gatim upāśritaḥ",
    "GE07mbh_12_u:178.006a": "vastimūlaṃ gudaṃ caiva pāvakaṃ ca samāśritaḥ",
    "GE07mbh_12_u:178.006c": "vahan mūtraṃ purīṣaṃ cāpy apānaḥ parivartate",
    "GE07mbh_12_u:178.007a": "prayatne karmaṇi bale ya ekas triṣu vartate",
    "GE07mbh_12_u:178.007c": "udāna iti taṃ prāhur adhyātmaviduṣo janāḥ",
    "GE07mbh_12_u:178.008a": "saṃdhiṣv api ca sarveṣu saṃniviṣṭas tathānilaḥ",
    "GE07mbh_12_u:178.008c": "śarīreṣu manuṣyāṇāṃ vyāna ity upadiśyate",
    "GE07mbh_12_u:178.009a": "dhātuṣv agnis tu vitataḥ samānena samīritaḥ",
    "GE07mbh_12_u:178.009c": "rasān dhātūṃś ca doṣāṃś ca vartayann avatiṣṭhati",
    "GE07mbh_12_u:178.010a": "apānaprāṇayor madhye prāṇāpānasamāhitaḥ",
    "GE07mbh_12_u:178.010c": "samanvitaḥ svadhiṣṭhānaḥ samyak pacati pāvakaḥ",
    "GE07mbh_12_u:178.011a": "āsyaṃ hi pāyusaṃyuktam ante syād gudasaṃjñitam",
    "GE07mbh_12_u:178.011c": "srotas tasmāt prajāyante sarvasrotāṃsi dehinām",
    "GE07mbh_12_u:178.012a": "prāṇānāṃ saṃnipātāc ca saṃnipātaḥ prajāyate",
    "GE07mbh_12_u:178.012c": "ūṣmā cāgnir iti jñeyo yo 'nnaṃ pacati dehinām",
    "GE07mbh_12_u:178.013a": "agnivegavahaḥ prāṇo gudānte pratihanyate",
    "GE07mbh_12_u:178.013c": "sa ūrdhvam āgamya punaḥ samutkṣipati pāvakam",
    "GE07mbh_12_u:178.014a": "pakvāśayas tv adho nābher ūrdhvam āmāśayaḥ sthitaḥ",
    "GE07mbh_12_u:178.014c": "nābhimadhye śarīrasya sarve prāṇāḥ samāhitāḥ",
    "GE07mbh_12_u:178.015a": "prasṛtā hṛdayāt sarve tiryag ūrdhvam adhas tathā",
    "GE07mbh_12_u:178.015c": "vahanty annarasān nāḍyo daśa prāṇapracoditāḥ",
    "GE07mbh_12_u:178.016a": "eṣa mārgo 'tha yogānāṃ yena gacchanti tat padam",
    "GE07mbh_12_u:178.016c": "jitaklamāsanā dhīrā mūrdhany ātmānam ādadhuḥ",
    "GE07mbh_12_u:178.017a": "evaṃ sarveṣu vihitaḥ prāṇāpāneṣu dehinām",
    "GE07mbh_12_u:178.017c": "tasmin sthito nityam agniḥ sthālyām iva samāhitaḥ",
    "GE07mbh_12_u:179.001": "bharadvāja uvāca",
    "GE07mbh_12_u:179.001a": "yadi prāṇāyate vāyur vāyur eva viceṣṭate",
    "GE07mbh_12_u:179.001c": "śvasity ābhāṣate caiva tasmāj jīvo nirarthakaḥ",
    "GE07mbh_12_u:179.002a": "yady ūṣmabhāva āgneyo vahninā pacyate yadi",
    "GE07mbh_12_u:179.002c": "agnir jarayate caiva tasmāj jīvo nirarthakaḥ",
    "GE07mbh_12_u:179.003a": "jantoḥ pramīyamāṇasya jīvo naivopalabhyate",
    "GE07mbh_12_u:179.003c": "vāyur eva jahāty enam ūṣmabhāvaś ca naśyati",
    "GE07mbh_12_u:179.004a": "yadi vātopamo jīvaḥ saṃśleṣo yadi vāyunā",
    "GE07mbh_12_u:179.004c": "vāyumaṇḍalavad dṛśyo gacchet saha marudgaṇaiḥ",
    "GE07mbh_12_u:179.005a": "śleṣo yadi ca vātena yadi tasmāt praṇaśyati",
    "GE07mbh_12_u:179.005c": "mahārṇavavimuktatvād anyat salilabhājanam",
    "GE07mbh_12_u:179.006a": "kūpe vā salilaṃ dadyāt pradīpaṃ vā hutāśane",
    "GE07mbh_12_u:179.006c": "prakṣiptaṃ naśyati kṣipraṃ yathā naśyaty asau tathā",
    "GE07mbh_12_u:179.006d-0492_01": "tan naśyaty ubhayaṃ tadvaj jīvo vātānalātmakaḥ",
    "GE07mbh_12_u:179.007a": "pañcasādhāraṇe hy asmiñ śarīre jīvitaṃ kutaḥ",
    "GE07mbh_12_u:179.007c": "yeṣām anyataratyāgāc caturṇāṃ nāsti saṃgrahaḥ",
    "GE07mbh_12_u:179.008a": "naśyanty āpo hy anāhārād vāyur ucchvāsanigrahāt",
    "GE07mbh_12_u:179.008c": "naśyate koṣṭhabhedāt kham agnir naśyaty abhojanāt",
    "GE07mbh_12_u:179.009a": "vyādhivraṇaparikleśair medinī caiva śīryate",
    "GE07mbh_12_u:179.009c": "pīḍite 'nyatare hy eṣāṃ saṃghāto yāti pañcadhā",
    "GE07mbh_12_u:179.010a": "tasmin pañcatvam āpanne jīvaḥ kim anudhāvati",
    "GE07mbh_12_u:179.010c": "kiṃ vedayati vā jīvaḥ kiṃ śṛṇoti bravīti vā",
    "GE07mbh_12_u:179.011a": "eṣā gauḥ paralokasthaṃ tārayiṣyati mām iti",
    "GE07mbh_12_u:179.011c": "yo dattvā mriyate jantuḥ sā gauḥ kaṃ tārayiṣyati",
    "GE07mbh_12_u:179.012a": "gauś ca pratigrahītā ca dātā caiva samaṃ yadā",
    "GE07mbh_12_u:179.012c": "ihaiva vilayaṃ yānti kutas teṣāṃ samāgamaḥ",
    "GE07mbh_12_u:179.013a": "vihagair upayuktasya śailāgrāt patitasya vā",
    "GE07mbh_12_u:179.013c": "agninā copayuktasya kutaḥ saṃjīvanaṃ punaḥ",
    "GE07mbh_12_u:179.014a": "chinnasya yadi vṛkṣasya na mūlaṃ pratirohati",
    "GE07mbh_12_u:179.014c": "bījāny asya pravartante mṛtaḥ kva punar eṣyati",
    "GE07mbh_12_u:179.015a": "bījamātraṃ purā sṛṣṭaṃ yad etat parivartate",
    "GE07mbh_12_u:179.015c": "mṛtā mṛtāḥ praṇaśyanti bījād bījaṃ pravartate",
    "GE07mbh_12_u:180.001": "bhṛgur uvāca",
    "GE07mbh_12_u:180.001a": "na praṇāśo 'sti jīvānāṃ dattasya ca kṛtasya ca",
    "GE07mbh_12_u:180.001c": "yāti dehāntaraṃ prāṇī śarīraṃ tu viśīryate",
    "GE07mbh_12_u:180.002a": "na śarīrāśrito jīvas tasmin naṣṭe praṇaśyati",
    "GE07mbh_12_u:180.002c": "yathā samitsu dagdhāsu na praṇaśyati pāvakaḥ",
    "GE07mbh_12_u:180.003": "bharadvāja uvāca",
    "GE07mbh_12_u:180.003a": "agner yathā tathā tasya yadi nāśo na vidyate",
    "GE07mbh_12_u:180.003c": "indhanasyopayogānte sa cāgnir nopalabhyate",
    "GE07mbh_12_u:180.004a": "naśyatīty eva jānāmi śāntam agnim anindhanam",
    "GE07mbh_12_u:180.004c": "gatir yasya pramāṇaṃ vā saṃsthānaṃ vā na dṛśyate bhṛgur uvāca",
    "GE07mbh_12_u:180.005-0493_01": "jīvasya cendhanāgneś ca sadā nāśo na vidyate",
    "GE07mbh_12_u:180.005a": "samidhām upayogānte sann evāgnir na dṛśyate",
    "GE07mbh_12_u:180.005c": "ākāśānugatatvād dhi durgrahaḥ sa nirāśrayaḥ",
    "GE07mbh_12_u:180.006a": "tathā śarīrasaṃtyāge jīvo hy ākāśavat sthitaḥ",
    "GE07mbh_12_u:180.006c": "na gṛhyate susūkṣmatvād yathā jyotir na saṃśayaḥ",
    "GE07mbh_12_u:180.007a": "prāṇān dhārayate hy agniḥ sa jīva upadhāryatām",
    "GE07mbh_12_u:180.007c": "vāyusaṃdhāraṇo hy agnir naśyaty ucchvāsanigrahāt",
    "GE07mbh_12_u:180.008a": "tasmin naṣṭe śarīrāgnau śarīraṃ tad acetanam",
    "GE07mbh_12_u:180.008c": "patitaṃ yāti bhūmitvam ayanaṃ tasya hi kṣitiḥ",
    "GE07mbh_12_u:180.009a": "jaṅgamānāṃ hi sarveṣāṃ sthāvarāṇāṃ tathaiva ca",
    "GE07mbh_12_u:180.009c": "ākāśaṃ pavano 'bhyeti jyotis tam anugacchati",
    "GE07mbh_12_u:180.009e": "tatra trayāṇām ekatvaṃ dvayaṃ bhūmau pratiṣṭhitam",
    "GE07mbh_12_u:180.010a": "yatra khaṃ tatra pavanas tatrāgnir yatra mārutaḥ",
    "GE07mbh_12_u:180.010c": "amūrtayas te vijñeyā āpo mūrtās tathā kṣitiḥ",
    "GE07mbh_12_u:180.011": "bharadvāja uvāca",
    "GE07mbh_12_u:180.011a": "yady agnimārutau bhūmiḥ kham āpaś ca śarīriṣu",
    "GE07mbh_12_u:180.011c": "jīvaḥ kiṃlakṣaṇas tatrety etad ācakṣva me 'nagha",
    "GE07mbh_12_u:180.012a": "pañcātmake pañcaratau pañcavijñānasaṃyute",
    "GE07mbh_12_u:180.012c": "śarīre prāṇināṃ jīvaṃ jñātum icchāmi yādṛśam",
    "GE07mbh_12_u:180.013a": "māṃsaśoṇitasaṃghāte medaḥsnāyvasthisaṃcaye",
    "GE07mbh_12_u:180.013c": "bhidyamāne śarīre tu jīvo naivopalabhyate",
    "GE07mbh_12_u:180.014a": "yady ajīvaṃ śarīraṃ tu pañcabhūtasamanvitam",
    "GE07mbh_12_u:180.014c": "śārīre mānase duḥkhe kas tāṃ vedayate rujam",
    "GE07mbh_12_u:180.015a": "śṛṇoti kathitaṃ jīvaḥ karṇābhyāṃ na śṛṇoti tat",
    "GE07mbh_12_u:180.015c": "maharṣe manasi vyagre tasmāj jīvo nirarthakaḥ",
    "GE07mbh_12_u:180.016a": "sarvaṃ paśyati yad dṛśyaṃ manoyuktena cakṣuṣā",
    "GE07mbh_12_u:180.016c": "manasi vyākule tad dhi paśyann api na paśyati",
    "GE07mbh_12_u:180.017a": "na paśyati na ca brūte na śṛṇoti na jighrati",
    "GE07mbh_12_u:180.017c": "na ca sparśarasau vetti nidrāvaśagataḥ punaḥ",
    "GE07mbh_12_u:180.018a": "hṛṣyati krudhyati ca kaḥ śocaty udvijate ca kaḥ",
    "GE07mbh_12_u:180.018c": "icchati dhyāyati dveṣṭi vācam īrayate ca kaḥ",
    "GE07mbh_12_u:180.019": "bhṛgur uvāca",
    "GE07mbh_12_u:180.019a": "na pañcasādhāraṇam atra kiṃ cic; charīram eko vahate",
    "GE07mbh_12_u:180.019c": "sa vetti gandhāṃś ca rasāñ śrutiṃ ca; sparśaṃ ca rūpaṃ ca guṇāś ca ye 'nye",
    "GE07mbh_12_u:180.020a": "pañcātmake pañcaguṇapradarśī; sa sarvagātrānugato 'ntarātmā",
    "GE07mbh_12_u:180.020c": "sa vetti duḥkhāni sukhāni cātra; tadviprayogāt tu na vetti dehaḥ",
    "GE07mbh_12_u:180.021a": "yadā na rūpaṃ na sparśo noṣmabhāvaś ca pāvake",
    "GE07mbh_12_u:180.021c": "tadā śānte śarīrāgnau dehaṃ tyaktvā sa naśyati",
    "GE07mbh_12_u:180.022a": "ammayaṃ sarvam evedam āpo mūrtiḥ śarīriṇām",
    "GE07mbh_12_u:180.022c": "tatrātmā mānaso brahmā sarvabhūteṣu lokakṛt",
    "GE07mbh_12_u:180.022d-0494_01": "ātmā kṣetrajña ity uktaḥ saṃyuktaḥ prākṛtair guṇaiḥ",
    "GE07mbh_12_u:180.022d-0494_02": "tair eva tu vinirmuktaḥ paramātmety udāhṛtaḥ",
    "GE07mbh_12_u:180.023a": "ātmānaṃ taṃ vijānīhi sarvalokahitātmakam",
    "GE07mbh_12_u:180.023c": "tasmin yaḥ saṃśrito dehe hy abbindur iva puṣkare",
    "GE07mbh_12_u:180.024a": "kṣetrajñaṃ taṃ vijānīhi nityaṃ lokahitātmakam",
    "GE07mbh_12_u:180.024c": "tamo rajaś ca sattvaṃ ca viddhi jīvaguṇān imān",
    "GE07mbh_12_u:180.024d-0495_01": "jīvam ātmaguṇaṃ vindyād ātmānaṃ paramātmanaḥ",
    "GE07mbh_12_u:180.025a": "sacetanaṃ jīvaguṇaṃ vadanti; sa ceṣṭate ceṣṭayate ca sarvam",
    "GE07mbh_12_u:180.025c": "tataḥ paraṃ kṣetravidaṃ vadanti; prāvartayad yo bhuvanāni sapta",
    "GE07mbh_12_u:180.026a": "na jīvanāśo 'sti hi dehabhede; mithyaitad āhur mṛta ity abuddhāḥ",
    "GE07mbh_12_u:180.026c": "jīvas tu dehāntaritaḥ prayāti; daśārdhataivāsya śarīrabhedaḥ",
    "GE07mbh_12_u:180.027a": "evaṃ sarveṣu bhūteṣu gūḍhaś carati saṃvṛtaḥ",
    "GE07mbh_12_u:180.027c": "dṛśyate tv agryayā buddhyā sūkṣmayā tattvadarśibhiḥ",
    "GE07mbh_12_u:180.028a": "taṃ pūrvāpararātreṣu yuñjānaḥ satataṃ budhaḥ",
    "GE07mbh_12_u:180.028c": "laghvāhāro viśuddhātmā paśyaty ātmānam ātmani",
    "GE07mbh_12_u:180.029a": "cittasya hi prasādena hitvā karma śubhāśubham",
    "GE07mbh_12_u:180.029c": "prasannātmātmani sthitvā sukham akṣayam aśnute",
    "GE07mbh_12_u:180.030a": "mānaso 'gniḥ śarīreṣu jīva ity abhidhīyate",
    "GE07mbh_12_u:180.030c": "sṛṣṭiḥ prajāpater eṣā bhūtādhyātmaviniścaye",
    "GE07mbh_12_u:181.001": "bhṛgur uvāca",
    "GE07mbh_12_u:181.001a": "asṛjad brāhmaṇān eva pūrvaṃ brahmā prajāpatiḥ",
    "GE07mbh_12_u:181.001c": "ātmatejobhinirvṛttān bhāskarāgnisamaprabhān",
    "GE07mbh_12_u:181.002a": "tataḥ satyaṃ ca dharmaṃ ca tapo brahma ca śāśvatam",
    "GE07mbh_12_u:181.002c": "ācāraṃ caiva śaucaṃ ca svargāya vidadhe prabhuḥ devadānavagandharvadaityāsuramahoragāḥ",
    "GE07mbh_12_u:181.003c": "yakṣarākṣasanāgāś ca piśācā manujās tathā",
    "GE07mbh_12_u:181.004a": "brāhmaṇāḥ kṣatriyā vaiśyāḥ śūdrāś ca dvijasattama",
    "GE07mbh_12_u:181.004c": "ye cānye bhūtasaṃghānāṃ saṃghās tāṃś cāpi nirmame",
    "GE07mbh_12_u:181.005a": "brāhmaṇānāṃ sito varṇaḥ kṣatriyāṇāṃ tu lohitaḥ",
    "GE07mbh_12_u:181.005c": "vaiśyānāṃ pītako varṇaḥ śūdrāṇām asitas tathā",
    "GE07mbh_12_u:181.006": "bharadvāja uvāca",
    "GE07mbh_12_u:181.006a": "cāturvarṇyasya varṇena yadi varṇo vibhajyate",
    "GE07mbh_12_u:181.006c": "sarveṣāṃ khalu varṇānāṃ dṛśyate varṇasaṃkaraḥ",
    "GE07mbh_12_u:181.007a": "kāmaḥ krodho bhayaṃ lobhaḥ śokaś cintā kṣudhā śramaḥ",
    "GE07mbh_12_u:181.007c": "sarveṣāṃ naḥ prabhavati kasmād varṇo vibhajyate",
    "GE07mbh_12_u:181.008a": "svedamūtrapurīṣāṇi śleṣmā pittaṃ saśoṇitam",
    "GE07mbh_12_u:181.008c": "tanuḥ kṣarati sarveṣāṃ kasmād varṇo vibhajyate",
    "GE07mbh_12_u:181.009a": "jaṅgamānām asaṃkhyeyāḥ sthāvarāṇāṃ ca jātayaḥ",
    "GE07mbh_12_u:181.009c": "teṣāṃ vividhavarṇānāṃ kuto varṇaviniścayaḥ",
    "GE07mbh_12_u:181.010": "bhṛgur uvāca",
    "GE07mbh_12_u:181.010a": "na viśeṣo 'sti varṇānāṃ sarvaṃ brāhmam idaṃ jagat",
    "GE07mbh_12_u:181.010c": "brahmaṇā pūrvasṛṣṭaṃ hi karmabhir varṇatāṃ gatam",
    "GE07mbh_12_u:181.011a": "kāmabhogapriyās tīkṣṇāḥ krodhanāḥ priyasāhasāḥ",
    "GE07mbh_12_u:181.011c": "tyaktasvadharmā raktāṅgās te dvijāḥ kṣatratāṃ gatāḥ",
    "GE07mbh_12_u:181.012a": "goṣu vṛttiṃ samādhāya pītāḥ kṛṣyupajīvinaḥ",
    "GE07mbh_12_u:181.012c": "svadharmaṃ nānutiṣṭhanti te dvijā vaiśyatāṃ gatāḥ",
    "GE07mbh_12_u:181.013a": "hiṃsānṛtapriyā lubdhāḥ sarvakarmopajīvinaḥ",
    "GE07mbh_12_u:181.013c": "kṛṣṇāḥ śaucaparibhraṣṭās te dvijāḥ śūdratāṃ gatāḥ",
    "GE07mbh_12_u:181.014a": "ity etaiḥ karmabhir vyastā dvijā varṇāntaraṃ gatāḥ",
    "GE07mbh_12_u:181.014c": "dharmo yajñakriyā caiṣāṃ nityaṃ na pratiṣidhyate",
    "GE07mbh_12_u:181.015a": "varṇāś catvāra ete hi yeṣāṃ brāhmī sarasvatī",
    "GE07mbh_12_u:181.015c": "vihitā brahmaṇā pūrvaṃ lobhāt tv ajñānatāṃ gatāḥ",
    "GE07mbh_12_u:181.016a": "brāhmaṇā dharmatantrasthās tapas teṣāṃ na naśyati",
    "GE07mbh_12_u:181.016c": "brahma dhārayatāṃ nityaṃ vratāni niyamāṃs tathā",
    "GE07mbh_12_u:181.017a": "brahma caitat purā sṛṣṭaṃ ye na jānanty atadvidaḥ",
    "GE07mbh_12_u:181.017c": "teṣāṃ bahuvidhās tv anyās tatra tatra hi jātayaḥ",
    "GE07mbh_12_u:181.018a": "piśācā rākṣasāḥ pretā bahudhā mlecchajātayaḥ",
    "GE07mbh_12_u:181.018c": "pranaṣṭajñānavijñānāḥ svacchandācāraceṣṭitāḥ",
    "GE07mbh_12_u:181.019a": "prajā brāhmaṇasaṃskārāḥ svadharmakṛtaniścayāḥ",
    "GE07mbh_12_u:181.019c": "ṛṣibhiḥ svena tapasā sṛjyante cāpare paraiḥ",
    "GE07mbh_12_u:181.020a": "ādidevasamudbhūtā brahmamūlākṣayāvyayā",
    "GE07mbh_12_u:181.020c": "sā sṛṣṭir mānasī nāma dharmatantraparāyaṇā",
    "GE07mbh_12_u:182.001": "bharadvāja uvāca",
    "GE07mbh_12_u:182.001a": "brāhmaṇaḥ kena bhavati kṣatriyo vā dvijottama",
    "GE07mbh_12_u:182.001c": "vaiśyaḥ śūdraś ca viprarṣe tad brūhi vadatāṃ vara",
    "GE07mbh_12_u:182.002": "bhṛgur uvāca",
    "GE07mbh_12_u:182.002a": "jātakarmādibhir yas tu saṃskāraiḥ saṃskṛtaḥ śuciḥ",
    "GE07mbh_12_u:182.002c": "vedādhyayanasaṃpannaḥ ṣaṭsu karmasv avasthitaḥ",
    "GE07mbh_12_u:182.003a": "śaucācārasthitaḥ samyag vighasāśī gurupriyaḥ",
    "GE07mbh_12_u:182.003c": "nityavratī satyaparaḥ sa vai brāhmaṇa ucyate",
    "GE07mbh_12_u:182.004a": "satyaṃ dānaṃ damo 'droha ānṛśaṃsyaṃ kṣamā ghṛṇā",
    "GE07mbh_12_u:182.004c": "tapaś ca dṛśyate yatra sa brāhmaṇa iti smṛtaḥ",
    "GE07mbh_12_u:182.005a": "kṣatrajaṃ sevate karma vedādhyayanasaṃmataḥ",
    "GE07mbh_12_u:182.005c": "dānādānaratir yaś ca sa vai kṣatriya ucyate",
    "GE07mbh_12_u:182.006a": "kṛṣigorakṣyavāṇijyaṃ yo viśaty aniśaṃ śuciḥ",
    "GE07mbh_12_u:182.006c": "vedādhyayanasaṃpannaḥ sa vaiśya iti saṃjñitaḥ",
    "GE07mbh_12_u:182.007a": "sarvabhakṣaratir nityaṃ sarvakarmakaro 'śuciḥ",
    "GE07mbh_12_u:182.007c": "tyaktavedas tv anācāraḥ sa vai śūdra iti smṛtaḥ",
    "GE07mbh_12_u:182.008a": "śūdre caitad bhavel lakṣyaṃ dvije caitan na vidyate",
    "GE07mbh_12_u:182.008c": "na vai śūdro bhavec chūdro brāhmaṇo na ca brāhmaṇaḥ",
    "GE07mbh_12_u:182.009a": "sarvopāyais tu lobhasya krodhasya ca vinigrahaḥ",
    "GE07mbh_12_u:182.009c": "etat pavitraṃ jñātavyaṃ tathā caivātmasaṃyamaḥ",
    "GE07mbh_12_u:182.009d-0496_01": "vāryau sarvātmanā tau hi śreyoghātārtham utthitau",
    "GE07mbh_12_u:182.010a": "nityaṃ krodhāt tapo rakṣec chriyaṃ rakṣeta matsarāt",
    "GE07mbh_12_u:182.010c": "vidyāṃ mānāvamānābhyām ātmānaṃ tu pramādataḥ",
    "GE07mbh_12_u:182.011a": "yasya sarve samārambhā nirāśīrbandhanās tv iha",
    "GE07mbh_12_u:182.011c": "tyāge yasya hutaṃ sarvaṃ sa tyāgī sa ca buddhimān",
    "GE07mbh_12_u:182.012a": "ahiṃsraḥ sarvabhūtānāṃ maitrāyaṇagataś caret",
    "GE07mbh_12_u:182.012c": "avisrambhe na gantavyaṃ visrambhe dhārayen manaḥ",
    "GE07mbh_12_u:182.013a": "parigrahān parityajya bhaved buddhyā jitendriyaḥ",
    "GE07mbh_12_u:182.013c": "aśokaṃ sthānam ātiṣṭhed iha cāmutra cābhayam",
    "GE07mbh_12_u:182.014a": "taponityena dāntena muninā saṃyatātmanā",
    "GE07mbh_12_u:182.014c": "ajitaṃ jetukāmena bhāvyaṃ saṅgeṣv asaṅginā",
    "GE07mbh_12_u:182.015a": "indriyair gṛhyate yad yat tat tad vyaktam iti sthitiḥ",
    "GE07mbh_12_u:182.015c": "avyaktam iti vijñeyaṃ liṅgagrāhyam atīndriyam",
    "GE07mbh_12_u:182.016a": "manaḥ prāṇe nigṛhṇīyāt prāṇaṃ brahmaṇi dhārayet",
    "GE07mbh_12_u:182.016c": "nirvāṇād eva nirvāṇo na ca kiṃ cid vicintayet",
    "GE07mbh_12_u:182.016e": "sukhaṃ vai brāhmaṇo brahma sa vai tenādhigacchati",
    "GE07mbh_12_u:182.017a": "śaucena satataṃ yuktas tathācārasamanvitaḥ",
    "GE07mbh_12_u:182.017c": "sānukrośaś ca bhūteṣu tad dvijātiṣu lakṣaṇam",
    "GE07mbh_12_u:183.001": "bhṛgur uvāca",
    "GE07mbh_12_u:183.001a": "satyaṃ brahma tapaḥ satyaṃ satyaṃ sṛjati ca prajāḥ",
    "GE07mbh_12_u:183.001c": "satyena dhāryate lokaḥ svargaṃ satyena gacchati",
    "GE07mbh_12_u:183.002a": "anṛtaṃ tamaso rūpaṃ tamasā nīyate hy adhaḥ",
    "GE07mbh_12_u:183.002c": "tamograstā na paśyanti prakāśaṃ tamasāvṛtam",
    "GE07mbh_12_u:183.003a": "svargaḥ prakāśa ity āhur narakaṃ tama eva ca",
    "GE07mbh_12_u:183.003c": "satyānṛtāt tad ubhayaṃ prāpyate jagatīcaraiḥ",
    "GE07mbh_12_u:183.004a": "tatra tv evaṃvidhā vṛttir loke satyānṛtā bhavet",
    "GE07mbh_12_u:183.004c": "dharmādharmau prakāśaś ca tamo duḥkhaṃ sukhaṃ tathā",
    "GE07mbh_12_u:183.005A": "tatra yat satyaṃ sa dharmo yo dharmaḥ sa prakāśo yaḥ prakāśas tat sukham iti",
    "GE07mbh_12_u:183.005B": "tatra yad anṛtaṃ so 'dharmo yo 'dharmas tat tamo yat tamas tad duḥkham iti",
    "GE07mbh_12_u:183.006a": "śārīrair mānasair duḥkhaiḥ sukhaiś cāpy asukhodayaiḥ atrocyate",
    "GE07mbh_12_u:183.006c": "lokasṛṣṭiṃ prapaśyanto na muhyanti vicakṣaṇāḥ",
    "GE07mbh_12_u:183.007a": "tatra duḥkhavimokṣārthaṃ prayateta vicakṣaṇaḥ",
    "GE07mbh_12_u:183.007c": "sukhaṃ hy anityaṃ bhūtānām iha loke paratra ca",
    "GE07mbh_12_u:183.008a": "rāhugrastasya somasya yathā jyotsnā na bhāsate",
    "GE07mbh_12_u:183.008c": "tathā tamobhibhūtānāṃ bhūtānāṃ bhraśyate sukham",
    "GE07mbh_12_u:183.009A": "tat khalu dvividhaṃ sukham ucyate śārīraṃ mānasaṃ ca",
    "GE07mbh_12_u:183.009B": "iha khalv amuṣmiṃś ca loke sarvārambhapravṛttayaḥ sukhārthā abhidhīyante",
    "GE07mbh_12_u:183.009C": "na hy atas trivargaphalaṃ viśiṣṭataram asti",
    "GE07mbh_12_u:183.009D": "sa eṣa kāmyo guṇaviśeṣo dharmārthayor ārambhas taddhetur asyotpattiḥ sukhaprayojanā",
    "GE07mbh_12_u:183.010": "bharadvāja uvāca",
    "GE07mbh_12_u:183.010A": "yad etad bhavatābhihitaṃ sukhānāṃ paramāḥ striya iti tan na gṛhṇīmaḥ",
    "GE07mbh_12_u:183.010B": "na hy eṣām ṛṣīṇāṃ mahati sthitānām aprāpya eṣa guṇaviśeṣo na cainam abhilaṣanti",
    "GE07mbh_12_u:183.010C": "śrūyate ca bhagavāṃs trilokakṛd brahmā prabhur ekākī tiṣṭhati",
    "GE07mbh_12_u:183.010D": "brahmacārī na kāmasukheṣv ātmānam avadadhāti",
    "GE07mbh_12_u:183.010E": "api ca bhagavān viśveśvara umāpatiḥ kāmam abhivartamānam anaṅgatvena śamam anayat",
    "GE07mbh_12_u:183.010F": "tasmād brūmo na mahātmabhir ayaṃ pratigṛhīto na tv eṣa tāvad viśiṣṭo guṇa iti naitad bhagavataḥ pratyemi",
    "GE07mbh_12_u:183.010G": "bhagavatā tūktaṃ sukhānāṃ paramāḥ striya iti",
    "GE07mbh_12_u:183.010H": "lokapravādo 'pi ca bhavati dvividhaḥ phalodayaḥ sukṛtāt sukham avāpyate duṣkṛtād duḥkham iti atrocyatām",
    "GE07mbh_12_u:183.011": "bhṛgur uvāca",
    "GE07mbh_12_u:183.011A": "anṛtāt khalu tamaḥ prādurbhūtaṃ tamograstā adharmam evānuvartante na dharmam",
    "GE07mbh_12_u:183.011B": "krodhalobhamohamānānṛtādibhir avacchannā na khalv asmiṃl loke na cāmutra sukham āpnuvanti",
    "GE07mbh_12_u:183.011C": "vividhavyādhigaṇopatāpair avakīryante",
    "GE07mbh_12_u:183.011D": "vadhabandharogaparikleśādibhiś ca kṣutpipāsāśramakṛtair upatāpair upatapyante",
    "GE07mbh_12_u:183.011E": "caṇḍavātātyuṣṇātiśītakṛtaiś ca pratibhayaiḥ śārīrair duḥkhair upatapyante",
    "GE07mbh_12_u:183.011F": "bandhudhanavināśaviprayogakṛtaiś ca mānasaiḥ śokair abhibhūyante jarāmṛtyukṛtaiś cānyair iti",
    "GE07mbh_12_u:183.012A": "yas tv etaiḥ śārīrair mānasair duḥkhair na spṛśyate sa sukhaṃ veda",
    "GE07mbh_12_u:183.012B": "na caite doṣāḥ svarge prādurbhavanti",
    "GE07mbh_12_u:183.012C": "tatra bhavati khalu",
    "GE07mbh_12_u:183.013a": "susukhaḥ pavanaḥ svarge gandhaś ca surabhis tathā",
    "GE07mbh_12_u:183.013c": "kṣutpipāsāśramo nāsti na jarā na ca pāpakam",
    "GE07mbh_12_u:183.014a": "nityam eva sukhaṃ svarge sukhaṃ duḥkham ihobhayam",
    "GE07mbh_12_u:183.014c": "narake duḥkham evāhuḥ samaṃ tu paramaṃ padam",
    "GE07mbh_12_u:183.015a": "pṛthivī sarvabhūtānāṃ janitrī tadvidhāḥ striyaḥ",
    "GE07mbh_12_u:183.015c": "pumān prajāpatis tatra śukraṃ tejomayaṃ viduḥ",
    "GE07mbh_12_u:183.016a": "ity etal lokanirmāṇaṃ brahmaṇā vihitaṃ purā",
    "GE07mbh_12_u:183.016c": "prajā viparivartante svaiḥ svaiḥ karmabhir āvṛtāḥ",
    "GE07mbh_12_u:184.001": "bharadvāja uvāca",
    "GE07mbh_12_u:184.001a": "dānasya kiṃ phalaṃ prāhur dharmasya caritasya ca",
    "GE07mbh_12_u:184.001c": "tapasaś ca sutaptasya svādhyāyasya hutasya ca",
    "GE07mbh_12_u:184.002": "bhṛgur uvāca",
    "GE07mbh_12_u:184.002a": "hutena śāmyate pāpaṃ svādhyāye śāntir uttamā",
    "GE07mbh_12_u:184.002c": "dānena bhoga ity āhus tapasā sarvam āpnuyāt",
    "GE07mbh_12_u:184.003a": "dānaṃ tu dvividhaṃ prāhuḥ paratrārtham ihaiva ca",
    "GE07mbh_12_u:184.003c": "sadbhyo yad dīyate kiṃ cit tat paratropatiṣṭhati",
    "GE07mbh_12_u:184.004a": "asatsu dīyate yat tu tad dānam iha bhujyate",
    "GE07mbh_12_u:184.004c": "yādṛśaṃ dīyate dānaṃ tādṛśaṃ phalam āpyate",
    "GE07mbh_12_u:184.005": "bharadvāja uvāca",
    "GE07mbh_12_u:184.005a": "kiṃ kasya dharmacaraṇaṃ kiṃ vā dharmasya lakṣaṇam",
    "GE07mbh_12_u:184.005c": "dharmaḥ katividho vāpi tad bhavān vaktum arhati",
    "GE07mbh_12_u:184.006": "bhṛgur uvāca",
    "GE07mbh_12_u:184.006a": "svadharmacaraṇe yuktā ye bhavanti manīṣiṇaḥ",
    "GE07mbh_12_u:184.006c": "teṣāṃ dharmaphalāvāptir yo 'nyathā sa vimuhyati",
    "GE07mbh_12_u:184.007": "bharadvāja uvāca",
    "GE07mbh_12_u:184.007a": "yad etac cāturāśramyaṃ brahmarṣivihitaṃ purā",
    "GE07mbh_12_u:184.007c": "teṣāṃ sve sve ya ācārās tān me vaktum ihārhasi",
    "GE07mbh_12_u:184.008": "bhṛgur uvāca",
    "GE07mbh_12_u:184.008A": "pūrvam eva bhagavatā lokahitam anutiṣṭhatā dharmasaṃrakṣaṇārtham āśramāś catvāro 'bhinirdiṣṭāḥ",
    "GE07mbh_12_u:184.008B": "tatra gurukulavāsam eva tāvat prathamam āśramam udāharanti",
    "GE07mbh_12_u:184.008C": "samyag atra śaucasaṃskāravinayaniyamapraṇīto vinītātmā ubhe saṃdhye bhāskarāgnidaivatāny upasthāya vihāya tandrālasye guror abhivādanavedābhyāsaśravaṇapavitrīkṛtāntarātmā triṣavaṇam upaspṛśya brahmacaryāgniparicaraṇaguruśuśrūṣānityo bhaikṣādisarvaniveditāntarātmā guruvacananirdeśānuṣṭhānāpratikūlo guruprasādalabdhasvādhyāyatatparaḥ syāt",
    "GE07mbh_12_u:184.009a": "guruṃ yas tu samārādhya dvijo vedam avāpnuyāt",
    "GE07mbh_12_u:184.009A": "bhavati cātra ślokaḥ",
    "GE07mbh_12_u:184.009c": "tasya svargaphalāvāptiḥ sidhyate cāsya mānasam",
    "GE07mbh_12_u:184.010A": "gārhasthyaṃ khalu dvitīyam āśramaṃ vadanti",
    "GE07mbh_12_u:184.010B": "tasya samudācāralakṣaṇaṃ sarvam anuvyākhyāsyāmaḥ",
    "GE07mbh_12_u:184.010C": "samāvṛttānāṃ sadārāṇāṃ sahadharmacaryāphalārthināṃ gṛhāśramo vidhīyate",
    "GE07mbh_12_u:184.010D": "dharmārthakāmāvāptir hy atra trivargasādhanam avekṣyāgarhitena karmaṇā dhanāny ādāya svādhyāyaprakarṣopalabdhena brahmarṣinirmitena vā adrisāragatena vā havyaniyamābhyāsadaivataprasādopalabdhena vā dhanena gṛhastho gārhasthyaṃ",
    "GE07mbh_12_u:184.010E": "tad dhi sarvāśramāṇāṃ mūlam udāharanti",
    "GE07mbh_12_u:184.010F": "gurukulavāsinaḥ parivrājakā ye cānye saṃkalpitavrataniyamadharmānuṣṭhāyinas teṣām apy ata eva bhikṣābalisaṃvibhāgāḥ pravartante",
    "GE07mbh_12_u:184.011A": "vānaprasthānāṃ dravyopaskāra iti prāyaśaḥ khalv ete sādhavaḥ sādhupathyadarśanāḥ svādhyāyaprasaṅginas tīrthābhigamanadeśadarśanārthaṃ pṛthivīṃ paryaṭanti",
    "GE07mbh_12_u:184.011B": "teṣāṃ pratyutthānābhivādanānasūyāvākpradānasaumukhyaśaktyāsanaśayanābhyavahārasatkriyāś ceti",
    "GE07mbh_12_u:184.012a": "atithir yasya bhagnāśo gṛhāt pratinivartate",
    "GE07mbh_12_u:184.012A": "bhavati cātra ślokaḥ",
    "GE07mbh_12_u:184.012c": "sa dattvā duṣkṛtaṃ tasmai puṇyam ādāya gacchati",
    "GE07mbh_12_u:184.013A": "api cātra yajñakriyābhir devatāḥ prīyante nivāpena pitaro vedābhyāsaśravaṇadhāraṇena",
    "GE07mbh_12_u:184.013B": "apatyotpādanena prajāpatir iti",
    "GE07mbh_12_u:184.014a": "vatsalāḥ sarvabhūtānāṃ vācyāḥ śrotrasukhā giraḥ",
    "GE07mbh_12_u:184.014A": "ślokau cātra bhavataḥ",
    "GE07mbh_12_u:184.014c": "parivādopaghātau ca pāruṣyaṃ cātra garhitam",
    "GE07mbh_12_u:184.015a": "avajñānam ahaṃkāro dambhaś caiva vigarhitaḥ",
    "GE07mbh_12_u:184.015c": "ahiṃsā satyam akrodhaḥ sarvāśramagataṃ tapaḥ",
    "GE07mbh_12_u:184.016A": "api cātra mālyābharaṇavastrābhyaṅgagandhopabhoganṛttagītavāditraśrutisukhanayanābhirāmasaṃdarśanānāṃ prāptir bhakṣyabhojyapeyalehyacoṣyāṇām abhyavahāryāṇāṃ vividhānām upabhogaḥ svadāravihārasaṃtoṣaḥ kāmasukhāvāptir iti",
    "GE07mbh_12_u:184.017a": "trivargaguṇanirvṛttir yasya nityaṃ gṛhāśrame",
    "GE07mbh_12_u:184.017c": "sa sukhāny anubhūyeha śiṣṭānāṃ gatim āpnuyāt",
    "GE07mbh_12_u:184.018a": "uñchavṛttir gṛhastho yaḥ svadharmacaraṇe rataḥ",
    "GE07mbh_12_u:184.018c": "tyaktakāmasukhārambhas tasya svargo na durlabhaḥ",
    "GE07mbh_12_u:185.001": "bhṛgur uvāca",
    "GE07mbh_12_u:185.001A": "vānaprasthāḥ khalu ṛṣidharmam anusarantaḥ puṇyāni tīrthāni nadīprasravaṇāni suvivikteṣv araṇyeṣu mṛgamahiṣavarāhasṛmaragajākīrṇeṣu tapasyanto 'nusaṃcaranti",
    "GE07mbh_12_u:185.001B": "tyaktagrāmyavastrāhāropabhogā vanyauṣadhimūlaphalaparṇaparimitavicitraniyatāhārāḥ bhūmipāṣāṇasikatāśarkarāvālukābhasmaśāyinaḥ kāśakuśacarmavalkalasaṃvṛtāṅgāḥ keśaśmaśrunakharomadhāriṇo niyatakālopasparśanā askannahomabalikālānuṣṭhāyinaḥ samitkuśakusumopahārahomārjanalabdhaviśrāmāḥ śītoṣṇapavananiṣṭaptavibhinnasarvatvaco vividhaniyamayogacaryāvihitadharmānuṣṭhānahṛtamāṃsaśoṇitās tvagasthibhūtā dhṛtiparāḥ sattvayogāc charīrāṇy udvahanti",
    "GE07mbh_12_u:185.002a": "yas tv etāṃ niyataś caryāṃ brahmarṣivihitāṃ caret",
    "GE07mbh_12_u:185.002c": "sa dahed agnivad doṣāñ jayel lokāṃś ca durjayān",
    "GE07mbh_12_u:185.003A": "parivrājakānāṃ punar ācāras tad yathā",
    "GE07mbh_12_u:185.003B": "vimucyāgnidhanakalatraparibarhasaṅgān ātmanaḥ snehapāśān avadhūya parivrajanti samaloṣṭāśmakāñcanās trivargapravṛtteṣv ārambheṣv asaktabuddhayo 'rimitrodāsīneṣu tulyavṛttayaḥ sthāvarajarāyujāṇḍajasvedajodbhijjānāṃ bhūtānāṃ vāṅmanaḥkarmabhir anabhidrohiṇo 'niketāḥ parvatapulinavṛkṣamūladevatāyatanāny anucaranto vāsārtham upeyur nagaraṃ grāmaṃ vā nagare pañcarātrikā grāmaikarātrikāḥ",
    "GE07mbh_12_u:185.003C": "praviśya ca prāṇadhāraṇamātrārthaṃ dvijātīnāṃ bhavanāny asaṃkīrṇakarmaṇām upatiṣṭheyuḥ pātrapatitāyācitabhaikṣāḥ kāmakrodhadarpamohalobhakārpaṇyadambhaparivādābhimānahiṃsānivṛttā iti",
    "GE07mbh_12_u:185.004a": "abhayaṃ sarvabhūtebhyo dattvā carati yo muniḥ",
    "GE07mbh_12_u:185.004A": "bhavati cātra ślokaḥ",
    "GE07mbh_12_u:185.004c": "na tasya sarvabhūtebhyo bhayam utpadyate kva cit",
    "GE07mbh_12_u:185.005a": "kṛtvāgnihotraṃ svaśarīrasaṃsthaṃ; śārīram agniṃ svamukhe juhoti",
    "GE07mbh_12_u:185.005c": "yo bhaikṣacaryopagatair havirbhiś; citāgnināṃ sa vyatiyāti lokān",
    "GE07mbh_12_u:185.006a": "mokṣāśramaṃ yaḥ kurute yathoktaṃ; śuciḥ susaṃkalpitabuddhiyuktaḥ",
    "GE07mbh_12_u:185.006c": "anindhanaṃ jyotir iva praśāntaṃ; sa brahmalokaṃ śrayate dvijātiḥ",
    "GE07mbh_12_u:185.007": "bharadvāja uvāca",
    "GE07mbh_12_u:185.007a": "asmāl lokāt paro lokaḥ śrūyate nopalabhyate",
    "GE07mbh_12_u:185.007c": "tam ahaṃ jñātum icchāmi tad bhavān vaktum arhati",
    "GE07mbh_12_u:185.008": "bhṛgur uvāca",
    "GE07mbh_12_u:185.008a": "uttare himavatpārśve puṇye sarvaguṇānvite",
    "GE07mbh_12_u:185.008c": "puṇyaḥ kṣemyaś ca kāmyaś ca sa varo loka ucyate",
    "GE07mbh_12_u:185.009a": "tatra hy apāpakarmāṇaḥ śucayo 'tyantanirmalāḥ",
    "GE07mbh_12_u:185.009c": "lobhamohaparityaktā mānavā nirupadravāḥ",
    "GE07mbh_12_u:185.010a": "sa svargasadṛśo deśas tatra hy uktāḥ śubhā guṇāḥ",
    "GE07mbh_12_u:185.010c": "kāle mṛtyuḥ prabhavati spṛśanti vyādhayo na ca",
    "GE07mbh_12_u:185.011a": "na lobhaḥ paradāreṣu svadāranirato janaḥ",
    "GE07mbh_12_u:185.011c": "na cānyonyavadhas tatra dravyeṣu na ca vismayaḥ",
    "GE07mbh_12_u:185.011e": "parokṣadharmo naivāsti saṃdeho nāpi jāyate",
    "GE07mbh_12_u:185.012a": "kṛtasya tu phalaṃ tatra pratyakṣam upalabhyate",
    "GE07mbh_12_u:185.012c": "śayyāyānāsanopetāḥ prāsādabhavanāśrayāḥ",
    "GE07mbh_12_u:185.012e": "sarvakāmair vṛtāḥ ke cid dhemābharaṇabhūṣitāḥ",
    "GE07mbh_12_u:185.013a": "prāṇadhāraṇamātraṃ tu keṣāṃ cid upapadyate",
    "GE07mbh_12_u:185.013c": "śrameṇa mahatā ke cit kurvanti prāṇadhāraṇam",
    "GE07mbh_12_u:185.014a": "iha dharmaparāḥ ke cit ke cin naikṛtikā narāḥ",
    "GE07mbh_12_u:185.014c": "sukhitā duḥkhitāḥ ke cin nirdhanā dhanino 'pare",
    "GE07mbh_12_u:185.015a": "iha śramo bhayaṃ mohaḥ kṣudhā tīvrā ca jāyate",
    "GE07mbh_12_u:185.015c": "lobhaś cārthakṛto nṝṇāṃ yena muhyanti paṇḍitāḥ",
    "GE07mbh_12_u:185.016a": "iha cintā bahuvidhā dharmādharmasya karmaṇaḥ",
    "GE07mbh_12_u:185.016c": "yas tad vedobhayaṃ prājñaḥ pāpmanā na sa lipyate",
    "GE07mbh_12_u:185.017a": "sopadhaṃ nikṛtiḥ steyaṃ parivādo 'bhyasūyatā",
    "GE07mbh_12_u:185.017c": "paropaghāto hiṃsā ca paiśunyam anṛtaṃ tathā",
    "GE07mbh_12_u:185.018a": "etān āsevate yas tu tapas tasya prahīyate",
    "GE07mbh_12_u:185.018c": "yas tv etān nācared vidvāṃs tapas tasyābhivardhate",
    "GE07mbh_12_u:185.019a": "karmabhūmir iyaṃ loka iha kṛtvā śubhāśubham",
    "GE07mbh_12_u:185.019c": "śubhaiḥ śubham avāpnoti kṛtvāśubham ato 'nyathā",
    "GE07mbh_12_u:185.020a": "iha prajāpatiḥ pūrvaṃ devāḥ sarṣigaṇās tathā",
    "GE07mbh_12_u:185.020c": "iṣṭveṣṭatapasaḥ pūtā brahmalokam upāśritāḥ",
    "GE07mbh_12_u:185.021a": "uttaraḥ pṛthivībhāgaḥ sarvapuṇyatamaḥ śubhaḥ",
    "GE07mbh_12_u:185.021c": "ihatyās tatra jāyante ye vai puṇyakṛto janāḥ",
    "GE07mbh_12_u:185.022a": "asatkarmāṇi kurvantas tiryagyoniṣu cāpare",
    "GE07mbh_12_u:185.022c": "kṣīṇāyuṣas tathaivānye naśyanti pṛthivītale",
    "GE07mbh_12_u:185.023a": "anyonyabhakṣaṇe saktā lobhamohasamanvitāḥ",
    "GE07mbh_12_u:185.023c": "ihaiva parivartante na te yānty uttarāṃ diśam",
    "GE07mbh_12_u:185.024a": "ye gurūn upasevante niyatā brahmacāriṇaḥ",
    "GE07mbh_12_u:185.024c": "panthānaṃ sarvalokānāṃ te jānanti manīṣiṇaḥ",
    "GE07mbh_12_u:185.025a": "ity ukto 'yaṃ mayā dharmaḥ saṃkṣepād brahmanirmitaḥ",
    "GE07mbh_12_u:185.025c": "dharmādharmau hi lokasya yo vai vetti sa buddhimān",
    "GE07mbh_12_u:185.026": "bhīṣma uvāca",
    "GE07mbh_12_u:185.026a": "ity ukto bhṛguṇā rājan bharadvājaḥ pratāpavān",
    "GE07mbh_12_u:185.026c": "bhṛguṃ paramadharmātmā vismitaḥ pratyapūjayat",
    "GE07mbh_12_u:185.027a": "eṣa te prabhavo rājañ jagataḥ saṃprakīrtitaḥ",
    "GE07mbh_12_u:185.027c": "nikhilena mahāprājña kiṃ bhūyaḥ śrotum icchasi",
    "GE07mbh_12_u:186.001": "yudhiṣṭhira uvāca",
    "GE07mbh_12_u:186.001a": "ācārasya vidhiṃ tāta procyamānaṃ tvayānagha",
    "GE07mbh_12_u:186.001c": "śrotum icchāmi dharmajña sarvajño hy asi me mataḥ",
    "GE07mbh_12_u:186.002": "bhīṣma uvāca",
    "GE07mbh_12_u:186.002a": "durācārā durviceṣṭā duṣprajñāḥ priyasāhasāḥ",
    "GE07mbh_12_u:186.002c": "asanto hy abhivikhyātāḥ santaś cācāralakṣaṇāḥ",
    "GE07mbh_12_u:186.003a": "purīṣaṃ yadi vā mūtraṃ ye na kurvanti mānavāḥ",
    "GE07mbh_12_u:186.003c": "rājamārge gavāṃ madhye dhānyamadhye ca te śubhāḥ",
    "GE07mbh_12_u:186.003d-0497_01": "agnyāgāre tathā tīre ye na kurvanti te śubhāḥ",
    "GE07mbh_12_u:186.004a": "śaucam āvaśyakaṃ kṛtvā devatānāṃ ca tarpaṇam",
    "GE07mbh_12_u:186.004c": "dharmam āhur manuṣyāṇām upaspṛśya nadīṃ taret",
    "GE07mbh_12_u:186.005a": "sūryaṃ sadopatiṣṭheta na svapyād bhāskarodaye",
    "GE07mbh_12_u:186.005c": "sāyaṃ prātar japan saṃdhyāṃ tiṣṭhet pūrvāṃ tathāparām",
    "GE07mbh_12_u:186.006a": "pañcārdro bhojanaṃ kuryāt prāṅmukho maunam āsthitaḥ",
    "GE07mbh_12_u:186.006c": "na ninded annabhakṣyāṃś ca svādv asvādu ca bhakṣayet",
    "GE07mbh_12_u:186.007a": "nārdrapāṇiḥ samuttiṣṭhen nārdrapādaḥ svapen niśi",
    "GE07mbh_12_u:186.007c": "devarṣināradaproktam etad ācāralakṣaṇam",
    "GE07mbh_12_u:186.008a": "śucikāmam anaḍvāhaṃ devagoṣṭhaṃ catuṣpatham",
    "GE07mbh_12_u:186.008c": "brāhmaṇaṃ dhārmikaṃ caiva nityaṃ kuryāt pradakṣiṇam",
    "GE07mbh_12_u:186.009a": "atithīnāṃ ca sarveṣāṃ preṣyāṇāṃ svajanasya ca",
    "GE07mbh_12_u:186.009c": "sāmānyaṃ bhojanaṃ bhṛtyaiḥ puruṣasya praśasyate",
    "GE07mbh_12_u:186.010a": "sāyaṃ prātar manuṣyāṇām aśanaṃ devanirmitam",
    "GE07mbh_12_u:186.010c": "nāntarā bhojanaṃ dṛṣṭam upavāsī tathā bhavet",
    "GE07mbh_12_u:186.011a": "homakāle tathā juhvann ṛtukāle tathā vrajan",
    "GE07mbh_12_u:186.011c": "ananyastrījanaḥ prājño brahmacārī tathā bhavet",
    "GE07mbh_12_u:186.012a": "amṛtaṃ brāhmaṇocchiṣṭaṃ jananyā hṛdayaṃ kṛtam",
    "GE07mbh_12_u:186.012c": "upāsīta janaḥ satyaṃ satyaṃ santa upāsate",
    "GE07mbh_12_u:186.012d-0498_01": "loṣṭhamardī tṛṇacchedī nakhakhādī tu yo naraḥ",
    "GE07mbh_12_u:186.012d-0498_02": "nityocchiṣṭaḥ śaṅkuśuko nehāyur vindate mahat",
    "GE07mbh_12_u:186.013a": "yajuṣā saṃskṛtaṃ māṃsaṃ nivṛtto māṃsabhakṣaṇāt",
    "GE07mbh_12_u:186.013c": "na bhakṣayed vṛthāmāṃsaṃ pṛṣṭhamāṃsaṃ ca varjayet",
    "GE07mbh_12_u:186.014a": "svadeśe paradeśe vā atithiṃ nopavāsayet",
    "GE07mbh_12_u:186.014c": "kāmyaṃ karmaphalaṃ labdhvā gurūṇām upapādayet",
    "GE07mbh_12_u:186.015a": "gurubhya āsanaṃ deyaṃ kartavyaṃ cābhivādanam",
    "GE07mbh_12_u:186.015c": "gurūn abhyarcya yujyante āyuṣā yaśasā śriyā",
    "GE07mbh_12_u:186.016a": "nekṣetādityam udyantaṃ na ca nagnāṃ parastriyam",
    "GE07mbh_12_u:186.016c": "maithunaṃ samaye dharmyaṃ guhyaṃ caiva samācaret",
    "GE07mbh_12_u:186.017a": "tīrthānāṃ hṛdayaṃ tīrthaṃ śucīnāṃ hṛdayaṃ śuciḥ",
    "GE07mbh_12_u:186.017c": "sarvam āryakṛtaṃ śaucaṃ vālasaṃsparśanāni ca",
    "GE07mbh_12_u:186.018a": "darśane darśane nityaṃ sukhapraśnam udāharet",
    "GE07mbh_12_u:186.018c": "sāyaṃ prātaś ca viprāṇāṃ pradiṣṭam abhivādanam",
    "GE07mbh_12_u:186.019a": "devagoṣṭhe gavāṃ madhye brāhmaṇānāṃ kriyāpathe",
    "GE07mbh_12_u:186.019c": "svādhyāye bhojane caiva dakṣiṇaṃ pāṇim uddharet",
    "GE07mbh_12_u:186.019d-0499_01": "sāyaṃprātaś ca viprāṇāṃ pūjanaṃ ca yathāvidhi",
    "GE07mbh_12_u:186.020a": "paṇyānāṃ śobhanaṃ paṇyaṃ kṛṣīṇāṃ bādyate kṛṣiḥ",
    "GE07mbh_12_u:186.020c": "bahukāraṃ ca sasyānāṃ vāhye vāhyaṃ tathā gavām",
    "GE07mbh_12_u:186.021a": "saṃpannaṃ bhojane nityaṃ pānīye tarpaṇaṃ tathā",
    "GE07mbh_12_u:186.021c": "suśṛtaṃ pāyase brūyād yavāgvāṃ kṛsare tathā",
    "GE07mbh_12_u:186.022a": "śmaśrukarmaṇi saṃprāpte kṣute snāne 'tha bhojane",
    "GE07mbh_12_u:186.022c": "vyādhitānāṃ ca sarveṣām āyuṣyam abhinandanam",
    "GE07mbh_12_u:186.023a": "pratyādityaṃ na meheta na paśyed ātmanaḥ śakṛt",
    "GE07mbh_12_u:186.023c": "sutastriyā ca śayanaṃ sahabhojyaṃ ca varjayet",
    "GE07mbh_12_u:186.024a": "tvaṃkāraṃ nāmadheyaṃ ca jyeṣṭhānāṃ parivarjayet",
    "GE07mbh_12_u:186.024c": "avarāṇāṃ samānānām ubhayeṣāṃ na duṣyati",
    "GE07mbh_12_u:186.025a": "hṛdayaṃ pāpavṛttānāṃ pāpam ākhyāti vaikṛtam",
    "GE07mbh_12_u:186.025c": "jñānapūrvaṃ vinaśyanti gūhamānā mahājane",
    "GE07mbh_12_u:186.026a": "jñānapūrvaṃ kṛtaṃ pāpaṃ chādayanty abahuśrutāḥ",
    "GE07mbh_12_u:186.026c": "nainaṃ manuṣyāḥ paśyanti paśyanti tridivaukasaḥ",
    "GE07mbh_12_u:186.027a": "pāpena hi kṛtaṃ pāpaṃ pāpam evānuvartate",
    "GE07mbh_12_u:186.027b-0500_01": "dharmeṇāpihito dharmo dharmam evānuvartate",
    "GE07mbh_12_u:186.027c": "dhārmikeṇa kṛto dharmaḥ kartāram anuvartate",
    "GE07mbh_12_u:186.027d-0501_01": "pāpaṃ kṛtaṃ na sphurate yathāghair",
    "GE07mbh_12_u:186.027d-0501_02": "vipācyamānaṃ punar eti kartuḥ",
    "GE07mbh_12_u:186.028a": "pāpaṃ kṛtaṃ na smaratīha mūḍho; vivartamānasya tad eti kartuḥ",
    "GE07mbh_12_u:186.028c": "rāhur yathā candram upaiti cāpi; tathābudhaṃ pāpam upaiti karma",
    "GE07mbh_12_u:186.029a": "āśayā saṃcitaṃ dravyaṃ yat kāle neha bhujyate",
    "GE07mbh_12_u:186.029c": "tad budhā na praśaṃsanti maraṇaṃ na pratīkṣate",
    "GE07mbh_12_u:186.030a": "mānasaṃ sarvabhūtānāṃ dharmam āhur manīṣiṇaḥ",
    "GE07mbh_12_u:186.030c": "tasmāt sarveṣu bhūteṣu manasā śivam ācaret",
    "GE07mbh_12_u:186.031a": "eka eva cared dharmaṃ nāsti dharme sahāyatā",
    "GE07mbh_12_u:186.031c": "kevalaṃ vidhim āsādya sahāyaḥ kiṃ kariṣyati",
    "GE07mbh_12_u:186.032a": "devā yonir manuṣyāṇāṃ devānām amṛtaṃ divi",
    "GE07mbh_12_u:186.032c": "pretyabhāve sukhaṃ dharmāc chaśvat tair upabhujyate",
    "GE07mbh_12_u:187.001": "yudhiṣṭhira uvāca",
    "GE07mbh_12_u:187.001a": "adhyātmaṃ nāma yad idaṃ puruṣasyeha cintyate",
    "GE07mbh_12_u:187.001c": "yad adhyātmaṃ yataś caitat tan me brūhi pitāmaha",
    "GE07mbh_12_u:187.001d-0502_01": "kutaḥ sṛṣṭam idaṃ viśvaṃ jagat sthāvarajaṅgamam",
    "GE07mbh_12_u:187.001d-0502_02": "pralaye ca kam abhyeti tan me vaktum ihārhasi",
    "GE07mbh_12_u:187.002": "bhīṣma uvāca",
    "GE07mbh_12_u:187.002a": "adhyātmam iti māṃ pārtha yad etad anupṛcchasi",
    "GE07mbh_12_u:187.002c": "tad vyākhyāsyāmi te tāta śreyaskarataraṃ sukham",
    "GE07mbh_12_u:187.002d-0503_01": "sṛṣṭipralayasaṃyuktam ācāryaiḥ paridarśitam",
    "GE07mbh_12_u:187.003a": "yaj jñātvā puruṣo loke prītiṃ saukhyaṃ ca vindati",
    "GE07mbh_12_u:187.003c": "phalalābhaś ca sadyaḥ syāt sarvabhūtahitaṃ ca tat",
    "GE07mbh_12_u:187.003d-0504_01": "ātmānam amalaṃ rājann āvṛtyaivaṃ vyavasthitam",
    "GE07mbh_12_u:187.003d-0504_02": "tasmin prakāśate nityaṃ tamaḥ somo yathaiva tat",
    "GE07mbh_12_u:187.003d-0504_03": "tad vidvān naṣṭapāpmaiṣa brahmabhūyāya kalpate",
    "GE07mbh_12_u:187.003d-0504_04": "aṇḍāvaraṇabhūtānāṃ paryantaṃ hi yathā tamaḥ",
    "GE07mbh_12_u:187.004a": "pṛthivī vāyur ākāśam āpo jyotiś ca pañcamam",
    "GE07mbh_12_u:187.004c": "mahābhūtāni bhūtānāṃ sarveṣāṃ prabhavāpyayau",
    "GE07mbh_12_u:187.005a": "tataḥ sṛṣṭāni tatraiva tāni yānti punaḥ punaḥ",
    "GE07mbh_12_u:187.005c": "mahābhūtāni bhūteṣu sāgarasyormayo yathā",
    "GE07mbh_12_u:187.006a": "prasārya ca yathāṅgāni kūrmaḥ saṃharate punaḥ",
    "GE07mbh_12_u:187.006c": "tadvad bhūtāni bhūtātmā sṛṣṭvā saṃharate punaḥ",
    "GE07mbh_12_u:187.006d-0505_01": "sa teṣāṃ guṇasaṃghātaḥ śarīre bharatarṣabha",
    "GE07mbh_12_u:187.006d-0505_02": "satataṃ pravilīyante guṇās te prabhavanti ca",
    "GE07mbh_12_u:187.006d-0505_03": "yad vinā naiva śṛṇute na paśyati na dīpyate",
    "GE07mbh_12_u:187.006d-0505_04": "yad adhīnaṃ yatas tasmād adhyātmam iti kathyate",
    "GE07mbh_12_u:187.006d-0505_05": "jñānaṃ tad ekarūpākhyaṃ nānāprajñānvitaṃ tadā",
    "GE07mbh_12_u:187.006d-0505_06": "na te vācānurūpaṃ syād yayā[thā] rā[ra]savivarjitam",
    "GE07mbh_12_u:187.006d-0505_07": "ākāśāt khalu yājyeṣu bhavanti sumahāguṇāḥ",
    "GE07mbh_12_u:187.006d-0505_08": "iti tanmayam evaitat sarvaṃ sthāvarajaṅgamam",
    "GE07mbh_12_u:187.006d-0505_09": "pralaye ca tam abhyeti tasmād utsṛjyate punaḥ",
    "GE07mbh_12_u:187.006d-0505_10": "mahābhūteṣu bhūtātmā sṛṣṭvā saṃharate punaḥ",
    "GE07mbh_12_u:187.007a": "mahābhūtāni pañcaiva sarvabhūteṣu bhūtakṛt",
    "GE07mbh_12_u:187.007c": "akarot teṣu vaiṣamyaṃ tat tu jīvo 'nu paśyati",
    "GE07mbh_12_u:187.008a": "śabdaḥ śrotraṃ tathā khāni trayam ākāśayonijam",
    "GE07mbh_12_u:187.008c": "vāyos tvaksparśaceṣṭāś ca vāg ity etac catuṣṭayam",
    "GE07mbh_12_u:187.009a": "rūpaṃ cakṣus tathā paktis trividhaṃ teja ucyate",
    "GE07mbh_12_u:187.009c": "rasaḥ kledaś ca jihvā ca trayo jalaguṇāḥ smṛtāḥ",
    "GE07mbh_12_u:187.010a": "ghreyaṃ ghrāṇaṃ śarīraṃ ca te tu bhūmiguṇās trayaḥ",
    "GE07mbh_12_u:187.010c": "mahābhūtāni pañcaiva ṣaṣṭhaṃ tu mana ucyate",
    "GE07mbh_12_u:187.011a": "indriyāṇi manaś caiva vijñānāny asya bhārata",
    "GE07mbh_12_u:187.011c": "saptamī buddhir ity āhuḥ kṣetrajñaḥ punar aṣṭamaḥ",
    "GE07mbh_12_u:187.012a": "cakṣur ālokanāyaiva saṃśayaṃ kurute manaḥ",
    "GE07mbh_12_u:187.012c": "buddhir adhyavasāyāya kṣetrajñaḥ sākṣivat sthitaḥ",
    "GE07mbh_12_u:187.012d-0506_01": "cicchaktyādhiṣṭhitā buddhiś cetanety abhiviśrutā",
    "GE07mbh_12_u:187.012d-0506_02": "cetanānantaro jīvas tad āvetti ca lakṣyate",
    "GE07mbh_12_u:187.012d-0506_03": "notsṛjan visṛjaṃś caiva śarīraṃ dṛśyate yadā",
    "GE07mbh_12_u:187.012d-0506_04": "tasmiṃś cetopalabdhiḥ syāt tamo vācchādayaty uta",
    "GE07mbh_12_u:187.013a": "ūrdhvaṃ pādatalābhyāṃ yad arvāg ūrdhvaṃ ca paśyati",
    "GE07mbh_12_u:187.013c": "etena sarvam evedaṃ viddhy abhivyāptam antaram",
    "GE07mbh_12_u:187.014a": "puruṣe cendriyāṇīha veditavyāni kṛtsnaśaḥ",
    "GE07mbh_12_u:187.014c": "tamo rajaś ca sattvaṃ ca viddhi bhāvāṃs tadāśrayān",
    "GE07mbh_12_u:187.015a": "etāṃ buddhvā naro buddhyā bhūtānām āgatiṃ gatim",
    "GE07mbh_12_u:187.015c": "samavekṣya śanaiś caiva labhate śamam uttamam",
    "GE07mbh_12_u:187.016a": "guṇān nenīyate buddhir buddhir evendriyāṇy api",
    "GE07mbh_12_u:187.016c": "manaḥṣaṣṭhāni sarvāṇi buddhyabhāve kuto guṇāḥ",
    "GE07mbh_12_u:187.016d-0507_01": "yena saṃkalpayaty arthaṃ kiṃ cid bhavati tanmanaḥ",
    "GE07mbh_12_u:187.017a": "iti tanmayam evaitat sarvaṃ sthāvarajaṅgamam",
    "GE07mbh_12_u:187.017c": "pralīyate codbhavati tasmān nirdiśyate tathā",
    "GE07mbh_12_u:187.018a": "yena paśyati tac cakṣuḥ śṛṇoti śrotram ucyate",
    "GE07mbh_12_u:187.018c": "jighrati ghrāṇam ity āhū rasaṃ jānāti jihvayā",
    "GE07mbh_12_u:187.019a": "tvacā spṛśati ca sparśān buddhir vikriyate 'sakṛt",
    "GE07mbh_12_u:187.019c": "yena saṃkalpayaty arthaṃ kiṃ cid bhavati tan manaḥ",
    "GE07mbh_12_u:187.020a": "adhiṣṭhānāni buddher hi pṛthag arthāni pañcadhā",
    "GE07mbh_12_u:187.020c": "pañcendriyāṇi yāny āhus tāny adṛśyo 'dhitiṣṭhati",
    "GE07mbh_12_u:187.021a": "puruṣādhiṣṭhitā buddhis triṣu bhāveṣu vartate",
    "GE07mbh_12_u:187.021c": "kadā cil labhate prītiṃ kadā cid anuśocati",
    "GE07mbh_12_u:187.022a": "na sukhena na duḥkhena kadā cid api vartate",
    "GE07mbh_12_u:187.022c": "evaṃ narāṇāṃ manasi triṣu bhāveṣv avasthitā",
    "GE07mbh_12_u:187.023a": "seyaṃ bhāvātmikā bhāvāṃs trīn etān nātivartate",
    "GE07mbh_12_u:187.023c": "saritāṃ sāgaro bhartā mahāvelām ivormimān",
    "GE07mbh_12_u:187.024a": "atibhāvagatā buddhir bhāve manasi vartate",
    "GE07mbh_12_u:187.024c": "pravartamānaṃ hi rajas tadbhāvam anuvartate",
    "GE07mbh_12_u:187.025a": "indriyāṇi hi sarvāṇi pradarśayati sā sadā",
    "GE07mbh_12_u:187.025c": "prītiḥ sattvaṃ rajaḥ śokas tamo mohaś ca te trayaḥ",
    "GE07mbh_12_u:187.026a": "ye ye ca bhāvā loke 'smin sarveṣv eteṣu te triṣu",
    "GE07mbh_12_u:187.026b-0508_01": "sattvaṃ buddhis tamobhāvaḥ prītiyogāt pravartate",
    "GE07mbh_12_u:187.026c": "iti buddhigatiḥ sarvā vyākhyātā tava bhārata",
    "GE07mbh_12_u:187.027a": "indriyāṇi ca sarvāṇi vijetavyāni dhīmatā",
    "GE07mbh_12_u:187.027c": "sattvaṃ rajas tamaś caiva prāṇināṃ saṃśritāḥ sadā",
    "GE07mbh_12_u:187.028a": "trividhā vedanā caiva sarvasattveṣu dṛśyate",
    "GE07mbh_12_u:187.028c": "sāttvikī rājasī caiva tāmasī ceti bhārata",
    "GE07mbh_12_u:187.029a": "sukhasparśaḥ sattvaguṇo duḥkhasparśo rajoguṇaḥ",
    "GE07mbh_12_u:187.029c": "tamoguṇena saṃyuktau bhavato 'vyāvahārikau",
    "GE07mbh_12_u:187.030a": "tatra yat prītisaṃyuktaṃ kāye manasi vā bhavet",
    "GE07mbh_12_u:187.030c": "vartate sāttviko bhāva ity avekṣeta tat tadā",
    "GE07mbh_12_u:187.031a": "atha yad duḥkhasaṃyuktam atuṣṭikaram ātmanaḥ",
    "GE07mbh_12_u:187.031c": "pravṛttaṃ raja ity eva tann asaṃrabhya cintayet",
    "GE07mbh_12_u:187.032a": "atha yan mohasaṃyuktam avyaktam iva yad bhavet",
    "GE07mbh_12_u:187.032c": "apratarkyam avijñeyaṃ tamas tad upadhārayet",
    "GE07mbh_12_u:187.033a": "praharṣaḥ prītir ānandaḥ sukhaṃ saṃśāntacittatā",
    "GE07mbh_12_u:187.033c": "kathaṃ cid abhivartanta ity ete sāttvikā guṇāḥ",
    "GE07mbh_12_u:187.034a": "atuṣṭiḥ paritāpaś ca śoko lobhas tathākṣamā",
    "GE07mbh_12_u:187.034c": "liṅgāni rajasas tāni dṛśyante hetvahetubhiḥ",
    "GE07mbh_12_u:187.035a": "abhimānas tathā mohaḥ pramādaḥ svapnatandritā",
    "GE07mbh_12_u:187.035c": "kathaṃ cid abhivartante vividhās tāmasā guṇāḥ",
    "GE07mbh_12_u:187.036a": "dūragaṃ bahudhāgāmi prārthanāsaṃśayātmakam",
    "GE07mbh_12_u:187.036c": "manaḥ suniyataṃ yasya sa sukhī pretya ceha ca",
    "GE07mbh_12_u:187.037a": "sattvakṣetrajñayor etad antaraṃ paśya sūkṣmayoḥ",
    "GE07mbh_12_u:187.037c": "sṛjate tu guṇān eka eko na sṛjate guṇān",
    "GE07mbh_12_u:187.038a": "maśakodumbarau cāpi saṃprayuktau yathā sadā",
    "GE07mbh_12_u:187.038c": "anyonyam anyau ca yathā saṃprayogas tathā tayoḥ",
    "GE07mbh_12_u:187.039a": "pṛthagbhūtau prakṛtyā tau saṃprayuktau ca sarvadā",
    "GE07mbh_12_u:187.039c": "yathā matsyo jalaṃ caiva saṃprayuktau tathaiva tau",
    "GE07mbh_12_u:187.040a": "na guṇā vidur ātmānaṃ sa guṇān vetti sarvaśaḥ",
    "GE07mbh_12_u:187.040c": "paridraṣṭā guṇānāṃ ca saṃsraṣṭā manyate sadā",
    "GE07mbh_12_u:187.041a": "indriyais tu pradīpārthaṃ kurute buddhisaptamaiḥ",
    "GE07mbh_12_u:187.041c": "nirviceṣṭair ajānadbhiḥ paramātmā pradīpavat",
    "GE07mbh_12_u:187.042a": "sṛjate hi guṇān sattvaṃ kṣetrajñaḥ paripaśyati",
    "GE07mbh_12_u:187.042c": "saṃprayogas tayor eṣa sattvakṣetrajñayor dhruvaḥ",
    "GE07mbh_12_u:187.043a": "āśrayo nāsti sattvasya kṣetrajñasya ca kaś cana",
    "GE07mbh_12_u:187.043c": "sattvaṃ manaḥ saṃsṛjati na guṇān vai kadā cana",
    "GE07mbh_12_u:187.044a": "raśmīṃs teṣāṃ sa manasā yadā samyaṅ niyacchati",
    "GE07mbh_12_u:187.044c": "tadā prakāśate 'syātmā ghaṭe dīpo jvalann iva",
    "GE07mbh_12_u:187.045a": "tyaktvā yaḥ prākṛtaṃ karma nityam ātmaratir muniḥ",
    "GE07mbh_12_u:187.045c": "sarvabhūtātmabhūtaḥ syāt sa gacchet paramāṃ gatim",
    "GE07mbh_12_u:187.046a": "yathā vāricaraḥ pakṣī lipyamāno na lipyate",
    "GE07mbh_12_u:187.046c": "evam eva kṛtaprajño bhūteṣu parivartate",
    "GE07mbh_12_u:187.047a": "evaṃsvabhāvam evaitat svabuddhyā viharen naraḥ",
    "GE07mbh_12_u:187.047c": "aśocann aprahṛṣyaṃś ca cared vigatamatsaraḥ",
    "GE07mbh_12_u:187.048a": "svabhāvasiddhyā saṃsiddhān sa nityaṃ sṛjate guṇān",
    "GE07mbh_12_u:187.048c": "ūrṇanābhir yathā sraṣṭā vijñeyās tantuvad guṇāḥ",
    "GE07mbh_12_u:187.049a": "pradhvastā na nivartante nivṛttir nopalabhyate",
    "GE07mbh_12_u:187.049c": "pratyakṣeṇa parokṣaṃ tad anumānena sidhyati",
    "GE07mbh_12_u:187.050a": "evam eke vyavasyanti nivṛttir iti cāpare",
    "GE07mbh_12_u:187.050c": "ubhayaṃ saṃpradhāryaitad adhyavasyed yathāmati",
    "GE07mbh_12_u:187.051a": "itīmaṃ hṛdayagranthiṃ buddhibhedamayaṃ dṛḍham",
    "GE07mbh_12_u:187.051c": "vimucya sukham āsīta na śocec chinnasaṃśayaḥ",
    "GE07mbh_12_u:187.052a": "malināḥ prāpnuyuḥ śuddhiṃ yathā pūrṇāṃ nadīṃ narāḥ",
    "GE07mbh_12_u:187.052c": "avagāhya suvidvaṃso viddhi jñānam idaṃ tathā",
    "GE07mbh_12_u:187.053a": "mahānadīṃ hi pārajñas tapyate na taran yathā",
    "GE07mbh_12_u:187.053b-0509_01": "na tu tapyati tattvajñaḥ phale jñāte taraty uta",
    "GE07mbh_12_u:187.053c": "evaṃ ye vidur adhyātmaṃ kaivalyaṃ jñānam uttamam",
    "GE07mbh_12_u:187.054a": "etāṃ buddhvā naraḥ sarvāṃ bhūtānām āgatiṃ gatim",
    "GE07mbh_12_u:187.054c": "avekṣya ca śanair buddhyā labhate śaṃ paraṃ tataḥ",
    "GE07mbh_12_u:187.055a": "trivargo yasya viditaḥ prāgjyotiḥ sa vimucyate",
    "GE07mbh_12_u:187.055c": "anviṣya manasā yuktas tattvadarśī nirutsukaḥ",
    "GE07mbh_12_u:187.056a": "na cātmā śakyate draṣṭum indriyeṣu vibhāgaśaḥ",
    "GE07mbh_12_u:187.056c": "tatra tatra visṛṣṭeṣu durjayeṣv akṛtātmabhiḥ",
    "GE07mbh_12_u:187.057a": "etad buddhvā bhaved buddhaḥ kim anyad buddhalakṣaṇam",
    "GE07mbh_12_u:187.057b-0510_01": "pratigṛhya ca nihnoti hy anyathā ca pradṛśyate",
    "GE07mbh_12_u:187.057b-0510_02": "na sarpati ca yaṃ prāhuḥ sarvatra pratihanyate",
    "GE07mbh_12_u:187.057b-0510_03": "dhūmena cāprasanno 'gnir yathārkaṃ na pravartayet",
    "GE07mbh_12_u:187.057b-0510_04": "dhiṣṇyādhipe prasanne tu sthitim etāṃ nirīkṣate",
    "GE07mbh_12_u:187.057b-0510_05": "atidūrāc ca sūkṣmatvāt prasthānaṃ na prakāśate",
    "GE07mbh_12_u:187.057b-0510_06": "prapadya tac chrutāhvāni cinmayaṃ svīkṛtaṃ vinā",
    "GE07mbh_12_u:187.057c": "vijñāya tad dhi manyante kṛtakṛtyā manīṣiṇaḥ",
    "GE07mbh_12_u:187.058a": "na bhavati viduṣāṃ tato bhayaṃ; yad aviduṣāṃ sumahad bhayaṃ bhavet",
    "GE07mbh_12_u:187.058c": "na hi gatir adhikāsti kasya cit; sati hi guṇe pravadanty atulyatām",
    "GE07mbh_12_u:187.059a": "yat karoty anabhisaṃdhipūrvakaṃ; tac ca nirṇudati yat purā kṛtam",
    "GE07mbh_12_u:187.059c": "nāpriyaṃ tad ubhayaṃ kutaḥ priyaṃ; tasya taj janayatīha kurvataḥ",
    "GE07mbh_12_u:187.059d-0511_01": "lokam āturam asūyate janas",
    "GE07mbh_12_u:187.059d-0511_02": "tasya taj janayatīha sarvataḥ",
    "GE07mbh_12_u:187.060a": "loka āturajanān virāviṇas; tat tad eva bahu paśya śocataḥ",
    "GE07mbh_12_u:187.060c": "tatra paśya kuśalān aśocato; ye vidus tad ubhayaṃ padaṃ sadā",
    "GE07mbh_12_u:188.001": "bhīṣma uvāca",
    "GE07mbh_12_u:188.001a": "hanta vakṣyāmi te pārtha dhyānayogaṃ caturvidham",
    "GE07mbh_12_u:188.001c": "yaṃ jñātvā śāśvatīṃ siddhiṃ gacchanti paramarṣayaḥ",
    "GE07mbh_12_u:188.002a": "yathā svanuṣṭhitaṃ dhyānaṃ tathā kurvanti yoginaḥ",
    "GE07mbh_12_u:188.002c": "maharṣayo jñānatṛptā nirvāṇagatamānasāḥ",
    "GE07mbh_12_u:188.003a": "nāvartante punaḥ pārtha muktāḥ saṃsāradoṣataḥ",
    "GE07mbh_12_u:188.003c": "janmadoṣaparikṣīṇāḥ svabhāve paryavasthitāḥ",
    "GE07mbh_12_u:188.004a": "nirdvaṃdvā nityasattvasthā vimuktā nityam āśritāḥ",
    "GE07mbh_12_u:188.004c": "asaṅgīny avivādīni manaḥśāntikarāṇi ca",
    "GE07mbh_12_u:188.005a": "tatra svādhyāyasaṃśliṣṭam ekāgraṃ dhārayen manaḥ",
    "GE07mbh_12_u:188.005c": "piṇḍīkṛtyendriyagrāmam āsīnaḥ kāṣṭhavan muniḥ",
    "GE07mbh_12_u:188.006a": "śabdaṃ na vindec chrotreṇa sparśaṃ tvacā na vedayet",
    "GE07mbh_12_u:188.006c": "rūpaṃ na cakṣuṣā vidyāj jihvayā na rasāṃs tathā",
    "GE07mbh_12_u:188.007a": "ghreyāṇy api ca sarvāṇi jahyād dhyānena yogavit",
    "GE07mbh_12_u:188.007c": "pañcavargapramāthīni necchec caitāni vīryavān",
    "GE07mbh_12_u:188.008a": "tato manasi saṃsajya pañcavargaṃ vicakṣaṇaḥ",
    "GE07mbh_12_u:188.008c": "samādadhyān mano bhrāntam indriyaiḥ saha pañcabhiḥ",
    "GE07mbh_12_u:188.009a": "visaṃcāri nirālambaṃ pañcadvāraṃ calācalam",
    "GE07mbh_12_u:188.009c": "pūrve dhyānapathe dhīraḥ samādadhyān mano 'ntaram",
    "GE07mbh_12_u:188.010a": "indriyāṇi manaś caiva yadā piṇḍīkaroty ayam",
    "GE07mbh_12_u:188.010c": "eṣa dhyānapathaḥ pūrvo mayā samanuvarṇitaḥ",
    "GE07mbh_12_u:188.011a": "tasya tat pūrvasaṃruddhaṃ manaḥṣaṣṭham anantaram",
    "GE07mbh_12_u:188.011c": "sphuriṣyati samudbhrāntaṃ vidyud ambudhare yathā",
    "GE07mbh_12_u:188.012a": "jalabindur yathā lolaḥ parṇasthaḥ sarvataś calaḥ",
    "GE07mbh_12_u:188.012c": "evam evāsya tac cittaṃ bhavati dhyānavartmani",
    "GE07mbh_12_u:188.013a": "samāhitaṃ kṣaṇaṃ kiṃ cid dhyānavartmani tiṣṭhati",
    "GE07mbh_12_u:188.013c": "punar vāyupathaṃ bhrāntaṃ mano bhavati vāyuvat",
    "GE07mbh_12_u:188.014a": "anirvedo gatakleśo gatatandrīr amatsaraḥ",
    "GE07mbh_12_u:188.014c": "samādadhyāt punaś ceto dhyānena dhyānayogavit",
    "GE07mbh_12_u:188.015a": "vicāraś ca vitarkaś ca vivekaś copajāyate",
    "GE07mbh_12_u:188.015c": "muneḥ samādadhānasya prathamaṃ dhyānam āditaḥ",
    "GE07mbh_12_u:188.016a": "manasā kliśyamānas tu samādhānaṃ ca kārayet",
    "GE07mbh_12_u:188.016c": "na nirvedaṃ munir gacchet kuryād evātmano hitam",
    "GE07mbh_12_u:188.017a": "pāṃsubhasmakarīṣāṇāṃ yathā vai rāśayaś citāḥ",
    "GE07mbh_12_u:188.017c": "sahasā vāriṇā siktā na yānti paribhāvanām",
    "GE07mbh_12_u:188.018a": "kiṃ cit snigdhaṃ yathā ca syāc chuṣkacūrṇam abhāvitam",
    "GE07mbh_12_u:188.018c": "kramaśas tu śanair gacchet sarvaṃ tat paribhāvanam",
    "GE07mbh_12_u:188.019a": "evam evendriyagrāmaṃ śanaiḥ saṃparibhāvayet",
    "GE07mbh_12_u:188.019c": "saṃharet kramaśaś caiva sa samyak praśamiṣyati",
    "GE07mbh_12_u:188.020a": "svayam eva manaś caiva pañcavargaś ca bhārata",
    "GE07mbh_12_u:188.020c": "pūrvaṃ dhyānapathaṃ prāpya nityayogena śāmyati",
    "GE07mbh_12_u:188.021a": "na tat puruṣakāreṇa na ca daivena kena cit",
    "GE07mbh_12_u:188.021c": "sukham eṣyati tat tasya yad evaṃ saṃyatātmanaḥ",
    "GE07mbh_12_u:188.022a": "sukhena tena saṃyukto raṃsyate dhyānakarmaṇi",
    "GE07mbh_12_u:188.022c": "gacchanti yogino hy evaṃ nirvāṇaṃ tan nirāmayam",
    "GE07mbh_12_u:189.001": "yudhiṣṭhira uvāca",
    "GE07mbh_12_u:189.001a": "cāturāśramyam uktaṃ te rājadharmās tathaiva ca",
    "GE07mbh_12_u:189.001c": "nānāśrayāś ca bahava itihāsāḥ pṛthagvidhāḥ",
    "GE07mbh_12_u:189.002a": "śrutās tvattaḥ kathāś caiva dharmayuktā mahāmate",
    "GE07mbh_12_u:189.002c": "saṃdeho 'sti tu kaś cin me tad bhavān vaktum arhati",
    "GE07mbh_12_u:189.003a": "jāpakānāṃ phalāvāptiṃ śrotum icchāmi bhārata",
    "GE07mbh_12_u:189.003c": "kiṃ phalaṃ japatām uktaṃ kva vā tiṣṭhanti jāpakāḥ",
    "GE07mbh_12_u:189.004a": "japasya ca vidhiṃ kṛtsnaṃ vaktum arhasi me 'nagha",
    "GE07mbh_12_u:189.004c": "jāpakā iti kiṃ caitat sāṃkhyayogakriyāvidhiḥ",
    "GE07mbh_12_u:189.005a": "kiṃ yajñavidhir evaiṣa kim etaj japyam ucyate",
    "GE07mbh_12_u:189.005c": "etan me sarvam ācakṣva sarvajño hy asi me mataḥ",
    "GE07mbh_12_u:189.006": "bhīṣma uvāca",
    "GE07mbh_12_u:189.006a": "atrāpy udāharantīmam itihāsaṃ purātanam",
    "GE07mbh_12_u:189.006c": "yamasya yat purā vṛttaṃ kālasya brāhmaṇasya ca",
    "GE07mbh_12_u:189.006d-0511_01": "sāṃkhyayogau tu yāv uktau munibhir mokṣadarśibhiḥ",
    "GE07mbh_12_u:189.006d-0512_01": "ikṣvākoś caiva mṛtyoś ca vivādo dharmakāraṇāt",
    "GE07mbh_12_u:189.007a": "saṃnyāsa eva vedānte vartate japanaṃ prati",
    "GE07mbh_12_u:189.007c": "vedavādābhinirvṛttā śāntir brahmaṇy avasthitau",
    "GE07mbh_12_u:189.007e": "mārgau tāv apy ubhāv etau saṃśritau na ca saṃśritau",
    "GE07mbh_12_u:189.008a": "yathā saṃśrūyate rājan kāraṇaṃ cātra vakṣyate",
    "GE07mbh_12_u:189.008b-0513_01": "krameṇa caiṣa vihito japayajñavidhir nṛpa",
    "GE07mbh_12_u:189.008b-0513_02": "sālambanam iti jñeyaṃ japayajñātmakaṃ śubham",
    "GE07mbh_12_u:189.008c": "manaḥsamādhir atrāpi tathendriyajayaḥ smṛtaḥ",
    "GE07mbh_12_u:189.009a": "satyam agniparīcāro viviktānāṃ ca sevanam",
    "GE07mbh_12_u:189.009c": "dhyānaṃ tapo damaḥ kṣāntir anasūyā mitāśanam",
    "GE07mbh_12_u:189.010a": "viṣayapratisaṃhāro mitajalpas tathā śamaḥ",
    "GE07mbh_12_u:189.010c": "eṣa pravṛttako dharmo nivṛttakam atho śṛṇu",
    "GE07mbh_12_u:189.011a": "yathā nivartate karma japato brahmacāriṇaḥ",
    "GE07mbh_12_u:189.011b-0514_01": "na japo na ca vai dhyānaṃ necchā na dveṣaharṣaṇau",
    "GE07mbh_12_u:189.011b-0514_02": "yujyate nṛpaśārdūla susaṃvedyaṃ hi tat kila",
    "GE07mbh_12_u:189.011b-0514_03": "japam āvartayan nityaṃ japan vai brahmacārikam",
    "GE07mbh_12_u:189.011b-0514_04": "tadarthabuddhyā saṃyāti manasā jāpakaḥ param",
    "GE07mbh_12_u:189.011b-0514_05": "yathā saṃśrūyate jāpo yena vai jāpako bhavet",
    "GE07mbh_12_u:189.011b-0514_06": "saṃhitāpraṇavenaiva sāvitrī ca parā matā",
    "GE07mbh_12_u:189.011b-0514_07": "yad anyad ucitaṃ śuddhaṃ vedasmṛty upapāditam",
    "GE07mbh_12_u:189.011c": "etat sarvam aśeṣeṇa yathoktaṃ parivarjayet",
    "GE07mbh_12_u:189.011e": "trividhaṃ mārgam āsādya vyaktāvyaktam anāśrayam",
    "GE07mbh_12_u:189.012a": "kuśoccayaniṣaṇṇaḥ san kuśahastaḥ kuśaiḥ śikhī",
    "GE07mbh_12_u:189.012c": "cīraiḥ parivṛtas tasmin madhye channaḥ kuśais tathā",
    "GE07mbh_12_u:189.013a": "viṣayebhyo namaskuryād viṣayān na ca bhāvayet",
    "GE07mbh_12_u:189.013c": "sāmyam utpādya manaso manasy eva mano dadhat",
    "GE07mbh_12_u:189.014a": "tad dhiyā dhyāyati brahma japan vai saṃhitāṃ hitām",
    "GE07mbh_12_u:189.014c": "saṃnyasyaty atha vā tāṃ vai samādhau paryavasthitaḥ",
    "GE07mbh_12_u:189.015a": "dhyānam utpādayaty atra saṃhitābalasaṃśrayāt",
    "GE07mbh_12_u:189.015c": "śuddhātmā tapasā dānto nivṛttadveṣakāmavān",
    "GE07mbh_12_u:189.015d-0515_01": "athābhimatamantreṇa praṇavādyaṃ japet kṛtī",
    "GE07mbh_12_u:189.015d-0515_02": "yasminn evābhipatitaṃ manas tatra niveśayet",
    "GE07mbh_12_u:189.015d-0515_03": "samādhau sa hi mantre tu saṃhitāṃ vā yathāvidhi",
    "GE07mbh_12_u:189.016a": "arāgamoho nirdvaṃdvo na śocati na sajjate",
    "GE07mbh_12_u:189.016c": "na kartākaraṇīyānāṃ na kāryāṇām iti sthitiḥ",
    "GE07mbh_12_u:189.017a": "na cāhaṃkārayogena manaḥ prasthāpayet kva cit",
    "GE07mbh_12_u:189.017c": "na cātmagrahaṇe yukto nāvamānī na cākriyaḥ",
    "GE07mbh_12_u:189.018a": "dhyānakriyāparo yukto dhyānavān dhyānaniścayaḥ",
    "GE07mbh_12_u:189.018c": "dhyāne samādhim utpādya tad api tyajati kramāt",
    "GE07mbh_12_u:189.019a": "sa vai tasyām avasthāyāṃ sarvatyāgakṛtaḥ sukhī",
    "GE07mbh_12_u:189.019c": "nirīhas tyajati prāṇān brāhmīṃ saṃśrayate tanum",
    "GE07mbh_12_u:189.019d-0516_01": "nirālambo bhavet smṛtvā maraṇāya samādhimān",
    "GE07mbh_12_u:189.019d-0516_02": "sarvāṃl lokān samākramya kramāt prāpnoti vai param",
    "GE07mbh_12_u:189.020a": "atha vā necchate tatra brahmakāyaniṣevaṇam",
    "GE07mbh_12_u:189.020c": "utkrāmati ca mārgastho naiva kva cana jāyate",
    "GE07mbh_12_u:189.021a": "ātmabuddhiṃ samāsthāya śāntībhūto nirāmayaḥ",
    "GE07mbh_12_u:189.021c": "amṛtaṃ virajaḥśuddham ātmānaṃ pratipadyate",
    "GE07mbh_12_u:190.001": "yudhiṣṭhira uvāca",
    "GE07mbh_12_u:190.001a": "gatīnām uttamā prāptiḥ kathitā jāpakeṣv iha",
    "GE07mbh_12_u:190.001c": "ekaivaiṣā gatis teṣām uta yānty aparām api",
    "GE07mbh_12_u:190.002": "bhīṣma uvāca",
    "GE07mbh_12_u:190.002a": "śṛṇuṣvāvahito rājañ jāpakānāṃ gatiṃ vibho",
    "GE07mbh_12_u:190.002c": "yathā gacchanti nirayam anekaṃ puruṣarṣabha",
    "GE07mbh_12_u:190.003a": "yathoktam etat pūrvaṃ yo nānutiṣṭhati jāpakaḥ",
    "GE07mbh_12_u:190.003c": "ekadeśakriyaś cātra nirayaṃ sa nigacchati",
    "GE07mbh_12_u:190.004a": "avajñānena kurute na tuṣyati na śocati",
    "GE07mbh_12_u:190.004c": "īdṛśo jāpako yāti nirayaṃ nātra saṃśayaḥ",
    "GE07mbh_12_u:190.005a": "ahaṃkārakṛtaś caiva sarve nirayagāminaḥ",
    "GE07mbh_12_u:190.005c": "parāvamānī puruṣo bhavitā nirayopagaḥ",
    "GE07mbh_12_u:190.006a": "abhidhyāpūrvakaṃ japyaṃ kurute yaś ca mohitaḥ",
    "GE07mbh_12_u:190.006c": "yatrābhidhyāṃ sa kurute taṃ vai nirayam ṛcchati",
    "GE07mbh_12_u:190.007a": "athaiśvaryapravṛttaḥ sañ jāpakas tatra rajyate",
    "GE07mbh_12_u:190.007c": "sa eva nirayas tasya nāsau tasmāt pramucyate",
    "GE07mbh_12_u:190.008a": "rāgeṇa jāpako japyaṃ kurute tatra mohitaḥ",
    "GE07mbh_12_u:190.008c": "yatrāsya rāgaḥ patati tatra tatropajāyate",
    "GE07mbh_12_u:190.009a": "durbuddhir akṛtaprajñaś cale manasi tiṣṭhati",
    "GE07mbh_12_u:190.009c": "calām eva gatiṃ yāti nirayaṃ vādhigacchati",
    "GE07mbh_12_u:190.010a": "akṛtaprajñako bālo mohaṃ gacchati jāpakaḥ",
    "GE07mbh_12_u:190.010c": "sa mohān nirayaṃ yāti tatra gatvānuśocati",
    "GE07mbh_12_u:190.011a": "dṛḍhagrāhī karomīti japyaṃ japati jāpakaḥ",
    "GE07mbh_12_u:190.011c": "na saṃpūrṇo na vā yukto nirayaṃ so 'dhigacchati",
    "GE07mbh_12_u:190.012": "yudhiṣṭhira uvāca",
    "GE07mbh_12_u:190.012a": "animittaṃ paraṃ yat tad avyaktaṃ brahmaṇi sthitam",
    "GE07mbh_12_u:190.012c": "sadbhūto jāpakaḥ kasmāt sa śarīram athāviśet",
    "GE07mbh_12_u:190.013": "bhīṣma uvāca",
    "GE07mbh_12_u:190.013a": "duṣprajñānena nirayā bahavaḥ samudāhṛtāḥ",
    "GE07mbh_12_u:190.013c": "praśastaṃ jāpakatvaṃ ca doṣāś caite tadātmakāḥ",
    "GE07mbh_12_u:191.001": "yudhiṣṭhira uvāca",
    "GE07mbh_12_u:191.001a": "kīdṛśo jāpako yāti nirayaṃ varṇayasva me",
    "GE07mbh_12_u:191.001c": "kautūhalaṃ hi me jātaṃ tad bhavān vaktum arhati",
    "GE07mbh_12_u:191.002": "bhīṣma uvāca",
    "GE07mbh_12_u:191.002a": "dharmasyāṃśaḥ prasūto 'si dharmiṣṭho 'si svabhāvataḥ",
    "GE07mbh_12_u:191.002c": "dharmamūlāśrayaṃ vākyaṃ śṛṇuṣvāvahito 'nagha",
    "GE07mbh_12_u:191.003a": "amūni yāni sthānāni devānāṃ paramātmanām",
    "GE07mbh_12_u:191.003c": "nānāsaṃsthānavarṇāni nānārūpaphalāni",
    "GE07mbh_12_u:191.004a": "divyāni kāmacārīṇi vimānāni sabhās tathā",
    "GE07mbh_12_u:191.004c": "ākrīḍā vividhā rājan padminyaś cāmalodakāḥ",
    "GE07mbh_12_u:191.005a": "caturṇāṃ lokapālānāṃ śukrasyātha bṛhaspateḥ",
    "GE07mbh_12_u:191.005c": "marutāṃ viśvadevānāṃ sādhyānām aśvinor api",
    "GE07mbh_12_u:191.006a": "rudrādityavasūnāṃ ca tathānyeṣāṃ divaukasām",
    "GE07mbh_12_u:191.006c": "ete vai nirayās tāta sthānasya paramātmanaḥ",
    "GE07mbh_12_u:191.007a": "abhayaṃ cānimittaṃ ca na ca kleśabhayāvṛtam",
    "GE07mbh_12_u:191.007c": "dvābhyāṃ muktaṃ tribhir muktam aṣṭābhis tribhir eva ca",
    "GE07mbh_12_u:191.008a": "caturlakṣaṇavarjaṃ tu catuṣkāraṇavarjitam",
    "GE07mbh_12_u:191.008c": "apraharṣam anānandam aśokaṃ vigataklamam",
    "GE07mbh_12_u:191.009a": "kālaḥ saṃpacyate tatra na kālas tatra vai prabhuḥ",
    "GE07mbh_12_u:191.009c": "sa kālasya prabhū rājan svargasyāpi tatheśvaraḥ",
    "GE07mbh_12_u:191.009d-0517_01": "etad vai brahmaṇaḥ sthānaṃ jāpakasya mahātmanaḥ",
    "GE07mbh_12_u:191.009d-0517_02": "tatrasthaṃ paramātmānaṃ dhyāyan vai susamāhitaḥ",
    "GE07mbh_12_u:191.009d-0517_03": "hiraṇyagarbhasāyujyaṃ prāpnuyād vā nṛpottama",
    "GE07mbh_12_u:191.010a": "ātmakevalatāṃ prāptas tatra gatvā na śocati",
    "GE07mbh_12_u:191.010c": "īdṛśaṃ paramaṃ sthānaṃ nirayās te ca tādṛśāḥ",
    "GE07mbh_12_u:191.011a": "ete te nirayāḥ proktāḥ sarva eva yathātatham",
    "GE07mbh_12_u:191.011c": "tasya sthānavarasyeha sarve nirayasaṃjñitāḥ",
    "GE07mbh_12_u:192.001": "yudhiṣṭhira uvāca",
    "GE07mbh_12_u:192.001a": "kālamṛtyuyamānāṃ ca brāhmaṇasya ca sattama",
    "GE07mbh_12_u:192.001c": "vivādo vyāhṛtaḥ pūrvaṃ tad bhavān vaktum arhati",
    "GE07mbh_12_u:192.002": "bhīṣma uvāca",
    "GE07mbh_12_u:192.002a": "atrāpy udāharantīmam itihāsaṃ purātanam",
    "GE07mbh_12_u:192.002c": "ikṣvākoḥ sūryaputrasya yad vṛttaṃ brāhmaṇasya ca",
    "GE07mbh_12_u:192.003a": "kālasya mṛtyoś ca tathā yad vṛttaṃ tan nibodha me",
    "GE07mbh_12_u:192.003c": "yathā sa teṣāṃ saṃvādo yasmin sthāne 'pi cābhavat",
    "GE07mbh_12_u:192.003d-0518_01": "yenaiva kāraṇenātra dharmavādasamanvitaḥ",
    "GE07mbh_12_u:192.004a": "brāhmaṇo jāpakaḥ kaś cid dharmavṛtto mahāyaśāḥ",
    "GE07mbh_12_u:192.004c": "ṣaḍaṅgavin mahāprājñaḥ paippalādiḥ sa kauśikaḥ",
    "GE07mbh_12_u:192.005a": "tasyāparokṣaṃ vijñānaṃ ṣaḍaṅgeṣu tathaiva ca",
    "GE07mbh_12_u:192.005c": "vedeṣu caiva niṣṇāto himavatpādasaṃśrayaḥ",
    "GE07mbh_12_u:192.006a": "so 'ntyaṃ brāhmaṃ tapas tepe saṃhitāṃ saṃyato japan",
    "GE07mbh_12_u:192.006c": "tasya varṣasahasraṃ tu niyamena tathā gatam",
    "GE07mbh_12_u:192.007a": "sa devyā darśitaḥ sākṣāt prītāsmīti tadā kila",
    "GE07mbh_12_u:192.007c": "japyam āvartayaṃs tūṣṇīṃ na ca tāṃ kiṃ cid abravīt",
    "GE07mbh_12_u:192.008a": "tasyānukampayā devī prītā samabhavat tadā",
    "GE07mbh_12_u:192.008c": "vedamātā tatas tasya taj japyaṃ samapūjayat",
    "GE07mbh_12_u:192.008d-0519_01": "caturbhir akṣarair yuktā somapāne 'kṣarāṣṭakā",
    "GE07mbh_12_u:192.008d-0519_02": "jagadbījasamāyuktā caturviṃśākṣarātmikā",
    "GE07mbh_12_u:192.009a": "samāptajapyas tūtthāya śirasā pādayos tathā",
    "GE07mbh_12_u:192.009c": "papāta devyā dharmātmā vacanaṃ cedam abravīt",
    "GE07mbh_12_u:192.010a": "diṣṭyā devi prasannā tvaṃ darśanaṃ cāgatā mama",
    "GE07mbh_12_u:192.010c": "yadi vāpi prasannāsi japye me ramatāṃ manaḥ",
    "GE07mbh_12_u:192.011": "sāvitry uvāca",
    "GE07mbh_12_u:192.011a": "kiṃ prārthayasi viprarṣe kiṃ ceṣṭaṃ karavāṇi te",
    "GE07mbh_12_u:192.011c": "prabrūhi japatāṃ śreṣṭha sarvaṃ tat te bhaviṣyati",
    "GE07mbh_12_u:192.012": "bhīṣma uvāca",
    "GE07mbh_12_u:192.012a": "ity uktaḥ sa tadā devyā vipraḥ provāca dharmavit",
    "GE07mbh_12_u:192.012c": "japyaṃ prati mameccheyaṃ vardhatv iti punaḥ punaḥ",
    "GE07mbh_12_u:192.013a": "manasaś ca samādhir me vardhetāhar ahaḥ śubhe",
    "GE07mbh_12_u:192.013c": "tat tatheti tato devī madhuraṃ pratyabhāṣata",
    "GE07mbh_12_u:192.014a": "idaṃ caivāparaṃ prāha devī tatpriyakāmyayā",
    "GE07mbh_12_u:192.014c": "nirayaṃ naiva yātāsi yatra yātā dvijarṣabhāḥ",
    "GE07mbh_12_u:192.015a": "yāsyasi brahmaṇaḥ sthānam animittam aninditam",
    "GE07mbh_12_u:192.015c": "sādhaye bhavitā caitad yat tvayāham ihārthitā",
    "GE07mbh_12_u:192.016a": "niyato japa caikāgro dharmas tvāṃ samupaiṣyati",
    "GE07mbh_12_u:192.016c": "kālo mṛtyur yamaś caiva samāyāsyanti te 'ntikam",
    "GE07mbh_12_u:192.016e": "bhavitā ca vivādo 'tra tava teṣāṃ ca dharmataḥ",
    "GE07mbh_12_u:192.017a": "evam uktvā bhagavatī jagāma bhavanaṃ svakam",
    "GE07mbh_12_u:192.017c": "brāhmaṇo 'pi japann āste divyaṃ varṣaśataṃ tadā",
    "GE07mbh_12_u:192.017d-0520_01": "sadā dānto jitakrodhaḥ satyasaṃdho 'nasūyakaḥ",
    "GE07mbh_12_u:192.018a": "samāpte niyame tasminn atha viprasya dhīmataḥ",
    "GE07mbh_12_u:192.018c": "sākṣāt prītas tadā dharmo darśayām āsa taṃ dvijam",
    "GE07mbh_12_u:192.019": "dharma uvāca",
    "GE07mbh_12_u:192.019a": "dvijāte paśya māṃ dharmam ahaṃ tvāṃ draṣṭum āgataḥ",
    "GE07mbh_12_u:192.019c": "japyasya ca phalaṃ yat te saṃprāptaṃ tac ca me śṛṇu",
    "GE07mbh_12_u:192.020a": "jitā lokās tvayā sarve ye divyā ye ca mānuṣāḥ",
    "GE07mbh_12_u:192.020c": "devānāṃ nirayān sādho sarvān utkramya yāsyasi",
    "GE07mbh_12_u:192.021a": "prāṇatyāgaṃ kuru mune gaccha lokān yathepsitān",
    "GE07mbh_12_u:192.021c": "tyaktvātmanaḥ śarīraṃ ca tato lokān avāpsyasi",
    "GE07mbh_12_u:192.022": "brāhmaṇa uvāca",
    "GE07mbh_12_u:192.022a": "kṛtaṃ lokair hi me dharma gaccha ca tvaṃ yathāsukham",
    "GE07mbh_12_u:192.022c": "bahuduḥkhasukhaṃ dehaṃ notsṛjeyam ahaṃ vibho",
    "GE07mbh_12_u:192.022d-0521_01": "acalaṃ te manaḥ kṛtvā tyaja dehaṃ mahāmate",
    "GE07mbh_12_u:192.022d-0521_02": "anena kiṃ te saṃyogaḥ kathaṃ mohaṃ gamiṣyasi",
    "GE07mbh_12_u:192.023": "dharma uvāca",
    "GE07mbh_12_u:192.023a": "avaśyaṃ bhoḥ śarīraṃ te tyaktavyaṃ munipuṃgava",
    "GE07mbh_12_u:192.023c": "svarga ārohyatāṃ vipra kiṃ vā te rocate 'nagha",
    "GE07mbh_12_u:192.024": "brāhmaṇa uvāca",
    "GE07mbh_12_u:192.024a": "na rocaye svargavāsaṃ vinā dehād ahaṃ vibho",
    "GE07mbh_12_u:192.024c": "gaccha dharma na me śraddhā svargaṃ gantuṃ vinātmanā",
    "GE07mbh_12_u:192.025": "dharma uvāca",
    "GE07mbh_12_u:192.025a": "alaṃ dehe manaḥ kṛtvā tyaktvā dehaṃ sukhī bhava",
    "GE07mbh_12_u:192.025c": "gaccha lokān arajaso yatra gatvā na śocasi",
    "GE07mbh_12_u:192.026": "brāhmaṇa uvāca",
    "GE07mbh_12_u:192.026a": "rame japan mahābhāga kṛtaṃ lokaiḥ sanātanaiḥ",
    "GE07mbh_12_u:192.026c": "saśarīreṇa gantavyo mayā svargo na vā vibho",
    "GE07mbh_12_u:192.026d-0522_01": "evaṃ te kāryasaṃprītir vartate munisattama",
    "GE07mbh_12_u:192.027": "dharma uvāca",
    "GE07mbh_12_u:192.027a": "yadi tvaṃ necchasi tyaktuṃ śarīraṃ paśya vai dvija",
    "GE07mbh_12_u:192.027c": "eṣa kālas tathā mṛtyur yamaś ca tvām upāgatāḥ",
    "GE07mbh_12_u:192.028": "bhīṣma uvāca",
    "GE07mbh_12_u:192.028a": "atha vaivasvataḥ kālo mṛtyuś ca tritayaṃ vibho",
    "GE07mbh_12_u:192.028c": "brāhmaṇaṃ taṃ mahābhāgam upāgamyedam abruvan",
    "GE07mbh_12_u:192.029a": "tapaso 'sya sutaptasya tathā sucaritasya ca",
    "GE07mbh_12_u:192.029c": "phalaprāptis tava śreṣṭhā yamo 'haṃ tvām upabruve",
    "GE07mbh_12_u:192.030a": "yathāvad asya japyasya phalaṃ prāptas tvam uttamam",
    "GE07mbh_12_u:192.030c": "kālas te svargam āroḍhuṃ kālo 'haṃ tvām upāgataḥ",
    "GE07mbh_12_u:192.031a": "mṛtyuṃ mā viddhi dharmajña rūpiṇaṃ svayam āgatam",
    "GE07mbh_12_u:192.031c": "kālena coditaṃ vipra tvām ito netum adya vai",
    "GE07mbh_12_u:192.032": "brāhmaṇa uvāca",
    "GE07mbh_12_u:192.032a": "svāgataṃ sūryaputrāya kālāya ca mahātmane",
    "GE07mbh_12_u:192.032c": "mṛtyave cātha dharmāya kiṃ kāryaṃ karavāṇi vaḥ",
    "GE07mbh_12_u:192.033": "bhīṣma uvāca",
    "GE07mbh_12_u:192.033a": "arghyaṃ pādyaṃ ca dattvā sa tebhyas tatra samāgame",
    "GE07mbh_12_u:192.033c": "abravīt paramaprītaḥ svaśaktyā kiṃ karomi vaḥ",
    "GE07mbh_12_u:192.033d-0523_01": "svakāryanirbharā yūyaṃ paropadravahetavaḥ",
    "GE07mbh_12_u:192.033d-0523_02": "bhavanto lokasāmānyāḥ kimarthaṃ brūta sattamāḥ dharma uvāca",
    "GE07mbh_12_u:192.033d-0523_03": "vayam apy evam avyagrair dhātur ājñāpuraḥsaraiḥ bhīṣma uvāca",
    "GE07mbh_12_u:192.033d-0523_04": "coditā dhāvamānā vai karmabhāgam anuvratāḥ",
    "GE07mbh_12_u:192.034a": "tasminn evātha kāle tu tīrthayātrām upāgataḥ",
    "GE07mbh_12_u:192.034c": "ikṣvākur agamat tatra sametā yatra te vibho",
    "GE07mbh_12_u:192.035a": "sarvān eva tu rājarṣiḥ saṃpūjyābhipraṇamya ca",
    "GE07mbh_12_u:192.035c": "kuśalapraśnam akarot sarveṣāṃ rājasattamaḥ",
    "GE07mbh_12_u:192.036a": "tasmai so 'thāsanaṃ dattvā pādyam arghyaṃ tathaiva ca",
    "GE07mbh_12_u:192.036c": "abravīd brāhmaṇo vākyaṃ kṛtvā kuśalasaṃvidam",
    "GE07mbh_12_u:192.037a": "svāgataṃ te mahārāja brūhi yad yad ihecchasi",
    "GE07mbh_12_u:192.037c": "svaśaktyā kiṃ karomīha tad bhavān prabravītu me rājovāca",
    "GE07mbh_12_u:192.038a": "rājāhaṃ brāhmaṇaś ca tvaṃ yadi ṣaṭkarmasaṃsthitaḥ",
    "GE07mbh_12_u:192.038c": "dadāmi vasu kiṃ cit te prārthitaṃ tad vadasva me",
    "GE07mbh_12_u:192.039": "brāhmaṇa uvāca",
    "GE07mbh_12_u:192.039a": "dvividhā brāhmaṇā rājan dharmaś ca dvividhaḥ smṛtaḥ",
    "GE07mbh_12_u:192.039c": "pravṛttaś ca nivṛttaś ca nivṛtto 'smi pratigrahāt",
    "GE07mbh_12_u:192.040a": "tebhyaḥ prayaccha dānāni ye pravṛttā narādhipa",
    "GE07mbh_12_u:192.040c": "ahaṃ na pratigṛhṇāmi kim iṣṭaṃ kiṃ dadāni te",
    "GE07mbh_12_u:192.040e": "brūhi tvaṃ nṛpatiśreṣṭha tapasā sādhayāmi kim rājovāca",
    "GE07mbh_12_u:192.041a": "kṣatriyo 'haṃ na jānāmi dehīti vacanaṃ kva cit",
    "GE07mbh_12_u:192.041c": "prayaccha yuddham ity evaṃ vādinaḥ smo dvijottama",
    "GE07mbh_12_u:192.042": "brāhmaṇa uvāca",
    "GE07mbh_12_u:192.042a": "tuṣyasi tvaṃ svadharmeṇa tathā tuṣṭā vayaṃ nṛpa",
    "GE07mbh_12_u:192.042c": "anyonyasyottaraṃ nāsti yad iṣṭaṃ tat samācara rājovāca",
    "GE07mbh_12_u:192.043a": "svaśaktyāhaṃ dadānīti tvayā pūrvaṃ prabhāṣitam",
    "GE07mbh_12_u:192.043c": "yāce tvāṃ dīyatāṃ mahyaṃ japyasyāsya phalaṃ dvija",
    "GE07mbh_12_u:192.044": "brāhmaṇa uvāca",
    "GE07mbh_12_u:192.044a": "yuddhaṃ mama sadā vāṇī yācatīti vikatthase",
    "GE07mbh_12_u:192.044c": "na ca yuddhaṃ mayā sārdhaṃ kimarthaṃ yācase punaḥ rājovāca",
    "GE07mbh_12_u:192.045a": "vāgvajrā brāhmaṇāḥ proktāḥ kṣatriyā bāhujīvinaḥ",
    "GE07mbh_12_u:192.045c": "vāgyuddhaṃ tad idaṃ tīvraṃ mama vipra tvayā saha",
    "GE07mbh_12_u:192.046": "brāhmaṇa uvāca",
    "GE07mbh_12_u:192.046a": "saivādyāpi pratijñā me svaśaktyā kiṃ pradīyatām",
    "GE07mbh_12_u:192.046c": "brūhi dāsyāmi rājendra vibhave sati māciram rājovāca",
    "GE07mbh_12_u:192.047a": "yat tad varṣaśataṃ pūrṇaṃ japyaṃ vai japatā tvayā",
    "GE07mbh_12_u:192.047c": "phalaṃ prāptaṃ tat prayaccha mama ditsur bhavān yadi",
    "GE07mbh_12_u:192.048": "brāhmaṇa uvāca",
    "GE07mbh_12_u:192.048a": "paramaṃ gṛhyatāṃ tasya phalaṃ yaj japitaṃ mayā",
    "GE07mbh_12_u:192.048c": "ardhaṃ tvam avicāreṇa phalaṃ tasya samāpnuhi",
    "GE07mbh_12_u:192.049a": "atha vā sarvam eveha japyakaṃ māmakaṃ phalam",
    "GE07mbh_12_u:192.049c": "rājan prāpnuhi kāmaṃ tvaṃ yadi sarvam ihecchasi rājovāca",
    "GE07mbh_12_u:192.050a": "kṛtaṃ sarveṇa bhadraṃ te japyaṃ yad yācitaṃ mayā",
    "GE07mbh_12_u:192.050c": "svasti te 'stu gamiṣyāmi kiṃ ca tasya phalaṃ vada",
    "GE07mbh_12_u:192.051": "brāhmaṇa uvāca",
    "GE07mbh_12_u:192.051a": "phalaprāptiṃ na jānāmi dattaṃ yaj japitaṃ mayā",
    "GE07mbh_12_u:192.051c": "ayaṃ dharmaś ca kālaś ca yamo mṛtyuś ca sākṣiṇaḥ rājovāca",
    "GE07mbh_12_u:192.052a": "ajñātam asya dharmasya phalaṃ me kiṃ kariṣyati",
    "GE07mbh_12_u:192.052b-0524_01": "phalaṃ bravīṣi dharmasya na cej japyakṛtasya mām",
    "GE07mbh_12_u:192.052c": "prāpnotu tat phalaṃ vipro nāham icche sasaṃśayam",
    "GE07mbh_12_u:192.053": "brāhmaṇa uvāca",
    "GE07mbh_12_u:192.053a": "nādade 'paravaktavyaṃ dattaṃ vācā phalaṃ mayā",
    "GE07mbh_12_u:192.053c": "vākyaṃ pramāṇaṃ rājarṣe mamāpi tava caiva hi",
    "GE07mbh_12_u:192.053d-0525_01": "sakṛd aṃśo nipatati sakṛt kanyā pradīyate",
    "GE07mbh_12_u:192.053d-0525_02": "sakṛd eva dadānīti trīṇy etāni sakṛt sakṛt",
    "GE07mbh_12_u:192.054a": "nābhisaṃdhir mayā japye kṛtapūrvaḥ kathaṃ cana",
    "GE07mbh_12_u:192.054c": "japyasya rājaśārdūla kathaṃ jñāsyāmy ahaṃ phalam",
    "GE07mbh_12_u:192.055a": "dadasveti tvayā coktaṃ dadāmīti tathā mayā",
    "GE07mbh_12_u:192.055c": "na vācaṃ dūṣayiṣyāmi satyaṃ rakṣa sthiro bhava",
    "GE07mbh_12_u:192.056a": "athaivaṃ vadato me 'dya vacanaṃ na kariṣyasi",
    "GE07mbh_12_u:192.056c": "mahān adharmo bhavitā tava rājan mṛṣākṛtaḥ",
    "GE07mbh_12_u:192.057a": "na yuktaṃ tu mṛṣā vāṇī tvayā vaktum ariṃdama",
    "GE07mbh_12_u:192.057c": "tathā mayāpy abhyadhikaṃ mṛṣā vaktuṃ na śakyate",
    "GE07mbh_12_u:192.058a": "saṃśrutaṃ ca mayā pūrvaṃ dadānīty avicāritam",
    "GE07mbh_12_u:192.058c": "tad gṛhṇīṣvāvicāreṇa yadi satye sthito bhavān",
    "GE07mbh_12_u:192.059a": "ihāgamya hi māṃ rājañ jāpyaṃ phalam ayācithāḥ",
    "GE07mbh_12_u:192.059c": "tan mannisṛṣṭaṃ gṛhṇīṣva bhava satye sthiro 'pi ca",
    "GE07mbh_12_u:192.060a": "nāyaṃ loko 'sti na paro na ca pūrvān sa tārayet",
    "GE07mbh_12_u:192.060c": "kuta evāvarān rājan mṛṣāvādaparāyaṇaḥ",
    "GE07mbh_12_u:192.061a": "na yajñādhyayane dānaṃ niyamās tārayanti hi",
    "GE07mbh_12_u:192.061c": "tathā satyaṃ pare loke yathā vai puruṣarṣabha",
    "GE07mbh_12_u:192.062a": "tapāṃsi yāni cīrṇāni cariṣyasi ca yat tapaḥ",
    "GE07mbh_12_u:192.062c": "samāḥ śataiḥ sahasraiś ca tat satyān na viśiṣyate",
    "GE07mbh_12_u:192.063a": "satyam ekākṣaraṃ brahma satyam ekākṣaraṃ tapaḥ",
    "GE07mbh_12_u:192.063c": "satyam ekākṣaro yajñaḥ satyam ekākṣaraṃ śrutam",
    "GE07mbh_12_u:192.064a": "satyaṃ vedeṣu jāgarti phalaṃ satye paraṃ smṛtam",
    "GE07mbh_12_u:192.064c": "satyād dharmo damaś caiva sarvaṃ satye pratiṣṭhitam",
    "GE07mbh_12_u:192.065a": "satyaṃ vedās tathāṅgāni satyaṃ yajñas tathā vidhiḥ",
    "GE07mbh_12_u:192.065c": "vratacaryās tathā satyam oṃkāraḥ satyam eva ca",
    "GE07mbh_12_u:192.066a": "prāṇināṃ jananaṃ satyaṃ satyaṃ saṃtatir eva ca",
    "GE07mbh_12_u:192.066c": "satyena vāyur abhyeti satyena tapate raviḥ",
    "GE07mbh_12_u:192.067a": "satyena cāgnir dahati svargaḥ satye pratiṣṭhitaḥ",
    "GE07mbh_12_u:192.067c": "satyaṃ yajñas tapo vedāḥ stobhā mantrāḥ sarasvatī",
    "GE07mbh_12_u:192.068a": "tulām āropito dharmaḥ satyaṃ caiveti naḥ śrutam",
    "GE07mbh_12_u:192.068c": "samāṃ kakṣāṃ dhārayato yataḥ satyaṃ tato 'dhikam",
    "GE07mbh_12_u:192.069a": "yato dharmas tataḥ satyaṃ sarvaṃ satyena vardhate",
    "GE07mbh_12_u:192.069c": "kimartham anṛtaṃ karma kartuṃ rājaṃs tvam icchasi",
    "GE07mbh_12_u:192.070a": "satye kuru sthiraṃ bhāvaṃ mā rājann anṛtaṃ kṛthāḥ",
    "GE07mbh_12_u:192.070c": "kasmāt tvam anṛtaṃ vākyaṃ dehīti kuruṣe 'śubham",
    "GE07mbh_12_u:192.071a": "yadi japyaphalaṃ dattaṃ mayā neṣiṣyase nṛpa",
    "GE07mbh_12_u:192.071c": "svadharmebhyaḥ paribhraṣṭo lokān anucariṣyasi",
    "GE07mbh_12_u:192.072a": "saṃśrutya yo na ditseta yācitvā yaś ca necchati",
    "GE07mbh_12_u:192.072c": "ubhāv ānṛtikāv etau na mṛṣā kartum arhasi rājovāca",
    "GE07mbh_12_u:192.073a": "yoddhavyaṃ rakṣitavyaṃ ca kṣatradharmaḥ kila dvija",
    "GE07mbh_12_u:192.073c": "dātāraḥ kṣatriyāḥ proktā gṛhṇīyāṃ bhavataḥ katham",
    "GE07mbh_12_u:192.074": "brāhmaṇa uvāca",
    "GE07mbh_12_u:192.074a": "na chandayāmi te rājan nāpi te gṛham āvrajam",
    "GE07mbh_12_u:192.074c": "ihāgamya tu yācitvā na gṛhṇīṣe punaḥ katham",
    "GE07mbh_12_u:192.075": "dharma uvāca",
    "GE07mbh_12_u:192.075a": "avivādo 'stu yuvayor vittaṃ māṃ dharmam āgatam",
    "GE07mbh_12_u:192.075c": "dvijo dānaphalair yukto rājā satyaphalena ca",
    "GE07mbh_12_u:192.076": "svarga uvāca",
    "GE07mbh_12_u:192.076a": "svargaṃ māṃ viddhi rājendra rūpiṇaṃ svayam āgatam",
    "GE07mbh_12_u:192.076c": "avivādo 'stu yuvayor ubhau tulyaphalau yuvām rājovāca",
    "GE07mbh_12_u:192.077a": "kṛtaṃ svargeṇa me kāryaṃ gaccha svarga yathāsukham",
    "GE07mbh_12_u:192.077c": "vipro yadīcchate dātuṃ pratīcchatu ca me dhanam",
    "GE07mbh_12_u:192.078": "brāhmaṇa uvāca",
    "GE07mbh_12_u:192.078a": "bālye yadi syād ajñānān mayā hastaḥ prasāritaḥ",
    "GE07mbh_12_u:192.078c": "nivṛttilakṣaṇaṃ dharmam upāse saṃhitāṃ japan",
    "GE07mbh_12_u:192.079a": "nivṛttaṃ māṃ ciraṃ rājan vipraṃ lobhayase katham",
    "GE07mbh_12_u:192.079c": "svena kāryaṃ kariṣyāmi tvatto necche phalaṃ nṛpa",
    "GE07mbh_12_u:192.079e": "tapaḥsvādhyāyaśīlo 'haṃ nivṛttaś ca pratigrahāt rājovāca",
    "GE07mbh_12_u:192.080a": "yadi vipra nisṛṣṭaṃ te japyasya phalam uttamam",
    "GE07mbh_12_u:192.080c": "āvayor yat phalaṃ kiṃ cit sahitaṃ nau tad astv iha",
    "GE07mbh_12_u:192.081a": "dvijāḥ pratigrahe yuktā dātāro rājavaṃśajāḥ",
    "GE07mbh_12_u:192.081c": "yadi dharmaḥ śruto vipra sahaiva phalam astu nau",
    "GE07mbh_12_u:192.082a": "mā vā bhūt sahabhojyaṃ nau madīyaṃ phalam āpnuhi",
    "GE07mbh_12_u:192.082c": "pratīccha matkṛtaṃ dharmaṃ yadi te mayy anugrahaḥ",
    "GE07mbh_12_u:192.083": "bhīṣma uvāca",
    "GE07mbh_12_u:192.083a": "tato vikṛtaceṣṭau dvau puruṣau samupasthitau",
    "GE07mbh_12_u:192.083c": "gṛhītvānyonyam āveṣṭya kucelāv ūcatur vacaḥ",
    "GE07mbh_12_u:192.084a": "na me dhārayasīty eko dhārayāmīti cāparaḥ",
    "GE07mbh_12_u:192.084c": "ihāsti nau vivādo 'yam ayaṃ rājānuśāsakaḥ",
    "GE07mbh_12_u:192.085a": "satyaṃ bravīmy aham idaṃ na me dhārayate bhavān",
    "GE07mbh_12_u:192.085c": "anṛtaṃ vadasīha tvam ṛṇaṃ te dhārayāmy aham",
    "GE07mbh_12_u:192.086a": "tāv ubhau bhṛśasaṃtaptau rājānam idam ūcatuḥ",
    "GE07mbh_12_u:192.086c": "parīkṣyatāṃ yathā syāva nāvām iha vigarhitau",
    "GE07mbh_12_u:192.087": "virūpa uvāca",
    "GE07mbh_12_u:192.087a": "dhārayāmi naravyāghra vikṛtasyeha goḥ phalam",
    "GE07mbh_12_u:192.087c": "dadataś ca na gṛhṇāti vikṛto me mahīpate",
    "GE07mbh_12_u:192.088": "vikṛta uvāca",
    "GE07mbh_12_u:192.088a": "na me dhārayate kiṃ cid virūpo 'yaṃ narādhipa",
    "GE07mbh_12_u:192.088c": "mithyā bravīty ayaṃ hi tvā mithyābhāsaṃ narādhipa rājovāca",
    "GE07mbh_12_u:192.089a": "virūpa kiṃ dhārayate bhavān asya vadasva me",
    "GE07mbh_12_u:192.089c": "śrutvā tathā kariṣyāmīty evaṃ me dhīyate matiḥ",
    "GE07mbh_12_u:192.090": "virūpa uvāca",
    "GE07mbh_12_u:192.090a": "śṛṇuṣvāvahito rājan yathaitad dhārayāmy aham",
    "GE07mbh_12_u:192.090c": "vikṛtasyāsya rājarṣe nikhilena nararṣabha",
    "GE07mbh_12_u:192.091a": "anena dharmaprāptyarthaṃ śubhā dattā purānagha",
    "GE07mbh_12_u:192.091c": "dhenur viprāya rājarṣe",
    "GE07mbh_12_u:192.092a": "tasyāś cāyaṃ mayā rājan phalam abhyetya yācitaḥ",
    "GE07mbh_12_u:192.092c": "vikṛtena ca me dattaṃ viśūddhenāntarātmanā",
    "GE07mbh_12_u:192.093a": "tato me sukṛtaṃ karma kṛtam ātmaviśuddhaye",
    "GE07mbh_12_u:192.093c": "gāvau hi kapile krītvā vatsale bahudohane",
    "GE07mbh_12_u:192.094a": "te coñchavṛttaye rājan mayā samapavarjite",
    "GE07mbh_12_u:192.094c": "yathāvidhi yathāśraddhaṃ tad asyāhaṃ punaḥ prabho",
    "GE07mbh_12_u:192.095a": "ihādya vai gṛhītvā tat prayacche dviguṇaṃ phalam",
    "GE07mbh_12_u:192.095c": "ekasyāḥ puruṣavyāghra kaḥ śuddhaḥ ko 'tra doṣavān",
    "GE07mbh_12_u:192.096a": "evaṃ vivadamānau svas tvām ihābhyāgatau nṛpa",
    "GE07mbh_12_u:192.096c": "kuru dharmam adharmaṃ vā vinaye nau samādhaya",
    "GE07mbh_12_u:192.097a": "yadi necchati me dānaṃ yathā dattam anena vai",
    "GE07mbh_12_u:192.097c": "bhavān atra sthiro bhūtvā mārge sthāpayatu prabhuḥ rājovāca",
    "GE07mbh_12_u:192.098a": "dīyamānaṃ na gṛhṇāsi ṛṇaṃ kasmāt tvam adya vai",
    "GE07mbh_12_u:192.098c": "yathaiva te 'bhyanujñātaṃ tathā gṛhṇīṣva māciram",
    "GE07mbh_12_u:192.099": "vikṛta uvāca",
    "GE07mbh_12_u:192.099a": "dīyatām ity anenoktaṃ dadānīti tathā mayā",
    "GE07mbh_12_u:192.099c": "nāyaṃ me dhārayaty atra gamyatāṃ yatra vāñchati rājovāca",
    "GE07mbh_12_u:192.100a": "dadato 'sya na gṛhṇāsi viṣamaṃ pratibhāti me",
    "GE07mbh_12_u:192.100c": "daṇḍyo hi tvaṃ mama mato nāsty atra khalu saṃśayaḥ",
    "GE07mbh_12_u:192.101": "vikṛta uvāca",
    "GE07mbh_12_u:192.101a": "mayāsya dattaṃ rājarṣe gṛhṇīyāṃ tat kathaṃ punaḥ",
    "GE07mbh_12_u:192.101c": "kāmam atrāparādho me daṇḍyam ājñāpaya prabho",
    "GE07mbh_12_u:192.102": "virūpa uvāca",
    "GE07mbh_12_u:192.102a": "dīyamānaṃ yadi mayā neṣiṣyasi kathaṃ cana",
    "GE07mbh_12_u:192.102c": "niyaṃsyati tvā nṛpatir ayaṃ dharmānuśāsakaḥ",
    "GE07mbh_12_u:192.103": "vikṛta uvāca",
    "GE07mbh_12_u:192.103a": "svaṃ mayā yāciteneha dattaṃ katham ihādya tat",
    "GE07mbh_12_u:192.103c": "gṛhṇīyāṃ gacchatu bhavān abhyanujñāṃ dadāni te",
    "GE07mbh_12_u:192.104": "brāhmaṇa uvāca",
    "GE07mbh_12_u:192.104a": "śrutam etat tvayā rājann anayoḥ kathitaṃ dvayoḥ",
    "GE07mbh_12_u:192.104c": "pratijñātaṃ mayā yat te tad gṛhāṇāvicāritam rājovāca",
    "GE07mbh_12_u:192.105a": "prastutaṃ sumahat kāryam āvayor gahvaraṃ yathā",
    "GE07mbh_12_u:192.105c": "jāpakasya dṛḍhīkāraḥ katham etad bhaviṣyati",
    "GE07mbh_12_u:192.106a": "yadi tāvan na gṛhṇāmi brāhmaṇenāpavarjitam",
    "GE07mbh_12_u:192.106c": "kathaṃ na lipyeyam ahaṃ doṣeṇa mahatādya vai",
    "GE07mbh_12_u:192.107": "bhīṣma uvāca",
    "GE07mbh_12_u:192.107a": "tau covāca sa rājarṣiḥ kṛtakāryau gamiṣyathaḥ",
    "GE07mbh_12_u:192.107c": "nedānīṃ mām ihāsādya rājadharmo bhaven mṛṣā",
    "GE07mbh_12_u:192.108a": "svadharmaḥ paripālyaś ca rājñām eṣa viniścayaḥ",
    "GE07mbh_12_u:192.108c": "vipradharmaś ca sugurur mām anātmānam āviśat",
    "GE07mbh_12_u:192.109": "brāhmaṇa uvāca",
    "GE07mbh_12_u:192.109a": "gṛhāṇa dhāraye 'haṃ te yācitaṃ te śrutaṃ mayā",
    "GE07mbh_12_u:192.109c": "na ced grahīṣyase rājañ śapiṣye tvāṃ na saṃśayaḥ rājovāca",
    "GE07mbh_12_u:192.110a": "dhig rājadharmaṃ yasyāyaṃ kāryasyeha viniścayaḥ",
    "GE07mbh_12_u:192.110c": "ityarthaṃ me grahītavyaṃ kathaṃ tulyaṃ bhaved iti",
    "GE07mbh_12_u:192.111a": "eṣa pāṇir apūrvaṃ bho nikṣepārthaṃ prasāritaḥ",
    "GE07mbh_12_u:192.111c": "yan me dhārayase vipra tad idānīṃ pradīyatām",
    "GE07mbh_12_u:192.112": "brāhmaṇa uvāca",
    "GE07mbh_12_u:192.112a": "saṃhitāṃ japatā yāvān mayā kaś cid guṇaḥ kṛtaḥ",
    "GE07mbh_12_u:192.112c": "tat sarvaṃ pratigṛhṇīṣva yadi kiṃ cid ihāsti me rājovāca",
    "GE07mbh_12_u:192.113a": "jalam etan nipatitaṃ mama pāṇau dvijottama",
    "GE07mbh_12_u:192.113c": "samam astu sahaivāstu pratigṛhṇātu vai bhavān",
    "GE07mbh_12_u:192.114": "virūpa uvāca",
    "GE07mbh_12_u:192.114a": "kāmakrodhau viddhi nau tvam āvābhyāṃ kārito bhavān",
    "GE07mbh_12_u:192.114b-0526_01": "jijñāsamānau yuvayor manotthaṃ tu dvijottama",
    "GE07mbh_12_u:192.114c": "sameti ca yad uktaṃ te samā lokās tavāsya ca",
    "GE07mbh_12_u:192.115a": "nāyaṃ dhārayate kiṃ cij jijñāsā tvatkṛte kṛtā",
    "GE07mbh_12_u:192.115c": "kālo dharmas tathā mṛtyuḥ kāmakrodhau tathā yuvām",
    "GE07mbh_12_u:192.116a": "sarvam anyonyanikaṣe nighṛṣṭaṃ paśyatas tava",
    "GE07mbh_12_u:192.116b-0527_01": "sarveṣām upari sthānaṃ brahmaṇo 'vyaktajanmanaḥ",
    "GE07mbh_12_u:192.116b-0527_02": "yuvayoḥ sthānam atulaṃ nirdvaṃdvam amalātmakam",
    "GE07mbh_12_u:192.116b-0527_03": "sarve gacchāma yatra svān svāṃl lokāṃś ca tathā vayam",
    "GE07mbh_12_u:192.116c": "gaccha lokāñ jitān svena karmaṇā yatra vāñchasi",
    "GE07mbh_12_u:192.116d-0528_01": "tato dharmayamādyās te vākyam ūcur nṛpadvijau",
    "GE07mbh_12_u:192.116d-0528_02": "asmākaṃ yaḥ smṛto mūrdhā brahmalokam iti smṛtam",
    "GE07mbh_12_u:192.116d-0528_03": "tatrasthau hi bhavantau hi yuvābhyāṃ nirjitā vayam",
    "GE07mbh_12_u:192.116d-0528_04": "yuvayoḥ kāma āpannas tat kāmyam aviśaṅkayā",
    "GE07mbh_12_u:192.117": "bhīṣma uvāca",
    "GE07mbh_12_u:192.117a": "jāpakānāṃ phalāvāptir mayā te saṃprakīrtitā",
    "GE07mbh_12_u:192.117c": "gatiḥ sthānaṃ ca lokāś ca jāpakena yathā jitāḥ",
    "GE07mbh_12_u:192.118a": "prayāti saṃhitādhyāyī brahmāṇaṃ parameṣṭhinam",
    "GE07mbh_12_u:192.118c": "atha vāgniṃ samāyāti sūryam āviśate 'pi vā",
    "GE07mbh_12_u:192.119a": "sa taijasena bhāvena yadi tatrāśnute ratim",
    "GE07mbh_12_u:192.119c": "guṇāṃs teṣāṃ samādatte rāgeṇa pratimohitaḥ",
    "GE07mbh_12_u:192.120a": "evaṃ some tathā vāyau bhūmyākāśaśarīragaḥ",
    "GE07mbh_12_u:192.120c": "sarāgas tatra vasati guṇāṃs teṣāṃ samācaran",
    "GE07mbh_12_u:192.121a": "atha tatra virāgī sa gacchati tv atha saṃśayam",
    "GE07mbh_12_u:192.121c": "param avyayam icchan sa tam evāviśate punaḥ",
    "GE07mbh_12_u:192.122a": "amṛtāc cāmṛtaṃ prāptaḥ śītībhūto nirātmavān",
    "GE07mbh_12_u:192.122c": "brahmabhūtaḥ sa nirdvaṃdvaḥ sukhī śānto nirāmayaḥ",
    "GE07mbh_12_u:192.123a": "brahmasthānam anāvartam ekam akṣarasaṃjñakam",
    "GE07mbh_12_u:192.123c": "aduḥkham ajaraṃ śāntaṃ sthānaṃ tat pratipadyate",
    "GE07mbh_12_u:192.124a": "caturbhir lakṣaṇair hīnaṃ tathā ṣaḍbhiḥ saṣoḍaśaiḥ",
    "GE07mbh_12_u:192.124c": "puruṣaṃ samatikramya ākāśaṃ pratipadyate",
    "GE07mbh_12_u:192.125a": "atha vecchati rāgātmā sarvaṃ tad adhitiṣṭhati",
    "GE07mbh_12_u:192.125c": "yac ca prārthayate tac ca manasā pratipadyate",
    "GE07mbh_12_u:192.126a": "atha vā vīkṣate lokān sarvān nirayasaṃsthitān",
    "GE07mbh_12_u:192.126c": "niḥspṛhaḥ sarvato muktas tatraiva ramate sukhī",
    "GE07mbh_12_u:192.127a": "evam eṣā mahārāja jāpakasya gatir yathā",
    "GE07mbh_12_u:192.127c": "etat te sarvam ākhyātaṃ kiṃ bhūyaḥ śrotum icchasi",
    "GE07mbh_12_u:193.001": "yudhiṣṭhira uvāca",
    "GE07mbh_12_u:193.001a": "kim uttaraṃ tadā tau sma cakratus tena bhāṣite",
    "GE07mbh_12_u:193.001c": "brāhmaṇo vātha vā rājā tan me brūhi pitāmaha",
    "GE07mbh_12_u:193.002a": "atha vā tau gatau tatra yad etat kīrtitaṃ tvayā",
    "GE07mbh_12_u:193.002c": "saṃvādo vā tayoḥ ko 'bhūt kiṃ vā tau tatra cakratuḥ",
    "GE07mbh_12_u:193.003": "bhīṣma uvāca",
    "GE07mbh_12_u:193.003a": "tathety evaṃ pratiśrutya dharmaṃ saṃpūjya cābhibho",
    "GE07mbh_12_u:193.003c": "yamaṃ kālaṃ ca mṛtyuṃ ca svargaṃ saṃpūjya cārhataḥ",
    "GE07mbh_12_u:193.004a": "pūrvaṃ ye cāpare tatra sametā brāhmaṇarṣabhāḥ",
    "GE07mbh_12_u:193.004c": "sarvān saṃpūjya śirasā rājānaṃ so 'bravīd vacaḥ",
    "GE07mbh_12_u:193.005a": "phalenānena saṃyukto rājarṣe gaccha puṇyatām",
    "GE07mbh_12_u:193.005c": "bhavatā cābhyanujñāto japeyaṃ bhūya eva hi",
    "GE07mbh_12_u:193.006a": "varaś ca mama pūrvaṃ hi devyā datto mahābala",
    "GE07mbh_12_u:193.006c": "śraddhā te japato nityaṃ bhaviteti viśāṃ pate rājovāca",
    "GE07mbh_12_u:193.007a": "yady evam aphalā siddhiḥ śraddhā ca japituṃ tava",
    "GE07mbh_12_u:193.007c": "gaccha vipra mayā sārdhaṃ jāpakaṃ phalam āpnuhi",
    "GE07mbh_12_u:193.008": "brāhmaṇa uvāca",
    "GE07mbh_12_u:193.008a": "kṛtaḥ prayatnaḥ sumahān sarveṣāṃ saṃnidhāv iha",
    "GE07mbh_12_u:193.008c": "saha tulyaphalau cāvāṃ gacchāvo yatra nau gatiḥ",
    "GE07mbh_12_u:193.009": "bhīṣma uvāca",
    "GE07mbh_12_u:193.009a": "vyavasāyaṃ tayos tatra viditvā tridaśeśvaraḥ",
    "GE07mbh_12_u:193.009c": "saha devair upayayau lokapālais tathaiva ca",
    "GE07mbh_12_u:193.010a": "sādhyā viśve 'tha maruto jyotīṃṣi sumahānti ca",
    "GE07mbh_12_u:193.010c": "nadyaḥ śailāḥ samudrāś ca tīrthāni vividhāni ca",
    "GE07mbh_12_u:193.011a": "tapāṃsi saṃyogavidhir vedāḥ stobhāḥ sarasvatī",
    "GE07mbh_12_u:193.011c": "nāradaḥ parvataś caiva viśvāvasur hahā huhūḥ",
    "GE07mbh_12_u:193.011d-0529_01": "tumburupramukhāś caiva hāhā hūhūs tathaiva ca",
    "GE07mbh_12_u:193.012a": "gandharvaś citrasenaś ca parivāragaṇair yutaḥ",
    "GE07mbh_12_u:193.012c": "nāgāḥ siddhāś ca munayo devadevaḥ prajāpatiḥ",
    "GE07mbh_12_u:193.012d-0530_01": "ājagāma ca deveśo brahmā vedamayo 'vyayaḥ",
    "GE07mbh_12_u:193.012e": "viṣṇuḥ sahasraśīrṣaś ca devo 'cintyaḥ samāgamat",
    "GE07mbh_12_u:193.013a": "avādyantāntarikṣe ca bheryas tūryāṇi cābhibho",
    "GE07mbh_12_u:193.013c": "puṣpavarṣāṇi divyāni tatra teṣāṃ mahātmanām",
    "GE07mbh_12_u:193.013e": "nanṛtuś cāpsaraḥsaṃghās tatra tatra samantataḥ",
    "GE07mbh_12_u:193.014a": "atha svargas tathā rūpī brāhmaṇaṃ vākyam abravīt",
    "GE07mbh_12_u:193.014c": "saṃsiddhas tvaṃ mahābhāga tvaṃ ca siddhas tathā nṛpa",
    "GE07mbh_12_u:193.015a": "atha tau sahitau rājann anyonyena vidhānataḥ",
    "GE07mbh_12_u:193.015c": "viṣayapratisaṃhāram ubhāv eva pracakratuḥ",
    "GE07mbh_12_u:193.016a": "prāṇāpānau tathodānaṃ samānaṃ vyānam eva ca",
    "GE07mbh_12_u:193.016c": "evaṃ tān manasi sthāpya dadhatuḥ prāṇayor manaḥ",
    "GE07mbh_12_u:193.017a": "upasthitakṛtau tatra nāsikāgram adho bhruvau",
    "GE07mbh_12_u:193.017c": "kuṅkuṇyāṃ caiva manasā śanair dhārayataḥ sma tau",
    "GE07mbh_12_u:193.018a": "niśceṣṭābhyāṃ śarīrābhyāṃ sthiradṛṣṭī samāhitau",
    "GE07mbh_12_u:193.018c": "jitāsanau tathādhāya mūrdhany ātmānam eva ca",
    "GE07mbh_12_u:193.019a": "tāludeśam athoddālya brāhmaṇasya mahātmanaḥ",
    "GE07mbh_12_u:193.019c": "jyotirjvālā sumahatī jagāma tridivaṃ tadā",
    "GE07mbh_12_u:193.020a": "hāhākāras tato dikṣu sarvāsu sumahān abhūt",
    "GE07mbh_12_u:193.020c": "taj jyotiḥ stūyamānaṃ sma brahmāṇaṃ prāviśat tadā",
    "GE07mbh_12_u:193.021a": "tataḥ svāgatam ity āha tat tejaḥ sa pitāmahaḥ",
    "GE07mbh_12_u:193.021c": "prādeśamātraṃ puruṣaṃ pratyudgamya viśāṃ pate",
    "GE07mbh_12_u:193.022a": "bhūyaś caivāparaṃ prāha vacanaṃ madhuraṃ sma saḥ",
    "GE07mbh_12_u:193.022c": "jāpakais tulyaphalatā yogānāṃ nātra saṃśayaḥ",
    "GE07mbh_12_u:193.023a": "yogasya tāvad etebhyaḥ phalaṃ pratyakṣadarśanam",
    "GE07mbh_12_u:193.023c": "jāpakānāṃ viśiṣṭaṃ tu pratyutthānaṃ samādhikam",
    "GE07mbh_12_u:193.024a": "uṣyatāṃ mayi cety uktvācetayat sa tataḥ punaḥ",
    "GE07mbh_12_u:193.024c": "athāsya praviveśāsyaṃ brāhmaṇo vigatajvaraḥ",
    "GE07mbh_12_u:193.025a": "rājāpy etena vidhinā bhagavantaṃ pitāmaham",
    "GE07mbh_12_u:193.025c": "yathaiva dvijaśārdūlas tathaiva prāviśat tadā",
    "GE07mbh_12_u:193.026a": "svayaṃbhuvam atho devā abhivādya tato 'bruvan",
    "GE07mbh_12_u:193.026c": "jāpakārtham ayaṃ yatnas tadarthaṃ vayam āgatāḥ",
    "GE07mbh_12_u:193.027a": "kṛtapūjāv imau tulyaṃ tvayā tulyaphalāv imau",
    "GE07mbh_12_u:193.027c": "yogajāpakayor dṛṣṭaṃ phalaṃ sumahad adya vai",
    "GE07mbh_12_u:193.027e": "sarvāṃl lokān atītyaitau gacchetāṃ yatra vāñchitam brahmovāca",
    "GE07mbh_12_u:193.028a": "mahāsmṛtiṃ paṭhed yas tu tathaivānusmṛtiṃ śubhām",
    "GE07mbh_12_u:193.028c": "tāv apy etena vidhinā gacchetāṃ matsalokatām",
    "GE07mbh_12_u:193.029a": "yaś ca yoge bhaved bhaktaḥ so 'pi nāsty atra saṃśayaḥ",
    "GE07mbh_12_u:193.029c": "vidhinānena dehānte mama lokān avāpnuyāt",
    "GE07mbh_12_u:193.029e": "gamyatāṃ sādhayiṣyāmi yathāsthānāni siddhaye",
    "GE07mbh_12_u:193.030": "bhīṣma uvāca",
    "GE07mbh_12_u:193.030a": "ity uktvā sa tadā devas tatraivāntaradhīyata",
    "GE07mbh_12_u:193.030c": "āmantrya taṃ tato devā yayuḥ svaṃ svaṃ niveśanam",
    "GE07mbh_12_u:193.031a": "te ca sarve mahātmāno dharmaṃ satkṛtya tatra vai",
    "GE07mbh_12_u:193.031c": "pṛṣṭhato 'nuyayū rājan sarve suprītamānasāḥ",
    "GE07mbh_12_u:193.032a": "etat phalaṃ jāpakānāṃ gatiś caiva prakīrtitā",
    "GE07mbh_12_u:193.032c": "yathāśrutaṃ mahārāja kiṃ bhūyaḥ śrotum icchasi",
    "GE07mbh_12_u:194.001": "yudhiṣṭhira uvāca",
    "GE07mbh_12_u:194.001a": "kiṃ phalaṃ jñānayogasya vedānāṃ niyamasya ca",
    "GE07mbh_12_u:194.001c": "bhūtātmā vā kathaṃ jñeyas tan me brūhi pitāmaha",
    "GE07mbh_12_u:194.002": "bhīṣma uvāca",
    "GE07mbh_12_u:194.002a": "atrāpy udāharantīmam itihāsaṃ purātanam",
    "GE07mbh_12_u:194.002c": "manoḥ prajāpater vādaṃ maharṣeś ca bṛhaspateḥ",
    "GE07mbh_12_u:194.003a": "prajāpatiṃ śreṣṭhatamaṃ pṛthivyāṃ; devarṣisaṃghapravaro maharṣiḥ",
    "GE07mbh_12_u:194.003c": "bṛhaspatiḥ praśnam imaṃ purāṇaṃ; papraccha śiṣyo 'tha guruṃ praṇamya",
    "GE07mbh_12_u:194.004a": "yatkāraṇaṃ mantravidhiḥ pravṛtto; jñāne phalaṃ yat pravadanti viprāḥ",
    "GE07mbh_12_u:194.004c": "yan mantraśabdair akṛtaprakāśaṃ; tad ucyatāṃ me bhagavan yathāvat",
    "GE07mbh_12_u:194.005a": "yad arthaśāstrāgamamantravidbhir; yajñair anekair varagopradānaiḥ",
    "GE07mbh_12_u:194.005c": "phalaṃ mahadbhir yad upāsyate ca; tat kiṃ kathaṃ vā bhavitā kva vā tat",
    "GE07mbh_12_u:194.006a": "mahī mahījāḥ pavano 'ntarikṣaṃ; jalaukasaś caiva jalaṃ divaṃ ca",
    "GE07mbh_12_u:194.006c": "divaukasaś caiva yataḥ prasūtās; tad ucyatāṃ me bhagavan purāṇam",
    "GE07mbh_12_u:194.007a": "jñānaṃ yataḥ prārthayate naro vai; tatas tadarthā bhavati pravṛttiḥ",
    "GE07mbh_12_u:194.007c": "na cāpy ahaṃ veda paraṃ purāṇaṃ; mithyāpravṛttiṃ ca kathaṃ nu kuryām",
    "GE07mbh_12_u:194.008a": "ṛk sāmasaṃghāṃś ca yajūṃṣi cāhaṃ; chandāṃsi nakṣatragatiṃ niruktam",
    "GE07mbh_12_u:194.008c": "adhītya ca vyākaraṇaṃ sakalpaṃ; śikṣāṃ ca bhūtaprakṛtiṃ na vedmi",
    "GE07mbh_12_u:194.009a": "sa me bhavāñ śaṃsatu sarvam etaj; jñāne phalaṃ karmaṇi vā yad asti",
    "GE07mbh_12_u:194.009a-0531_01": "sāmānyaśabdaiś ca viśeṣaṇaiś ca",
    "GE07mbh_12_u:194.009a-0531_02": "sa me bhavāñ śaṃsatu tāvad etat",
    "GE07mbh_12_u:194.009c": "yathā ca dehāc cyavate śarīrī; punaḥ śarīraṃ ca yathābhyupaiti",
    "GE07mbh_12_u:194.010": "manur uvāca",
    "GE07mbh_12_u:194.010a": "yad yat priyaṃ yasya sukhaṃ tad āhus; tad eva duḥkhaṃ pravadanty aniṣṭam",
    "GE07mbh_12_u:194.010c": "iṣṭaṃ ca me syād itarac ca na syād; etatkṛte karmavidhiḥ pravṛttaḥ",
    "GE07mbh_12_u:194.010e": "iṣṭaṃ tv aniṣṭaṃ ca na māṃ bhajetety; etatkṛte jñānavidhiḥ pravṛttaḥ",
    "GE07mbh_12_u:194.011a": "kāmātmakāś chandasi karmayogā; ebhir vimuktaḥ param aśnuvīta",
    "GE07mbh_12_u:194.011c": "nānāvidhe karmapathe sukhārthī; naraḥ pravṛtto na paraṃ prayāti bṛhaspatir uvāca",
    "GE07mbh_12_u:194.011d-0532_01": "iṣṭaṃ tv aniṣṭaṃ ca sukhāsukhe ca manur uvāca",
    "GE07mbh_12_u:194.011d-0532_02": "sāśīs tv avacchandati karmabhiś ca",
    "GE07mbh_12_u:194.011d-0532_03": "ebhir viyuktaḥ param āviveśa",
    "GE07mbh_12_u:194.011d-0532_04": "etatkṛte karmavidhiḥ pravṛttaḥ",
    "GE07mbh_12_u:194.011d-0532_05": "ātmādibhiḥ karmabhir idhyamāno",
    "GE07mbh_12_u:194.011d-0532_06": "dharme pravṛtto dyutimān sukhārthī",
    "GE07mbh_12_u:194.011e": "paraṃ hi tat karmapathād apetaṃ; nirāśiṣaṃ brahmaparaṃ hy avaśyam",
    "GE07mbh_12_u:194.012a": "prajāḥ sṛṣṭā manasā karmaṇā ca; dvāv apy etau satpathau lokajuṣṭau",
    "GE07mbh_12_u:194.012c": "dṛṣṭvā karma śāśvataṃ cāntavac ca; manastyāgaḥ kāraṇaṃ nānyad asti",
    "GE07mbh_12_u:194.013a": "svenātmanā cakṣur iva praṇetā; niśātyaye tamasā saṃvṛtātmā",
    "GE07mbh_12_u:194.013c": "jñānaṃ tu vijñānaguṇena yuktaṃ; karmāśubhaṃ paśyati varjanīyam",
    "GE07mbh_12_u:194.014a": "sarpān kuśāgrāṇi tathodapānaṃ; jñātvā manuṣyāḥ parivarjayanti",
    "GE07mbh_12_u:194.014c": "ajñānatas tatra patanti mūḍhā; jñāne phalaṃ paśya yathā viśiṣṭam",
    "GE07mbh_12_u:194.015a": "kṛtsnas tu mantro vidhivat prayukto; yajñā yathoktās tv atha dakṣiṇāś ca",
    "GE07mbh_12_u:194.015c": "annapradānaṃ manasaḥ samādhiḥ; pañcātmakaṃ karmaphalaṃ vadanti",
    "GE07mbh_12_u:194.016a": "guṇātmakaṃ karma vadanti vedās; tasmān mantrā mantramūlaṃ hi karma",
    "GE07mbh_12_u:194.016c": "vidhir vidheyaṃ manasopapattiḥ; phalasya bhoktā tu yathā śarīrī",
    "GE07mbh_12_u:194.017a": "śabdāś ca rūpāṇi rasāś ca puṇyāḥ; sparśāś ca gandhāś ca śubhās tathaiva",
    "GE07mbh_12_u:194.017c": "naro nasaṃsthānagataḥ prabhuḥ syād; etat phalaṃ sidhyati karmaloke",
    "GE07mbh_12_u:194.018a": "yad yac charīreṇa karoti karma; śarīrayuktaḥ samupāśnute tat",
    "GE07mbh_12_u:194.018c": "śarīram evāyatanaṃ sukhasya; duḥkhasya cāpy āyatanaṃ śarīram",
    "GE07mbh_12_u:194.019a": "vācā tu yat karma karoti kiṃ cid; vācaiva sarvaṃ samupāśnute tat",
    "GE07mbh_12_u:194.019c": "manas tu yat karma karoti kiṃ cin; manaḥstha evāyam upāśnute tat",
    "GE07mbh_12_u:194.020a": "yathāguṇaṃ karmagaṇaṃ phalārthī; karoty ayaṃ karmaphale niviṣṭaḥ",
    "GE07mbh_12_u:194.020c": "tathā tathāyaṃ guṇasaṃprayuktaḥ; śubhāśubhaṃ karmaphalaṃ bhunakti",
    "GE07mbh_12_u:194.021a": "matsyo yathā srota ivābhipātī; tathā kṛtaṃ pūrvam upaiti karma",
    "GE07mbh_12_u:194.021c": "śubhe tv asau tuṣyati duṣkṛte tu; na tuṣyate vai paramaḥ śarīrī",
    "GE07mbh_12_u:194.022a": "yato jagat sarvam idaṃ prasūtaṃ; jñātvātmavanto vyatiyānti yat tat",
    "GE07mbh_12_u:194.022c": "yan mantraśabdair akṛtaprakāśaṃ; tad ucyamānaṃ śṛṇu me paraṃ yat",
    "GE07mbh_12_u:194.023a": "rasair viyuktaṃ vividhaiś ca gandhair; aśabdam asparśam arūpavac ca",
    "GE07mbh_12_u:194.023c": "agrāhyam avyaktam avarṇam ekaṃ; pañcaprakāraṃ sasṛje prajānām",
    "GE07mbh_12_u:194.024a": "na strī pumān vāpi napuṃsakaṃ ca; na san na cāsat sad asac ca tan na",
    "GE07mbh_12_u:194.024c": "paśyanti yad brahmavido manuṣyās; tad akṣaraṃ na kṣaratīti viddhi",
    "GE07mbh_12_u:195.001": "manur uvāca",
    "GE07mbh_12_u:195.001a": "akṣarāt khaṃ tato vāyur vāyor jyotis tato jalam",
    "GE07mbh_12_u:195.001c": "jalāt prasūtā jagatī jagatyāṃ jāyate jagat",
    "GE07mbh_12_u:195.002a": "ime śarīrair jalam eva gatvā; jalāc ca tejaḥ pavano 'ntarikṣam",
    "GE07mbh_12_u:195.002c": "khād vai nivartanti nabhāvinas te; ye bhāvinas te param āpnuvanti",
    "GE07mbh_12_u:195.003a": "noṣṇaṃ na śītaṃ mṛdu nāpi tīkṣṇaṃ; nāmlaṃ kaṣāyaṃ madhuraṃ na tiktam",
    "GE07mbh_12_u:195.003c": "na śabdavan nāpi ca gandhavat tan; na rūpavat tat paramasvabhāvam",
    "GE07mbh_12_u:195.004a": "sparśaṃ tanur veda rasaṃ tu jihvā; ghrāṇaṃ ca gandhāñ śravaṇe ca śabdān",
    "GE07mbh_12_u:195.004c": "rūpāṇi cakṣur na ca tatparaṃ yad; gṛhṇanty anadhyātmavido manuṣyāḥ",
    "GE07mbh_12_u:195.005a": "nivartayitvā rasanaṃ rasebhyo; ghrāṇaṃ ca gandhāc chravaṇe ca śabdāt",
    "GE07mbh_12_u:195.005c": "sparśāt tanuṃ rūpaguṇāt tu cakṣus; tataḥ paraṃ paśyati svaṃ svabhāvam",
    "GE07mbh_12_u:195.006a": "yato gṛhītvā hi karoti yac ca; yasmiṃś ca tām ārabhate pravṛttim",
    "GE07mbh_12_u:195.006c": "yasmiṃś ca yad yena ca yaś ca kartā; tatkāraṇaṃ taṃ samupāyam āhuḥ",
    "GE07mbh_12_u:195.007a": "yac cābhibhūḥ sādhakaṃ vyāpakaṃ ca; yan mantravac chaṃsyate caiva loke",
    "GE07mbh_12_u:195.007c": "yaḥ sarvahetuḥ paramārthakārī; tat kāraṇaṃ kāryam ato yad anyat",
    "GE07mbh_12_u:195.008a": "yathā ca kaś cit sukṛtair manuṣyaḥ; śubhāśubhaṃ prāpnute 'thāvirodhāt",
    "GE07mbh_12_u:195.008c": "evaṃ śarīreṣu śubhāśubheṣu; svakarmajair jñānam idaṃ nibaddham",
    "GE07mbh_12_u:195.009a": "yathā pradīpaḥ purataḥ pradīptaḥ; prakāśam anyasya karoti dīpyan",
    "GE07mbh_12_u:195.009c": "tatheha pañcendriyadīpavṛkṣā; jñānapradīptāḥ paravanta eva",
    "GE07mbh_12_u:195.010a": "yathā hi rājño bahavo hy amātyāḥ; pṛthak pramānaṃ pravadanti yuktāḥ",
    "GE07mbh_12_u:195.010c": "tadvac charīreṣu bhavanti pañca; jñānaikadeśaḥ paramaḥ sa tebhyaḥ",
    "GE07mbh_12_u:195.011a": "yathārciṣo 'gneḥ pavanasya vegā; marīcayo 'rkasya nadīṣu cāpaḥ",
    "GE07mbh_12_u:195.011c": "gacchanti cāyānti ca tanyamānās; tadvac charīrāṇi śarīriṇāṃ tu",
    "GE07mbh_12_u:195.012a": "yathā ca kaś cit paraśuṃ gṛhītvā; dhūmaṃ na paśyej jvalanaṃ ca kāṣṭhe",
    "GE07mbh_12_u:195.012c": "tadvac charīrodarapāṇipādaṃ; chittvā na paśyanti tato yad anyat",
    "GE07mbh_12_u:195.013a": "tāny eva kāṣṭhāni yathā vimathya; dhūmaṃ ca paśyej jvalanaṃ ca yogāt",
    "GE07mbh_12_u:195.013c": "tadvat subuddhiḥ samam indriyatvād; budhaḥ paraṃ paśyati svaṃ svabhāvam",
    "GE07mbh_12_u:195.014a": "yathātmano 'ṅgaṃ patitaṃ pṛthivyāṃ; svapnāntare paśyati cātmano 'nyat",
    "GE07mbh_12_u:195.014c": "śrotrādiyuktaḥ sumanāḥ subuddhir; liṅgāt tathā gacchati liṅgam anyat",
    "GE07mbh_12_u:195.015a": "utpattivṛddhikṣayasaṃnipātair; na yujyate 'sau paramaḥ śarīrī",
    "GE07mbh_12_u:195.015c": "anena liṅgena tu liṅgam anyad; gacchaty adṛṣṭaḥ pratisaṃdhiyogāt",
    "GE07mbh_12_u:195.016a": "na cakṣuṣā paśyati rūpam ātmano; na cāpi saṃsparśam upaiti kiṃ cit",
    "GE07mbh_12_u:195.016c": "na cāpi taiḥ sādhayate 'tha kāryaṃ; te taṃ na paśyanti sa paśyate tān",
    "GE07mbh_12_u:195.017a": "yathā pradīpe jvalato 'nalasya; saṃtāpajaṃ rūpam upaiti kiṃ cit",
    "GE07mbh_12_u:195.017c": "na cāntaraṃ rūpaguṇaṃ bibharti; tathaiva tad dṛśyate rūpam asya",
    "GE07mbh_12_u:195.018a": "yathā manuṣyaḥ parimucya kāyam; adṛśyam anyad viśate śarīram",
    "GE07mbh_12_u:195.018c": "visṛjya bhūteṣu mahatsu dehaṃ; tadāśrayaṃ caiva bibharti rūpam",
    "GE07mbh_12_u:195.019a": "khaṃ vāyum agniṃ salilaṃ tathorvīṃ; samantato 'bhyāviśate śarīrī",
    "GE07mbh_12_u:195.019c": "nānāśrayāḥ karmasu vartamānāḥ; śrotrādayaḥ pañca guṇāñ śrayante",
    "GE07mbh_12_u:195.020a": "śrotraṃ khato ghrāṇam atho pṛthivyās; tejomayaṃ rūpam atho vipākaḥ",
    "GE07mbh_12_u:195.020c": "jalāśrayaḥ sveda ukto rasaś ca; vāyvātmakaḥ sparśakṛto guṇaś ca",
    "GE07mbh_12_u:195.021a": "mahatsu bhūteṣu vasanti pañca; pañcendriyārthāś ca tathendriyeṣu",
    "GE07mbh_12_u:195.021c": "sarvāṇi caitāni manonugāni; buddhiṃ mano 'nveti manaḥ svabhāvam",
    "GE07mbh_12_u:195.022a": "śubhāśubhaṃ karma kṛtaṃ yad asya; tad eva pratyādadate svadehe",
    "GE07mbh_12_u:195.022c": "mano 'nuvartanti parāvarāṇi; jalaukasaḥ srota ivānukūlam",
    "GE07mbh_12_u:195.023a": "calaṃ yathā dṛṣṭipathaṃ paraiti; sūkṣmaṃ mahad rūpam ivābhipāti",
    "GE07mbh_12_u:195.023c": "svarūpam ālocayate ca rūpaṃ; paraṃ tathā buddhipathaṃ paraiti",
    "GE07mbh_12_u:196.001": "manur uvāca",
    "GE07mbh_12_u:196.001a": "yad indriyais tūpakṛtān purastāt; prāptān guṇān saṃsmarate cirāya",
    "GE07mbh_12_u:196.001c": "teṣv indriyeṣūpahateṣu paścāt; sa buddhirūpaḥ paramaḥ svabhāvaḥ",
    "GE07mbh_12_u:196.002a": "yathendriyārthān yugapat samastān; nāvekṣate kṛtsnam atulyakālam",
    "GE07mbh_12_u:196.002c": "yathābalaṃ saṃcarate sa vidvāṃs; tasmāt sa ekaḥ paramaḥ śarīrī",
    "GE07mbh_12_u:196.003a": "rajas tamaḥ sattvam atho tṛtīyaṃ; gacchaty asau jñānaguṇān virūpān",
    "GE07mbh_12_u:196.003b-0533_01": "na tair nibaddhaḥ sa tu badhnāti viśvaṃ",
    "GE07mbh_12_u:196.003b-0533_02": "na cānuyātīha guṇān parātmā",
    "GE07mbh_12_u:196.003c": "tathendriyāṇy āviśate śarīrī; hutāśanaṃ vāyur ivendhanastham",
    "GE07mbh_12_u:196.004a": "na cakṣuṣā paśyati rūpam ātmano; na paśyati sparśam indriyendriyam",
    "GE07mbh_12_u:196.004c": "na śrotraliṅgaṃ śravaṇe nidarśanaṃ; tathāgataṃ paśyati tad vinaśyati",
    "GE07mbh_12_u:196.005a": "śrotrādīni na paśyanti svaṃ svam ātmānam ātmanā",
    "GE07mbh_12_u:196.005c": "sarvajñaḥ sarvadarśī ca kṣetrajñas tāni paśyati",
    "GE07mbh_12_u:196.006a": "yathā himavataḥ pārśvaṃ pṛṣṭhaṃ candramaso yathā",
    "GE07mbh_12_u:196.006c": "na dṛṣṭapūrvaṃ manujair na ca tan nāsti tāvatā",
    "GE07mbh_12_u:196.007a": "tadvad bhūteṣu bhūtātmā sūkṣmo jñānātmavān asau",
    "GE07mbh_12_u:196.007c": "adṛṣṭapūrvaś cakṣurbhyāṃ na cāsau nāsti tāvatā",
    "GE07mbh_12_u:196.008a": "paśyann api yathā lakṣma jagat some na vindati",
    "GE07mbh_12_u:196.008c": "evam asti na vety etan na ca tan na parāyaṇam",
    "GE07mbh_12_u:196.009a": "rūpavantam arūpatvād udayāstamaye budhāḥ",
    "GE07mbh_12_u:196.009c": "dhiyā samanupaśyanti tadgatāḥ savitur gatim",
    "GE07mbh_12_u:196.010a": "tathā buddhipradīpena dūrasthaṃ suvipaścitaḥ",
    "GE07mbh_12_u:196.010c": "pratyāsannaṃ ninīṣanti jñeyaṃ jñānābhisaṃhitam",
    "GE07mbh_12_u:196.011a": "na hi khalv anupāyena kaś cid artho 'bhisidhyati",
    "GE07mbh_12_u:196.011c": "sūtrajālair yathā matsyān badhnanti jalajīvinaḥ",
    "GE07mbh_12_u:196.012a": "mṛgair mṛgāṇāṃ grahaṇaṃ pakṣiṇāṃ pakṣibhir yathā",
    "GE07mbh_12_u:196.012c": "gajānāṃ ca gajair evaṃ jñeyaṃ jñānena gṛhyate",
    "GE07mbh_12_u:196.013a": "ahir eva hy aheḥ pādān paśyatīti nidarśanam",
    "GE07mbh_12_u:196.013c": "tadvan mūrtiṣu mūrtiṣṭhaṃ jñeyaṃ jñānena paśyati",
    "GE07mbh_12_u:196.014a": "notsahante yathā vettum indriyair indriyāṇy api",
    "GE07mbh_12_u:196.014c": "tathaiveha parā buddhiḥ paraṃ buddhyā na paśyati",
    "GE07mbh_12_u:196.015a": "yathā candro hy amāvāsyām aliṅgatvān na dṛśyate",
    "GE07mbh_12_u:196.015c": "na ca nāśo 'sya bhavati tathā viddhi śarīriṇam",
    "GE07mbh_12_u:196.016a": "kṣīṇakośo hy amāvāsyāṃ candramā na prakāśate",
    "GE07mbh_12_u:196.016c": "tadvan mūrtiviyuktaḥ sañ śarīrī nopalabhyate",
    "GE07mbh_12_u:196.017a": "yathā kośāntaraṃ prāpya candramā bhrājate punaḥ",
    "GE07mbh_12_u:196.017c": "tadval liṅgāntaraṃ prāpya śarīrī bhrājate punaḥ",
    "GE07mbh_12_u:196.018a": "janmavṛddhikṣayaś cāsya pratyakṣeṇopalabhyate",
    "GE07mbh_12_u:196.018c": "sā tu candramaso vyaktir na tu tasya śarīriṇaḥ",
    "GE07mbh_12_u:196.019a": "utpattivṛddhivyayato yathā sa iti gṛhyate",
    "GE07mbh_12_u:196.019c": "candra eva tv amāvāsyāṃ tathā bhavati mūrtimān",
    "GE07mbh_12_u:196.020a": "nābhisarpad vimuñcad vā śaśinaṃ dṛśyate tamaḥ",
    "GE07mbh_12_u:196.020c": "visṛjaṃś copasarpaṃś ca tadvat paśya śarīriṇam",
    "GE07mbh_12_u:196.021a": "yathā candrārkasaṃyuktaṃ tamas tad upalabhyate",
    "GE07mbh_12_u:196.021c": "tadvac charīrasaṃyuktaḥ śarīrīty upalabhyate",
    "GE07mbh_12_u:196.022a": "yathā candrārkanirmuktaḥ sa rāhur nopalabhyate",
    "GE07mbh_12_u:196.022c": "tadvac charīranirmuktaḥ śarīrī nopalabhyate",
    "GE07mbh_12_u:196.023a": "yathā candro hy amāvāsyāṃ nakṣatrair yujyate gataḥ",
    "GE07mbh_12_u:196.023c": "tadvac charīranirmuktaḥ phalair yujyati karmaṇaḥ",
    "GE07mbh_12_u:197.001": "manur uvāca",
    "GE07mbh_12_u:197.001a": "yathā vyaktam idaṃ śete svapne carati cetanam",
    "GE07mbh_12_u:197.001c": "jñānam indriyasaṃyuktaṃ tadvat pretya bhavābhavau",
    "GE07mbh_12_u:197.002a": "yathāmbhasi prasanne tu rūpaṃ paśyati cakṣuṣā",
    "GE07mbh_12_u:197.002c": "tadvat prasannendriyavāñ jñeyaṃ jñānena paśyati",
    "GE07mbh_12_u:197.003a": "sa eva lulite tasmin yathā rūpaṃ na paśyati",
    "GE07mbh_12_u:197.003c": "tathendriyākulībhāve jñeyaṃ jñāne na paśyati",
    "GE07mbh_12_u:197.004a": "abuddhir ajñānakṛtā abuddhyā duṣyate manaḥ",
    "GE07mbh_12_u:197.004c": "duṣṭasya manasaḥ pañca saṃpraduṣyanti mānasāḥ",
    "GE07mbh_12_u:197.005a": "ajñānatṛpto viṣayeṣv avagāḍho na dṛśyate",
    "GE07mbh_12_u:197.005c": "adṛṣṭvaiva tu pūtātmā viṣayebhyo nivartate",
    "GE07mbh_12_u:197.006a": "tarṣacchedo na bhavati puruṣasyeha kalmaṣāt",
    "GE07mbh_12_u:197.006c": "nivartate tathā tarṣaḥ pāpam antaṃ gataṃ yathā",
    "GE07mbh_12_u:197.006d-0534_01": "antargatena pāpena dahyamānena cetasā",
    "GE07mbh_12_u:197.006d-0534_02": "śubhāśubhavikāreṇa na sa bhūyo 'bhijāyate",
    "GE07mbh_12_u:197.007a": "viṣayeṣu ca saṃsargāc chāśvatasya nasaṃśrayāt",
    "GE07mbh_12_u:197.007c": "manasā cānyad ākāṅkṣan paraṃ na pratipadyate",
    "GE07mbh_12_u:197.008a": "jñānam utpadyate puṃsāṃ kṣayāt pāpasya karmaṇaḥ",
    "GE07mbh_12_u:197.008c": "athādarśatalaprakhye paśyaty ātmānam ātmani",
    "GE07mbh_12_u:197.009a": "prasṛtair indriyair duḥkhī tair eva niyataiḥ sukhī",
    "GE07mbh_12_u:197.009c": "tasmād indriyarūpebhyo yacched ātmānam ātmanā",
    "GE07mbh_12_u:197.010a": "indriyebhyo manaḥ pūrvaṃ buddhiḥ paratarā tataḥ",
    "GE07mbh_12_u:197.010c": "buddheḥ parataraṃ jñānaṃ jñānāt parataraṃ param",
    "GE07mbh_12_u:197.011a": "avyaktāt prasṛtaṃ jñānaṃ tato buddhis tato manaḥ",
    "GE07mbh_12_u:197.011c": "manaḥ śrotrādibhir yuktaṃ śabdādīn sādhu paśyati",
    "GE07mbh_12_u:197.012a": "yas tāṃs tyajati śabdādīn sarvāś ca vyaktayas tathā",
    "GE07mbh_12_u:197.012b-0535_01": "prasṛtānīndriyāṇy eva pratisaṃharati kūrmavat",
    "GE07mbh_12_u:197.012c": "vimuñcaty ākṛtigrāmāṃs tān muktvāmṛtam aśnute",
    "GE07mbh_12_u:197.013a": "udyan hi savitā yadvat sṛjate raśmimaṇḍalam",
    "GE07mbh_12_u:197.013b-0536_01": "dṛśyate maṇḍalaṃ tasya na ca dṛśyeta maṇḍalī",
    "GE07mbh_12_u:197.013b-0536_02": "tadvad dehas tu saṃdṛśya ātmādṛśyaḥ paraḥ sadā",
    "GE07mbh_12_u:197.013b-0536_03": "grastaṃ hy udgirate nityam udgīthaṃ vetti nityaśaḥ",
    "GE07mbh_12_u:197.013b-0536_04": "bālye rathābhyāṃ yogena tattvajñānaṃ tu saṃmatam",
    "GE07mbh_12_u:197.013c": "sa evāstam upāgacchaṃs tad evātmani yacchati",
    "GE07mbh_12_u:197.013d-0537_01": "ādatte sarvabhūtānāṃ rasabhūtaṃ vikāsavān",
    "GE07mbh_12_u:197.014a": "antarātmā tathā deham āviśyendriyaraśmibhiḥ",
    "GE07mbh_12_u:197.014c": "prāpyendriyaguṇān pañca so 'stam āvṛtya gacchati",
    "GE07mbh_12_u:197.014d-0538_01": "raśmimaṇḍalahīnas tu na cāsau nāsti tāvatā",
    "GE07mbh_12_u:197.015a": "praṇītaṃ karmaṇā mārgaṃ nīyamānaḥ punaḥ punaḥ",
    "GE07mbh_12_u:197.015c": "prāpnoty ayaṃ karmaphalaṃ pravṛddhaṃ dharmam ātmavān",
    "GE07mbh_12_u:197.016a": "viṣayā vinivartante nirāhārasya dehinaḥ",
    "GE07mbh_12_u:197.016c": "rasavarjaṃ raso 'py asya paraṃ dṛṣṭvā nivartate",
    "GE07mbh_12_u:197.017a": "buddhiḥ karmaguṇair hīnā yadā manasi vartate",
    "GE07mbh_12_u:197.017c": "tadā saṃpadyate brahma tatraiva pralayaṃ gatam",
    "GE07mbh_12_u:197.018a": "asparśanam aśṛṇvānam anāsvādam adarśanam",
    "GE07mbh_12_u:197.018c": "aghrāṇam avitarkaṃ ca sattvaṃ praviśate param",
    "GE07mbh_12_u:197.018d-0539_01": "avyaktāt prasṛtaṃ jñānaṃ tato buddhis tato manaḥ",
    "GE07mbh_12_u:197.018d-0539_02": "ātmanaḥ prasṛtā buddhir avyaktaṃ jñānam ucyate",
    "GE07mbh_12_u:197.018d-0539_03": "tasmād buddhiḥ smṛtā tajjñair manas tasmāt tataḥ smṛtam",
    "GE07mbh_12_u:197.018d-0539_04": "tasmād ākṛtayaḥ pañca manaḥ paramam ucyate",
    "GE07mbh_12_u:197.018d-0539_05": "tasmāt paratarā buddhir jñānaṃ tasmāt paraṃ smṛtam",
    "GE07mbh_12_u:197.018d-0539_06": "tataḥ sūkṣmas tato hy ātmā tasmāt parataraṃ na ca",
    "GE07mbh_12_u:197.018d-0539_07": "indriyāṇi nirīkṣante manasaitāni sarvaśaḥ",
    "GE07mbh_12_u:197.019a": "manasy ākṛtayo magnā manas tv atigataṃ matim",
    "GE07mbh_12_u:197.019c": "matis tv atigatā jñānaṃ jñānaṃ tv abhigataṃ param",
    "GE07mbh_12_u:197.020a": "indriyair manasaḥ siddhir na buddhiṃ budhyate manaḥ",
    "GE07mbh_12_u:197.020c": "na buddhir budhyate 'vyaktaṃ sūkṣmas tv etāni paśyati manur uvāca",
    "GE07mbh_12_u:198.001-0540_01": "duḥkhopaghāte śārīre mānase cāpy upasthite",
    "GE07mbh_12_u:198.001-0540_02": "yasmin na śakyate kartuṃ yatnas taṃ nānucintayet",
    "GE07mbh_12_u:198.001-0540_03": "bhaiṣajyam etad duḥkhasya yad etan nānucintayet",
    "GE07mbh_12_u:198.001-0540_04": "cintyamānaṃ hi cābhyeti bhūyaś cāpi pravartate",
    "GE07mbh_12_u:198.001-0540_05": "prajñayā mānasaṃ duḥkhaṃ hanyāc chārīram auṣadhaiḥ",
    "GE07mbh_12_u:198.001-0540_06": "etad vijñānasāmarthyaṃ na bālaiḥ samatām iyāt",
    "GE07mbh_12_u:198.001-0540_07": "anityaṃ yauvanaṃ rūpaṃ jīvitaṃ dravyasaṃcayaḥ",
    "GE07mbh_12_u:198.001-0540_08": "ārogyaṃ priyasaṃvāso gṛdhyet tatra na paṇḍitaḥ",
    "GE07mbh_12_u:198.001-0540_09": "na jānapadikaṃ duḥkham ekaḥ śocitum arhati",
    "GE07mbh_12_u:198.001-0540_10": "aśocan pratikurvīta yadi paśyed upakramam",
    "GE07mbh_12_u:198.001-0540_11": "sukhād bahutaraṃ duḥkhaṃ jīvite nāsti saṃśayaḥ",
    "GE07mbh_12_u:198.001-0540_12": "snigdhasya cendriyārtheṣu mohān maraṇam apriyam",
    "GE07mbh_12_u:198.001-0540_13": "parityajati yo duḥkhaṃ sukhaṃ vāpy ubhayaṃ naraḥ",
    "GE07mbh_12_u:198.001-0540_14": "abhyeti brahma so 'tyantaṃ na te śocanti paṇḍitāḥ",
    "GE07mbh_12_u:198.001-0540_15": "duḥkham arthā hi yujyante pālane na ca te sukham",
    "GE07mbh_12_u:198.001-0540_16": "duḥkhena cādhigamyante nāśam eṣāṃ na cintayet",
    "GE07mbh_12_u:198.001a": "jñānaṃ jñeyābhinirvṛttaṃ viddhi jñānaguṇaṃ manaḥ",
    "GE07mbh_12_u:198.001c": "prajñākaraṇasaṃyuktaṃ tato buddhiḥ pravartate",
    "GE07mbh_12_u:198.002a": "yadā karmaguṇopetā buddhir manasi vartate",
    "GE07mbh_12_u:198.002c": "tadā prajñāyate brahma",
    "GE07mbh_12_u:198.003a": "seyaṃ guṇavatī buddhir guṇeṣv evābhivartate",
    "GE07mbh_12_u:198.003c": "avatārābhiniḥsrotaṃ gireḥ śṛṅgād ivodakam",
    "GE07mbh_12_u:198.004a": "yadā nirguṇam āpnoti dhyānaṃ manasi pūrvajam",
    "GE07mbh_12_u:198.004c": "tadā prajñāyate brahma nikaṣyaṃ nikaṣe yathā",
    "GE07mbh_12_u:198.005a": "manas tv apahṛtaṃ buddhim indriyārthanidarśanam",
    "GE07mbh_12_u:198.005c": "na samakṣaṃ guṇāvekṣi nirguṇasya nidarśanam",
    "GE07mbh_12_u:198.006a": "sarvāṇy etāni saṃvārya dvārāṇi manasi sthitaḥ",
    "GE07mbh_12_u:198.006c": "manasy ekāgratāṃ kṛtvā tat paraṃ pratipadyate",
    "GE07mbh_12_u:198.007a": "yathā mahānti bhūtāni nivartante guṇakṣaye",
    "GE07mbh_12_u:198.007c": "tathendriyāṇy upādāya buddhir manasi vartate",
    "GE07mbh_12_u:198.008a": "yadā manasi sā buddhir vartate 'ntaracāriṇī",
    "GE07mbh_12_u:198.008c": "vyavasāyaguṇopetā tadā saṃpadyate manaḥ",
    "GE07mbh_12_u:198.009a": "guṇavadbhir guṇopetaṃ yadā dhyānaguṇaṃ manaḥ",
    "GE07mbh_12_u:198.009c": "tadā sarvaguṇān hitvā nirguṇaṃ pratipadyate",
    "GE07mbh_12_u:198.010a": "avyaktasyeha vijñāne nāsti tulyaṃ nidarśanam",
    "GE07mbh_12_u:198.010c": "yatra nāsti padanyāsaḥ kas taṃ viṣayam āpnuyāt",
    "GE07mbh_12_u:198.011a": "tapasā cānumānena guṇair jātyā śrutena ca",
    "GE07mbh_12_u:198.011c": "ninīṣet tat paraṃ brahma viśuddhenāntarātmanā",
    "GE07mbh_12_u:198.012a": "guṇahīno hi taṃ mārgaṃ bahiḥ samanuvartate",
    "GE07mbh_12_u:198.012c": "guṇābhāvāt prakṛtyā ca nistarkyaṃ jñeyasaṃmitam",
    "GE07mbh_12_u:198.013a": "nairguṇyād brahma cāpnoti saguṇatvān nivartate",
    "GE07mbh_12_u:198.013c": "guṇaprasāriṇī buddhir hutāśana ivendhane",
    "GE07mbh_12_u:198.014a": "yathā pañca vimuktāni indriyāṇi svakarmabhiḥ",
    "GE07mbh_12_u:198.014c": "tathā tat paramaṃ brahma vimuktaṃ prakṛteḥ param",
    "GE07mbh_12_u:198.015a": "evaṃ prakṛtitaḥ sarve prabhavanti śarīriṇaḥ",
    "GE07mbh_12_u:198.015c": "nivartante nivṛttau ca sargaṃ naivopayānti ca",
    "GE07mbh_12_u:198.016a": "puruṣaḥ prakṛtir buddhir viśeṣāś cendriyāṇi ca",
    "GE07mbh_12_u:198.016c": "ahaṃkāro 'bhimānaś ca saṃbhūto bhūtasaṃjñakaḥ",
    "GE07mbh_12_u:198.017a": "ekasyādyā pravṛttis tu pradhānāt saṃpravartate",
    "GE07mbh_12_u:198.017c": "dvitīyā mithunavyaktim aviśeṣān niyacchati",
    "GE07mbh_12_u:198.018a": "dharmād utkṛṣyate śreyas tathāśreyo 'py adharmataḥ",
    "GE07mbh_12_u:198.018c": "rāgavān prakṛtiṃ hy eti virakto jñānavān bhavet manur uvāca",
    "GE07mbh_12_u:199.001-014_0001": "tad eva satataṃ manye na śakyam anuvarṇitum",
    "GE07mbh_12_u:199.001-014_0002": "yathānidarśanaṃ vastu na śakyam anubodhitum",
    "GE07mbh_12_u:199.001-014_0003": "yathā hi sāraṃ jānāti na kathaṃ cana saṃsthitam",
    "GE07mbh_12_u:199.001-014_0004": "parakāyacchavis tadvad dehe 'yaṃ cetanas tathā",
    "GE07mbh_12_u:199.001-014_0005": "vinā kāyaṃ na sā chāyā tāṃ vinā kāyam asty uta",
    "GE07mbh_12_u:199.001-014_0006": "tadvad eva vinā nāsti prakṛter iha vartanam",
    "GE07mbh_12_u:199.001-014_0007": "idaṃ vinā paraṃ nāsti nedam asti paraṃ vinā",
    "GE07mbh_12_u:199.001-014_0008": "jīvātmanā tv asau chinnas tv eṣa caiva parātmanā",
    "GE07mbh_12_u:199.001-014_0009": "tat tatheti viduḥ ke cid atathyam iti cāpare",
    "GE07mbh_12_u:199.001-014_0010": "ubhayaṃ me mataṃ vidvan muktihetau samāhitam",
    "GE07mbh_12_u:199.001-014_0011": "vimuktaiś ca mṛgaḥ so 'pi dṛśyate saṃyatendriyaḥ",
    "GE07mbh_12_u:199.001-014_0012": "sarveṣāṃ na hi dṛśyo hi taḍidvat sphurati hy asau",
    "GE07mbh_12_u:199.001-014_0013": "brāhmaṇasya samādṛśyo vartate so 'pi kiṃ punaḥ",
    "GE07mbh_12_u:199.001-014_0014": "vidyate paramaḥ śuddhaḥ sākṣibhūto vibhāvasuḥ",
    "GE07mbh_12_u:199.001-014_0015": "śrutir eṣā tato nityā tasmād ekaḥ paro mataḥ",
    "GE07mbh_12_u:199.001-014_0016": "na prayojanam uddiśya ceṣṭā tasya mahātmanaḥ",
    "GE07mbh_12_u:199.001-014_0017": "tādṛśo 'stv iti mantavyas tathā satyaṃ mahātmanā",
    "GE07mbh_12_u:199.001-014_0018": "nānāsaṃsthena bhedena sadā gativibhedavat",
    "GE07mbh_12_u:199.001-014_0019": "tasya bhedaḥ samākhyāto bhedo hy asti tathāvidhaḥ",
    "GE07mbh_12_u:199.001-014_0020": "evaṃ vidvan vijānīhi paramātmānam avyayam",
    "GE07mbh_12_u:199.001-014_0021": "tattadguṇaviśeṣeṇa saṃjñānām anusaṃyutam",
    "GE07mbh_12_u:199.001-014_0022": "sarveśvaraḥ sarvamayaḥ sa ca sarvapravartakaḥ",
    "GE07mbh_12_u:199.001-014_0023": "sarvātmakaḥ sarvaśaktiḥ sarvakāraṇakāraṇam",
    "GE07mbh_12_u:199.001-014_0024": "sarvasādhāraṇaḥ sarvair upāsyaś ca mahātmabhiḥ",
    "GE07mbh_12_u:199.001-014_0025": "vāsudeveti vikhyātas taṃ viditvāśnute 'mṛtam",
    "GE07mbh_12_u:199.001a": "yadā te pañcabhiḥ pañca vimuktā manasā saha",
    "GE07mbh_12_u:199.001c": "atha tad drakṣyase brahma maṇau sūtram ivārpitam",
    "GE07mbh_12_u:199.002a": "tad eva ca yathā sūtraṃ suvarṇe vartate punaḥ",
    "GE07mbh_12_u:199.002c": "muktāsv atha pravāleṣu mṛnmaye rājate tathā",
    "GE07mbh_12_u:199.003a": "tadvad goṣu manuṣyeṣu tadvad dhastimṛgādiṣu",
    "GE07mbh_12_u:199.003c": "tadvat kīṭapataṃgeṣu prasaktātmā svakarmabhiḥ",
    "GE07mbh_12_u:199.004a": "yena yena śarīreṇa yad yat karma karoty ayam",
    "GE07mbh_12_u:199.004c": "tena tena śarīreṇa tat tat phalam upāśnute",
    "GE07mbh_12_u:199.005a": "yathā hy ekarasā bhūmir oṣadhyātmānusāriṇī",
    "GE07mbh_12_u:199.005c": "tathā karmānugā buddhir",
    "GE07mbh_12_u:199.006a": "jñānapūrvodbhavā lipsā lipsāpūrvābhisaṃdhitā",
    "GE07mbh_12_u:199.006c": "abhisaṃdhipūrvakaṃ karma karmamūlaṃ tataḥ phalam",
    "GE07mbh_12_u:199.007a": "phalaṃ karmātmakaṃ vidyāt karma jñeyātmakaṃ tathā",
    "GE07mbh_12_u:199.007c": "jñeyaṃ jñānātmakaṃ vidyāj jñānaṃ sadasadātmakam",
    "GE07mbh_12_u:199.007d-0541_01": "tad evam iṣyate brahma saṃkhyānād vinibhidyate",
    "GE07mbh_12_u:199.008a": "jñānānāṃ ca phalānāṃ ca jñeyānāṃ karmaṇāṃ tathā",
    "GE07mbh_12_u:199.008c": "kṣayānte tat phalaṃ divyaṃ jñānaṃ jñeyapratiṣṭhitam",
    "GE07mbh_12_u:199.009a": "mahad dhi paramaṃ bhūtaṃ yuktāḥ paśyanti yoginaḥ",
    "GE07mbh_12_u:199.009c": "abudhās taṃ na paśyanti hy ātmasthā guṇabuddhayaḥ",
    "GE07mbh_12_u:199.010a": "pṛthivīrūpato rūpam apām iha mahattaram",
    "GE07mbh_12_u:199.010c": "adbhyo mahattaraṃ tejas tejasaḥ pavano mahān",
    "GE07mbh_12_u:199.011a": "pavanāc ca mahad vyoma tasmāt parataraṃ manaḥ",
    "GE07mbh_12_u:199.011c": "manaso mahatī buddhir buddheḥ kālo mahān smṛtaḥ",
    "GE07mbh_12_u:199.012a": "kālāt sa bhagavān viṣṇur yasya sarvam idaṃ jagat",
    "GE07mbh_12_u:199.012c": "nādir na madhyaṃ naivāntas tasya devasya vidyate",
    "GE07mbh_12_u:199.013a": "anāditvād amadhyatvād anantatvāc ca so 'vyayaḥ",
    "GE07mbh_12_u:199.013c": "atyeti sarvaduḥkhāni duḥkhaṃ hy antavad ucyate",
    "GE07mbh_12_u:199.014a": "tad brahma paramaṃ proktaṃ tad dhāma paramaṃ smṛtam",
    "GE07mbh_12_u:199.014c": "tad gatvā kālaviṣayād vimuktā mokṣam āśritāḥ",
    "GE07mbh_12_u:199.015a": "guṇais tv etaiḥ prakāśante nirguṇatvāt tataḥ param",
    "GE07mbh_12_u:199.015c": "nivṛttilakṣaṇo dharmas tathānantyāya kalpate",
    "GE07mbh_12_u:199.016a": "ṛco yajūṃṣi sāmāni śarīrāṇi vyapāśritāḥ",
    "GE07mbh_12_u:199.016c": "jihvāgreṣu pravartante yatnasādhyā vināśinaḥ",
    "GE07mbh_12_u:199.017a": "na caivam iṣyate brahma śarīrāśrayasaṃbhavam",
    "GE07mbh_12_u:199.017c": "na yatnasādhyaṃ tad brahma nādimadhyaṃ na cāntavat",
    "GE07mbh_12_u:199.018a": "ṛcām ādis tathā sāmnāṃ yajuṣām ādir ucyate",
    "GE07mbh_12_u:199.018c": "antaś cādimatāṃ dṛṣṭo na cādir brahmaṇaḥ smṛtaḥ",
    "GE07mbh_12_u:199.019a": "anāditvād anantatvāt tad anantam athāvyayam",
    "GE07mbh_12_u:199.019c": "avyayatvāc ca nirdvaṃdvaṃ dvaṃdvābhāvāt tataḥ param",
    "GE07mbh_12_u:199.020a": "adṛṣṭato 'nupāyāc ca apy abhisaṃdheś ca karmaṇaḥ",
    "GE07mbh_12_u:199.020c": "na tena martyāḥ paśyanti yena gacchanti tat param",
    "GE07mbh_12_u:199.021a": "viṣayeṣu ca saṃsargāc chāśvatasya ca darśanāt",
    "GE07mbh_12_u:199.021c": "manasā cānyad ākāṅkṣan paraṃ na pratipadyate",
    "GE07mbh_12_u:199.022a": "guṇān yad iha paśyanti tad icchanty apare janāḥ",
    "GE07mbh_12_u:199.022c": "paraṃ naivābhikāṅkṣanti nirguṇatvād guṇārthinaḥ",
    "GE07mbh_12_u:199.023a": "guṇair yas tv avarair yuktaḥ kathaṃ vidyād guṇān imān",
    "GE07mbh_12_u:199.023c": "anumānād dhi gantavyaṃ guṇair avayavaiḥ saha",
    "GE07mbh_12_u:199.024a": "sūkṣmeṇa manasā vidmo vācā vaktuṃ na śaknumaḥ",
    "GE07mbh_12_u:199.024c": "mano hi manasā grāhyaṃ darśanena ca darśanam",
    "GE07mbh_12_u:199.025a": "jñānena nirmalīkṛtya buddhiṃ buddhyā tathā manaḥ",
    "GE07mbh_12_u:199.025c": "manasā cendriyagrāmam anantaṃ pratipadyate",
    "GE07mbh_12_u:199.026a": "buddhiprahīṇo manasāsamṛddhas; tathā nirāśīr guṇatām upaiti",
    "GE07mbh_12_u:199.026c": "paraṃ tyajantīha vilobhyamānā; hutāśanaṃ vāyur ivendhanastham",
    "GE07mbh_12_u:199.027a": "guṇādāne viprayoge ca teṣāṃ; manaḥ sadā buddhiparāvarābhyām",
    "GE07mbh_12_u:199.027c": "anenaiva vidhinā saṃpravṛtto; guṇādāne brahmaśarīram eti",
    "GE07mbh_12_u:199.028a": "avyaktātmā puruṣo 'vyaktakarmā; so 'vyaktatvaṃ gacchati hy antakāle",
    "GE07mbh_12_u:199.028c": "tair evāyaṃ cendriyair vardhamānair; glāyadbhir vā vartate karmarūpaḥ",
    "GE07mbh_12_u:199.029a": "sarvair ayaṃ cendriyaiḥ saṃprayukto; dehaḥ prāptaḥ pañcabhūtāśrayaḥ syāt",
    "GE07mbh_12_u:199.029c": "nāsāmarthyād gacchati karmaṇeha; hīnas tena parameṇāvyayena",
    "GE07mbh_12_u:199.030a": "pṛthvyā naraḥ paśyati nāntam asyā; hy antaś cāsyā bhavitā ceti viddhi",
    "GE07mbh_12_u:199.030c": "paraṃ nayantīha vilobhyamānaṃ; yathā plavaṃ vāyur ivārṇavastham",
    "GE07mbh_12_u:199.031a": "divākaro guṇam upalabhya nirguṇo; yathā bhaved vyapagataraśmimaṇḍalaḥ",
    "GE07mbh_12_u:199.031c": "tathā hy asau munir iha nirviśeṣavān; sa nirguṇaṃ praviśati brahma cāvyayam",
    "GE07mbh_12_u:199.032a": "anāgatiṃ sukṛtimatāṃ parāṃ gatiṃ; svayaṃbhuvaṃ prabhavanidhānam",
    "GE07mbh_12_u:199.032c": "sanātanaṃ yad amṛtam avyayaṃ padaṃ; vicārya taṃ śamam amṛtatvam aśnute yudhiṣṭhira uvāca",
    "GE07mbh_12_u:199.032d-015_0001": "pitāmaha mahāprājña duḥkhaśokasamākule",
    "GE07mbh_12_u:199.032d-015_0002": "saṃsāracakre lokānāṃ nirvedo nāsti kiṃ nv idam bhīṣma uvāca",
    "GE07mbh_12_u:199.032d-015_0003": "atrāpy udāharantīmam itihāsaṃ purātanam",
    "GE07mbh_12_u:199.032d-015_0004": "nibandhanasya saṃvādaṃ bhogavatyā nṛpottama",
    "GE07mbh_12_u:199.032d-015_0005": "muniṃ nibandhanaṃ śuṣkaṃ dhamanīyākṛtiṃ tathā",
    "GE07mbh_12_u:199.032d-015_0006": "nirārambhaṃ nirālambam asajjantaṃ ca karmaṇi",
    "GE07mbh_12_u:199.032d-015_0007": "putraṃ dṛṣṭvāpy uvācārtaṃ mātā bhogavatī tadā",
    "GE07mbh_12_u:199.032d-015_0008": "uttiṣṭha mūḍha kiṃ śeṣe nirapekṣaḥ suhṛjjanaiḥ",
    "GE07mbh_12_u:199.032d-015_0009": "nirālambo dhanopāye paitṛkaṃ tava kiṃ dhanam nibandhana uvāca",
    "GE07mbh_12_u:199.032d-015_0010": "paitṛkaṃ me mahan mātaḥ sarvaduḥkhālayaṃ tv iha",
    "GE07mbh_12_u:199.032d-015_0011": "asty etat tadvighātāya yatiṣye tatra mā śucaḥ",
    "GE07mbh_12_u:199.032d-015_0012": "idaṃ śarīram atyugraṃ pitrā dattam asaṃśayam",
    "GE07mbh_12_u:199.032d-015_0013": "tam eva pitaraṃ gatvā dhanaṃ tiṣṭhati śāśvatam",
    "GE07mbh_12_u:199.032d-015_0014": "kaś cin mahati saṃsāre vartamāno dhanecchayā",
    "GE07mbh_12_u:199.032d-015_0015": "vanadurgam abhiprāpto mahat kravyādasaṃkulam",
    "GE07mbh_12_u:199.032d-015_0016": "siṃhavyāghragajākārair atighorair mahāśanaiḥ",
    "GE07mbh_12_u:199.032d-015_0017": "samantāt suparikṣiptaṃ sa dṛṣṭvā vyathate pumān",
    "GE07mbh_12_u:199.032d-015_0018": "sa tad vanaṃ hy anucaran vipradhāvann itas tataḥ",
    "GE07mbh_12_u:199.032d-015_0019": "vīkṣamāṇo diśaḥ sarvāḥ śaraṇārthaṃ pradhāvati",
    "GE07mbh_12_u:199.032d-015_0020": "athāpaśyad vanaṃ rūḍhaṃ samantād vāgurāvṛtam",
    "GE07mbh_12_u:199.032d-015_0021": "vanamadhye ca tatrāsīd udapānaḥ samāvṛtaḥ",
    "GE07mbh_12_u:199.032d-015_0022": "vallibhis tṛṇasaṃchinnair gūḍhābhir abhisaṃvṛtaḥ",
    "GE07mbh_12_u:199.032d-015_0023": "sa papāta dvijas tatra vijane salilāśaye",
    "GE07mbh_12_u:199.032d-015_0024": "vilagnaś cābhavat tasmiṃl latāsaṃtānasaṃkule",
    "GE07mbh_12_u:199.032d-015_0025": "bāhubhyāṃ saṃpariṣvaktas tayā paramasattvayā",
    "GE07mbh_12_u:199.032d-015_0026": "sa tathā lambate tatra ūrdhvapādo hy adhaḥśirāḥ",
    "GE07mbh_12_u:199.032d-015_0027": "adhas tatraiva jātaś ca jambūvṛkṣaḥ sudustaraḥ",
    "GE07mbh_12_u:199.032d-015_0028": "kūpasya tasya velāyā apaśyat sumahāphalam",
    "GE07mbh_12_u:199.032d-015_0029": "vṛkṣaṃ bahuvidhaṃ vyomavallīpuṣpasamākulam",
    "GE07mbh_12_u:199.032d-015_0030": "nānārūpā madhukarās tasmin vṛkṣe 'bhavan kila",
    "GE07mbh_12_u:199.032d-015_0031": "teṣāṃ madhūnāṃ bahudhā dhārā pravavṛte tadā",
    "GE07mbh_12_u:199.032d-015_0032": "vilambamānaḥ sa pumān dhārāṃ pibati sarvadā",
    "GE07mbh_12_u:199.032d-015_0033": "na tasya tṛṣṇā viratā pīyamānasya saṃkaṭe",
    "GE07mbh_12_u:199.032d-015_0034": "parīpsati ca tāṃ nityam atṛptaḥ sa punaḥ punaḥ",
    "GE07mbh_12_u:199.032d-015_0035": "evaṃ sa vasate tatra duḥkhiduḥkhī punaḥ punaḥ",
    "GE07mbh_12_u:199.032d-015_0036": "mayā tu tad dhanaṃ deyaṃ tava dāsyāmi cecchasi",
    "GE07mbh_12_u:199.032d-015_0037": "tasya ca prārthitaḥ so 'tha dattvā muktim avāpa saḥ",
    "GE07mbh_12_u:199.032d-015_0038": "sā ca tyaktvārthasaṃkalpaṃ jagāma paramāṃ gatim",
    "GE07mbh_12_u:199.032d-015_0039": "evaṃ saṃsāracakrasya svarūpajñā nṛpottama yudhiṣṭhira uvāca",
    "GE07mbh_12_u:199.032d-015_0040": "paraṃ vairāgyam āgamya gacchanti paramaṃ padam",
    "GE07mbh_12_u:199.032d-015_0041": "evaṃ saṃsāracakrasya svarūpaṃ viditaṃ na me",
    "GE07mbh_12_u:199.032d-015_0042": "paitṛkaṃ tu dhanaṃ proktaṃ kiṃ tad vidvan mahātmanā",
    "GE07mbh_12_u:199.032d-015_0043": "kāntāram iti kiṃ proktaṃ ko hastī sa tu kūpakaḥ",
    "GE07mbh_12_u:199.032d-015_0044": "kiṃsaṃjñiko mahāvṛkṣo madhu vāpi pitāmaha",
    "GE07mbh_12_u:199.032d-015_0045": "etaṃ me saṃśayaṃ viddhi dhanaśabdaṃ kim ucyate bhīṣma uvāca",
    "GE07mbh_12_u:199.032d-015_0046": "kathaṃ labdhaṃ dhanaṃ tena tathā ca kim idaṃ tv iha",
    "GE07mbh_12_u:199.032d-015_0047": "upākhyānam idaṃ sarvaṃ mokṣavidbhir udāhṛtam",
    "GE07mbh_12_u:199.032d-015_0048": "sumatiṃ vindate yena bandhanāśaś ca bhārata",
    "GE07mbh_12_u:199.032d-015_0049": "etad uktaṃ hi kāntāraṃ mahān saṃsāra eva saḥ",
    "GE07mbh_12_u:199.032d-015_0050": "ye te pratiṣṭhitā vyālā vyādhayas te prakīrtitāḥ",
    "GE07mbh_12_u:199.032d-015_0051": "yā sā nārī mahāghorā varṇarūpavināśinī",
    "GE07mbh_12_u:199.032d-015_0052": "tām āhuś ca jarāṃ prājñāḥ pariṣvaktaṃ yayā jagat",
    "GE07mbh_12_u:199.032d-015_0053": "yas tatra kūpe vasate mahāhiḥ kāla eva saḥ",
    "GE07mbh_12_u:199.032d-015_0054": "yo vṛkṣaḥ sa ca mṛtyur hi svakṛtaṃ tasya tat phalam",
    "GE07mbh_12_u:199.032d-015_0055": "ye tu kṛṣṇāḥ sitā rājan mūṣikā rātryahāni vai",
    "GE07mbh_12_u:199.032d-015_0056": "dviṣaṭkapadasaṃyukto yo hastī ṣaṇmukhākṛtiḥ",
    "GE07mbh_12_u:199.032d-015_0057": "sa ca saṃvatsaraḥ proktaḥ pādamāsartavo mukhāḥ",
    "GE07mbh_12_u:199.032d-015_0058": "etat saṃsāracakrasya svarūpaṃ vyāhṛtaṃ mayā",
    "GE07mbh_12_u:199.032d-015_0059": "evaṃ labdhadhanaṃ rājaṃs tat svarūpaṃ vināśaya",
    "GE07mbh_12_u:199.032d-015_0060": "etaj jñātvā tu sā rājan paraṃ vairāgyam āsthitā",
    "GE07mbh_12_u:199.032d-015_0061": "yathoktavidhinā bhūyaḥ paraṃ padam avāpa saḥ",
    "GE07mbh_12_u:199.032d-015_0062": "dhatte dhārayate caiva etasmāt kāraṇād dhanam",
    "GE07mbh_12_u:199.032d-015_0063": "tad gaccha cāmṛtaṃ śuddhaṃ hiraṇyam amṛtaṃ tapaḥ",
    "GE07mbh_12_u:199.032d-015_0064": "tatsvarūpo mahādevaḥ kṛṣṇo devakinandanaḥ",
    "GE07mbh_12_u:199.032d-015_0065": "tasya prasādād duḥkhasya nāśaṃ prāpsyasi mānada",
    "GE07mbh_12_u:199.032d-015_0066": "ekaḥ kartā sa kṛṣṇaś ca jñānināṃ paramā gatiḥ",
    "GE07mbh_12_u:199.032d-015_0067": "idam āśritya devendro devā rudrās tathāśvinau",
    "GE07mbh_12_u:199.032d-015_0068": "sve sve pade viviśire bhuktimuktivido janāḥ",
    "GE07mbh_12_u:199.032d-015_0069": "bhūtānām antarātmāsau sa nityapadasaṃvṛtaḥ",
    "GE07mbh_12_u:199.032d-015_0070": "śrūyatām asya sadbhāvaḥ samyag jñānaṃ yathā tava",
    "GE07mbh_12_u:199.032d-015_0071": "bhaved etan nibodha tvaṃ nāradāya purā hariḥ",
    "GE07mbh_12_u:199.032d-015_0072": "darśayitvātmano rūpaṃ yad avocat svayaṃ vibhuḥ",
    "GE07mbh_12_u:199.032d-015_0073": "purā deva ṛṣiḥ śrīmān nāradaḥ paramārthavān",
    "GE07mbh_12_u:199.032d-015_0074": "cacāra pṛthivīṃ kṛtsnāṃ tīrthāny anucaran prabhuḥ",
    "GE07mbh_12_u:199.032d-015_0075": "himavatpādam āśritya vicārya ca punaḥ punaḥ",
    "GE07mbh_12_u:199.032d-015_0076": "sa dadarśa hradaṃ tatra padmotpalasamākulam",
    "GE07mbh_12_u:199.032d-015_0077": "dadarśa kanyāṃ tattīre sarvābharaṇabhūṣitām",
    "GE07mbh_12_u:199.032d-015_0078": "śobhamānāṃ śriyā rājan krīḍantīm utpalais tathā",
    "GE07mbh_12_u:199.032d-015_0079": "sā mahātmānam ālokya nāradety āha bhāminī",
    "GE07mbh_12_u:199.032d-015_0080": "tasyāḥ samīpam āsādya tasthau vismitamānasaḥ",
    "GE07mbh_12_u:199.032d-015_0081": "vīkṣamāṇaṃ tam ājñāya sā kanyā cāruhāsinī",
    "GE07mbh_12_u:199.032d-015_0082": "vijajṛmbhe mahābhāgā smayamānā punaḥ punaḥ",
    "GE07mbh_12_u:199.032d-015_0083": "tasmāt samabhavad vaktrāt puruṣākṛtisaṃyutaḥ",
    "GE07mbh_12_u:199.032d-015_0084": "ratnabinducitāṅgas tu sarvābharaṇabhūṣitaḥ",
    "GE07mbh_12_u:199.032d-015_0085": "ādityasadṛśākāraḥ śirasā dhārayan maṇim",
    "GE07mbh_12_u:199.032d-015_0086": "punar eva tadākārasadṛśaḥ samajāyata",
    "GE07mbh_12_u:199.032d-015_0087": "tṛtīyas tu mahārāja vividhābharaṇair yutaḥ",
    "GE07mbh_12_u:199.032d-015_0088": "pradakṣiṇaṃ tu tāṃ kṛtvā vividhadhvanayas tu tām",
    "GE07mbh_12_u:199.032d-015_0089": "tataḥ sarveṇa viprarṣiḥ kanyāṃ papraccha tāṃ śubhām",
    "GE07mbh_12_u:199.032d-015_0090": "kā tvaṃ paramakalyāṇi padmendusadṛśānane kanyovāca",
    "GE07mbh_12_u:199.032d-015_0091": "na jāne tvāṃ mahādevi brūhi satyam anindite",
    "GE07mbh_12_u:199.032d-015_0092": "sāvitrī nāma viprarṣe śṛṇu bhadraṃ tavāstu vai",
    "GE07mbh_12_u:199.032d-015_0093": "kiṃ kariṣyāmi tad brūhi tava yac cetasi sthitam nārada uvāca",
    "GE07mbh_12_u:199.032d-015_0094": "abhivādaye tvāṃ sāvitri kṛtārtho 'ham anindite",
    "GE07mbh_12_u:199.032d-015_0095": "etaṃ me saṃśayaṃ devi vaktum arhasi śobhane",
    "GE07mbh_12_u:199.032d-015_0096": "yas tu vai prathamotpannaḥ ko 'sau sa puruṣākṛtiḥ 12,199.032d@015_0097",
    "GE07mbh_12_u:199.032d-015_0097": "bindavas tu mahādevi mūrdhni jyotirmayākṛtiḥ",
    "GE07mbh_12_u:199.032d-015_0098": "agrajaḥ prathamotpanno yajurvedas tathāparaḥ",
    "GE07mbh_12_u:199.032d-015_0099": "tṛtīyaḥ sāmavedas tu saṃśayo vyetu te mune",
    "GE07mbh_12_u:199.032d-015_0100": "vedāś ca bindusaṃyuktā yajñasya phalasaṃśritāḥ",
    "GE07mbh_12_u:199.032d-015_0101": "yat tad dṛṣṭaṃ mahaj jyotir jyotir ity ucyate budhaiḥ",
    "GE07mbh_12_u:199.032d-015_0102": "ṛṣe jñeyaṃ mayā cāpīty uktvā cāntaradhīyata",
    "GE07mbh_12_u:199.032d-015_0103": "tataḥ sa vismayāviṣṭo nāradaḥ puruṣarṣabha",
    "GE07mbh_12_u:199.032d-015_0104": "dhyānayuktaḥ sa tu ciraṃ na bubodha mahāmatiḥ",
    "GE07mbh_12_u:199.032d-015_0105": "tataḥ snātvā mahātejā vāgyato niyatendriyaḥ",
    "GE07mbh_12_u:199.032d-015_0106": "tuṣṭāva puruṣavyāghro jijñāsuś ca tad adbhutam",
    "GE07mbh_12_u:199.032d-015_0107": "tato varṣaśate pūrṇe bhagavāṃl lokabhāvanaḥ",
    "GE07mbh_12_u:199.032d-015_0108": "prāduś cakāra viśvātmā ṛṣeḥ paramasauhṛdāt",
    "GE07mbh_12_u:199.032d-015_0109": "tam āgataṃ jagannāthaṃ sarvakāraṇakāraṇam akhilāmaramaulyaṅgarukmāruṇapadadvayam",
    "GE07mbh_12_u:199.032d-015_0111": "vainateyapadasparśakaṇaśobhitajānukam pītāmbaralasatkāñcīdāmabaddhakaṭītaṭam",
    "GE07mbh_12_u:199.032d-015_0113": "śrīvatsavakṣasaṃ cārumaṇikaustubhakaṃdharam",
    "GE07mbh_12_u:199.032d-015_0114": "mandasmitamukhāmbhojaṃ caladāyatalocanam namracāpānukaraṇanamrabhrūyugaśobhitam",
    "GE07mbh_12_u:199.032d-015_0116": "nānāratnamaṇīvajrasphuranmakarakuṇḍalam",
    "GE07mbh_12_u:199.032d-015_0117": "indranīlanibhābhaṃ taṃ keyūramakuṭojjvalam",
    "GE07mbh_12_u:199.032d-015_0118": "devair indrapurogaiś ca ṛṣisaṃghair abhiṣṭutam",
    "GE07mbh_12_u:199.032d-015_0119": "nārado jayaśabdena vavande śirasā harim",
    "GE07mbh_12_u:199.032d-015_0120": "tataḥ sa bhagavāñ śrīmān meghagambhīrayā girā",
    "GE07mbh_12_u:199.032d-015_0121": "prāheśaḥ sarvabhūtānāṃ nāradaṃ patitaṃ kṣitau",
    "GE07mbh_12_u:199.032d-015_0122": "bhadram astu ṛṣe tubhyaṃ varaṃ varaya suvrata",
    "GE07mbh_12_u:199.032d-015_0123": "yat te manasi suvyaktam asti ca pradadāmi tat",
    "GE07mbh_12_u:199.032d-015_0124": "sa cemaṃ jayaśabdena prasīdety āturo muniḥ",
    "GE07mbh_12_u:199.032d-015_0125": "provāca hṛdi saṃrūḍhaṃ śaṅkhacakragadādharam",
    "GE07mbh_12_u:199.032d-015_0126": "vivakṣitaṃ jagannātha mayā jñātaṃ tvayācyuta",
    "GE07mbh_12_u:199.032d-015_0127": "tat prasīda hṛṣīkeśa śrotum icchāmi tad dhare",
    "GE07mbh_12_u:199.032d-015_0128": "tataḥ smayan mahāviṣṇur abhyabhāṣata nāradam",
    "GE07mbh_12_u:199.032d-015_0129": "yad dṛṣṭaṃ mama rūpaṃ tu vedānāṃ śirasi tvayā",
    "GE07mbh_12_u:199.032d-015_0130": "nirdvaṃdvā nirahaṃkārāḥ śucayaḥ śuddhalocanāḥ",
    "GE07mbh_12_u:199.032d-015_0131": "taṃ māṃ paśyanti satataṃ tān pṛccha yad ihecchasi",
    "GE07mbh_12_u:199.032d-015_0132": "ye yogino mahāprājñā madaṃśā ye vyavasthitāḥ bhīṣma uvāca",
    "GE07mbh_12_u:199.032d-015_0133": "teṣāṃ prasādaṃ devarṣe matprasādam avaihi tat",
    "GE07mbh_12_u:199.032d-015_0134": "ity uktvā sa jagāmātha bhagavān bhūtabhāvanaḥ",
    "GE07mbh_12_u:199.032d-015_0135": "tasmād vraja hṛṣīkeśaṃ kṛṣṇaṃ devakinandanam",
    "GE07mbh_12_u:199.032d-015_0136": "etam ārādhya govindaṃ gatā muktiṃ maharṣayaḥ",
    "GE07mbh_12_u:199.032d-015_0137": "eṣa kartā vikartā ca sarvakāraṇakāraṇam",
    "GE07mbh_12_u:199.032d-015_0138": "mayāpy etac chrutaṃ rājan nāradāt tu nibodha tat",
    "GE07mbh_12_u:199.032d-015_0139": "svayam eva samācaṣṭa nārado bhagavān muniḥ samastasaṃsāravighātakāraṇaṃ",
    "GE07mbh_12_u:199.032d-015_0141": "bhajanti ye viṣṇum ananyamānasāḥ",
    "GE07mbh_12_u:199.032d-015_0142": "te yānti sāyujyam atīvadurlabham",
    "GE07mbh_12_u:199.032d-015_0143": "itīva nityaṃ hṛdi varṇayanti",
    "GE07mbh_12_u:200.001": "yudhiṣṭhira uvāca",
    "GE07mbh_12_u:200.001a": "pitāmaha mahāprājña puṇḍarīkākṣam acyutam",
    "GE07mbh_12_u:200.001c": "kartāram akṛtaṃ viṣṇuṃ bhūtānāṃ prabhavāpyayam",
    "GE07mbh_12_u:200.002a": "nārāyaṇaṃ hṛṣīkeśaṃ govindam aparājitam",
    "GE07mbh_12_u:200.002c": "tattvena bharataśreṣṭha śrotum icchāmi keśavam",
    "GE07mbh_12_u:200.003": "bhīṣma uvāca",
    "GE07mbh_12_u:200.003a": "śruto 'yam artho rāmasya jāmadagnyasya jalpataḥ",
    "GE07mbh_12_u:200.003c": "nāradasya ca devarṣeḥ kṛṣṇadvaipāyanasya ca",
    "GE07mbh_12_u:200.004a": "asito devalas tāta vālmīkiś ca mahātapāḥ",
    "GE07mbh_12_u:200.004c": "mārkaṇḍeyaś ca govinde kathayaty adbhutaṃ mahat",
    "GE07mbh_12_u:200.004d-0542_01": "keśavasya mayā rājan na śakyā varṇituṃ guṇāḥ",
    "GE07mbh_12_u:200.004d-0542_02": "īdṛśo 'sau hṛṣīkeśo vāsudevaḥ parāt paraḥ",
    "GE07mbh_12_u:200.005a": "keśavo bharataśreṣṭha bhagavān īśvaraḥ prabhuḥ",
    "GE07mbh_12_u:200.005c": "puruṣaḥ sarvam ity eva śrūyate bahudhā vibhuḥ",
    "GE07mbh_12_u:200.006a": "kiṃ tu yāni vidur loke brāhmaṇāḥ śārṅgadhanvanaḥ",
    "GE07mbh_12_u:200.006c": "māhātmyāni mahābāho śṛṇu tāni yudhiṣṭhira",
    "GE07mbh_12_u:200.007a": "yāni cāhur manuṣyendra ye purāṇavido janāḥ",
    "GE07mbh_12_u:200.007c": "aśeṣeṇa hi govinde kīrtayiṣyāmi tāny aham",
    "GE07mbh_12_u:200.008a": "mahābhūtāni bhūtātmā mahātmā puruṣottamaḥ",
    "GE07mbh_12_u:200.008c": "vāyur jyotis tathā cāpaḥ khaṃ gāṃ caivānvakalpayat",
    "GE07mbh_12_u:200.009a": "sa dṛṣṭvā pṛthivīṃ caiva sarvabhūteśvaraḥ prabhuḥ",
    "GE07mbh_12_u:200.009c": "apsv eva śayanaṃ cakre mahātmā puruṣottamaḥ",
    "GE07mbh_12_u:200.010a": "sarvatejomayas tasmiñ śayānaḥ śayane śubhe",
    "GE07mbh_12_u:200.010c": "so 'grajaṃ sarvabhūtānāṃ saṃkarṣaṇam acintayat",
    "GE07mbh_12_u:200.011a": "āśrayaṃ sarvabhūtānāṃ manaseti viśuśruma",
    "GE07mbh_12_u:200.011c": "sa dhārayati bhūtātmā ubhe bhūtabhaviṣyatī",
    "GE07mbh_12_u:200.011d-0543_01": "pradyumnam asṛjat tasmāt sarvatejaḥprakāśakam",
    "GE07mbh_12_u:200.011d-0543_02": "aniruddhas tato jajñe sarvaśaktir mahādyutiḥ",
    "GE07mbh_12_u:200.011d-0543_03": "apsu vyomagamaḥ śrīmān yoganidrām upeyivān",
    "GE07mbh_12_u:200.011d-0543_04": "tasmāt saṃjajñire devā brahmaviṣṇumaheśvarāḥ",
    "GE07mbh_12_u:200.011d-0543_05": "layasthityantakarmāṇas trayas te sumahaujasaḥ",
    "GE07mbh_12_u:200.012a": "tatas tasmin mahābāho prādurbhūte mahātmani",
    "GE07mbh_12_u:200.012c": "bhāskarapratimaṃ divyaṃ nābhyāṃ padmam ajāyata",
    "GE07mbh_12_u:200.013a": "sa tatra bhagavān devaḥ puṣkare bhāsayan diśaḥ",
    "GE07mbh_12_u:200.013c": "brahmā samabhavat tāta sarvabhūtapitāmahaḥ",
    "GE07mbh_12_u:200.014a": "tasminn api mahābāho prādurbhūte mahātmani",
    "GE07mbh_12_u:200.014c": "tamasaḥ pūrvajo jajñe madhur nāma mahāsuraḥ",
    "GE07mbh_12_u:200.015a": "tam ugram ugrakarmāṇam ugrāṃ buddhiṃ samāsthitam",
    "GE07mbh_12_u:200.015c": "brahmaṇopacitiṃ kurvañ jaghāna puruṣottamaḥ",
    "GE07mbh_12_u:200.016a": "tasya tāta vadhāt sarve devadānavamānavāḥ",
    "GE07mbh_12_u:200.016c": "madhusūdanam ity āhur vṛṣabhaṃ sarvasātvatām",
    "GE07mbh_12_u:200.017a": "brahmā tu sasṛje putrān mānasān dakṣasaptamān",
    "GE07mbh_12_u:200.017c": "marīcim atryaṅgirasau pulastyaṃ pulahaṃ kratum",
    "GE07mbh_12_u:200.018a": "marīciḥ kaśyapaṃ tāta putraṃ cāsṛjad agrajam",
    "GE07mbh_12_u:200.018c": "mānasaṃ janayām āsa taijasaṃ brahmasattamam",
    "GE07mbh_12_u:200.019a": "aṅguṣṭhād asṛjad brahmā marīcer api pūrvajam",
    "GE07mbh_12_u:200.019c": "so 'bhavad bharataśreṣṭha dakṣo nāma prajāpatiḥ",
    "GE07mbh_12_u:200.020a": "tasya pūrvam ajāyanta daśa tisraś ca bhārata",
    "GE07mbh_12_u:200.020c": "prajāpater duhitaras tāsāṃ jyeṣṭhābhavad ditiḥ",
    "GE07mbh_12_u:200.021a": "sarvadharmaviśeṣajñaḥ puṇyakīrtir mahāyaśāḥ",
    "GE07mbh_12_u:200.021c": "mārīcaḥ kaśyapas tāta sarvāsām abhavat patiḥ",
    "GE07mbh_12_u:200.022a": "utpādya tu mahābhāgas tāsām avarajā daśa",
    "GE07mbh_12_u:200.022c": "dadau dharmāya dharmajño dakṣa eva prajāpatiḥ",
    "GE07mbh_12_u:200.023a": "dharmasya vasavaḥ putrā rudrāś cāmitatejasaḥ",
    "GE07mbh_12_u:200.023c": "viśvedevāś ca sādhyāś ca marutvantaś ca bhārata",
    "GE07mbh_12_u:200.024a": "aparās tu yavīyasyas tābhyo 'nyāḥ saptaviṃśatiḥ",
    "GE07mbh_12_u:200.024c": "somas tāsāṃ mahābhāgaḥ sarvāsām abhavat patiḥ",
    "GE07mbh_12_u:200.025a": "itarās tu vyajāyanta gandharvāṃs turagān dvijān",
    "GE07mbh_12_u:200.025c": "gāś ca kiṃpuruṣān matsyān audbhidāṃś ca vanaspatīn",
    "GE07mbh_12_u:200.026a": "ādityān aditir jajñe devaśreṣṭhān mahābalān",
    "GE07mbh_12_u:200.026c": "teṣāṃ viṣṇur vāmano 'bhūd govindaś cābhavat prabhuḥ",
    "GE07mbh_12_u:200.027a": "tasya vikramaṇād eva devānāṃ śrīr vyavardhata",
    "GE07mbh_12_u:200.027c": "dānavāś ca parābhūtā daiteyī cāsurī prajā",
    "GE07mbh_12_u:200.028a": "vipracittipradhānāṃś ca dānavān asṛjad danuḥ",
    "GE07mbh_12_u:200.028c": "ditis tu sarvān asurān mahāsattvān vyajāyata",
    "GE07mbh_12_u:200.028d-0544_01": "tataḥ sasarja bhagavān mṛtyuṃ lokabhayaṃkaram",
    "GE07mbh_12_u:200.028d-0544_02": "hartāraṃ sarvabhūtānāṃ sasarja ca janārdanaḥ",
    "GE07mbh_12_u:200.029a": "ahorātraṃ ca kālaṃ ca yathartu madhusūdanaḥ",
    "GE07mbh_12_u:200.029c": "pūrvāhṇaṃ cāparāhṇaṃ ca sarvam evānvakalpayat",
    "GE07mbh_12_u:200.030a": "buddyāpaḥ so 'sṛjan meghāṃs tathā sthāvarajaṅgamān",
    "GE07mbh_12_u:200.030c": "pṛthivīṃ so 'sṛjad viśvāṃ sahitāṃ bhūritejasā",
    "GE07mbh_12_u:200.031a": "tataḥ kṛṣṇo mahābāhuḥ punar eva yudhiṣṭhira",
    "GE07mbh_12_u:200.031c": "brāhmaṇānāṃ śataṃ śreṣṭhaṃ mukhād asṛjata prabhuḥ",
    "GE07mbh_12_u:200.032a": "bāhubhyāṃ kṣatriyaśataṃ vaiśyānām ūrutaḥ śatam",
    "GE07mbh_12_u:200.032c": "padbhyāṃ śūdraśataṃ caiva keśavo bharatarṣabha",
    "GE07mbh_12_u:200.033a": "sa evaṃ caturo varṇān samutpādya mahāyaśāḥ",
    "GE07mbh_12_u:200.033c": "adhyakṣaṃ sarvabhūtānāṃ dhātāram akarot prabhuḥ",
    "GE07mbh_12_u:200.033d-0545_01": "vedavidyāvidhātāraṃ brahmāṇam amitadyutim",
    "GE07mbh_12_u:200.033d-0545_02": "bhūtamātṛgaṇādhyakṣaṃ virūpākṣaṃ ca so 'sṛjat",
    "GE07mbh_12_u:200.033d-0545_03": "śāsitāraṃ ca pāpānāṃ pitṝṇāṃ samavartinam",
    "GE07mbh_12_u:200.033d-0545_04": "asṛjat sarvabhūtātmā nidhipaṃ ca dhaneśvaram",
    "GE07mbh_12_u:200.033d-0545_05": "yādasām asṛjan nāthaṃ varuṇaṃ ca jaleśvaram",
    "GE07mbh_12_u:200.033d-0545_06": "vāsavaṃ sarvadevānām adhyakṣam akarot prabhuḥ",
    "GE07mbh_12_u:200.034a": "yāvad yāvad abhūc chraddhā dehaṃ dhārayituṃ nṛṇām",
    "GE07mbh_12_u:200.034c": "tāvat tāvad ajīvaṃs te nāsīd yamakṛtaṃ bhayam",
    "GE07mbh_12_u:200.035a": "na caiṣāṃ maithuno dharmo babhūva bharatarṣabha",
    "GE07mbh_12_u:200.035c": "saṃkalpād eva caiteṣām apatyam udapadyata",
    "GE07mbh_12_u:200.036a": "tatra tretāyuge kāle saṃkalpāj jāyate prajā",
    "GE07mbh_12_u:200.036c": "na hy abhūn maithuno dharmas teṣām api janādhipa",
    "GE07mbh_12_u:200.037a": "dvāpare maithuno dharmaḥ prajānām abhavan nṛpa",
    "GE07mbh_12_u:200.037c": "tathā kaliyuge rājan dvaṃdvam āpedire janāḥ",
    "GE07mbh_12_u:200.038a": "eṣa bhūtapatis tāta svadhyakṣaś ca prakīrtitaḥ",
    "GE07mbh_12_u:200.038c": "niradhyakṣāṃs tu kaunteya kīrtayiṣyāmi tān api",
    "GE07mbh_12_u:200.039a": "dakṣiṇāpathajanmānaḥ sarve talavarāndhrakāḥ",
    "GE07mbh_12_u:200.039c": "utsāḥ pulindāḥ śabarāś cūcupā maṇḍapaiḥ saha",
    "GE07mbh_12_u:200.040a": "uttarāpathajanmānaḥ kīrtayiṣyāmi tān api",
    "GE07mbh_12_u:200.040c": "yaunakāmbojagāndhārāḥ kirātā barbaraiḥ saha",
    "GE07mbh_12_u:200.041a": "ete pāpakṛtas tāta caranti pṛthivīm imām",
    "GE07mbh_12_u:200.041c": "śvakākabalagṛdhrāṇāṃ sadharmāṇo narādhipa",
    "GE07mbh_12_u:200.042a": "naite kṛtayuge tāta caranti pṛthivīm imām",
    "GE07mbh_12_u:200.042c": "tretāprabhṛti vartante te janā bharatarṣabha",
    "GE07mbh_12_u:200.043a": "tatas tasmin mahāghore saṃdhyākāle yugāntike",
    "GE07mbh_12_u:200.043c": "rājānaḥ samasajjanta samāsādyetaretaram",
    "GE07mbh_12_u:200.043d-016_0001": "aindraṃ rūpaṃ samāsthāya hy asurebhyaś caran mahīm",
    "GE07mbh_12_u:200.043d-016_0002": "sa eva bhagavān devo veditvaṃ ca gatā mahī",
    "GE07mbh_12_u:200.043d-016_0003": "evaṃbhūte bhūtasṛṣṭir nārasiṃhādayaḥ kramāt",
    "GE07mbh_12_u:200.043d-016_0004": "prādurbhāvāḥ smṛtā viṣṇor jagatīrakṣaṇāya vai",
    "GE07mbh_12_u:200.043d-016_0005": "eṣa kṛṣṇo mahāyogī tattatkāryānurūpaṇam",
    "GE07mbh_12_u:200.043d-016_0006": "hiraṇyakaśipuṃ daityaṃ hiraṇyākṣaṃ tathaiva ca",
    "GE07mbh_12_u:200.043d-016_0007": "rāvaṇaṃ ca mahādaityaṃ hatvāsau puruṣottamaḥ",
    "GE07mbh_12_u:200.043d-016_0008": "bhūmer duḥkhopanāśārthaṃ brahmaśakrādibhiḥ stutaḥ",
    "GE07mbh_12_u:200.043d-016_0009": "ātmano 'ṅgān mahātejā udbabarha janārdanaḥ",
    "GE07mbh_12_u:200.043d-016_0010": "sitakṛṣṇau mahārāja keśau harir udāradhīḥ",
    "GE07mbh_12_u:200.043d-016_0011": "vasudevasya devakyām eṣa jāta ihottamaḥ",
    "GE07mbh_12_u:200.043d-016_0012": "dehavān iha viśvātmā saṃbandhī te janārdanaḥ",
    "GE07mbh_12_u:200.043d-016_0013": "āvirbabhūva yogīndro manotīto jagatpatiḥ",
    "GE07mbh_12_u:200.043d-016_0014": "acintyaḥ puruṣavyāghra naiva kevalamānuṣaḥ",
    "GE07mbh_12_u:200.043d-016_0015": "avyaktādiviśeṣāntaṃ parīmāṇārthasaṃyutam",
    "GE07mbh_12_u:200.043d-016_0016": "krīḍā harer idaṃ sarvaṃ kṣaram ity eva dhāryatām",
    "GE07mbh_12_u:200.043d-016_0017": "akṣaraṃ tatparaṃ nityaṃ vairūpyaṃ jagato hareḥ",
    "GE07mbh_12_u:200.043d-016_0018": "tad viddhi rūpam atulam amṛtatvaṃ bhavajjitam",
    "GE07mbh_12_u:200.043d-016_0019": "tad eva kṛṣṇo dāśārhaḥ śrīmāñ śrīvatsalakṣaṇaḥ",
    "GE07mbh_12_u:200.043d-016_0020": "na bhūtasṛṣṭisaṃsthānaṃ deho 'sya paramātmanaḥ",
    "GE07mbh_12_u:200.043d-016_0021": "dehavān iha yo viṣṇur asau māyāmayo hariḥ",
    "GE07mbh_12_u:200.043d-016_0022": "ātmano lokarakṣārthaṃ dhyāhi nityaṃ sanātanam",
    "GE07mbh_12_u:200.043d-016_0023": "aṅgāni caturo vedā mīmāṃsā nyāyavistaraḥ",
    "GE07mbh_12_u:200.043d-016_0024": "itihāsapurāṇāni dharmāḥ svāyaṃbhuvādayaḥ",
    "GE07mbh_12_u:200.043d-016_0025": "ya enaṃ prativartante vedāntāni ca sarvaśaḥ",
    "GE07mbh_12_u:200.043d-016_0026": "bhaktihīnā na tair yānti nityam enaṃ kathaṃ cana",
    "GE07mbh_12_u:200.043d-016_0027": "sarvabhūteṣu bhūtātmā tattadbuddhiṃ samāsthitaḥ",
    "GE07mbh_12_u:200.043d-016_0028": "tasmād buddhas tvam evainaṃ dhyāhi nityam atandritaḥ",
    "GE07mbh_12_u:200.044a": "evam eṣa kuruśreṣṭha prādurbhāvo mahātmanaḥ",
    "GE07mbh_12_u:200.044c": "devadevarṣir ācaṣṭa nāradaḥ sarvalokadṛk",
    "GE07mbh_12_u:200.045a": "nārado 'py atha kṛṣṇasya paraṃ mene narādhipa",
    "GE07mbh_12_u:200.045c": "śāśvatatvaṃ mahābāho yathāvad bharatarṣabha",
    "GE07mbh_12_u:200.046a": "evam eṣa mahābāhuḥ keśavaḥ satyavikramaḥ",
    "GE07mbh_12_u:200.046c": "acintyaḥ puṇḍarīkākṣo naiṣa kevalamānuṣaḥ",
    "GE07mbh_12_u:200.046d-0546_01": "evaṃvidho 'sau puruṣaḥ ko vainaṃ vetti sarvadā",
    "GE07mbh_12_u:200.046d-0546_02": "etat te kathitaṃ rājan bhūyaḥ śrotuṃ kim icchasi",
    "GE07mbh_12_u:201.001": "yudhiṣṭhira uvāca",
    "GE07mbh_12_u:201.001a": "ke pūrvam āsan patayaḥ prajānāṃ bharatarṣabha",
    "GE07mbh_12_u:201.001c": "ke carṣayo mahābhāgā dikṣu pratyekaśaḥ smṛtāḥ",
    "GE07mbh_12_u:201.002": "bhīṣma uvāca",
    "GE07mbh_12_u:201.002a": "śrūyatāṃ bharataśreṣṭha yan mā tvaṃ paripṛcchasi",
    "GE07mbh_12_u:201.002c": "prajānāṃ patayo ye sma dikṣu pratyekaśaḥ smṛtāḥ",
    "GE07mbh_12_u:201.003a": "ekaḥ svayaṃbhūr bhagavān ādyo brahmā sanātanaḥ",
    "GE07mbh_12_u:201.003c": "brahmaṇaḥ sapta putrā vai mahātmānaḥ svayaṃbhuvaḥ",
    "GE07mbh_12_u:201.004a": "marīcir atryaṅgirasau pulastyaḥ pulahaḥ kratuḥ",
    "GE07mbh_12_u:201.004c": "vasiṣṭhaś ca mahābhāgaḥ sadṛśā vai svayaṃbhuvā",
    "GE07mbh_12_u:201.005a": "sapta brahmāṇa ity eṣa purāṇe niścayo gataḥ",
    "GE07mbh_12_u:201.005c": "ata ūrdhvaṃ pravakṣyāmi sarvān eva prajāpatīn",
    "GE07mbh_12_u:201.006a": "atrivaṃśasamutpanno brahmayoniḥ sanātanaḥ",
    "GE07mbh_12_u:201.006c": "prācīnabarhir bhagavāṃs tasmāt prācetaso daśa",
    "GE07mbh_12_u:201.007a": "daśānāṃ tanayas tv eko dakṣo nāma prajāpatiḥ",
    "GE07mbh_12_u:201.007c": "tasya dve nāmanī loke dakṣaḥ ka iti cocyate",
    "GE07mbh_12_u:201.008a": "marīceḥ kaśyapaḥ putras tasya dve nāmanī śrute",
    "GE07mbh_12_u:201.008c": "ariṣṭanemir ity ekaṃ kaśyapety aparaṃ viduḥ",
    "GE07mbh_12_u:201.009a": "aṅgaś caivaurasaḥ śrīmān rājā bhaumaś ca vīryavān",
    "GE07mbh_12_u:201.009c": "sahasraṃ yaś ca divyānāṃ yugānāṃ paryupāsitā",
    "GE07mbh_12_u:201.010a": "aryamā caiva bhagavān ye cānye tanayā vibho",
    "GE07mbh_12_u:201.010c": "ete pradeśāḥ kathitā bhuvanānāṃ prabhāvanāḥ",
    "GE07mbh_12_u:201.011a": "śaśabindoś ca bhāryāṇāṃ sahasrāṇi daśācyuta",
    "GE07mbh_12_u:201.011c": "ekaikasyāṃ sahasraṃ tu tanayānām abhūt tadā",
    "GE07mbh_12_u:201.012a": "evaṃ śatasahasrāṇāṃ śataṃ tasya mahātmanaḥ",
    "GE07mbh_12_u:201.012c": "putrāṇāṃ na ca te kaṃ cid icchanty anyaṃ prajāpatim",
    "GE07mbh_12_u:201.013a": "prajām ācakṣate viprāḥ paurāṇīṃ śāśabindavīm",
    "GE07mbh_12_u:201.013c": "sa vṛṣṇivaṃśaprabhavo mahān vaṃśaḥ prajāpateḥ",
    "GE07mbh_12_u:201.014a": "ete prajānāṃ patayaḥ samuddiṣṭā yaśasvinaḥ",
    "GE07mbh_12_u:201.014b-0547_01": "śaśabindus tu rājarṣir mahāyogī mahāmanāḥ",
    "GE07mbh_12_u:201.014b-0547_02": "adhyātmavit sahasrāṇāṃ bhāryāṇāṃ daśamadhyagaḥ",
    "GE07mbh_12_u:201.014b-0547_03": "sa yogī yogam āpannas tataḥ sāyujyatāṃ gataḥ",
    "GE07mbh_12_u:201.014c": "ataḥ paraṃ pravakṣyāmi devāṃs tribhuvaneśvarān",
    "GE07mbh_12_u:201.015a": "bhago 'ṃśaś cāryamā caiva mitro 'tha varuṇas tathā",
    "GE07mbh_12_u:201.015c": "savitā caiva dhātā ca vivasvāṃś ca mahābalaḥ",
    "GE07mbh_12_u:201.016a": "pūṣā tvaṣṭā tathaivendro dvādaśo viṣṇur ucyate",
    "GE07mbh_12_u:201.016c": "ta ete dvādaśādityāḥ kaśyapasyātmasaṃbhavāḥ",
    "GE07mbh_12_u:201.017a": "nāsatyaś caiva dasraś ca smṛtau dvāv aśvināv api",
    "GE07mbh_12_u:201.017c": "mārtāṇḍasyātmajāv etāv aṣṭamasya prajāpateḥ",
    "GE07mbh_12_u:201.018a": "tvaṣṭuś caivātmajaḥ śrīmān viśvarūpo mahāyaśāḥ",
    "GE07mbh_12_u:201.018c": "ajaikapād ahirbudhnyo virūpākṣo 'tha raivataḥ",
    "GE07mbh_12_u:201.019a": "haraś ca bahurūpaś ca tryambakaś ca sureśvaraḥ",
    "GE07mbh_12_u:201.019c": "sāvitraś ca jayantaś ca pinākī cāparājitaḥ",
    "GE07mbh_12_u:201.019d-0548_01": "ekādaśaite kathitā rudrās tribhuvaneśvarāḥ",
    "GE07mbh_12_u:201.019d-0549_01": "dharo dhruvaś ca somaś ca āpaś caivānilo 'nalaḥ",
    "GE07mbh_12_u:201.019d-0549_02": "pratyūṣaś ca mahābhāgaḥ sāvitraś cāṣṭamaḥ smṛtaḥ",
    "GE07mbh_12_u:201.019e": "pūrvam eva mahābhāgā vasavo 'ṣṭau prakīrtitāḥ",
    "GE07mbh_12_u:201.020a": "eta evaṃvidhā devā manor eva prajāpateḥ",
    "GE07mbh_12_u:201.020c": "te ca pūrve surāś ceti dvividhāḥ pitaraḥ smṛtāḥ",
    "GE07mbh_12_u:201.021a": "śīlarūparatās tv anye tathānye siddhasādhyayoḥ",
    "GE07mbh_12_u:201.021c": "ṛbhavo marutaś caiva devānāṃ coditā gaṇāḥ",
    "GE07mbh_12_u:201.022a": "evam ete samāmnātā viśvedevās tathāśvinau",
    "GE07mbh_12_u:201.022c": "ādityāḥ kṣatriyās teṣāṃ viśas tu marutas tathā",
    "GE07mbh_12_u:201.023a": "aśvinau tu matau śūdrau tapasy ugre samāhitau",
    "GE07mbh_12_u:201.023c": "smṛtās tv aṅgiraso devā brāhmaṇā iti niścayaḥ",
    "GE07mbh_12_u:201.023e": "ity etat sarvadevānāṃ cāturvarṇyaṃ prakīrtitam",
    "GE07mbh_12_u:201.024a": "etān vai prātar utthāya devān yas tu prakīrtayet",
    "GE07mbh_12_u:201.024c": "svajād anyakṛtāc caiva sarvapāpāt pramucyate",
    "GE07mbh_12_u:201.025a": "yavakrīto 'tha raibhyaś ca arvāvasuparāvasū",
    "GE07mbh_12_u:201.025c": "auśijaś caiva kakṣīvān nalaś cāṅgirasaḥ sutāḥ",
    "GE07mbh_12_u:201.026a": "ṛṣer medhātitheḥ putraḥ kaṇvo barhiṣadas tathā",
    "GE07mbh_12_u:201.026c": "trailokyabhāvanās tāta prācyāṃ saptarṣayas tathā",
    "GE07mbh_12_u:201.027a": "unmuco vimucaś caiva svastyātreyaś ca vīryavān",
    "GE07mbh_12_u:201.027c": "pramucaś cedhmavāhaś ca bhagavāṃś ca dṛḍhavrataḥ",
    "GE07mbh_12_u:201.028a": "mitrāvaruṇayoḥ putras tathāgastyaḥ pratāpavān",
    "GE07mbh_12_u:201.028c": "ete brahmarṣayo nityam āśritā dakṣiṇāṃ diśam",
    "GE07mbh_12_u:201.029a": "ruṣadguḥ kavaṣo dhaumyaḥ parivyādhaś ca vīryavān",
    "GE07mbh_12_u:201.029c": "ekataś ca dvitaś caiva tritaś caiva maharṣayaḥ",
    "GE07mbh_12_u:201.030a": "atreḥ putraś ca bhagavāṃs tathā sārasvataḥ prabhuḥ",
    "GE07mbh_12_u:201.030c": "ete nava mahātmānaḥ paścimām āśritā diśam",
    "GE07mbh_12_u:201.031a": "ātreyaś ca vasiṣṭhaś ca kaśyapaś ca mahān ṛṣiḥ",
    "GE07mbh_12_u:201.031c": "gautamaḥ sabharadvājo viśvāmitro 'tha kauśikaḥ",
    "GE07mbh_12_u:201.032a": "tathaiva putro bhagavān ṛcīkasya mahātmanaḥ",
    "GE07mbh_12_u:201.032c": "jamadagniś ca saptaite udīcīṃ diśam āśritāḥ",
    "GE07mbh_12_u:201.033a": "ete pratidiśaṃ sarve kīrtitās tigmatejasaḥ",
    "GE07mbh_12_u:201.033c": "sākṣibhūtā mahātmāno bhuvanānāṃ prabhāvanāḥ",
    "GE07mbh_12_u:201.034a": "evam ete mahātmānaḥ sthitāḥ pratyekaśo diśaḥ",
    "GE07mbh_12_u:201.034c": "eteṣāṃ kīrtanaṃ kṛtvā sarvapāpaiḥ pramucyate",
    "GE07mbh_12_u:201.035a": "yasyāṃ yasyāṃ diśi hy ete tāṃ diśaṃ śaraṇaṃ gataḥ",
    "GE07mbh_12_u:201.035c": "mucyate sarvapāpebhyaḥ svastimāṃś ca gṛhān vrajet",
    "GE07mbh_12_u:202.001": "yudhiṣṭhira uvāca",
    "GE07mbh_12_u:202.001a": "pitāmaha mahāprājña yudhi satyaparākrama",
    "GE07mbh_12_u:202.001c": "śrotum icchāmi kārtsnyena kṛṣṇam avyayam īśvaram",
    "GE07mbh_12_u:202.002a": "yac cāsya tejaḥ sumahad yac ca karma purātanam",
    "GE07mbh_12_u:202.002c": "tan me sarvaṃ yathātattvaṃ prabrūhi bharatarṣabha",
    "GE07mbh_12_u:202.003a": "tiryagyonigataṃ rūpaṃ kathaṃ dhāritavān hariḥ",
    "GE07mbh_12_u:202.003c": "kena kāryavisargeṇa tan me brūhi pitāmaha",
    "GE07mbh_12_u:202.004": "bhīṣma uvāca",
    "GE07mbh_12_u:202.004a": "purāhaṃ mṛgayāṃ yāto mārkaṇḍeyāśrame sthitaḥ",
    "GE07mbh_12_u:202.004c": "tatrāpaśyaṃ munigaṇān samāsīnān sahasraśaḥ",
    "GE07mbh_12_u:202.005a": "tatas te madhuparkeṇa pūjāṃ cakrur atho mayi",
    "GE07mbh_12_u:202.005c": "pratigṛhya ca tāṃ pūjāṃ pratyanandam ṛṣīn aham",
    "GE07mbh_12_u:202.006a": "kathaiṣā kathitā tatra kaśyapena maharṣiṇā",
    "GE07mbh_12_u:202.006c": "manaḥprahlādinīṃ divyāṃ tām ihaikamanāḥ śṛṇu",
    "GE07mbh_12_u:202.006d-0550_01": "dharmo hi bhagavān viṣṇur varāho yajñarūpadhṛk",
    "GE07mbh_12_u:202.006d-0550_02": "tanmayaṃ ca jagat sarvam ātmā sarvasya cātmavān",
    "GE07mbh_12_u:202.007a": "purā dānavamukhyā hi krodhalobhasamanvitāḥ",
    "GE07mbh_12_u:202.007c": "balena mattāḥ śataśo narakādyā mahāsurāḥ",
    "GE07mbh_12_u:202.008a": "tathaiva cānye bahavo dānavā yuddhadurmadāḥ",
    "GE07mbh_12_u:202.008c": "na sahante sma devānāṃ samṛddhiṃ tām anuttamām",
    "GE07mbh_12_u:202.008d-0551_01": "narakādyā mahāghorā hiraṇyākṣam upāśritāḥ",
    "GE07mbh_12_u:202.008d-0551_02": "udyogaṃ paramaṃ cakrur devānāṃ nigrahe tadā",
    "GE07mbh_12_u:202.008d-0551_03": "niyutaṃ vatsarāṇāṃ tu vāyubhakṣo 'bhavat tadā",
    "GE07mbh_12_u:202.008d-0551_04": "hiraṇyākṣo mahāraudro lebhe devāt pitāmahāt",
    "GE07mbh_12_u:202.008d-0551_05": "varān acintyān atulāñ śataśo 'tha sahasraśaḥ",
    "GE07mbh_12_u:202.009a": "dānavair ardyamānās tu devā devarṣayas tathā",
    "GE07mbh_12_u:202.009c": "na śarma lebhire rājan viśamānās tatas tataḥ",
    "GE07mbh_12_u:202.010a": "pṛthivīṃ cārtarūpāṃ te samapaśyan divaukasaḥ",
    "GE07mbh_12_u:202.010c": "dānavair abhisaṃkīrṇāṃ ghorarūpair mahābalaiḥ",
    "GE07mbh_12_u:202.010e": "bhārārtām apakṛṣṭāṃ ca duḥkhitāṃ saṃnimajjatīm",
    "GE07mbh_12_u:202.010f-0552_01": "gṛhītvā pṛthivī devī pātāle nyavasat tadā",
    "GE07mbh_12_u:202.010f-0552_02": "tatas trailokyam akhilaṃ niroṣadhigaṇānvitam",
    "GE07mbh_12_u:202.010f-0552_03": "niḥsvādhyāyavaṣaṭkāram abhūt sarvaṃ samantataḥ",
    "GE07mbh_12_u:202.011a": "athāditeyāḥ saṃtrastā brahmāṇam idam abruvan",
    "GE07mbh_12_u:202.011c": "kathaṃ śakyāmahe brahman dānavair upamardanam",
    "GE07mbh_12_u:202.011d-0553_01": "hiraṇyākṣeṇa bhagavan gṛhīteyaṃ vasuṃdharā",
    "GE07mbh_12_u:202.011d-0553_02": "na śakṣyāmo vayaṃ tatra praveṣṭuṃ jaladurgamam",
    "GE07mbh_12_u:202.011d-0553_03": "tān āha bhagavān brahmā munir eva prasādyatām",
    "GE07mbh_12_u:202.011d-0553_04": "agastyo 'sau mahātejāḥ pātu taj jalam añjasā",
    "GE07mbh_12_u:202.011d-0553_05": "tatheti coktvā te devā munim ūcur mudānvitāḥ",
    "GE07mbh_12_u:202.011d-0553_06": "trāyasva lokān viprarṣe jalam etat kṣayaṃ naya",
    "GE07mbh_12_u:202.011d-0553_07": "tatheti coktvā bhagavān kālānalasamadyutiḥ",
    "GE07mbh_12_u:202.011d-0553_08": "dhyāyañ jalādanivahaṃ sa kṣaṇena papau jalam",
    "GE07mbh_12_u:202.011d-0553_09": "śoṣite tu samudre ca devāḥ sarṣipurogamāḥ",
    "GE07mbh_12_u:202.011d-0553_10": "brahmāṇaṃ praṇipatyocur muninā śoṣitaṃ jalam",
    "GE07mbh_12_u:202.011d-0553_11": "iti bhūyaḥ samācakṣva kiṃ kariṣyāmahe vibho",
    "GE07mbh_12_u:202.012a": "svayaṃbhūs tān uvācedaṃ nisṛṣṭo 'tra vidhir mayā",
    "GE07mbh_12_u:202.012c": "te vareṇābhisaṃmattā balena ca madena ca",
    "GE07mbh_12_u:202.013a": "nāvabhotsyanti saṃmūḍhā viṣṇum avyaktadarśanam",
    "GE07mbh_12_u:202.013c": "varāharūpiṇaṃ devam adhṛṣyam amarair api",
    "GE07mbh_12_u:202.014a": "eṣa vegena gatvā hi yatra te dānavādhamāḥ",
    "GE07mbh_12_u:202.014c": "antarbhūmigatā ghorā nivasanti sahasraśaḥ",
    "GE07mbh_12_u:202.014e": "śamayiṣyati śrutvā te jahṛṣuḥ surasattamāḥ",
    "GE07mbh_12_u:202.015a": "tato viṣṇur mahātejā vārāhaṃ rūpam āśritaḥ",
    "GE07mbh_12_u:202.015c": "antarbhūmiṃ saṃpraviśya jagāma ditijān prati",
    "GE07mbh_12_u:202.016a": "dṛṣṭvā ca sahitāḥ sarve daityāḥ sattvam amānuṣam",
    "GE07mbh_12_u:202.016c": "prasahya sahasā sarve saṃtasthuḥ kālamohitāḥ",
    "GE07mbh_12_u:202.017a": "sarve ca samabhidrutya varāhaṃ jagṛhuḥ samam",
    "GE07mbh_12_u:202.017c": "saṃkruddhāś ca varāhaṃ taṃ vyakarṣanta samantataḥ",
    "GE07mbh_12_u:202.018a": "dānavendrā mahākāyā mahāvīryā balocchritāḥ",
    "GE07mbh_12_u:202.018c": "nāśaknuvaṃś ca kiṃ cit te tasya kartuṃ tadā vibho",
    "GE07mbh_12_u:202.019a": "tato 'gaman vismayaṃ te dānavendrā bhayāt tadā",
    "GE07mbh_12_u:202.019c": "saṃśayaṃ gatam ātmānaṃ menire ca sahasraśaḥ",
    "GE07mbh_12_u:202.020a": "tato devādidevaḥ sa yogātmā yogasārathiḥ",
    "GE07mbh_12_u:202.020c": "yogam āsthāya bhagavāṃs tadā bharatasattama",
    "GE07mbh_12_u:202.021a": "vinanāda mahānādaṃ kṣobhayan daityadānavān",
    "GE07mbh_12_u:202.021c": "saṃnāditā yena lokāḥ sarvāś caiva diśo daśa",
    "GE07mbh_12_u:202.022a": "tena saṃnādaśabdena lokāḥ saṃkṣobham āgaman",
    "GE07mbh_12_u:202.022c": "saṃbhrāntāś ca diśaḥ sarvā devāḥ śakrapurogamāḥ",
    "GE07mbh_12_u:202.023a": "nirviceṣṭaṃ jagac cāpi babhūvātibhṛśaṃ tadā",
    "GE07mbh_12_u:202.023c": "sthāvaraṃ jaṅgamaṃ caiva tena nādena mohitam",
    "GE07mbh_12_u:202.024a": "tatas te dānavāḥ sarve tena śabdena bhīṣitāḥ",
    "GE07mbh_12_u:202.024c": "petur gatāsavaś caiva viṣṇutejovimohitāḥ",
    "GE07mbh_12_u:202.024d-0554_01": "trastāṃś ca devān ālokya brahmā prāha pitāmahaḥ",
    "GE07mbh_12_u:202.024d-0554_02": "yogeśvaro 'yaṃ bhagavān vārāhaṃ rūpam āsthitaḥ",
    "GE07mbh_12_u:202.024d-0554_03": "nardamāno 'tra saṃyāti mā bhaiṣṭa surasattamāḥ",
    "GE07mbh_12_u:202.024d-0554_04": "evam uktvā tato brahmā namaścakre pitāmahaḥ",
    "GE07mbh_12_u:202.024d-0554_05": "devatā munayaś caiva viṣṇuṃ vai muktihetave",
    "GE07mbh_12_u:202.024d-0554_06": "tato harir mahātejā brahmāṇam abhinandya ca",
    "GE07mbh_12_u:202.025a": "rasātalagatāṃś caiva varāhas tridaśadviṣaḥ",
    "GE07mbh_12_u:202.025c": "khuraiḥ saṃdārayām āsa māṃsamedosthisaṃcayam",
    "GE07mbh_12_u:202.026a": "nādena tena mahatā sanātana iti smṛtaḥ",
    "GE07mbh_12_u:202.026c": "padmanābho mahāyogī bhūtācāryaḥ sa bhūtarāṭ",
    "GE07mbh_12_u:202.027a": "tato devagaṇāḥ sarve pitāmaham upābruvan",
    "GE07mbh_12_u:202.027b-0555_01": "tatra gatvā mahātmānam ūcuś caiva jagatpatim",
    "GE07mbh_12_u:202.027c": "nādo 'yaṃ kīdṛśo deva nainaṃ vidma vayaṃ vibho",
    "GE07mbh_12_u:202.027e": "ko 'sau hi kasya vā nādo yena vihvalitaṃ jagat",
    "GE07mbh_12_u:202.027f-0556_01": "devāś ca dānavāś caiva mohitās tasya tejasā",
    "GE07mbh_12_u:202.028a": "etasminn antare viṣṇur vārāhaṃ rūpam āsthitaḥ",
    "GE07mbh_12_u:202.028c": "udatiṣṭhan mahādevaḥ stūyamāno maharṣibhiḥ pitāmaha uvāca",
    "GE07mbh_12_u:202.028d-0557_01": "divyaṃ * * * * * * yuddham āsīn",
    "GE07mbh_12_u:202.028d-0557_02": "hiraṇyākṣasya viṣṇoś ca sarvasaṃkṣobhakāraṇam",
    "GE07mbh_12_u:202.028d-0557_03": "jaghāna ca hiraṇyākṣam antarbhūmigataṃ hariḥ",
    "GE07mbh_12_u:202.028d-0557_04": "tad ākarṇya mahātejā brahmā madhuram abravīt",
    "GE07mbh_12_u:202.029": "pitāmaha uvāca",
    "GE07mbh_12_u:202.029a": "nihatya dānavapatīn mahāvarṣmā mahābalaḥ",
    "GE07mbh_12_u:202.029c": "eṣa devo mahāyogī bhūtātmā bhūtabhāvanaḥ",
    "GE07mbh_12_u:202.030a": "sarvabhūteśvaro yogī yonir ātmā tathātmanaḥ",
    "GE07mbh_12_u:202.030c": "sthirībhavata kṛṣṇo 'yaṃ sarvapāpapraṇāśanaḥ",
    "GE07mbh_12_u:202.031a": "kṛtvā karmātisādhv etad aśakyam amitaprabhaḥ",
    "GE07mbh_12_u:202.031c": "samāyātaḥ svam ātmānaṃ mahābhāgo mahādyutiḥ",
    "GE07mbh_12_u:202.031e": "padmanābho mahāyogī bhūtātmā bhūtabhāvanaḥ",
    "GE07mbh_12_u:202.032a": "na saṃtāpo na bhīḥ kāryā śoko vā surasattamāḥ",
    "GE07mbh_12_u:202.032c": "vidhir eṣa prabhāvaś ca kālaḥ saṃkṣayakārakaḥ",
    "GE07mbh_12_u:202.032e": "lokān dhārayatānena nādo mukto mahātmanā",
    "GE07mbh_12_u:202.033a": "sa eva hi mahābhāgaḥ sarvalokanamaskṛtaḥ",
    "GE07mbh_12_u:202.033c": "acyutaḥ puṇḍarīkākṣaḥ sarvabhūtasamudbhavaḥ yudhiṣṭhira uvāca",
    "GE07mbh_12_u:202.033d-017A_0001": "pitāmaha mahāprājña keśavasya",
    "GE07mbh_12_u:202.033d-017A_0002": "vaktum arhasi tattvena māhātmyaṃ punar eva tu",
    "GE07mbh_12_u:202.033d-017A_0003": "na tṛpyāmy aham apy enaṃ paśyañ śṛṇvaṃś ca bhārata bhīṣma uvāca",
    "GE07mbh_12_u:202.033d-017A_0004": "evaṃ kṛṣṇaṃ mahābāho tasmād etad bravīhi me",
    "GE07mbh_12_u:202.033d-017A_0005": "śṛṇu rājan kathām etāṃ vaiṣṇavīṃ pāpanāśanīm",
    "GE07mbh_12_u:202.033d-017A_0006": "nārado māṃ purā prāha yām ahaṃ te vadāmi tām",
    "GE07mbh_12_u:202.033d-017A_0007": "devarṣir nāradaḥ pūrvaṃ tattvaṃ vetsyāmi vai hareḥ",
    "GE07mbh_12_u:202.033d-017A_0008": "iti saṃcintya manasā dadhyau brahma sanātanam",
    "GE07mbh_12_u:202.033d-017A_0009": "himālaye śubhe divye divyaṃ varṣaśataṃ kila",
    "GE07mbh_12_u:202.033d-017A_0010": "anucchvasan nirāhāraḥ saṃyatātmā jitendriyaḥ",
    "GE07mbh_12_u:202.033d-017A_0011": "tato 'ntarikṣe vāg āsīt taṃ munipravaraṃ prati",
    "GE07mbh_12_u:202.033d-017A_0012": "meghagambhīranirghoṣā divyā bāhyāśarīriṇī",
    "GE07mbh_12_u:202.033d-017A_0013": "kimarthaṃ tvaṃ samāpanno dhyānaṃ munivarottama",
    "GE07mbh_12_u:202.033d-017A_0014": "ahaṃ dadāmi te jñānaṃ dharmādyaṃ vā vṛṇīṣva mām",
    "GE07mbh_12_u:202.033d-017A_0015": "tac chrutvā munir ālocya saṃbhramāviṣṭamānasaḥ",
    "GE07mbh_12_u:202.033d-017A_0016": "kiṃ nu syād iti saṃcintya vākyam āhāparaṃ prati",
    "GE07mbh_12_u:202.033d-017A_0017": "kasmād bhavān adya bibheda yānaṃ",
    "GE07mbh_12_u:202.033d-017A_0018": "samāsthito vākyam udīrayan mām",
    "GE07mbh_12_u:202.033d-017A_0019": "na rūpam anyat tava dṛśyate vai",
    "GE07mbh_12_u:202.033d-017A_0020": "īdṛgvidhas tvaṃ samadhiṣṭhito 'si",
    "GE07mbh_12_u:202.033d-017A_0021": "punas tam āha sa munim ananto 'haṃ bṛhattaraḥ",
    "GE07mbh_12_u:202.033d-017A_0022": "na māṃ mūḍhā vijānanti jñānino māṃ vidanty uta",
    "GE07mbh_12_u:202.033d-017A_0023": "taṃ pratyāha muniḥ śrīmān praṇato vinayānvitaḥ",
    "GE07mbh_12_u:202.033d-017A_0024": "bhavantaṃ jñātum icchāmi tava tattvaṃ bravīhi me",
    "GE07mbh_12_u:202.033d-017A_0025": "tasya tad vacanaṃ śrutvā nāradaṃ prāha lokapaḥ",
    "GE07mbh_12_u:202.033d-017A_0026": "jñānena māṃ vijānīhi nānyathā śaktir asti te nārada uvāca",
    "GE07mbh_12_u:202.033d-017A_0027": "kīdṛgvidhaṃ tu taj jñānaṃ yena jānāmi te tanum lokapāla uvāca",
    "GE07mbh_12_u:202.033d-017A_0028": "ananta tan me brūhi tvaṃ yady anugrahavān aham",
    "GE07mbh_12_u:202.033d-017A_0029": "vikalpahīnaṃ vipulaṃ tasya cū[?dū]raṃ śivaṃ param",
    "GE07mbh_12_u:202.033d-017A_0030": "jñānaṃ tat tena jānāsi sādhanaṃ prati te mune",
    "GE07mbh_12_u:202.033d-017A_0031": "atrāvṛtya sthitaṃ hy etat tac chuddham itaran mṛṣā",
    "GE07mbh_12_u:202.033d-017A_0032": "etat te sarvam ākhyātaṃ saṃkṣepān munisattama nārada uvāca",
    "GE07mbh_12_u:202.033d-017A_0033": "tvam eva tava tat tattvaṃ brūhi lokaguro mama",
    "GE07mbh_12_u:202.033d-017A_0034": "bhavantaṃ jñātum icchāmi kīdṛgbhūtas tvam avyaya",
    "GE07mbh_12_u:202.033d-017A_0035": "tataḥ prahasya bhagavān meghagambhīrayā girā",
    "GE07mbh_12_u:202.033d-017A_0036": "prāheśaḥ sarvabhūtānāṃ na me cāsyaṃ śrutir na ca",
    "GE07mbh_12_u:202.033d-017A_0037": "na ghrāṇajihve dṛk caiva tvacā nāsti tathā mune",
    "GE07mbh_12_u:202.033d-017A_0038": "kathaṃ vakṣyāmi cātmānam aśarīras tathāpy aham",
    "GE07mbh_12_u:202.033d-017A_0039": "taj jñātvā vismayāviṣṭo munir āha praṇamya tam",
    "GE07mbh_12_u:202.033d-017A_0040": "yena tvaṃ pūrvam ātmānam ananto 'haṃ bṛhattaraḥ",
    "GE07mbh_12_u:202.033d-017A_0041": "śakto 'ham iti māṃ prītaḥ proktavān asi tat katham",
    "GE07mbh_12_u:202.033d-017A_0042": "punas tam āha bhagavāṃs tavāpy akṣāṇi santi vai",
    "GE07mbh_12_u:202.033d-017A_0043": "tvam enaṃ brūhi cātmānaṃ yadi śaknoṣi nārada",
    "GE07mbh_12_u:202.033d-017A_0044": "ātmā yathā tava mune viditas tu bhaviṣyati",
    "GE07mbh_12_u:202.033d-017A_0045": "māṃ ca jānāsi tena tvam ekaṃ sādhanam āvayoḥ",
    "GE07mbh_12_u:202.033d-017A_0046": "ity uktvā bhagavān devas tato novāca kiṃ cana",
    "GE07mbh_12_u:202.033d-017A_0047": "nārado 'py utsmayan khinnaḥ kva gato 'sāv iti prabhuḥ",
    "GE07mbh_12_u:202.033d-017A_0048": "sthitvā sa dīrghakālaṃ ca munir vyāmūḍhamānasaḥ",
    "GE07mbh_12_u:202.033d-017A_0049": "āha māṃ bhagavān devas tv ananto 'haṃ bṛhattaraḥ",
    "GE07mbh_12_u:202.033d-017A_0050": "tenāham iti sarvasya ko vānanto bṛhattaraḥ",
    "GE07mbh_12_u:202.033d-017A_0051": "keyam urvī hy anantākhyā bṛhatī nūnam eva sā",
    "GE07mbh_12_u:202.033d-017A_0052": "yasyāṃ jānanti bhūtāni vilīnāni tatas tataḥ",
    "GE07mbh_12_u:202.033d-017A_0053": "enāṃ pṛcchāmi taruṇīṃ saiṣā nūnam uvāca mām",
    "GE07mbh_12_u:202.033d-017A_0054": "ity evaṃ sa muniḥ śrīmān kṛtvā niścayam ātmanaḥ",
    "GE07mbh_12_u:202.033d-017A_0055": "sa bhūtalaṃ samāviśya praṇipatyedam abravīt",
    "GE07mbh_12_u:202.033d-017A_0056": "āścaryāsi ca dhanyāsi bṛhatī tvaṃ vasuṃdhare",
    "GE07mbh_12_u:202.033d-017A_0057": "tvām atra vettum icchāmi yādṛgbhūtāsi śobhane",
    "GE07mbh_12_u:202.033d-017A_0058": "tac chrutvā dharaṇī devī smayamānābravīd idam",
    "GE07mbh_12_u:202.033d-017A_0059": "nāhaṃ hi bṛhatī vipra na cānantā ca sattama",
    "GE07mbh_12_u:202.033d-017A_0060": "kāraṇaṃ mama yo gandho gandhātmānaṃ bravīhi tam",
    "GE07mbh_12_u:202.033d-017A_0061": "tato munis tad dhi tattvaṃ praṇipatyedam abravīt",
    "GE07mbh_12_u:202.033d-017A_0062": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0063": "bhavantaṃ vettum icchāmi kīdṛgbhūtas tvam avyaya",
    "GE07mbh_12_u:202.033d-017A_0064": "[tato gandhātmakaḥ so 'nu pratyuvāca muniṃ prati]",
    "GE07mbh_12_u:202.033d-017A_0065": "kāraṇaṃ me jalaṃ matto bṛhattaratamaṃ hi tat",
    "GE07mbh_12_u:202.033d-017A_0066": "sa samudraṃ munir gatvā praṇipatyedam abravīt",
    "GE07mbh_12_u:202.033d-017A_0067": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0068": "bhavantaṃ vettum icchāmi kīdṛgbhūtas tvam avyaya",
    "GE07mbh_12_u:202.033d-017A_0069": "tac chrutvā saritāṃ nāthaḥ samudro munim abravīt",
    "GE07mbh_12_u:202.033d-017A_0070": "kāraṇaṃ me 'tra saṃpṛccha rasātmānaṃ bṛhattaram",
    "GE07mbh_12_u:202.033d-017A_0071": "tato bṛhattaraṃ vidvaṃs tvaṃ pṛccha munisattama",
    "GE07mbh_12_u:202.033d-017A_0072": "tato munir yathāyogaṃ jalaṃ tattvam avekṣya tat",
    "GE07mbh_12_u:202.033d-017A_0073": "jalātmānaṃ praṇamyāha jalatattvasthito muniḥ",
    "GE07mbh_12_u:202.033d-017A_0074": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0075": "bhavantaṃ śrotum icchāmi kīdṛgbhūtas tvam avyaya",
    "GE07mbh_12_u:202.033d-017A_0076": "tato rasātmakaḥ so 'nu munim āha punaḥ punaḥ",
    "GE07mbh_12_u:202.033d-017A_0077": "mamāpi kāraṇaṃ pṛccha tejorūpaṃ vibhāvasum",
    "GE07mbh_12_u:202.033d-017A_0078": "nāhaṃ bṛhattaro brahman nāpy anantaś ca sattama",
    "GE07mbh_12_u:202.033d-017A_0079": "tato 'gniṃ praṇipatyāha munir vismitamānasaḥ",
    "GE07mbh_12_u:202.033d-017A_0080": "yajñātmānaṃ mahāvāsaṃ sarvabhūtanamaskṛtam",
    "GE07mbh_12_u:202.033d-017A_0081": "āścaryo 'si ca dhanyo 'si hy anantaś ca bṛhattaraḥ",
    "GE07mbh_12_u:202.033d-017A_0082": "bhavantaṃ vettum icchāmi kīdṛgbhūtas tvam avyaya",
    "GE07mbh_12_u:202.033d-017A_0083": "tataḥ prahasya bhagavān muniṃ sviṣṭakṛd abravīt",
    "GE07mbh_12_u:202.033d-017A_0084": "nāhaṃ bṛhattaro brahman nāpy anantaś ca sattama",
    "GE07mbh_12_u:202.033d-017A_0085": "kāraṇaṃ mama rūpaṃ yat taṃ pṛccha munisattama",
    "GE07mbh_12_u:202.033d-017A_0086": "tato yogakrameṇaiva pratītaṃ taṃ praviśya saḥ",
    "GE07mbh_12_u:202.033d-017A_0087": "rūpātmānaṃ praṇamyāha nārado vadatāṃ varaḥ",
    "GE07mbh_12_u:202.033d-017A_0088": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0089": "bhavantaṃ vettum icchāmi kīdṛgbhūtas tvam avyaya",
    "GE07mbh_12_u:202.033d-017A_0090": "utsmayitvā tu rūpātmā taṃ muniṃ pratyuvāca ha",
    "GE07mbh_12_u:202.033d-017A_0091": "vāyur me kāraṇaṃ brahmaṃs taṃ pṛccha munisattama",
    "GE07mbh_12_u:202.033d-017A_0092": "matto bahutaraḥ śrīmān anantaś ca mahābalim",
    "GE07mbh_12_u:202.033d-017A_0093": "sa mārutaṃ praṇamyāha bhagavān munisattamaḥ",
    "GE07mbh_12_u:202.033d-017A_0094": "yogasiddho mahāyogī jñānavijñānapāragaḥ",
    "GE07mbh_12_u:202.033d-017A_0095": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0096": "bhavantaṃ vettum icchāmi kīdṛgbhūtas tvam avyaya",
    "GE07mbh_12_u:202.033d-017A_0097": "tato vāyur hi saṃprāha nāradaṃ munisattamam",
    "GE07mbh_12_u:202.033d-017A_0098": "kāraṇaṃ pṛccha bhagavan sparśātmānaṃ mamādya vai",
    "GE07mbh_12_u:202.033d-017A_0099": "matto bṛhattaraḥ śrīmān anantaś ca tathaiva saḥ",
    "GE07mbh_12_u:202.033d-017A_0100": "tato 'sya vacanaṃ śrutvā sparśātmānam uvāca saḥ",
    "GE07mbh_12_u:202.033d-017A_0101": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0102": "bhavantaṃ vettum icchāmi kīdṛgbhūtas tvam avyaya",
    "GE07mbh_12_u:202.033d-017A_0103": "tasya tad vacanaṃ śrutvā sparśātmā munim abravīt",
    "GE07mbh_12_u:202.033d-017A_0104": "nāhaṃ bṛhattaro brahman nāpy anantaś ca sattama",
    "GE07mbh_12_u:202.033d-017A_0105": "kāraṇaṃ mama caivemam ākāśaṃ ca bṛhattaram",
    "GE07mbh_12_u:202.033d-017A_0106": "taṃ pṛccha muniśārdūla sarvavyāpinam avyayam",
    "GE07mbh_12_u:202.033d-017A_0107": "tac chrutvā nāradaḥ śrīmān vākyaṃ vākyaviśāradaḥ",
    "GE07mbh_12_u:202.033d-017A_0108": "ākāśaṃ samupāgamya praṇamyāha kṛtāñjaliḥ",
    "GE07mbh_12_u:202.033d-017A_0109": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0110": "bhavantaṃ vettum icchāmi kīdṛgbhūtas tvam avyaya",
    "GE07mbh_12_u:202.033d-017A_0111": "ākāśas tam uvācedaṃ prahasan munisattamam",
    "GE07mbh_12_u:202.033d-017A_0112": "nāhaṃ bṛhattaro brahmañ śabdo vai kāraṇaṃ mama",
    "GE07mbh_12_u:202.033d-017A_0113": "taṃ pṛccha muniśārdūla sa vai matto bṛhattaraḥ",
    "GE07mbh_12_u:202.033d-017A_0114": "tato hy āviśya cākāśaṃ śabdātmānam uvāca ha",
    "GE07mbh_12_u:202.033d-017A_0115": "svaravyañjanasaṃyuktaṃ nānāhetuvibhūṣitam",
    "GE07mbh_12_u:202.033d-017A_0116": "vedākhyaṃ paramaṃ guhyaṃ vedakāraṇam acyutam",
    "GE07mbh_12_u:202.033d-017A_0117": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0118": "bhavantaṃ śrotum icchāmi kīdṛgbhūtas tvam avyaya",
    "GE07mbh_12_u:202.033d-017A_0119": "vedātmā pratyuvācedaṃ nāradaṃ munipuṃgavam",
    "GE07mbh_12_u:202.033d-017A_0120": "mayā kāraṇabhūtena sarvavettā pitāmahaḥ",
    "GE07mbh_12_u:202.033d-017A_0121": "brahmaṇo buddhisaṃsthānam āsthito 'haṃ mahāmune",
    "GE07mbh_12_u:202.033d-017A_0122": "tasmād bṛhattaro mattaḥ padmayonir mahāmatiḥ",
    "GE07mbh_12_u:202.033d-017A_0123": "taṃ pṛccha muniśārdūla sarvakāraṇakāraṇam",
    "GE07mbh_12_u:202.033d-017A_0124": "brahmalokaṃ tato gatvā nārado munipuṃgavaiḥ",
    "GE07mbh_12_u:202.033d-017A_0125": "sevyamānaṃ mahātmānaṃ lokapālair marudgaṇaiḥ",
    "GE07mbh_12_u:202.033d-017A_0126": "samudraiś ca saridbhiś ca bhūtatattvaiḥ sabhūdharaiḥ",
    "GE07mbh_12_u:202.033d-017A_0127": "gandharvair apsarobhiś ca jyotiṣāṃ ca gaṇais tathā",
    "GE07mbh_12_u:202.033d-017A_0128": "stutistomagrahastobhais tathā vedair munīśvaraiḥ",
    "GE07mbh_12_u:202.033d-017A_0129": "upāsyamānaṃ brahmāṇaṃ lokanāthaṃ parāt param",
    "GE07mbh_12_u:202.033d-017A_0130": "hiraṇyagarbhaṃ viśveśaṃ caturvaktreṇa bhūṣitam",
    "GE07mbh_12_u:202.033d-017A_0131": "praṇamya prāñjaliḥ prahvas tam āha munipuṃgavaḥ",
    "GE07mbh_12_u:202.033d-017A_0132": "āścaryo 'si ca dhanyo 'si hy ananto 'si bṛhattaraḥ",
    "GE07mbh_12_u:202.033d-017A_0133": "bhavantaṃ vettum icchāmi kīdṛgbhūtas tvam avyaya",
    "GE07mbh_12_u:202.033d-017A_0134": "tac chrutvā bhagavān brahmā sarvalokapitāmahaḥ",
    "GE07mbh_12_u:202.033d-017A_0135": "utsmayan munim āhedaṃ karmamūlasya lopakam",
    "GE07mbh_12_u:202.033d-017A_0136": "nāhaṃ bṛhattaro brahman nāpy anantaś ca sattama",
    "GE07mbh_12_u:202.033d-017A_0137": "lokānāṃ mama sarveṣāṃ nāthabhūto bṛhattaraḥ",
    "GE07mbh_12_u:202.033d-017A_0138": "nandagopakule gopakumāraiḥ parivāritaḥ",
    "GE07mbh_12_u:202.033d-017A_0139": "samastajagatāṃ goptā gopaveṣeṇa saṃsthitaḥ",
    "GE07mbh_12_u:202.033d-017A_0140": "madrūpaṃ ca samāsthāya jagatsṛṣṭiṃ karoti saḥ",
    "GE07mbh_12_u:202.033d-017A_0141": "aiśānam āsthitaḥ śrīmān hanti nityaṃ hi pāti ca",
    "GE07mbh_12_u:202.033d-017A_0142": "viṣṇuḥ svarūparūpo 'sau kāraṇaṃ sa harir mama",
    "GE07mbh_12_u:202.033d-017A_0143": "taṃ pṛccha muniśārdūla sa cānanto bṛhattaraḥ",
    "GE07mbh_12_u:202.033d-017A_0144": "tato 'vatīrya bhagavān brahmalokān mahāmuniḥ",
    "GE07mbh_12_u:202.033d-017A_0145": "nandagopakule viṣṇum enaṃ kṛṣṇaṃ jagatpatim",
    "GE07mbh_12_u:202.033d-017A_0146": "bālakrīḍanakāsaktaṃ vatsajālavibhūṣitam",
    "GE07mbh_12_u:202.033d-017A_0147": "pāyayitvātha badhnantaṃ dhūlidhūmrānanaṃ param",
    "GE07mbh_12_u:202.033d-017A_0148": "gāhamānair hasadbhiś ca nṛtyadbhiś ca samantataḥ",
    "GE07mbh_12_u:202.033d-017A_0149": "pāṇivādanakaiś caiva saṃvṛtaṃ veṇuvādakaiḥ",
    "GE07mbh_12_u:202.033d-017A_0150": "praṇipatyābravīd enaṃ nārado bhagavān muniḥ",
    "GE07mbh_12_u:202.033d-017A_0151": "āścaryo 'si ca dhanyo 'si hy anantaś ca bṛhattaraḥ",
    "GE07mbh_12_u:202.033d-017A_0152": "vettāsi cāvyayaś cāsi vettum icchāmi yādṛśam",
    "GE07mbh_12_u:202.033d-017A_0153": "tataḥ prahasya bhagavān nāradaṃ pratyuvāca ha",
    "GE07mbh_12_u:202.033d-017A_0154": "mattaḥ parataraṃ nāsti mattaḥ sarvaṃ pratiṣṭhitam",
    "GE07mbh_12_u:202.033d-017A_0155": "matto bṛhattaraṃ nānyad aham eva bṛhattaraḥ",
    "GE07mbh_12_u:202.033d-017A_0156": "ākāśe ca sthitaḥ pūrvam uktavān aham eva te",
    "GE07mbh_12_u:202.033d-017A_0157": "na māṃ vetti janaḥ kaś cin māyā mama duratyayā",
    "GE07mbh_12_u:202.033d-017A_0158": "bhaktyā tv ananyayā yuktā māṃ vijānanti yoginaḥ",
    "GE07mbh_12_u:202.033d-017A_0159": "priyo 'si mama bhakto 'si mama tattvaṃ vilokaya",
    "GE07mbh_12_u:202.033d-017A_0160": "dadāmi tava taj jñānaṃ yena tattvaṃ prapaśyasi",
    "GE07mbh_12_u:202.033d-017A_0161": "anyeṣāṃ caiva bhaktānāṃ mama yogaratātmanām",
    "GE07mbh_12_u:202.033d-017A_0162": "dadāmi divyaṃ jñānaṃ ca tena te yānti matpadam bhīṣma uvāca",
    "GE07mbh_12_u:202.033d-017A_0163": "evam uktvā yayau kṛṣṇo nandagopagṛhaṃ hariḥ",
    "GE07mbh_12_u:202.033d-017A_0164": "etat te kathitaṃ rājan viṣṇutattvam anuttamam",
    "GE07mbh_12_u:202.033d-017A_0165": "bhajasvainaṃ viśālākṣaṃ japan kṛṣṇeti sattama",
    "GE07mbh_12_u:202.033d-017A_0166": "mohayan māṃ tathā tvāṃ ca śṛṇoty eṣa mayeritān",
    "GE07mbh_12_u:202.033d-017A_0167": "dharmātmā ca mahābāho bhaktān rakṣati nānyathā yudhiṣṭhira uvāca",
    "GE07mbh_12_u:202.033d-017B_0001": "pitāmaha mahāprājña sarvaśāstraviśārada",
    "GE07mbh_12_u:202.033d-017B_0002": "prayāṇakāle kiṃ japyaṃ mokṣibhis tattvacintakaiḥ",
    "GE07mbh_12_u:202.033d-017B_0003": "kim anusmaran kuruśreṣṭha maraṇe paryupasthite bhīṣma uvāca",
    "GE07mbh_12_u:202.033d-017B_0004": "prāpnuyāt paramāṃ siddhiṃ śrotum icchāmi tattvataḥ",
    "GE07mbh_12_u:202.033d-017B_0005": "tvadyuktaś ca hitaḥ sūkṣma uktaḥ praśnas tvayānagha",
    "GE07mbh_12_u:202.033d-017B_0006": "śṛṇuṣvāvahito rājan nāradena purā śrutam",
    "GE07mbh_12_u:202.033d-017B_0007": "śrīvatsāṅkaṃ jagadbījam anantaṃ lokasākṣiṇam",
    "GE07mbh_12_u:202.033d-017B_0008": "purā nārāyaṇaṃ devaṃ nāradaḥ paripṛṣṭavān",
    "GE07mbh_12_u:202.033d-017B_0009": "tvām akṣaraṃ paraṃ brahma nirguṇaṃ tamasaḥ param",
    "GE07mbh_12_u:202.033d-017B_0010": "āhur vedyaṃ paraṃ dhāma brahmādikamalodbhavam",
    "GE07mbh_12_u:202.033d-017B_0011": "bhagavan bhūtabhavyeśa śraddadhānair jitendriyaiḥ",
    "GE07mbh_12_u:202.033d-017B_0012": "kathaṃ bhaktair vicintyo 'si yogibhir mokṣakāṅkṣibhiḥ",
    "GE07mbh_12_u:202.033d-017B_0013": "kiṃ japyaṃ kiṃ japen nityaṃ kālyam utthāya mānavaḥ",
    "GE07mbh_12_u:202.033d-017B_0014": "kathaṃ yuñjan sadā dhyāyed brūhi tattvaṃ sanātanam",
    "GE07mbh_12_u:202.033d-017B_0015": "śrutvā ca nāradoktaṃ tu devānām īśvaraḥ svayam",
    "GE07mbh_12_u:202.033d-017B_0016": "provāca bhagavān viṣṇur nāradaṃ varadaḥ prabhuḥ",
    "GE07mbh_12_u:202.033d-017B_0017": "hanta te kathayiṣyāmi imāṃ divyām anusmṛtim",
    "GE07mbh_12_u:202.033d-017B_0018": "yām adhītya prayāṇe tu madbhāvāyopapadyate",
    "GE07mbh_12_u:202.033d-017B_0019": "oṃkāram agrataḥ kṛtvā māṃ namaskṛtya nārada",
    "GE07mbh_12_u:202.033d-017B_0020": "ekāgraḥ prayato bhūtvā imaṃ mantram udīrayet",
    "GE07mbh_12_u:202.033d-017B_0021": "oṃ namo bhagavate vāsudevāya iti",
    "GE07mbh_12_u:202.033d-017B_0022": "ity ukto nāradaḥ prāha prāñjaliḥ praṇataḥ sthitaḥ",
    "GE07mbh_12_u:202.033d-017B_0023": "sarvadeveśvaraṃ viṣṇuṃ sarvātmānaṃ hariṃ prabhum",
    "GE07mbh_12_u:202.033d-017B_0024": "avyaktaṃ śāśvataṃ devaṃ prabhavaṃ puruṣottamam",
    "GE07mbh_12_u:202.033d-017B_0025": "prapadye prāñjalir viṣṇum akṣaraṃ paramaṃ padam",
    "GE07mbh_12_u:202.033d-017B_0026": "purāṇaṃ prabhavaṃ nityam akṣayaṃ lokasākṣiṇam",
    "GE07mbh_12_u:202.033d-017B_0027": "prapadye puṇḍarīkākṣam īśaṃ bhaktānukampinam",
    "GE07mbh_12_u:202.033d-017B_0028": "lokanāthaṃ sahasrākṣam adbhutaṃ paramaṃ padam",
    "GE07mbh_12_u:202.033d-017B_0029": "bhagavantaṃ prapanno 'smi bhūtabhavyabhavatprabhum",
    "GE07mbh_12_u:202.033d-017B_0030": "sraṣṭāraṃ sarvalokānām anantaṃ sarvatomukham",
    "GE07mbh_12_u:202.033d-017B_0031": "padmanābhaṃ hṛṣīkeśaṃ prapadye satyam acyutam",
    "GE07mbh_12_u:202.033d-017B_0032": "hiraṇyagarbham amṛtaṃ bhūgarbhaṃ parataḥ param",
    "GE07mbh_12_u:202.033d-017B_0033": "prabhoḥ prabhum anādyantaṃ prapadye taṃ raviprabham",
    "GE07mbh_12_u:202.033d-017B_0034": "sahasraśīrṣaṃ puruṣaṃ maharṣiṃ tattvabhāvanam",
    "GE07mbh_12_u:202.033d-017B_0035": "prapadye sūkṣmam acalaṃ vareṇyam abhayapradam",
    "GE07mbh_12_u:202.033d-017B_0036": "nārāyaṇaṃ purāṇarṣiṃ yogātmānaṃ sanātanam",
    "GE07mbh_12_u:202.033d-017B_0037": "saṃsthānaṃ sarvatattvānāṃ prapadye dhruvam īśvaram",
    "GE07mbh_12_u:202.033d-017B_0038": "yaḥ prabhuḥ sarvabhūtānāṃ yena sarvam idaṃ tatam",
    "GE07mbh_12_u:202.033d-017B_0039": "carācaragurur viṣṇuḥ sa me devaḥ prasīdatu",
    "GE07mbh_12_u:202.033d-017B_0040": "yasmād utpadyate brahmā padmayoniḥ sanātanaḥ",
    "GE07mbh_12_u:202.033d-017B_0041": "brahmayonir hi viśvātmā sa me viṣṇuḥ prasīdatu",
    "GE07mbh_12_u:202.033d-017B_0042": "yaḥ purā pralaye prāpte naṣṭe sthāvarajaṅgame",
    "GE07mbh_12_u:202.033d-017B_0043": "brahmādiṣu pralīneṣu naṣṭe loke parāvare",
    "GE07mbh_12_u:202.033d-017B_0044": "ābhūtasaṃplave caiva pralīne 'prākṛto mahān",
    "GE07mbh_12_u:202.033d-017B_0045": "ekas tiṣṭhati viśvātmā sa me viṣṇuḥ prasīdatu",
    "GE07mbh_12_u:202.033d-017B_0046": "caturbhiś ca caturbhiś ca dvābhyāṃ pañcabhir eva ca",
    "GE07mbh_12_u:202.033d-017B_0047": "hūyate ca punar dvābhyāṃ sa me viṣṇuḥ prasīdatu",
    "GE07mbh_12_u:202.033d-017B_0048": "parjanyaḥ pṛthivī sasyaṃ kālo dharmaḥ kriyākriye",
    "GE07mbh_12_u:202.033d-017B_0049": "guṇākaraḥ sa me babhrur vāsudevaḥ prasīdatu",
    "GE07mbh_12_u:202.033d-017B_0050": "agnīṣomārkatārāṇāṃ brahmarudrendrayoginām",
    "GE07mbh_12_u:202.033d-017B_0051": "yas tejayati tejāṃsi sa me viṣṇuḥ prasīdatu",
    "GE07mbh_12_u:202.033d-017B_0052": "yogāvāsa namas tubhyaṃ sarvāvāsa varaprada",
    "GE07mbh_12_u:202.033d-017B_0053": "yajñagarbha hiraṇyāṅga pañcayajña namo 'stu te",
    "GE07mbh_12_u:202.033d-017B_0054": "caturmūrte paraṃ dhāma lakṣmyāvāsa parārcita",
    "GE07mbh_12_u:202.033d-017B_0055": "sarvāvāsa namas te 'stu vāsudeva pradhānakṛt",
    "GE07mbh_12_u:202.033d-017B_0056": "ajas tv anāmayaḥ panthā hy amūrtir viśvamūrtidhṛk",
    "GE07mbh_12_u:202.033d-017B_0057": "vikartaḥ pañcakālajña namas te jñānasāgara",
    "GE07mbh_12_u:202.033d-017B_0058": "avyaktād vyaktam utpannam avyaktād yaḥ paro 'kṣaraḥ",
    "GE07mbh_12_u:202.033d-017B_0059": "yasmāt parataraṃ nāsti tam asmi śaraṇaṃ gataḥ",
    "GE07mbh_12_u:202.033d-017B_0060": "na pradhāno na ca mahān puruṣaś cetano hy ajaḥ",
    "GE07mbh_12_u:202.033d-017B_0061": "anayor yaḥ parataras tam asmi śaraṇaṃ gataḥ",
    "GE07mbh_12_u:202.033d-017B_0062": "cintayanto hi yaṃ nityaṃ brahmeśānādayaḥ prabhum",
    "GE07mbh_12_u:202.033d-017B_0063": "niścayaṃ nādhigacchanti tam asmi śaraṇaṃ gataḥ",
    "GE07mbh_12_u:202.033d-017B_0064": "jitendriyā mahātmāno jñānadhyānaparāyaṇāḥ",
    "GE07mbh_12_u:202.033d-017B_0065": "yaṃ prāpya na nivartante tam asmi śaraṇaṃ gataḥ",
    "GE07mbh_12_u:202.033d-017B_0066": "ekāṃśena jagat sarvam avaṣṭabhya vibhuḥ sthitaḥ",
    "GE07mbh_12_u:202.033d-017B_0067": "agrāhyo nirguṇo nityaṃ tam asmi śaraṇaṃ gataḥ",
    "GE07mbh_12_u:202.033d-017B_0068": "somārkāgnimayaṃ tejo yā ca tāramayī dyutiḥ",
    "GE07mbh_12_u:202.033d-017B_0069": "divi saṃjāyate yo 'yaṃ sa mahātmā prasīdatu",
    "GE07mbh_12_u:202.033d-017B_0070": "guṇādir nirguṇaś cādyo lakṣmīvāṃś cetano hy ajaḥ",
    "GE07mbh_12_u:202.033d-017B_0071": "sūkṣmaḥ sarvagato yogī sa mahātmā prasīdatu",
    "GE07mbh_12_u:202.033d-017B_0072": "avyaktaṃ samadhiṣṭhātā acintyaḥ sadasatparaḥ",
    "GE07mbh_12_u:202.033d-017B_0073": "āsthitaḥ paramaṃ bhuṅkte sa mahātmā prasīdatu",
    "GE07mbh_12_u:202.033d-017B_0074": "kṣetrajñaḥ pañcadhā bhuṅkte prakṛtiṃ pañcabhir mukhaiḥ",
    "GE07mbh_12_u:202.033d-017B_0075": "mahān guṇāṃś ca yo bhuṅkte sa mahātmā prasīdatu",
    "GE07mbh_12_u:202.033d-017B_0076": "sūryamadhye sthitaḥ somas tasya madhye ca yā sthitā",
    "GE07mbh_12_u:202.033d-017B_0077": "bhūtabāhyā ca yā dīptiḥ sa mahātmā prasīdatu",
    "GE07mbh_12_u:202.033d-017B_0078": "namas te sarvataḥ sarva sarvatokṣiśiromukha",
    "GE07mbh_12_u:202.033d-017B_0079": "nirvikāra namas te 'stu sākṣī kṣetradhruvasthitiḥ",
    "GE07mbh_12_u:202.033d-017B_0080": "atīndriya namas tubhyaṃ liṅgair vyaktair na mīyase",
    "GE07mbh_12_u:202.033d-017B_0081": "ye ca tvāṃ nābhijānanti saṃsāre saṃsaranti te",
    "GE07mbh_12_u:202.033d-017B_0082": "kāmakrodhavinirmuktā rāgadveṣavivarjitāḥ",
    "GE07mbh_12_u:202.033d-017B_0083": "mānyabhaktā vijānanti na punar mārakā dvijāḥ",
    "GE07mbh_12_u:202.033d-017B_0084": "ekākino hi nirdvaṃdvā nirāśīḥkarmakāriṇaḥ",
    "GE07mbh_12_u:202.033d-017B_0085": "jñānāgnidagdhakarmāṇas tvāṃ viśanti viniścitāḥ",
    "GE07mbh_12_u:202.033d-017B_0086": "aśarīraṃ śarīrasthaṃ samaṃ sarveṣu dehiṣu",
    "GE07mbh_12_u:202.033d-017B_0087": "puṇyapāpavinirmuktā bhaktās tvāṃ praviśanty uta",
    "GE07mbh_12_u:202.033d-017B_0088": "avyaktaṃ buddhyahaṃkārau manobhūtendriyāṇi ca",
    "GE07mbh_12_u:202.033d-017B_0089": "tvayi tāni ca teṣu tvaṃ na teṣu tvaṃ na te tvayi",
    "GE07mbh_12_u:202.033d-017B_0090": "ekatvānyatvanānātvaṃ ye vidur yānti te param",
    "GE07mbh_12_u:202.033d-017B_0091": "samo 'si sarvabhūteṣu na te dveṣyo 'sti na priyaḥ",
    "GE07mbh_12_u:202.033d-017B_0092": "samatvam abhikāṅkṣe 'haṃ bhaktyā vai nānyacetasā",
    "GE07mbh_12_u:202.033d-017B_0093": "carācaram idaṃ sarvaṃ bhūtagrāmaṃ caturvidham",
    "GE07mbh_12_u:202.033d-017B_0094": "tvayā tvayy eva tat protaṃ sūtre maṇigaṇā iva",
    "GE07mbh_12_u:202.033d-017B_0095": "sraṣṭā bhoktāsi kūṭastho hy atattvas tattvasaṃjñitaḥ",
    "GE07mbh_12_u:202.033d-017B_0096": "akartā hetur acalaḥ pṛthag ātmany avasthitaḥ",
    "GE07mbh_12_u:202.033d-017B_0097": "na me bhūteṣu saṃyogo bhūtatattvaguṇādhikaḥ",
    "GE07mbh_12_u:202.033d-017B_0098": "ahaṃkāreṇa buddhyā vā na me yogas tribhir guṇaiḥ",
    "GE07mbh_12_u:202.033d-017B_0099": "na me dharmo 'sty adharmo vā nārambho janma vā punaḥ",
    "GE07mbh_12_u:202.033d-017B_0100": "jarāmaraṇamokṣārthaṃ tvāṃ prapanno 'smi sarvaga",
    "GE07mbh_12_u:202.033d-017B_0101": "viṣayair indriyair vāpi na me bhūyaḥ samāgamaḥ",
    "GE07mbh_12_u:202.033d-017B_0102": "pṛthivīṃ yātu me ghrāṇaṃ yātu me rasanaṃ jalam",
    "GE07mbh_12_u:202.033d-017B_0103": "rūpaṃ hutāśanaṃ yātu sparśo yātu ca mārutam",
    "GE07mbh_12_u:202.033d-017B_0104": "śrotram ākāśam apy etu mano vaikārikaṃ punaḥ",
    "GE07mbh_12_u:202.033d-017B_0105": "indriyāṇy api saṃyāntu svāsu svāsu ca yoniṣu",
    "GE07mbh_12_u:202.033d-017B_0106": "pṛthivī yātu salilam āpo 'gnim analo 'nilam",
    "GE07mbh_12_u:202.033d-017B_0107": "vāyur ākāśam apy etu manaś cākāśa eva ca",
    "GE07mbh_12_u:202.033d-017B_0108": "ahaṃkāraṃ mano yātu mohanaṃ sarvadehinām",
    "GE07mbh_12_u:202.033d-017B_0109": "ahaṃkāras tato buddhiṃ buddhir avyaktam acyuta",
    "GE07mbh_12_u:202.033d-017B_0110": "pradhāne prakṛtiṃ yāte guṇasāmye vyavasthite",
    "GE07mbh_12_u:202.033d-017B_0111": "viyogaḥ sarvakaraṇair guṇair bhūtaiś ca me bhavet",
    "GE07mbh_12_u:202.033d-017B_0112": "niṣkevalaṃ padaṃ deva kāṅkṣe 'haṃ paramaṃ tava",
    "GE07mbh_12_u:202.033d-017B_0113": "ekībhāvas tvayā me 'stu na me janma bhavet punaḥ",
    "GE07mbh_12_u:202.033d-017B_0114": "tvadbuddhis tvadgataprāṇas tvadbhaktis tvatparāyaṇaḥ",
    "GE07mbh_12_u:202.033d-017B_0115": "tvām evāhaṃ smariṣyāmi maraṇe paryupasthite",
    "GE07mbh_12_u:202.033d-017B_0116": "pūrvadehakṛtā me tu vyādhayaḥ praviśantu mām",
    "GE07mbh_12_u:202.033d-017B_0117": "ardayantu ca duḥkhāni ṛṇaṃ me pratimuñcatu",
    "GE07mbh_12_u:202.033d-017B_0118": "anudhyāto 'si deveśa na me janma bhavet punaḥ",
    "GE07mbh_12_u:202.033d-017B_0119": "tasmād bravīmi karmāṇi ṛṇaṃ me na bhaved iti",
    "GE07mbh_12_u:202.033d-017B_0120": "nopatiṣṭhantu māṃ sarve vyādhayaḥ pūrvasaṃcitāḥ śrībhagavān uvāca",
    "GE07mbh_12_u:202.033d-017B_0121": "anṛṇo gantum icchāmi tad viṣṇoḥ paramaṃ padam",
    "GE07mbh_12_u:202.033d-017B_0122": "ahaṃ bhagavatas tasya mama cāsau sanātanaḥ",
    "GE07mbh_12_u:202.033d-017B_0123": "tasyāhaṃ na praṇaśyāmi sa ca me na praṇaśyati",
    "GE07mbh_12_u:202.033d-017B_0124": "karmendriyāṇi saṃyamya pañca buddhīndriyāṇi ca",
    "GE07mbh_12_u:202.033d-017B_0125": "daśendriyāṇi manasi ahaṃkāre tathā manaḥ",
    "GE07mbh_12_u:202.033d-017B_0126": "ahaṃkāraṃ tathā buddhau buddhim ātmani yojayet",
    "GE07mbh_12_u:202.033d-017B_0127": "yatabuddhīndriyaḥ paśyed buddhyā budhyet parāt param",
    "GE07mbh_12_u:202.033d-017B_0128": "mamāyam iti tasyāhaṃ yena sarvam idaṃ tatam",
    "GE07mbh_12_u:202.033d-017B_0129": "ātmanātmani saṃyojya paramātmany anusmaret",
    "GE07mbh_12_u:202.033d-017B_0130": "tato buddheḥ paraṃ buddhvā labhate na punarbhavam",
    "GE07mbh_12_u:202.033d-017B_0131": "maraṇe samanuprāpte yaś caivaṃ mām anusmaret",
    "GE07mbh_12_u:202.033d-017B_0132": "api pāpasamācāraḥ sa yāti paramāṃ gatim",
    "GE07mbh_12_u:202.033d-017B_0133": "[oṃ] namo bhagavate tasmai dehināṃ paramātmane",
    "GE07mbh_12_u:202.033d-017B_0134": "nārāyaṇāya bhaktānām ekaniṣṭhāya śāśvate",
    "GE07mbh_12_u:202.033d-017B_0135": "imām anusmṛtiṃ divyāṃ vaiṣṇavīṃ susamāhitaḥ",
    "GE07mbh_12_u:202.033d-017B_0136": "svapan vibudhyaṃś ca paṭhed yatra tatra samabhyaset",
    "GE07mbh_12_u:202.033d-017B_0137": "paurṇamāsyām amāvāsyāṃ dvādaśyāṃ ca viśeṣataḥ",
    "GE07mbh_12_u:202.033d-017B_0138": "śrāvayec chraddadhānāṃś ca madbhaktāṃś ca viśeṣataḥ",
    "GE07mbh_12_u:202.033d-017B_0139": "yady ahaṃkāram āśritya yajñadānatapaḥkriyāḥ",
    "GE07mbh_12_u:202.033d-017B_0140": "kurvaṃs tatphalam āpnoti punarāvartanaṃ tu tat",
    "GE07mbh_12_u:202.033d-017B_0141": "abhyarcayan pitṝn devān paṭhañ juhvan baliṃ dadat",
    "GE07mbh_12_u:202.033d-017B_0142": "jvalann agniṃ smared yo māṃ sa yāti paramāṃ gatim",
    "GE07mbh_12_u:202.033d-017B_0143": "yajño dānaṃ tapaś caiva pāvanāni śarīriṇām",
    "GE07mbh_12_u:202.033d-017B_0144": "yajñaṃ dānaṃ tapas tasmāt kuryād āśīrvivarjitaḥ",
    "GE07mbh_12_u:202.033d-017B_0145": "nama ity eva yo brūyān madbhaktaḥ śraddhayānvitaḥ",
    "GE07mbh_12_u:202.033d-017B_0146": "tasyākṣayo bhavel lokaḥ śvapākasyāpi nārada",
    "GE07mbh_12_u:202.033d-017B_0147": "kiṃ punar ye yajante māṃ sādhakā vidhipūrvakam",
    "GE07mbh_12_u:202.033d-017B_0148": "śraddhāvanto yatātmānas te māṃ yānti madāśritāḥ",
    "GE07mbh_12_u:202.033d-017B_0149": "karmāṇy ādyantavantīha madbhakto nāntam aśnute",
    "GE07mbh_12_u:202.033d-017B_0150": "mām eva tasmād devarṣe dhyāhi nityam atandritaḥ",
    "GE07mbh_12_u:202.033d-017B_0151": "avāpsyasi tataḥ siddhiṃ drakṣyasy eva padaṃ mama",
    "GE07mbh_12_u:202.033d-017B_0152": "ajñānāya ca yo jñānaṃ dadyād dharmopadeśanam",
    "GE07mbh_12_u:202.033d-017B_0153": "kṛtsnāṃ vā pṛthivīṃ dadyāt tena tulyaṃ na tat phalam",
    "GE07mbh_12_u:202.033d-017B_0154": "tasmāt pradeyaṃ sādhubhyo janmabandhabhayāpaham",
    "GE07mbh_12_u:202.033d-017B_0155": "evaṃ dattvā naraśreṣṭha śreyo vīryaṃ ca vindati",
    "GE07mbh_12_u:202.033d-017B_0156": "aśvamedhasahasrāṇāṃ sahasraṃ yaḥ samācaret bhīṣma uvāca",
    "GE07mbh_12_u:202.033d-017B_0157": "nāsau padam avāpnoti madbhaktair yad avāpyate",
    "GE07mbh_12_u:202.033d-017B_0158": "evaṃ pṛṣṭaḥ purā tena nāradena surarṣiṇā",
    "GE07mbh_12_u:202.033d-017B_0159": "yad uvāca tadā śaṃbhus tad uktaṃ tava suvrata",
    "GE07mbh_12_u:202.033d-017B_0160": "tvam apy ekamanā bhūtvā dhyāhi jñeyaṃ guṇātigam",
    "GE07mbh_12_u:202.033d-017B_0161": "bhajasva sarvabhāvena paramātmānam avyayam",
    "GE07mbh_12_u:202.033d-017B_0162": "śrutvaivaṃ nārado vākyaṃ divyaṃ nārāyaṇeritam",
    "GE07mbh_12_u:202.033d-017B_0163": "atyantabhaktimān deva ekāntatvam upeyivān",
    "GE07mbh_12_u:202.033d-017B_0164": "nārāyaṇam ṛṣiṃ devaṃ daśa varṣāṇy ananyabhāk",
    "GE07mbh_12_u:202.033d-017B_0165": "idaṃ japan vai prāpnoti tad viṣṇoḥ paramaṃ padam",
    "GE07mbh_12_u:202.033d-017B_0166": "kiṃ tasya bahubhir mantrair bhaktir yasya janārdane",
    "GE07mbh_12_u:202.033d-017B_0167": "namo nārāyaṇāyeti mantraḥ sarvārthasādhakaḥ",
    "GE07mbh_12_u:202.033d-017B_0168": "imāṃ rahasyāṃ paramām anusmṛtim",
    "GE07mbh_12_u:202.033d-017B_0169": "adhītya buddhiṃ labhate ca naiṣṭhikīm",
    "GE07mbh_12_u:202.033d-017B_0170": "vihāya duḥkhāny avamucya saṃkaṭāt",
    "GE07mbh_12_u:202.033d-017B_0171": "sa vītarāgo vicaran mahīm imām yudhiṣṭhira uvāca",
    "GE07mbh_12_u:202.033d-017C_0001": "devāsuramanuṣyeṣu ṛṣimukhyeṣu vā punaḥ",
    "GE07mbh_12_u:202.033d-017C_0002": "viṣṇos tattvaṃ yathākhyātaṃ ko vidvān anuvetti tat",
    "GE07mbh_12_u:202.033d-017C_0003": "etan me sarvam ācakṣva na me tṛptir hi tattvataḥ bhīṣma uvāca",
    "GE07mbh_12_u:202.033d-017C_0004": "vartate bharataśreṣṭha sarvajño 'sīti me matiḥ",
    "GE07mbh_12_u:202.033d-017C_0005": "kā[?smā]rito 'haṃ tvayā rājan yad vṛttaṃ ca purā mama",
    "GE07mbh_12_u:202.033d-017C_0006": "garuḍena purā mahyaṃ saṃvādo bhūbhṛduttama",
    "GE07mbh_12_u:202.033d-017C_0007": "purāhaṃ tapa āsthāya vāsudevaparāyaṇaḥ",
    "GE07mbh_12_u:202.033d-017C_0008": "dhyāyan stuvan namasyaṃś ca yajamānas tam eva ca",
    "GE07mbh_12_u:202.033d-017C_0009": "gaṅgādvīpe samāsīno daśa varṣāṇi bhārata",
    "GE07mbh_12_u:202.033d-017C_0010": "mātā ca mama sā devī jananī lokapāvanī",
    "GE07mbh_12_u:202.033d-017C_0011": "samāsīnā samīpe me rakṣaṇārthaṃ mamācyuta",
    "GE07mbh_12_u:202.033d-017C_0012": "tasmin kāle 'dbhutaḥ śrīmān sarvavedamayaḥ prabhuḥ",
    "GE07mbh_12_u:202.033d-017C_0013": "suparṇaḥ patatāṃ śreṣṭho merumandarasaṃnibhaḥ",
    "GE07mbh_12_u:202.033d-017C_0014": "ājagāma viśuddhātmā gaṅgāṃ draṣṭuṃ mahāyaśāḥ",
    "GE07mbh_12_u:202.033d-017C_0015": "tam āgataṃ mahātmānaṃ pratyudgamyāham arthitaḥ",
    "GE07mbh_12_u:202.033d-017C_0016": "praṇipatya yathānyāyaṃ kṛtāñjalir avasthitaḥ",
    "GE07mbh_12_u:202.033d-017C_0017": "so 'pi devo mahābhāgām abhinandya ca jāhnavīm",
    "GE07mbh_12_u:202.033d-017C_0018": "tayā ca pūjitaḥ śrīmān upopāviśad āsane",
    "GE07mbh_12_u:202.033d-017C_0019": "tataḥ kathāntare taṃ vai vacanaṃ cedam abravam",
    "GE07mbh_12_u:202.033d-017C_0020": "vedaveda mahāvīrya vainateya mahābala",
    "GE07mbh_12_u:202.033d-017C_0021": "nārāyaṇaṃ hṛṣīkeśaṃ sahamāno 'niśaṃ harim",
    "GE07mbh_12_u:202.033d-017C_0022": "jānāsi taṃ yathā vaktuṃ yādṛgbhūto janārdanaḥ garuḍa uvāca",
    "GE07mbh_12_u:202.033d-017C_0023": "mamāpi tasya sadbhāvaṃ vaktum arhasi sattama",
    "GE07mbh_12_u:202.033d-017C_0024": "śṛṇu bhīṣma yathānyāyaṃ purā tva[?tvā]m iha sattamāḥ",
    "GE07mbh_12_u:202.033d-017C_0025": "aneke munayaḥ siddhā mānasottaravāsinaḥ",
    "GE07mbh_12_u:202.033d-017C_0026": "papracchur māṃ mahāprājñā vāsudevaparāyaṇāḥ",
    "GE07mbh_12_u:202.033d-017C_0027": "pakṣīndra vāsudevasya tat tvaṃ vetsi paraṃ padam",
    "GE07mbh_12_u:202.033d-017C_0028": "tvayā samo na tasyāsti saṃnikṛṣṭapriyo 'pi ca",
    "GE07mbh_12_u:202.033d-017C_0029": "teṣām ahaṃ vacaḥ śrutvā praṇipatya mahāharim",
    "GE07mbh_12_u:202.033d-017C_0030": "abravaṃ ca yathāvṛttaṃ mama nārāyaṇasya ca",
    "GE07mbh_12_u:202.033d-017C_0031": "śṛṇudhvaṃ muniśārdūlā hṛtvā somam ahaṃ purā",
    "GE07mbh_12_u:202.033d-017C_0032": "ākāśe patamānas tu vākyaṃ tatra śṛṇomi vai",
    "GE07mbh_12_u:202.033d-017C_0033": "sādhu sādhu mahābāho prīto 'smi tava darśanāt",
    "GE07mbh_12_u:202.033d-017C_0034": "vṛṇīṣva vacanaṃ mattaḥ pakṣīndra garuḍādhunā",
    "GE07mbh_12_u:202.033d-017C_0035": "tvām ahaṃ bhaktitattvajño bravai vacanam uttamam",
    "GE07mbh_12_u:202.033d-017C_0036": "ity āha sma dhruvaṃ tatra mām āha bhagavān punaḥ",
    "GE07mbh_12_u:202.033d-017C_0037": "ṛṣir asmi mahāvīrya na māṃ jānāti vā mayi",
    "GE07mbh_12_u:202.033d-017C_0038": "asūyati ca māṃ mūḍhas tac chrutvā garvam āsthitaḥ",
    "GE07mbh_12_u:202.033d-017C_0039": "ahaṃ devanikāyānāṃ madhye vacanam abravam",
    "GE07mbh_12_u:202.033d-017C_0040": "ṛṣe pūrvaṃ varaṃ mattas tvaṃ vṛṇīṣva tato hy aham",
    "GE07mbh_12_u:202.033d-017C_0041": "vṛṇe tvatto varaṃ paścād ity evaṃ munisattamāḥ",
    "GE07mbh_12_u:202.033d-017C_0042": "yasmāt tvāṃ bhagavān devaḥ śrīmāñ śrīvatsalakṣaṇaḥ",
    "GE07mbh_12_u:202.033d-017C_0043": "adya paśyati pakṣīndra vāhanaṃ bhava me sadā",
    "GE07mbh_12_u:202.033d-017C_0044": "vṛṇe 'haṃ varam etad dhi tvatto 'dya patageśvara",
    "GE07mbh_12_u:202.033d-017C_0045": "tatheti taṃ vīkṣya mātāmanahaṃkāram āsthitam (sic)",
    "GE07mbh_12_u:202.033d-017C_0046": "jetukāmo hy ahaṃ viṣṇuṃ māyayā māyinaṃ harim",
    "GE07mbh_12_u:202.033d-017C_0047": "tvatto hy ahaṃ vṛṇe tv adya varam ṛṣivarottama",
    "GE07mbh_12_u:202.033d-017C_0048": "tavopariṣṭāt sthāsyāmi varam etat prayaccha me",
    "GE07mbh_12_u:202.033d-017C_0049": "tatheti ca hasan prāha harir nārāyaṇaḥ prabhuḥ",
    "GE07mbh_12_u:202.033d-017C_0050": "dhvajaṃ ca me bhava sadā tvam eva vihageśvara",
    "GE07mbh_12_u:202.033d-017C_0051": "upariṣṭāt sthitis te 'stu mama pakṣīndra sarvadā",
    "GE07mbh_12_u:202.033d-017C_0052": "ity uktvā bhagavān devaḥ śaṅkhacakragadādharaḥ",
    "GE07mbh_12_u:202.033d-017C_0053": "sahasracaraṇaḥ śrīmān sahasrādityasaṃnibhaḥ",
    "GE07mbh_12_u:202.033d-017C_0054": "sahasraśīrṣā puruṣaḥ sahasranayano mahān",
    "GE07mbh_12_u:202.033d-017C_0055": "sahasramakuṭo 'cintyaḥ sahasravadano vibhuḥ",
    "GE07mbh_12_u:202.033d-017C_0056": "vidyunmālānibhair divyair nānābharaṇarājibhiḥ",
    "GE07mbh_12_u:202.033d-017C_0057": "kva cit saṃdṛśyamānas tu caturbāhuḥ kva cid dhariḥ",
    "GE07mbh_12_u:202.033d-017C_0058": "kva cij jyotirmayo 'cintyaḥ kva cit skandhe samāhitaḥ",
    "GE07mbh_12_u:202.033d-017C_0059": "evaṃ mama jayan devas tatraivāntaradhīyata",
    "GE07mbh_12_u:202.033d-017C_0060": "tato 'haṃ vismayāpannaḥ kṛtvā kāryam anuttamam",
    "GE07mbh_12_u:202.033d-017C_0061": "asyā vimucya jananīṃ mayā saha munīśvarāḥ",
    "GE07mbh_12_u:202.033d-017C_0062": "acintyo 'yam ahaṃ bhūyo ko 'sau mām abravīt purā",
    "GE07mbh_12_u:202.033d-017C_0063": "kīdṛgvidhaḥ sa bhagavān iti matvā tam āsthitaḥ",
    "GE07mbh_12_u:202.033d-017C_0064": "anantaraṃ devadevaṃ skandhe mama samāśritam",
    "GE07mbh_12_u:202.033d-017C_0065": "adrākṣaṃ puṇḍarīkākṣaṃ vahamāno 'ham adbhutam",
    "GE07mbh_12_u:202.033d-017C_0066": "avaśas tasya bhāvena yatra yatra sa cecchati",
    "GE07mbh_12_u:202.033d-017C_0067": "vismayāpannahṛdayo hy ahaṃ kim iti cintayan",
    "GE07mbh_12_u:202.033d-017C_0068": "antarjalam ahaṃ sarvaṃ vahamāno 'gamaṃ punaḥ",
    "GE07mbh_12_u:202.033d-017C_0069": "sendrair devair mahābhāgair brahmādyaiḥ kalpajīvibhiḥ",
    "GE07mbh_12_u:202.033d-017C_0070": "stūyamāno hy aham api tais tair abhyarcitaḥ pṛthak",
    "GE07mbh_12_u:202.033d-017C_0071": "kṣīrodasyottare kūle divye maṇimaye śubhe",
    "GE07mbh_12_u:202.033d-017C_0072": "vaikarṇaṃ nāma sadanaṃ hares tasya mahātmanaḥ",
    "GE07mbh_12_u:202.033d-017C_0073": "divyaṃ tejomayaṃ śrīmad acintyam amarair api",
    "GE07mbh_12_u:202.033d-017C_0074": "tejonilamayaiḥ stambhair nānāsaṃsthānasaṃsthitaiḥ",
    "GE07mbh_12_u:202.033d-017C_0075": "vibhūṣitaṃ hiraṇyena bhāsvareṇa samantataḥ",
    "GE07mbh_12_u:202.033d-017C_0076": "divyaṃ jyotiḥsamāyuktaṃ gītavāditraśobhitam",
    "GE07mbh_12_u:202.033d-017C_0077": "śṛṇomi śabdaṃ tatrāhaṃ na paśyāmi śarīriṇam",
    "GE07mbh_12_u:202.033d-017C_0078": "na ca sthalaṃ na cānyac ca pādayos taṃ samantataḥ",
    "GE07mbh_12_u:202.033d-017C_0079": "vepamāno hy ahaṃ tatra viṣṭhito 'haṃ kṛtāñjaliḥ",
    "GE07mbh_12_u:202.033d-017C_0080": "tato brahmādayo devā lokāpālās tathaiva ca",
    "GE07mbh_12_u:202.033d-017C_0081": "sanandanādyā munayas tathānye parajīvinaḥ",
    "GE07mbh_12_u:202.033d-017C_0082": "prāptās tatra sabhādvāri devagandharvasattamāḥ",
    "GE07mbh_12_u:202.033d-017C_0083": "brahmāṇaṃ purataḥ kṛtvā kṛtāñjalipuṭās tadā",
    "GE07mbh_12_u:202.033d-017C_0084": "tatas tadantare tasmin kṣīrodārṇavaśīkaraiḥ",
    "GE07mbh_12_u:202.033d-017C_0085": "bodhyamāno mahāviṣṇur āvirbhūta ivābabhau",
    "GE07mbh_12_u:202.033d-017C_0086": "phaṇāsahasramālāḍhyaṃ śeṣam avyaktasaṃsthitam",
    "GE07mbh_12_u:202.033d-017C_0087": "paśyāmy ahaṃ mudākāśe yasyopari janārdanam",
    "GE07mbh_12_u:202.033d-017C_0088": "dīrghavṛttaiḥ samaiḥ pīnaiḥ keyūravalayojjvalaiḥ",
    "GE07mbh_12_u:202.033d-017C_0089": "caturbhir bāhubhir yuktaṃ * * * * * * * *",
    "GE07mbh_12_u:202.033d-017C_0090": "pītāmbareṇa saṃvītaṃ kaustubhena virājitam",
    "GE07mbh_12_u:202.033d-017C_0091": "vakṣaḥsthalena saṃyuktaṃ padmayādhiṣṭhitena ca",
    "GE07mbh_12_u:202.033d-017C_0092": "īṣadunmīlitākṣaṃ taṃ sarvakāraṇakāraṇam",
    "GE07mbh_12_u:202.033d-017C_0093": "kṣīrodasyopari babhau nīlābhraṃ paramaṃ yathā",
    "GE07mbh_12_u:202.033d-017C_0094": "na kaś cid vadate kaś cin na vyāharati kaś cana",
    "GE07mbh_12_u:202.033d-017C_0095": "brahmādistambaparyantaṃ mā śabdam iti roṣitam",
    "GE07mbh_12_u:202.033d-017C_0096": "bhrukuṭīkuṭilākṣās te nānābhūtagaṇāḥ sthitāḥ",
    "GE07mbh_12_u:202.033d-017C_0097": "tato 'cintyo hariḥ śrīmān ālokya ca pitāmaham",
    "GE07mbh_12_u:202.033d-017C_0098": "kṛtvā ca prasthitaṃ tatra jagatāṃ hitakāmyayā",
    "GE07mbh_12_u:202.033d-017C_0099": "gacchadhvam iti mām uktvā garuḍety āha māṃ tataḥ",
    "GE07mbh_12_u:202.033d-017C_0100": "tato 'haṃ praṇipatyāgre kṛtāñjalir avasthitaḥ",
    "GE07mbh_12_u:202.033d-017C_0101": "āgaccheti ca mām uktvā pūrvottarapathaṃ gataḥ",
    "GE07mbh_12_u:202.033d-017C_0102": "atīva mṛdubhāvena gacchann iva sa dṛśyate",
    "GE07mbh_12_u:202.033d-017C_0103": "ayutaṃ niyutaṃ cāhaṃ prayutaṃ cārbudaṃ tathā",
    "GE07mbh_12_u:202.033d-017C_0104": "patamāno 'ham aniśaṃ yojanāni tatas tataḥ",
    "GE07mbh_12_u:202.033d-017C_0105": "nanu tat tvām ahaṃ bhakto viṣṭhito 'smi praśāstu naḥ",
    "GE07mbh_12_u:202.033d-017C_0106": "āgaccha garuḍety evaṃ punar āha sa mādhavaḥ",
    "GE07mbh_12_u:202.033d-017C_0107": "tato bhūyo hy ahaṃ pātaṃ patamāno vihāyasam",
    "GE07mbh_12_u:202.033d-017C_0108": "ājagāma tato ghoraṃ śatakoṭisamāvṛtam",
    "GE07mbh_12_u:202.033d-017C_0109": "tāmasānīva bhūtāni parvatābhāni tatra ha",
    "GE07mbh_12_u:202.033d-017C_0110": "samānānīva padmāni tato 'haṃ bhīta āsthitaḥ",
    "GE07mbh_12_u:202.033d-017C_0111": "tato māṃ kiṃkaro ghoraḥ śatayojanam āyatam",
    "GE07mbh_12_u:202.033d-017C_0112": "nigṛhya pāṇinā tasmāc cikṣepa ca sa loṣṭavat",
    "GE07mbh_12_u:202.033d-017C_0113": "tat tamo 'ham atikramya hy āpaṃ caiva vihāyasam",
    "GE07mbh_12_u:202.033d-017C_0114": "huṃkāraghoṣāṃs tatrāham aśanīpātasaṃnibhān",
    "GE07mbh_12_u:202.033d-017C_0115": "karṇamūle hy aśṛṇavaṃ tato bhūtaiḥ samāsthitaḥ",
    "GE07mbh_12_u:202.033d-017C_0116": "tato 'haṃ devadeveśa trāhi māṃ puṣkarekṣaṇa",
    "GE07mbh_12_u:202.033d-017C_0117": "ity abravam ahaṃ tatra tato viṣṇur uvāca mām",
    "GE07mbh_12_u:202.033d-017C_0118": "suṣirasya mukhe kaś cin māṃ cikṣepa bhayaṃkaraḥ",
    "GE07mbh_12_u:202.033d-017C_0119": "atīto 'haṃ kṣaṇād agnim apaśyaṃ vāyumaṇḍalam",
    "GE07mbh_12_u:202.033d-017C_0120": "ākāśam iva saṃprekṣya kṣeptukāmam upāgataḥ",
    "GE07mbh_12_u:202.033d-017C_0121": "tatrāhaṃ duḥkhito bhūtaḥ krośamāno hy avasthitaḥ",
    "GE07mbh_12_u:202.033d-017C_0122": "kṣaṇāntareṇa ghoreṇa kruddho hi paramātmanā",
    "GE07mbh_12_u:202.033d-017C_0123": "svapakṣarājinā dṛṣṭvā māṃ cikṣepa bhayaṃkaraḥ",
    "GE07mbh_12_u:202.033d-017C_0124": "* * * garuḍakulaṃ sahasrādityasaṃnibham",
    "GE07mbh_12_u:202.033d-017C_0125": "māṃ dṛṣṭvāpy atha saṃsthe 'tha hy alpakālo 'tidurbalaḥ",
    "GE07mbh_12_u:202.033d-017C_0126": "aho vihaṃgamaḥ prāpta iti vismayamānasāḥ",
    "GE07mbh_12_u:202.033d-017C_0127": "māṃ dṛṣṭvocur ahaṃ tatra paśyāmi garuḍadhvajam",
    "GE07mbh_12_u:202.033d-017C_0128": "sahasrayojanāyāmaṃ sahasrādityavarcasam",
    "GE07mbh_12_u:202.033d-017C_0129": "sahasragaruḍārūḍhaṃ garuḍās te mahābalāḥ",
    "GE07mbh_12_u:202.033d-017C_0130": "atyāścaryam imaṃ deva vapuṣāsmatkulodbhavaḥ",
    "GE07mbh_12_u:202.033d-017C_0131": "svalpaprāṇaḥ svalpakāyaḥ ko 'sau pakṣī ihāgataḥ",
    "GE07mbh_12_u:202.033d-017C_0132": "tac chrutvāhaṃ naṣṭagarvo bhīto lajjāsamanvitaḥ",
    "GE07mbh_12_u:202.033d-017C_0133": "svayaṃ buddhaś ca saṃvignas tato hy aśṛṇavaṃ punaḥ",
    "GE07mbh_12_u:202.033d-017C_0134": "āgaccha garuḍety eva tato 'haṃ yānam āsthitaḥ",
    "GE07mbh_12_u:202.033d-017C_0135": "parārdhyaṃ ca tato gatvā yojanānāṃ śataṃ punaḥ",
    "GE07mbh_12_u:202.033d-017C_0136": "tatrāpaśyam ahaṃ yo vai brahmāṇaṃ parameṣṭhinam",
    "GE07mbh_12_u:202.033d-017C_0137": "tatrāpi cāparaṃ tatra śatakoṭipitāmahān",
    "GE07mbh_12_u:202.033d-017C_0138": "punar ehīty uvācoccair bhagavān madhusūdanaḥ",
    "GE07mbh_12_u:202.033d-017C_0139": "mahākulaṃ tato 'paśyaṃ pramāṇāni tam avyayam",
    "GE07mbh_12_u:202.033d-017C_0140": "kapitthaphalasaṃkāśair aṇḍākāraiḥ samāśritam",
    "GE07mbh_12_u:202.033d-017C_0141": "tatra sthito hariḥ śrīmān aṇḍam ekaṃ bibheda ha",
    "GE07mbh_12_u:202.033d-017C_0142": "mahad bhūtaṃ hi māṃ gṛhya dattvā vai prākṣipat punaḥ",
    "GE07mbh_12_u:202.033d-017C_0143": "tanmadhye sāgarān sapta brahmāṇaṃ ca tathā surān",
    "GE07mbh_12_u:202.033d-017C_0144": "paśyāmy ahaṃ yathāyogaṃ mātaraṃ svakulaṃ tathā",
    "GE07mbh_12_u:202.033d-017C_0145": "evaṃ mayānubhūtaṃ hi tattvānveṣaṇakāṅkṣiṇā",
    "GE07mbh_12_u:202.033d-017C_0146": "śibikāsadṛśaṃ māṃ vai paśyadhvaṃ munisattamāḥ",
    "GE07mbh_12_u:202.033d-017C_0147": "ity evam abravaṃ viprān bhīṣma yan me purābhavat",
    "GE07mbh_12_u:202.033d-017C_0148": "tat te sarvaṃ yathānyāyam uktavān asmi sattama",
    "GE07mbh_12_u:202.033d-017C_0149": "yoginas taṃ prapaśyanti jñānaṃ dṛṣṭvā paraṃ harim",
    "GE07mbh_12_u:202.033d-017C_0150": "nānyathā śakyarūpo 'sau jñānagamyaḥ paraḥ pumān",
    "GE07mbh_12_u:202.033d-017C_0151": "ananyayā ca bhaktyā ca prāptuṃ śakyo mahāhariḥ bhīṣma uvāca",
    "GE07mbh_12_u:202.033d-017C_0152": "ity evam uktvā bhagavān suparṇaḥ pakṣirāṭ prabhuḥ",
    "GE07mbh_12_u:202.033d-017C_0153": "āmantrya jananīṃ me vai tatraivāntaradhīyata",
    "GE07mbh_12_u:202.033d-017C_0154": "tasmād rājendra sarvātmā vāsudevaḥ pradhānakṛt",
    "GE07mbh_12_u:202.033d-017C_0155": "jñānena bhaktyā sulabho nānyatheti matir mama",
    "GE07mbh_12_u:203.001": "yudhiṣṭhira uvāca",
    "GE07mbh_12_u:203.001a": "yogaṃ me paramaṃ tāta mokṣasya vada bhārata",
    "GE07mbh_12_u:203.001c": "tam ahaṃ tattvato jñātum icchāmi vadatāṃ vara",
    "GE07mbh_12_u:203.001d-0558_01": "bhūyo 'pi jñānasadbhāve sthityarthaṃ tvāṃ bravīmy aham",
    "GE07mbh_12_u:203.001d-0558_02": "acintyaṃ vāsudevākhyaṃ tasmāt prabrūhi sattama",
    "GE07mbh_12_u:203.002": "bhīṣma uvāca",
    "GE07mbh_12_u:203.002a": "atrāpy udāharantīmam itihāsaṃ purātanam",
    "GE07mbh_12_u:203.002c": "saṃvādaṃ mokṣasaṃyuktaṃ śiṣyasya guruṇā saha",
    "GE07mbh_12_u:203.003a": "kaś cid brāhmaṇam āsīnam ācāryam ṛṣisattamam",
    "GE07mbh_12_u:203.003b-0559_01": "tejorāśiṃ mahātmānaṃ satyasaṃdhaṃ jitendriyam",
    "GE07mbh_12_u:203.003c": "śiṣyaḥ paramamedhāvī śreyorthī susamāhitaḥ",
    "GE07mbh_12_u:203.003e": "caraṇāv upasaṃgṛhya sthitaḥ prāñjalir abravīt",
    "GE07mbh_12_u:203.004a": "upāsanāt prasanno 'si yadi vai bhagavan mama",
    "GE07mbh_12_u:203.004c": "saṃśayo me mahān kaś cit tan me vyākhyātum arhasi",
    "GE07mbh_12_u:203.005a": "kutaś cāhaṃ kutaś ca tvaṃ tat samyag brūhi yat param",
    "GE07mbh_12_u:203.005c": "kathaṃ ca sarvabhūteṣu sameṣu dvijasattama",
    "GE07mbh_12_u:203.005e": "samyagvṛttā nivartante viparītāḥ kṣayodayāḥ",
    "GE07mbh_12_u:203.006a": "vedeṣu cāpi yad vākyaṃ laukikaṃ vyāpakaṃ ca yat",
    "GE07mbh_12_u:203.006c": "etad vidvan yathātattvaṃ sarvaṃ vyākhyātum arhasi",
    "GE07mbh_12_u:203.007": "gurur uvāca",
    "GE07mbh_12_u:203.007a": "śṛṇu śiṣya mahāprājña brahmaguhyam idaṃ param",
    "GE07mbh_12_u:203.007c": "adhyātmaṃ sarvabhūtānām āgamānāṃ ca yad vasu",
    "GE07mbh_12_u:203.008a": "vāsudevaḥ sarvam idaṃ viśvasya brahmaṇo mukham",
    "GE07mbh_12_u:203.008b-0560_01": "krīḍate bhagavān devo bālakrīḍanakair iva",
    "GE07mbh_12_u:203.008c": "satyaṃ dānam atho yajñas titikṣā dama ārjavam",
    "GE07mbh_12_u:203.009a": "puruṣaṃ sanātanaṃ viṣṇuṃ yat tad vedavido viduḥ",
    "GE07mbh_12_u:203.009c": "sargapralayakartāram avyaktaṃ brahma śāśvatam",
    "GE07mbh_12_u:203.009e": "tad idaṃ brahma vārṣṇeyam itihāsaṃ śṛṇuṣva me",
    "GE07mbh_12_u:203.010a": "brāhmaṇo brāhmaṇaiḥ śrāvyo rājanyaḥ kṣatriyais tathā",
    "GE07mbh_12_u:203.010b-0561_01": "vaiśyo vaiśyais tathā śrāvyaḥ śūdraḥ śūdrair mahāmanāḥ",
    "GE07mbh_12_u:203.010c": "māhātmyaṃ devadevasya viṣṇor amitatejasaḥ",
    "GE07mbh_12_u:203.010e": "arhas tvam asi kalyāṇa vārṣṇeyaṃ śṛṇu yat param",
    "GE07mbh_12_u:203.010f-0562_01": "yam acyutaṃ paraṃ nityaṃ liṅgahīnaṃ ca nirmalam",
    "GE07mbh_12_u:203.010f-0562_02": "nirvāṇam amṛtaṃ śrīmat tad viṣṇoḥ paramaṃ padam",
    "GE07mbh_12_u:203.010f-0562_03": "bhave ca bhedavad bhinnaṃ pradānaṃ guṇakārakam",
    "GE07mbh_12_u:203.010f-0562_04": "tasmin na sajjate nityaṃ sa eṣa puruṣo 'paraḥ",
    "GE07mbh_12_u:203.010f-0562_05": "puruṣādhiṣṭhitaṃ nityaṃ pradhānaṃ brahma kāraṇam",
    "GE07mbh_12_u:203.010f-0562_06": "kālasvarūpaṃ rūpeṇa viṣṇunā prabhaviṣṇunā",
    "GE07mbh_12_u:203.010f-0562_07": "kṣobhyamāṇaṃ sṛjaty eva nānābhūtāni bhāgaśaḥ",
    "GE07mbh_12_u:203.010f-0562_08": "tad dṛṣṭvā puruṣo 'tattvaṃ sākṣī bhūtvā pravartate",
    "GE07mbh_12_u:203.010f-0562_09": "tat praviśya yathāyogam abhinno bhinnalakṣaṇaḥ",
    "GE07mbh_12_u:203.011a": "kālacakram anādyantaṃ bhāvābhāvasvalakṣaṇam",
    "GE07mbh_12_u:203.011c": "trailokyaṃ sarvabhūteṣu cakravat parivartate",
    "GE07mbh_12_u:203.012a": "yat tad akṣaram avyaktam amṛtaṃ brahma śāśvatam",
    "GE07mbh_12_u:203.012c": "vadanti puruṣavyāghraṃ keśavaṃ puruṣarṣabham",
    "GE07mbh_12_u:203.012d-0563_01": "tad akṣaram acintyaṃ vai bhinnarūpeṇa dṛśyate",
    "GE07mbh_12_u:203.012d-0563_02": "paśya kālākhyam aniśaṃ na coṣṇaṃ nātiśītalam",
    "GE07mbh_12_u:203.012d-0563_03": "na santy ete guṇās tasmiṃs tathā tasmāt pravartate",
    "GE07mbh_12_u:203.012d-0563_04": "śītalo 'yam anuprāptaḥ kālo grīṣmas tathaiva ca",
    "GE07mbh_12_u:203.012d-0563_05": "vakṣyanti sarvabhūtāni hy ete sūryodayaṃ prati",
    "GE07mbh_12_u:203.012d-0563_06": "āgacchanti nivartanti sa kālo guṇarāśayaḥ",
    "GE07mbh_12_u:203.012d-0563_07": "na caiva prakṛtisthena kālayuktena nityaśaḥ",
    "GE07mbh_12_u:203.012d-0563_08": "guṇaiḥ saṃbhogam aratis tattvavijñānakovidam",
    "GE07mbh_12_u:203.012d-0563_09": "puruṣādhiṣṭhitā nityaṃ prakṛtiḥ sūyate parā",
    "GE07mbh_12_u:203.013a": "pitṝn devān ṛṣīṃś caiva tathā vai yakṣadānavān",
    "GE07mbh_12_u:203.013c": "nāgāsuramanuṣyāṃś ca sṛjate paramo 'vyayaḥ",
    "GE07mbh_12_u:203.014a": "tathaiva vedaśāstrāṇi lokadharmāṃś ca śāśvatān",
    "GE07mbh_12_u:203.014c": "pralaye prakṛtiṃ prāpya yugādau sṛjate prabhuḥ",
    "GE07mbh_12_u:203.015a": "yathartuṣv ṛtuliṅgāni nānārūpāṇi paryaye",
    "GE07mbh_12_u:203.015c": "dṛśyante tāni tāny eva tathā brahmāharātriṣu",
    "GE07mbh_12_u:203.016a": "atha yad yad yadā bhāvi kālayogād yugādiṣu",
    "GE07mbh_12_u:203.016c": "tat tad utpadyate jñānaṃ lokayātrāvidhānajam",
    "GE07mbh_12_u:203.016d-0564_01": "śrutir eṣā samākhyātā tadarthaṃ kāraṇātmanā",
    "GE07mbh_12_u:203.016d-0564_02": "anāmnāyavidhānād vai vedā hy antarhitā yathā",
    "GE07mbh_12_u:203.016d-0564_03": "yugānte hy astabhūtāni śāstrāṇi vividhāni ca",
    "GE07mbh_12_u:203.016d-0564_04": "sarvasattvavinā[śā]d vai jīvātmanityayā smṛtāḥ",
    "GE07mbh_12_u:203.016d-0564_05": "anyasminn aṇḍasadbhāve vartamānāni nityaśaḥ",
    "GE07mbh_12_u:203.017a": "yugānte 'ntarhitān vedān setihāsān maharṣayaḥ",
    "GE07mbh_12_u:203.017c": "lebhire tapasā pūrvam anujñātāḥ svayaṃbhuvā",
    "GE07mbh_12_u:203.017d-0565_01": "niyogād brahmaṇo viprā lokatantrapravartakāḥ",
    "GE07mbh_12_u:203.018a": "vedavid veda bhagavān vedāṅgāni bṛhaspatiḥ",
    "GE07mbh_12_u:203.018c": "bhārgavo nītiśāstraṃ ca jagāda jagato hitam",
    "GE07mbh_12_u:203.019a": "gāndharvaṃ nārado vedaṃ bharadvājo dhanurgraham",
    "GE07mbh_12_u:203.019c": "devarṣicaritaṃ gārgyaḥ kṛṣṇātreyaś cikitsitam",
    "GE07mbh_12_u:203.019d-0566_01": "nyāyatantraṃ hi kārtsnyena gautamo veda tattvataḥ",
    "GE07mbh_12_u:203.019d-0566_02": "vedāntakarmayogaṃ ca vedavid brahmavid vibhuḥ",
    "GE07mbh_12_u:203.019d-0566_03": "dvaipāyano nijagrāha śilpaśāstraṃ bhṛguḥ punaḥ",
    "GE07mbh_12_u:203.020a": "nyāyatantrāṇy anekāni tais tair uktāni vādibhiḥ",
    "GE07mbh_12_u:203.020c": "hetvāgamasadācārair yad uktaṃ tad upāsyate",
    "GE07mbh_12_u:203.021a": "anādyaṃ yat paraṃ brahma na devā narṣayo viduḥ",
    "GE07mbh_12_u:203.021c": "ekas tad veda bhagavān dhātā nārāyaṇaḥ prabhuḥ",
    "GE07mbh_12_u:203.022a": "nārāyaṇād ṛṣigaṇās tathā mukhyāḥ surāsurāḥ",
    "GE07mbh_12_u:203.022c": "rājarṣayaḥ purāṇāś ca paramaṃ duḥkhabheṣajam",
    "GE07mbh_12_u:203.022d-0567_01": "vakṣye 'haṃ tava yat prāptam ṛṣer dvaipāyanān mayā",
    "GE07mbh_12_u:203.023a": "puruṣādhiṣṭhitaṃ bhāvaṃ prakṛtiḥ sūyate sadā",
    "GE07mbh_12_u:203.023c": "hetuyuktam ataḥ sarvaṃ jagat saṃparivartate",
    "GE07mbh_12_u:203.024a": "dīpād anye yathā dīpāḥ pravartante sahasraśaḥ",
    "GE07mbh_12_u:203.024c": "prakṛtiḥ sṛjate tadvad ānantyān nāpacīyate",
    "GE07mbh_12_u:203.025a": "avyaktakarmajā buddhir ahaṃkāraṃ prasūyate",
    "GE07mbh_12_u:203.025c": "ākāśaṃ cāpy ahaṃkārād vāyur ākāśasaṃbhavaḥ",
    "GE07mbh_12_u:203.026a": "vāyos tejas tataś cāpas tv adbhyo hi vasudhodgatā",
    "GE07mbh_12_u:203.026c": "mūlaprakṛtayo 'ṣṭau tā jagad etāsv avasthitam",
    "GE07mbh_12_u:203.027a": "jñānendriyāṇy ataḥ pañca pañca karmendriyāṇy api",
    "GE07mbh_12_u:203.027c": "viṣayāḥ pañca caikaṃ ca vikāre ṣoḍaśaṃ manaḥ",
    "GE07mbh_12_u:203.028a": "śrotraṃ tvak cakṣuṣī jihvā ghrāṇaṃ pañcendriyāṇy api",
    "GE07mbh_12_u:203.028c": "pādau pāyur upasthaś ca hastau vāk karmaṇām api",
    "GE07mbh_12_u:203.029a": "śabdaḥ sparśo 'tha rūpaṃ ca raso gandhas tathaiva ca",
    "GE07mbh_12_u:203.029c": "vijñeyaṃ vyāpakaṃ cittaṃ teṣu sarvagataṃ manaḥ",
    "GE07mbh_12_u:203.029d-0568_01": "buddhīndriyārthā ity uktā daśa saṃsargayonayaḥ",
    "GE07mbh_12_u:203.029d-0568_02": "sadasadbhāvayoge ca mana ity abhidhīyate",
    "GE07mbh_12_u:203.029d-0568_03": "vyavasāyaguṇā buddhir ahaṃkāro 'bhimānakaḥ",
    "GE07mbh_12_u:203.029d-0568_04": "na bījaṃ dehayoge ca karmabījapravartanāt",
    "GE07mbh_12_u:203.030a": "rasajñāne tu jihveyaṃ vyāhṛte vāk tathaiva ca",
    "GE07mbh_12_u:203.030c": "indriyair vividhair yuktaṃ sarvaṃ vyastaṃ manas tathā",
    "GE07mbh_12_u:203.031a": "vidyāt tu ṣoḍaśaitāni daivatāni vibhāgaśaḥ",
    "GE07mbh_12_u:203.031c": "deheṣu jñānakartāram upāsīnam upāsate",
    "GE07mbh_12_u:203.032a": "tadvat somaguṇā jihvā gandhas tu pṛthivīguṇaḥ",
    "GE07mbh_12_u:203.032c": "śrotraṃ śabdaguṇaṃ caiva cakṣur agner guṇas tathā",
    "GE07mbh_12_u:203.032e": "sparśaṃ vāyuguṇaṃ vidyāt sarvabhūteṣu sarvadā",
    "GE07mbh_12_u:203.033a": "manaḥ sattvaguṇaṃ prāhuḥ sattvam avyaktajaṃ tathā",
    "GE07mbh_12_u:203.033c": "sarvabhūtātmabhūtasthaṃ tasmād budhyeta buddhimān",
    "GE07mbh_12_u:203.034a": "ete bhāvā jagat sarvaṃ vahanti sacarācaram",
    "GE07mbh_12_u:203.034c": "śritā virajasaṃ devaṃ yam āhuḥ paramaṃ padam",
    "GE07mbh_12_u:203.035a": "navadvāraṃ puraṃ puṇyam etair bhāvaiḥ samanvitam",
    "GE07mbh_12_u:203.035c": "vyāpya śete mahān ātmā tasmāt puruṣa ucyate",
    "GE07mbh_12_u:203.036a": "ajaraḥ so 'maraś caiva vyaktāvyaktopadeśavān",
    "GE07mbh_12_u:203.036c": "vyāpakaḥ saguṇaḥ sūkṣmaḥ",
    "GE07mbh_12_u:203.037a": "yathā dīpaḥ prakāśātmā hrasvo vā yadi vā mahān",
    "GE07mbh_12_u:203.037c": "jñānātmānaṃ tathā vidyāt puruṣaṃ sarvajantuṣu",
    "GE07mbh_12_u:203.038a": "so 'tra vedayate vedyaṃ sa śṛṇoti sa paśyati",
    "GE07mbh_12_u:203.038c": "kāraṇaṃ tasya deho 'yaṃ sa kartā sarvakarmaṇām",
    "GE07mbh_12_u:203.039a": "agnir dārugato yadvad bhinne dārau na dṛśyate",
    "GE07mbh_12_u:203.039c": "tathaivātmā śarīrastho yogenaivātra dṛśyate",
    "GE07mbh_12_u:203.039d-0569_01": "agnir yathā hy upāyena mathitvā dāru dṛśyate",
    "GE07mbh_12_u:203.039d-0569_02": "tathaivātmā śarīrastho yogenaivātra dṛśyate",
    "GE07mbh_12_u:203.040a": "nadīṣv āpo yathā yuktā yathā sūrye marīcayaḥ",
    "GE07mbh_12_u:203.040c": "saṃtanvānā yathā yānti tathā dehāḥ śarīriṇām",
    "GE07mbh_12_u:203.041a": "svapnayoge yathaivātmā pañcendriyasamāgataḥ",
    "GE07mbh_12_u:203.041c": "deham utsṛjya vai yāti tathaivātropalabhyate",
    "GE07mbh_12_u:203.042a": "karmaṇā vyāpyate pūrvaṃ karmaṇā copapadyate",
    "GE07mbh_12_u:203.042c": "karmaṇā nīyate 'nyatra svakṛtena balīyasā",
    "GE07mbh_12_u:203.043a": "sa tu dehād yathā dehaṃ tyaktvānyaṃ pratipadyate",
    "GE07mbh_12_u:203.043c": "tathā taṃ saṃpravakṣyāmi bhūtagrāmaṃ svakarmajam",
    "GE07mbh_12_u:204.001": "gurur uvāca",
    "GE07mbh_12_u:204.001a": "caturvidhāni bhūtāni sthāvarāṇi carāṇi ca",
    "GE07mbh_12_u:204.001c": "avyaktaprabhavāny āhur avyaktanidhanāni ca",
    "GE07mbh_12_u:204.001e": "avyaktanidhanaṃ vidyād avyaktātmātmakaṃ manaḥ",
    "GE07mbh_12_u:204.002a": "yathāśvatthakaṇīkāyām antarbhūto mahādrumaḥ",
    "GE07mbh_12_u:204.002c": "niṣpanno dṛśyate vyaktam avyaktāt saṃbhavas tathā",
    "GE07mbh_12_u:204.002d-0570_01": "ātmānam anusaṃyāti buddhir avyaktajā tathā",
    "GE07mbh_12_u:204.002d-0570_02": "tām anveti mano yadval lohavarmaṇi saṃnidhau",
    "GE07mbh_12_u:204.003a": "abhidravaty ayaskāntamayo niścetanāv ubhau",
    "GE07mbh_12_u:204.003c": "svabhāvahetujā bhāvā yadvad anyad apīdṛśam",
    "GE07mbh_12_u:204.004a": "tadvad avyaktajā bhāvāḥ kartuḥ kāraṇalakṣaṇāḥ",
    "GE07mbh_12_u:204.004c": "acetanāś cetayituḥ kāraṇād abhisaṃhitāḥ",
    "GE07mbh_12_u:204.005a": "na bhūḥ khaṃ dyaur na bhūtāni narṣayo na surāsurāḥ",
    "GE07mbh_12_u:204.005c": "nānyad āsīd ṛte jīvam āsedur na tu saṃhitam",
    "GE07mbh_12_u:204.006a": "sarvanītyā sarvagataṃ manohetu salakṣaṇam",
    "GE07mbh_12_u:204.006c": "ajñānakarma nirdiṣṭam etat kāraṇalakṣaṇam",
    "GE07mbh_12_u:204.007a": "tat kāraṇair hi saṃyuktaṃ kāryasaṃgrahakārakam",
    "GE07mbh_12_u:204.007c": "yenaitad vartate cakram anādinidhanaṃ mahat",
    "GE07mbh_12_u:204.007d-0571_01": "yena svabhāvasadbhāvaṃ hetubhūtā sakāraṇā",
    "GE07mbh_12_u:204.007d-0571_02": "evaṃ prākṛtavistāro hy āśritya puruṣaṃ param",
    "GE07mbh_12_u:204.008a": "avyaktanābhaṃ vyaktāraṃ vikāraparimaṇḍalam",
    "GE07mbh_12_u:204.008c": "kṣetrajñādhiṣṭhitaṃ cakraṃ snigdhākṣaṃ vartate dhruvam",
    "GE07mbh_12_u:204.009a": "snigdhatvāt tilavat sarvaṃ cakre 'smin pīḍyate jagat",
    "GE07mbh_12_u:204.009c": "tilapīḍair ivākramya bhogair ajñānasaṃbhavaiḥ",
    "GE07mbh_12_u:204.009d-0572_01": "prāṇenāyaṃ hi śānte tu virodhāt pratipālanam",
    "GE07mbh_12_u:204.009d-0572_02": "dehasyeṣūn ya āste yaḥ śuddho 'cintya sanātanaḥ",
    "GE07mbh_12_u:204.009d-0572_03": "bhrāmayan neṣato (sic) yāti kālacakrasamanvitaḥ",
    "GE07mbh_12_u:204.009d-0572_04": "bhūtāni mohayan nityaṃ cakrasya ca rayaṃ gataḥ",
    "GE07mbh_12_u:204.009d-0572_05": "snehadravyasamāyoge kṣetrapācaṃ na vastuṣu",
    "GE07mbh_12_u:204.009d-0572_06": "tilavat pīḍite cakre hy ādhiyantranipīḍite",
    "GE07mbh_12_u:204.009d-0572_07": "bahiś cādhiṣṭhite yadvaj jñānināṃ karmasaṃbhavam",
    "GE07mbh_12_u:204.010a": "karma tat kurute tarṣād ahaṃkāraparigraham",
    "GE07mbh_12_u:204.010c": "kāryakāraṇasaṃyoge sa hetur upapāditaḥ",
    "GE07mbh_12_u:204.010d-0573_01": "yathākarṇya ca tac chiṣyas tattvajñānam anuttamam",
    "GE07mbh_12_u:204.011a": "nātyeti kāraṇaṃ kāryaṃ na kāryaṃ kāraṇaṃ tathā",
    "GE07mbh_12_u:204.011c": "kāryāṇāṃ tūpakaraṇe kālo bhavati hetumān",
    "GE07mbh_12_u:204.012a": "hetuyuktāḥ prakṛtayo vikārāś ca parasparam",
    "GE07mbh_12_u:204.012c": "anyonyam abhivartante puruṣādhiṣṭhitāḥ sadā",
    "GE07mbh_12_u:204.013a": "sarajas tāmasair bhāvaiś cyuto hetubalānvitaḥ",
    "GE07mbh_12_u:204.013c": "kṣetrajñam evānuyāti pāṃsur vāterito yathā",
    "GE07mbh_12_u:204.013e": "na ca taiḥ spṛśyate bhāvo na te tena mahātmanā",
    "GE07mbh_12_u:204.014a": "sarajasko 'rajaskaś ca sa vai vāyur yathā bhavet",
    "GE07mbh_12_u:204.014c": "tathaitad antaraṃ vidyāt kṣetrakṣetrajñayor budhaḥ",
    "GE07mbh_12_u:204.014e": "abhyāsāt sa tathā yukto na gacchet prakṛtiṃ punaḥ",
    "GE07mbh_12_u:204.015a": "saṃdeham etam utpannam acchinad bhagavān ṛṣiḥ",
    "GE07mbh_12_u:204.015c": "tathā vārtāṃ samīkṣeta kṛtalakṣaṇasaṃmitām",
    "GE07mbh_12_u:204.016a": "bījāny agnyupadagdhāni na rohanti yathā punaḥ",
    "GE07mbh_12_u:204.016c": "jñānadagdhais tathā kleśair nātmā saṃbadhyate punaḥ",
    "GE07mbh_12_u:205.001": "gurur uvāca",
    "GE07mbh_12_u:205.001a": "pravṛttilakṣaṇo dharmo yathāyam upapadyate",
    "GE07mbh_12_u:205.001c": "teṣāṃ vijñānaniṣṭhānām anyat tattvaṃ na rocate",
    "GE07mbh_12_u:205.002a": "durlabhā vedavidvāṃso vedokteṣu vyavasthitāḥ",
    "GE07mbh_12_u:205.002c": "prayojanam atas tv atra mārgam icchanti saṃstutam",
    "GE07mbh_12_u:205.002d-0574_01": "vedasya na vidur bhāvaṃ jñānamārgapratiṣṭhitam",
    "GE07mbh_12_u:205.003a": "sadbhir ācaritatvāt tu vṛttam etad agarhitam",
    "GE07mbh_12_u:205.003c": "iyaṃ sā buddhir anyeyaṃ yayā yāti parāṃ gatim",
    "GE07mbh_12_u:205.004a": "śarīravān upādatte mohāt sarvaparigrahān",
    "GE07mbh_12_u:205.004c": "kāmakrodhādibhir bhāvair yukto rājasatāmasaiḥ",
    "GE07mbh_12_u:205.005a": "nāśuddham ācaret tasmād abhīpsan dehayāpanam",
    "GE07mbh_12_u:205.005c": "karmaṇo vivaraṃ kurvan na lokān āpnuyāc chubhān",
    "GE07mbh_12_u:205.006a": "lohayuktaṃ yathā hema vipakvaṃ na virājate",
    "GE07mbh_12_u:205.006c": "tathāpakvakaṣāyākhyaṃ vijñānaṃ na prakāśate",
    "GE07mbh_12_u:205.006d-0575_01": "ke cid ātmaguṇaṃ prāptās te muktāś cakrabandhanāt",
    "GE07mbh_12_u:205.006d-0575_02": "itare duḥkhasadvaṃdvās tathā duḥkhaparāyaṇāḥ",
    "GE07mbh_12_u:205.006d-0575_03": "śukākarmānurūpaṃ te jāyamānāḥ punaḥ punaḥ",
    "GE07mbh_12_u:205.006d-0575_04": "krodhalobhamadāviṣṭā mūḍhāntaḥkaraṇāḥ sadā",
    "GE07mbh_12_u:205.006d-0575_05": "yathā.......saṃchāyā nāsti nityatayā purā",
    "GE07mbh_12_u:205.006d-0575_06": "guṇān eva tathā cintyā santy eti ca vidur budhāḥ",
    "GE07mbh_12_u:205.007a": "yaś cādharmaṃ caren mohāt kāmalobhāv anu plavan",
    "GE07mbh_12_u:205.007c": "dharmyaṃ panthānam ākramya sānubandho vinaśyati",
    "GE07mbh_12_u:205.007d-0576_01": "acalaṃ jñānam aprāpya calacittaś calān iyāt",
    "GE07mbh_12_u:205.008a": "śandādīn viṣayāṃs tasmād asaṃrāgād anuplavet",
    "GE07mbh_12_u:205.008c": "krodhaharṣau viṣādaś ca jāyante hi parasparam",
    "GE07mbh_12_u:205.008d-0577_01": "guṇāḥ kāryāḥ krodhaharṣau sukhaduḥkhe priyāpriye",
    "GE07mbh_12_u:205.008d-0577_02": "dvaṃdvāny athaivamādīni vijayec caiva sarvavit",
    "GE07mbh_12_u:205.009a": "pañcabhūtātmake dehe sattvarājasatāmase",
    "GE07mbh_12_u:205.009c": "kam abhiṣṭuvate cāyaṃ kaṃ vā krośati kiṃ vadet",
    "GE07mbh_12_u:205.010a": "sparśarūparasādyeṣu saṅgaṃ gacchanti bāliśāḥ",
    "GE07mbh_12_u:205.010c": "nāvagacchanty avijñānād ātmajaṃ pārthivaṃ guṇam",
    "GE07mbh_12_u:205.011a": "mṛnmayaṃ śaraṇaṃ yadvan mṛdaiva parilipyate",
    "GE07mbh_12_u:205.011c": "pārthivo 'yaṃ tathā deho mṛdvikārair vilipyate",
    "GE07mbh_12_u:205.012a": "madhu tailaṃ payaḥ sarpir māṃsāni lavaṇaṃ guḍaḥ",
    "GE07mbh_12_u:205.012c": "dhānyāni phalamūlāni mṛdvikārāḥ sahāmbhasā",
    "GE07mbh_12_u:205.013a": "yadvat kāntāram ātiṣṭhan nautsukyaṃ samanuvrajet",
    "GE07mbh_12_u:205.013c": "śramād āhāram ādadyād asvādv api hi yāpanam",
    "GE07mbh_12_u:205.014a": "tadvat saṃsārakāntāram ātiṣṭhañ śramatatparaḥ",
    "GE07mbh_12_u:205.014c": "yātrārtham adyād āhāraṃ vyādhito bheṣajaṃ yathā",
    "GE07mbh_12_u:205.014d-0578_01": "bhakṣaṇe śvāpadair mārgād iti cāraṃ karoti cet",
    "GE07mbh_12_u:205.014d-0578_02": "evaṃ saṃsāramārgeṇa yātrārthaṃ viṣayāṇi ca",
    "GE07mbh_12_u:205.014d-0578_03": "na gacched bhogavijñānād unmārge padyate tadā",
    "GE07mbh_12_u:205.014d-0578_04": "tasmād aduḥkhato mārgam āsthitas tam anusmaret",
    "GE07mbh_12_u:205.014d-0578_05": "nānāparṇaphalā vṛkṣā bahavaḥ santi tatra hi",
    "GE07mbh_12_u:205.014d-0578_06": "bhoktāro munayaś caiva tasmāt parataraṃ vanam",
    "GE07mbh_12_u:205.014d-0578_07": "anumānais tathā śāstrair yaśasā vikrameṇa ca",
    "GE07mbh_12_u:205.015a": "satyaśaucārjavatyāgair yaśasā vikrameṇa ca",
    "GE07mbh_12_u:205.015c": "kṣāntyā dhṛtyā ca buddhyā ca manasā tapasaiva ca",
    "GE07mbh_12_u:205.016a": "bhāvān sarvān yathāvṛttān saṃvaseta yathākramam",
    "GE07mbh_12_u:205.016c": "śāntim icchann adīnātmā saṃyacched indriyāṇi ca",
    "GE07mbh_12_u:205.017a": "sattvena rajasā caiva tamasā caiva mohitāḥ",
    "GE07mbh_12_u:205.017c": "cakravat parivartante hy ajñānāj jantavo bhṛśam",
    "GE07mbh_12_u:205.018a": "tasmāt samyak parīkṣeta doṣān ajñānasaṃbhavān",
    "GE07mbh_12_u:205.018c": "ajñānaprabhavaṃ nityam ahaṃkāraṃ parityajet",
    "GE07mbh_12_u:205.019a": "mahābhūtānīndriyāṇi guṇāḥ sattvaṃ rajas tamaḥ",
    "GE07mbh_12_u:205.019b-0579_01": "dehamūlaṃ vijānīhi naitāni bhagavān ataḥ",
    "GE07mbh_12_u:205.019b-0579_02": "upāyataḥ pravakṣyāmi taṃ ca mṛtyuṃ durāsadam",
    "GE07mbh_12_u:205.019c": "trailokyaṃ seśvaraṃ sarvam ahaṃkāre pratiṣṭhitam",
    "GE07mbh_12_u:205.020a": "yatheha niyataṃ kālo darśayaty ārtavān guṇān",
    "GE07mbh_12_u:205.020c": "tadvad bhūteṣv ahaṃkāraṃ vidyād bhūtapravartakam",
    "GE07mbh_12_u:205.021a": "saṃmohakaṃ tamo vidyāt kṛṣṇam ajñānasaṃbhavam",
    "GE07mbh_12_u:205.021b-0580_01": "prakṛter guṇasaṃjāto mahān ahaṃkriyā tataḥ",
    "GE07mbh_12_u:205.021b-0580_02": "ahaṃkārāt punaḥ paścād bhūtagrāmam udāhṛtam",
    "GE07mbh_12_u:205.021b-0580_03": "avyaktasya guṇebhyas tu tadguṇāṃś ca nibodha tān",
    "GE07mbh_12_u:205.021c": "prītiduḥkhanibaddhāṃś ca samastāṃs trīn atho guṇān",
    "GE07mbh_12_u:205.021e": "sattvasya rajasaś caiva tamasaś ca nibodha tān",
    "GE07mbh_12_u:205.022a": "pramoho harṣajaḥ prītir asaṃdeho dhṛtiḥ smṛtiḥ",
    "GE07mbh_12_u:205.022c": "etān sattvaguṇān vidyād imān rājasatāmasān",
    "GE07mbh_12_u:205.022d-0581_01": "asaṃtoṣo 'kṣamā dhairyam atṛptir viṣayādiṣu",
    "GE07mbh_12_u:205.022d-0581_02": "rājasāś ca guṇā hy ete tatparaṃ tāmasāñ śṛṇu",
    "GE07mbh_12_u:205.022d-0581_03": "mohas tandrī tathā duḥkhaṃ nidrālasyaṃ pramādatā",
    "GE07mbh_12_u:205.022d-0581_04": "viṣādī dīrghasūtraś ca tat tāmasam udāhṛtam",
    "GE07mbh_12_u:205.023a": "kāmakrodhau pramādaś ca lobhamohau bhayaṃ klamaḥ",
    "GE07mbh_12_u:205.023c": "viṣādaśokāv aratir mānadarpāv anāryatā",
    "GE07mbh_12_u:205.024a": "doṣāṇām evamādīnāṃ parīkṣya gurulāghavam",
    "GE07mbh_12_u:205.024c": "vimṛśed ātmasaṃsthānām ekaikam anusaṃtatam",
    "GE07mbh_12_u:205.024d-0582_01": "yasmin pratiṣṭhitaṃ cedaṃ yasmin sajjñānanirgatiḥ",
    "GE07mbh_12_u:205.024d-0582_02": "sarvabhūtādhikaṃ nityam ahaṃkāraṃ vilokayet",
    "GE07mbh_12_u:205.024d-0582_03": "vilokamānaḥ sa tadā svabuddhyā sūkṣmayā punaḥ",
    "GE07mbh_12_u:205.024d-0582_04": "tad eva bhāti tad rūpam ātmanā yat sunirmalam",
    "GE07mbh_12_u:205.025": "śiṣya uvāca",
    "GE07mbh_12_u:205.025a": "ke doṣā manasā tyaktāḥ ke buddhyā śithilīkṛtāḥ",
    "GE07mbh_12_u:205.025c": "ke punaḥ punar āyānti ke mohād aphalā iva",
    "GE07mbh_12_u:205.026a": "keṣāṃ balābalaṃ buddhyā hetubhir vimṛśed budhaḥ",
    "GE07mbh_12_u:205.026c": "etat sarvaṃ samācakṣva yathā vidyām ahaṃ prabho",
    "GE07mbh_12_u:205.026d-0583_01": "mahyaṃ śuśrūṣave vidvan vakṣy etad buddhiniścitam",
    "GE07mbh_12_u:205.026d-0583_02": "śāntatvād aparāntāc ca ārambhād api caikataḥ",
    "GE07mbh_12_u:205.026d-0583_03": "prokto hy atra yathā hetur evam āhur manīṣiṇaḥ gurur uvāca",
    "GE07mbh_12_u:205.027-0584_01": "gauravaṃ tu guṇānāṃ syāt taddhetūnāṃ balābalāt",
    "GE07mbh_12_u:205.027a": "doṣair mūlād avacchinnair viśuddhātmā vimucyate",
    "GE07mbh_12_u:205.027c": "vināśayati saṃbhūtam ayasmayamayo yathā",
    "GE07mbh_12_u:205.027d-0585_01": "sahajair aviśuddhātmā doṣair naśyati rājasaiḥ",
    "GE07mbh_12_u:205.027e": "tathākṛtātmā sahajair doṣair naśyati rājasaiḥ",
    "GE07mbh_12_u:205.028a": "rājasaṃ tāmasaṃ caiva śuddhātmākarmasaṃbhavam",
    "GE07mbh_12_u:205.028b-0586_01": "śamayet sattvam āsthāya svabuddhyā kevalaṃ dvijaḥ",
    "GE07mbh_12_u:205.028b-0587_01": "tyajec ca manasā caitau śuddhātmā buddhim āsthitaḥ",
    "GE07mbh_12_u:205.028c": "tat sarvaṃ dehināṃ bījaṃ sarvam ātmavataḥ samam",
    "GE07mbh_12_u:205.029a": "tasmād ātmavatā varjyaṃ rajaś ca tama eva ca",
    "GE07mbh_12_u:205.029c": "rajastamobhyāṃ nirmuktaṃ sattvaṃ nirmalatām iyāt",
    "GE07mbh_12_u:205.029d-0588_01": "āhārān varjayen nityaṃ rājasāṃs tāmasān api",
    "GE07mbh_12_u:205.029d-0589_01": "te brahma punar āyānti na mohād acalā iva",
    "GE07mbh_12_u:205.030a": "atha vā mantravad brūyur māṃsādānāṃ yajuṣkṛtam",
    "GE07mbh_12_u:205.030c": "hetuḥ sa evānādāne śuddhadharmānupālane",
    "GE07mbh_12_u:205.031a": "rajasā dharmayuktāni kāryāṇy api samāpnuyāt",
    "GE07mbh_12_u:205.031c": "arthayuktāni cātyarthaṃ kāmān sarvāṃś ca sevate",
    "GE07mbh_12_u:205.032a": "tamasā lobhayuktāni krodhajāni ca sevate",
    "GE07mbh_12_u:205.032c": "hiṃsāvihārābhiratas tandrīnidrāsamanvitaḥ",
    "GE07mbh_12_u:205.033a": "sattvasthaḥ sāttvikān bhāvāñ śuddhān paśyati saṃśritaḥ",
    "GE07mbh_12_u:205.033c": "sa dehī vimalaḥ śrīmāñ śuddho vidyāsamanvitaḥ",
    "GE07mbh_12_u:206.001": "gurur uvāca",
    "GE07mbh_12_u:206.001a": "rajasā sādhyate mohas tamasā ca nararṣabha",
    "GE07mbh_12_u:206.001c": "krodhalobhau bhayaṃ darpa eteṣāṃ sādhanāc chuciḥ",
    "GE07mbh_12_u:206.002a": "paramaṃ paramātmānaṃ devam akṣayam avyayam",
    "GE07mbh_12_u:206.002c": "viṣṇum avyaktasaṃsthānaṃ viśante devasattamam",
    "GE07mbh_12_u:206.003a": "tasya māyāvidagdhāṅgā jñānabhraṣṭā nirāśiṣaḥ",
    "GE07mbh_12_u:206.003c": "mānavā jñānasaṃmohāt tataḥ kāmaṃ prayānti vai",
    "GE07mbh_12_u:206.004a": "kāmāt krodham avāpyātha lobhamohau ca mānavāḥ",
    "GE07mbh_12_u:206.004c": "mānadarpād ahaṃkāram ahaṃkārāt tataḥ kriyāḥ",
    "GE07mbh_12_u:206.005a": "kriyābhiḥ snehasaṃbandhaḥ snehāc chokam anantaram",
    "GE07mbh_12_u:206.005c": "sukhaduḥkhasamārambhāj janmājanmakṛtakṣaṇāḥ",
    "GE07mbh_12_u:206.006a": "janmato garbhavāsaṃ tu śukraśoṇitasaṃbhavam purīṣamūtravikledaśoṇitaprabhavāvilam",
    "GE07mbh_12_u:206.007a": "tṛṣṇābhibhūtas tair baddhas tān evābhipariplavan",
    "GE07mbh_12_u:206.007b-0590_01": "tathā narakagartasthas tṛṣṇārajjubhir ācitaḥ",
    "GE07mbh_12_u:206.007b-0590_02": "puṇyapāpapraṇunnāṅgo jāyate sa yathā kṛmiḥ",
    "GE07mbh_12_u:206.007b-0590_03": "maśakair matkuṇair daṣṭas tathā citravadhārditaḥ",
    "GE07mbh_12_u:206.007b-0590_04": "nānāvyādhibhir ākīrṇaḥ kathaṃ cid yauvanaṃ gataḥ",
    "GE07mbh_12_u:206.007b-0590_05": "kūrmotsṛjati bhūyaś ca rajjuḥ svasvamukhepsayā",
    "GE07mbh_12_u:206.007b-0590_06": "yoṣitaṃ narakaṃ gṛhya janmakarmavaśānugaḥ",
    "GE07mbh_12_u:206.007b-0590_07": "purakṣetranimittaṃ yad duḥkhaṃ vaktuṃ na śakyate",
    "GE07mbh_12_u:206.007b-0590_08": "kas tatra nindakaś caiva narake pacyate bhṛśam",
    "GE07mbh_12_u:206.007b-0590_09": "vārdhakyam anulaṅgheta tatra karmārabhet punaḥ",
    "GE07mbh_12_u:206.007b-0590_10": "bhagavān saṃstutaḥ paścāt kiṃ pravakṣyāmi te bhṛśam",
    "GE07mbh_12_u:206.007c": "saṃsāratantravāhinyas tatra budhyeta yoṣitaḥ",
    "GE07mbh_12_u:206.008a": "prakṛtyā kṣetrabhūtās tā narāḥ kṣetrajñalakṣaṇāḥ",
    "GE07mbh_12_u:206.008c": "tasmād etā viśeṣeṇa naro 'tīyur vipaścitaḥ",
    "GE07mbh_12_u:206.009a": "kṛtyā hy etā ghorarūpā mohayanty avicakṣaṇān",
    "GE07mbh_12_u:206.009c": "rajasy antarhitā mūrtir indriyāṇāṃ sanātanī",
    "GE07mbh_12_u:206.010a": "tasmāt tarṣātmakād rāgād bījāj jāyanti jantavaḥ",
    "GE07mbh_12_u:206.010c": "svadehajān asvasaṃjñān yadvad aṅgāt kṛmīṃs tyajet",
    "GE07mbh_12_u:206.010e": "svasaṃjñān asvajāṃs tadvat sutasaṃjñān kṛmīṃs tyajet",
    "GE07mbh_12_u:206.011a": "śukrato rasataś caiva snehāj jāyanti jantavaḥ",
    "GE07mbh_12_u:206.011c": "svabhāvāt karmayogād vā tān upekṣeta buddhimān",
    "GE07mbh_12_u:206.012a": "rajas tamasi paryastaṃ sattvaṃ tamasi saṃsthitam",
    "GE07mbh_12_u:206.012c": "jñānādhiṣṭhānam ajñānaṃ buddhyahaṃkāralakṣaṇam",
    "GE07mbh_12_u:206.013a": "tad bījaṃ dehinām āhus tad bījaṃ jīvasaṃjñitam",
    "GE07mbh_12_u:206.013c": "karmaṇā kālayuktena saṃsāraparivartakam",
    "GE07mbh_12_u:206.014a": "ramaty ayaṃ yathā svapne manasā dehavān iva",
    "GE07mbh_12_u:206.014c": "karmagarbhair guṇair dehī garbhe tad upapadyate",
    "GE07mbh_12_u:206.015a": "karmaṇā bījabhūtena codyate yad yad indriyam",
    "GE07mbh_12_u:206.015c": "jāyate tad ahaṃkārād rāgayuktena cetasā",
    "GE07mbh_12_u:206.016a": "śabdarāgāc chrotram asya jāyate bhāvitātmanaḥ",
    "GE07mbh_12_u:206.016b-0591_01": "sparśarāgāt tvag evāsya jāyate bhāvitātmanaḥ",
    "GE07mbh_12_u:206.016c": "rūparāgāt tathā cakṣur ghrāṇaṃ gandhacikīrṣayā",
    "GE07mbh_12_u:206.016d-0592_01": "rasarāgāt tathā jihvā jāyate bhāvitātmanaḥ",
    "GE07mbh_12_u:206.017a": "sparśanebhyas tathā vāyuḥ prāṇāpānavyapāśrayaḥ",
    "GE07mbh_12_u:206.017c": "vyānodānau samānaś ca pañcadhā dehayāpanā",
    "GE07mbh_12_u:206.018a": "saṃjātair jāyate gātraiḥ karmajair brahmaṇā vṛtaḥ",
    "GE07mbh_12_u:206.018c": "duḥkhādyantair duḥkhamadhyair naraḥ śārīramānasaiḥ",
    "GE07mbh_12_u:206.019a": "duḥkhaṃ vidyād upādānād abhimānāc ca vardhate",
    "GE07mbh_12_u:206.019c": "tyāgāt tebhyo nirodhaḥ syān nirodhajño vimucyate",
    "GE07mbh_12_u:206.020a": "indriyāṇāṃ rajasy eva prabhavapralayāv ubhau",
    "GE07mbh_12_u:206.020c": "parīkṣya saṃcared vidvān yathāvac chāstracakṣuṣā",
    "GE07mbh_12_u:206.021a": "jñānendriyāṇīndriyārthān nopasarpanty atarṣulam",
    "GE07mbh_12_u:206.021c": "jñātaiś ca kāraṇair dehī na dehaṃ punar arhati",
    "GE07mbh_12_u:207.001": "gurur uvāca",
    "GE07mbh_12_u:207.001a": "atropāyaṃ pravakṣyāmi yathāvac chāstracakṣuṣā",
    "GE07mbh_12_u:207.001c": "tad vijñānāc caran prājñaḥ prāpnuyāt paramāṃ gatim",
    "GE07mbh_12_u:207.002a": "sarveṣām eva bhūtānāṃ puruṣaḥ śreṣṭha ucyate",
    "GE07mbh_12_u:207.002c": "puruṣebhyo dvijān āhur dvijebhyo mantravādinaḥ",
    "GE07mbh_12_u:207.003a": "sarvabhūtaviśiṣṭās te sarvajñāḥ sarvadarśinaḥ",
    "GE07mbh_12_u:207.003c": "brāhmaṇā vedatattvajñās tattvārthagatiniścayāḥ",
    "GE07mbh_12_u:207.004a": "netrahīno yathā hy ekaḥ kṛcchrāṇi labhate 'dhvani",
    "GE07mbh_12_u:207.004c": "jñānahīnas tathā loke tasmāj jñānavido 'dhikāḥ",
    "GE07mbh_12_u:207.005a": "tāṃs tān upāsate dharmān dharmakāmā yathāgamam",
    "GE07mbh_12_u:207.005c": "na tv eṣām arthasāmānyam antareṇa guṇān imān",
    "GE07mbh_12_u:207.006a": "vāgdehamanasāṃ śaucaṃ kṣamā satyaṃ dhṛtiḥ smṛtiḥ",
    "GE07mbh_12_u:207.006c": "sarvadharmeṣu dharmajñā jñāpayanti guṇān imān",
    "GE07mbh_12_u:207.007a": "yad idaṃ brahmaṇo rūpaṃ brahmacaryam iti smṛtam",
    "GE07mbh_12_u:207.007c": "paraṃ tat sarvabhūtebhyas tena yānti parāṃ gatim",
    "GE07mbh_12_u:207.008a": "liṅgasaṃyogahīnaṃ yac charīrasparśavarjitam",
    "GE07mbh_12_u:207.008c": "śrotreṇa śravaṇaṃ caiva cakṣuṣā caiva darśanam",
    "GE07mbh_12_u:207.008d-0593_01": "tvacā ca sparśanaṃ yac ca nāsayā ghrāṇam eva ca",
    "GE07mbh_12_u:207.009a": "jihvayā rasanaṃ yac ca tad eva parivarjitam",
    "GE07mbh_12_u:207.009c": "buddhyā ca vyavasāyena brahmacaryam akalmaṣam",
    "GE07mbh_12_u:207.010a": "samyagvṛttir brahmalokaṃ prāpnuyān madhyamaḥ surān",
    "GE07mbh_12_u:207.010c": "dvijāgryo jāyate vidvān kanyasīṃ vṛttim āsthitaḥ",
    "GE07mbh_12_u:207.011a": "suduṣkaraṃ brahmacaryam upāyaṃ tatra me śṛṇu",
    "GE07mbh_12_u:207.011c": "saṃpravṛttam udīrṇaṃ ca nigṛhṇīyād dvijo manaḥ",
    "GE07mbh_12_u:207.012a": "yoṣitāṃ na kathāḥ śrāvyā na nirīkṣyā nirambarāḥ",
    "GE07mbh_12_u:207.012c": "kadā cid darśanād āsāṃ durbalān āviśed rajaḥ",
    "GE07mbh_12_u:207.013a": "rāgotpattau caret kṛcchram ahnas triḥ praviśed apaḥ",
    "GE07mbh_12_u:207.013c": "magnaḥ svapne ca manasā trir japed aghamarṣaṇam",
    "GE07mbh_12_u:207.014a": "pāpmānaṃ nirdahed evam antarbhūtaṃ rajomayam",
    "GE07mbh_12_u:207.014c": "jñānayuktena manasā saṃtatena vicakṣaṇaḥ",
    "GE07mbh_12_u:207.015a": "kuṇapāmedhyasaṃyuktaṃ yadvad acchidrabandhanam",
    "GE07mbh_12_u:207.015c": "tadvad dehagataṃ vidyād ātmānaṃ dehabandhanam",
    "GE07mbh_12_u:207.015d-0594_01": "amedhyapūrṇaṃ yad bhāṇḍaṃ śleṣmāntakalilāvṛtam",
    "GE07mbh_12_u:207.015d-0594_02": "necchate vīkṣituṃ bhāṇḍaṃ kutaḥ spraṣṭuṃ pravartate",
    "GE07mbh_12_u:207.015d-0594_03": "dehabhāṇḍaṃ malaiḥ pūrṇaṃ bahiḥ svedajalāvṛtam",
    "GE07mbh_12_u:207.015d-0594_04": "bībhatsaṃ naranārīṇāṃ jñānināṃ narakaṃ matam",
    "GE07mbh_12_u:207.015d-0594_05": "chidrakumbho yathā srāvaṃ sṛjate tadgataṃ dṛḍham",
    "GE07mbh_12_u:207.015d-0594_06": "antaḥsthaṃ sraṃsate tadvaj jalaṃ deheṣu dehinām",
    "GE07mbh_12_u:207.015d-0594_07": "śleṣmāśrumūtrakalilaṃ purīṣaṃ śuklam eva ca",
    "GE07mbh_12_u:207.015d-0594_08": "kaphajālaviniryāsaḥ sarasaś citta muñcaya",
    "GE07mbh_12_u:207.016a": "vātapittakaphān raktaṃ tvaṅmāṃsaṃ snāyum asthi ca",
    "GE07mbh_12_u:207.016c": "majjāṃ caiva sirājālais tarpayanti rasā nṛṇām",
    "GE07mbh_12_u:207.017a": "daśa vidyād dhamanyo 'tra pañcendriyaguṇāvahāḥ",
    "GE07mbh_12_u:207.017c": "yābhiḥ sūkṣmāḥ pratāyante dhamanyo 'nyāḥ sahasraśaḥ",
    "GE07mbh_12_u:207.018a": "evam etāḥ sirānadyo rasodā dehasāgaram",
    "GE07mbh_12_u:207.018c": "tarpayanti yathākālam āpagā iva sāgaram",
    "GE07mbh_12_u:207.019a": "madhye ca hṛdayasyaikā sirā tv atra manovahā",
    "GE07mbh_12_u:207.019c": "śukraṃ saṃkalpajaṃ nṝṇāṃ sarvagātrair vimuñcati",
    "GE07mbh_12_u:207.020a": "sarvagātrapratāyinyas tasyā hy anugatāḥ sirāḥ",
    "GE07mbh_12_u:207.020c": "netrayoḥ pratipadyante vahantyas taijasaṃ guṇam",
    "GE07mbh_12_u:207.021a": "payasy antarhitaṃ sarpir yadvan nirmathyate khajaiḥ",
    "GE07mbh_12_u:207.021c": "śukraṃ nirmathyate tadvad dehasaṃkalpajaiḥ khajaiḥ",
    "GE07mbh_12_u:207.022a": "svapne 'py evaṃ yathābhyeti manaḥsaṃkalpajaṃ rajaḥ",
    "GE07mbh_12_u:207.022c": "śukram asparśajaṃ dehāt sṛjanty asya manovahā",
    "GE07mbh_12_u:207.023a": "maharṣir bhagavān atrir veda tac chukrasaṃbhavam",
    "GE07mbh_12_u:207.023c": "tribījam indradaivatyaṃ tasmād indriyam ucyate",
    "GE07mbh_12_u:207.024a": "ye vai śukragatiṃ vidyur bhūtasaṃkarakārikām",
    "GE07mbh_12_u:207.024c": "virāgā dagdhadoṣās te nāpnuyur dehasaṃbhavam",
    "GE07mbh_12_u:207.025a": "guṇānāṃ sāmyam āgamya manasaiva manovaham",
    "GE07mbh_12_u:207.025c": "dehakarma nudan prāṇān antakāle vimucyate",
    "GE07mbh_12_u:207.026a": "bhavitā manaso jñānaṃ mana eva pratāyate",
    "GE07mbh_12_u:207.026c": "jyotiṣmad virajo divyam atra siddhaṃ mahātmanām",
    "GE07mbh_12_u:207.027a": "tasmāt tad avighātāya karma kuryād akalmaṣam",
    "GE07mbh_12_u:207.027c": "rajas tamaś ca hitveha na tiryaggatim āpnuyāt",
    "GE07mbh_12_u:207.028a": "taruṇādhigataṃ jñānaṃ jarādurbalatāṃ gatam",
    "GE07mbh_12_u:207.028c": "paripakvabuddhiḥ kālena ādatte mānasaṃ balam",
    "GE07mbh_12_u:207.028d-0595_01": "evaṃ putrakalatreṣu",
    "GE07mbh_12_u:207.028d-0595_02": "ādatte hṛdaye kāmaṃ vyādhā[dhyā]dibhir abhiplutaḥ",
    "GE07mbh_12_u:207.028d-0595_03": "yatas tataḥ paripatann avindan sukham aṇv api",
    "GE07mbh_12_u:207.028d-0595_04": "bahuduḥkhasamāpannaḥ paścān nirvedam āsthitaḥ",
    "GE07mbh_12_u:207.028d-0595_05": "jñānavṛkṣaṃ samāśritya paścān nirvṛtim aśnute",
    "GE07mbh_12_u:207.029a": "sudurgam iva panthānam atītya guṇabandhanam",
    "GE07mbh_12_u:207.029c": "yadā paśyet tadā doṣān atītyāmṛtam aśnute",
    "GE07mbh_12_u:208.001": "gurur uvāca",
    "GE07mbh_12_u:208.001a": "duranteṣv indriyārtheṣu saktāḥ sīdanti jantavaḥ",
    "GE07mbh_12_u:208.001c": "ye tv asaktā mahātmānas te yānti paramāṃ gatim",
    "GE07mbh_12_u:208.002a": "janmamṛtyujarāduḥkhair vyādhibhir manasaḥ klamaiḥ",
    "GE07mbh_12_u:208.002c": "dṛṣṭvemaṃ saṃtataṃ lokaṃ ghaṭen mokṣāya buddhimān",
    "GE07mbh_12_u:208.003a": "vāṅmanobhyāṃ śarīreṇa śuciḥ syād anahaṃkṛtaḥ",
    "GE07mbh_12_u:208.003c": "praśānto jñānavān bhikṣur nirapekṣaś caret sukham",
    "GE07mbh_12_u:208.003d-0596_01": "vaśā mokṣavatāṃ pāśās tāsāṃ rūpaṃ pradarśakam",
    "GE07mbh_12_u:208.003d-0596_02": "durgrahaṃ paśyamāno 'pi manyate mohitas tadā",
    "GE07mbh_12_u:208.003d-0596_03": "evaṃ paśyantam ātmānam anudhyātaṃ hi bandhuṣu",
    "GE07mbh_12_u:208.003d-0596_04": "ayathātvena jānāmi bhedarūpeṇa saṃsthitam",
    "GE07mbh_12_u:208.004a": "atha vā manasaḥ saṅgaṃ paśyed bhūtānukampayā",
    "GE07mbh_12_u:208.004c": "atrāpy upekṣāṃ kurvīta jñātvā karmaphalaṃ jagat",
    "GE07mbh_12_u:208.005a": "yat kṛtaṃ prāk śubhaṃ karma pāpaṃ vā tad upāśnute",
    "GE07mbh_12_u:208.005c": "tasmāc chubhāni karmāṇi kuryād vāgbuddhikarmabhiḥ",
    "GE07mbh_12_u:208.006a": "ahiṃsā satyavacanaṃ sarvabhūteṣu cārjavam",
    "GE07mbh_12_u:208.006c": "kṣamā caivāpramādaś ca yasyaite sa sukhī bhavet",
    "GE07mbh_12_u:208.006d-0597_01": "anakṣasādhyaṃ tad brahma nirmalaṃ jagataḥ param",
    "GE07mbh_12_u:208.006d-0597_02": "svātmaprakāśam agrāhyam ahetukam acañcalam",
    "GE07mbh_12_u:208.006d-0597_03": "vivekajñānavācistho hy āśurūpeṇa saṃsthitaḥ",
    "GE07mbh_12_u:208.006d-0597_04": "vaikārikāt pradṛśyete gairike madhudhāravat",
    "GE07mbh_12_u:208.007a": "yaś cainaṃ paramaṃ dharmaṃ sarvabhūtasukhāvaham",
    "GE07mbh_12_u:208.007c": "duḥkhān niḥsaraṇaṃ veda sa tattvajñaḥ sukhī bhavet",
    "GE07mbh_12_u:208.008a": "tasmāt samāhitaṃ buddhyā mano bhūteṣu dhārayet",
    "GE07mbh_12_u:208.008c": "nāpadhyāyen na spṛhayen nābaddhaṃ cintayed asat",
    "GE07mbh_12_u:208.009a": "avāgyogaprayogeṇa manojñaṃ saṃpravartate",
    "GE07mbh_12_u:208.009c": "vivakṣatā vā sadvākyaṃ dharmaṃ sūkṣmam avekṣatā",
    "GE07mbh_12_u:208.009e": "satyāṃ vācam ahiṃsrāṃ ca vaded anapavādinīm",
    "GE07mbh_12_u:208.010a": "kalkāpetām aparuṣām anṛśaṃsām apaiśunām",
    "GE07mbh_12_u:208.010c": "īdṛg alpaṃ ca vaktavyam avikṣiptena cetasā",
    "GE07mbh_12_u:208.011a": "vākprabuddho hi saṃrāgād virāgād vyāhared yadi",
    "GE07mbh_12_u:208.011c": "buddhyā hy anigṛhītena manasā karma tāmasam",
    "GE07mbh_12_u:208.011e": "rajobhūtair hi karaṇaiḥ karmaṇā pratipadyate",
    "GE07mbh_12_u:208.012a": "sa duḥkhaṃ prāpya loke 'smin narakāyopapadyate",
    "GE07mbh_12_u:208.012c": "tasmān manovākśarīrair ācared dhairyam ātmanaḥ",
    "GE07mbh_12_u:208.013a": "prakīrṇameṣabhāro hi yadvad dhāryeta dasyubhiḥ",
    "GE07mbh_12_u:208.013c": "pratilomāṃ diśaṃ buddhvā saṃsāram abudhās tathā",
    "GE07mbh_12_u:208.013d-0598_01": "saṃsāramārgam āpannaḥ pratilomaṃ vivarjayet",
    "GE07mbh_12_u:208.014a": "tān eva ca yathā dasyūn kṣiptvā gacchec chivāṃ diśam",
    "GE07mbh_12_u:208.014c": "tathā rajastamaḥkarmāṇy utsṛjya prāpnuyāt sukham",
    "GE07mbh_12_u:208.015a": "niḥsaṃdigdham anīho vai muktaḥ sarvaparigrahaiḥ",
    "GE07mbh_12_u:208.015c": "viviktacārī laghvāśī tapasvī niyatendriyaḥ",
    "GE07mbh_12_u:208.016a": "jñānadagdhaparikleśaḥ prayogaratir ātmavān",
    "GE07mbh_12_u:208.016c": "niṣpracāreṇa manasā paraṃ tad adhigacchati",
    "GE07mbh_12_u:208.017a": "dhṛtimān ātmavān buddhiṃ nigṛhṇīyād asaṃśayam",
    "GE07mbh_12_u:208.017c": "mano buddhyā nigṛhṇīyād viṣayān manasātmanaḥ",
    "GE07mbh_12_u:208.017d-0599_01": "yojayitvā manas tatra niścalaṃ paramātmani",
    "GE07mbh_12_u:208.017d-0599_02": "yogābhisaṃdhiyuktasya brahma tat saṃprakāśate",
    "GE07mbh_12_u:208.017d-0599_03": "aikāntyaṃ tad idaṃ viddhi sarvavastvantarasthitiḥ",
    "GE07mbh_12_u:208.017d-0599_04": "viśeṣahīnaṃ gṛhṇanti viśeṣāṃ kāraṇātmikām",
    "GE07mbh_12_u:208.017d-0599_05": "atha vā na prabhus tatra paramātmani vartitum",
    "GE07mbh_12_u:208.017d-0599_06": "āgāmitattvaṃ yogātmā yogatantram upakramet",
    "GE07mbh_12_u:208.018a": "nigṛhītendriyasyāsya kurvāṇasya mano vaśe",
    "GE07mbh_12_u:208.018c": "devatās tāḥ prakāśante hṛṣṭā yānti tam īśvaram",
    "GE07mbh_12_u:208.019a": "tābhiḥ saṃsaktamanaso brahmavat saṃprakāśate",
    "GE07mbh_12_u:208.019c": "etaiś cāpagataiḥ sarvair brahmabhūyāya kalpate",
    "GE07mbh_12_u:208.020a": "atha vā na pravarteta yogatantrair upakramet",
    "GE07mbh_12_u:208.020c": "yena tantramayaṃ tantraṃ vṛttiḥ syāt tat tad ācaret kaṇapiṇyākakulmāṣaśākayāvakasaktavaḥ",
    "GE07mbh_12_u:208.021c": "tathā mūlaphalaṃ bhaikṣaṃ paryāyeṇopayojayet",
    "GE07mbh_12_u:208.022a": "āhāraṃ niyataṃ caiva deśe kāle ca sāttvikam",
    "GE07mbh_12_u:208.022c": "tat parīkṣyānuvarteta yat pravṛtty anuvartakam",
    "GE07mbh_12_u:208.023a": "pravṛttaṃ noparundheta śanair agnim ivendhayet",
    "GE07mbh_12_u:208.023c": "jñānendhitaṃ tato jñānam arkavat saṃprakāśate",
    "GE07mbh_12_u:208.024a": "jñānādhiṣṭhānam ajñānaṃ trīṃl lokān adhitiṣṭhati",
    "GE07mbh_12_u:208.024c": "vijñānānugataṃ jñānam ajñānād apakṛṣyate",
    "GE07mbh_12_u:208.025a": "pṛthaktvāt saṃprayogāc ca nāsūyur veda śāśvatam",
    "GE07mbh_12_u:208.025c": "sa tayor apavargajño vītarāgo vimucyate",
    "GE07mbh_12_u:208.026a": "vayotīto jarāmṛtyū jitvā brahma sanātanam",
    "GE07mbh_12_u:208.026c": "amṛtaṃ tad avāpnoti yat tad akṣaram avyayam",
    "GE07mbh_12_u:209.001": "gurur uvāca",
    "GE07mbh_12_u:209.001a": "niṣkalmaṣaṃ brahmacaryam icchatā carituṃ sadā",
    "GE07mbh_12_u:209.001c": "nidrā sarvātmanā tyājyā svapnadoṣān avekṣatā",
    "GE07mbh_12_u:209.002a": "svapne hi rajasā dehī tamasā cābhibhūyate",
    "GE07mbh_12_u:209.002c": "dehāntaram ivāpannaś caraty apagatasmṛtiḥ",
    "GE07mbh_12_u:209.003a": "jñānābhyāsāj jāgarato jijñāsārtham anantaram",
    "GE07mbh_12_u:209.003c": "vijñānābhiniveśāt tu jāgaraty aniśaṃ sadā",
    "GE07mbh_12_u:209.004a": "atrāha ko nv ayaṃ bhāvaḥ svapne viṣayavān iva",
    "GE07mbh_12_u:209.004c": "pralīnair indriyair dehī vartate dehavān iva",
    "GE07mbh_12_u:209.005a": "atrocyate yathā hy etad veda yogeśvaro hariḥ",
    "GE07mbh_12_u:209.005c": "tathaitad upapannārthaṃ varṇayanti maharṣayaḥ",
    "GE07mbh_12_u:209.006a": "indriyāṇāṃ śramāt svapnam āhuḥ sarvagataṃ budhāḥ",
    "GE07mbh_12_u:209.006b-0600_01": "tanmayānīndriyāṇy āhus tāvad gacchanti tāni vai",
    "GE07mbh_12_u:209.006b-0600_02": "atrāhus tritayaṃ nityam atathyam iti cec ca na",
    "GE07mbh_12_u:209.006b-0600_03": "prathame vartamāno 'sau tritayaṃ vetti sarvadā",
    "GE07mbh_12_u:209.006b-0600_04": "netarāv upasaṃgamya vijānāti kathaṃ cana",
    "GE07mbh_12_u:209.006b-0600_05": "svapnāvasthāgato hy eṣa svapna ity eva vetti ca",
    "GE07mbh_12_u:209.006b-0600_06": "tad apy asadṛśaṃ yuktyā tritayaṃ mohalakṣaṇam",
    "GE07mbh_12_u:209.006b-0600_07": "yadātmatritayān muktas tadā jānāty asatkṛtaḥ",
    "GE07mbh_12_u:209.006c": "manasas tu pralīnatvāt tat tad āhur nidarśanam",
    "GE07mbh_12_u:209.007a": "kāryavyāsaktamanasaḥ saṃkalpo jāgrato hy api",
    "GE07mbh_12_u:209.007c": "yadvan manorathaiśvaryaṃ svapne tadvan manogatam",
    "GE07mbh_12_u:209.008a": "saṃsārāṇām asaṃkhyānāṃ kāmātmā tad avāpnuyāt",
    "GE07mbh_12_u:209.008c": "manasy antarhitaṃ sarvaṃ veda sottamapūruṣaḥ",
    "GE07mbh_12_u:209.009a": "guṇānām api yad yat tat karma jānāty upasthitam",
    "GE07mbh_12_u:209.009c": "tat tac chaṃsanti bhūtāni mano yad bhāvitaṃ yathā",
    "GE07mbh_12_u:209.010a": "tatas tam upavartante guṇā rājasatāmasāḥ",
    "GE07mbh_12_u:209.010c": "sāttviko vā yathāyogam ānantaryaphalodayaḥ",
    "GE07mbh_12_u:209.011a": "tataḥ paśyaty asaṃbaddhān vātapittakaphottarān",
    "GE07mbh_12_u:209.011c": "rajastamobhavair bhāvais tad apy āhur duranvayam",
    "GE07mbh_12_u:209.012a": "prasannair indriyair yad yat saṃkalpayati mānasam",
    "GE07mbh_12_u:209.012c": "tat tat svapne 'py uparate manodṛṣṭir nirīkṣate",
    "GE07mbh_12_u:209.013a": "vyāpakaṃ sarvabhūteṣu vartate 'pratighaṃ manaḥ",
    "GE07mbh_12_u:209.013c": "manasy antarhitaṃ dvāraṃ deham āsthāya mānasam",
    "GE07mbh_12_u:209.014a": "yat tat sadasad avyaktaṃ svapity asmin nidarśanam",
    "GE07mbh_12_u:209.014b-0601_01": "vyaktabhedam atīto 'sau cinmātraṃ paridṛśyate",
    "GE07mbh_12_u:209.014c": "sarvabhūtātmabhūtasthaṃ tad adhyātmaguṇaṃ viduḥ",
    "GE07mbh_12_u:209.015a": "lipseta manasā yaś ca saṃkalpād aiśvaraṃ guṇam",
    "GE07mbh_12_u:209.015c": "ātmaprabhāvāt taṃ vidyāt sarvā hy ātmani devatāḥ",
    "GE07mbh_12_u:209.016a": "evaṃ hi tapasā yuktam arkavat tamasaḥ param",
    "GE07mbh_12_u:209.016c": "trailokyaprakṛtir dehī tapasā taṃ maheśvaram",
    "GE07mbh_12_u:209.017a": "tapo hy adhiṣṭhitaṃ devais tapoghnam asurais tamaḥ",
    "GE07mbh_12_u:209.017c": "etad devāsurair guptaṃ tad āhur jñānalakṣaṇam",
    "GE07mbh_12_u:209.018a": "sattvaṃ rajas tamaś ceti devāsuraguṇān viduḥ",
    "GE07mbh_12_u:209.018c": "sattvaṃ devaguṇaṃ vidyād itarāv āsurau guṇau",
    "GE07mbh_12_u:209.018d-0602_01": "sattvaṃ manas tathā buddhir devā ity abhiśabditāḥ",
    "GE07mbh_12_u:209.018d-0602_02": "tair eva hi vṛtas tasmāj jñātvaivaṃ paramaṃ * *",
    "GE07mbh_12_u:209.018d-0602_03": "nidrāvikalpena satāṃ * * viśati lokavat",
    "GE07mbh_12_u:209.018d-0602_04": "svastho bhavati gūḍhātmā kaluṣaiḥ parivarjitaḥ",
    "GE07mbh_12_u:209.018d-0602_05": "niśādikā ye kathitā lokānāṃ kaluṣā matāḥ",
    "GE07mbh_12_u:209.018d-0602_06": "tair hīnaṃ yat puraṃ śuddhaṃ bāhyābhyantaravartinam",
    "GE07mbh_12_u:209.018d-0602_07": "sadānandamayaṃ nityaṃ bhūtvā tat param anviyāt",
    "GE07mbh_12_u:209.018d-0602_08": "evam ākhyātam atyarthaṃ brahmacaryam akalmaṣam",
    "GE07mbh_12_u:209.018d-0602_09": "sarvasaṃyogahīnaṃ tad viṣṇvākhyaṃ paramaṃ padam",
    "GE07mbh_12_u:209.018d-0602_10": "acintyam adbhutaṃ loke jñānena parivartate",
    "GE07mbh_12_u:209.019a": "brahma tat paramaṃ vedyam amṛtaṃ jyotir akṣaram",
    "GE07mbh_12_u:209.019c": "ye vidur bhāvitātmānas te yānti paramāṃ gatim",
    "GE07mbh_12_u:209.020a": "hetumac chakyam ākhyātum etāvaj jñānacakṣuṣā",
    "GE07mbh_12_u:209.020c": "pratyāhāreṇa vā śakyam avyaktaṃ brahma veditum",
    "GE07mbh_12_u:210.001": "gurur uvāca",
    "GE07mbh_12_u:210.001a": "na sa veda paraṃ dharmaṃ yo na veda catuṣṭayam",
    "GE07mbh_12_u:210.001c": "vyaktāvyakte ca yat tattvaṃ saṃprāptaṃ paramarṣiṇā",
    "GE07mbh_12_u:210.002a": "vyaktaṃ mṛtyumukhaṃ vidyād avyaktam amṛtaṃ padam",
    "GE07mbh_12_u:210.002c": "pravṛttilakṣaṇaṃ dharmam ṛṣir nārāyaṇo 'bravīt",
    "GE07mbh_12_u:210.003a": "atraivāvasthitaṃ sarvaṃ trailokyaṃ sacarācaram",
    "GE07mbh_12_u:210.003c": "nivṛttilakṣaṇaṃ dharmam avyaktaṃ brahma śāśvatam",
    "GE07mbh_12_u:210.004a": "pravṛttilakṣaṇaṃ dharmaṃ prajāpatir athābravīt",
    "GE07mbh_12_u:210.004c": "pravṛttiḥ punarāvṛttir nivṛttiḥ paramā gatiḥ",
    "GE07mbh_12_u:210.005a": "tāṃ gatiṃ paramām eti nivṛttiparamo muniḥ",
    "GE07mbh_12_u:210.005c": "jñānatattvaparo nityaṃ śubhāśubhanidarśakaḥ",
    "GE07mbh_12_u:210.006a": "tad evam etau vijñeyāv avyaktapuruṣāv ubhau",
    "GE07mbh_12_u:210.006c": "avyaktapuruṣābhyāṃ tu yat syād anyan mahattaram",
    "GE07mbh_12_u:210.007a": "taṃ viśeṣam avekṣeta viśeṣeṇa vicakṣaṇaḥ",
    "GE07mbh_12_u:210.007c": "anādyantāv ubhāv etāv aliṅgau cāpy ubhāv api",
    "GE07mbh_12_u:210.008a": "ubhau nityau sūkṣmatarau mahadbhyaś ca mahattarau",
    "GE07mbh_12_u:210.008c": "sāmānyam etad ubhayor evaṃ hy anyad viśeṣaṇam",
    "GE07mbh_12_u:210.009a": "prakṛtyā sargadharmiṇyā tathā trividhasattvayā",
    "GE07mbh_12_u:210.009c": "viparītam ato vidyāt kṣetrajñasya ca lakṣaṇam",
    "GE07mbh_12_u:210.010a": "prakṛteś ca vikārāṇāṃ draṣṭāram aguṇānvitam",
    "GE07mbh_12_u:210.010b-0603_01": "kṣetrajñam āhur jīvaṃ tu kartāraṃ guṇasaṃvṛtam",
    "GE07mbh_12_u:210.010b-0604_01": "agrāhyaṃ yena jānanti taj jñanaṃ daṃśitaś ca tat",
    "GE07mbh_12_u:210.010b-0604_02": "tenaiva daṃśito nityaṃ na guṇaḥ paribhūyate",
    "GE07mbh_12_u:210.010c": "agrāhyau puruṣāv etāv aliṅgatvād asaṃhitau",
    "GE07mbh_12_u:210.011a": "saṃyogalakṣaṇotpattiḥ karmajā gṛhyate yayā",
    "GE07mbh_12_u:210.011c": "karaṇaiḥ karmanirvṛttaiḥ kartā yad yad viceṣṭate",
    "GE07mbh_12_u:210.011e": "kīrtyate śabdasaṃjñābhiḥ ko 'ham eṣo 'py asāv iti",
    "GE07mbh_12_u:210.011f-0605_01": "mamāpi kāyam iti ca tad ajño nityasaṃvṛtaḥ",
    "GE07mbh_12_u:210.012a": "uṣṇīṣavān yathā vastrais tribhir bhavati saṃvṛtaḥ",
    "GE07mbh_12_u:210.012c": "saṃvṛto 'yaṃ tathā dehī sattvarājasatāmasaiḥ",
    "GE07mbh_12_u:210.012d-0606_01": "bhedavastu tv abhedena jānāti sa yadā pumān",
    "GE07mbh_12_u:210.012d-0606_02": "tadā paraṃ parātmāsau bhavaty eva nirañjanaḥ",
    "GE07mbh_12_u:210.012d-0606_03": "kriyāyoge ca bhedākhye bahu saṃkṣipyate kva cit",
    "GE07mbh_12_u:210.012d-0606_04": "vasurudragaṇādyeṣu svānubhogena bhogataḥ",
    "GE07mbh_12_u:210.012d-0606_05": "evam eṣa paraḥ sattvo nānārūpeṇa saṃsthitaḥ",
    "GE07mbh_12_u:210.012d-0606_06": "saṃkṣipto dṛśyate paścād ekarūpeṇa viṣṭhitaḥ",
    "GE07mbh_12_u:210.013a": "tasmāc catuṣṭayaṃ vedyam etair hetubhir ācitam",
    "GE07mbh_12_u:210.013c": "yathāsaṃjño hy ayaṃ samyag antakāle na muhyati",
    "GE07mbh_12_u:210.013d-0607_01": "vāyur vidho yathā bhānur viprakāśaṃ gamiṣyati",
    "GE07mbh_12_u:210.014a": "śriyaṃ divyām abhiprepsur brahma vāṅmanasā śuciḥ",
    "GE07mbh_12_u:210.014c": "śārīrair niyamair ugraiś caren niṣkalmaṣaṃ tapaḥ",
    "GE07mbh_12_u:210.015a": "trailokyaṃ tapasā vyāptam antarbhūtena bhāsvatā",
    "GE07mbh_12_u:210.015c": "sūryaś ca candramāś caiva bhāsatas tapasā divi",
    "GE07mbh_12_u:210.015d-0608_01": "anyac ca dharmasāmyaṃ yat tapas tat kīrtyate punaḥ",
    "GE07mbh_12_u:210.016a": "pratāpas tapaso jñānaṃ loke saṃśabditaṃ tapaḥ",
    "GE07mbh_12_u:210.016c": "rajastamoghnaṃ yat karma tapasas tat svalakṣaṇam",
    "GE07mbh_12_u:210.016d-0609_01": "tritayaṃ hy etad ākhyātaṃ yady asmād bhāsituṃ punaḥ",
    "GE07mbh_12_u:210.016d-0609_02": "svabhāsā bhāsayaṃś cāpi candramā hy atra vartate",
    "GE07mbh_12_u:210.016d-0609_03": "sūryayoge tu yaḥ saṃdhis tapaḥ sarvaṃ pradīpyate",
    "GE07mbh_12_u:210.017a": "brahmacaryam ahiṃsā ca śārīraṃ tapa ucyate",
    "GE07mbh_12_u:210.017c": "vāṅmanoniyamaḥ sāmyaṃ mānasaṃ tapa ucyate",
    "GE07mbh_12_u:210.018a": "vidhijñebhyo dvijātibhyo grāhyam annaṃ viśiṣyate",
    "GE07mbh_12_u:210.018c": "āhāraniyamenāsya pāpmā naśyati rājasaḥ",
    "GE07mbh_12_u:210.019a": "vaimanasyaṃ ca viṣaye yānty asya karaṇāni ca",
    "GE07mbh_12_u:210.019c": "tasmāt tanmātram ādadyād yāvad atra prayojanam",
    "GE07mbh_12_u:210.020a": "antakāle vayotkarṣāc chanaiḥ kuryād anāturaḥ",
    "GE07mbh_12_u:210.020c": "evaṃ yuktena manasā jñānaṃ tad upapadyate",
    "GE07mbh_12_u:210.021a": "rajasā cāpy ayaṃ dehī dehavāñ śabdavac caret",
    "GE07mbh_12_u:210.021c": "kāryair avyāhatamatir vairāgyāt prakṛtau sthitaḥ",
    "GE07mbh_12_u:210.021e": "ā dehād apramādāc ca dehāntād vipramucyate",
    "GE07mbh_12_u:210.022a": "hetuyuktaḥ sadotsargo bhūtānāṃ pralayas tathā",
    "GE07mbh_12_u:210.022c": "parapratyayasarge tu niyataṃ nātivartate",
    "GE07mbh_12_u:210.023a": "bhavāntaprabhavaprajñā āsate ye viparyayam",
    "GE07mbh_12_u:210.023c": "dhṛtyā dehān dhārayanto buddhisaṃkṣiptamānasāḥ",
    "GE07mbh_12_u:210.023e": "sthānebhyo dhvaṃsamānāś ca sūkṣmatvāt tān upāsate",
    "GE07mbh_12_u:210.024a": "yathāgamaṃ ca tat sarvaṃ buddhyā tan naiva budhyate",
    "GE07mbh_12_u:210.024c": "dehāntaṃ kaś cid anvāste bhāvitātmā nirāśrayaḥ",
    "GE07mbh_12_u:210.024e": "yukto dhāraṇayā kaś cit sattāṃ ke cid upāsate",
    "GE07mbh_12_u:210.025a": "abhyasyanti paraṃ devaṃ vidyutsaṃśabditākṣaram",
    "GE07mbh_12_u:210.025c": "antakāle hy upāsannās tapasā dagdhakilbiṣāḥ",
    "GE07mbh_12_u:210.026a": "sarva ete mahātmāno gacchanti paramāṃ gatim",
    "GE07mbh_12_u:210.026c": "sūkṣmaṃ viśeṣaṇaṃ teṣām avekṣec chāstracakṣuṣā",
    "GE07mbh_12_u:210.027a": "dehaṃ tu paramaṃ vidyād vimuktam aparigraham",
    "GE07mbh_12_u:210.027c": "antarikṣād anyataraṃ dhāraṇāsaktamānasam",
    "GE07mbh_12_u:210.028a": "martyalokād vimucyante vidyāsaṃyuktamānasāḥ",
    "GE07mbh_12_u:210.028c": "brahmabhūtā virajasas tato yānti parāṃ gatim",
    "GE07mbh_12_u:210.028d-0610_01": "evam ekāyanaṃ dharmam āhur vedavido janāḥ",
    "GE07mbh_12_u:210.028d-0610_02": "yathājñānam upāsantaḥ sarve yānti parāṃ gatim",
    "GE07mbh_12_u:210.029a": "kaṣāyavarjitaṃ jñānaṃ yeṣām utpadyate 'calam",
    "GE07mbh_12_u:210.029c": "te yānti paramāṃl lokān viśudhyanto yathābalam",
    "GE07mbh_12_u:210.030a": "bhagavantam ajaṃ divyaṃ viṣṇum avyaktasaṃjñitam",
    "GE07mbh_12_u:210.030c": "bhāvena yānti śuddhā ye jñānatṛptā nirāśiṣaḥ",
    "GE07mbh_12_u:210.031a": "jñātvātmasthaṃ hariṃ caiva nivartante na te 'vyayāḥ",
    "GE07mbh_12_u:210.031c": "prāpya tat paramaṃ sthānaṃ modante 'kṣaram avyayam",
    "GE07mbh_12_u:210.032a": "etāvad etad vijñānam etad asti ca nāsti ca",
    "GE07mbh_12_u:210.032c": "tṛṣṇābaddhaṃ jagat sarvaṃ cakravat parivartate",
    "GE07mbh_12_u:210.033a": "bisatantur yathaivāyam antaḥsthaḥ sarvato bise",
    "GE07mbh_12_u:210.033c": "tṛṣṇātantur anādyantas tathā dehagataḥ sadā",
    "GE07mbh_12_u:210.034a": "sūcyā sūtraṃ yathā vastre saṃsārayati vāyakaḥ",
    "GE07mbh_12_u:210.034c": "tadvat saṃsārasūtraṃ hi tṛṣṇāsūcyā nibadhyate",
    "GE07mbh_12_u:210.034d-0611_01": "itas tataḥ samāhṛtya rūpaṃ nirvartayiṣyati",
    "GE07mbh_12_u:210.035a": "vikāraṃ prakṛtiṃ caiva puruṣaṃ ca sanātanam",
    "GE07mbh_12_u:210.035c": "yo yathāvad vijānāti sa vitṛṣṇo vimucyate",
    "GE07mbh_12_u:210.036a": "prakāśaṃ bhagavān etad ṛṣir nārāyaṇo 'mṛtam",
    "GE07mbh_12_u:210.036c": "bhūtānām anukampārthaṃ jagāda jagato hitam",
    "GE07mbh_12_u:211.001": "yudhiṣṭhira uvāca",
    "GE07mbh_12_u:211.001a": "kena vṛttena vṛttajño janako mithilādhipaḥ",
    "GE07mbh_12_u:211.001c": "jagāma mokṣaṃ dharmajño bhogān utsṛjya mānuṣān",
    "GE07mbh_12_u:211.002": "bhīṣma uvāca",
    "GE07mbh_12_u:211.002a": "atrāpy udāharantīmam itihāsaṃ purātanam",
    "GE07mbh_12_u:211.002c": "yena vṛttena vṛttajñaḥ sa jagāma mahat sukham",
    "GE07mbh_12_u:211.003a": "janako janadevas tu mithilāyāṃ janādhipaḥ",
    "GE07mbh_12_u:211.003c": "aurdhvadehikadharmāṇām āsīd yukto vicintane",
    "GE07mbh_12_u:211.004a": "tasya sma śatam ācāryā vasanti satataṃ gṛhe",
    "GE07mbh_12_u:211.004c": "darśayantaḥ pṛthag dharmān nānāpāṣaṇḍavādinaḥ",
    "GE07mbh_12_u:211.005a": "sa teṣāṃ pretyabhāve ca pretyajātau viniścaye",
    "GE07mbh_12_u:211.005c": "āgamasthaḥ sa bhūyiṣṭham ātmatattve na tuṣyati",
    "GE07mbh_12_u:211.006a": "tatra pañcaśikho nāma kāpileyo mahāmuniḥ",
    "GE07mbh_12_u:211.006c": "paridhāvan mahīṃ kṛtsnāṃ jagāma mithilām api",
    "GE07mbh_12_u:211.007a": "sarvasaṃnyāsadharmāṇāṃ tattvajñānaviniścaye",
    "GE07mbh_12_u:211.007c": "suparyavasitārthaś ca nirdvaṃdvo naṣṭasaṃśayaḥ",
    "GE07mbh_12_u:211.008a": "ṛṣīṇām āhur ekaṃ yaṃ kāmād avasitaṃ nṛṣu",
    "GE07mbh_12_u:211.008c": "śāśvataṃ sukham atyantam anvicchan sa sudurlabham",
    "GE07mbh_12_u:211.009a": "yam āhuḥ kapilaṃ sāṃkhyāḥ paramarṣiṃ prajāpatim",
    "GE07mbh_12_u:211.009c": "sa manye tena rūpeṇa vismāpayati hi svayam",
    "GE07mbh_12_u:211.010a": "āsureḥ prathamaṃ śiṣyaṃ yam āhuś cirajīvinam",
    "GE07mbh_12_u:211.010c": "pañcasrotasi yaḥ satram āste varṣasahasrikam",
    "GE07mbh_12_u:211.011a": "taṃ samāsīnam āgamya maṇḍalaṃ kāpilaṃ mahat",
    "GE07mbh_12_u:211.011b-0612_01": "pañcasrotasi niṣṇātaḥ pañcarātraviśāradaḥ",
    "GE07mbh_12_u:211.011b-0612_02": "pañcajñaḥ pañcakṛt pañcaguṇaḥ pañcaśikhaḥ smṛtaḥ",
    "GE07mbh_12_u:211.011c": "puruṣāvastham avyaktaṃ paramārthaṃ nibodhayat",
    "GE07mbh_12_u:211.012a": "iṣṭisatreṇa saṃsiddho bhūyaś ca tapasā muniḥ",
    "GE07mbh_12_u:211.012c": "kṣetrakṣetrajñayor vyaktiṃ bubudhe devadarśanaḥ",
    "GE07mbh_12_u:211.013a": "yat tad ekākṣaraṃ brahma nānārūpaṃ pradṛśyate",
    "GE07mbh_12_u:211.013b-0613_01": "tan me brūhi dvijaśreṣṭha tvaṃ hi vettāsya tattvataḥ",
    "GE07mbh_12_u:211.013b-0613_02": "evaṃ pṛṣṭaḥ pañcaśikhaḥ saṃprahṛṣṭatanūruhaḥ",
    "GE07mbh_12_u:211.013b-0614_01": "bodhāyanaparān viprān ṛṣibhāvam upāgataḥ",
    "GE07mbh_12_u:211.013c": "āsurir maṇḍale tasmin pratipede tad avyayam",
    "GE07mbh_12_u:211.014a": "tasya pañcaśikhaḥ śiṣyo mānuṣyā payasā bhṛtaḥ",
    "GE07mbh_12_u:211.014c": "brāhmaṇī kapilā nāma kā cid āsīt kuṭumbinī",
    "GE07mbh_12_u:211.015a": "tasyāḥ putratvam āgamya striyāḥ sa pibati stanau",
    "GE07mbh_12_u:211.015c": "tataḥ sa kāpileyatvaṃ lebhe buddhiṃ ca naiṣṭhikīm",
    "GE07mbh_12_u:211.016a": "etan me bhagavān āha kāpileyāya saṃbhavam",
    "GE07mbh_12_u:211.016c": "tasya tat kāpileyatvaṃ sarvavittvam anuttamam",
    "GE07mbh_12_u:211.017a": "sāmānyaṃ kapilo jñātvā dharmajñānām anuttamam",
    "GE07mbh_12_u:211.017c": "upetya śatam ācāryān mohayām āsa hetubhiḥ",
    "GE07mbh_12_u:211.017d-0615_01": "nirākariṣṇus tān sarvāṃs teṣāṃ hetuguṇān bahūn",
    "GE07mbh_12_u:211.017d-0615_02": "śrāvayām āsa matimān muniḥ pañcaśikho nṛpa",
    "GE07mbh_12_u:211.018a": "janakas tv abhisaṃraktaḥ kāpileyānudarśanāt",
    "GE07mbh_12_u:211.018c": "utsṛjya śatam ācāryān pṛṣṭhato 'nujagāma tam",
    "GE07mbh_12_u:211.019a": "tasmai paramakalpāya praṇatāya ca dharmataḥ",
    "GE07mbh_12_u:211.019c": "abravīt paramaṃ mokṣaṃ yat tat sāṃkhyaṃ vidhīyate",
    "GE07mbh_12_u:211.020a": "jātinirvedam uktvā hi karmanirvedam abravīt",
    "GE07mbh_12_u:211.020c": "karmanirvedam uktvā ca sarvanirvedam abravīt",
    "GE07mbh_12_u:211.021a": "yadarthaṃ karmasaṃsargaḥ karmaṇāṃ ca phalodayaḥ",
    "GE07mbh_12_u:211.021c": "tad anāśvāsikaṃ moghaṃ vināśi calam adhruvam",
    "GE07mbh_12_u:211.022a": "dṛśyamāne vināśe ca pratyakṣe lokasākṣike",
    "GE07mbh_12_u:211.022c": "āgamāt param astīti bruvann api parājitaḥ",
    "GE07mbh_12_u:211.023a": "anātmā hy ātmano mṛtyuḥ kleśo mṛtyur jarāmayaḥ",
    "GE07mbh_12_u:211.023c": "ātmānaṃ manyate mohāt tad asamyak paraṃ matam",
    "GE07mbh_12_u:211.024a": "atha ced evam apy asti yal loke nopapadyate",
    "GE07mbh_12_u:211.024c": "ajaro 'yam amṛtyuś ca rājāsau manyate tathā",
    "GE07mbh_12_u:211.025a": "asti nāstīti cāpy etat tasminn asati lakṣaṇe",
    "GE07mbh_12_u:211.025c": "kim adhiṣṭhāya tad brūyāl lokayātrāviniścayam",
    "GE07mbh_12_u:211.026a": "pratyakṣaṃ hy etayor mūlaṃ kṛtāntaitihyayor api",
    "GE07mbh_12_u:211.026c": "pratyakṣo hy āgamo 'bhinnaḥ kṛtānto vā na kiṃ cana",
    "GE07mbh_12_u:211.027a": "yatra tatrānumāne 'sti kṛtaṃ bhāvayate 'pi vā",
    "GE07mbh_12_u:211.027c": "anyo jīvaḥ śarīrasya nāstikānāṃ mate smṛtaḥ",
    "GE07mbh_12_u:211.028a": "reto vaṭakaṇīkāyāṃ ghṛtapākādhivāsanam",
    "GE07mbh_12_u:211.028c": "jātismṛtir ayaskāntaḥ sūryakānto 'mbubhakṣaṇam",
    "GE07mbh_12_u:211.029a": "pretya bhūtātyayaś caiva devatābhyupayācanam",
    "GE07mbh_12_u:211.029c": "mṛte karmanivṛttiś ca pramāṇam iti niścayaḥ",
    "GE07mbh_12_u:211.030a": "na tv ete hetavaḥ santi ye ke cin mūrtisaṃsthitāḥ",
    "GE07mbh_12_u:211.030c": "amartyasya hi martyena sāmānyaṃ nopapadyate",
    "GE07mbh_12_u:211.031a": "avidyākarmaceṣṭānāṃ ke cid āhuḥ punarbhavam",
    "GE07mbh_12_u:211.031c": "kāraṇaṃ lobhamohau tu doṣāṇāṃ ca niṣevaṇam",
    "GE07mbh_12_u:211.032a": "avidyāṃ kṣetram āhur hi karma bījaṃ tathā kṛtam",
    "GE07mbh_12_u:211.032c": "tṛṣṇāsaṃjananaṃ sneha eṣa teṣāṃ punarbhavaḥ",
    "GE07mbh_12_u:211.033a": "tasmin vyūḍhe ca dagdhe ca citte maraṇadharmiṇi",
    "GE07mbh_12_u:211.033c": "anyo 'nyāj jāyate dehas tam āhuḥ sattvasaṃkṣayam",
    "GE07mbh_12_u:211.034a": "yadā sa rūpataś cānyo jātitaḥ śrutito 'rthataḥ",
    "GE07mbh_12_u:211.034c": "katham asmin sa ity eva saṃbandhaḥ syād asaṃhitaḥ",
    "GE07mbh_12_u:211.035a": "evaṃ sati ca kā prītir dānavidyātapobalaiḥ",
    "GE07mbh_12_u:211.035c": "yad anyācaritaṃ karma sarvam anyaḥ prapadyate",
    "GE07mbh_12_u:211.036a": "yadā hy ayam ihaivānyaiḥ prākṛtair duḥkhito bhavet",
    "GE07mbh_12_u:211.036c": "sukhitair duḥkhitair vāpi dṛśyo 'py asya vinirṇayaḥ",
    "GE07mbh_12_u:211.037a": "tathā hi musalair hanyuḥ śarīraṃ tat punar bhavet",
    "GE07mbh_12_u:211.037c": "pṛthag jñānaṃ yad anyac ca yenaitan nopalabhyate",
    "GE07mbh_12_u:211.038a": "ṛtuḥ saṃvatsaras tithyaḥ śītoṣṇe ca priyāpriye",
    "GE07mbh_12_u:211.038c": "yathātītāni paśyanti tādṛśaḥ sattvasaṃkṣayaḥ",
    "GE07mbh_12_u:211.039a": "jarayā hi parītasya mṛtyunā vā vināśinā",
    "GE07mbh_12_u:211.039c": "durbalaṃ durbalaṃ pūrvaṃ gṛhasyeva vinaśyati",
    "GE07mbh_12_u:211.040a": "indriyāṇi mano vāyuḥ śoṇitaṃ māṃsam asthi ca",
    "GE07mbh_12_u:211.040c": "ānupūrvyā vinaśyanti svaṃ dhātum upayānti ca",
    "GE07mbh_12_u:211.041a": "lokayātrāvidhānaṃ ca dānadharmaphalāgamaḥ",
    "GE07mbh_12_u:211.041c": "yadarthaṃ vedaśabdāś ca vyavahārāś ca laukikāḥ",
    "GE07mbh_12_u:211.042a": "iti samyaṅ manasy ete bahavaḥ santi hetavaḥ",
    "GE07mbh_12_u:211.042c": "etad astīdam astīti na kiṃ cit pratipadyate",
    "GE07mbh_12_u:211.043a": "teṣāṃ vimṛśatām evaṃ tat tat samabhidhāvatām",
    "GE07mbh_12_u:211.043c": "kva cin niviśate buddhis tatra jīryati vṛkṣavat",
    "GE07mbh_12_u:211.044a": "evam arthair anarthaiś ca duḥkhitāḥ sarvajantavaḥ",
    "GE07mbh_12_u:211.044c": "āgamair apakṛṣyante hastipair hastino yathā",
    "GE07mbh_12_u:211.044d-0616_01": "na jātu kāmaḥ kāmānām upabhogena śāmyati",
    "GE07mbh_12_u:211.044d-0616_02": "haviṣā kṛṣṇavartmeva bhūya evābhivardhate",
    "GE07mbh_12_u:211.045a": "arthāṃs tathātyantasukhāvahāṃś ca; lipsanta ete bahavo viśulkāḥ",
    "GE07mbh_12_u:211.045c": "mahattaraṃ duḥkham abhiprapannā; hitvāmiṣaṃ mṛtyuvaśaṃ prayānti",
    "GE07mbh_12_u:211.046a": "vināśino hy adhruvajīvitasya; kiṃ bandhubhir mitraparigrahaiś ca",
    "GE07mbh_12_u:211.046c": "vihāya yo gacchati sarvam eva; kṣaṇena gatvā na nivartate ca",
    "GE07mbh_12_u:211.047a": "bhūvyomatoyānalavāyavo hi; sadā śarīraṃ paripālayanti",
    "GE07mbh_12_u:211.047c": "itīdam ālakṣya kuto ratir bhaved; vināśino hy asya na śarma vidyate",
    "GE07mbh_12_u:211.048a": "idam anupadhi vākyam acchalaṃ; paramanirāmayam ātmasākṣikam",
    "GE07mbh_12_u:211.048c": "narapatir abhivīkṣya vismitaḥ; punar anuyoktum idaṃ pracakrame bhīṣma uvāca",
    "GE07mbh_12_u:211.048d-018_0001": "janako naradevas tu jñāpitaḥ paramarṣiṇā",
    "GE07mbh_12_u:211.048d-018_0002": "punar evānupapraccha sāṃparāye bhavābhavau",
    "GE07mbh_12_u:211.048d-018_0003": "bhagavan yad idaṃ pretya saṃjñā bhavati kasya cit",
    "GE07mbh_12_u:211.048d-018_0004": "evaṃ sati kim ajñānaṃ jñānaṃ vā kiṃ kariṣyati",
    "GE07mbh_12_u:211.048d-018_0005": "vivādād eva siddho 'sau kāraṇasyeva vedanā pañcaśikha uvāca",
    "GE07mbh_12_u:211.048d-018_0006": "cetano vidyate hy atra haitukaṃ ca manogatam",
    "GE07mbh_12_u:211.048d-018_0007": "āgamād eva siddho 'sau svataḥsiddha iti śrutiḥ",
    "GE07mbh_12_u:211.048d-018_0008": "vartate pṛthag anyonyaṃ na hy apāśritya karmasu",
    "GE07mbh_12_u:211.048d-018_0009": "cetano hy aṃśavas tatra svamūrtaṃ dhārayanty ataḥ",
    "GE07mbh_12_u:211.048d-018_0010": "svabhāvaṃ pauruṣaṃ karma hy ātmānaṃ tam upāśritāḥ",
    "GE07mbh_12_u:211.048d-018_0011": "tam āśritya pravartante dehino dehabandhanāḥ",
    "GE07mbh_12_u:211.048d-018_0012": "guṇajñānam abhijñānaṃ yasya liṅgā na śabdavat",
    "GE07mbh_12_u:211.048d-018_0013": "pṛthivyādiṣu bhūteṣu tat tad āhur nidarśanam",
    "GE07mbh_12_u:211.048d-018_0014": "ātmāsau vartate bhinnas tatra tatra samanvitaḥ",
    "GE07mbh_12_u:211.048d-018_0015": "paramātmā tathaivaiko dehe 'sminn iti vai śrutiḥ",
    "GE07mbh_12_u:211.048d-018_0016": "ākāśaṃ vāyur ūṣmā ca sneho yac cāpi pārthivam",
    "GE07mbh_12_u:211.048d-018_0017": "yathā tridhā pravartante tathāsau puruṣaḥ smṛtaḥ",
    "GE07mbh_12_u:211.048d-018_0018": "payasy antarhitaṃ yadvat tadvad vyāptaṃ mahātmakam",
    "GE07mbh_12_u:211.048d-018_0019": "pūrvaṃ naiśvaryayogena tasmād etan na śeṣavān",
    "GE07mbh_12_u:211.048d-018_0020": "śabdaḥ kālaḥ kriyā deho mamaikasyaiva kalpanā",
    "GE07mbh_12_u:211.048d-018_0021": "svabhāvaṃ tanmayaṃ tv etan māyārūpaṃ tu bhedavat",
    "GE07mbh_12_u:211.048d-018_0022": "nānākhyaṃ paramaṃ śuddhaṃ nirvikalpaṃ parātmakam",
    "GE07mbh_12_u:211.048d-018_0023": "liṅgādi devamadhyās te jñānaṃ devasya tat tathā",
    "GE07mbh_12_u:211.048d-018_0024": "cinmayo 'yaṃ hi nādākhyaḥ śabdaś cāsau mano mahān",
    "GE07mbh_12_u:211.048d-018_0025": "gatimān uta saṃdhatte varṇavat tat padānvitam",
    "GE07mbh_12_u:211.048d-018_0026": "kāyo nāsti ca teṣāṃ vai avakāśas tathā param",
    "GE07mbh_12_u:211.048d-018_0027": "ete noḍhā iti cākhyātāḥ sarve te dharmadūṣakāḥ",
    "GE07mbh_12_u:211.048d-018_0028": "anubandhān na vijñānaṃ jñānato dhruvam avyayam",
    "GE07mbh_12_u:211.048d-018_0029": "nānābhedavikalpena yeṣām ātmā smṛtaḥ sadā",
    "GE07mbh_12_u:211.048d-018_0030": "prakṛter aparas teṣāṃ bahavo hy ātmavādinaḥ",
    "GE07mbh_12_u:211.048d-018_0031": "virodho hy ātmasanmāyāṃ na teṣāṃ siddha eva hi",
    "GE07mbh_12_u:211.048d-018_0032": "anyadā ca gṛhītai* vedabāhyās tataḥ smṛtāḥ",
    "GE07mbh_12_u:211.048d-018_0033": "ekānekātmakaṃ teṣāṃ pratiṣedho hi bhedanut",
    "GE07mbh_12_u:211.048d-018_0034": "tasmād vedasya hṛdayam advaidhyam iti viddhi tat",
    "GE07mbh_12_u:211.048d-018_0035": "vedādṛṣṭer ayaṃ lokaḥ sarvārtheṣu pravartate",
    "GE07mbh_12_u:211.048d-018_0036": "tasmāc ca smṛtayo jātāḥ setihāsāḥ pṛthagvidhāḥ",
    "GE07mbh_12_u:211.048d-018_0037": "na yan na sādhyaṃ tad brahma nādimadhyaṃ na cāntavat",
    "GE07mbh_12_u:211.048d-018_0038": "indriyāṇi sabhūtāni parā ca prakṛtir manaḥ",
    "GE07mbh_12_u:211.048d-018_0039": "ātmā ca paramaḥ śuddhaḥ prokto 'sau paramaḥ pumān",
    "GE07mbh_12_u:211.048d-018_0040": "utpattilakṣaṇaṃ cedaṃ viparītam athobhayoḥ",
    "GE07mbh_12_u:211.048d-018_0041": "yo vetti prakṛtiṃ nityaṃ tathā caivātmanas tu tām",
    "GE07mbh_12_u:211.048d-018_0042": "pradahaty eṣa karmākhyaṃ dāvodbhūta ivānalaḥ",
    "GE07mbh_12_u:211.048d-018_0043": "cinmātraparamaḥ śuddhaḥ sarvākṛtiṣu vartate",
    "GE07mbh_12_u:211.048d-018_0044": "ākāśakalpaṃ vimalaṃ nānāśaktisamanvitam",
    "GE07mbh_12_u:211.048d-018_0045": "tāpanaṃ sarvabhūtānāṃ jyotiṣāṃ madhyamasthitim",
    "GE07mbh_12_u:211.048d-018_0046": "duḥkham āste sa nirduḥkhas tad vidvān na ca lipyati",
    "GE07mbh_12_u:211.048d-018_0047": "asāv aśnāti yadvat tad bhramaro 'śnāti yan madhu",
    "GE07mbh_12_u:211.048d-018_0048": "evam eṣa mahān ātmā nātmā tad avabudhyate",
    "GE07mbh_12_u:211.048d-018_0049": "evaṃbhūtas tvam ity atra svādhīto budhyate param",
    "GE07mbh_12_u:211.048d-018_0050": "budhasya bodhanaṃ tatra kriyate sadbhir ity uta",
    "GE07mbh_12_u:211.048d-018_0051": "na budhasyeti vai kaś cin na tathāvac chruṇuṣva me",
    "GE07mbh_12_u:211.048d-018_0052": "śokam asya na gatvā te śāstrāṇāṃ śāstradasyavaḥ",
    "GE07mbh_12_u:211.048d-018_0053": "lokaṃ nighnanti saṃbhinnā jñātino 'tra vadanty uta",
    "GE07mbh_12_u:211.048d-018_0054": "evaṃ tasya vibhoḥ kṛtyaṃ dhātur asya mahātmanaḥ",
    "GE07mbh_12_u:211.048d-018_0055": "kṣamanti te mahātmānaḥ sarvadvaṃdvavivarjitāḥ",
    "GE07mbh_12_u:211.048d-018_0056": "ato 'nyathā mahātmānam anyathā pratipadyate",
    "GE07mbh_12_u:211.048d-018_0057": "kiṃ tena na kṛtaṃ pāpaṃ coreṇātmāpahāriṇā",
    "GE07mbh_12_u:211.048d-018_0058": "tasya saṃyogayogena śucir apy aśucir bhavet",
    "GE07mbh_12_u:211.048d-018_0059": "aśuciś ca śuciś cāpi jñānād dehādayo yathā",
    "GE07mbh_12_u:211.048d-018_0060": "dṛśyaṃ na caiva dṛṣṭaṃ syād dṛṣṭaṃ dṛśyaṃ tu naiva ca",
    "GE07mbh_12_u:211.048d-018_0061": "atītatritayaḥ siddho jñānarūpeṇa sarvadā",
    "GE07mbh_12_u:211.048d-018_0062": "evaṃ na pratipadyante rāgamohamadānvitāḥ",
    "GE07mbh_12_u:211.048d-018_0063": "vedabāhyā durātmānaḥ saṃsāre duḥkhabhāginaḥ",
    "GE07mbh_12_u:211.048d-018_0064": "āgamānugatajñānā buddhiyuktā bhavanti te",
    "GE07mbh_12_u:211.048d-018_0065": "buddhyā bhavati buddhyāttaṃ yad buddhaṃ cātmarūpavat",
    "GE07mbh_12_u:211.048d-018_0066": "tamasy andhe na saṃdehāt paraṃ yānti na saṃśayaḥ",
    "GE07mbh_12_u:211.048d-018_0067": "nityanaimittikān kṛtvā pāpahānim avāpya ca",
    "GE07mbh_12_u:211.048d-018_0068": "śuddhasattvā mahātmāno jñānanirdhūtakalmaṣāḥ",
    "GE07mbh_12_u:211.048d-018_0069": "asaktāḥ parivartante saṃsaranty atha vāyuvat",
    "GE07mbh_12_u:211.048d-018_0070": "na yujyante 'tha vā kleśair ahaṃbhāvodbhavaiḥ saha",
    "GE07mbh_12_u:211.048d-018_0071": "itas tataḥ samāhṛtya jñānaṃ nirvarṇayanty uta",
    "GE07mbh_12_u:211.048d-018_0072": "jñānānvitas tamo hanyād arkavat sa mahāmatiḥ",
    "GE07mbh_12_u:211.048d-018_0073": "evam ātmānam anvīkṣya nānāduḥkhasamanvitam",
    "GE07mbh_12_u:211.048d-018_0074": "dehaṃ paṅkamale magnaṃ nirmalaṃ paramārthataḥ",
    "GE07mbh_12_u:211.048d-018_0075": "tam eva sarvaduḥkhāt tu mocayet paramātmavān",
    "GE07mbh_12_u:211.048d-018_0076": "brahmacaryavratopetaḥ sarvasaṅgabahiṣkṛtaḥ",
    "GE07mbh_12_u:211.048d-018_0077": "laghvāhāro viśuddhātmā paraṃ nirvāṇam ṛcchati",
    "GE07mbh_12_u:211.048d-018_0078": "indriyāṇi mano vāyuḥ śoṇitaṃ māṃsam asthi ca",
    "GE07mbh_12_u:211.048d-018_0079": "ānupūrvyād vinaśyanti svaṃ dhātum upayānti ca",
    "GE07mbh_12_u:211.048d-018_0080": "kāraṇānugataṃ kāryaṃ yadi tac ca vinaśyati",
    "GE07mbh_12_u:211.048d-018_0081": "aliṅgasya kathaṃ liṅgaṃ yujyate tan mṛṣā dṛḍham",
    "GE07mbh_12_u:211.048d-018_0082": "na tv eva hetavaḥ santi ye ke cin mūrtisaṃsthitāḥ",
    "GE07mbh_12_u:211.048d-018_0083": "amartyasya ca martyena sāmānyaṃ nopapadyate",
    "GE07mbh_12_u:211.048d-018_0084": "lokadṛṣṭo yathā jāteḥ svedajaḥ puruṣaḥ striyām",
    "GE07mbh_12_u:211.048d-018_0085": "kṛtānusmaraṇāt siddho vedagamyaḥ paraḥ pumān",
    "GE07mbh_12_u:211.048d-018_0086": "pratyakṣānugato vedo nāmahetubhir iṣyate",
    "GE07mbh_12_u:211.048d-018_0087": "yathā śākhā hi vai śākhā taroḥ saṃbadhyate tadā",
    "GE07mbh_12_u:211.048d-018_0088": "śrutyā tathā paro 'py ātmā dṛśyate so 'py aliṅgavān",
    "GE07mbh_12_u:211.048d-018_0089": "aliṅgasādhyaṃ tad brahma bahavaḥ santi hetavaḥ",
    "GE07mbh_12_u:211.048d-018_0090": "lokayātrāvidhānaṃ ca dānadharmaphalāgamaḥ",
    "GE07mbh_12_u:211.048d-018_0091": "tadarthaṃ vedaśabdāś ca vyavahārāś ca laukikāḥ",
    "GE07mbh_12_u:211.048d-018_0092": "iti samyaṅ manasy ete bahavaḥ santi hetavaḥ",
    "GE07mbh_12_u:211.048d-018_0093": "etad astīdam astīti na kiṃ cit pratidṛśyate",
    "GE07mbh_12_u:211.048d-018_0094": "teṣāṃ vimṛśatām evaṃ tat tat samabhidhāvatām",
    "GE07mbh_12_u:211.048d-018_0095": "kva cin niviśate buddhis tatra jīryati vṛkṣavat",
    "GE07mbh_12_u:211.048d-018_0096": "evam arthair anarthaiś ca duḥkhitāḥ sarvajantavaḥ",
    "GE07mbh_12_u:211.048d-018_0097": "āgamair apakṛṣyanti hastino hastipair yathā",
    "GE07mbh_12_u:211.048d-018_0098": "na jātu kāmaḥ kāmānām upabhogena śāmyati",
    "GE07mbh_12_u:211.048d-018_0099": "haviṣā kṛṣṇavartmeva bhūya evābhivardhate",
    "GE07mbh_12_u:211.048d-018_0100": "arthāṃs tathātyantaduḥkhāvahāṃś ca",
    "GE07mbh_12_u:211.048d-018_0101": "lipsanta eke bahavo viśuṣkāḥ",
    "GE07mbh_12_u:211.048d-018_0102": "mahattaraṃ duḥkham abhiprapannā",
    "GE07mbh_12_u:211.048d-018_0103": "hitvā sukhaṃ mṛtyuvaśaṃ prayānti",
    "GE07mbh_12_u:211.048d-018_0104": "vināśino hy adhruvajīvitasya",
    "GE07mbh_12_u:211.048d-018_0105": "kiṃ bandhubhir mantraparigrahaiś ca",
    "GE07mbh_12_u:211.048d-018_0106": "vihāya yo gacchati sarvam eva",
    "GE07mbh_12_u:211.048d-018_0107": "kṣaṇena gatvā na nivartate ca",
    "GE07mbh_12_u:211.048d-018_0108": "khaṃ bhūmitoyānalavāyavo hi",
    "GE07mbh_12_u:211.048d-018_0109": "sadā śarīraṃ pratipālayanti",
    "GE07mbh_12_u:211.048d-018_0110": "itīdam ālakṣya kuto ratir bhaved",
    "GE07mbh_12_u:211.048d-018_0111": "vināśino hy asya na karma vidyate bhīṣma uvāca",
    "GE07mbh_12_u:211.048d-018_0112": "idam anupadhivākyam acchalaṃ",
    "GE07mbh_12_u:211.048d-018_0113": "paramanirāmayam ātmasākṣikam",
    "GE07mbh_12_u:211.048d-018_0114": "narapatir anuvīkṣya",
    "GE07mbh_12_u:211.048d-018_0115": "punar anuyoktum idaṃ pracakrame",
    "GE07mbh_12_u:212.001": "bhīṣma uvāca",
    "GE07mbh_12_u:212.001a": "janako janadevas tu jñāpitaḥ paramarṣiṇā",
    "GE07mbh_12_u:212.001c": "punar evānupapraccha sāṃparāye bhavābhavau",
    "GE07mbh_12_u:212.002a": "bhagavan yad idaṃ pretya saṃjñā bhavati kasya cit",
    "GE07mbh_12_u:212.002c": "evaṃ sati kim ajñānaṃ jñānaṃ vā kiṃ kariṣyati",
    "GE07mbh_12_u:212.003a": "sarvam ucchedaniṣṭhaṃ syāt paśya caitad dvijottama",
    "GE07mbh_12_u:212.003c": "apramattaḥ pramatto vā kiṃ viśeṣaṃ kariṣyati",
    "GE07mbh_12_u:212.004a": "asaṃsargo hi bhūteṣu saṃsargo vā vināśiṣu",
    "GE07mbh_12_u:212.004c": "kasmai kriyeta kalpena niścayaḥ ko 'tra tattvataḥ",
    "GE07mbh_12_u:212.005a": "tamasā hi praticchannaṃ vibhrāntam iva cāturam",
    "GE07mbh_12_u:212.005c": "punaḥ praśamayan vākyaiḥ kaviḥ pañcaśikho 'bravīt",
    "GE07mbh_12_u:212.006a": "ucchedaniṣṭhā nehāsti bhāvaniṣṭhā na vidyate",
    "GE07mbh_12_u:212.006c": "ayaṃ hy api samāhāraḥ śarīrendriyacetasām",
    "GE07mbh_12_u:212.006e": "vartate pṛthag anyonyam apy apāśritya karmasu",
    "GE07mbh_12_u:212.007a": "dhātavaḥ pañcaśākho 'yaṃ khaṃ vāyur jyotir ambu bhūḥ",
    "GE07mbh_12_u:212.007c": "te svabhāvena tiṣṭhanti viyujyante svabhāvataḥ",
    "GE07mbh_12_u:212.008a": "ākāśaṃ vāyur ūṣmā ca sneho yac cāpi pārthivam",
    "GE07mbh_12_u:212.008c": "eṣa pañcasamāhāraḥ śarīram iti naikadhā",
    "GE07mbh_12_u:212.008d-0617_01": "ahaṃvācyaṃ dvijānāṃ yad viśiṣṭaṃ buddhirūpavat",
    "GE07mbh_12_u:212.008d-0617_02": "vācām agocaraṃ nityaṃ jñeyam evaṃ bhaviṣyati",
    "GE07mbh_12_u:212.008d-0617_03": "jñānaṃ jñeyaṃ tathājñānaṃ trividhaṃ jñānam ucyate",
    "GE07mbh_12_u:212.008e": "jñānam ūṣmā ca vāyuś ca trividhaḥ karmasaṃgrahaḥ",
    "GE07mbh_12_u:212.009a": "indriyāṇīndriyārthāś ca svabhāvaś cetanā manaḥ",
    "GE07mbh_12_u:212.009c": "prāṇāpānau vikāraś ca dhātavaś cātra niḥsṛtāḥ",
    "GE07mbh_12_u:212.009d-0618_01": "prāṇādayas tathā sparśā na saṃbādhagatās tathā",
    "GE07mbh_12_u:212.009d-0618_02": "putrādhīnaṃ bhaviṣyeta cinmātraḥ sa paraḥ pumān",
    "GE07mbh_12_u:212.010a": "śravaṇaṃ sparśanaṃ jihvā dṛṣṭir nāsā tathaiva ca",
    "GE07mbh_12_u:212.010c": "indriyāṇīti pañcaite cittapūrvaṃgamā guṇāḥ",
    "GE07mbh_12_u:212.011a": "tatra vijñānasaṃyuktā trividhā vedanā dhruvā",
    "GE07mbh_12_u:212.011c": "sukhaduḥkheti yām āhur aduḥkhety asukheti ca",
    "GE07mbh_12_u:212.012a": "śabdaḥ sparśaś ca rūpaṃ ca raso gandhaś ca mūrty atha",
    "GE07mbh_12_u:212.012c": "ete hy āmaraṇāt pañca ṣaḍguṇā jñānasiddhaye",
    "GE07mbh_12_u:212.013a": "teṣu karmanisargaś ca sarvatattvārthaniścayaḥ",
    "GE07mbh_12_u:212.013c": "tam āhuḥ paramaṃ śukraṃ buddhir ity avyayaṃ mahat",
    "GE07mbh_12_u:212.013c-0619_01": "**** **** pāre ca rajasaḥ prabhum",
    "GE07mbh_12_u:212.013c-0619_02": "virāgād vartate tasmin mano rajasi nityagam",
    "GE07mbh_12_u:212.013c-0619_03": "tasmin prasanne saṃpaśyed",
    "GE07mbh_12_u:212.014a": "imaṃ guṇasamāhāram ātmabhāvena paśyataḥ",
    "GE07mbh_12_u:212.014c": "asamyag darśanair duḥkham anantaṃ nopaśāmyati",
    "GE07mbh_12_u:212.014d-0620_01": "tasmād eteṣu medhāvī na prasajyeta buddhimān",
    "GE07mbh_12_u:212.015a": "anātmeti ca yad dṛṣṭaṃ tenāhaṃ na mamety api",
    "GE07mbh_12_u:212.015c": "vartate kim adhiṣṭhānā prasaktā duḥkhasaṃtatiḥ",
    "GE07mbh_12_u:212.016a": "tatra samyaṅ mano nāma tyāgaśāstram anuttamam",
    "GE07mbh_12_u:212.016c": "śṛṇu yat tava mokṣāya bhāṣyamāṇaṃ bhaviṣyati",
    "GE07mbh_12_u:212.017a": "tyāga eva hi sarveṣām uktānām api karmaṇām",
    "GE07mbh_12_u:212.017c": "nityaṃ mithyāvinītānāṃ kleśo duḥkhāvaho mataḥ",
    "GE07mbh_12_u:212.018a": "dravyatyāge tu karmāṇi bhogatyāge vratāny api",
    "GE07mbh_12_u:212.018c": "sukhatyāge tapoyogaḥ sarvatyāge samāpanā",
    "GE07mbh_12_u:212.019a": "tasya mārgo 'yam advaidhaḥ sarvatyāgasya darśitaḥ",
    "GE07mbh_12_u:212.019c": "viprahāṇāya duḥkhasya durgatir hy anyathā bhavet",
    "GE07mbh_12_u:212.019d-0621_01": "śete jarāmṛtyubhayair vimuktaḥ",
    "GE07mbh_12_u:212.019d-0621_02": "kṣīṇe puṇye vigate ca pāpe",
    "GE07mbh_12_u:212.019d-0621_03": "taponimitte vigate ca",
    "GE07mbh_12_u:212.019d-0621_04": "phale yathākāśam aliṅga eva",
    "GE07mbh_12_u:212.020a": "pañca jñānendriyāṇy uktvā manaḥṣaṣṭhāni cetasi",
    "GE07mbh_12_u:212.020c": "manaḥṣaṣṭhāni vakṣyāmi pañca karmendriyāṇi tu",
    "GE07mbh_12_u:212.021a": "hastau karmendriyaṃ jñeyam atha pādau gatīndriyam",
    "GE07mbh_12_u:212.021c": "prajanānandayoḥ śepho visarge pāyur indriyam",
    "GE07mbh_12_u:212.022a": "vāk tu śabdaviśeṣārthaṃ gatiṃ pañcānvitāṃ viduḥ",
    "GE07mbh_12_u:212.022c": "evam ekādaśaitāni buddhyā tv avasṛjen manaḥ",
    "GE07mbh_12_u:212.023a": "karṇau śabdaś ca cittaṃ ca trayaḥ śravaṇasaṃgrahe",
    "GE07mbh_12_u:212.023c": "tathā sparśe tathā rūpe tathaiva rasagandhayoḥ",
    "GE07mbh_12_u:212.023d-0622_01": "cakṣū rūpaṃ tathā cittaṃ trayo darśanasaṃgrahe",
    "GE07mbh_12_u:212.023d-0622_02": "nāsā gandhas tathā cittaṃ trayo ghrāṇasya saṃgrahe",
    "GE07mbh_12_u:212.023d-0622_03": "tvacaḥ sparśaṃ tathā cittaṃ trayaḥ sparśanasaṃgrahe",
    "GE07mbh_12_u:212.023d-0622_04": "jihvā rasas tathā cittaṃ trayo rasanasaṃgrahe",
    "GE07mbh_12_u:212.024a": "evaṃ pañcatrikā hy ete guṇās tad upalabdhaye",
    "GE07mbh_12_u:212.024c": "yena yas trividho bhāvaḥ paryāyāt samupasthitaḥ",
    "GE07mbh_12_u:212.025a": "sāttviko rājasaś caiva tāmasaś caiva te trayaḥ",
    "GE07mbh_12_u:212.025c": "trividhā vedanā yeṣu prasūtā sarvasādhanā",
    "GE07mbh_12_u:212.026a": "praharṣaḥ prītir ānandaḥ sukhaṃ saṃśāntacittatā",
    "GE07mbh_12_u:212.026c": "akutaś cit kutaś cid vā cittataḥ sāttviko guṇaḥ",
    "GE07mbh_12_u:212.027a": "atuṣṭiḥ paritāpaś ca śoko lobhas tathākṣamā",
    "GE07mbh_12_u:212.027c": "liṅgāni rajasas tāni dṛśyante hetvahetutaḥ",
    "GE07mbh_12_u:212.028a": "avivekas tathā mohaḥ pramādaḥ svapnatandritā",
    "GE07mbh_12_u:212.028c": "kathaṃ cid api vartante vividhās tāmasā guṇāḥ",
    "GE07mbh_12_u:212.029a": "tatra yat prītisaṃyuktaṃ kāye manasi vā bhavet",
    "GE07mbh_12_u:212.029c": "vartate sāttviko bhāva ity apekṣeta tat tathā",
    "GE07mbh_12_u:212.030a": "yat tu saṃtāpasaṃyuktam aprītikaram ātmanaḥ",
    "GE07mbh_12_u:212.030c": "pravṛttaṃ raja ity eva tatas tad abhicintayet",
    "GE07mbh_12_u:212.031a": "atha yan mohasaṃyuktaṃ kāye manasi vā bhavet",
    "GE07mbh_12_u:212.031c": "apratarkyam avijñeyaṃ tamas tad upadhārayet",
    "GE07mbh_12_u:212.032a": "tad dhi śrotrāśrayaṃ bhūtaṃ śabdaḥ śrotraṃ samāśritaḥ",
    "GE07mbh_12_u:212.032c": "nobhayaṃ śabdavijñāne vijñānasyetarasya vā",
    "GE07mbh_12_u:212.033a": "evaṃ tvak cakṣuṣī jihvā nāsikā caiva pañcamī",
    "GE07mbh_12_u:212.033c": "sparśe rūpe rase gandhe tāni ceto manaś ca tat",
    "GE07mbh_12_u:212.034a": "svakarmayugapadbhāvo daśasv eteṣu tiṣṭhati",
    "GE07mbh_12_u:212.034c": "cittam ekādaśaṃ viddhi buddhir dvādaśamī bhavet",
    "GE07mbh_12_u:212.035a": "teṣām ayugapadbhāve ucchedo nāsti tāmasaḥ",
    "GE07mbh_12_u:212.035c": "āsthito yugapadbhāve vyavahāraḥ sa laukikaḥ",
    "GE07mbh_12_u:212.036a": "indriyāṇy avasṛjyāpi dṛṣṭvā pūrvaṃ śrutāgamam",
    "GE07mbh_12_u:212.036c": "cintayan nānuparyeti tribhir evānvito guṇaiḥ",
    "GE07mbh_12_u:212.037a": "yat tamopahataṃ cittam āśu saṃcāram adhruvam",
    "GE07mbh_12_u:212.037c": "karoty uparamaṃ kāle tad āhus tāmasaṃ sukham",
    "GE07mbh_12_u:212.038a": "yad yad āgamasaṃyuktaṃ na kṛtsnam upaśāmyati",
    "GE07mbh_12_u:212.038c": "atha tatrāpy upādatte tamo vyaktam ivānṛtam",
    "GE07mbh_12_u:212.039a": "evam eṣa prasaṃkhyātaḥ svakarmapratyayī guṇaḥ",
    "GE07mbh_12_u:212.039c": "kathaṃ cid vartate samyak keṣāṃ cid vā na vartate",
    "GE07mbh_12_u:212.039d-0623_01": "aham ity eṣa vai bhāvo nānyatra pratitiṣṭhati",
    "GE07mbh_12_u:212.039d-0623_02": "yasya bhāvo dṛḍho nityaṃ sa vai vidvāṃs tathetaraḥ",
    "GE07mbh_12_u:212.039d-0623_03": "dehadharmas tathā nityaṃ sarvabhūteṣu vai dṛḍhaḥ",
    "GE07mbh_12_u:212.039d-0623_04": "etenaivānumānena tyājyo dharmas tathā hy asau",
    "GE07mbh_12_u:212.039d-0623_05": "jñānena mucyate jantur dharmātmā jñānavān bhavet",
    "GE07mbh_12_u:212.039d-0623_06": "dharmeṇa dhāryate lokaḥ sarvaṃ dharme pratiṣṭhitam",
    "GE07mbh_12_u:212.039d-0623_07": "sarvārthajanakaś caiva dharmaḥ sarvasya kāraṇam",
    "GE07mbh_12_u:212.039d-0623_08": "sarvo hi dṛśyate loke na sarvārthaḥ kathaṃ cana",
    "GE07mbh_12_u:212.039d-0623_09": "sarvatyāge kṛte tasmāt paramātmā prasīdati",
    "GE07mbh_12_u:212.039d-0623_10": "vyaktād avyaktam atulaṃ lokeṣu parivartate",
    "GE07mbh_12_u:212.040a": "evam āhuḥ samāhāraṃ kṣetram adhyātmacintakāḥ",
    "GE07mbh_12_u:212.040c": "sthito manasi yo bhāvaḥ sa vai kṣetrajña ucyate",
    "GE07mbh_12_u:212.041a": "evaṃ sati ka ucchedaḥ śāśvato vā kathaṃ bhavet",
    "GE07mbh_12_u:212.041c": "svabhāvād vartamāneṣu sarvabhūteṣu hetutaḥ",
    "GE07mbh_12_u:212.042a": "yathārṇavagatā nadyo vyaktīr jahati nāma ca",
    "GE07mbh_12_u:212.042c": "na ca svatāṃ niyacchanti tādṛśaḥ sattvasaṃkṣayaḥ",
    "GE07mbh_12_u:212.043a": "evaṃ sati kutaḥ saṃjñā pretyabhāve punar bhavet",
    "GE07mbh_12_u:212.043c": "pratisaṃmiśrite jīve gṛhyamāṇe ca madhyataḥ",
    "GE07mbh_12_u:212.044a": "imāṃ tu yo veda vimokṣabuddhim; ātmānam anvicchati cāpramattaḥ",
    "GE07mbh_12_u:212.044c": "na lipyate karmaphalair aniṣṭaiḥ; patraṃ bisasyeva jalena siktam",
    "GE07mbh_12_u:212.045a": "dṛḍhaiś ca pāśair bahubhir vimuktaḥ; prajānimittair api daivataiś ca",
    "GE07mbh_12_u:212.045c": "yadā hy asau sukhaduḥkhe jahāti; muktas tadāgryāṃ gatim ety aliṅgaḥ",
    "GE07mbh_12_u:212.045e": "śrutipramāṇāgamamaṅgalaiś ca; śete jarāmṛtyubhayād atītaḥ",
    "GE07mbh_12_u:212.046a": "kṣīṇe ca puṇye vigate ca pāpe; tatonimitte ca phale vinaṣṭe",
    "GE07mbh_12_u:212.046c": "alepam ākāśam aliṅgam evam; āsthāya paśyanti mahad dhy asaktāḥ",
    "GE07mbh_12_u:212.047a": "yathorṇanābhiḥ parivartamānas; tantukṣaye tiṣṭhati pātyamānaḥ",
    "GE07mbh_12_u:212.047c": "tathā vimuktaḥ prajahāti duḥkhaṃ; vidhvaṃsate loṣṭa ivādrim arcchan",
    "GE07mbh_12_u:212.048a": "yathā ruruḥ śṛṅgam atho purāṇaṃ; hitvā tvacaṃ vāpy urago yathāvat",
    "GE07mbh_12_u:212.048c": "vihāya gacchaty anavekṣamāṇas; tathā vimukto vijahāti duḥkham",
    "GE07mbh_12_u:212.049a": "drumaṃ yathā vāpy udake patantam; utsṛjya pakṣī prapataty asaktaḥ",
    "GE07mbh_12_u:212.049c": "tathā hy asau sukhaduḥkhe vihāya; muktaḥ parārdhyāṃ gatim ety aliṅgaḥ",
    "GE07mbh_12_u:212.049d-0624_01": "imān svalokān anupaśya sarvān",
    "GE07mbh_12_u:212.049d-0624_02": "vrajan yathākāśam ivāptakāmaḥ",
    "GE07mbh_12_u:212.049d-0624_03": "imāṃ hi gāthāṃ pralapan yathāsti samastasaṃkalpaviśeṣamuktaḥ",
    "GE07mbh_12_u:212.049d-0624_05": "ahaṃ hi sarvaṃ kila sarvabhāve",
    "GE07mbh_12_u:212.049d-0624_06": "hy ahaṃ tadantar hy aham eva bhoktā",
    "GE07mbh_12_u:212.050a": "api ca bhavati maithilena gītaṃ; nagaram upāhitam agninābhivīkṣya",
    "GE07mbh_12_u:212.050c": "na khalu mama tuṣo 'pi dahyate 'tra; svayam idam āha kila sma bhūmipālaḥ",
    "GE07mbh_12_u:212.051a": "idam amṛtapadaṃ videharājaḥ; svayam iha pañcaśikhena bhāṣyamāṇaḥ",
    "GE07mbh_12_u:212.051c": "nikhilam abhisamīkṣya niścitārthaṃ; paramasukhī vijahāra vītaśokaḥ",
    "GE07mbh_12_u:212.052a": "imaṃ hi yaḥ paṭhati vimokṣaniścayaṃ; na hīyate satatam avekṣate tathā",
    "GE07mbh_12_u:212.052c": "upadravān nānubhavaty aduḥkhitaḥ; pramucyate kapilam ivaitya maithilaḥ yudhiṣṭhira uvāca",
    "GE07mbh_12_u:212.052d-019_0001": "kiṃkāraṇaṃ mahāprājña dahyamānaś ca maithilaḥ bhīṣma uvāca",
    "GE07mbh_12_u:212.052d-019_0002": "mithilāṃ neha dharmātmā prāha vīkṣya vidāhitām",
    "GE07mbh_12_u:212.052d-019_0003": "śrūyatāṃ nṛpaśārdūla yadarthaṃ dīpitā purā",
    "GE07mbh_12_u:212.052d-019_0004": "vahninā dīpitā sā tu tan me śṛṇu mahāmate",
    "GE07mbh_12_u:212.052d-019_0005": "janako janadevas tu karmāṇy ādhāya cātmani",
    "GE07mbh_12_u:212.052d-019_0006": "sarvabhāvam anuprāpya bhāvena vicacāra saḥ",
    "GE07mbh_12_u:212.052d-019_0007": "yajan dadaṃs tathā juhvan pālayan pṛthivīm imām",
    "GE07mbh_12_u:212.052d-019_0008": "adhyātmavin mahāprājñas tanmayatvena niṣṭhitaḥ",
    "GE07mbh_12_u:212.052d-019_0009": "sa tasya hṛdi saṃkalpaṃ jñātum aicchat svayaṃ prabhuḥ",
    "GE07mbh_12_u:212.052d-019_0010": "sarvalokādhipas tatra dvijarūpeṇa saṃyutaḥ",
    "GE07mbh_12_u:212.052d-019_0011": "mithilāyāṃ mahābuddhir vyalīkaṃ kiṃ cid ācaran",
    "GE07mbh_12_u:212.052d-019_0012": "sa gṛhītvā dvijaśreṣṭhair nṛpāya prativeditaḥ",
    "GE07mbh_12_u:212.052d-019_0013": "aparādhaṃ samuddiśya taṃ rājā pratyabhāṣata",
    "GE07mbh_12_u:212.052d-019_0014": "na tvāṃ brāhmaṇa daṇḍena niyokṣyāmi kathaṃ cana",
    "GE07mbh_12_u:212.052d-019_0015": "mama rājyād vinirgaccha yāvat sīmā bhuvo mama",
    "GE07mbh_12_u:212.052d-019_0016": "tac chrutvā brāhmaṇo gatvā rājānaṃ pratyuvāca ha",
    "GE07mbh_12_u:212.052d-019_0017": "kariṣye vacanaṃ rājan bravīhi mama jānataḥ",
    "GE07mbh_12_u:212.052d-019_0018": "kā sīmā tava bhūmes tu brūhi dharmaṃ mamādya vai",
    "GE07mbh_12_u:212.052d-019_0019": "tac chrutvā maithilo rājā lajjayāvanatānanaḥ",
    "GE07mbh_12_u:212.052d-019_0020": "novāca vacanaṃ vipraṃ tattvabuddhyā samīkṣya tat",
    "GE07mbh_12_u:212.052d-019_0021": "punaḥ punaś ca taṃ vipraś codayām āsa satvaram",
    "GE07mbh_12_u:212.052d-019_0022": "brūhi rājendra gacchāmi tava rājyād vivāsitaḥ",
    "GE07mbh_12_u:212.052d-019_0023": "tato nṛpo vicāryaivam āha brāhmaṇapuṃgavam",
    "GE07mbh_12_u:212.052d-019_0024": "āvāso vā na me 'sty atra sarvā vā pṛthivī mama",
    "GE07mbh_12_u:212.052d-019_0025": "gaccha vā tiṣṭha vā brahmann iti me niścitā matiḥ",
    "GE07mbh_12_u:212.052d-019_0026": "ity uktaḥ sa tathā tena maithilena dvijottamaḥ",
    "GE07mbh_12_u:212.052d-019_0027": "abravīt taṃ mahātmānaṃ rājānaṃ mantribhir vṛtam",
    "GE07mbh_12_u:212.052d-019_0028": "tam evaṃ padmanābhasya nityaṃ pakṣapadāhitam",
    "GE07mbh_12_u:212.052d-019_0029": "aho siddhārtharūpo 'si gamiṣye svasti te 'stu vai",
    "GE07mbh_12_u:212.052d-019_0030": "ity uktvā prayayau vipras taj jijñāsur dvijottamaḥ",
    "GE07mbh_12_u:212.052d-019_0031": "adahac cāgninā tasya mithilāṃ bhagavān svayam",
    "GE07mbh_12_u:212.052d-019_0032": "pradīpyamānāṃ mithilāṃ dṛṣṭvā rājā na kampitaḥ",
    "GE07mbh_12_u:212.052d-019_0033": "janaiḥ sa paripṛṣṭas tu vākyam etad uvāca ha",
    "GE07mbh_12_u:212.052d-019_0034": "anantaṃ bata me vittaṃ bhāvyaṃ me nāsti kiṃ cana",
    "GE07mbh_12_u:212.052d-019_0035": "mithilāyāṃ pradīptāyāṃ na me kiṃ cana dahyate",
    "GE07mbh_12_u:212.052d-019_0036": "tad asya bhāṣamāṇasya śrutvā śrutvā hṛdi sthitam",
    "GE07mbh_12_u:212.052d-019_0037": "punaḥ saṃjīvayām āsa mithilāṃ tāṃ dvijottamaḥ",
    "GE07mbh_12_u:212.052d-019_0038": "ātmānaṃ darśayām āsa varaṃ cāsmai dadau punaḥ",
    "GE07mbh_12_u:212.052d-019_0039": "dharme tiṣṭhatu sadbhāvo buddhis te 'rthe narādhipa",
    "GE07mbh_12_u:212.052d-019_0040": "satye tiṣṭhasva nirviṇṇaḥ svasti te 'stu vrajāmy aham",
    "GE07mbh_12_u:212.052d-019_0041": "ity uktvā bhagavāṃś cainaṃ tatraivāntaradhīyata",
    "GE07mbh_12_u:212.052d-019_0042": "etat te kathitaṃ rājan kiṃ bhūyaḥ śrotum icchasi yudhiṣṭhira uvāca",
    "GE07mbh_12_u:212.052d-019_0043": "asti kaś cid yadi vibho sadāro niyato gṛhe",
    "GE07mbh_12_u:212.052d-019_0044": "atītasarvasaṃsāraḥ sarvadvaṃdvavivarjitaḥ",
    "GE07mbh_12_u:212.052d-019_0045": "taṃ me brūhi mahāprājña durlabhaḥ puruṣo mahān bhīṣma uvāca",
    "GE07mbh_12_u:212.052d-019_0046": "śṛṇu rājan yathāvṛttaṃ yan māṃ tvaṃ pṛṣṭavān asi",
    "GE07mbh_12_u:212.052d-019_0047": "itihāsam imaṃ śuddhaṃ saṃsārabhayabheṣajam",
    "GE07mbh_12_u:212.052d-019_0048": "devalo nāma viprarṣiḥ sarvaśāstrārthakovidaḥ",
    "GE07mbh_12_u:212.052d-019_0049": "kriyāvān dhārmiko nityaṃ devabrāhmaṇapūjakaḥ",
    "GE07mbh_12_u:212.052d-019_0050": "sutā suvarcalā nāma tasya kalyāṇalakṣaṇā",
    "GE07mbh_12_u:212.052d-019_0051": "nātihrasvā nātikṛśā nātidīrghā yaśasvinī",
    "GE07mbh_12_u:212.052d-019_0052": "pradānasamayaṃ prāptā pitā tasya hy acintayat",
    "GE07mbh_12_u:212.052d-019_0053": "asyāḥ patiḥ kuto veti brāhmaṇaḥ śrotriyaḥ paraḥ",
    "GE07mbh_12_u:212.052d-019_0054": "vidvān vipro hy akuṭumbaḥ priyavādī mahātapāḥ",
    "GE07mbh_12_u:212.052d-019_0055": "ity evaṃ cintayānaṃ taṃ rahasy āha suvarcalā",
    "GE07mbh_12_u:212.052d-019_0056": "andhāya māṃ mahāprājña dehy anandhāya vai pitaḥ pitovāca",
    "GE07mbh_12_u:212.052d-019_0057": "evaṃ smara sadā vidvan mamedaṃ prārthitaṃ mune",
    "GE07mbh_12_u:212.052d-019_0058": "na śakyaṃ prārthitaṃ vatse tvayādya pratibhāti me",
    "GE07mbh_12_u:212.052d-019_0059": "andhatānandhatā ceti vikāro mama jāyate suvarcalovāca",
    "GE07mbh_12_u:212.052d-019_0060": "unmattevāśubhaṃ vākyaṃ bhāṣase śubhalocane",
    "GE07mbh_12_u:212.052d-019_0061": "nāham unmattabhūtādya buddhipūrvaṃ bravīmi te",
    "GE07mbh_12_u:212.052d-019_0062": "vidyate cet patis tādṛk sa māṃ bharati vedavit",
    "GE07mbh_12_u:212.052d-019_0063": "yebhyas tvaṃ manyase dātuṃ mām ihānaya tān dvijān bhīṣma uvāca",
    "GE07mbh_12_u:212.052d-019_0064": "tādṛśaṃ taṃ patiṃ teṣu varayiṣye yathātatham",
    "GE07mbh_12_u:212.052d-019_0065": "tatheti coktvā tāṃ kanyām ṛṣiḥ śiṣyān uvāca ha",
    "GE07mbh_12_u:212.052d-019_0066": "brāhmaṇān vedasaṃpannān yonigotraviśodhitān",
    "GE07mbh_12_u:212.052d-019_0067": "mātṛtaḥ pitṛtaḥ śuddhāñ śuddhān ācārataḥ śubhān",
    "GE07mbh_12_u:212.052d-019_0068": "arogān buddhisaṃpannāñ śīlasattvaguṇānvitān",
    "GE07mbh_12_u:212.052d-019_0069": "asaṃkīrṇāṃś ca gotreṣu vedavratasamanvitān",
    "GE07mbh_12_u:212.052d-019_0070": "brāhmaṇān snātakāñ śīghraṃ mātāpitṛsamanvitān",
    "GE07mbh_12_u:212.052d-019_0071": "niveṣṭukāmān kanyāṃ me dṛṣṭvānayata śiṣyakāḥ",
    "GE07mbh_12_u:212.052d-019_0072": "tac chrutvā tvaritāḥ śiṣyā hy āśrameṣu tatas tataḥ",
    "GE07mbh_12_u:212.052d-019_0073": "grāmeṣu ca tato gatvā brāhmaṇebhyo nyavedayan",
    "GE07mbh_12_u:212.052d-019_0074": "ṛṣeḥ prabhāvaṃ matvā te kanyāyāś ca dvijottamāḥ",
    "GE07mbh_12_u:212.052d-019_0075": "anekamunayo rājan saṃprāptā devalāśramam",
    "GE07mbh_12_u:212.052d-019_0076": "anumānya yathānyāyaṃ munīn munikumārakān",
    "GE07mbh_12_u:212.052d-019_0077": "abhyarcya vidhivat tatra kanyāṃ prāha pitā mahān",
    "GE07mbh_12_u:212.052d-019_0078": "ete 'pi munayo vatse svaputraikamatā iha",
    "GE07mbh_12_u:212.052d-019_0079": "vedavedāṅgasaṃpannāḥ kulīnāḥ śīlasaṃmatāḥ",
    "GE07mbh_12_u:212.052d-019_0080": "ye 'mī teṣu varaṃ bhadre tvam icchasi mahāvratam",
    "GE07mbh_12_u:212.052d-019_0081": "taṃ kumāraṃ vṛṇīṣvādya tasmai dāsyām ahaṃ śubhe",
    "GE07mbh_12_u:212.052d-019_0082": "tatheti coktvā kalyāṇī taptahemanibhā tadā",
    "GE07mbh_12_u:212.052d-019_0083": "sarvalakṣaṇasaṃpannā vākyam āha yaśasvinī",
    "GE07mbh_12_u:212.052d-019_0084": "viprāṇāṃ samitīr dṛṣṭvā praṇipatya tapodhanān",
    "GE07mbh_12_u:212.052d-019_0085": "yady asti samitau vipro hy andho 'nandhaḥ sa me varaḥ",
    "GE07mbh_12_u:212.052d-019_0086": "tac chrutvā munayas tatra vīkṣamāṇāḥ parasparam",
    "GE07mbh_12_u:212.052d-019_0087": "nocur viprā mahābhāgāḥ kanyāṃ matvā hy avedikām",
    "GE07mbh_12_u:212.052d-019_0088": "kutsayitvā muniṃ tatra manasā munisattamāḥ",
    "GE07mbh_12_u:212.052d-019_0089": "yathāgataṃ yayuḥ kruddhā nānādeśanivāsinaḥ",
    "GE07mbh_12_u:212.052d-019_0090": "kanyā ca saṃsthitā tatra pitṛveśmani bhāminī",
    "GE07mbh_12_u:212.052d-019_0091": "tataḥ kadā cid brahmaṇyo vidvān nyāyaviśāradaḥ",
    "GE07mbh_12_u:212.052d-019_0092": "ūhāpohavidhānajño brahmacaryasamanvitaḥ",
    "GE07mbh_12_u:212.052d-019_0093": "vedavid vedatattvajñaḥ kriyākalpaviśāradaḥ",
    "GE07mbh_12_u:212.052d-019_0094": "ātmatattvavibhāgajñaḥ pitṛmān guṇasāgaraḥ",
    "GE07mbh_12_u:212.052d-019_0095": "śvetaketur iti khyātaḥ śrutvā vṛttāntam ādarāt",
    "GE07mbh_12_u:212.052d-019_0096": "kanyārthaṃ devalaṃ cāpi śīghraṃ tatrāgato 'bhavat",
    "GE07mbh_12_u:212.052d-019_0097": "uddālakasutaṃ dṛṣṭvā śvetaketuṃ mahāvratam",
    "GE07mbh_12_u:212.052d-019_0098": "yathānyāyaṃ ca saṃpūjya devalaḥ pratyabhāṣata",
    "GE07mbh_12_u:212.052d-019_0099": "kanye eṣa mahābhāge prāpto ṛṣikumārakaḥ",
    "GE07mbh_12_u:212.052d-019_0100": "varayainaṃ mahāprājñaṃ vedavedāṅgapāragam",
    "GE07mbh_12_u:212.052d-019_0101": "tac chrutvā kupitā kanyā ṛṣiputram udaikṣata",
    "GE07mbh_12_u:212.052d-019_0102": "tāṃ kanyām āha viprarṣiḥ so 'haṃ bhadre samāgataḥ",
    "GE07mbh_12_u:212.052d-019_0103": "andho 'ham atra tattvaṃ hi tathā manye ca sarvadā",
    "GE07mbh_12_u:212.052d-019_0104": "viśālanayanaṃ viddhi tathā māṃ hīnasaṃśayam",
    "GE07mbh_12_u:212.052d-019_0105": "vṛṇīṣva māṃ varārohe bhaje ca tvām anindite",
    "GE07mbh_12_u:212.052d-019_0106": "yenedaṃ vīkṣate nityaṃ śṛṇoti spṛśate 'tha vā",
    "GE07mbh_12_u:212.052d-019_0107": "ghrāyate vakti satataṃ yenedaṃ rasayate punaḥ",
    "GE07mbh_12_u:212.052d-019_0108": "yenedaṃ manyate tattvaṃ yena budhyati vā punaḥ",
    "GE07mbh_12_u:212.052d-019_0109": "na cakṣur vidyate hy etat sa vai bhūtāndha ucyate",
    "GE07mbh_12_u:212.052d-019_0110": "yasmin pravartate cedaṃ paśyañ śṛṇvan spṛśann api",
    "GE07mbh_12_u:212.052d-019_0111": "jighraṃś ca rasayaṃs tadvad vartate yena cakṣuṣā",
    "GE07mbh_12_u:212.052d-019_0112": "tan me nāsti tato hy andho vṛṇu bhadre 'dya mām ataḥ",
    "GE07mbh_12_u:212.052d-019_0113": "lokadṛṣṭyā karomīha nityanaimittikādikam",
    "GE07mbh_12_u:212.052d-019_0114": "ātmadṛṣṭyā ca tat sarvaṃ vilipyāmi ca nityaśaḥ",
    "GE07mbh_12_u:212.052d-019_0115": "sthito 'haṃ nirbharaḥ śāntaḥ kāryakāraṇabhāvanaḥ",
    "GE07mbh_12_u:212.052d-019_0116": "avidyayā taran mṛtyuṃ vidyayā taṃ tathāmṛtam",
    "GE07mbh_12_u:212.052d-019_0117": "yathāprāptaṃ tu saṃdṛśya vasāmīha vimatsaraḥ bhīṣma uvāca",
    "GE07mbh_12_u:212.052d-019_0118": "krīte vyavasitaṃ bhadre bhartāhaṃ te vṛṇīṣva mām",
    "GE07mbh_12_u:212.052d-019_0119": "tataḥ suvarcalā dṛṣṭvā prāha taṃ dvijasattamam",
    "GE07mbh_12_u:212.052d-019_0120": "manasāsi vṛto vidvañ śeṣakartā pitā mama",
    "GE07mbh_12_u:212.052d-019_0121": "vṛṇīṣva pitaraṃ mahyam eṣa vedavidhikramaḥ",
    "GE07mbh_12_u:212.052d-019_0122": "tad vijñāya pitā tasyā devalo munisattamaḥ",
    "GE07mbh_12_u:212.052d-019_0123": "śvetaketuṃ ca saṃpūjya tathaivoddālakena tam",
    "GE07mbh_12_u:212.052d-019_0124": "munīnām agrataḥ kanyāṃ pradadau jalapūrvakam",
    "GE07mbh_12_u:212.052d-019_0125": "udāharanti vai tatra śvetaketuṃ nirīkṣya tam",
    "GE07mbh_12_u:212.052d-019_0126": "hṛtpuṇḍarīkanilayaḥ sarvabhūtātmako hariḥ",
    "GE07mbh_12_u:212.052d-019_0127": "śvetaketusvarūpeṇa sthito 'sau madhusūdanaḥ",
    "GE07mbh_12_u:212.052d-019_0128": "prīyatāṃ mādhavo devaḥ patnī ceyaṃ sutā mama",
    "GE07mbh_12_u:212.052d-019_0129": "pratipādayāmi te kanyāṃ sahadharmacarīṃ śubhām",
    "GE07mbh_12_u:212.052d-019_0130": "ity uktvā pradadau tasmai devalo munipuṃgavaḥ",
    "GE07mbh_12_u:212.052d-019_0131": "pratigṛhya ca tāṃ kanyāṃ śvetaketur mahāyaśāḥ",
    "GE07mbh_12_u:212.052d-019_0132": "upayamya yathānyāyam atra kṛtvā yathāvidhi",
    "GE07mbh_12_u:212.052d-019_0133": "samāpya tantraṃ munibhir vaivāhikam anuttamam",
    "GE07mbh_12_u:212.052d-019_0134": "sa gārhasthye vasan dhīmān bhāryāṃ tām idam abravīt",
    "GE07mbh_12_u:212.052d-019_0135": "yāni coktāni vedeṣu tat sarvaṃ kuru śobhane",
    "GE07mbh_12_u:212.052d-019_0136": "mayā saha yathānyāyaṃ sahadharmacarī mama",
    "GE07mbh_12_u:212.052d-019_0137": "aham ity eva bhāvena sthito 'haṃ tvaṃ tathaiva ca",
    "GE07mbh_12_u:212.052d-019_0138": "tasmāt karmāṇi kurvīthāḥ kuryāṃ te ca tataḥ param",
    "GE07mbh_12_u:212.052d-019_0139": "na mameti ca bhāvena jñānāgninilayena ca",
    "GE07mbh_12_u:212.052d-019_0140": "anantaraṃ tathā kuryās tāni karmāṇi bhasmasāt",
    "GE07mbh_12_u:212.052d-019_0141": "evaṃ tvayā ca kartavyaṃ sarvadādurbhagā mayā",
    "GE07mbh_12_u:212.052d-019_0142": "yad yad ācarati śreṣṭhas tat tad evetaro janaḥ",
    "GE07mbh_12_u:212.052d-019_0143": "tasmāl lokasya siddhyarthaṃ kartavyaṃ cātmasiddhaye",
    "GE07mbh_12_u:212.052d-019_0144": "uktvaivaṃ sa mahāprājñaḥ sarvajñānaikabhājanaḥ",
    "GE07mbh_12_u:212.052d-019_0145": "putrān utpādya tasyāṃ ca yajñaiḥ saṃtarpya devatāḥ",
    "GE07mbh_12_u:212.052d-019_0146": "ātmayogaparo nityaṃ nirdvaṃdvo niṣparigrahaḥ",
    "GE07mbh_12_u:212.052d-019_0147": "bhāryāṃ tāṃ sadṛśīṃ prāpya buddhiṃ kṣetrajñayor iva",
    "GE07mbh_12_u:212.052d-019_0148": "lokam anyam anuprāptau bhāryā bhartā tathaiva ca",
    "GE07mbh_12_u:212.052d-019_0149": "sākṣibhūtau jagaty asmiṃś caramāṇau mudānvitau",
    "GE07mbh_12_u:212.052d-019_0150": "tataḥ kadā cid bhartāraṃ śvetaketuṃ suvarcalā",
    "GE07mbh_12_u:212.052d-019_0151": "papraccha ko bhavān atra brūhi me tad dvijottama",
    "GE07mbh_12_u:212.052d-019_0152": "tām āha bhagavān vāgmī tvayā jñāto na saṃśayaḥ",
    "GE07mbh_12_u:212.052d-019_0153": "dvijottameti mām uktvā punaḥ kam anupṛcchasi",
    "GE07mbh_12_u:212.052d-019_0154": "sā tam āha mahātmānaṃ pṛcchāmi hṛdi śāyinam",
    "GE07mbh_12_u:212.052d-019_0155": "tac chrutvā pratyuvācaināṃ sa na vakṣyati bhāmini",
    "GE07mbh_12_u:212.052d-019_0156": "nāmagotrasamāyuktam ātmānaṃ manyase yadi",
    "GE07mbh_12_u:212.052d-019_0157": "tan mithyāgotrasadbhāve vartate dehabandhanam",
    "GE07mbh_12_u:212.052d-019_0158": "aham ity eṣa bhāvo 'tra tvayi cāpi samāhitaḥ",
    "GE07mbh_12_u:212.052d-019_0159": "tvam apy aham ahaṃ sarvam aham ity eva vartate",
    "GE07mbh_12_u:212.052d-019_0160": "nātra tat paramārthaṃ vai kimartham anupṛcchasi",
    "GE07mbh_12_u:212.052d-019_0161": "tataḥ prahasya sā hṛṣṭā bhartāraṃ dharmacāriṇī",
    "GE07mbh_12_u:212.052d-019_0162": "uvāca vacanaṃ kāle smayamānā tadā nṛpa",
    "GE07mbh_12_u:212.052d-019_0163": "kim anekaprakāreṇa virodhena prayojanam",
    "GE07mbh_12_u:212.052d-019_0164": "kriyākalāpair brahmarṣe jñānanaṣṭo 'si sarvadā śvetaketur uvāca",
    "GE07mbh_12_u:212.052d-019_0165": "tan me brūhi mahāprājña yathāhaṃ tvām anuvratā",
    "GE07mbh_12_u:212.052d-019_0166": "yad yad ācarati śreṣṭhas tat tad evetaro janaḥ",
    "GE07mbh_12_u:212.052d-019_0167": "vartate tena loko 'yaṃ saṃkīrṇaś ca bhaviṣyati",
    "GE07mbh_12_u:212.052d-019_0168": "saṃkīrṇe ca tathā dharme varṇaḥ saṃkaram eti ca",
    "GE07mbh_12_u:212.052d-019_0169": "saṃkare ca pravṛtte tu mātsyo nyāyaḥ pravartate",
    "GE07mbh_12_u:212.052d-019_0170": "tad aniṣṭaṃ harer bhadre dhātur asya mahātmanaḥ",
    "GE07mbh_12_u:212.052d-019_0171": "parameśvarasaṃkrīḍā lokasṛṣṭir iyaṃ śubhe",
    "GE07mbh_12_u:212.052d-019_0172": "yāvatpāṃsava uddiṣṭās tāvatyo 'sya vibhūtayaḥ",
    "GE07mbh_12_u:212.052d-019_0173": "tāvatyaś caiva māyās tu tāvatyo 'syāś ca śaktayaḥ",
    "GE07mbh_12_u:212.052d-019_0174": "evaṃ sugahvare yukto yatra me tad bhavābhavam",
    "GE07mbh_12_u:212.052d-019_0175": "chittvā jñānāsinā gacchet sa vidvān sa ca me priyaḥ",
    "GE07mbh_12_u:212.052d-019_0176": "so 'ham eva na saṃdehaḥ pratijñā iti tasya vai",
    "GE07mbh_12_u:212.052d-019_0177": "ye mūḍhās te durātmāno dharmasaṃkarakārakāḥ",
    "GE07mbh_12_u:212.052d-019_0178": "maryādābhedakā nīcā narake yānti jantavaḥ",
    "GE07mbh_12_u:212.052d-019_0179": "āsurīṃ yonim āpannā iti devānuśāsanam",
    "GE07mbh_12_u:212.052d-019_0180": "bhagavatyā tathā loke rakṣitavyaṃ na saṃśayaḥ suvarcalovāca",
    "GE07mbh_12_u:212.052d-019_0181": "maryādālokarakṣārtham evam asmi tathā sthitaḥ",
    "GE07mbh_12_u:212.052d-019_0182": "śabdaḥ ko 'tra iti khyātas tathārthaṃ ca mahāmune śvetaketur uvāca",
    "GE07mbh_12_u:212.052d-019_0183": "ākṛtiṃ ca tayor brūhi lakṣaṇena pṛthak pṛthak",
    "GE07mbh_12_u:212.052d-019_0184": "vyatyayena ca varṇānāṃ parivādikṛto hi yaḥ",
    "GE07mbh_12_u:212.052d-019_0185": "sa śabda iti vijñeyas tannipāto 'rtha ucyate suvarcalovāca",
    "GE07mbh_12_u:212.052d-019_0186": "śabdārthayor hi saṃbandhas tv anayor asti vā na vā śvetaketur uvāca",
    "GE07mbh_12_u:212.052d-019_0187": "tan me brūhi yathātattvaṃ śabdasthāne 'rtha eva cet",
    "GE07mbh_12_u:212.052d-019_0188": "śabdārthayor na caivāsti saṃbandho 'tyanta eva hi suvarcalovāca",
    "GE07mbh_12_u:212.052d-019_0189": "puṣkare ca yathā toyaṃ tathāstīti ca vettha tat",
    "GE07mbh_12_u:212.052d-019_0190": "arthe sthitir hi śabdasya nānyathā ca sthitir bhavet śvetaketur uvāca",
    "GE07mbh_12_u:212.052d-019_0191": "vidyate cen mahāprājña vinārthaṃ brūhi sattama",
    "GE07mbh_12_u:212.052d-019_0192": "sasaṃsargo 'timātras tu vācakatvena vartate",
    "GE07mbh_12_u:212.052d-019_0193": "asti ced vartate nityaṃ vikāroccāraṇena vai suvarcalovāca",
    "GE07mbh_12_u:212.052d-019_0194": "śabdasthāno 'tra ity uktas tathārtha iti me kṛtam śvetaketur uvāca",
    "GE07mbh_12_u:212.052d-019_0195": "arthāsthito na tiṣṭhec ca virūḍham iha bhāṣitam",
    "GE07mbh_12_u:212.052d-019_0196": "na vikūlo 'tra kathito nākāśaṃ hi vinā jagat 12,212.052d@019_0197",
    "GE07mbh_12_u:212.052d-019_0197": "saṃbandhas tatra nāsty eva tadvad ity eṣa manyatām",
    "GE07mbh_12_u:212.052d-019_0198": "sadāhaṃkāraśabdo 'yaṃ vyaktam ātmani saṃśritaḥ śvetaketur uvāca",
    "GE07mbh_12_u:212.052d-019_0199": "na vācas tatra vartante iti mithyā bhaviṣyati",
    "GE07mbh_12_u:212.052d-019_0200": "ahaṃśabdo hy ahaṃbhāve nātmabhāve śubhavrate 12,212.052d@019_0201",
    "GE07mbh_12_u:212.052d-019_0201": "na vartate pare 'cintye vācaḥ saguṇalakṣaṇāḥ",
    "GE07mbh_12_u:212.052d-019_0202": "ahaṃ gātraikataḥ śyāmā bhavān api tathaiva ca",
    "GE07mbh_12_u:212.052d-019_0203": "tan me brūhi yathānyāyam evaṃ cen munisattama śvetaketur uvāca",
    "GE07mbh_12_u:212.052d-019_0204": "mṛnmaye hi ghaṭe bhāvas tādṛg bhāva iheṣyate",
    "GE07mbh_12_u:212.052d-019_0205": "ayaṃ bhāvaḥ pare 'cintye hy ātmabhāvo yathā ca mṛt",
    "GE07mbh_12_u:212.052d-019_0206": "ahaṃ tvam etad ity eva pare saṃkalpanāma tat",
    "GE07mbh_12_u:212.052d-019_0207": "tasmād vāco na vartante iti naiva virudhyate",
    "GE07mbh_12_u:212.052d-019_0208": "tasmād vāmena vartante manasā bhīru sarvaśaḥ",
    "GE07mbh_12_u:212.052d-019_0209": "yathākāśagataṃ viśvaṃ saṃsaktam iva lakṣyate",
    "GE07mbh_12_u:212.052d-019_0210": "saṃsarge sati saṃbandhāt tadvikāraṃ bhaviṣyati",
    "GE07mbh_12_u:212.052d-019_0211": "anākāśagataṃ sarvaṃ vikāre ca sadā gatam",
    "GE07mbh_12_u:212.052d-019_0212": "tad brahma paramaṃ śuddham anaupamyaṃ na śakyate",
    "GE07mbh_12_u:212.052d-019_0213": "na dṛśyate tathā tac ca dṛśyate ca matir mama suvarcalovāca",
    "GE07mbh_12_u:212.052d-019_0214": "nirvikāraṃ hy amūrtiṃ ca nirayaṃ sarvagaṃ tathā śvetaketur uvāca",
    "GE07mbh_12_u:212.052d-019_0215": "dṛśyate ca viyan nityaṃ dṛgātmā tena dṛśyate",
    "GE07mbh_12_u:212.052d-019_0216": "tvacā spṛśati vai vāyum ākāśasthaṃ punaḥ punaḥ",
    "GE07mbh_12_u:212.052d-019_0217": "tatsthaṃ gandhaṃ tathāghrāti jyotiḥ paśyati cakṣuṣā",
    "GE07mbh_12_u:212.052d-019_0218": "tamoraśmiguṇaś caiva meghajālaṃ tathaiva ca",
    "GE07mbh_12_u:212.052d-019_0219": "varṣaṃ tārāgaṇaṃ caiva nākāśaṃ dṛśyate punaḥ",
    "GE07mbh_12_u:212.052d-019_0220": "ākāśasyāpy athākāśaṃ sadrūpam iti niścitam",
    "GE07mbh_12_u:212.052d-019_0221": "tadarthe kalpitā hy ete tatsatyo viṣṇur eva ca",
    "GE07mbh_12_u:212.052d-019_0222": "yāni nāmāni gauṇāni hy upacārāt parātmani",
    "GE07mbh_12_u:212.052d-019_0223": "na cakṣuṣā na manasā na cānyena paro vibhuḥ",
    "GE07mbh_12_u:212.052d-019_0224": "cintyate sūkṣmayā buddhyā vācā vaktuṃ na śakyate",
    "GE07mbh_12_u:212.052d-019_0225": "etat prapannam akhilaṃ tasmin sarvaṃ pratiṣṭhitam",
    "GE07mbh_12_u:212.052d-019_0226": "mahāghaṭo 'lpakaś caiva yathā mahyāṃ pratiṣṭhitau",
    "GE07mbh_12_u:212.052d-019_0227": "na ca strī na pumāṃś caiva yathaiva na napuṃsakaḥ",
    "GE07mbh_12_u:212.052d-019_0228": "kevalajñānamātraṃ tat tasmin sarvaṃ pratiṣṭhitam",
    "GE07mbh_12_u:212.052d-019_0229": "bhūmisaṃsthānayogena vastusaṃsthānayogataḥ",
    "GE07mbh_12_u:212.052d-019_0230": "rasabhedā yathā toye prakṛtyām ātmanas tathā",
    "GE07mbh_12_u:212.052d-019_0231": "tadvākyasmaraṇān nityaṃ tṛptiṃ vāri pibann iva suvarcalovāca",
    "GE07mbh_12_u:212.052d-019_0232": "prāpnoti jñānam akhilaṃ tena tat sukham edhate",
    "GE07mbh_12_u:212.052d-019_0233": "anena sādhyaṃ kiṃ syād bai śabdeneti matir mama",
    "GE07mbh_12_u:212.052d-019_0234": "vedagamyaḥ paro 'cintya iti paurāṇikā viduḥ",
    "GE07mbh_12_u:212.052d-019_0235": "nirarthako yathā loke tadvat syād iti me matiḥ śvetaketur uvāca",
    "GE07mbh_12_u:212.052d-019_0236": "nirīkṣyaivaṃ yathānyāyaṃ vaktum arhasi me 'nagha",
    "GE07mbh_12_u:212.052d-019_0237": "vedagamyaṃ paraṃ śuddham iti satyā parā śrutiḥ",
    "GE07mbh_12_u:212.052d-019_0238": "vyāvṛttyā naitad ity āha upaliṅge ca vartate",
    "GE07mbh_12_u:212.052d-019_0239": "nirarthako na caivāsti śabdo laukika uttame",
    "GE07mbh_12_u:212.052d-019_0240": "ananvayāḥ smṛtāḥ śabdā nirarthā iti laukikaiḥ",
    "GE07mbh_12_u:212.052d-019_0241": "gṛhyante tadvad ity eva na vartante parātmani",
    "GE07mbh_12_u:212.052d-019_0242": "agocaratvaṃ vacasāṃ yuktam evaṃ tathā śubhe",
    "GE07mbh_12_u:212.052d-019_0243": "sādhanasyopadeśāc ca hy upāyasya ca sūcanāt",
    "GE07mbh_12_u:212.052d-019_0244": "upalakṣaṇayogena vyāvṛttyā ca pradarśanāt",
    "GE07mbh_12_u:212.052d-019_0245": "vedagamyaḥ paraḥ śuddha iti me dhīyate matiḥ",
    "GE07mbh_12_u:212.052d-019_0246": "adhyātmadhyānasaṃbhūtam abhūtaṃ bhūtavat sphuṭam",
    "GE07mbh_12_u:212.052d-019_0247": "jñānaṃ viddhi śubhācāre tena yānti parāṃ gatim",
    "GE07mbh_12_u:212.052d-019_0248": "yadi me vyāhṛtaṃ guhyaṃ śrutaṃ na tu tvayā śubhe",
    "GE07mbh_12_u:212.052d-019_0249": "tathyam ity eva vā śuddhe jñānaṃ jñānavilocane",
    "GE07mbh_12_u:212.052d-019_0250": "nānārūpavad asyaivam aiśvaryaṃ dṛśyate śubhe",
    "GE07mbh_12_u:212.052d-019_0251": "na vāyus tan na sūryas tan nāgnis tat tu paraṃ padam",
    "GE07mbh_12_u:212.052d-019_0252": "anena pūrṇam etad dhi hṛdi bhūtam iheṣyate",
    "GE07mbh_12_u:212.052d-019_0253": "etāvad ātmavijñānam etāvad yad ahaṃ smṛtam bhīṣma uvāca",
    "GE07mbh_12_u:212.052d-019_0254": "āvayor na ca sattve vai tasmād ajñānabandhanam",
    "GE07mbh_12_u:212.052d-019_0255": "evaṃ suvarcalā hṛṣṭā proktā bhartrā yathārthavat",
    "GE07mbh_12_u:212.052d-019_0256": "paricaryamāṇā hy aniśaṃ tattvabuddhisamanvitā",
    "GE07mbh_12_u:212.052d-019_0257": "bhartā ca tām anuprekṣya nityanaimittikānvitaḥ",
    "GE07mbh_12_u:212.052d-019_0258": "paramātmani govinde vāsudeve mahātmani",
    "GE07mbh_12_u:212.052d-019_0259": "samādhāya ca karmāṇi tanmayatvena bhāvitaḥ",
    "GE07mbh_12_u:212.052d-019_0260": "kālena mahatā rājan prāpnoti paramāṃ gatim",
    "GE07mbh_12_u:212.052d-019_0261": "etat te kathitaṃ rājan yasmāt tvaṃ paripṛcchasi",
    "GE07mbh_12_u:212.052d-019_0262": "gārhasthyaṃ ca samāsthāya gatau jāyāpatī param",
    "GE07mbh_12_u:213.001": "yudhiṣṭhira uvāca",
    "GE07mbh_12_u:213.001a": "kiṃ kurvan sukham āpnoti kiṃ kurvan duḥkham āpnute",
    "GE07mbh_12_u:213.001c": "kiṃ kurvan nirbhayo loke siddhaś carati bhārata",
    "GE07mbh_12_u:213.002": "bhīṣma uvāca",
    "GE07mbh_12_u:213.002a": "damam eva praśaṃsanti vṛddhāḥ śrutisamādhayaḥ",
    "GE07mbh_12_u:213.002c": "sarveṣām eva varṇānāṃ brāhmaṇasya viśeṣataḥ",
    "GE07mbh_12_u:213.003a": "nādāntasya kriyāsiddhir yathāvad upalabhyate",
    "GE07mbh_12_u:213.003c": "kriyā tapaś ca vedāś ca dame sarvaṃ pratiṣṭhitam",
    "GE07mbh_12_u:213.004a": "damas tejo vardhayati pavitraṃ dama ucyate",
    "GE07mbh_12_u:213.004c": "vipāpmā nirbhayo dāntaḥ puruṣo vindate mahat",
    "GE07mbh_12_u:213.005a": "sukhaṃ dāntaḥ prasvapiti sukhaṃ ca pratibudhyate",
    "GE07mbh_12_u:213.005c": "sukhaṃ loke viparyeti manaś cāsya prasīdati",
    "GE07mbh_12_u:213.006a": "tejo damena dhriyate na tat tīkṣṇo 'dhigacchati",
    "GE07mbh_12_u:213.006c": "amitrāṃś ca bahūn nityaṃ pṛthag ātmani paśyati",
    "GE07mbh_12_u:213.007a": "kravyādbhya iva bhūtānām adāntebhyaḥ sadā bhayam",
    "GE07mbh_12_u:213.007c": "teṣāṃ vipratiṣedhārthaṃ rājā sṛṣṭaḥ svayaṃbhuvā",
    "GE07mbh_12_u:213.008a": "āśrameṣu ca sarveṣu dama eva viśiṣyate",
    "GE07mbh_12_u:213.008b-0625_01": "dharmaḥ saṃrakṣyate tais tu yatas te dharmasetavaḥ",
    "GE07mbh_12_u:213.008c": "yac ca teṣu phalaṃ dharme bhūyo dānte tad ucyate",
    "GE07mbh_12_u:213.009a": "teṣāṃ liṅgāni vakṣyāmi yeṣāṃ samudayo damaḥ",
    "GE07mbh_12_u:213.009c": "akārpaṇyam asaṃrambhaḥ saṃtoṣaḥ śraddadhānatā",
    "GE07mbh_12_u:213.010a": "akrodha ārjavaṃ nityaṃ nātivādo na mānitā",
    "GE07mbh_12_u:213.010c": "gurupūjānasūyā ca dayā bhūteṣv apaiśunam janavādamṛṣāvādastutinindāvivarjanam",
    "GE07mbh_12_u:213.011c": "sādhukāmaś cāspṛhayann āyāti pratyayaṃ nṛṣu",
    "GE07mbh_12_u:213.012a": "avairakṛt sūpacāraḥ samo nindāpraśaṃsayoḥ",
    "GE07mbh_12_u:213.012c": "suvṛttaḥ śīlasaṃpannaḥ prasannātmātmavān budhaḥ",
    "GE07mbh_12_u:213.012e": "prāpya loke ca satkāraṃ svargaṃ vai pretya gacchati",
    "GE07mbh_12_u:213.012f-0626_01": "durgamaṃ sarvabhūtānāṃ prāpya yan modate sukhī",
    "GE07mbh_12_u:213.013a": "sarvabhūtahite yukto na smayād dveṣṭi vai janam",
    "GE07mbh_12_u:213.013c": "mahāhrada ivākṣobhya prajñātṛptaḥ prasīdati",
    "GE07mbh_12_u:213.014a": "abhayaṃ sarvabhūtebhyaḥ sarveṣām abhayaṃ yataḥ",
    "GE07mbh_12_u:213.014c": "namasyaḥ sarvabhūtānāṃ dānto bhavati jñānavān",
    "GE07mbh_12_u:213.015a": "na hṛṣyati mahaty arthe vyasane ca na śocati",
    "GE07mbh_12_u:213.015c": "sa vai parimitaprajñaḥ sa dānto dvija ucyate",
    "GE07mbh_12_u:213.016a": "karmabhiḥ śrutasaṃpannaḥ sadbhir ācaritaiḥ śubhaiḥ",
    "GE07mbh_12_u:213.016c": "sadaiva damasaṃyuktas tasya bhuṅkte mahat phalam",
    "GE07mbh_12_u:213.017a": "anasūyā kṣamā śāntiḥ saṃtoṣaḥ priyavāditā",
    "GE07mbh_12_u:213.017c": "satyaṃ dānam anāyāso naiṣa mārgo durātmanām",
    "GE07mbh_12_u:213.017d-0627_01": "kāmakrodhau ca lobhaś ca parasyerṣyā vikatthanā",
    "GE07mbh_12_u:213.017d-0628_01": "dambho darpaś ca mānaś ca naiṣa mārgo mahātmanām",
    "GE07mbh_12_u:213.017d-0629_01": "atuṣṭir anṛtaṃ moha eṣa mārgo durātmanām",
    "GE07mbh_12_u:213.018a": "kāmakrodhau vaśe kṛtvā brahmacārī jitendriyaḥ",
    "GE07mbh_12_u:213.018c": "vikramya ghore tapasi brāhmaṇaḥ saṃśitavrataḥ",
    "GE07mbh_12_u:213.018e": "kālākāṅkṣī carel lokān nirapāya ivātmavān",
    "GE07mbh_12_u:214.001": "yudhiṣṭhira uvāca",
    "GE07mbh_12_u:214.001a": "dvijātayo vratopetā yad idaṃ bhuñjate haviḥ",
    "GE07mbh_12_u:214.001c": "annaṃ brāhmaṇakāmāya katham etat pitāmaha",
    "GE07mbh_12_u:214.002": "bhīṣma uvāca",
    "GE07mbh_12_u:214.002a": "avedoktavratopetā bhuñjānāḥ kāryakāriṇaḥ",
    "GE07mbh_12_u:214.002c": "vedokteṣu ca bhuñjānā vrataluptā yudhiṣṭhira",
    "GE07mbh_12_u:214.002d-0630_01": "upetavrataśaucā ye bhuñjante brāhmaṇāḥ kva cit",
    "GE07mbh_12_u:214.002d-0630_02": "tad annam amṛtaṃ bhūtvā yajamānaṃ prapadyate",
    "GE07mbh_12_u:214.003": "yudhiṣṭhira uvāca",
    "GE07mbh_12_u:214.003a": "yad idaṃ tapa ity āhur upavāsaṃ pṛthagjanāḥ",
    "GE07mbh_12_u:214.003c": "etat tapo mahārāja utāho kiṃ tapo bhavet",
    "GE07mbh_12_u:214.004": "bhīṣma uvāca",
    "GE07mbh_12_u:214.004a": "māsapakṣopavāsena manyante yat tapo janāḥ",
    "GE07mbh_12_u:214.004c": "ātmatantropaghātaḥ sa na tapas tat satāṃ matam",
    "GE07mbh_12_u:214.004e": "tyāgaś ca sannatiś caiva śiṣyate tapa uttamam",
    "GE07mbh_12_u:214.005a": "sadopavāsī ca bhaved brahmacārī sadaiva ca",
    "GE07mbh_12_u:214.005c": "muniś ca syāt sadā vipro daivataṃ ca sadā bhajet",
    "GE07mbh_12_u:214.006a": "kuṭumbiko dharmakāmaḥ sadāsvapnaś ca bhārata",
    "GE07mbh_12_u:214.006c": "amāṃsāśī sadā ca syāt pavitraṃ ca sadā japet",
    "GE07mbh_12_u:214.007a": "amṛtāśī sadā ca syān na ca syād viṣabhojanaḥ",
    "GE07mbh_12_u:214.007c": "vighasāśī sadā ca syāt sadā caivātithipriyaḥ",
    "GE07mbh_12_u:214.007d-0631_01": "śraddadhānaḥ sadā ca syād daivatadvijapūjakaḥ",
    "GE07mbh_12_u:214.008": "yudhiṣṭhira uvāca",
    "GE07mbh_12_u:214.008a": "kathaṃ sadopavāsī syād brahmacārī kathaṃ bhavet",
    "GE07mbh_12_u:214.008c": "vighasāśī kathaṃ ca syāt sadā caivātithipriyaḥ",
    "GE07mbh_12_u:214.009": "bhīṣma uvāca",
    "GE07mbh_12_u:214.009a": "antarā prātarāśaṃ ca sāyamāśaṃ tathaiva ca",
    "GE07mbh_12_u:214.009c": "sadopavāsī ca bhaved yo na bhuṅkte kathaṃ cana",
    "GE07mbh_12_u:214.010a": "bhāryāṃ gacchan brahmacārī ṛtau bhavati brāhmaṇaḥ",
    "GE07mbh_12_u:214.010c": "ṛtavādī sadā ca syāj jñānanityaś ca yo naraḥ",
    "GE07mbh_12_u:214.011a": "abhakṣayan vṛthāmāṃsam amāṃsāśī bhavaty uta",
    "GE07mbh_12_u:214.011c": "dānanityaḥ pavitraś ca asvapnaś ca divāsvapan",
    "GE07mbh_12_u:214.012a": "bhṛtyātithiṣu yo bhuṅkte bhuktavatsu sadā sa ha",
    "GE07mbh_12_u:214.012c": "amṛtaṃ sakalaṃ bhuṅkta iti viddhi yudhiṣṭhira",
    "GE07mbh_12_u:214.013a": "abhuktavatsu nāśnānaḥ satataṃ yas tu vai dvijaḥ",
    "GE07mbh_12_u:214.013b-0632_01": "adattvā yo 'tithibhyo 'nnaṃ na bhuṅkte so 'tithipriyaḥ",
    "GE07mbh_12_u:214.013b-0632_02": "adattvānnaṃ daivatebhyo yo na bhuṅkte sa daivatam",
    "GE07mbh_12_u:214.013c": "abhojanena tenāsya jitaḥ svargo bhavaty uta",
    "GE07mbh_12_u:214.014a": "devatābhyaḥ pitṛbhyaś ca bhṛtyebhyo 'tithibhiḥ saha",
    "GE07mbh_12_u:214.014c": "avaśiṣṭaṃ tu yo 'śnāti tam āhur vighasāśinam",
    "GE07mbh_12_u:214.015a": "teṣāṃ lokā hy aparyantāḥ sadane brahmaṇā saha",
    "GE07mbh_12_u:214.015c": "upasthitāś cāpsarobhiḥ pariyānti divaukasaḥ",
    "GE07mbh_12_u:214.016a": "devatābhiś ca ye sārdhaṃ pitṛbhiś copabhuñjate",
    "GE07mbh_12_u:214.016c": "ramante putrapautraiś ca teṣāṃ gatir anuttamā yudhiṣṭhira uvāca",
    "GE07mbh_12_u:214.016d-020_0001": "ke cid āhur dvidhā loke tridhā rājann anekadhā",
    "GE07mbh_12_u:214.016d-020_0002": "na pratyayo na cānyac ca dṛśyate brahma naiva tat",
    "GE07mbh_12_u:214.016d-020_0003": "nānāvidhāni śāstrāṇi yuktāś caiva pṛthagvidhāḥ bhīṣma uvāca",
    "GE07mbh_12_u:214.016d-020_0004": "kim adhiṣṭhāya tiṣṭhāmi tan me brūhi pitāmaha",
    "GE07mbh_12_u:214.016d-020_0005": "sve sve yuktā mahātmānaḥ śāstreṣu prabhaviṣṇavaḥ",
    "GE07mbh_12_u:214.016d-020_0006": "vartante paṇḍitā loke ko vidvān kaś ca paṇḍitaḥ",
    "GE07mbh_12_u:214.016d-020_0007": "sarveṣāṃ tattvam ajñāya yathāruci tathā bhavet",
    "GE07mbh_12_u:214.016d-020_0008": "asminn arthe purābhūtam itihāsaṃ purātanam",
    "GE07mbh_12_u:214.016d-020_0009": "mahāvivādasaṃyuktam ṛṣīṇāṃ bhāvitātmanām",
    "GE07mbh_12_u:214.016d-020_0010": "himavatpārśva āsīnā ṛṣayaḥ saṃśitavratāḥ",
    "GE07mbh_12_u:214.016d-020_0011": "ṣaṇṇāṃ tāni sahasrāṇi ṛṣīṇāṃ gaṇam āhitam",
    "GE07mbh_12_u:214.016d-020_0012": "tatra ke cid dhruvaṃ viśvaṃ seśvaraṃ tu nirīśvaram",
    "GE07mbh_12_u:214.016d-020_0013": "prākṛtaṃ kāraṇaṃ nāsti sarvaṃ naivam idaṃ jagat",
    "GE07mbh_12_u:214.016d-020_0014": "anena cāpare viprāḥ svabhāvaṃ karma cāpare",
    "GE07mbh_12_u:214.016d-020_0015": "pauruṣaṃ karma daivaṃ ca yat svabhāvādir eva tam",
    "GE07mbh_12_u:214.016d-020_0016": "nānāhetuśatair yuktā nānāśāstrapravartakāḥ",
    "GE07mbh_12_u:214.016d-020_0017": "svabhāvād brāhmaṇā rājañ jigīṣantaḥ parasparam",
    "GE07mbh_12_u:214.016d-020_0018": "tatas tu mūlam udbhūtaṃ vādipratyarthisaṃyutam",
    "GE07mbh_12_u:214.016d-020_0019": "pātradaṇḍavighātaṃ ca valkalājinavāsasām",
    "GE07mbh_12_u:214.016d-020_0020": "eke manyusamāpannās tataḥ śāntā dvijottamāḥ",
    "GE07mbh_12_u:214.016d-020_0021": "vasiṣṭham abruvan sarve tvaṃ no brūhi sanātanam",
    "GE07mbh_12_u:214.016d-020_0022": "nāhaṃ jānāmi viprendrāḥ pratyuvāca sa tān prabhuḥ",
    "GE07mbh_12_u:214.016d-020_0023": "te sarve sahitā viprā nāradam ṛṣim abruvan",
    "GE07mbh_12_u:214.016d-020_0024": "tvaṃ no brūhi mahābhāga tattvavic ca bhavān asi",
    "GE07mbh_12_u:214.016d-020_0025": "nāhaṃ dvijā vijānāmi kva hi gacchāma saṃgatāḥ",
    "GE07mbh_12_u:214.016d-020_0026": "iti tān āha bhagavāṃs tataḥ prāha ca sa dvijān",
    "GE07mbh_12_u:214.016d-020_0027": "ko vidvān iha loke 'sminn amoho 'mṛtam adbhutam",
    "GE07mbh_12_u:214.016d-020_0028": "tac ca te śuśruvur vākyaṃ brāhmaṇā hy aśarīriṇaḥ",
    "GE07mbh_12_u:214.016d-020_0029": "sanaddhāma dvijā gatvā pṛcchadhvaṃ sa ca vakṣyati",
    "GE07mbh_12_u:214.016d-020_0030": "tam āha kaś cid dvijavaryasattamo",
    "GE07mbh_12_u:214.016d-020_0031": "vibhāṇḍako maṇḍitavedarāśiḥ",
    "GE07mbh_12_u:214.016d-020_0032": "kas tvaṃ bhavān arthavibhedamadhye",
    "GE07mbh_12_u:214.016d-020_0033": "na dṛśyase vākyam udīrayaṃś ca",
    "GE07mbh_12_u:214.016d-020_0034": "athāhedaṃ taṃ bhagavān sanantaṃ",
    "GE07mbh_12_u:214.016d-020_0035": "mahāmune viddhi māṃ paṇḍito 'si",
    "GE07mbh_12_u:214.016d-020_0036": "ṛṣiṃ purāṇaṃ satataikarūpaṃ",
    "GE07mbh_12_u:214.016d-020_0037": "yam akṣayaṃ vedavido vadanti",
    "GE07mbh_12_u:214.016d-020_0038": "punas tam āhedam asau mahātmā",
    "GE07mbh_12_u:214.016d-020_0039": "svarūpasaṃsthaṃ vada āha pārtha",
    "GE07mbh_12_u:214.016d-020_0040": "tvam eko 'smadṛṣipuṃgavādya",
    "GE07mbh_12_u:214.016d-020_0041": "na satsvarūpam atha vā punaḥ kim",
    "GE07mbh_12_u:214.016d-020_0042": "athāha gambhīratarānuvādaṃ",
    "GE07mbh_12_u:214.016d-020_0043": "vākyaṃ mahātmā hy aśarīra ādiḥ",
    "GE07mbh_12_u:214.016d-020_0044": "na te mune śrotramukhe 'pi cāsyaṃ",
    "GE07mbh_12_u:214.016d-020_0045": "na pādahastau prapadātmake na",
    "GE07mbh_12_u:214.016d-020_0046": "bruvan munīn satyam atho nirīkṣya",
    "GE07mbh_12_u:214.016d-020_0047": "svam āha vidvān manasā nigamya",
    "GE07mbh_12_u:214.016d-020_0048": "ṛṣe kathaṃ vākyam idaṃ bravīṣi",
    "GE07mbh_12_u:214.016d-020_0049": "na cāsya mantā na ca vidyate cet",
    "GE07mbh_12_u:214.016d-020_0050": "na śuśruvus tatas tat tu prativākyaṃ dvijottamāḥ",
    "GE07mbh_12_u:214.016d-020_0051": "nirīkṣamāṇā ākāśaṃ prahasantas tatas tataḥ",
    "GE07mbh_12_u:214.016d-020_0052": "āścaryam iti matvā te yayur haimaṃ mahāgirim",
    "GE07mbh_12_u:214.016d-020_0053": "sanatkumārasaṃkāśaṃ sagaṇā munisattamāḥ",
    "GE07mbh_12_u:214.016d-020_0054": "taṃ parvataṃ samāruhya dadṛśur dhyānam āśritāḥ",
    "GE07mbh_12_u:214.016d-020_0055": "kumāraṃ devam arhantaṃ vedapārāvivarjitam",
    "GE07mbh_12_u:214.016d-020_0056": "tataḥ saṃvatsare pūrṇe prakṛtisthaṃ mahāmunim",
    "GE07mbh_12_u:214.016d-020_0057": "sanatkumāraṃ rājendra praṇipatya dvijāḥ sthitāḥ",
    "GE07mbh_12_u:214.016d-020_0058": "āgatān bhagavān āha jñānanirdhūtakalmaṣaḥ",
    "GE07mbh_12_u:214.016d-020_0059": "jñātaṃ mayā munigaṇā vākyaṃ tad aśarīriṇaḥ",
    "GE07mbh_12_u:214.016d-020_0060": "kāryam adya yathākāmaṃ pṛcchadhvaṃ munipuṃgavāḥ",
    "GE07mbh_12_u:214.016d-020_0061": "tam abruvan prāñjalayo mahāmuniṃ",
    "GE07mbh_12_u:214.016d-020_0062": "dvijottamaṃ jñānanidhiṃ sunirmalam",
    "GE07mbh_12_u:214.016d-020_0063": "kathaṃ vayaṃ jñānanidhiṃ vareṇyaṃ",
    "GE07mbh_12_u:214.016d-020_0064": "yakṣyāmahe viśvarūpaṃ kumāra",
    "GE07mbh_12_u:214.016d-020_0065": "prasīda no bhagavañ jñānaleśaṃ",
    "GE07mbh_12_u:214.016d-020_0066": "madhuprayātāya sukhāya santaḥ",
    "GE07mbh_12_u:214.016d-020_0067": "yat tat padaṃ viśvarūpaṃ mahāmune",
    "GE07mbh_12_u:214.016d-020_0068": "tatra brūhi kiṃ kutra mahānubhāva",
    "GE07mbh_12_u:214.016d-020_0069": "sa tair viyukto bhagavān mahātmā",
    "GE07mbh_12_u:214.016d-020_0070": "yo 'saṃgavān satyavit tac chṛṇuṣva",
    "GE07mbh_12_u:214.016d-020_0071": "anekasāhasrakaleṣu caiva",
    "GE07mbh_12_u:214.016d-020_0072": "prasannadhātuṃ ca śubhājñayā",
    "GE07mbh_12_u:214.016d-020_0073": "yathāha pūrvaṃ yuṣmāsu hy aśarīrī dvijottamāḥ",
    "GE07mbh_12_u:214.016d-020_0074": "tathaiva vākyaṃ tat satyam ajānantaś ca kīrtitam",
    "GE07mbh_12_u:214.016d-020_0075": "śṛṇudhvaṃ paramaṃ kāraṇam asti | katham avagamyate | ahany ahani",
    "GE07mbh_12_u:214.016d-020_0076": "pākaviśeṣo dṛśyate | tena miśraṃ sarvaṃ miśrayate | yathā",
    "GE07mbh_12_u:214.016d-020_0077": "maṇḍalī dṛśi sarveṣām asti nidarśanam | asti cakṣuṣmatām asti",
    "GE07mbh_12_u:214.016d-020_0078": "jñāne svarūpaṃ paśyati | yathā darpaṇāntarnidarśanam | sa eva sarvaṃ",
    "GE07mbh_12_u:214.016d-020_0079": "vidvān na bibheti na gacchati | kutrāhaṃ kasya nāhaṃ kenety avartamāno",
    "GE07mbh_12_u:214.016d-020_0080": "vijānāti | sa yugato vyāpī | sa pṛthak sthitaḥ |",
    "GE07mbh_12_u:214.016d-020_0081": "tad aparamārtham | yathā vāyur ekaḥ san bahudheritaḥ | āśrayaviśeṣo",
    "GE07mbh_12_u:214.016d-020_0082": "vā yasyāśrayo vā | yathāvad dvije mṛge vyāghre ca | manuje veṇu saṃśrayo",
    "GE07mbh_12_u:214.016d-020_0083": "bhidyate vāyur athaikaḥ | ātmā tathāsau paramātmāsāv",
    "GE07mbh_12_u:214.016d-020_0084": "iva bhāti | evam ātmā sa eva gacchati | sarvam ātmā paśyañ",
    "GE07mbh_12_u:214.016d-020_0085": "śṛṇoti na jighrati na bhāṣate |",
    "GE07mbh_12_u:214.016d-020_0086": "cakre 'sya taṃ mahātmānaṃ parito daśa raśmayaḥ",
    "GE07mbh_12_u:214.016d-020_0087": "viniṣkramya yathā sūryam anugacchati taṃ prabhum",
    "GE07mbh_12_u:214.016d-020_0088": "dine dine 'stam abhyeti punar udgacchate diśaḥ",
    "GE07mbh_12_u:214.016d-020_0089": "tāv ubhau na ravau cāstāṃ tathā vitta śarīriṇam",
    "GE07mbh_12_u:214.016d-020_0090": "patite vitta viprendrāḥ bhakṣaṇe caraṇe paraḥ",
    "GE07mbh_12_u:214.016d-020_0091": "ūrdhvam ekas tathādhastād ekas tiṣṭhati cāparaḥ",
    "GE07mbh_12_u:214.016d-020_0092": "hiraṇyasadanaṃ jñeyaṃ sametya paramaṃ padam",
    "GE07mbh_12_u:214.016d-020_0093": "ātmanā hy ātmadīpaṃ tam ātmani hy ātmapūruṣam",
    "GE07mbh_12_u:214.016d-020_0094": "saṃcitaṃ saṃcitaṃ pūrvaṃ bhramaro vartate bhraman",
    "GE07mbh_12_u:214.016d-020_0095": "yo 'bhimānīva jānāti na muhyati na hīyate",
    "GE07mbh_12_u:214.016d-020_0096": "na cakṣuṣā paśyati kaś canainaṃ",
    "GE07mbh_12_u:214.016d-020_0097": "hṛdā manīṣā paśyati rūpam asya",
    "GE07mbh_12_u:214.016d-020_0098": "na śuklaṃ na kṛṣṇaṃ paramārthabhāvaṃ",
    "GE07mbh_12_u:214.016d-020_0099": "guhāśayaṃ jñānadevīkarastham",
    "GE07mbh_12_u:214.016d-020_0100": "brāhmaṇasya na sādṛśye vartate so 'pi kiṃ punaḥ",
    "GE07mbh_12_u:214.016d-020_0101": "ijyate yas tu mantreṇa yajamāno dvijottamaḥ",
    "GE07mbh_12_u:214.016d-020_0102": "naiva dharmī na cādharmī dvaṃdvātīto vimatsaraḥ",
    "GE07mbh_12_u:214.016d-020_0103": "jñānatṛptaḥ sukhaṃ śete hy amṛtātmā na saṃśayaḥ",
    "GE07mbh_12_u:214.016d-020_0104": "evam eṣa jagatsṛṣṭiṃ kurute māyayā prabhuḥ",
    "GE07mbh_12_u:214.016d-020_0105": "na jānāti virūḍhātmā kāraṇaṃ cātmano hy asau",
    "GE07mbh_12_u:214.016d-020_0106": "dhyātā draṣṭā tathā mantā boddhā dṛṣṭān sa eva saḥ",
    "GE07mbh_12_u:214.016d-020_0107": "ko vidvān paramātmānam anantaṃ lokabhāvanam",
    "GE07mbh_12_u:214.016d-020_0108": "yat tu śakyaṃ mayā proktaṃ gacchadhvaṃ munipuṃgavāḥ bhīṣma uvāca",
    "GE07mbh_12_u:214.016d-020_0109": "evaṃ praṇamya viprendrā jñānasāgarasaṃbhavam",
    "GE07mbh_12_u:214.016d-020_0110": "sanatkumāraṃ saṃdṛṣṭvā jagmus te ruciraṃ punaḥ",
    "GE07mbh_12_u:214.016d-020_0111": "tasmāt tvam api kaunteya jñānayogaparo bhava",
    "GE07mbh_12_u:214.016d-020_0112": "jñānam eva mahārāja sarvaduḥkhavināśanam",
    "GE07mbh_12_u:214.016d-020_0113": "idaṃ mahāduḥkhasamākarāṇāṃ",
    "GE07mbh_12_u:214.016d-020_0114": "nṛṇāṃ paritrāṇavinirmitaṃ",
    "GE07mbh_12_u:214.016d-020_0115": "purāṇapuṃsā ṛṣiṇā mahātmanā yudhiṣṭhira uvāca",
    "GE07mbh_12_u:214.016d-020_0116": "mahāmunīnāṃ pravareṇa tad dhruvam",
    "GE07mbh_12_u:214.016d-020_0117": "yad idaṃ tapa ity āhuḥ kiṃ tapaḥ saṃprakīrtitam",
    "GE07mbh_12_u:214.016d-020_0118": "upavāsam athānyat tu vedācāram atho nu kim bhīṣma uvāca",
    "GE07mbh_12_u:214.016d-020_0119": "śāstraṃ tapo mahāprājña tan me brūhi",
    "GE07mbh_12_u:214.016d-020_0120": "pakṣamāsopavāsādīn manyante vai tapodhanāḥ",
    "GE07mbh_12_u:214.016d-020_0121": "vedavratādīni tapaḥ apare vedapāragāḥ",
    "GE07mbh_12_u:214.016d-020_0122": "vedapārāyaṇaṃ cānye cāhus tattvam athāpare",
    "GE07mbh_12_u:214.016d-020_0123": "yathāvihitam ācāras tapaḥ sarvaṃ vrataṃ gatāḥ",
    "GE07mbh_12_u:214.016d-020_0124": "ātmavidyāvidhānaṃ yat tat tapaḥ parikīrtitam",
    "GE07mbh_12_u:214.016d-020_0125": "tyāgas tapas tathā śāntis tapa indriyanigrahaḥ",
    "GE07mbh_12_u:214.016d-020_0126": "brahmacaryaṃ tapaḥ proktam āhur evaṃ dvijātayaḥ",
    "GE07mbh_12_u:214.016d-020_0127": "sadopavāso yo vidvān brahmacārī sadā bhavet",
    "GE07mbh_12_u:214.016d-020_0128": "yo muniś ca sadā dhīmān vighasāśī vimatsaraḥ",
    "GE07mbh_12_u:214.016d-020_0129": "tatas tv anantam apy āhur yo nityam atithipriyaḥ",
    "GE07mbh_12_u:214.016d-020_0130": "nāntarāśīs tato nityam upavāsī mahāvrataḥ",
    "GE07mbh_12_u:214.016d-020_0131": "ṛtugāmī tathā prokto vighasāśī smṛto budhaiḥ",
    "GE07mbh_12_u:214.016d-020_0132": "bhṛtyaśeṣaṃ tu yo bhuṅkte yajñaśeṣaṃ tathāmṛtam",
    "GE07mbh_12_u:214.016d-020_0133": "evaṃ nānārthasaṃyogaṃ tapaḥ śaśvad udāhṛtam",
    "GE07mbh_12_u:214.016d-020_0134": "keṣāṃ lokā hy aparyantāḥ sarve satyavrate sthitāḥ",
    "GE07mbh_12_u:214.016d-020_0135": "ye 'pi karmamayaṃ prāhus te dvijā brāhmaṇāḥ smṛtāḥ",
    "GE07mbh_12_u:214.016d-020_0136": "ramante divyabhogaiś ca pūjitā hy apsarogaṇaiḥ",
    "GE07mbh_12_u:214.016d-020_0137": "jñānātmakaṃ tapaḥśabdaṃ ye vadanti viniścitāḥ",
    "GE07mbh_12_u:214.016d-020_0138": "te hy antarātmasadbhāvaṃ prapannā nṛpasattama",
    "GE07mbh_12_u:214.016d-020_0139": "etat te nṛpaśārdūla proktaṃ yat pṛṣṭavān asi",
    "GE07mbh_12_u:214.016d-020_0140": "yathāvastūni saṃjñāni vividhāni bhavanty uta yudhiṣṭhira uvāca",
    "GE07mbh_12_u:214.016d-020_0141": "pitāmaha mahāprājña rājādhīnā nṛpāḥ punaḥ",
    "GE07mbh_12_u:214.016d-020_0142": "anyāni ca sahasrāṇi nāmāni vividhāni ca",
    "GE07mbh_12_u:214.016d-020_0143": "pratiyogīni vai teṣāṃ channāny astamitāni ca",
    "GE07mbh_12_u:214.016d-020_0144": "dṛḍhaṃ sarvaṃ prākṛtakam idaṃ sarvatra paśya vai bhīṣma uvāca",
    "GE07mbh_12_u:214.016d-020_0145": "tasmād yathāgataṃ rājan yathāruci nṛṇāṃ bhavet",
    "GE07mbh_12_u:214.016d-020_0146": "asminn arthe purāvṛttaṃ śṛṇu rājan yudhiṣṭhira",
    "GE07mbh_12_u:214.016d-020_0147": "brāhmaṇānāṃ samūhe tu yad uvāca suvarcalā",
    "GE07mbh_12_u:214.016d-020_0148": "devalasya sutā vidvan sarvalakṣaṇaśobhitā",
    "GE07mbh_12_u:214.016d-020_0149": "kanyā suvarcalā nāma yogabhāvitacetanā",
    "GE07mbh_12_u:214.016d-020_0150": "hetunā kena jātā sā nirdvaṃdvā naṣṭasaṃśayā",
    "GE07mbh_12_u:214.016d-020_0151": "sābravīt pitaraṃ vipraṃ varānveṣaṇatatparā",
    "GE07mbh_12_u:214.016d-020_0152": "andhāya māṃ mahāprājña dehi vīkṣya sulocanam pitovāca",
    "GE07mbh_12_u:214.016d-020_0153": "evaṃ sma ca pitaḥ śaśvan mayedaṃ [prārthitaṃ] mune",
    "GE07mbh_12_u:214.016d-020_0154": "na śakyaṃ prārthituṃ vatse tvayādya pratibhāti me",
    "GE07mbh_12_u:214.016d-020_0155": "andhatānandhatā ceti vicāro mama jāyate kanyovāca",
    "GE07mbh_12_u:214.016d-020_0156": "unmatteva sute vākyaṃ bhāṣase pṛthulocane",
    "GE07mbh_12_u:214.016d-020_0157": "nāham unmattabhūtādya buddhipūrvaṃ bravīmi te",
    "GE07mbh_12_u:214.016d-020_0158": "viddhi vai tādṛśaṃ loke sa māṃ bhajati vedavit",
    "GE07mbh_12_u:214.016d-020_0159": "yān yāṃs tvaṃ manyase dātuṃ māṃ dvijottama tān iha",
    "GE07mbh_12_u:214.016d-020_0160": "ānayānyān mahābhāga hy ahaṃ drakṣyāmi teṣu tam",
    "GE07mbh_12_u:214.016d-020_0161": "tatheti coktvā tāṃ vipraḥ preṣayām āsa śiṣyakān",
    "GE07mbh_12_u:214.016d-020_0162": "ṛṣeḥ prabhāvaṃ dṛṣṭvā te kanyāyāś ca dvijottamāḥ",
    "GE07mbh_12_u:214.016d-020_0163": "anekamunayo rājan saṃprāptā devalāśramam",
    "GE07mbh_12_u:214.016d-020_0164": "tān āgatān athābhyarcya kanyām āha pitā mahān",
    "GE07mbh_12_u:214.016d-020_0165": "yadīcchasi varaṃ bhadre taṃ vipraṃ varaya svayam",
    "GE07mbh_12_u:214.016d-020_0166": "tatheti coktvā kalyāṇī taptahemanibhānanā",
    "GE07mbh_12_u:214.016d-020_0167": "karasaṃmitamadhyāṅgī vākyam āha tapodhanāḥ",
    "GE07mbh_12_u:214.016d-020_0168": "yady asti saṃmato vipro hy andho 'nandhaḥ sa me varaḥ",
    "GE07mbh_12_u:214.016d-020_0169": "nocur viprā mahābhāgāṃ prativākyaṃ yayuś ca te",
    "GE07mbh_12_u:214.016d-020_0170": "kanyā ca tiṣṭhatām atra pitur veśmani bhārata",
    "GE07mbh_12_u:214.016d-020_0171": "śvetaketuḥ kahālasya śyālaḥ paramadharmavit",
    "GE07mbh_12_u:214.016d-020_0172": "śrutvā brahmā tadāgamya kanyām āha mahīpate",
    "GE07mbh_12_u:214.016d-020_0173": "so 'haṃ bhadre samāvṛttas tvayokto yaḥ purā dvijaḥ suvarcalovāca",
    "GE07mbh_12_u:214.016d-020_0174": "viśālanayanaṃ viddhi mām andho 'haṃ vṛṇīṣva mām",
    "GE07mbh_12_u:214.016d-020_0175": "kathaṃ viśālanetro 'si kathaṃ vā tvam alocanaḥ dvija uvāca",
    "GE07mbh_12_u:214.016d-020_0176": "brūhi paścād ahaṃ vidvan parīkṣe tvāṃ dvijottama",
    "GE07mbh_12_u:214.016d-020_0177": "pratiyogīni nāmāni channāny astamitāni ca",
    "GE07mbh_12_u:214.016d-020_0178": "śabde sparśe tathā rūpe rase gandhe sahetukam",
    "GE07mbh_12_u:214.016d-020_0179": "na me pravartate ceto na pratyakṣaṃ hi teṣu me",
    "GE07mbh_12_u:214.016d-020_0180": "alocano 'haṃ tasmād dhi na gatir vidyate yataḥ",
    "GE07mbh_12_u:214.016d-020_0181": "yena paśyati suśroṇi bhāṣate spṛśate punaḥ",
    "GE07mbh_12_u:214.016d-020_0182": "bhujyate ghrāyate nityaṃ śṛṇoti manute tathā",
    "GE07mbh_12_u:214.016d-020_0183": "tac cakṣur vidyate mahyaṃ yena paśyati vai sphuṭam",
    "GE07mbh_12_u:214.016d-020_0184": "sulocano 'haṃ bhadre vai pṛccha vā kiṃ vadāmi te",
    "GE07mbh_12_u:214.016d-020_0185": "sarvam asmin na me 'vidyā vidvān hi paramārthataḥ",
    "GE07mbh_12_u:214.016d-020_0186": "sā viśuddhā tato bhūtvā śvetaketuṃ mahāmunim",
    "GE07mbh_12_u:214.016d-020_0187": "praṇamya pūjayām āsa tāṃ bhāryāṃ sa ca labdhavān",
    "GE07mbh_12_u:214.016d-020_0188": "vairāgyasaṃyutā kanyā tādṛśaṃ patim uttamam",
    "GE07mbh_12_u:214.016d-020_0189": "prāptā rājan mahāprājña tasmād arthaḥ pṛthak pṛthak",
    "GE07mbh_12_u:214.016d-020_0190": "etat te kathitaṃ rājan kiṃ bhūyaḥ śrotum icchasi",
    "GE07mbh_12_u:215.001": "yudhiṣṭhira uvāca",
    "GE07mbh_12_u:215.001a": "yad idaṃ karma loke 'smiñ śubhaṃ vā yadi vāśubham",
    "GE07mbh_12_u:215.001c": "puruṣaṃ yojayaty eva phalayogena bhārata",
    "GE07mbh_12_u:215.002a": "kartā svit tasya puruṣa utāho neti saṃśayaḥ",
    "GE07mbh_12_u:215.002c": "etad icchāmi tattvena tvattaḥ śrotuṃ pitāmaha",
    "GE07mbh_12_u:215.003": "bhīṣma uvāca",
    "GE07mbh_12_u:215.003a": "atrāpy udāharantīmam itihāsaṃ purātanam",
    "GE07mbh_12_u:215.003c": "prahrādasya ca saṃvādam indrasya ca yudhiṣṭhira",
    "GE07mbh_12_u:215.004a": "asaktaṃ dhūtapāpmānaṃ kule jātaṃ bahuśrutam",
    "GE07mbh_12_u:215.004c": "astambham anahaṃkāraṃ sattvasthaṃ samaye ratam",
    "GE07mbh_12_u:215.005a": "tulyanindāstutiṃ dāntaṃ śūnyāgāraniveśanam",
    "GE07mbh_12_u:215.005c": "carācarāṇāṃ bhūtānāṃ viditaprabhavāpyayam",
    "GE07mbh_12_u:215.006a": "akrudhyantam ahṛṣyantam apriyeṣu priyeṣu ca",
    "GE07mbh_12_u:215.006c": "kāñcane vātha loṣṭe vā ubhayoḥ samadarśanam",
    "GE07mbh_12_u:215.007a": "ātmaniḥśreyasajñāne dhīraṃ niścitaniścayam",
    "GE07mbh_12_u:215.007c": "parāvarajñaṃ bhūtānāṃ sarvajñaṃ samadarśanam",
    "GE07mbh_12_u:215.007d-0633_01": "avyaktātmani govinde vāsudeve mahātmani",
    "GE07mbh_12_u:215.007d-0633_02": "hṛdayena samāviṣṭaṃ sarvabhāvapriyaṃkaram",
    "GE07mbh_12_u:215.007d-0634_01": "bhaktaṃ bhāgavataṃ nityaṃ nārāyaṇaparāyaṇam",
    "GE07mbh_12_u:215.007d-0634_02": "dhyāyantaṃ paramātmānaṃ hiraṇyakaśipoḥ sutam",
    "GE07mbh_12_u:215.008a": "śakraḥ prahrādam āsīnam ekānte saṃyatendriyam",
    "GE07mbh_12_u:215.008c": "bubhutsamānas tat prajñām abhigamyedam abravīt",
    "GE07mbh_12_u:215.009a": "yaiḥ kaiś cit saṃmato loke guṇaiḥ syāt puruṣo nṛṣu",
    "GE07mbh_12_u:215.009c": "bhavaty anapagān sarvāṃs tān guṇāṃl lakṣayāmahe",
    "GE07mbh_12_u:215.010a": "atha te lakṣyate buddhiḥ samā bālajanair iha",
    "GE07mbh_12_u:215.010c": "ātmānaṃ manyamānaḥ sañ śreyaḥ kim iha manyase",
    "GE07mbh_12_u:215.011a": "baddhaḥ pāśaiś cyutaḥ sthānād dviṣatāṃ vaśam āgataḥ",
    "GE07mbh_12_u:215.011c": "śriyā vihīnaḥ prahrāda śocitavye na śocasi",
    "GE07mbh_12_u:215.012a": "prajñālābhāt tu daiteya utāho dhṛtimattayā",
    "GE07mbh_12_u:215.012c": "prahrāda svastharūpo 'si paśyan vyasanam ātmanaḥ",
    "GE07mbh_12_u:215.013a": "iti saṃcoditas tena dhīro niścitaniścayaḥ",
    "GE07mbh_12_u:215.013c": "uvāca ślakṣṇayā vācā svāṃ prajñām anuvarṇayan",
    "GE07mbh_12_u:215.014a": "pravṛttiṃ ca nivṛttiṃ ca bhūtānāṃ yo na budhyate",
    "GE07mbh_12_u:215.014c": "tasya stambho bhaved bālyān nāsti stambho 'nupaśyataḥ",
    "GE07mbh_12_u:215.014d-0635_01": "gahanaṃ sarvabhūtānāṃ dhyeyaṃ nityaṃ sanātanam",
    "GE07mbh_12_u:215.014d-0635_02": "anigraham anaupamyaṃ sarvākāraṃ parātparam",
    "GE07mbh_12_u:215.014d-0635_03": "sarvāvaraṇasaṃbhūtaṃ tasmād etat pravartate",
    "GE07mbh_12_u:215.014d-0635_04": "tanmayā api saṃpaśya nānālakṣaṇalakṣitāḥ",
    "GE07mbh_12_u:215.014d-0635_05": "sa vai pāti jagatsraṣṭā viṣṇur ity abhiśabditaḥ",
    "GE07mbh_12_u:215.014d-0635_06": "punar darśati saṃprāpte ........ sureśvaraḥ (sic)",
    "GE07mbh_12_u:215.015a": "svabhāvāt saṃpravartante nivartante tathaiva ca",
    "GE07mbh_12_u:215.015c": "sarve bhāvās tathābhāvāḥ puruṣārtho na vidyate",
    "GE07mbh_12_u:215.016a": "puruṣārthasya cābhāve nāsti kaś cit svakārakaḥ",
    "GE07mbh_12_u:215.016c": "svayaṃ tu kurvatas tasya jātu māno bhaved iha",
    "GE07mbh_12_u:215.017a": "yas tu kartāram ātmānaṃ manyate sādhvasādhunoḥ",
    "GE07mbh_12_u:215.017c": "tasya doṣavatī prajñā svamūrtyajñeti me matiḥ",
    "GE07mbh_12_u:215.018a": "yadi syāt puruṣaḥ kartā śakrātmaśreyase dhruvam",
    "GE07mbh_12_u:215.018c": "ārambhās tasya sidhyeran na ca jātu parābhavet",
    "GE07mbh_12_u:215.019a": "aniṣṭasya hi nirvṛttir anivṛttiḥ priyasya ca",
    "GE07mbh_12_u:215.019c": "lakṣyate yatamānānāṃ puruṣārthas tataḥ kutaḥ",
    "GE07mbh_12_u:215.020a": "aniṣṭasyābhinirvṛttim iṣṭasaṃvṛttim eva ca",
    "GE07mbh_12_u:215.020c": "aprayatnena paśyāmaḥ keṣāṃ cit tat svabhāvataḥ",
    "GE07mbh_12_u:215.021a": "pratirūpadharāḥ ke cid dṛśyante buddhisattamāḥ",
    "GE07mbh_12_u:215.021c": "virūpebhyo 'lpabuddhibhyo lipsamānā dhanāgamam",
    "GE07mbh_12_u:215.022a": "svabhāvapreritāḥ sarve niviśante guṇā yadā",
    "GE07mbh_12_u:215.022c": "śubhāśubhās tadā tatra tasya kiṃ mānakāraṇam",
    "GE07mbh_12_u:215.023a": "svabhāvād eva tat sarvam iti me niścitā matiḥ",
    "GE07mbh_12_u:215.023c": "ātmapratiṣṭhitā prajñā mama nāsti tato 'nyathā",
    "GE07mbh_12_u:215.024a": "karmajaṃ tv iha manye 'haṃ phalayogaṃ śubhāśubham",
    "GE07mbh_12_u:215.024c": "karmaṇāṃ viṣayaṃ kṛtsnam ahaṃ vakṣyāmi tac chṛṇu",
    "GE07mbh_12_u:215.025a": "yathā vedayate kaś cid odanaṃ vāyaso vadan",
    "GE07mbh_12_u:215.025c": "evaṃ sarvāṇi karmāṇi svabhāvasyaiva lakṣaṇam",
    "GE07mbh_12_u:215.026a": "vikārān eva yo veda na veda prakṛtiṃ parām",
    "GE07mbh_12_u:215.026c": "tasya stambho bhaved bālyān nāsti stambho 'nupaśyataḥ",
    "GE07mbh_12_u:215.027a": "svabhāvabhāvino bhāvān sarvān eveha niścaye",
    "GE07mbh_12_u:215.027c": "budhyamānasya darpo vā māno vā kiṃ kariṣyati",
    "GE07mbh_12_u:215.028a": "veda dharmavidhiṃ kṛtsnaṃ bhūtānāṃ cāpy anityatām",
    "GE07mbh_12_u:215.028c": "tasmāc chakra na śocāmi sarvaṃ hy evedam antavat",
    "GE07mbh_12_u:215.029a": "nirmamo nirahaṃkāro nirīho muktabandhanaḥ",
    "GE07mbh_12_u:215.029c": "svastho 'vyapetaḥ paśyāmi bhūtānāṃ prabhavāpyayau",
    "GE07mbh_12_u:215.030a": "kṛtaprajñasya dāntasya vitṛṣṇasya nirāśiṣaḥ",
    "GE07mbh_12_u:215.030c": "nāyāso vidyate śakra paśyato lokavidyayā",
    "GE07mbh_12_u:215.031a": "prakṛtau ca vikāre ca na me prītir na ca dviṣe",
    "GE07mbh_12_u:215.031c": "dveṣṭāraṃ na ca paśyāmi yo mamādya mamāyate",
    "GE07mbh_12_u:215.032a": "nordhvaṃ nāvāṅ na tiryak ca na kva cic chakra kāmaye",
    "GE07mbh_12_u:215.032c": "na vijñāne na vijñeye nājñāne śarma vidyate",
    "GE07mbh_12_u:215.033": "śakra uvāca",
    "GE07mbh_12_u:215.033a": "yenaiṣā labhyate prajñā yena śāntir avāpyate",
    "GE07mbh_12_u:215.033c": "prabrūhi tam upāyaṃ me samyak prahrāda pṛcchate",
    "GE07mbh_12_u:215.034": "prahrāda uvāca",
    "GE07mbh_12_u:215.034a": "ārjavenāpramādena prasādenātmavattayā",
    "GE07mbh_12_u:215.034c": "vṛddhaśuśrūṣayā śakra puruṣo labhate mahat",
    "GE07mbh_12_u:215.035a": "svabhāvāl labhate prajñāṃ śāntim eti svabhāvataḥ",
    "GE07mbh_12_u:215.035c": "svabhāvād eva tat sarvaṃ yat kiṃ cid anupaśyasi",
    "GE07mbh_12_u:215.035d-021_0001": "naivāntaraṃ vijānāti śrutvā gurumukhāt tataḥ",
    "GE07mbh_12_u:215.035d-021_0002": "vākyaṃ vākyārthavijñānam ālokya manasā yatiḥ",
    "GE07mbh_12_u:215.035d-021_0003": "vivekapratyayāpannam ātmānam anupaśyati",
    "GE07mbh_12_u:215.035d-021_0004": "virajyati tato bhītyā parameśvaram ṛcchati",
    "GE07mbh_12_u:215.035d-021_0005": "trātāraṃ sarvaduḥkhānāṃ tat sukhānveṣaṇaṃ yathā",
    "GE07mbh_12_u:215.035d-021_0006": "karoti sadbhiḥ saṃsargamalaṃ santaḥ sukhāya vai",
    "GE07mbh_12_u:215.035d-021_0007": "satāṃ sakāśād ājñāya mārgaṃ lakṣaṇavattayā",
    "GE07mbh_12_u:215.035d-021_0008": "sarvasaṅgavinirmuktaḥ paramātmānam ṛcchati",
    "GE07mbh_12_u:215.035d-021_0009": "viṣayecchākṛto dharmaṃ[rmaḥ] sarajasko bhayāvahaḥ",
    "GE07mbh_12_u:215.035d-021_0010": "dharmahānim avāpnoti kramāt tena naraḥ punaḥ",
    "GE07mbh_12_u:215.035d-021_0011": "bhaktihīno bhavaty eva paramātmani cācyuta",
    "GE07mbh_12_u:215.035d-021_0012": "vācake vāpi ca sthānaṃ na hanty eva vimocitaḥ",
    "GE07mbh_12_u:215.035d-021_0013": "sārkṣye (sic) cāsya ratir nityaṃ saṃsāre ca ratir bhavet",
    "GE07mbh_12_u:215.035d-021_0014": "tasya nityam avijñānād ātmā caiva na sidhyati",
    "GE07mbh_12_u:215.035d-021_0015": "unmattavṛttir bhavati kramād evaṃ pravartate",
    "GE07mbh_12_u:215.035d-021_0016": "āśaucaṃ vardhate nityaṃ na śāmyati kathaṃ cana",
    "GE07mbh_12_u:215.035d-021_0017": "viṣaye cānvitasyāsya mokṣavāñchā na jāyate",
    "GE07mbh_12_u:215.035d-021_0018": "hetvābhāseṣu saṃlīnaḥ stauti vaiṣayikān guṇān",
    "GE07mbh_12_u:215.035d-021_0019": "na śāstrāṇi śṛṇoty eva mānadarpasamanvitaḥ",
    "GE07mbh_12_u:215.035d-021_0020": "svataḥsiddhaṃ na bhogas taṃ svataḥsiddhaṃ na vetti ca",
    "GE07mbh_12_u:215.035d-021_0021": "cidrūpadhāraṇaṃ caiva paraṃ vastu athāvyayam",
    "GE07mbh_12_u:215.035d-021_0022": "nānāyonigatas tena bhrāmyamāṇaḥ svakarmabhiḥ",
    "GE07mbh_12_u:215.035d-021_0023": "tīrṇapāraṃ na jānāti mahāmohasamanvitaḥ",
    "GE07mbh_12_u:215.035d-021_0024": "ācāryasaṃśrayād vidyād vinayaṃ samupāgataḥ",
    "GE07mbh_12_u:215.035d-021_0025": "anukūleṣu dharmeṣu cinoty enaṃ tatas tataḥ",
    "GE07mbh_12_u:215.035d-021_0026": "ācārya iti ca khyātas tenāsau balavṛtrahan",
    "GE07mbh_12_u:215.035d-021_0027": "niyatenaiva sadbhāvas tena janmāntarādiṣu",
    "GE07mbh_12_u:215.035d-021_0028": "karmasaṃcayatūlaughaḥ kṣipyate jñānavāyunā",
    "GE07mbh_12_u:215.035d-021_0029": "evaṃ yuktasamācāraḥ saṃsāravinivartakaḥ",
    "GE07mbh_12_u:215.035d-021_0030": "anukūlavṛttiṃ satataṃ chinatty eva bhṛgur yathā",
    "GE07mbh_12_u:215.035d-021_0031": "yena cāyaṃ samāpanno vaitṛṣṇyaṃ nādhigacchati",
    "GE07mbh_12_u:215.035d-021_0032": "abhyantaraḥ smṛtaḥ śakra tatsāmyaṃ parivarjayet",
    "GE07mbh_12_u:215.035d-021_0033": "prathamaṃ tatkṛtenaiva karmaṇā parimṛ[ga]cchati",
    "GE07mbh_12_u:215.035d-021_0034": "dvitīyaṃ svapnayogaṃ ca karmaṇā parigacchati",
    "GE07mbh_12_u:215.035d-021_0035": "etair akṣaiḥ samāpannaḥ pratyakṣo 'sau samāsthitaḥ",
    "GE07mbh_12_u:215.035d-021_0036": "suṣuptyākhyas turīyo 'sau na ca hy āvaraṇānvitaḥ",
    "GE07mbh_12_u:215.035d-021_0037": "lokavṛttyā tam īśānaṃ yajañ juhvan yamī bhavet",
    "GE07mbh_12_u:215.035d-021_0038": "ātmany āyāsayogena niṣkriyaḥ sa parāt param",
    "GE07mbh_12_u:215.035d-021_0039": "āyāme tāṃ vijānāti māyaiṣā paramātmanaḥ",
    "GE07mbh_12_u:215.035d-021_0040": "prātibhāsikasāmānyād buddher yā saṃvidātmikā",
    "GE07mbh_12_u:215.035d-021_0041": "sphuliṅgasattvasadṛśād agnibhāvo yathā bhavet",
    "GE07mbh_12_u:215.035d-021_0042": "śiśūnām evam ajñānām ātmabhāvo 'nyathā smṛtaḥ",
    "GE07mbh_12_u:215.035d-021_0043": "sādhye 'py avastubhūtākhye mitrāmitrādayaḥ kutaḥ",
    "GE07mbh_12_u:215.035d-021_0044": "tadabhāve tu śokādyā na vartante sureśvara",
    "GE07mbh_12_u:215.035d-021_0045": "evaṃ budhyasva bhagavan samabuddhiṃ samanviyāt",
    "GE07mbh_12_u:215.035d-021_0046": "upāyam etad ākhyātaṃ mā vakraṃ gaccha devapa",
    "GE07mbh_12_u:215.035d-021_0047": "jñānena paśyate karma jñānināṃ na pravartakam",
    "GE07mbh_12_u:215.035d-021_0048": "yāvad ārabdham asyeha tāvan naivopaśāmyati",
    "GE07mbh_12_u:215.035d-021_0049": "tadante taṃ prayāty eva na vidvān iti me matiḥ",
    "GE07mbh_12_u:215.035d-021_0050": "yad asya vācakaṃ vakṣye tasmād etad bhavet sadā",
    "GE07mbh_12_u:215.035d-021_0051": "tena tena ca bhāvena apāyaṃ tatra paśyati",
    "GE07mbh_12_u:215.035d-021_0052": "sthānabhedeṣu vāg eṣā tālusaṃsthā yathā tathā",
    "GE07mbh_12_u:215.035d-021_0053": "tadvad buddhigatā hy arthā buddhim ātmagataṃ sadā samastasaṃkalpaviśeṣamuktaṃ",
    "GE07mbh_12_u:215.035d-021_0055": "paraṃ parāṇāṃ paramaṃ mahātmā",
    "GE07mbh_12_u:215.035d-021_0056": "trayyantavidbhiḥ parigīyate 'sau",
    "GE07mbh_12_u:215.035d-021_0057": "viṣṇur vibhur vāsti guṇo na nityam",
    "GE07mbh_12_u:215.035d-021_0058": "varṇeṣu lokeṣu viśeṣaṇeṣu",
    "GE07mbh_12_u:215.035d-021_0059": "sa vāsudevo vasanān mahātmā",
    "GE07mbh_12_u:215.035d-021_0060": "guṇānurūpaṃ sa ca karmarūpaṃ",
    "GE07mbh_12_u:215.035d-021_0061": "dadāti sarvasya samastarūpam",
    "GE07mbh_12_u:215.035d-021_0062": "na saṃdṛśe tiṣṭhati rūpam asya",
    "GE07mbh_12_u:215.035d-021_0063": "na cakṣuṣā paśyati kaś cid enam",
    "GE07mbh_12_u:215.035d-021_0064": "bhaktyā ca dhṛtyā sa samāhitātmā",
    "GE07mbh_12_u:215.035d-021_0065": "jñānasvarūpaṃ paripaśyatīha",
    "GE07mbh_12_u:215.035d-021_0066": "vadanti tan me bhagavān dadau sa",
    "GE07mbh_12_u:215.035d-021_0067": "sa eva śeṣaṃ maghavān mahātmā",
    "GE07mbh_12_u:215.035d-021_0068": "evaṃ mamopāyam avehi śakra",
    "GE07mbh_12_u:215.035d-021_0069": "tasmāl loko nāsti mahyaṃ sadaiva",
    "GE07mbh_12_u:215.036": "bhīṣma uvāca",
    "GE07mbh_12_u:215.036a": "ity ukto daityapatinā śakro vismayam āgamat",
    "GE07mbh_12_u:215.036c": "prītimāṃś ca tadā rājaṃs tad vākyaṃ pratyapūjayat",
    "GE07mbh_12_u:215.037a": "sa tadābhyarcya daityendraṃ trailokyapatir īśvaraḥ",
    "GE07mbh_12_u:215.037c": "asurendram upāmantrya jagāma svaṃ niveśanam",
    "GE07mbh_12_u:216.001": "yudhiṣṭhira uvāca",
    "GE07mbh_12_u:216.001a": "yayā buddhyā mahīpālo bhraṣṭaśrīr vicaren mahīm",
    "GE07mbh_12_u:216.001c": "kāladaṇḍaviniṣpiṣṭas tan me brūhi pitāmaha",
    "GE07mbh_12_u:216.002": "bhīṣma uvāca",
    "GE07mbh_12_u:216.002a": "atrāpy udāharantīmam itihāsaṃ purātanam",
    "GE07mbh_12_u:216.002c": "vāsavasya ca saṃvādaṃ baler vairocanasya ca",
    "GE07mbh_12_u:216.003a": "pitāmaham upāgatya praṇipatya kṛtāñjaliḥ",
    "GE07mbh_12_u:216.003c": "sarvān evāsurāñ jitvā baliṃ papraccha vāsavaḥ",
    "GE07mbh_12_u:216.004a": "yasya sma dadato vittaṃ na kadā cana hīyate",
    "GE07mbh_12_u:216.004c": "taṃ baliṃ nādhigacchāmi brahmann ācakṣva me balim",
    "GE07mbh_12_u:216.005a": "sa eva hy astam ayate sa sma vidyotate diśaḥ",
    "GE07mbh_12_u:216.005c": "sa varṣati sma varṣāṇi yathākālam atandritaḥ",
    "GE07mbh_12_u:216.005e": "taṃ baliṃ nādhigacchāmi brahmann ācakṣva me balim",
    "GE07mbh_12_u:216.006a": "sa vāyur varuṇaś caiva sa raviḥ sa ca candramāḥ",
    "GE07mbh_12_u:216.006c": "so 'gnis tapati bhūtāni pṛthivī ca bhavaty uta",
    "GE07mbh_12_u:216.006e": "taṃ baliṃ nādhigacchāmi brahmann ācakṣva me balim brahmovāca",
    "GE07mbh_12_u:216.007a": "naitat te sādhu maghavan yad etad anupṛcchasi",
    "GE07mbh_12_u:216.007c": "pṛṣṭas tu nānṛtaṃ brūyāt tasmād vakṣyāmi te balim",
    "GE07mbh_12_u:216.008a": "uṣṭreṣu yadi vā goṣu khareṣv aśveṣu vā punaḥ",
    "GE07mbh_12_u:216.008c": "variṣṭho bhavitā jantuḥ śūnyāgāre śacīpate",
    "GE07mbh_12_u:216.009": "śakra uvāca",
    "GE07mbh_12_u:216.009a": "yadi sma balinā brahmañ śūnyāgāre sameyivān",
    "GE07mbh_12_u:216.009c": "hanyām enaṃ na vā hanyāṃ tad brahmann anuśādhi mām brahmovāca",
    "GE07mbh_12_u:216.010a": "mā sma śakra baliṃ hiṃsīr na balir vadham arhati",
    "GE07mbh_12_u:216.010c": "nyāyāṃs tu śakra praṣṭavyas tvayā vāsava kāmyayā",
    "GE07mbh_12_u:216.011": "bhīṣma uvāca",
    "GE07mbh_12_u:216.011a": "evam ukto bhagavatā mahendraḥ pṛthivīṃ tadā",
    "GE07mbh_12_u:216.011c": "cacārairāvataskandham adhiruhya śriyā vṛtaḥ",
    "GE07mbh_12_u:216.012a": "tato dadarśa sa baliṃ kharaveṣeṇa saṃvṛtam",
    "GE07mbh_12_u:216.012c": "yathākhyātaṃ bhagavatā śūnyāgārakṛtālayam",
    "GE07mbh_12_u:216.013": "śakra uvāca",
    "GE07mbh_12_u:216.013a": "kharayonim anuprāptas tuṣabhakṣo 'si dānava",
    "GE07mbh_12_u:216.013c": "iyaṃ te yonir adhamā śocasy āho na śocasi",
    "GE07mbh_12_u:216.014a": "adṛṣṭaṃ bata paśyāmi dviṣatāṃ vaśam āgatam",
    "GE07mbh_12_u:216.014c": "śriyā vihīnaṃ mitraiś ca bhraṣṭavīryaparākramam",
    "GE07mbh_12_u:216.015a": "yat tad yānasahasreṇa jñātibhiḥ parivāritaḥ",
    "GE07mbh_12_u:216.015c": "lokān pratāpayan sarvān yāsy asmān avitarkayan",
    "GE07mbh_12_u:216.016a": "tvanmukhāś caiva daiteyā vyatiṣṭhaṃs tava śāsane",
    "GE07mbh_12_u:216.016c": "akṛṣṭapacyā pṛthivī tavaiśvarye babhūva ha",
    "GE07mbh_12_u:216.016e": "idaṃ ca te 'dya vyasanaṃ śocasy āho na śocasi",
    "GE07mbh_12_u:216.017a": "yadātiṣṭhaḥ samudrasya pūrvakūle vilelihan",
    "GE07mbh_12_u:216.017c": "jñātibhyo vibhajan vittaṃ tadāsīt te manaḥ katham",
    "GE07mbh_12_u:216.018a": "yat te sahasrasamitā nanṛtur devayoṣitaḥ",
    "GE07mbh_12_u:216.018c": "bahūni varṣapūgāni vihāre dīpyataḥ śriyā",
    "GE07mbh_12_u:216.019a": "sarvāḥ puṣkaramālinyaḥ sarvāḥ kāñcanasaprabhāḥ",
    "GE07mbh_12_u:216.019c": "katham adya tadā caiva manas te dānaveśvara",
    "GE07mbh_12_u:216.020a": "chatraṃ tavāsīt sumahat sauvarṇaṃ maṇibhūṣitam",
    "GE07mbh_12_u:216.020c": "nanṛtur yatra gandharvāḥ ṣaṭsahasrāṇi saptadhā",
    "GE07mbh_12_u:216.021a": "yūpas tavāsīt sumahān yajataḥ sarvakāñcanaḥ",
    "GE07mbh_12_u:216.021c": "yatrādadaḥ sahasrāṇām ayutāni gavāṃ daśa",
    "GE07mbh_12_u:216.021d-0636_01": "anantaraṃ sahasreṇa tadāsīd daitya kā matiḥ",
    "GE07mbh_12_u:216.022a": "yadā tu pṛthivīṃ sarvāṃ yajamāno 'nuparyayāḥ",
    "GE07mbh_12_u:216.022c": "śamyākṣepeṇa vidhinā tadāsīt kiṃ nu te hṛdi",
    "GE07mbh_12_u:216.023a": "na te paśyāmi bhṛṅgāraṃ na chatraṃ vyajanaṃ na ca",
    "GE07mbh_12_u:216.023c": "brahmadattāṃ ca te mālāṃ na paśyāmy asurādhipa bhīṣma uvāca",
    "GE07mbh_12_u:216.023d-0637_01": "tataḥ prahasya sa balir vāsavena samīritam",
    "GE07mbh_12_u:216.023d-0637_02": "niśamya mānagambhīraṃ surarājam athābravīt",
    "GE07mbh_12_u:216.023d-0637_03": "aho hi tava bāliśyam iha devagaṇādhipa",
    "GE07mbh_12_u:216.023d-0637_04": "ayuktaṃ devarājasya tava kaṣṭam idaṃ vacaḥ",
    "GE07mbh_12_u:216.024": "balir uvāca",
    "GE07mbh_12_u:216.024a": "na tvaṃ paśyasi bhṛṅgāraṃ na chatraṃ vyajanaṃ na ca",
    "GE07mbh_12_u:216.024c": "brahmadattāṃ ca me mālāṃ na tvaṃ drakṣyasi vāsava",
    "GE07mbh_12_u:216.025a": "guhāyāṃ nihitāni tvaṃ mama ratnāni pṛcchasi",
    "GE07mbh_12_u:216.025c": "yadā me bhavitā kālas tadā tvaṃ tāni drakṣyasi",
    "GE07mbh_12_u:216.025d-0638_01": "na jānīṣe bhavān siddhiṃ śubhāṅgasvarūparūpiṇīm",
    "GE07mbh_12_u:216.025d-0638_02": "kālena bhavitā sarvo nātra gacchati vāsava",
    "GE07mbh_12_u:216.026a": "na tv etad anurūpaṃ te yaśaso vā kulasya vā",
    "GE07mbh_12_u:216.026c": "samṛddhārtho 'samṛddhārthaṃ yan māṃ katthitum icchasi",
    "GE07mbh_12_u:216.027a": "na hi duḥkheṣu śocanti na prahṛṣyanti carddhiṣu",
    "GE07mbh_12_u:216.027c": "kṛtaprajñā jñānatṛptāḥ kṣāntāḥ santo manīṣiṇaḥ",
    "GE07mbh_12_u:216.028a": "tvaṃ tu prākṛtayā buddhyā puraṃdara vikatthase",
    "GE07mbh_12_u:216.028c": "yadāham iva bhāvī tvaṃ tadā naivaṃ vadiṣyasi",
    "GE07mbh_12_u:216.028d-0639_01": "aiśvaryamadamohena sa tvaṃ kiṃ nānubudhyase",
    "GE07mbh_12_u:216.028d-0639_02": "kālena budhyase rājan vinipātena yojitaḥ",
    "GE07mbh_12_u:217.001": "bhīṣma uvāca",
    "GE07mbh_12_u:217.001a": "punar eva tu taṃ śakraḥ prahasann idam abravīt",
    "GE07mbh_12_u:217.001c": "niḥśvasantaṃ yathā nāgaṃ pravyāhārāya bhārata",
    "GE07mbh_12_u:217.002a": "yat tad yānasahasreṇa jñātibhiḥ parivāritaḥ",
    "GE07mbh_12_u:217.002c": "lokān pratāpayan sarvān yāsy asmān avitarkayan",
    "GE07mbh_12_u:217.003a": "dṛṣṭvā sukṛpaṇāṃ cemām avasthām ātmano bale",
    "GE07mbh_12_u:217.003c": "jñātimitraparityaktaḥ śocasy āho na śocasi",
    "GE07mbh_12_u:217.004a": "prītiṃ prāpyātulāṃ pūrvaṃ lokāṃś cātmavaśe sthitān",
    "GE07mbh_12_u:217.004c": "vinipātam imaṃ cādya śocasy āho na śocasi balir uvāca",
    "GE07mbh_12_u:217.005-0640_01": "garvaṃ hitvā tathā mānaṃ devarāja śṛṇuṣva me",
    "GE07mbh_12_u:217.005-0640_02": "mayā ca tvānu sadbhāvaṃ pūrvam ācaritaṃ mahat",
    "GE07mbh_12_u:217.005-0640_03": "avaśyakālaparyāyam ātmanaḥ parivartanam",
    "GE07mbh_12_u:217.005-0640_04": "avidaṃl lokamāhātmya * * * * * * * *",
    "GE07mbh_12_u:217.005a": "anityam upalakṣyedaṃ kālaparyāyam ātmanaḥ",
    "GE07mbh_12_u:217.005c": "tasmāc chakra na śocāmi sarvaṃ hy evedam antavat",
    "GE07mbh_12_u:217.006a": "antavanta ime dehā bhūtānām amarādhipa",
    "GE07mbh_12_u:217.006c": "tena śakra na śocāmi nāparādhād idaṃ mama",
    "GE07mbh_12_u:217.007a": "jīvitaṃ ca śarīraṃ ca pretya vai saha jāyate",
    "GE07mbh_12_u:217.007c": "ubhe saha vivardhete ubhe saha vinaśyataḥ",
    "GE07mbh_12_u:217.008a": "tad īdṛśam idaṃ bhāvam avaśaḥ prāpya kevalam",
    "GE07mbh_12_u:217.008c": "yady evam abhijānāmi kā vyathā me vijānataḥ",
    "GE07mbh_12_u:217.009a": "bhūtānāṃ nidhanaṃ niṣṭhā srotasām iva sāgaraḥ",
    "GE07mbh_12_u:217.009c": "naitat samyag vijānanto narā muhyanti vajrabhṛt",
    "GE07mbh_12_u:217.010a": "ye tv evaṃ nābhijānanti rajomohaparāyaṇāḥ",
    "GE07mbh_12_u:217.010c": "te kṛcchraṃ prāpya sīdanti buddhir yeṣāṃ praṇaśyati",
    "GE07mbh_12_u:217.011a": "buddhilābhe hi puruṣaḥ sarvaṃ nudati kilbiṣam",
    "GE07mbh_12_u:217.011c": "vipāpmā labhate sattvaṃ sattvasthaḥ saṃprasīdati",
    "GE07mbh_12_u:217.012a": "tatas tu ye nivartante jāyante vā punaḥ punaḥ",
    "GE07mbh_12_u:217.012c": "kṛpaṇāḥ paritapyante te 'narthaiḥ paricoditāḥ",
    "GE07mbh_12_u:217.013a": "arthasiddhim anarthaṃ ca jīvitaṃ maraṇaṃ tathā",
    "GE07mbh_12_u:217.013c": "sukhaduḥkhaphalaṃ caiva na dveṣmi na ca kāmaye",
    "GE07mbh_12_u:217.014a": "hataṃ hanti hato hy eva yo naro hanti kaṃ cana",
    "GE07mbh_12_u:217.014c": "ubhau tau na vijānīto yaś ca hanti hataś ca yaḥ",
    "GE07mbh_12_u:217.015a": "hatvā jitvā ca maghavan yaḥ kaś cit puruṣāyate",
    "GE07mbh_12_u:217.015c": "akartā hy eva bhavati kartā tv eva karoti tat",
    "GE07mbh_12_u:217.016a": "ko hi lokasya kurute vināśaprabhavāv ubhau",
    "GE07mbh_12_u:217.016c": "kṛtaṃ hi tat kṛtenaiva kartā tasyāpi cāparaḥ",
    "GE07mbh_12_u:217.017a": "pṛthivī vāyur ākāśam āpo jyotiś ca pañcamam",
    "GE07mbh_12_u:217.017c": "etadyonīni bhūtāni tatra kā paridevanā",
    "GE07mbh_12_u:217.018a": "mahāvidyo 'lpavidyaś ca balavān durbalaś ca yaḥ",
    "GE07mbh_12_u:217.018c": "darśanīyo virūpaś ca subhago durbhagaś ca yaḥ",
    "GE07mbh_12_u:217.019a": "sarvaṃ kālaḥ samādatte gambhīraḥ svena tejasā",
    "GE07mbh_12_u:217.019c": "tasmin kālavaśaṃ prāpte kā vyathā me vijānataḥ",
    "GE07mbh_12_u:217.020a": "dagdham evānudahati hatam evānuhanti ca",
    "GE07mbh_12_u:217.020c": "naśyate naṣṭam evāgre labdhavyaṃ labhate naraḥ",
    "GE07mbh_12_u:217.021a": "nāsya dvīpaḥ kutaḥ pāraṃ nāvāraḥ saṃpradṛśyate",
    "GE07mbh_12_u:217.021c": "nāntam asya prapaśyāmi vidher divyasya cintayan",
    "GE07mbh_12_u:217.022a": "yadi me paśyataḥ kālo bhūtāni na vināśayet",
    "GE07mbh_12_u:217.022c": "syān me harṣaś ca darpaś ca krodhaś caiva śacīpate",
    "GE07mbh_12_u:217.023a": "tuṣabhakṣaṃ tu māṃ jñātvā praviviktajane gṛhe",
    "GE07mbh_12_u:217.023c": "bibhrataṃ gārdabhaṃ rūpam ādiśya parigarhase",
    "GE07mbh_12_u:217.024a": "icchann ahaṃ vikuryāṃ hi rūpāṇi bahudhātmanaḥ",
    "GE07mbh_12_u:217.024c": "vibhīṣaṇāni yānīkṣya palāyethās tvam eva me",
    "GE07mbh_12_u:217.025a": "kālaḥ sarvaṃ samādatte kālaḥ sarvaṃ prayacchati",
    "GE07mbh_12_u:217.025c": "kālena vidhṛtaṃ sarvaṃ mā kṛthāḥ śakra pauruṣam",
    "GE07mbh_12_u:217.026a": "purā sarvaṃ pravyathate mayi kruddhe puraṃdara",
    "GE07mbh_12_u:217.026b-0641_01": "vidravanti tvayā sārdhaṃ sarva eva divaukasaḥ",
    "GE07mbh_12_u:217.026c": "avaimi tv asya lokasya dharmaṃ śakra sanātanam",
    "GE07mbh_12_u:217.027a": "tvam apy evam apekṣasva mātmanā vismayaṃ gamaḥ",
    "GE07mbh_12_u:217.027c": "prabhavaś ca prabhāvaś ca nātmasaṃsthaḥ kadā cana",
    "GE07mbh_12_u:217.028a": "kaumāram eva te cittaṃ tathaivādya yathā purā",
    "GE07mbh_12_u:217.028c": "samavekṣasva maghavan buddhiṃ vindasva naiṣṭhikīm",
    "GE07mbh_12_u:217.029a": "devā manuṣyāḥ pitaro gandharvoragarākṣasāḥ",
    "GE07mbh_12_u:217.029c": "āsan sarve mama vaśe tat sarvaṃ vettha vāsava",
    "GE07mbh_12_u:217.030a": "namas tasyai diśe 'py astu yasyāṃ vairocano baliḥ",
    "GE07mbh_12_u:217.030c": "iti mām abhyapadyanta buddhimātsaryamohitāḥ",
    "GE07mbh_12_u:217.031a": "nāhaṃ tad anuśocāmi nātmabhraṃśaṃ śacīpate",
    "GE07mbh_12_u:217.031c": "evaṃ me niścitā buddhiḥ śāstus tiṣṭhāmy ahaṃ vaśe",
    "GE07mbh_12_u:217.032a": "dṛśyate hi kule jāto darśanīyaḥ pratāpavān",
    "GE07mbh_12_u:217.032c": "duḥkhaṃ jīvan sahāmātyo bhavitavyaṃ hi tat tathā",
    "GE07mbh_12_u:217.033a": "dauṣkuleyas tathā mūḍho durjātaḥ śakra dṛśyate",
    "GE07mbh_12_u:217.033c": "sukhaṃ jīvan sahāmātyo bhavitavyaṃ hi tat tathā",
    "GE07mbh_12_u:217.034a": "kalyāṇī rūpasaṃpannā durbhagā śakra dṛśyate",
    "GE07mbh_12_u:217.034c": "alakṣaṇā virūpā ca subhagā śakra dṛśyate",
    "GE07mbh_12_u:217.035a": "naitad asmatkṛtaṃ śakra naitac chakra tvayā kṛtam",
    "GE07mbh_12_u:217.035c": "yat tvam evaṃgato vajrin yad vāpy evaṃgatā vayam",
    "GE07mbh_12_u:217.036a": "na karma tava nānyeṣāṃ kuto mama śatakrato",
    "GE07mbh_12_u:217.036c": "ṛddhir vāpy atha vā narddhiḥ paryāyakṛtam eva tat",
    "GE07mbh_12_u:217.037a": "paśyāmi tvā virājantaṃ devarājam avasthitam",
    "GE07mbh_12_u:217.037c": "śrīmantaṃ dyutimantaṃ ca garjantaṃ ca mamopari",
    "GE07mbh_12_u:217.038a": "etac caivaṃ na cet kālo mām ākramya sthito bhavet",
    "GE07mbh_12_u:217.038c": "pātayeyam ahaṃ tvādya savajram api muṣṭinā",
    "GE07mbh_12_u:217.039a": "na tu vikramakālo 'yaṃ kṣamākālo 'yam āgataḥ",
    "GE07mbh_12_u:217.039c": "kālaḥ sthāpayate sarvaṃ kālaḥ pacati vai tathā",
    "GE07mbh_12_u:217.040a": "māṃ ced abhyāgataḥ kālo dānaveśvaram ūrjitam",
    "GE07mbh_12_u:217.040c": "garjantaṃ pratapantaṃ ca kam anyaṃ nāgamiṣyati",
    "GE07mbh_12_u:217.041a": "dvādaśānāṃ hi bhavatām ādityānāṃ mahātmanām",
    "GE07mbh_12_u:217.041c": "tejāṃsy ekena sarveṣāṃ devarāja hṛtāni me",
    "GE07mbh_12_u:217.042a": "aham evodvahāmy āpo visṛjāmi ca vāsava",
    "GE07mbh_12_u:217.042c": "tapāmi caiva trailokyaṃ vidyotāmy aham eva ca",
    "GE07mbh_12_u:217.043a": "saṃrakṣāmi vilumpāmi dadāmy aham athādade",
    "GE07mbh_12_u:217.043c": "saṃyacchāmi niyacchāmi lokeṣu prabhur īśvaraḥ",
    "GE07mbh_12_u:217.044a": "tad adya vinivṛttaṃ me prabhutvam amarādhipa",
    "GE07mbh_12_u:217.044c": "kālasainyāvagāḍhasya sarvaṃ na pratibhāti me",
    "GE07mbh_12_u:217.045a": "nāhaṃ kartā na caiva tvaṃ nānyaḥ kartā śacīpate",
    "GE07mbh_12_u:217.045c": "paryāyeṇa hi bhujyante lokāḥ śakra yadṛcchayā",
    "GE07mbh_12_u:217.046a": "māsārdhamāsaveśmānam ahorātrābhisaṃvṛtam",
    "GE07mbh_12_u:217.046c": "ṛtudvāraṃ varṣamukham āhur vedavido janāḥ",
    "GE07mbh_12_u:217.047a": "āhuḥ sarvam idaṃ cintyaṃ janāḥ ke cin manīṣayā",
    "GE07mbh_12_u:217.047b-0642_01": "anityaṃ pañcavarṣāṇi ṣaṣṭho dṛśyati dehinām",
    "GE07mbh_12_u:217.047c": "asyāḥ pañcaiva cintāyāḥ paryeṣyāmi ca pañcadhā",
    "GE07mbh_12_u:217.047d-0643_01": "tatas tāni na paśyāmi kāle tam api vṛtrahan",
    "GE07mbh_12_u:217.048a": "gambhīraṃ gahanaṃ brahma mahat toyārṇavaṃ yathā",
    "GE07mbh_12_u:217.048c": "anādinidhanaṃ cāhur akṣaraṃ param eva ca",
    "GE07mbh_12_u:217.049a": "sattveṣu liṅgam āveśya naliṅgam api tat svayam",
    "GE07mbh_12_u:217.049c": "manyante dhruvam evainaṃ ye narās tattvadarśinaḥ",
    "GE07mbh_12_u:217.050a": "bhūtānāṃ tu viparyāsaṃ manyate gatavān iti",
    "GE07mbh_12_u:217.050c": "na hy etāvad bhaved gamyaṃ na yasmāt prakṛteḥ paraḥ",
    "GE07mbh_12_u:217.051a": "gatiṃ hi sarvabhūtānām agatvā kva gamiṣyasi",
    "GE07mbh_12_u:217.051c": "yo dhāvatā na hātavyas tiṣṭhann api na hīyate",
    "GE07mbh_12_u:217.051e": "tam indriyāṇi sarvāṇi nānupaśyanti pañcadhā",
    "GE07mbh_12_u:217.052a": "āhuś cainaṃ ke cid agniṃ ke cid āhuḥ prajāpatim",
    "GE07mbh_12_u:217.052c": "ṛtumāsārdhamāsāṃś ca divasāṃs tu kṣaṇāṃs tathā",
    "GE07mbh_12_u:217.053a": "pūrvāhṇam aparāhṇaṃ ca madhyāhnam api cāpare",
    "GE07mbh_12_u:217.053c": "muhūrtam api caivāhur ekaṃ santam anekadhā",
    "GE07mbh_12_u:217.053e": "taṃ kālam avajānīhi yasya sarvam idaṃ vaśe",
    "GE07mbh_12_u:217.054a": "bahūnīndrasahasrāṇi samatītāni vāsava",
    "GE07mbh_12_u:217.054c": "balavīryopapannāni yathaiva tvaṃ śacīpate",
    "GE07mbh_12_u:217.055a": "tvām apy atibalaṃ śakraṃ devarājaṃ balotkaṭam",
    "GE07mbh_12_u:217.055c": "prāpte kāle mahāvīryaḥ kālaḥ saṃśamayiṣyati",
    "GE07mbh_12_u:217.056a": "ya idaṃ sarvam ādatte tasmāc chakra sthiro bhava",
    "GE07mbh_12_u:217.056c": "mayā tvayā ca pūrvaiś ca na sa śakyo 'tivartitum",
    "GE07mbh_12_u:217.057a": "yām etāṃ prāpya jānīṣe rājaśriyam anuttamām",
    "GE07mbh_12_u:217.057c": "sthitā mayīti tan mithyā naiṣā hy ekatra tiṣṭhati",
    "GE07mbh_12_u:217.058a": "sthitā hīndrasahasreṣu tvad viśiṣṭatameṣv iyam",
    "GE07mbh_12_u:217.058c": "māṃ ca lolā parityajya tvām agād vibudhādhipa",
    "GE07mbh_12_u:217.059a": "maivaṃ śakra punaḥ kārṣīḥ śānto bhavitum arhasi",
    "GE07mbh_12_u:217.059c": "tvām apy evaṃgataṃ tyaktvā kṣipram anyaṃ gamiṣyati",
    "GE07mbh_12_u:217.059d-0644_01": "kālena coditā śakra mā te garvaḥ śatakrato",
    "GE07mbh_12_u:217.059d-0644_02": "kṣamasva kālayogaṃ tam āgataṃ viddhi devapa",
    "GE07mbh_12_u:217.059d-0644_03": "nirlajjaś caiva kasmāt tvaṃ devarāja vikatthase",
    "GE07mbh_12_u:217.059d-0644_04": "sarvāsurāṇām adhipaḥ sarvadevabhayaṃkaraḥ",
    "GE07mbh_12_u:217.059d-0644_05": "jitavān brahmaṇo lokaṃ ko vidyād āgataṃ gatim",
    "GE07mbh_12_u:218.001": "bhīṣma uvāca",
    "GE07mbh_12_u:218.001a": "śatakratur athāpaśyad baler dīptāṃ mahātmanaḥ",
    "GE07mbh_12_u:218.001c": "svarūpiṇīṃ śarīrād dhi tadā niṣkrāmatīṃ śriyam",
    "GE07mbh_12_u:218.002a": "tāṃ dīptāṃ prabhayā dṛṣṭvā bhagavān pākaśāsanaḥ",
    "GE07mbh_12_u:218.002c": "vismayotphullanayano baliṃ papraccha vāsavaḥ",
    "GE07mbh_12_u:218.003a": "bale keyam apakrāntā rocamānā śikhaṇḍinī",
    "GE07mbh_12_u:218.003c": "tvattaḥ sthitā sakeyūrā dīpyamānā svatejasā",
    "GE07mbh_12_u:218.004": "balir uvāca",
    "GE07mbh_12_u:218.004a": "na hīmām āsurīṃ vedmi na daivīṃ na ca mānuṣīm",
    "GE07mbh_12_u:218.004c": "tvam evaināṃ pṛccha mā vā yatheṣṭaṃ kuru vāsava",
    "GE07mbh_12_u:218.005": "śakra uvāca",
    "GE07mbh_12_u:218.005a": "kā tvaṃ baler apakrāntā rocamānā śikhaṇḍinī",
    "GE07mbh_12_u:218.005c": "ajānato mamācakṣva nāmadheyaṃ śucismite",
    "GE07mbh_12_u:218.006a": "kā tvaṃ tiṣṭhasi māyeva dīpyamānā svatejasā",
    "GE07mbh_12_u:218.006c": "hitvā daityeśvaraṃ subhru tan mamācakṣva tattvataḥ",
    "GE07mbh_12_u:218.007": "śrīr uvāca",
    "GE07mbh_12_u:218.007a": "na mā virocano veda na mā vairocano baliḥ",
    "GE07mbh_12_u:218.007c": "āhur māṃ duḥsahety evaṃ vidhitseti ca māṃ viduḥ",
    "GE07mbh_12_u:218.008a": "bhūtir lakṣmīti mām āhuḥ śrīr ity evaṃ ca vāsava",
    "GE07mbh_12_u:218.008c": "tvaṃ māṃ śakra na jānīṣe sarve devā na māṃ viduḥ",
    "GE07mbh_12_u:218.009": "śakra uvāca",
    "GE07mbh_12_u:218.009a": "kim idaṃ tvaṃ mama kṛte utāho balinaḥ kṛte",
    "GE07mbh_12_u:218.009b-0645_01": "yad guṇeṣu ca lubdhāsi baler apanayas tu kaḥ",
    "GE07mbh_12_u:218.009c": "duḥsahe vijahāsy enaṃ cirasaṃvāsinī satī",
    "GE07mbh_12_u:218.010": "śrīr uvāca",
    "GE07mbh_12_u:218.010a": "na dhātā na vidhātā māṃ vidadhāti kathaṃ cana",
    "GE07mbh_12_u:218.010c": "kālas tu śakra paryāyān mainaṃ śakrāvamanyathāḥ",
    "GE07mbh_12_u:218.011": "śakra uvāca",
    "GE07mbh_12_u:218.011a": "kathaṃ tvayā balis tyaktaḥ kimarthaṃ vā śikhaṇḍini",
    "GE07mbh_12_u:218.011c": "kathaṃ ca māṃ na jahyās tvaṃ tan me brūhi śucismite",
    "GE07mbh_12_u:218.012": "śrīr uvāca",
    "GE07mbh_12_u:218.012a": "satye sthitāsmi dāne ca vrate tapasi caiva hi",
    "GE07mbh_12_u:218.012c": "parākrame ca dharme ca parācīnas tato baliḥ",
    "GE07mbh_12_u:218.013a": "brahmaṇyo 'yaṃ sadā bhūtvā satyavādī jitendriyaḥ",
    "GE07mbh_12_u:218.013c": "abhyasūyad brāhmaṇān vai ucchiṣṭaś cāspṛśad ghṛtam",
    "GE07mbh_12_u:218.014a": "yajñaśīlaḥ purā bhūtvā mām eva yajatety ayam",
    "GE07mbh_12_u:218.014c": "provāca lokān mūḍhātmā kālenopanipīḍitaḥ",
    "GE07mbh_12_u:218.015a": "apākṛtā tataḥ śakra tvayi vatsyāmi vāsava",
    "GE07mbh_12_u:218.015c": "apramattena dhāryāsmi tapasā vikrameṇa ca",
    "GE07mbh_12_u:218.016": "śakra uvāca",
    "GE07mbh_12_u:218.016a": "asti devamanuṣyeṣu sarvabhūteṣu vā pumān",
    "GE07mbh_12_u:218.016c": "yas tvām eko viṣahituṃ śaknuyāt kamalālaye",
    "GE07mbh_12_u:218.017": "śrīr uvāca",
    "GE07mbh_12_u:218.017a": "naiva devo na gandharvo nāsuro na ca rākṣasaḥ",
    "GE07mbh_12_u:218.017c": "yo mām eko viṣahituṃ śaktaḥ kaś cit puraṃdara",
    "GE07mbh_12_u:218.018": "śakra uvāca",
    "GE07mbh_12_u:218.018a": "tiṣṭhethā mayi nityaṃ tvaṃ yathā tad brūhi me śubhe",
    "GE07mbh_12_u:218.018c": "tat kariṣyāmi te vākyam ṛtaṃ tvaṃ vaktum arhasi",
    "GE07mbh_12_u:218.019": "śrīr uvāca",
    "GE07mbh_12_u:218.019a": "sthāsyāmi nityaṃ devendra yathā tvayi nibodha tat",
    "GE07mbh_12_u:218.019c": "vidhinā vedadṛṣṭena caturdhā vibhajasva mām",
    "GE07mbh_12_u:218.020": "śakra uvāca",
    "GE07mbh_12_u:218.020a": "ahaṃ vai tvā nidhāsyāmi yathāśakti yathābalam",
    "GE07mbh_12_u:218.020c": "na tu me 'tikramaḥ syād vai sadā lakṣmi tavāntike",
    "GE07mbh_12_u:218.021a": "bhūmir eva manuṣyeṣu dhāraṇī bhūtabhāvinī",
    "GE07mbh_12_u:218.021c": "sā te pādaṃ titikṣeta samarthā hīti me matiḥ",
    "GE07mbh_12_u:218.022": "śrīr uvāca",
    "GE07mbh_12_u:218.022a": "eṣa me nihitaḥ pādo yo 'yaṃ bhūmau pratiṣṭhitaḥ",
    "GE07mbh_12_u:218.022c": "dvitīyaṃ śakra pādaṃ me tasmāt sunihitaṃ kuru",
    "GE07mbh_12_u:218.023": "śakra uvāca",
    "GE07mbh_12_u:218.023a": "āpa eva manuṣyeṣu dravantyaḥ paricārikāḥ",
    "GE07mbh_12_u:218.023c": "tās te pādaṃ titikṣantām alam āpas titikṣitum",
    "GE07mbh_12_u:218.024": "śrīr uvāca",
    "GE07mbh_12_u:218.024a": "eṣa me nihitaḥ pādo yo 'yam apsu pratiṣṭhitaḥ",
    "GE07mbh_12_u:218.024c": "tṛtīyaṃ śakra pādaṃ me tasmāt sunihitaṃ kuru",
    "GE07mbh_12_u:218.025": "śakra uvāca",
    "GE07mbh_12_u:218.025a": "yasmin devāś ca yajñāś ca yasmin vedāḥ pratiṣṭhitāḥ",
    "GE07mbh_12_u:218.025c": "tṛtīyaṃ pādam agnis te sudhṛtaṃ dhārayiṣyati",
    "GE07mbh_12_u:218.026": "śrīr uvāca",
    "GE07mbh_12_u:218.026a": "eṣa me nihitaḥ pādo yo 'yam agnau pratiṣṭhitaḥ",
    "GE07mbh_12_u:218.026c": "caturthaṃ śakra pādaṃ me tasmāt sunihitaṃ kuru",
    "GE07mbh_12_u:218.027": "śakra uvāca",
    "GE07mbh_12_u:218.027a": "ye vai santo manuṣyeṣu brahmaṇyāḥ satyavādinaḥ",
    "GE07mbh_12_u:218.027c": "te te pādaṃ titikṣantām alaṃ santas titikṣitum",
    "GE07mbh_12_u:218.028": "śrīr uvāca",
    "GE07mbh_12_u:218.028a": "eṣa me nihitaḥ pādo yo 'yaṃ satsu pratiṣṭhitaḥ",
    "GE07mbh_12_u:218.028c": "evaṃ vinihitāṃ śakra bhūteṣu paridhatsva mām śakra uvāca",
    "GE07mbh_12_u:218.029-0646_01": "bhūmiśuddhiṃ tataḥ kṛtvā adbhiḥ saṃtarpayanti",
    "GE07mbh_12_u:218.029-0646_02": "bhūtāni ca yajanty agnau teṣāṃ tvam anapāyinī",
    "GE07mbh_12_u:218.029-0646_03": "ye kriyābhiḥ suraktābhir hetuyuktāḥ samāhitāḥ",
    "GE07mbh_12_u:218.029-0646_04": "jñānavanto vivatsāyāṃ labdhā mādyanti yoginaḥ",
    "GE07mbh_12_u:218.029a": "bhūtānām iha vai yas tvā mayā vinihitāṃ satīm",
    "GE07mbh_12_u:218.029c": "upahanyāt sa me dviṣyāt tathā śṛṇvantu me vacaḥ bhīṣma uvāca",
    "GE07mbh_12_u:218.030-0647_01": "tatheti coktvā sā bhraṣṭā sarvalokanamaskṛtā",
    "GE07mbh_12_u:218.030-0647_02": "vāsavaṃ pālayām āsa sā devī kamalālayā",
    "GE07mbh_12_u:218.030a": "tatas tyaktaḥ śriyā rājā daityānāṃ balir abravīt",
    "GE07mbh_12_u:218.030c": "yāvat purastāt pratapet tāvad vai dakṣiṇāṃ diśam",
    "GE07mbh_12_u:218.031a": "paścimāṃ tāvad evāpi tathodīcīṃ divākaraḥ",
    "GE07mbh_12_u:218.031c": "tathā madhyaṃdine sūryo astam eti yadā tadā",
    "GE07mbh_12_u:218.031e": "punar devāsuraṃ yuddhaṃ bhāvi jetāsmi vas tadā",
    "GE07mbh_12_u:218.032a": "sarvāṃl lokān yadāditya ekasthas tāpayiṣyati",
    "GE07mbh_12_u:218.032c": "tadā devāsure yuddhe jetāhaṃ tvāṃ śatakrato",
    "GE07mbh_12_u:218.033": "śakra uvāca",
    "GE07mbh_12_u:218.033a": "brahmaṇāsmi samādiṣṭo na hantavyo bhavān iti",
    "GE07mbh_12_u:218.033c": "tena te 'haṃ bale vajraṃ na vimuñcāmi mūrdhani",
    "GE07mbh_12_u:218.034a": "yatheṣṭaṃ gaccha daityendra svasti te 'stu mahāsura",
    "GE07mbh_12_u:218.034c": "ādityo nāvatapitā kadā cin madhyataḥ sthitaḥ",
    "GE07mbh_12_u:218.035a": "sthāpito hy asya samayaḥ pūrvam eva svayaṃbhuvā",
    "GE07mbh_12_u:218.035c": "ajasraṃ pariyāty eṣa satyenāvatapan prajāḥ",
    "GE07mbh_12_u:218.036a": "ayanaṃ tasya ṣaṇmāsā uttaraṃ dakṣiṇaṃ tathā",
    "GE07mbh_12_u:218.036c": "yena saṃyāti lokeṣu śītoṣṇe visṛjan raviḥ",
    "GE07mbh_12_u:218.037": "bhīṣma uvāca",
    "GE07mbh_12_u:218.037a": "evam uktas tu daityendro balir indreṇa bhārata",
    "GE07mbh_12_u:218.037c": "jagāma dakṣiṇām āśām udīcīṃ tu puraṃdaraḥ",
    "GE07mbh_12_u:218.038a": "ity etad balinā gītam anahaṃkārasaṃjñitam",
    "GE07mbh_12_u:218.038c": "vākyaṃ śrutvā sahasrākṣaḥ kham evāruruhe tadā bhīṣma uvāca",
    "GE07mbh_12_u:219.001-0648_00": "yudhiṣṭhira uvāca",
    "GE07mbh_12_u:219.001-0648_01": "vyasaneṣu nimagnasya kiṃ śreyas tad bravīhi me",
    "GE07mbh_12_u:219.001-0648_02": "bhūya eva mahābāho sthityarthaṃ taṃ bravīhi me",
    "GE07mbh_12_u:219.001a": "atraivodāharantīmam itihāsaṃ purātanam",
    "GE07mbh_12_u:219.001c": "śatakratoś ca saṃvādaṃ namuceś ca yudhiṣṭhira",
    "GE07mbh_12_u:219.002a": "śriyā vihīnam āsīnam akṣobhyam iva sāgaram",
    "GE07mbh_12_u:219.002c": "bhavābhavajñaṃ bhūtānām ity uvāca puraṃdaraḥ",
    "GE07mbh_12_u:219.003a": "baddhaḥ pāśaiś cyutaḥ sthānād dviṣatāṃ vaśam āgataḥ",
    "GE07mbh_12_u:219.003c": "śriyā vihīno namuce śocasy āho na śocasi",
    "GE07mbh_12_u:219.004": "namucir uvāca",
    "GE07mbh_12_u:219.004a": "anavāpyaṃ ca śokena śarīraṃ copatapyate",
    "GE07mbh_12_u:219.004c": "amitrāś ca prahṛṣyanti nāsti śoke sahāyatā",
    "GE07mbh_12_u:219.005a": "tasmāc chakra na śocāmi sarvaṃ hy evedam antavat",
    "GE07mbh_12_u:219.005c": "saṃtāpād bhraśyate rūpaṃ dharmaś caiva sureśvara",
    "GE07mbh_12_u:219.005c-0649_01": "**** **** saṃtāpād bhraśyate śriyaḥ",
    "GE07mbh_12_u:219.005c-0649_02": "saṃtāpād bhraśyate cāyur",
    "GE07mbh_12_u:219.006a": "vinīya khalu tad duḥkham āgataṃ vaimanasyajam",
    "GE07mbh_12_u:219.006c": "dhyātavyaṃ manasā hṛdyaṃ kalyāṇaṃ saṃvijānatā",
    "GE07mbh_12_u:219.007a": "yathā yathā hi puruṣaḥ kalyāṇe kurute manaḥ",
    "GE07mbh_12_u:219.007c": "tadaivāsya prasīdanti sarvārthā nātra saṃśayaḥ",
    "GE07mbh_12_u:219.008a": "ekaḥ śāstā na dvitīyo 'sti śāstā; garbhe śayānaṃ puruṣaṃ śāsti śāstā",
    "GE07mbh_12_u:219.008c": "tenānuśiṣṭaḥ pravaṇād ivodakaṃ; yathā niyukto 'smi tathā vahāmi",
    "GE07mbh_12_u:219.009a": "bhāvābhāvāv abhijānan garīyo; jānāmi śreyo na tu tat karomi",
    "GE07mbh_12_u:219.009c": "āśāḥ suśarmyāḥ suhṛdāṃ sukurvan; yathā niyukto 'smi tathā vahāmi",
    "GE07mbh_12_u:219.010a": "yathā yathāsya prāptavyaṃ prāpnoty eva tathā tathā",
    "GE07mbh_12_u:219.010c": "bhavitavyaṃ yathā yac ca bhavaty eva tathā tathā",
    "GE07mbh_12_u:219.011a": "yatra yatraiva saṃyuṅkte dhātā garbhaṃ punaḥ punaḥ",
    "GE07mbh_12_u:219.011c": "tatra tatraiva vasati na yatra svayam icchati",
    "GE07mbh_12_u:219.012a": "bhāvo yo 'yam anuprāpto bhavitavyam idaṃ mama",
    "GE07mbh_12_u:219.012c": "iti yasya sadā bhāvo na sa muhyet kadā cana",
    "GE07mbh_12_u:219.013a": "paryāyair hanyamānānām abhiyoktā na vidyate",
    "GE07mbh_12_u:219.013c": "duḥkham etat tu yad dveṣṭā kartāham iti manyate",
    "GE07mbh_12_u:219.014a": "ṛṣīṃś ca devāṃś ca mahāsurāṃś ca; traividyavṛddhāṃś ca vane munīṃś ca",
    "GE07mbh_12_u:219.014c": "kān nāpado nopanamanti loke; parāvarajñās tu na saṃbhramanti",
    "GE07mbh_12_u:219.015a": "na paṇḍitaḥ krudhyati nāpi sajjate; na cāpi saṃsīdati na prahṛṣyati",
    "GE07mbh_12_u:219.015c": "na cārthakṛcchravyasaneṣu śocati; sthitaḥ prakṛtyā himavān ivācalaḥ",
    "GE07mbh_12_u:219.016a": "yam arthasiddhiḥ paramā na harṣayet; tathaiva kāle vyasanaṃ na mohayet",
    "GE07mbh_12_u:219.016c": "sukhaṃ ca duḥkhaṃ ca tathaiva madhyamaṃ; niṣevate yaḥ sa dhuraṃdharo naraḥ",
    "GE07mbh_12_u:219.017a": "yāṃ yām avasthāṃ puruṣo 'dhigacchet; tasyāṃ rametāparitapyamānaḥ",
    "GE07mbh_12_u:219.017c": "evaṃ pravṛddhaṃ praṇuden manojaṃ; saṃtāpam āyāsakaraṃ śarīrāt",
    "GE07mbh_12_u:219.018a": "tat sadaḥ sa pariṣatsabhāsadaḥ; prāpya yo na kurute sabhābhayam",
    "GE07mbh_12_u:219.018c": "dharmatattvam avagāhya buddhimān; yo 'bhyupaiti sa pumān dhuraṃdharaḥ",
    "GE07mbh_12_u:219.019a": "prājñasya karmāṇi duranvayāni; na vai prājño muhyati mohakāle",
    "GE07mbh_12_u:219.019c": "sthānāc cyutaś cen na mumoha gautamas; tāvat kṛcchrām āpadaṃ prāpya vṛddhaḥ",
    "GE07mbh_12_u:219.020a": "na mantrabalavīryeṇa prajñayā pauruṣeṇa vā",
    "GE07mbh_12_u:219.020b-0650_01": "na śīlena na vṛttena tathā naivārthasaṃpadā",
    "GE07mbh_12_u:219.020c": "alabhyaṃ labhate martyas tatra kā paridevanā",
    "GE07mbh_12_u:219.021a": "yad evam anujātasya dhātāro vidadhuḥ purā",
    "GE07mbh_12_u:219.021c": "tad evānubhaviṣyāmi kiṃ me mṛtyuḥ kariṣyati",
    "GE07mbh_12_u:219.022a": "labdhavyāny eva labhate gantavyāny eva gacchati",
    "GE07mbh_12_u:219.022c": "prāptavyāny eva prāpnoti duḥkhāni ca sukhāni ca",
    "GE07mbh_12_u:219.023a": "etad viditvā kārtsnyena yo na muhyati mānavaḥ",
    "GE07mbh_12_u:219.023c": "kuśalaḥ sukhaduḥkheṣu sa vai sarvadhaneśvaraḥ",
    "GE07mbh_12_u:220.001": "yudhiṣṭhira uvāca",
    "GE07mbh_12_u:220.001a": "magnasya vyasane kṛcchre kiṃ śreyaḥ puruṣasya hi",
    "GE07mbh_12_u:220.001c": "bandhunāśe mahīpāla rājyanāśe 'pi vā punaḥ",
    "GE07mbh_12_u:220.002a": "tvaṃ hi naḥ paramo vaktā loke 'smin bharatarṣabha",
    "GE07mbh_12_u:220.002c": "etad bhavantaṃ pṛcchāmi tan me vaktum ihārhasi",
    "GE07mbh_12_u:220.003": "bhīṣma uvāca",
    "GE07mbh_12_u:220.003a": "putradāraiḥ sukhaiś caiva viyuktasya dhanena ca",
    "GE07mbh_12_u:220.003c": "magnasya vyasane kṛcchre dhṛtiḥ śreyaskarī nṛpa",
    "GE07mbh_12_u:220.004a": "dhairyeṇa yuktasya sataḥ śarīraṃ na viśīryate",
    "GE07mbh_12_u:220.004b-0651_01": "viśokatā sukhaṃ dhatte dhatte cārogyam uttamam",
    "GE07mbh_12_u:220.004b-0652_01": "vaśyā bhavanti dhairyeṇa na vā rājño na saṃśayaḥ",
    "GE07mbh_12_u:220.004b-0652_02": "dhairyavāñ śriyam āpnoti dhairyād dharmo vivardhate",
    "GE07mbh_12_u:220.004c": "ārogyāc ca śarīrasya sa punar vindate śriyam",
    "GE07mbh_12_u:220.005a": "yasya rājño narās tāta sāttvikīṃ vṛttim āsthitāḥ",
    "GE07mbh_12_u:220.005c": "tasya sthairyaṃ ca dhairyaṃ ca vyavasāyaś ca karmasu",
    "GE07mbh_12_u:220.006a": "atraivodāharantīmam itihāsaṃ purātanam",
    "GE07mbh_12_u:220.006c": "balivāsavasaṃvādaṃ punar eva yudhiṣṭhira",
    "GE07mbh_12_u:220.007a": "vṛtte devāsure yuddhe daityadānavasaṃkṣaye",
    "GE07mbh_12_u:220.007c": "viṣṇukrānteṣu lokeṣu devarāje śatakratau",
    "GE07mbh_12_u:220.008a": "ijyamāneṣu deveṣu cāturvarṇye vyavasthite",
    "GE07mbh_12_u:220.008c": "samṛdhyamāne trailokye prītiyukte svayaṃbhuvi",
    "GE07mbh_12_u:220.009a": "rudrair vasubhir ādityair aśvibhyām api carṣibhiḥ",
    "GE07mbh_12_u:220.009c": "gandharvair bhujagendraiś ca siddhaiś cānyair vṛtaḥ prabhuḥ",
    "GE07mbh_12_u:220.010a": "caturdantaṃ sudāntaṃ ca vāraṇendraṃ śriyā vṛtam",
    "GE07mbh_12_u:220.010c": "āruhyairāvataṃ śakras trailokyam anusaṃyayau",
    "GE07mbh_12_u:220.011a": "sa kadā cit samudrānte kasmiṃś cid girigahvare",
    "GE07mbh_12_u:220.011c": "baliṃ vairocaniṃ vajrī dadarśopasasarpa ca",
    "GE07mbh_12_u:220.012a": "tam airāvatamūrdhasthaṃ prekṣya devagaṇair vṛtam",
    "GE07mbh_12_u:220.012c": "surendram indraṃ daityendro na śuśoca na vivyathe",
    "GE07mbh_12_u:220.013a": "dṛṣṭvā tam avikārasthaṃ tiṣṭhantaṃ nirbhayaṃ balim",
    "GE07mbh_12_u:220.013c": "adhirūḍho dvipaśreṣṭham ity uvāca śatakratuḥ",
    "GE07mbh_12_u:220.014a": "daitya na vyathase śauryād atha vā vṛddhasevayā",
    "GE07mbh_12_u:220.014c": "tapasā bhāvitatvād vā sarvathaitat suduṣkaram",
    "GE07mbh_12_u:220.015a": "śatrubhir vaśam ānīto hīnaḥ sthānād anuttamāt",
    "GE07mbh_12_u:220.015c": "vairocane kim āśritya śocitavye na śocasi",
    "GE07mbh_12_u:220.016a": "śraiṣṭhyaṃ prāpya svajātīnāṃ bhuktvā bhogān anuttamān",
    "GE07mbh_12_u:220.016c": "hṛtasvabalarājyas tvaṃ brūhi kasmān na śocasi",
    "GE07mbh_12_u:220.017a": "īśvaro hi purā bhūtvā pitṛpaitāmahe pade",
    "GE07mbh_12_u:220.017c": "tat tvam adya hṛtaṃ dṛṣṭvā sapatnaiḥ kiṃ na śocasi",
    "GE07mbh_12_u:220.018a": "baddhaś ca vāruṇaiḥ pāśair vajreṇa ca samāhataḥ",
    "GE07mbh_12_u:220.018c": "hṛtadāro hṛtadhano brūhi kasmān na śocasi",
    "GE07mbh_12_u:220.019a": "bhraṣṭaśrīr vibhavabhraṣṭo yan na śocasi duṣkaram",
    "GE07mbh_12_u:220.019c": "trailokyarājyanāśe hi ko 'nyo jīvitum utsahet",
    "GE07mbh_12_u:220.020a": "etac cānyac ca paruṣaṃ bruvantaṃ paribhūya tam",
    "GE07mbh_12_u:220.020c": "śrutvā sukham asaṃbhrānto balir vairocano 'bravīt",
    "GE07mbh_12_u:220.021a": "nigṛhīte mayi bhṛśaṃ śakra kiṃ katthitena te",
    "GE07mbh_12_u:220.021c": "vajram udyamya tiṣṭhantaṃ paśyāmi tvāṃ puraṃdara",
    "GE07mbh_12_u:220.022a": "aśaktaḥ pūrvam āsīs tvaṃ kathaṃ cic chaktatāṃ gataḥ",
    "GE07mbh_12_u:220.022c": "kas tvad anya imā vācaḥ sukrūrā vaktum arhati",
    "GE07mbh_12_u:220.023a": "yas tu śatror vaśasthasya śakto 'pi kurute dayām",
    "GE07mbh_12_u:220.023c": "hastaprāptasya vīrasya taṃ caiva puruṣaṃ viduḥ",
    "GE07mbh_12_u:220.024a": "aniścayo hi yuddheṣu dvayor vivadamānayoḥ",
    "GE07mbh_12_u:220.024c": "ekaḥ prāpnoti vijayam ekaś caiva parābhavam",
    "GE07mbh_12_u:220.025a": "mā ca te bhūt svabhāvo 'yaṃ mayā daivatapuṃgava",
    "GE07mbh_12_u:220.025c": "īśvaraḥ sarvabhūtānāṃ vikrameṇa jito balāt",
    "GE07mbh_12_u:220.026a": "naitad asmatkṛtaṃ śakra naitac chakra tvayā kṛtam",
    "GE07mbh_12_u:220.026c": "yat tvam evaṃgato vajrin yad vāpy evaṃgatā vayam",
    "GE07mbh_12_u:220.027a": "aham āsaṃ yathādya tvaṃ bhavitā tvaṃ yathā vayam",
    "GE07mbh_12_u:220.027c": "māvamaṃsthā mayā karma duṣkṛtaṃ kṛtam ity uta",
    "GE07mbh_12_u:220.028a": "sukhaduḥkhe hi puruṣaḥ paryāyeṇādhigacchati",
    "GE07mbh_12_u:220.028c": "paryāyeṇāsi śakratvaṃ prāptaḥ śakra na karmaṇā",
    "GE07mbh_12_u:220.029a": "kālaḥ kāle nayati māṃ tvāṃ ca kālo nayaty ayam",
    "GE07mbh_12_u:220.029c": "tenāhaṃ tvaṃ yathā nādya tvaṃ cāpi na yathā vayam",
    "GE07mbh_12_u:220.030a": "na mātṛpitṛśuśrūṣā na ca daivatapūjanam",
    "GE07mbh_12_u:220.030c": "nānyo guṇasamācāraḥ puruṣasya",
    "GE07mbh_12_u:220.031a": "na vidyā na tapo dānaṃ na mitrāṇi na bāndhavāḥ",
    "GE07mbh_12_u:220.031c": "śaknuvanti paritrātuṃ naraṃ kālena pīḍitam",
    "GE07mbh_12_u:220.032a": "nāgāminam anarthaṃ hi pratighātaśatair api",
    "GE07mbh_12_u:220.032c": "śaknuvanti prativyoḍhum ṛte buddhibalān narāḥ",
    "GE07mbh_12_u:220.033a": "paryāyair hanyamānānāṃ paritrātā na vidyate",
    "GE07mbh_12_u:220.033c": "idaṃ tu duḥkhaṃ yac chakra kartāham iti manyate",
    "GE07mbh_12_u:220.034a": "yadi kartā bhavet kartā na kriyeta kadā cana",
    "GE07mbh_12_u:220.034c": "yasmāt tu kriyate kartā tasmāt kartāpy anīśvaraḥ",
    "GE07mbh_12_u:220.035a": "kālena tvāham ajayaṃ kālenāhaṃ jitas tvayā",
    "GE07mbh_12_u:220.035c": "gantā gatimatāṃ kālaḥ kālaḥ kalayati prajāḥ",
    "GE07mbh_12_u:220.036a": "indra prākṛtayā buddhyā pralapan nāvabudhyase",
    "GE07mbh_12_u:220.036c": "ke cit tvāṃ bahu manyante śraiṣṭhyaṃ prāptaṃ svakarmaṇā",
    "GE07mbh_12_u:220.037a": "katham asmadvidho nāma jānaṃl lokapravṛttayaḥ",
    "GE07mbh_12_u:220.037c": "kālenābhyāhataḥ śocen muhyed vāpy arthasaṃbhrame",
    "GE07mbh_12_u:220.038a": "nityaṃ kālaparītasya mama vā madvidhasya vā",
    "GE07mbh_12_u:220.038c": "buddhir vyasanam āsādya bhinnā naur iva sīdati",
    "GE07mbh_12_u:220.039a": "ahaṃ ca tvaṃ ca ye cānye bhaviṣyanti surādhipāḥ",
    "GE07mbh_12_u:220.039c": "te sarve śakra yāsyanti mārgam indraśatair gatam",
    "GE07mbh_12_u:220.040a": "tvām apy evaṃ sudurdharṣaṃ jvalantaṃ parayā śriyā",
    "GE07mbh_12_u:220.040c": "kāle pariṇate kālaḥ kālayiṣyati mām iva",
    "GE07mbh_12_u:220.041a": "bahūnīndrasahasrāṇi daiteyānāṃ yuge yuge",
    "GE07mbh_12_u:220.041c": "abhyatītāni kālena kālo hi duratikramaḥ",
    "GE07mbh_12_u:220.042a": "idaṃ tu labdhvā tvaṃ sthānam ātmānaṃ bahu manyase",
    "GE07mbh_12_u:220.042c": "sarvabhūtabhavaṃ devaṃ brahmāṇam iva śāśvatam",
    "GE07mbh_12_u:220.043a": "na cedam acalaṃ sthānam anantaṃ vāpi kasya cit",
    "GE07mbh_12_u:220.043c": "tvaṃ tu bāliśayā buddhyā mamedam iti manyase",
    "GE07mbh_12_u:220.044a": "aviśvāsye viśvasiṣi manyase cādhruvaṃ dhruvam",
    "GE07mbh_12_u:220.044b-0653_01": "nityaṃ kālaparītātmā bhavaty evaṃ sureśvara",
    "GE07mbh_12_u:220.044c": "mameyam iti mohāt tvaṃ rājaśriyam abhīpsasi",
    "GE07mbh_12_u:220.045a": "neyaṃ tava na cāsmākaṃ na cānyeṣāṃ sthirā matā",
    "GE07mbh_12_u:220.045c": "atikramya bahūn anyāṃs tvayi tāvad iyaṃ sthitā",
    "GE07mbh_12_u:220.046a": "kaṃ cit kālam iyaṃ sthitvā tvayi vāsava cañcalā",
    "GE07mbh_12_u:220.046c": "gaur nipānam ivotsṛjya punar anyaṃ gamiṣyati",
    "GE07mbh_12_u:220.047a": "rājalokā hy atikrāntā yān na saṃkhyātum utsahe",
    "GE07mbh_12_u:220.047c": "tvatto bahutarāś cānye bhaviṣyanti puraṃdara",
    "GE07mbh_12_u:220.048a": "savṛkṣauṣadhiratneyaṃ sasaritparvatākarā",
    "GE07mbh_12_u:220.048c": "tān idānīṃ na paśyāmi yair bhukteyaṃ purā mahī",
    "GE07mbh_12_u:220.049a": "pṛthur ailo mayo bhaumo narakaḥ śambaras tathā",
    "GE07mbh_12_u:220.049c": "aśvagrīvaḥ pulomā ca svarbhānur amitadhvajaḥ",
    "GE07mbh_12_u:220.050a": "prahrādo namucir dakṣo vipracittir virocanaḥ",
    "GE07mbh_12_u:220.050c": "hrīniṣedhaḥ suhotraś ca bhūrihā puṣpavān vṛṣaḥ",
    "GE07mbh_12_u:220.051a": "satyeṣur ṛṣabho rāhuḥ kapilāśvo virūpakaḥ",
    "GE07mbh_12_u:220.051c": "bāṇaḥ kārtasvaro vahnir viśvadaṃṣṭro 'tha nairṛtaḥ",
    "GE07mbh_12_u:220.052a": "ritthāhutthau vīratāmrau varāhāśvo ruciḥ prabhuḥ",
    "GE07mbh_12_u:220.052c": "viśvajit pratiśauriś ca vṛṣāṇḍo viṣkaro madhuḥ",
    "GE07mbh_12_u:220.053a": "hiraṇyakaśipuś caiva kaiṭabhaś caiva dānavaḥ",
    "GE07mbh_12_u:220.053c": "daityāś ca kālakhañjāś ca sarve te nairṛtaiḥ saha",
    "GE07mbh_12_u:220.054a": "ete cānye ca bahavaḥ pūrve pūrvatarāś ca ye",
    "GE07mbh_12_u:220.054c": "daityendrā dānavendrāś ca yāṃś cānyān anuśuśruma",
    "GE07mbh_12_u:220.055a": "bahavaḥ pūrvadaityendrāḥ saṃtyajya pṛthivīṃ gatāḥ",
    "GE07mbh_12_u:220.055c": "kālenābhyāhatāḥ sarve kālo hi balavattaraḥ",
    "GE07mbh_12_u:220.056a": "sarvaiḥ kratuśatair iṣṭaṃ na tvam ekaḥ śatakratuḥ",
    "GE07mbh_12_u:220.056c": "sarve dharmaparāś cāsan sarve satatasatriṇaḥ",
    "GE07mbh_12_u:220.057a": "antarikṣacarāḥ sarve sarve 'bhimukhayodhinaḥ",
    "GE07mbh_12_u:220.057c": "sarve saṃhananopetāḥ sarve parighabāhavaḥ",
    "GE07mbh_12_u:220.058a": "sarve māyāśatadharāḥ sarve te kāmacāriṇaḥ",
    "GE07mbh_12_u:220.058c": "sarve samaram āsādya na śrūyante parājitāḥ",
    "GE07mbh_12_u:220.059a": "sarve satyavrataparāḥ sarve kāmavihāriṇaḥ",
    "GE07mbh_12_u:220.059c": "sarve vedavrataparāḥ sarve cāsan bahuśrutāḥ",
    "GE07mbh_12_u:220.060a": "sarve saṃhatam aiśvaryam īśvarāḥ pratipedire",
    "GE07mbh_12_u:220.060c": "na caiśvaryamadas teṣāṃ bhūtapūrvo mahātmanām",
    "GE07mbh_12_u:220.061a": "sarve yathārthadātāraḥ sarve vigatamatsarāḥ",
    "GE07mbh_12_u:220.061c": "sarve sarveṣu bhūteṣu yathāvat pratipedire",
    "GE07mbh_12_u:220.062a": "sarve dākṣāyaṇīputrāḥ prājāpatyā mahābalāḥ",
    "GE07mbh_12_u:220.062c": "jvalantaḥ pratapantaś ca kālena pratisaṃhṛtāḥ",
    "GE07mbh_12_u:220.063a": "tvaṃ caivemāṃ yadā bhuktvā pṛthivīṃ tyakṣyase punaḥ",
    "GE07mbh_12_u:220.063c": "na śakṣyasi tadā śakra niyantuṃ śokam ātmanaḥ",
    "GE07mbh_12_u:220.064a": "muñcecchāṃ kāmabhogeṣu muñcemaṃ śrībhavaṃ madam",
    "GE07mbh_12_u:220.064c": "evaṃ svarājyanāśe tvaṃ śokaṃ saṃprasahiṣyasi",
    "GE07mbh_12_u:220.065a": "śokakāle śuco mā tvaṃ harṣakāle ca mā hṛṣaḥ",
    "GE07mbh_12_u:220.065c": "atītānāgate hitvā pratyutpannena vartaya",
    "GE07mbh_12_u:220.066a": "māṃ ced abhyāgataḥ kālaḥ sadāyuktam atandritam",
    "GE07mbh_12_u:220.066c": "kṣamasva nacirād indra tvām apy upagamiṣyati",
    "GE07mbh_12_u:220.067a": "trāsayann iva devendra vāgbhis takṣasi mām iha",
    "GE07mbh_12_u:220.067c": "saṃyate mayi nūnaṃ tvam ātmānaṃ bahu manyase",
    "GE07mbh_12_u:220.068a": "kālaḥ prathamam āyān māṃ paścāt tvām anudhāvati",
    "GE07mbh_12_u:220.068c": "tena garjasi devendra pūrvaṃ kālahate mayi",
    "GE07mbh_12_u:220.069a": "ko hi sthātum alaṃ loke kruddhasya mama saṃyuge",
    "GE07mbh_12_u:220.069c": "kālas tu balavān prāptas tena tiṣṭhasi vāsava",
    "GE07mbh_12_u:220.070a": "yat tad varṣasahasrāntaṃ pūrṇaṃ bhavitum arhati",
    "GE07mbh_12_u:220.070c": "yathā me sarvagātrāṇi nasvasthāni hataujasaḥ",
    "GE07mbh_12_u:220.071a": "aham aindrac cyutaḥ sthānāt tvam indraḥ prakṛto divi",
    "GE07mbh_12_u:220.071c": "sucitre jīvaloke 'sminn upāsyaḥ kālaparyayāt",
    "GE07mbh_12_u:220.072a": "kiṃ hi kṛtvā tvam indro 'dya kiṃ hi kṛtvā cyutā vayam",
    "GE07mbh_12_u:220.072c": "kālaḥ kartā vikartā ca sarvam anyad akāraṇam",
    "GE07mbh_12_u:220.073a": "nāśaṃ vināśam aiśvaryaṃ sukhaduḥkhe bhavābhavau",
    "GE07mbh_12_u:220.073c": "vidvān prāpyaivam atyarthaṃ na prahṛṣyen na ca vyathet",
    "GE07mbh_12_u:220.074a": "tvam eva hīndra vetthāsmān vedāhaṃ tvāṃ ca vāsava",
    "GE07mbh_12_u:220.074c": "vikatthase māṃ kiṃ baddhaṃ kālena nirapatrapa",
    "GE07mbh_12_u:220.075a": "tvam eva hi purā vettha yat tadā pauruṣaṃ mama",
    "GE07mbh_12_u:220.075c": "samareṣu ca vikrāntaṃ paryāptaṃ tan nidarśanam",
    "GE07mbh_12_u:220.076a": "ādityāś caiva rudrāś ca sādhyāś ca vasubhiḥ saha",
    "GE07mbh_12_u:220.076c": "mayā vinirjitāḥ sarve marutaś ca śacīpate",
    "GE07mbh_12_u:220.077a": "tvam eva śakra jānāsi devāsurasamāgame",
    "GE07mbh_12_u:220.077c": "sametā vibudhā bhagnās tarasā samare mayā",
    "GE07mbh_12_u:220.078a": "parvatāś cāsakṛt kṣiptāḥ savanāḥ savanaukasaḥ",
    "GE07mbh_12_u:220.078c": "saṭaṅkaśikharā ghorāḥ samare mūrdhni te mayā",
    "GE07mbh_12_u:220.079a": "kiṃ nu śakyaṃ mayā kartuṃ yat kālo duratikramaḥ",
    "GE07mbh_12_u:220.079c": "na hi tvāṃ notsahe hantuṃ savajram api muṣṭinā",
    "GE07mbh_12_u:220.080a": "na tu vikramakālo 'yaṃ kṣamākālo 'yam āgataḥ",
    "GE07mbh_12_u:220.080c": "tena tvā marṣaye śakra durmarṣaṇataras tvayā",
    "GE07mbh_12_u:220.081a": "tvaṃ mā pariṇate kāle parītaṃ kālavahninā",
    "GE07mbh_12_u:220.081c": "niyataṃ kālapāśena baddhaṃ śakra vikatthase",
    "GE07mbh_12_u:220.082a": "ayaṃ sa puruṣaḥ śyāmo lokasya duratikramaḥ",
    "GE07mbh_12_u:220.082c": "baddhvā tiṣṭhati māṃ raudraḥ paśuṃ raśanayā yathā",
    "GE07mbh_12_u:220.083a": "lābhālābhau sukhaṃ duḥkhaṃ kāmakrodhau bhavābhavau",
    "GE07mbh_12_u:220.083c": "vadho bandhaḥ pramokṣaś ca sarvaṃ kālena labhyate",
    "GE07mbh_12_u:220.084a": "nāhaṃ kartā na kartā tvaṃ kartā yas tu sadā prabhuḥ",
    "GE07mbh_12_u:220.084c": "so 'yaṃ pacati kālo māṃ vṛkṣe phalam ivāgatam",
    "GE07mbh_12_u:220.085a": "yāny eva puruṣaḥ kurvan sukhaiḥ kālena yujyate",
    "GE07mbh_12_u:220.085c": "punas tāny eva kurvāṇo duḥkhaiḥ kālena yujyate",
    "GE07mbh_12_u:220.086a": "na ca kālena kālajñaḥ spṛṣṭaḥ śocitum arhati",
    "GE07mbh_12_u:220.086c": "tena śakra na śocāmi nāsti śoke sahāyatā",
    "GE07mbh_12_u:220.087a": "yadā hi śocatāṃ śoko vyasanaṃ nāpakarṣati",
    "GE07mbh_12_u:220.087c": "sāmarthyaṃ śocato nāsti nādya śocāmy ahaṃ tataḥ",
    "GE07mbh_12_u:220.088a": "evam uktaḥ sahasrākṣo bhagavān pākaśāsanaḥ",
    "GE07mbh_12_u:220.088c": "pratisaṃhṛtya saṃrambham ity uvāca śatakratuḥ",
    "GE07mbh_12_u:220.089a": "savajram udyataṃ bāhuṃ dṛṣṭvā pāśāṃś ca vāruṇān",
    "GE07mbh_12_u:220.089c": "kasyeha na vyathed buddhir mṛtyor api jighāṃsataḥ",
    "GE07mbh_12_u:220.090a": "sā te na vyathate buddhir acalā tattvadarśinī",
    "GE07mbh_12_u:220.090c": "bruvan na vyathase sa tvaṃ vākyaṃ satyaparākrama",
    "GE07mbh_12_u:220.091a": "ho hi viśvāsam artheṣu śarīre vā śarīrabhṛt",
    "GE07mbh_12_u:220.091c": "kartum utsahate loke dṛṣṭvā saṃprasthitaṃ jagat",
    "GE07mbh_12_u:220.092a": "aham apy evam evainaṃ lokaṃ jānāmy aśāśvatam",
    "GE07mbh_12_u:220.092c": "kālāgnāv āhitaṃ ghore guhye satatage 'kṣare",
    "GE07mbh_12_u:220.093a": "na cātra parihāro 'sti kālaspṛṣṭasya kasya cit",
    "GE07mbh_12_u:220.093c": "sūkṣmāṇāṃ mahatāṃ caiva bhūtānāṃ paripacyatām",
    "GE07mbh_12_u:220.094a": "anīśasyāpramattasya bhūtāni pacataḥ sadā",
    "GE07mbh_12_u:220.094c": "anivṛttasya kālasya kṣayaṃ prāpto na mucyate",
    "GE07mbh_12_u:220.095a": "apramattaḥ pramatteṣu kālo jāgarti dehiṣu",
    "GE07mbh_12_u:220.095c": "prayatnenāpy atikrānto dṛṣṭapūrvo na kena cit",
    "GE07mbh_12_u:220.096a": "purāṇaḥ śāśvato dharmaḥ sarvaprāṇabhṛtāṃ samaḥ",
    "GE07mbh_12_u:220.096c": "kālo na parihāryaś ca na cāsyāsti vyatikramaḥ",
    "GE07mbh_12_u:220.097a": "ahorātrāṃś ca māsāṃś ca kṣaṇān kāṣṭhāḥ kalā lavān",
    "GE07mbh_12_u:220.097c": "saṃpiṇḍayati naḥ kālo vṛddhiṃ vārdhuṣiko yathā",
    "GE07mbh_12_u:220.098a": "idam adya kariṣyāmi śvaḥ kartāsmīti vādinam",
    "GE07mbh_12_u:220.098c": "kālo harati saṃprāpto nadīvega ivoḍupam",
    "GE07mbh_12_u:220.099a": "idānīṃ tāvad evāsau mayā dṛṣṭaḥ kathaṃ mṛtaḥ",
    "GE07mbh_12_u:220.099c": "iti kālena hriyatāṃ pralāpaḥ śrūyate nṛṇām",
    "GE07mbh_12_u:220.100a": "naśyanty arthās tathā bhogāḥ sthānam aiśvaryam eva ca",
    "GE07mbh_12_u:220.100c": "anityam adhruvaṃ sarvaṃ vyavasāyo hi duṣkaraḥ",
    "GE07mbh_12_u:220.100d-0654_01": "jīvitaṃ jīvalokasya kālenāgamya nīyate",
    "GE07mbh_12_u:220.100d-0655_01": "ahaṃ sukhīti nityaṃ ca manasāpi na cintayet",
    "GE07mbh_12_u:220.100e": "ucchrāyā vinipātāntā bhāvo 'bhāvastha eva ca",
    "GE07mbh_12_u:220.101a": "sā te na vyathate buddhir acalā tattvadarśinī",
    "GE07mbh_12_u:220.101c": "aham āsaṃ purā ceti manasāpi na budhyase",
    "GE07mbh_12_u:220.102a": "kālenākramya loke 'smin pacyamāne balīyasā",
    "GE07mbh_12_u:220.102c": "ajyeṣṭham akaniṣṭhaṃ ca kṣipyamāṇo na budhyase",
    "GE07mbh_12_u:220.103a": "īrṣyābhimānalobheṣu kāmakrodhabhayeṣu ca",
    "GE07mbh_12_u:220.103c": "spṛhāmohābhimāneṣu lokaḥ sakto vimuhyati",
    "GE07mbh_12_u:220.104a": "bhavāṃs tu bhāvatattvajño vidvāñ jñānataponvitaḥ",
    "GE07mbh_12_u:220.104c": "kālaṃ paśyati suvyaktaṃ pāṇāv āmalakaṃ yathā",
    "GE07mbh_12_u:220.105a": "kālacāritratattvajñaḥ sarvaśāstraviśāradaḥ",
    "GE07mbh_12_u:220.105c": "vairocane kṛtātmāsi spṛhaṇīyo vijānatām",
    "GE07mbh_12_u:220.106a": "sarvaloko hy ayaṃ manye buddhyā parigatas tvayā",
    "GE07mbh_12_u:220.106c": "viharan sarvatomukto na kva cit pariṣajjase",
    "GE07mbh_12_u:220.107a": "rajaś ca hi tamaś ca tvā spṛśato na jitendriyam",
    "GE07mbh_12_u:220.107c": "niṣprītiṃ naṣṭasaṃtāpaṃ tvam ātmānam upāsase",
    "GE07mbh_12_u:220.108a": "suhṛdaṃ sarvabhūtānāṃ nirvairaṃ śāntamānasam",
    "GE07mbh_12_u:220.108c": "dṛṣṭvā tvāṃ mama saṃjātā tvayy anukrośinī matiḥ",
    "GE07mbh_12_u:220.109a": "nāham etādṛśaṃ buddhaṃ hantum icchāmi bandhane",
    "GE07mbh_12_u:220.109c": "ānṛśaṃsyaṃ paro dharmo anukrośas tathā tvayi",
    "GE07mbh_12_u:220.110a": "mokṣyante vāruṇāḥ pāśās taveme kālaparyayāt",
    "GE07mbh_12_u:220.110c": "prajānām apacāreṇa svasti te 'stu mahāsura",
    "GE07mbh_12_u:220.111a": "yadā śvaśrūṃ snuṣā vṛddhāṃ paricāreṇa yokṣyate",
    "GE07mbh_12_u:220.111c": "putraś ca pitaraṃ mohāt preṣayiṣyati karmasu",
    "GE07mbh_12_u:220.112a": "brāhmaṇaiḥ kārayiṣyanti vṛṣalāḥ pādadhāvanam",
    "GE07mbh_12_u:220.112c": "śūdrāś ca brāhmaṇīṃ bhāryām upayāsyanti nirbhayāḥ",
    "GE07mbh_12_u:220.112d-0656_01": "brāhmaṇāś cāpi śūdrāś ca bhogārthe kalpayanty uta",
    "GE07mbh_12_u:220.113a": "viyoniṣu ca bījāni mokṣyante puruṣā yadā",
    "GE07mbh_12_u:220.113c": "saṃkaraṃ kāṃsyabhāṇḍaiś ca baliṃ cāpi kupātrakaiḥ",
    "GE07mbh_12_u:220.114a": "cāturvarṇyaṃ yadā kṛtsnam unmaryādaṃ bhaviṣyati",
    "GE07mbh_12_u:220.114c": "ekaikas te tadā pāśaḥ kramaśaḥ pratimokṣyate",
    "GE07mbh_12_u:220.115a": "asmattas te bhayaṃ nāsti samayaṃ pratipālaya",
    "GE07mbh_12_u:220.115c": "sukhī bhava nirābādhaḥ svasthacetā nirāmayaḥ",
    "GE07mbh_12_u:220.116a": "tam evam uktvā bhagavāñ śatakratuḥ; pratiprayāto gajarājavāhanaḥ",
    "GE07mbh_12_u:220.116c": "vijitya sarvān asurān surādhipo; nananda harṣeṇa babhūva caikarāṭ",
    "GE07mbh_12_u:220.117a": "maharṣayas tuṣṭuvur añjasā ca taṃ; vṛṣākapiṃ sarvacarācareśvaram",
    "GE07mbh_12_u:220.117c": "himāpaho havyam udāvahaṃs tvaraṃs; tathāmṛtaṃ cārpitam īśvarāya ha",
    "GE07mbh_12_u:220.118a": "dvijottamaiḥ sarvagatair abhiṣṭuto; vidīptatejā gatamanyur īśvaraḥ",
    "GE07mbh_12_u:220.118c": "praśāntacetā muditaḥ svam ālayaṃ; triviṣṭapaṃ prāpya mumoda vāsavaḥ",
    "GE07mbh_12_u:221.001": "yudhiṣṭhira uvāca",
    "GE07mbh_12_u:221.001a": "pūrvarūpāṇi me rājan puruṣasya bhaviṣyataḥ",
    "GE07mbh_12_u:221.001c": "parābhaviṣyataś caiva tvaṃ me brūhi pitāmaha",
    "GE07mbh_12_u:221.002": "bhīṣma uvāca",
    "GE07mbh_12_u:221.002a": "mana eva manuṣyasya pūrvarūpāṇi śaṃsati",
    "GE07mbh_12_u:221.002c": "bhaviṣyataś ca bhadraṃ te tathaiva nabhaviṣyataḥ",
    "GE07mbh_12_u:221.003a": "atrāpy udāharantīmam itihāsaṃ purātanam",
    "GE07mbh_12_u:221.003c": "śriyā śakrasya saṃvādaṃ tan nibodha yudhiṣṭhira",
    "GE07mbh_12_u:221.004a": "mahatas tapaso vyuṣṭyā paśyaṃl lokau parāvarau",
    "GE07mbh_12_u:221.004c": "sāmānyam ṛṣibhir gatvā brahmalokanivāsibhiḥ",
    "GE07mbh_12_u:221.005a": "brahmaivāmitadīptaujāḥ śāntapāpmā mahātapāḥ",
    "GE07mbh_12_u:221.005c": "vicacāra yathākāmaṃ triṣu lokeṣu nāradaḥ",
    "GE07mbh_12_u:221.006a": "kadā cit prātar utthāya pispṛkṣuḥ salilaṃ śuci",
    "GE07mbh_12_u:221.006c": "dhruvadvārabhavāṃ gaṅgāṃ jagāmāvatatāra ca",
    "GE07mbh_12_u:221.006d-0657_01": "merupādodbhavāṃ gaṅgāṃ nārāyaṇapadacyutām",
    "GE07mbh_12_u:221.006d-0657_02": "sa vīkṣamāṇo hṛṣṭātmā taṃ deśam abhijagmivān",
    "GE07mbh_12_u:221.006d-0657_03": "yaṃ * devajavā[?nā]kīrṇaṃ sūkṣmakāñcanavālukam",
    "GE07mbh_12_u:221.006d-0657_04": "gaṅgādvīpaṃ samāsādya nānāvṛkṣair alaṃkṛtam",
    "GE07mbh_12_u:221.006d-0657_05": "sālatālāśvakarṇānāṃ candanānāṃ ca rājibhiḥ",
    "GE07mbh_12_u:221.006d-0657_06": "maṇḍitaṃ vividhaiḥ puṣpair haṃsakāraṇḍavāyutam",
    "GE07mbh_12_u:221.006d-0657_07": "nadīpulinam āsādya snātvā saṃtarpya devatāḥ",
    "GE07mbh_12_u:221.006d-0657_08": "jajāpa japyaṃ dharmātmā tanmayatvena bhāsvatā",
    "GE07mbh_12_u:221.007a": "sahasranayanaś cāpi vajrī śambarapākahā",
    "GE07mbh_12_u:221.007c": "tasyā devarṣijuṣṭāyās tīram abhyājagāma ha",
    "GE07mbh_12_u:221.008a": "tāv āplutya yatātmānau kṛtajapyau samāsatuḥ",
    "GE07mbh_12_u:221.008c": "nadyāḥ pulinam āsādya sūkṣmakāñcanavālukam",
    "GE07mbh_12_u:221.009a": "puṇyakarmabhir ākhyātā devarṣikathitāḥ kathāḥ",
    "GE07mbh_12_u:221.009c": "cakratus tau kathāśīlau śucisaṃhṛṣṭamānasau",
    "GE07mbh_12_u:221.009e": "pūrvavṛttavyapetāni kathayantau samāhitau",
    "GE07mbh_12_u:221.010a": "atha bhāskaram udyantaṃ raśmijālapuraskṛtam",
    "GE07mbh_12_u:221.010c": "pūrṇamaṇḍalam ālokya tāv utthāyopatasthatuḥ",
    "GE07mbh_12_u:221.010d-0658_01": "vivikte puṇyadeśe tu ramamāṇau mudā yutau",
    "GE07mbh_12_u:221.010d-0658_02": "dadṛśāte 'ntarikṣe tau sūryasyodayanaṃ prati",
    "GE07mbh_12_u:221.010d-0658_03": "jyotir jvālasamākīrṇaṃ jyotiṣāṃ gaṇamaṇḍitam",
    "GE07mbh_12_u:221.011a": "abhitas tūdayantaṃ tam arkam arkam ivāparam",
    "GE07mbh_12_u:221.011c": "ākāśe dadṛśe jyotir udyatārciḥsamaprabham",
    "GE07mbh_12_u:221.011d-0659_01": "arkasya tejasā tulyaṃ tad bhāskarasamaprabham",
    "GE07mbh_12_u:221.012a": "tayoḥ samīpaṃ saṃprāptaṃ pratyadṛśyata bhārata",
    "GE07mbh_12_u:221.012c": "tat suparṇārkacaritam āsthitaṃ vaiṣṇavaṃ padam",
    "GE07mbh_12_u:221.012e": "bhābhir apratimaṃ bhāti trailokyam avabhāsayat",
    "GE07mbh_12_u:221.012f-0660_01": "taṃ dṛṣṭvā tau tu vikrāntau prāñjalī samupasthitau",
    "GE07mbh_12_u:221.012f-0660_02": "kramāt saṃprekṣyamāṇau tau vimānaṃ divyam adbhutam",
    "GE07mbh_12_u:221.012f-0660_03": "tasmiṃs tadā satīṃ kāntāṃ lokakāntāṃ parāṃ śubhām",
    "GE07mbh_12_u:221.012f-0660_04": "dhātrīṃ lokasya ramaṇīṃ lokamātaram acyutām",
    "GE07mbh_12_u:221.013a": "divyābhirūpaśobhābhir apsarobhiḥ puraskṛtām",
    "GE07mbh_12_u:221.013c": "bṛhatīm aṃśumatprakhyāṃ bṛhadbhānor ivārciṣam",
    "GE07mbh_12_u:221.014a": "nakṣatrakalpābharaṇāṃ tārābhaktisamasrajam",
    "GE07mbh_12_u:221.014c": "śriyaṃ dadṛśatuḥ padmāṃ sākṣāt padmatalasthitām",
    "GE07mbh_12_u:221.015a": "sāvaruhya vimānāgrād aṅganānām anuttamā",
    "GE07mbh_12_u:221.015c": "abhyagacchat trilokeśaṃ śakraṃ carṣiṃ ca nāradam",
    "GE07mbh_12_u:221.016a": "nāradānugataḥ sākṣān maghavāṃs tām upāgamat",
    "GE07mbh_12_u:221.016c": "kṛtāñjalipuṭo devīṃ nivedyātmānam ātmanā",
    "GE07mbh_12_u:221.017a": "cakre cānupamāṃ pūjāṃ tasyāś cāpi sa sarvavit",
    "GE07mbh_12_u:221.017c": "devarājaḥ śriyaṃ rājan vākyaṃ cedam uvāca ha",
    "GE07mbh_12_u:221.018a": "kā tvaṃ kena ca kāryeṇa saṃprāptā cāruhāsini",
    "GE07mbh_12_u:221.018c": "kutaś cāgamyate subhru gantavyaṃ kva ca te śubhe",
    "GE07mbh_12_u:221.019": "śrīr uvāca",
    "GE07mbh_12_u:221.019a": "puṇyeṣu triṣu lokeṣu sarve sthāvarajaṅgamāḥ",
    "GE07mbh_12_u:221.019c": "mamātmabhāvam icchanto yatante paramātmanā",
    "GE07mbh_12_u:221.020a": "sāhaṃ vai paṅkaje jātā sūryaraśmivibodhite",
    "GE07mbh_12_u:221.020c": "bhūtyarthaṃ sarvabhūtānāṃ padmā śrīḥ padmamālinī",
    "GE07mbh_12_u:221.021a": "ahaṃ lakṣmīr ahaṃ bhūtiḥ śrīś cāhaṃ balasūdana",
    "GE07mbh_12_u:221.021c": "ahaṃ śraddhā ca medhā ca sannatir vijitiḥ sthitiḥ",
    "GE07mbh_12_u:221.022a": "ahaṃ dhṛtir ahaṃ siddhir ahaṃ tviḍ bhūtir eva ca",
    "GE07mbh_12_u:221.022c": "ahaṃ svāhā svadhā caiva saṃstutir niyatiḥ kṛtiḥ",
    "GE07mbh_12_u:221.023a": "rājñāṃ vijayamānānāṃ senāgreṣu dhvajeṣu ca",
    "GE07mbh_12_u:221.023c": "nivāse dharmaśīlānāṃ viṣayeṣu pureṣu ca",
    "GE07mbh_12_u:221.024a": "jitakāśini śūre ca saṃgrāmeṣv anivartini",
    "GE07mbh_12_u:221.024c": "nivasāmi manuṣyendre sadaiva balasūdana",
    "GE07mbh_12_u:221.025a": "dharmanitye mahābuddhau brahmaṇye satyavādini",
    "GE07mbh_12_u:221.025c": "praśrite dānaśīle ca sadaiva nivasāmy aham",
    "GE07mbh_12_u:221.025d-0661_01": "ahiṃsānirate nityaṃ satyavākye yatendriye",
    "GE07mbh_12_u:221.026a": "asureṣv avasaṃ pūrvaṃ satyadharmanibandhanā",
    "GE07mbh_12_u:221.026c": "viparītāṃs tu tān buddhvā tvayi vāsam arocayam",
    "GE07mbh_12_u:221.027": "śakra uvāca",
    "GE07mbh_12_u:221.027a": "kathaṃvṛtteṣu daityeṣu tvam avātsīr varānane",
    "GE07mbh_12_u:221.027c": "dṛṣṭvā ca kim ihāgās tvaṃ hitvā daiteyadānavān",
    "GE07mbh_12_u:221.028": "śrīr uvāca",
    "GE07mbh_12_u:221.028a": "svadharmam anutiṣṭhatsu dhairyād acaliteṣu ca",
    "GE07mbh_12_u:221.028c": "svargamārgābhirāmeṣu sattveṣu niratā hy aham",
    "GE07mbh_12_u:221.029a": "dānādhyayanayajñejyā gurudaivatapūjanam",
    "GE07mbh_12_u:221.029c": "viprāṇām atithīnāṃ ca teṣāṃ nityam avartata",
    "GE07mbh_12_u:221.030a": "susaṃmṛṣṭagṛhāś cāsañ jitastrīkā hutāgnayaḥ",
    "GE07mbh_12_u:221.030c": "guruśuśrūṣavo dāntā brahmaṇyāḥ satyavādinaḥ",
    "GE07mbh_12_u:221.031a": "śraddadhānā jitakrodhā dānaśīlānasūyakāḥ",
    "GE07mbh_12_u:221.031c": "bhṛtaputrā bhṛtāmātyā bhṛtadārā hy anīrṣavaḥ",
    "GE07mbh_12_u:221.032a": "amarṣaṇā na cānyonyaṃ spṛhayanti kadā cana",
    "GE07mbh_12_u:221.032c": "na ca jātūpatapyante dhīrāḥ parasamṛddhibhiḥ",
    "GE07mbh_12_u:221.033a": "dātāraḥ saṃgṛhītāra āryāḥ karuṇavedinaḥ",
    "GE07mbh_12_u:221.033c": "mahāprasādā ṛjavo dṛḍhabhaktā jitendriyāḥ",
    "GE07mbh_12_u:221.034a": "saṃtuṣṭabhṛtyasacivāḥ kṛtajñāḥ priyavādinaḥ",
    "GE07mbh_12_u:221.034c": "yathārthamānārthakarā hrīniṣedhā yatavratāḥ",
    "GE07mbh_12_u:221.035a": "nityaṃ parvasu susnātāḥ svanuliptāḥ svalaṃkṛtāḥ",
    "GE07mbh_12_u:221.035c": "upavāsatapaḥśīlāḥ pratītā brahmavādinaḥ",
    "GE07mbh_12_u:221.036a": "nainān abhyudiyāt sūryo na cāpy āsan prageniśāḥ",
    "GE07mbh_12_u:221.036c": "rātrau dadhi ca saktūṃś ca nityam eva vyavarjayan",
    "GE07mbh_12_u:221.037a": "kālyaṃ ghṛtaṃ cānvavekṣan prayatā brahmacāriṇaḥ",
    "GE07mbh_12_u:221.037c": "maṅgalān api cāpaśyan brāhmaṇāṃś cāpy apūjayan",
    "GE07mbh_12_u:221.038a": "sadā hi dadatāṃ dharmaḥ sadā cāpratigṛhṇatām",
    "GE07mbh_12_u:221.038c": "ardhaṃ ca rātryāḥ svapatāṃ divā cāsvapatāṃ tathā",
    "GE07mbh_12_u:221.039a": "kṛpaṇānāthavṛddhānāṃ durbalāturayoṣitām",
    "GE07mbh_12_u:221.039c": "dāyaṃ ca saṃvibhāgaṃ ca nityam evānumodatām",
    "GE07mbh_12_u:221.039d-0662_01": "kālo yātaḥ sukhe caiva dharmamārge ca vartatām",
    "GE07mbh_12_u:221.040a": "viṣaṇṇaṃ trastam udvignaṃ bhayārtaṃ vyādhipīḍitam",
    "GE07mbh_12_u:221.040c": "hṛtasvaṃ vyasanārtaṃ ca nityam āśvāsayanti te",
    "GE07mbh_12_u:221.041a": "dharmam evānvavartanta na hiṃsanti parasparam",
    "GE07mbh_12_u:221.041c": "anukūlāś ca kāryeṣu",
    "GE07mbh_12_u:221.042a": "pitṛdevātithīṃś caiva yathāvat te 'bhyapūjayan",
    "GE07mbh_12_u:221.042c": "avaśeṣāṇi cāśnanti nityaṃ satyataporatāḥ",
    "GE07mbh_12_u:221.043a": "naike 'śnanti susaṃpannaṃ na gacchanti parastriyam",
    "GE07mbh_12_u:221.043c": "sarvabhūteṣv avartanta yathātmani dayāṃ prati",
    "GE07mbh_12_u:221.044a": "naivākāśe na paśuṣu nāyonau na ca parvasu",
    "GE07mbh_12_u:221.044c": "indriyasya visargaṃ te 'rocayanta kadā cana",
    "GE07mbh_12_u:221.045a": "nityaṃ dānaṃ tathā dākṣyam ārjavaṃ caiva nityadā",
    "GE07mbh_12_u:221.045c": "utsāhaś cānahaṃkāraḥ paramaṃ sauhṛdaṃ kṣamā",
    "GE07mbh_12_u:221.046a": "satyaṃ dānaṃ tapaḥ śaucaṃ kāruṇyaṃ vāg aniṣṭhurā",
    "GE07mbh_12_u:221.046c": "mitreṣu cānabhidrohaḥ sarvaṃ teṣv abhavat prabho",
    "GE07mbh_12_u:221.047a": "nidrā tandrīr asaṃprītir asūyā cānavekṣitā",
    "GE07mbh_12_u:221.047c": "aratiś ca viṣādaś ca na spṛhā cāviśanta tān",
    "GE07mbh_12_u:221.048a": "sāham evaṃguṇeṣv eva dānaveṣv avasaṃ purā",
    "GE07mbh_12_u:221.048c": "prajāsargam upādāya naikaṃ yugaviparyayam",
    "GE07mbh_12_u:221.049a": "tataḥ kālaviparyāse teṣāṃ guṇaviparyayāt",
    "GE07mbh_12_u:221.049c": "apaśyaṃ vigataṃ dharmaṃ kāmakrodhavaśātmanām",
    "GE07mbh_12_u:221.050a": "sabhāsadāṃ te vṛddhānāṃ satyāḥ kathayatāṃ kathāḥ",
    "GE07mbh_12_u:221.050c": "prāhasann abhyasūyaṃś ca sarvavṛddhān guṇāvarāḥ",
    "GE07mbh_12_u:221.051a": "yūnaḥ sahasamāsīnān vṛddhān abhigatān sataḥ",
    "GE07mbh_12_u:221.051c": "nābhyutthānābhivādābhyāṃ yathāpūrvam apūjayan",
    "GE07mbh_12_u:221.052a": "vartayanty eva pitari putrāḥ prabhavatā ''tmanaḥ",
    "GE07mbh_12_u:221.052c": "amitrabhṛtyatāṃ prāpya khyāpayanto 'napatrapāḥ",
    "GE07mbh_12_u:221.053a": "tathā dharmād apetena karmaṇā garhitena ye",
    "GE07mbh_12_u:221.053c": "mahataḥ prāpnuvanty arthāṃs teṣv eṣām abhavat spṛhā",
    "GE07mbh_12_u:221.054a": "ucchaiś cāpy avadan rātrau nīcais tatrāgnir ajvalat",
    "GE07mbh_12_u:221.054c": "putrāḥ pitṝn abhyavadan bhāryāś cābhyavadan patīn",
    "GE07mbh_12_u:221.055a": "mātaraṃ pitaraṃ vṛddham ācāryam atithiṃ gurum",
    "GE07mbh_12_u:221.055c": "guruvan nābhyanandanta kumārān nānvapālayan",
    "GE07mbh_12_u:221.056a": "bhikṣāṃ balim adattvā ca svayam annāni bhuñjate",
    "GE07mbh_12_u:221.056c": "aniṣṭvā saṃvibhajyātha pitṛdevātithīn gurūn",
    "GE07mbh_12_u:221.057a": "na śaucam anurudhyanta teṣāṃ sūdajanās tathā",
    "GE07mbh_12_u:221.057c": "manasā karmaṇā vācā bhaktam āsīd anāvṛtam",
    "GE07mbh_12_u:221.057d-022_0001": "bālānāṃ prekṣamāṇānāṃ bhaktāny aśnanti mohitāḥ",
    "GE07mbh_12_u:221.057d-022_0002": "eko dāso bhavet teṣāṃ teṣāṃ dāsīdvayaṃ tathā",
    "GE07mbh_12_u:221.057d-022_0003": "trigavā dānavāḥ ke cic caturojās tathāpare",
    "GE07mbh_12_u:221.057d-022_0004": "ṣaḍaśvāḥ saptamātaṅgāḥ pañcamāhiṣikāḥ pare",
    "GE07mbh_12_u:221.057d-022_0005": "rātrau dadhi ca saktūṃś ca nityam evāvivarjitā",
    "GE07mbh_12_u:221.057d-022_0006": "antardaśāhe cāśnanti gavāṃ kṣīraṃ vicetanāḥ",
    "GE07mbh_12_u:221.057d-022_0007": "kramadohaṃ na kurvanti vatsastanyāni bhuñjate",
    "GE07mbh_12_u:221.057d-022_0008": "anāthāṃ kṛpaṇāṃ bhāryāṃ ghnanti nityaṃ śapanti ca",
    "GE07mbh_12_u:221.057d-022_0009": "śūdrānnapuṣṭā viprās tu nirlajjāś ca bhavanty uta",
    "GE07mbh_12_u:221.057d-022_0010": "saṃkīrṇāni ca dhānyāni nātyavekṣat kuṭumbinī",
    "GE07mbh_12_u:221.057d-022_0011": "mārjārakukkuṭaśvānaiḥ krīḍāṃ kurvanti mānavāḥ",
    "GE07mbh_12_u:221.057d-022_0012": "gṛhe kaṇṭakino vṛkṣās tathā niṣpāva[?ṣparṇa]vallarī",
    "GE07mbh_12_u:221.057d-022_0013": "yajñiyāś ca tathā vṛścyās teṣām āsan durātmanām",
    "GE07mbh_12_u:221.057d-022_0014": "kūpasnānaratā nityaṃ parvamaithunagāminaḥ",
    "GE07mbh_12_u:221.057d-022_0015": "tilān aśnanti rātrau ca tailābhyaktāś ca śerate",
    "GE07mbh_12_u:221.057d-022_0016": "vibhītakakarañjānāṃ chāyāmūlanivāsinaḥ",
    "GE07mbh_12_u:221.057d-022_0017": "karavīraṃ ca te puṣpaṃ dhārayanti ca mohitāḥ",
    "GE07mbh_12_u:221.057d-022_0018": "padmabījāni khādanti puṣpaṃ jighranti mohitāḥ",
    "GE07mbh_12_u:221.057d-022_0019": "na bhokṣyanti tathā nityaṃ daityāḥ kālena mohitāḥ",
    "GE07mbh_12_u:221.057d-022_0020": "nindanti stavanaṃ viṣṇos tasya nityadviṣo janāḥ",
    "GE07mbh_12_u:221.057d-022_0021": "homadhūmo na tatrāsīd vedaghoṣas tathaiva ca",
    "GE07mbh_12_u:221.057d-022_0022": "yajñāś ca na pravartante yathāpūrvaṃ gṛhe gṛhe",
    "GE07mbh_12_u:221.057d-022_0023": "śiṣyācāryakramo nāsīt putrair ātmapituḥ pitā",
    "GE07mbh_12_u:221.057d-022_0024": "viṣṇuṃ brahmaṇyadeveśaṃ hitvā pāṣaṇḍam āśritāḥ",
    "GE07mbh_12_u:221.057d-022_0025": "havyakavyavihīnāś ca jñānādhyayanavarjitāḥ",
    "GE07mbh_12_u:221.057d-022_0026": "devasvādānarucayo brahmasvarucayas tathā",
    "GE07mbh_12_u:221.057d-022_0027": "stutimaṅgalahīnāni devasthānāni sarvaśaḥ",
    "GE07mbh_12_u:221.058a": "viprakīrṇāni dhānyāni kākamūṣakabhojanam",
    "GE07mbh_12_u:221.058c": "apāvṛtaṃ payo 'tiṣṭhad ucchiṣṭāś cāspṛśan ghṛtam",
    "GE07mbh_12_u:221.059a": "kuddālapāṭīpiṭakaṃ prakīrṇaṃ kāṃsyabhājanam",
    "GE07mbh_12_u:221.059c": "dravyopakaraṇaṃ sarvaṃ nānvavaikṣat kuṭumbinī",
    "GE07mbh_12_u:221.060a": "prākārāgāravidhvaṃsān na sma te pratikurvate",
    "GE07mbh_12_u:221.060b-0663_01": "kṣudrāḥ saṃskārahīnāś ca nāryo hy udarapoṣaṇāḥ",
    "GE07mbh_12_u:221.060b-0663_02": "śaucācāraparibhraṣṭā nirlajjā bhogavañcitāḥ",
    "GE07mbh_12_u:221.060b-0663_03": "ubhābhyām eva pāṇibhyāṃ śiraḥkaṇḍūyanānvitāḥ",
    "GE07mbh_12_u:221.060b-0663_04": "gṛhajālābhisaṃsthānā hy āsaṃs tatra striyaḥ punaḥ",
    "GE07mbh_12_u:221.060b-0663_05": "śvaśrūśvaśurayor madhye bhartāraṃ kṛtakaṃ yathā",
    "GE07mbh_12_u:221.060b-0663_06": "prekṣayanti ca nirlajjā nāryaḥ kulajalakṣaṇāḥ",
    "GE07mbh_12_u:221.060c": "nādriyante paśūn baddhvā yavasenodakena ca",
    "GE07mbh_12_u:221.061a": "bālānāṃ prekṣamāṇānāṃ svayaṃ bhakṣān abhakṣayan",
    "GE07mbh_12_u:221.061c": "tathā bhṛtyajanaṃ sarvaṃ paryaśnanti ca dānavāḥ",
    "GE07mbh_12_u:221.062a": "pāyasaṃ kṛsaraṃ māṃsam apūpān atha śaṣkulīḥ",
    "GE07mbh_12_u:221.062c": "apācayann ātmano 'rthe vṛthāmāṃsāny abhakṣayan",
    "GE07mbh_12_u:221.063a": "utsūryaśāyinaś cāsan sarve cāsan prageniśāḥ",
    "GE07mbh_12_u:221.063c": "avartan kalahāś cātra divārātraṃ gṛhe gṛhe",
    "GE07mbh_12_u:221.064a": "anāryāś cāryam āsīnaṃ paryupāsan na tatra ha",
    "GE07mbh_12_u:221.064c": "āśramasthān vikarmasthāḥ pradviṣanti parasparam",
    "GE07mbh_12_u:221.064e": "saṃkarāś cāpy avartanta na ca śaucam avartata",
    "GE07mbh_12_u:221.065a": "ye ca vedavido viprā vispaṣṭam anṛcaś ca ye",
    "GE07mbh_12_u:221.065c": "nirantaraviśeṣās te",
    "GE07mbh_12_u:221.066a": "hāvam ābharaṇaṃ veṣaṃ gatiṃ sthitim avekṣitum",
    "GE07mbh_12_u:221.066c": "asevanta bhujiṣyā vai durjanācaritaṃ vidhim",
    "GE07mbh_12_u:221.067a": "striyaḥ puruṣaveṣeṇa puṃsaḥ strīveṣadhāriṇaḥ",
    "GE07mbh_12_u:221.067c": "krīḍārativihāreṣu parāṃ mudam avāpnuvan",
    "GE07mbh_12_u:221.068a": "prabhavadbhiḥ purā dāyān arhebhyaḥ pratipāditān",
    "GE07mbh_12_u:221.068c": "nābhyavartanta nāstikyād vartantaḥ saṃbhaveṣv api",
    "GE07mbh_12_u:221.069a": "mitreṇābhyarthitaṃ mitram arthe saṃśayite kva cit",
    "GE07mbh_12_u:221.069c": "vālakoṭyagramātreṇa svārthenāghnata tad vasu",
    "GE07mbh_12_u:221.070a": "parasvādānarucayo vipaṇyavyavahāriṇaḥ",
    "GE07mbh_12_u:221.070c": "adṛśyantāryavarṇeṣu śūdrāś cāpi tapodhanāḥ",
    "GE07mbh_12_u:221.071a": "adhīyante 'vratāḥ ke cid vṛthāvratam athāpare",
    "GE07mbh_12_u:221.071c": "aśuśrūṣur guroḥ śiṣyaḥ kaś cic chiṣyasakho guruḥ",
    "GE07mbh_12_u:221.072a": "pitā caiva janitrī ca śrāntau vṛttotsavāv iva",
    "GE07mbh_12_u:221.072c": "aprabhutve sthitau vṛddhāv annaṃ prārthayataḥ sutān",
    "GE07mbh_12_u:221.073a": "tatra vedavidaḥ prājñā gāmbhīrye sāgaropamāḥ",
    "GE07mbh_12_u:221.073c": "kṛṣyādiṣv abhavan saktā mūrkhāḥ śrāddhāny abhuñjata",
    "GE07mbh_12_u:221.074a": "prātaḥ prātaś ca supraśnaṃ kalpanaṃ preṣaṇakriyāḥ",
    "GE07mbh_12_u:221.074c": "śiṣyānuprahitās tasminn akurvan guravaś ca ha",
    "GE07mbh_12_u:221.075a": "śvaśrūśvaśurayor agre vadhūḥ preṣyān aśāsata",
    "GE07mbh_12_u:221.075c": "anvaśāsac ca bhartāraṃ",
    "GE07mbh_12_u:221.076a": "prayatnenāpi cārakṣac cittaṃ putrasya vai pitā",
    "GE07mbh_12_u:221.076c": "vyabhajaṃś cāpi saṃrambhād duḥkhavāsaṃ tathāvasan",
    "GE07mbh_12_u:221.077a": "agnidāhena corair vā rājabhir vā hṛtaṃ dhanam",
    "GE07mbh_12_u:221.077c": "dṛṣṭvā dveṣāt prāhasanta suhṛtsaṃbhāvitā hy api",
    "GE07mbh_12_u:221.078a": "kṛtaghnā nāstikāḥ pāpā gurudārābhimarśinaḥ",
    "GE07mbh_12_u:221.078c": "abhakṣyabhakṣaṇaratā nirmaryādā hatatviṣaḥ",
    "GE07mbh_12_u:221.078d-0664_01": "śvaśurānugatāḥ sarve hy utsṛjya pitarau sutāḥ",
    "GE07mbh_12_u:221.078d-0664_02": "svakarmaṇā ca jāto 'ham ity evaṃvādinas tathā",
    "GE07mbh_12_u:221.079a": "teṣv evamādīn ācārān ācaratsu viparyaye",
    "GE07mbh_12_u:221.079c": "nāhaṃ devendra vatsyāmi dānaveṣv iti me matiḥ",
    "GE07mbh_12_u:221.080a": "tāṃ māṃ svayam anuprāptām abhinanda śacīpate",
    "GE07mbh_12_u:221.080c": "tvayārcitāṃ māṃ deveśa purodhāsyanti devatāḥ",
    "GE07mbh_12_u:221.081a": "yatrāhaṃ tatra matkāntā madviśiṣṭā madarpaṇāḥ",
    "GE07mbh_12_u:221.081c": "sapta devyo mayāṣṭamyo vāsaṃ ceṣyanti me 'ṣṭadhā",
    "GE07mbh_12_u:221.082a": "āśā śraddhā dhṛtiḥ kāntir vijitiḥ sannatiḥ kṣamā",
    "GE07mbh_12_u:221.082c": "aṣṭamī vṛttir etāsāṃ purogā pākaśāsana",
    "GE07mbh_12_u:221.083a": "tāś cāhaṃ cāsurāṃs tyaktvā yuṣmadviṣayam āgatā",
    "GE07mbh_12_u:221.083c": "tridaśeṣu nivatsyāmo dharmaniṣṭhāntarātmasu",
    "GE07mbh_12_u:221.084": "bhīṣma uvāca",
    "GE07mbh_12_u:221.084a": "ity uktavacanāṃ devīm atyarthaṃ tau nanandatuḥ",
    "GE07mbh_12_u:221.084c": "nāradaś ca trilokarṣir vṛtrahantā ca vāsavaḥ",
    "GE07mbh_12_u:221.085a": "tato 'nalasakho vāyuḥ pravavau devaveśmasu",
    "GE07mbh_12_u:221.085c": "iṣṭagandhaḥ sukhasparśaḥ sarvendriyasukhāvahaḥ",
    "GE07mbh_12_u:221.086a": "śucau cābhyarcite deśe tridaśāḥ prāyaśaḥ sthitāḥ",
    "GE07mbh_12_u:221.086c": "lakṣmyā sahitam āsīnaṃ maghavantaṃ didṛkṣavaḥ",
    "GE07mbh_12_u:221.087a": "tato divaṃ prāpya sahasralocanaḥ; śriyopapannaḥ suhṛdā surarṣiṇā",
    "GE07mbh_12_u:221.087c": "rathena haryaśvayujā surarṣabhaḥ; sadaḥ surāṇām abhisatkṛto yayau",
    "GE07mbh_12_u:221.088a": "atheṅgitaṃ vajradharasya nāradaḥ; śriyāś ca devyā manasā vicārayan",
    "GE07mbh_12_u:221.088c": "śriyai śaśaṃsāmaradṛṣṭapauruṣaḥ; śivena tatrāgamanaṃ maharddhimat",
    "GE07mbh_12_u:221.089a": "tato 'mṛtaṃ dyauḥ pravavarṣa bhāsvatī; pitāmahasyāyatane svayaṃbhuvaḥ",
    "GE07mbh_12_u:221.089c": "anāhatā dundubhayaś ca nedire; tathā prasannāś ca diśaś cakāśire",
    "GE07mbh_12_u:221.090a": "yathartu sasyeṣu vavarṣa vāsavo; na dharmamārgād vicacāla kaś cana",
    "GE07mbh_12_u:221.090c": "anekaratnākarabhūṣaṇā ca bhūḥ; sughoṣaghoṣā bhuvanaukasāṃ jaye",
    "GE07mbh_12_u:221.091a": "kriyābhirāmā manujā yaśasvino; babhuḥ śubhe puṇyakṛtāṃ pathi sthitāḥ",
    "GE07mbh_12_u:221.091c": "narāmarāḥ kiṃnarayakṣarākṣasāḥ; samṛddhimantaḥ sukhino yaśasvinaḥ",
    "GE07mbh_12_u:221.092a": "na jātv akāle kusumaṃ kutaḥ phalaṃ; papāta vṛkṣāt pavaneritād api",
    "GE07mbh_12_u:221.092c": "rasapradāḥ kāmadughāś ca dhenavo; na dāruṇā vāg vicacāra kasya cit",
    "GE07mbh_12_u:221.093a": "imāṃ saparyāṃ saha sarvakāmadaiḥ; śriyāś ca śakrapramukhaiś ca daivataiḥ",
    "GE07mbh_12_u:221.093c": "paṭhanti ye viprasadaḥ samāgame; samṛddhakāmāḥ śriyam āpnuvanti te",
    "GE07mbh_12_u:221.094a": "tvayā kurūṇāṃ vara yat pracoditaṃ; bhavābhavasyeha paraṃ nidarśanam",
    "GE07mbh_12_u:221.094c": "tad adya sarvaṃ parikīrtitaṃ mayā; parīkṣya tattvaṃ parigantum arhasi",
    "GE07mbh_12_u:221.094d-023_0001": "saṃsmṛtya buddhīndriyagocarātigaṃ",
    "GE07mbh_12_u:221.094d-023_0002": "svagocare sarvakṛtālayaṃ",
    "GE07mbh_12_u:221.094d-023_0003": "hariṃ mahāpāpaharaṃ janās te",
    "GE07mbh_12_u:221.094d-023_0004": "saṃsmṛtya saṃpūjya vidhūtapāpāḥ",
    "GE07mbh_12_u:221.094d-023_0005": "yamaiś ca nityaṃ niyamaiś ca saṃyatās",
    "GE07mbh_12_u:221.094d-023_0006": "tattvaṃ ca viṣṇoḥ paripaśyamānāḥ",
    "GE07mbh_12_u:221.094d-023_0007": "devānusāreṇa vimuktiyogaṃ",
    "GE07mbh_12_u:221.094d-023_0008": "te gāhamānāḥ param",
    "GE07mbh_12_u:221.094d-023_0009": "evaṃ rājendra satataṃ japahomaparāyaṇaḥ",
    "GE07mbh_12_u:221.094d-023_0010": "vāsudevaparo nityaṃ jñānadhyānaparāyaṇaḥ",
    "GE07mbh_12_u:221.094d-023_0011": "dānadharmaratir nityaṃ prajās tvaṃ paripālaya",
    "GE07mbh_12_u:221.094d-023_0012": "vāsudevaparo nityaṃ jñānadhyānaparāyaṇān",
    "GE07mbh_12_u:221.094d-023_0013": "viśeṣeṇārcayethās tvaṃ satataṃ paryupāssva ca",
    "GE07mbh_12_u:222.001": "yudhiṣṭhira uvāca",
    "GE07mbh_12_u:222.001a": "kiṃśīlaḥ kiṃsamācāraḥ kiṃvidyaḥ kiṃparāyaṇaḥ",
    "GE07mbh_12_u:222.001c": "prāpnoti brahmaṇaḥ sthānaṃ yat paraṃ prakṛter dhruvam",
    "GE07mbh_12_u:222.002": "bhīṣma uvāca",
    "GE07mbh_12_u:222.002a": "mokṣadharmeṣu niyato laghvāhāro jitendriyaḥ",
    "GE07mbh_12_u:222.002c": "prāpnoti brahmaṇaḥ sthānaṃ yat paraṃ prakṛter dhruvam",
    "GE07mbh_12_u:222.003a": "atrāpy udāharantīmam itihāsaṃ purātanam",
    "GE07mbh_12_u:222.003c": "jaigīṣavyasya saṃvādam asitasya ca bhārata",
    "GE07mbh_12_u:222.003d-0665_01": "mahādevāntare vṛttaṃ devyāś caivāntare tathā",
    "GE07mbh_12_u:222.003d-0665_02": "yathāvac chṛṇu rājendra jñānadaṃ pāpanāśanam",
    "GE07mbh_12_u:222.004a": "jaigīṣavyaṃ mahāprājñaṃ dharmāṇām āgatāgamam",
    "GE07mbh_12_u:222.004c": "akrudhyantam ahṛṣyantam asito devalo 'bravīt",
    "GE07mbh_12_u:222.005a": "na prīyase vandyamāno nindyamāno na kupyasi",
    "GE07mbh_12_u:222.005c": "kā te prajñā kutaś caiṣā kiṃ caitasyāḥ parāyaṇam",
    "GE07mbh_12_u:222.006a": "iti tenānuyuktaḥ sa tam uvāca mahātapāḥ",
    "GE07mbh_12_u:222.006c": "mahad vākyam asaṃdigdhaṃ puṣkalārthapadaṃ śuci",
    "GE07mbh_12_u:222.007a": "yā gatir yā parā niṣṭhā yā śāntiḥ puṇyakarmaṇām",
    "GE07mbh_12_u:222.007c": "tāṃ te 'haṃ saṃpravakṣyāmi yan māṃ pṛcchasi vai dvija",
    "GE07mbh_12_u:222.008a": "nindatsu ca samo nityaṃ praśaṃsatsu ca devala",
    "GE07mbh_12_u:222.008c": "nihnuvanti ca ye teṣāṃ samayaṃ sukṛtaṃ ca ye",
    "GE07mbh_12_u:222.009a": "uktāś ca na vivakṣanti vaktāram ahite ratam",
    "GE07mbh_12_u:222.009c": "pratihantuṃ na cecchanti hantāraṃ vai manīṣiṇaḥ",
    "GE07mbh_12_u:222.010a": "nāprāptam anuśocanti prāptakālāni kurvate",
    "GE07mbh_12_u:222.010c": "na cātītāni śocanti na cainān pratijānate",
    "GE07mbh_12_u:222.011a": "saṃprāptānāṃ ca pūjyānāṃ kāmād artheṣu devala",
    "GE07mbh_12_u:222.011c": "yathopapattiṃ kurvanti śaktimantaḥ kṛtavratāḥ",
    "GE07mbh_12_u:222.012a": "pakvavidyā mahāprājñā jitakrodhā jitendriyāḥ",
    "GE07mbh_12_u:222.012c": "manasā karmaṇā vācā nāparādhyanti kasya cit",
    "GE07mbh_12_u:222.013a": "anīrṣavo na cānyonyaṃ vihiṃsanti kadā cana",
    "GE07mbh_12_u:222.013c": "na ca jātūpatapyante dhīrāḥ parasamṛddhibhiḥ",
    "GE07mbh_12_u:222.014a": "nindāpraśaṃse cātyarthaṃ na vadanti parasya ye",
    "GE07mbh_12_u:222.014c": "na ca nindāpraśaṃsābhyāṃ vikriyante kadā cana",
    "GE07mbh_12_u:222.015a": "sarvataś ca praśāntā ye sarvabhūtahite ratāḥ",
    "GE07mbh_12_u:222.015c": "na krudhyanti na hṛṣyanti nāparādhyanti kasya cit",
    "GE07mbh_12_u:222.015e": "vimucya hṛdayagranthīṃś caṅkamyante yathāsukham",
    "GE07mbh_12_u:222.016a": "na yeṣāṃ bāndhavāḥ santi ye cānyeṣāṃ na bāndhavāḥ",
    "GE07mbh_12_u:222.016c": "amitrāś ca na santy eṣāṃ ye cāmitrā na kasya cit",
    "GE07mbh_12_u:222.017a": "ya evaṃ kurvate martyāḥ sukhaṃ jīvanti sarvadā",
    "GE07mbh_12_u:222.017c": "dharmam evānuvartante dharmajñā dvijasattama",
    "GE07mbh_12_u:222.017e": "ye hy ato vicyutā mārgāt te hṛṣyanty udvijanti ca",
    "GE07mbh_12_u:222.018a": "āsthitas tam ahaṃ mārgam asūyiṣyāmi kaṃ katham",
    "GE07mbh_12_u:222.018c": "nindyamānaḥ praśasto vā hṛṣyeyaṃ kena hetunā",
    "GE07mbh_12_u:222.019a": "yad yad icchanti tan mārgam abhigacchanti mānavāḥ",
    "GE07mbh_12_u:222.019c": "na me nindāpraśaṃsābhyāṃ hrāsavṛddhī bhaviṣyataḥ",
    "GE07mbh_12_u:222.020a": "amṛtasyeva saṃtṛpyed avamānasya tattvavit",
    "GE07mbh_12_u:222.020c": "viṣasyevodvijen nityaṃ saṃmānasya vicakṣaṇaḥ",
    "GE07mbh_12_u:222.021a": "avajñātaḥ sukhaṃ śete iha cāmutra cobhayoḥ",
    "GE07mbh_12_u:222.021c": "vimuktaḥ sarvapāpebhyo yo 'vamantā sa badhyate",
    "GE07mbh_12_u:222.022a": "parāṃ gatiṃ ca ye ke cit prārthayanti manīṣiṇaḥ",
    "GE07mbh_12_u:222.022c": "etad vrataṃ samāśritya sukham edhanti te janāḥ",
    "GE07mbh_12_u:222.023a": "sarvataś ca samāhṛtya kratūn sarvāñ jitendriyaḥ",
    "GE07mbh_12_u:222.023c": "prāpnoti brahmaṇaḥ sthānaṃ yat paraṃ prakṛter dhruvam",
    "GE07mbh_12_u:222.024a": "nāsya devā na gandharvā na piśācā na rākṣasāḥ",
    "GE07mbh_12_u:222.024c": "padam anvavarohanti prāptasya paramāṃ gatim",
    "GE07mbh_12_u:222.024d-024_0001": "etac chrutvā munes tasya vacanaṃ devalas tathā",
    "GE07mbh_12_u:222.024d-024_0002": "tadadhīno 'bhavac chiṣyaḥ sarvadvaṃdvaviniṣṭhitaḥ",
    "GE07mbh_12_u:222.024d-024_0003": "athānyat tu purā vṛttaṃ jaigīṣavyasya dhīmataḥ",
    "GE07mbh_12_u:222.024d-024_0004": "śṛṇu rājann avahitaḥ sarvajñānasamanvitaḥ",
    "GE07mbh_12_u:222.024d-024_0005": "yam āhuḥ sarvalokeśaṃ sarvalokanamaskṛtam",
    "GE07mbh_12_u:222.024d-024_0006": "aṣṭamūrtiṃ jaganmūrtim iṣṭasaṃdhivibhūṣitam",
    "GE07mbh_12_u:222.024d-024_0007": "yaṃ prāptā na viṣīdanti na śocanty udvijanti ca",
    "GE07mbh_12_u:222.024d-024_0008": "yasya svābhāvikī śaktir idaṃ viśvaṃ carācaram",
    "GE07mbh_12_u:222.024d-024_0009": "yāti sajjati sarvātmā sa devaḥ parameśvaraḥ",
    "GE07mbh_12_u:222.024d-024_0010": "meror uttarapūrve tu sarvaratnavibhūṣite",
    "GE07mbh_12_u:222.024d-024_0011": "acintye vimale sthāne sarvartukusumānvite",
    "GE07mbh_12_u:222.024d-024_0012": "vṛkṣaiś ca śobhate nityaṃ divyavāyusamīrite",
    "GE07mbh_12_u:222.024d-024_0013": "nānābhūtagaṇair yuktaḥ sarvadevanamaskṛtaḥ",
    "GE07mbh_12_u:222.024d-024_0014": "tatra vidyādharagaṇā gandharvāpsarasāṃ gaṇāḥ",
    "GE07mbh_12_u:222.024d-024_0015": "lokapālāḥ samudrāś ca nadyaḥ śailāḥ sarāṃsi ca",
    "GE07mbh_12_u:222.024d-024_0016": "ṛṣayo vālakhilyāś ca yajñāḥ stobhāhvayās tathā",
    "GE07mbh_12_u:222.024d-024_0017": "upāsāṃ cakrire devaṃ prajānāṃ patayas tathā",
    "GE07mbh_12_u:222.024d-024_0018": "tatra rudro mahādevo devyā caiva sahomayā",
    "GE07mbh_12_u:222.024d-024_0019": "āste vṛṣadhvajaḥ śrīmān somasūryāgnilocanaḥ",
    "GE07mbh_12_u:222.024d-024_0020": "tatraivaṃ devam ālokya devī dhātrī vibhāvarī",
    "GE07mbh_12_u:222.024d-024_0021": "umā devī pareśānam apṛcchad vinayānvitā",
    "GE07mbh_12_u:222.024d-024_0022": "arthaḥ ko 'thārthaśaktiḥ kā bhagavan brūhi me 'rthitaḥ",
    "GE07mbh_12_u:222.024d-024_0023": "tayaivaṃ paripṛṣṭo 'sau prāha devo maheśvaraḥ",
    "GE07mbh_12_u:222.024d-024_0024": "artho 'ham arthaśaktis tvaṃ bhoktāhaṃ bhojyam eva ca",
    "GE07mbh_12_u:222.024d-024_0025": "rūpaṃ viddhi mahābhāge prakṛtis tvaṃ paro hy aham",
    "GE07mbh_12_u:222.024d-024_0026": "ahaṃ viṣṇur ahaṃ brahmā hy ahaṃ yajñas tathaiva ca",
    "GE07mbh_12_u:222.024d-024_0027": "āvayor na ca bhedo 'sti paramārthas tato 'bale",
    "GE07mbh_12_u:222.024d-024_0028": "tathāpi vidmas te bhedaṃ kiṃ māṃ tvaṃ paripṛcchasi",
    "GE07mbh_12_u:222.024d-024_0029": "evam uktā tataḥ prāha hy adhikaṃ hy etayor vada",
    "GE07mbh_12_u:222.024d-024_0030": "śreṣṭhaṃ veda mahādeva nama ity eva bhāminī",
    "GE07mbh_12_u:222.024d-024_0031": "tadantare sthito vidvān vasurūpo mahāmuniḥ",
    "GE07mbh_12_u:222.024d-024_0032": "jaigīṣavyaḥ smayan prāha hy artha ity eva nādayan",
    "GE07mbh_12_u:222.024d-024_0033": "śreṣṭho 'nyo 'smān mahīpiṇḍā tallīnā śaktir āparā",
    "GE07mbh_12_u:222.024d-024_0034": "mudrikādiviśeṣeṇa vistṛtā saṃbhṛteti ca",
    "GE07mbh_12_u:222.024d-024_0035": "tac chrutvā vacanaṃ devī ko 'sāv ity abravīd ruṣā",
    "GE07mbh_12_u:222.024d-024_0036": "vākyam asyādya saṃbhaṅktvā proktavān iti śaṃkaram",
    "GE07mbh_12_u:222.024d-024_0037": "tac chrutvā nirgato dhīmān āśramaṃ svaṃ mahāmuniḥ",
    "GE07mbh_12_u:222.024d-024_0038": "sthānāt svargagaṇe vidvān yogaiśvaryasamanvitaḥ",
    "GE07mbh_12_u:222.024d-024_0039": "tataḥ prahasya bhagavān sarvapāpaharo haraḥ",
    "GE07mbh_12_u:222.024d-024_0040": "prāha devīṃ praśāntātmā jaigīṣavyo mahāmuniḥ",
    "GE07mbh_12_u:222.024d-024_0041": "bhakto mama sakhā caiva śiṣyaś cātra mahāmuniḥ",
    "GE07mbh_12_u:222.024d-024_0042": "jaigīṣavya iti khyātaḥ proktvāsau nirgataḥ śubhe",
    "GE07mbh_12_u:222.024d-024_0043": "tac chrutvā sātha saṃkruddhā na nyāyyaṃ tena vai kṛtam",
    "GE07mbh_12_u:222.024d-024_0044": "vikṛtāhaṃ tvayā deva muninā ca tathā kṛtā",
    "GE07mbh_12_u:222.024d-024_0045": "atajjñād atha deveśa madhye prāptaṃ na tac chrutam",
    "GE07mbh_12_u:222.024d-024_0046": "tac chrutvā bhagavān āha mahādevaḥ pinākabhṛt",
    "GE07mbh_12_u:222.024d-024_0047": "nirapekṣo munir yogī mām upāśritya saṃsthitaḥ",
    "GE07mbh_12_u:222.024d-024_0048": "nirdvaṃdvaḥ satataṃ dhīmān samarūpasvabhāvadhṛt",
    "GE07mbh_12_u:222.024d-024_0049": "tasmāt kṣamasva taṃ devi rakṣitavyas tvayā ca saḥ",
    "GE07mbh_12_u:222.024d-024_0050": "ity uktā prāha sā devī munes tasya mahātmanaḥ",
    "GE07mbh_12_u:222.024d-024_0051": "nirāśatvam ahaṃ draṣṭum icchāmy antakanāśana",
    "GE07mbh_12_u:222.024d-024_0052": "tatheti coktvā tāṃ devo vṛṣam āruhya satvaram",
    "GE07mbh_12_u:222.024d-024_0053": "devagandharvasaṃghaiś ca stūyamāno jagatpatiḥ",
    "GE07mbh_12_u:222.024d-024_0054": "ajarāmaraśuddhātmā yatrāste sa mahāmuniḥ",
    "GE07mbh_12_u:222.024d-024_0055": "itas tataḥ samāhṛtya vīrasaṃghair mahāyaśāḥ",
    "GE07mbh_12_u:222.024d-024_0056": "dehaprāvaraṇārthaṃ vai saṃsaran sa tadā muniḥ",
    "GE07mbh_12_u:222.024d-024_0057": "pratyudgamya mahādevaṃ yathārhaṃ pratipūjya ca",
    "GE07mbh_12_u:222.024d-024_0058": "punaḥ sa pūrvavat kanthāṃ sūcyā sūtreṇa sūcayat",
    "GE07mbh_12_u:222.024d-024_0059": "tam āha bhagavāñ śaṃbhuḥ kiṃ pradāsyāmi te mune",
    "GE07mbh_12_u:222.024d-024_0060": "vṛṇīṣva mattaḥ sarvaṃ tvaṃ jaigīṣavya yadīcchasi",
    "GE07mbh_12_u:222.024d-024_0061": "nāvalokayamānas tu devadevaṃ mahāmunim",
    "GE07mbh_12_u:222.024d-024_0062": "anavāptaṃ na paśyāmi tvatto govṛṣabhadhvaja",
    "GE07mbh_12_u:222.024d-024_0063": "kṛtārthaḥ paripūrṇo 'haṃ yat te kāryaṃ tu gamyatām",
    "GE07mbh_12_u:222.024d-024_0064": "prahasaṃs tu punaḥ śarvo vṛṇīṣveti tam abravīt",
    "GE07mbh_12_u:222.024d-024_0065": "avaśyaṃ hi varo mattaḥ śrāvyaṃ varam anuttamam",
    "GE07mbh_12_u:222.024d-024_0066": "jaigīṣavyas tam āhedaṃ śrotavyaṃ ca tvayā mama",
    "GE07mbh_12_u:222.024d-024_0067": "sūcīm anu mahādeva sūtraṃ samanugacchataḥ[tu]",
    "GE07mbh_12_u:222.024d-024_0068": "tataḥ prahasya bhagavān gaurīm ālokya śaṃkaraḥ",
    "GE07mbh_12_u:222.024d-024_0069": "svasthānaṃ prayayau hṛṣṭaḥ sarvadevanamaskṛtaḥ",
    "GE07mbh_12_u:222.024d-024_0070": "etat te kathitaṃ rājan yasmāt tvaṃ paripṛcchasi",
    "GE07mbh_12_u:222.024d-024_0071": "nirdvaṃdvā yogino nityāḥ sarvaśas te svayaṃbhuvaḥ",
    "GE07mbh_12_u:223.001": "yudhiṣṭhira uvāca",
    "GE07mbh_12_u:223.001a": "priyaḥ sarvasya lokasya sarvasattvābhinanditā",
    "GE07mbh_12_u:223.001c": "guṇaiḥ sarvair upetaś ca ko nv asti bhuvi mānavaḥ",
    "GE07mbh_12_u:223.002": "bhīṣma uvāca",
    "GE07mbh_12_u:223.002a": "atra te vartayiṣyāmi pṛcchato bharatarṣabha",
    "GE07mbh_12_u:223.002c": "ugrasenasya saṃvādaṃ nārade keśavasya ca",
    "GE07mbh_12_u:223.003": "ugrasena uvāca",
    "GE07mbh_12_u:223.003a": "paśya saṃkalpate loko nāradasya prakīrtane",
    "GE07mbh_12_u:223.003c": "manye sa guṇasaṃpanno brūhi tan mama pṛcchataḥ",
    "GE07mbh_12_u:223.004": "vāsudeva uvāca",
    "GE07mbh_12_u:223.004a": "kukurādhipa yān manye śṛṇu tān me vivakṣataḥ",
    "GE07mbh_12_u:223.004b-0666_01": "yac chrutvā pārameṣṭhyena bhavec cāpy amalā matiḥ",
    "GE07mbh_12_u:223.004c": "nāradasya guṇān sādhūn saṃkṣepeṇa narādhipa",
    "GE07mbh_12_u:223.005a": "na cāritranimitto 'syāhaṃkāro",
    "GE07mbh_12_u:223.005c": "abhinnaśrutacāritras tasmāt sarvatra pūjitaḥ",
    "GE07mbh_12_u:223.005d-0667_01": "aratiḥ krodhacāpalye bhayaṃ naitāni nārade",
    "GE07mbh_12_u:223.005d-0667_02": "adīrghasūtraḥ śūraś ca tasmāt sarvatra pūjitaḥ",
    "GE07mbh_12_u:223.006a": "tapasvī nārado bāḍhaṃ vāci nāsya vyatikramaḥ",
    "GE07mbh_12_u:223.006c": "kāmād vā yadi vā lobhāt tasmāt sarvatra pūjitaḥ",
    "GE07mbh_12_u:223.007a": "adhyātmavidhitattvajñaḥ kṣāntaḥ śakto jitendriyaḥ",
    "GE07mbh_12_u:223.007c": "ṛjuś ca satyavādī ca tasmāt sarvatra pūjitaḥ",
    "GE07mbh_12_u:223.008a": "tejasā yaśasā buddhyā nayena vinayena ca",
    "GE07mbh_12_u:223.008c": "janmanā tapasā vṛddhas tasmāt sarvatra pūjitaḥ",
    "GE07mbh_12_u:223.009a": "sukhaśīlaḥ susaṃbhogaḥ subhojyaḥ svādaraḥ śuciḥ",
    "GE07mbh_12_u:223.009c": "suvākyaś cāpy anīrṣyaś ca tasmāt sarvatra pūjitaḥ",
    "GE07mbh_12_u:223.010a": "kalyānaṃ kurute bāḍhaṃ pāpam asmin na vidyate",
    "GE07mbh_12_u:223.010c": "na prīyate parān arthais tasmāt sarvatra pūjitaḥ",
    "GE07mbh_12_u:223.011a": "vedaśrutibhir ākhyānair arthān abhijigīṣate",
    "GE07mbh_12_u:223.011c": "titikṣur anavajñaś ca tasmāt sarvatra pūjitaḥ",
    "GE07mbh_12_u:223.012a": "samatvād dhi priyo nāsti nāpriyaś ca kathaṃ cana",
    "GE07mbh_12_u:223.012c": "manonukūlavādī ca tasmāt sarvatra pūjitaḥ",
    "GE07mbh_12_u:223.013a": "bahuśrutaś caitrakathaḥ paṇḍito 'nalaso 'śaṭhaḥ",
    "GE07mbh_12_u:223.013c": "adīno 'krodhano 'lubdhas tasmāt sarvatra pūjitaḥ",
    "GE07mbh_12_u:223.014a": "nārthe na dharme kāme vā bhūtapūrvo 'sya vigrahaḥ",
    "GE07mbh_12_u:223.014c": "doṣāś cāsya samucchinnās tasmāt sarvatra pūjitaḥ",
    "GE07mbh_12_u:223.015a": "dṛḍhabhaktir anindyātmā śrutavān anṛśaṃsavān",
    "GE07mbh_12_u:223.015c": "vītasaṃmohadoṣaś ca tasmāt sarvatra pūjitaḥ",
    "GE07mbh_12_u:223.016a": "asaktaḥ sarvasaṅgeṣu saktātmeva ca lakṣyate",
    "GE07mbh_12_u:223.016c": "adīrghasaṃśayo vāgmī tasmāt sarvatra pūjitaḥ",
    "GE07mbh_12_u:223.017a": "samādhir nāsya mānārthe nātmānaṃ stauti karhi cit",
    "GE07mbh_12_u:223.017c": "anīrṣyur dṛḍhasaṃbhāṣas tasmāt sarvatra pūjitaḥ",
    "GE07mbh_12_u:223.018a": "lokasya vividhaṃ vṛttaṃ prakṛteś cāpy akutsayan",
    "GE07mbh_12_u:223.018c": "saṃsargavidyākuśalas tasmāt sarvatra pūjitaḥ",
    "GE07mbh_12_u:223.019a": "nāsūyaty āgamaṃ kaṃ cit svaṃ tapo nopajīvati",
    "GE07mbh_12_u:223.019c": "avandhyakālo vaśyātmā tasmāt sarvatra pūjitaḥ",
    "GE07mbh_12_u:223.020a": "kṛtaśramaḥ kṛtaprajño na ca tṛptaḥ samādhitaḥ",
    "GE07mbh_12_u:223.020c": "niyamastho 'pramattaś ca tasmāt sarvatra pūjitaḥ",
    "GE07mbh_12_u:223.021a": "sāpatrapaś ca yuktaś ca suneyaḥ śreyase paraiḥ",
    "GE07mbh_12_u:223.021c": "abhettā paraguhyānāṃ tasmāt sarvatra pūjitaḥ",
    "GE07mbh_12_u:223.022a": "na hṛṣyaty arthalābheṣu nālābheṣu vyathaty api",
    "GE07mbh_12_u:223.022c": "sthirabuddhir asaktātmā tasmāt sarvatra pūjitaḥ",
    "GE07mbh_12_u:223.023a": "taṃ sarvaguṇasaṃpannaṃ dakṣaṃ śucim akātaram",
    "GE07mbh_12_u:223.023c": "kālajñaṃ ca nayajñaṃ ca kaḥ priyaṃ na kariṣyati",
    "GE07mbh_12_u:223.023d-025_0001": "ity uktaḥ saṃpraśasyainam ugraseno gato gṛhāt",
    "GE07mbh_12_u:223.023d-025_0002": "āste kṛṣṇas tathaikānte paryaṅke ratnabhūṣite",
    "GE07mbh_12_u:223.023d-025_0003": "kadā cit tatra bhagavān praviveśa mahāmuniḥ",
    "GE07mbh_12_u:223.023d-025_0004": "tam abhyarcya yathānyāyaṃ tūṣṇīm āste janārdanaḥ",
    "GE07mbh_12_u:223.023d-025_0005": "taṃ khinnam iva saṃlakṣya keśavaṃ vākyam abravīt",
    "GE07mbh_12_u:223.023d-025_0006": "kim idaṃ keśava tava vaimanasyaṃ janārdana śrīvāsudeva uvāca",
    "GE07mbh_12_u:223.023d-025_0007": "abhūtapūrvaṃ govinda tan me vyākhyātum arhasi",
    "GE07mbh_12_u:223.023d-025_0008": "nāsuhṛt paramaṃ me 'dya nāpado 'rhati veditum",
    "GE07mbh_12_u:223.023d-025_0009": "apaṇḍito vāpi suhṛt paṇḍito vāpy anātmavān",
    "GE07mbh_12_u:223.023d-025_0010": "sa tvaṃ suhṛc ca vidvāṃś ca jitātmā śrotum arhasi",
    "GE07mbh_12_u:223.023d-025_0011": "apy etad dhṛdi yad duḥkhaṃ tad bhavāñ śrotum arhati",
    "GE07mbh_12_u:223.023d-025_0012": "dāsyam aiśvaryavādena jñātīnāṃ ca karomy aham",
    "GE07mbh_12_u:223.023d-025_0013": "dviṣanti satataṃ kruddhā jñātisaṃbandhibāndhavāḥ",
    "GE07mbh_12_u:223.023d-025_0014": "divyā api tathā bhogā dattās teṣāṃ mayā pṛthak nārada uvāca",
    "GE07mbh_12_u:223.023d-025_0015": "tathāpi ca dviṣanto māṃ vartante ca parasparam",
    "GE07mbh_12_u:223.023d-025_0016": "anāyasena śastreṇa parimṛjyānumṛjya ca bhagavān uvāca",
    "GE07mbh_12_u:223.023d-025_0017": "jihvām uddhara caiteṣāṃ na vakṣyanti tataḥ param",
    "GE07mbh_12_u:223.023d-025_0018": "anāyasaṃ kathaṃ vindyāṃ śastraṃ munivarottama nārada uvāca",
    "GE07mbh_12_u:223.023d-025_0019": "yenaiṣām uddhare jihvāṃ brūhi tan me yathātatham",
    "GE07mbh_12_u:223.023d-025_0020": "gohiraṇyaṃ ca vāsāṃsi ratnādyaṃ yad dhanaṃ bahu",
    "GE07mbh_12_u:223.023d-025_0021": "āsye prakṣipa caiteṣāṃ śastram etad anāyasam",
    "GE07mbh_12_u:223.023d-025_0022": "suhṛtsaṃbandhimitrāṇāṃ gurūṇāṃ svajanasya ca",
    "GE07mbh_12_u:223.023d-025_0023": "ākhyātaṃ śastram etad dhi tena chindhi punaḥ punaḥ",
    "GE07mbh_12_u:223.023d-025_0024": "tavaiśvaryapradānāni ślāghyam eṣāṃ vacāṃsi ca bhīṣma uvāca",
    "GE07mbh_12_u:223.023d-025_0025": "samarthaṃ tvām abhijñāya pravadanti ca te narāḥ",
    "GE07mbh_12_u:223.023d-025_0026": "tataḥ prahasya bhagavān saṃpūjya ca mahāmunim",
    "GE07mbh_12_u:223.023d-025_0027": "tathākaron mahātejā munivākyena coditaḥ",
    "GE07mbh_12_u:223.023d-025_0028": "evaṃprabhāvo brahmarṣir nārado munisattamaḥ",
    "GE07mbh_12_u:223.023d-025_0029": "pṛṣṭavān asi yan māṃ tvaṃ tad uktaṃ rājasattama",
    "GE07mbh_12_u:223.023d-025_0030": "sarvadharmahite yuktāḥ satyadharmaparāyaṇāḥ",
    "GE07mbh_12_u:223.023d-025_0031": "lokapriyatvaṃ gacchanti jñānavijñānakovidāḥ",
    "GE07mbh_12_u:224.001": "yudhiṣṭhira uvāca",
    "GE07mbh_12_u:224.001a": "ādyantaṃ sarvabhūtānāṃ śrotum icchāmi kaurava",
    "GE07mbh_12_u:224.001c": "dhyānaṃ karma ca kālaṃ ca tathaivāyur yuge yuge",
    "GE07mbh_12_u:224.002a": "lokatattvaṃ ca kārtsnyena bhūtānām āgatiṃ gatim",
    "GE07mbh_12_u:224.002c": "sargaś ca nidhanaṃ caiva kuta etat pravartate",
    "GE07mbh_12_u:224.002d-0668_01": "bhedakaṃ bhedatattvaṃ ca tathānyeṣāṃ mataṃ tathā",
    "GE07mbh_12_u:224.002d-0668_02": "avasthātritayaṃ caiva yādṛśaṃ ca pitāmaha",
    "GE07mbh_12_u:224.003a": "yadi te 'nugrahe buddhir asmāsv iha satāṃ vara",
    "GE07mbh_12_u:224.003c": "etad bhavantaṃ pṛcchāmi tad bhavān prabravītu me",
    "GE07mbh_12_u:224.004a": "pūrvaṃ hi kathitaṃ śrutvā bhṛgubhāṣitam uttamam",
    "GE07mbh_12_u:224.004c": "bharadvājasya viprarṣes tato me buddhir uttamā",
    "GE07mbh_12_u:224.005a": "jātā paramadharmiṣṭhā divyasaṃsthānasaṃsthitā",
    "GE07mbh_12_u:224.005c": "tato bhūyas tu pṛcchāmi tad bhavān vaktum arhati",
    "GE07mbh_12_u:224.006": "bhīṣma uvāca",
    "GE07mbh_12_u:224.006a": "atra te vartayiṣye 'ham itihāsaṃ purātanam",
    "GE07mbh_12_u:224.006c": "jagau yad bhagavān vyāsaḥ putrāya paripṛcchate",
    "GE07mbh_12_u:224.007a": "adhītya vedān akhilān sāṅgopaniṣadas tathā",
    "GE07mbh_12_u:224.007c": "anvicchan naiṣṭhikaṃ karma dharmanaipuṇadarśanāt",
    "GE07mbh_12_u:224.008a": "kṛṣṇadvaipāyanaṃ vyāsaṃ putro vaiyāsakiḥ śukaḥ",
    "GE07mbh_12_u:224.008c": "papraccha saṃdeham imaṃ chinnadharmārthasaṃśayam",
    "GE07mbh_12_u:224.009a": "bhūtagrāmasya kartāraṃ kālajñāne ca niścayam",
    "GE07mbh_12_u:224.009b-0669_01": "jñānaṃ brahma ca yogaṃ ca gavātmakam idaṃ jagat",
    "GE07mbh_12_u:224.009b-0669_02": "tritaye tv enam āyāti tathā hy eṣo 'pi vā punaḥ",
    "GE07mbh_12_u:224.009b-0669_03": "kenaiva ca vibhāgaḥ syāt turīyo lakṣaṇair vinā",
    "GE07mbh_12_u:224.009b-0669_04": "jñānajñeyāntare ko 'sau ko 'yaṃ bhāvas tu bhedavat",
    "GE07mbh_12_u:224.009b-0669_05": "yaj jñānaṃ lakṣaṇaṃ caiva teṣāṃ kartāram eva ca",
    "GE07mbh_12_u:224.009c": "brāhmaṇasya ca yat kṛtyaṃ tad bhavān vaktum arhati",
    "GE07mbh_12_u:224.010a": "tasmai provāca tat sarvaṃ pitā putrāya pṛcchate",
    "GE07mbh_12_u:224.010c": "atītānāgate vidvān sarvajñaḥ sarvadharmavit",
    "GE07mbh_12_u:224.010d-026_0001": "pṛcchatas tava satputra yathāvat kīrtayāmy aham",
    "GE07mbh_12_u:224.010d-026_0002": "śṛṇuṣvāvahito bhūtvā yathāvṛtam idaṃ jagat",
    "GE07mbh_12_u:224.010d-026_0003": "kāryādi kāraṇāntaṃ yat kāryāntaṃ kāraṇādikam",
    "GE07mbh_12_u:224.010d-026_0004": "jñānaṃ tad ubhayaṃ vittvā satyaṃ ca paramaṃ śubham",
    "GE07mbh_12_u:224.010d-026_0005": "brahmeti cābhivikhyātaṃ tad vai paśyanti sūrayaḥ",
    "GE07mbh_12_u:224.010d-026_0006": "brahma tejomayaṃ bhūtaṃ bhūtakāraṇam adbhutam",
    "GE07mbh_12_u:224.010d-026_0007": "āsīd ādau tatas tv āhuḥ prādhānyam iti tadvidaḥ",
    "GE07mbh_12_u:224.010d-026_0008": "triguṇāṃ tāṃ mahāmāyāṃ vaiṣṇavīṃ prakṛtiṃ viduḥ",
    "GE07mbh_12_u:224.010d-026_0009": "tad īdṛśam anādyantam avyaktam ajaraṃ dhruvam",
    "GE07mbh_12_u:224.010d-026_0010": "apratarkyam avijñeyaṃ brahmāgre vikṛtaṃ ca tat",
    "GE07mbh_12_u:224.010d-026_0011": "tad vai pradhānam uddiṣṭaṃ trisūkṣmaṃ triguṇātmakam",
    "GE07mbh_12_u:224.010d-026_0012": "samyag yogaguṇaṃ svasthaṃ tad icchākṣobhitaṃ mahat",
    "GE07mbh_12_u:224.010d-026_0013": "śaktitrayātmikā tasya prakṛtiḥ kāraṇātmikā",
    "GE07mbh_12_u:224.010d-026_0014": "asvatantrā ca satataṃ vidadhiṣṭhānasaṃyutā",
    "GE07mbh_12_u:224.010d-026_0015": "svabhāvākhyaṃ samāpannā mohavigrahadhāriṇī",
    "GE07mbh_12_u:224.010d-026_0016": "vividhasyāsya jīvasya bhogārthaṃ samupāgatā",
    "GE07mbh_12_u:224.010d-026_0017": "yathā saṃnidhimātreṇa gandhaḥ kṣobhāya jāyate",
    "GE07mbh_12_u:224.010d-026_0018": "manas tadvad aśeṣasya parāt para iti smṛtaḥ",
    "GE07mbh_12_u:224.010d-026_0019": "sṛṣṭvā praviśya tat tasmin kṣobhayām āsa viṣṭhitaḥ",
    "GE07mbh_12_u:224.010d-026_0020": "sāttviko rājasaś caiva tāmasaś ca tridhā mahān",
    "GE07mbh_12_u:224.010d-026_0021": "pradhānatattvād udbhūto mahattvāc ca mahān smṛtaḥ",
    "GE07mbh_12_u:224.010d-026_0022": "pradhānatattvam udbhūtaṃ mahattattvaṃ samāvṛṇot",
    "GE07mbh_12_u:224.010d-026_0023": "kālātmanābhibhūtaṃ tat kālo 'ṃśaḥ paramātmanaḥ",
    "GE07mbh_12_u:224.010d-026_0024": "puruṣaś cāprameyātmā sa eva iti gīyate",
    "GE07mbh_12_u:224.010d-026_0025": "triguṇo 'sau mahājñātaḥ pradhāna iti vai śrutiḥ",
    "GE07mbh_12_u:224.010d-026_0026": "sāttviko rājasaś caiva tāmasaś ca tridhātmakaḥ",
    "GE07mbh_12_u:224.010d-026_0027": "trividho 'yam ahaṃkāro mahattattvād ajāyata",
    "GE07mbh_12_u:224.010d-026_0028": "tāmaso 'sāv ahaṃkāro bhūtādir iti saṃjñitaḥ",
    "GE07mbh_12_u:224.010d-026_0029": "bhūtānām ādibhūtatvād raktāhis tāmasaḥ smṛtaḥ",
    "GE07mbh_12_u:224.010d-026_0030": "bhūtādiḥ sa vikurvāṇaḥ śiṣṭaṃ tanmātrakaṃ tataḥ",
    "GE07mbh_12_u:224.010d-026_0031": "sasarja śabdaṃ tanmātram ākāśaṃ śabdalakṣaṇam",
    "GE07mbh_12_u:224.010d-026_0032": "śabdalakṣaṇam ākāśaṃ śabdatanmātram āvṛṇot",
    "GE07mbh_12_u:224.010d-026_0033": "tena saṃpīḍyamānas tu sparśamātraṃ sasarja ha",
    "GE07mbh_12_u:224.010d-026_0034": "śabdamātraṃ tadākāśaṃ sparśamātraṃ samāvṛṇot",
    "GE07mbh_12_u:224.010d-026_0035": "sasarja vāyus tenāsau pīḍyamāna iti śrutiḥ",
    "GE07mbh_12_u:224.010d-026_0036": "sparśamātraṃ tadā vāyū rūpamātraṃ samāvṛṇot",
    "GE07mbh_12_u:224.010d-026_0037": "tena saṃpīḍyamānas tu sasarjāgnim iti śrutiḥ",
    "GE07mbh_12_u:224.010d-026_0038": "rūpamātraṃ tato vahniṃ samutsṛjya samāvṛṇot",
    "GE07mbh_12_u:224.010d-026_0039": "tena saṃpīḍyamānas tu rasamātraṃ sasarja ha",
    "GE07mbh_12_u:224.010d-026_0040": "rūpamātragataṃ tejo rasamātraṃ samāvṛṇot",
    "GE07mbh_12_u:224.010d-026_0041": "tena saṃpīḍyamānas tu sasarjāmbha iti śrutiḥ",
    "GE07mbh_12_u:224.010d-026_0042": "rasamātrātmakaṃ bhūyo rasaṃ tanmātram āvṛṇot",
    "GE07mbh_12_u:224.010d-026_0043": "tena saṃpīḍyamānas tu gandhaṃ tanmātrakaṃ tataḥ",
    "GE07mbh_12_u:224.010d-026_0044": "sasarja gandhaṃ tanmātram āvṛṇot karakaṃ tathā",
    "GE07mbh_12_u:224.010d-026_0045": "tena saṃpīḍyamānas tu kāṭhinyaṃ ca sasarja ha",
    "GE07mbh_12_u:224.010d-026_0046": "pṛthivī jāyate tasmād gandhatanmātrajāt tathā",
    "GE07mbh_12_u:224.010d-026_0047": "ammayaṃ sarvam evedam āpas tastambhire punaḥ",
    "GE07mbh_12_u:224.010d-026_0048": "bhūtānīmāni jātāni pṛthivyādīni vai śrutiḥ",
    "GE07mbh_12_u:224.010d-026_0049": "bhūtānāṃ mūrtir evaiṣām annaṃ caiṣāṃ matā budhaiḥ",
    "GE07mbh_12_u:224.010d-026_0050": "tasmiṃs tasmiṃs tu tanmātrā tanmātrā iti te smṛtāḥ",
    "GE07mbh_12_u:224.010d-026_0051": "taijasānīndriyāṇy āhur devā vaikārikā daśa",
    "GE07mbh_12_u:224.010d-026_0052": "ekādaśaṃ manaś cātra devā vaikārikāḥ smṛtāḥ",
    "GE07mbh_12_u:224.010d-026_0053": "eṣām uddhartakaḥ kālo nānābhedavad āsthitaḥ",
    "GE07mbh_12_u:224.010d-026_0054": "paramātmā ca bhūtātmā guṇabhedena saṃsthitaḥ",
    "GE07mbh_12_u:224.010d-026_0055": "eka eva tridhā bhinnaḥ karoti vividhāḥ kriyāḥ",
    "GE07mbh_12_u:224.010d-026_0056": "brahmā sṛjati bhūtāni pāti nārāyaṇo 'vyayaḥ",
    "GE07mbh_12_u:224.010d-026_0057": "rudro hanti jaganmūrtiḥ kāla eṣa kriyābudhaḥ",
    "GE07mbh_12_u:224.010d-026_0058": "kālo 'pi tanmayo 'cintyas triguṇātmā sanātanaḥ",
    "GE07mbh_12_u:224.010d-026_0059": "avyakto 'sāv acintyo 'sau vartate bhinnalakṣaṇaḥ",
    "GE07mbh_12_u:224.010d-026_0060": "kālātmanā tv idaṃ bhinnam abhinnaṃ śrūyate hi yat",
    "GE07mbh_12_u:224.011a": "anādyantam ajaṃ divyam ajaraṃ dhruvam avyayam",
    "GE07mbh_12_u:224.011c": "apratarkyam avijñeyaṃ brahmāgre samavartata",
    "GE07mbh_12_u:224.012a": "kāṣṭhā nimeṣā daśa pañca caiva; triṃśat tu kāṣṭhā gaṇayet kalāṃ tām",
    "GE07mbh_12_u:224.012c": "triṃśat kalāś cāpi bhaven muhūrto; bhāgaḥ kalāyā daśamaś ca yaḥ syāt",
    "GE07mbh_12_u:224.013a": "triṃśan muhūrtaś ca bhaved ahaś ca; rātriś ca saṃkhyā munibhiḥ praṇītā",
    "GE07mbh_12_u:224.013c": "māsaḥ smṛto rātryahanī ca triṃśat; saṃvatsaro dvādaśamāsa uktaḥ",
    "GE07mbh_12_u:224.013e": "saṃvatsaraṃ dve ayane vadanti; saṃkhyāvido dakṣiṇam uttaraṃ ca",
    "GE07mbh_12_u:224.014a": "ahorātre vibhajate sūryo mānuṣalaukike",
    "GE07mbh_12_u:224.014c": "rātriḥ svapnāya bhūtānāṃ ceṣṭāyai karmaṇām ahaḥ",
    "GE07mbh_12_u:224.015a": "pitrye rātryahanī māsaḥ pravibhāgas tayoḥ punaḥ",
    "GE07mbh_12_u:224.015c": "kṛṣṇo 'haḥ karmaceṣṭāyāṃ śuklaḥ svapnāya śarvarī",
    "GE07mbh_12_u:224.016a": "daive rātryahanī varṣaṃ pravibhāgas tayoḥ punaḥ",
    "GE07mbh_12_u:224.016c": "ahas tatrodagayanaṃ rātriḥ syād dakṣiṇāyanam",
    "GE07mbh_12_u:224.017a": "ye te rātryahanī pūrve kīrtite daivalaukike",
    "GE07mbh_12_u:224.017c": "tayoḥ saṃkhyāya varṣāgraṃ brāhme vakṣyāmy ahaḥkṣape",
    "GE07mbh_12_u:224.018a": "teṣāṃ saṃvatsarāgrāṇi pravakṣyāmy anupūrvaśaḥ",
    "GE07mbh_12_u:224.018c": "kṛte tretāyuge caiva dvāpare ca kalau tathā",
    "GE07mbh_12_u:224.019a": "catvāry āhuḥ sahasrāṇi varṣāṇāṃ tat kṛtaṃ yugam",
    "GE07mbh_12_u:224.019c": "tasya tāvac chatī saṃdhyā saṃdhyāṃśaś ca tathāvidhaḥ",
    "GE07mbh_12_u:224.020a": "itareṣu sasaṃdhyeṣu sasaṃdhyāṃśeṣu ca triṣu",
    "GE07mbh_12_u:224.020c": "ekāpāyena saṃyānti sahasrāṇi śatāni ca",
    "GE07mbh_12_u:224.021a": "etāni śāśvatāṃl lokān dhārayanti sanātanān",
    "GE07mbh_12_u:224.021c": "etad brahmavidāṃ tāta viditaṃ brahma śāśvatam",
    "GE07mbh_12_u:224.022a": "catuṣpāt sakalo dharmaḥ satyaṃ caiva kṛte yuge",
    "GE07mbh_12_u:224.022c": "nādharmeṇāgamaḥ kaś cit paras tasya pravartate",
    "GE07mbh_12_u:224.023a": "itareṣv āgamād dharmaḥ pādaśas tv avaropyate",
    "GE07mbh_12_u:224.023b-0670_01": "satyaṃ śaucaṃ tathāyuś ca dharmaś cāpaiti pādaśaḥ",
    "GE07mbh_12_u:224.023c": "caurikānṛtamāyābhir adharmaś copacīyate",
    "GE07mbh_12_u:224.024a": "arogāḥ sarvasiddhārthāś caturvarṣaśatāyuṣaḥ",
    "GE07mbh_12_u:224.024c": "kṛte tretādiṣv eteṣāṃ pādaśo hrasate vayaḥ",
    "GE07mbh_12_u:224.025a": "vedavādāś cānuyugaṃ hrasantīti ca naḥ śrutam",
    "GE07mbh_12_u:224.025c": "āyūṃṣi cāśiṣaś caiva vedasyaiva ca yat phalam",
    "GE07mbh_12_u:224.026a": "anye kṛtayuge dharmās tretāyāṃ dvāpare 'pare",
    "GE07mbh_12_u:224.026c": "anye kaliyuge dharmā yathāśaktikṛtā iva",
    "GE07mbh_12_u:224.027a": "tapaḥ paraṃ kṛtayuge tretāyāṃ jñānam uttamam",
    "GE07mbh_12_u:224.027c": "dvāpare yajñam evāhur dānam eva kalau yuge",
    "GE07mbh_12_u:224.028a": "etāṃ dvādaśasāhasrīṃ yugākhyāṃ kavayo viduḥ",
    "GE07mbh_12_u:224.028c": "sahasraṃ parivṛttaṃ tad brāhmaṃ divasam ucyate",
    "GE07mbh_12_u:224.029a": "rātris tāvat tithī brāhmī tadādau viśvam īśvaraḥ",
    "GE07mbh_12_u:224.029c": "pralaye 'dhyātmam āviśya suptvā so 'nte vibudhyate",
    "GE07mbh_12_u:224.030a": "sahasrayugaparyantam ahar yad brahmaṇo viduḥ",
    "GE07mbh_12_u:224.030c": "rātriṃ yugasahasrāntāṃ te 'horātravido janāḥ",
    "GE07mbh_12_u:224.031a": "pratibuddho vikurute brahmākṣayyaṃ kṣapākṣaye",
    "GE07mbh_12_u:224.031c": "sṛjate ca mahad bhūtaṃ tasmād vyaktātmakaṃ manaḥ",
    "GE07mbh_12_u:224.032a": "brahma tejomayaṃ śukraṃ yasya sarvam idaṃ jagat",
    "GE07mbh_12_u:224.032c": "ekasya bhūtaṃ bhūtasya dvayaṃ sthāvarajaṅgamam",
    "GE07mbh_12_u:224.033a": "ahar mukhe vibuddhaḥ san sṛjate vidyayā jagat",
    "GE07mbh_12_u:224.033c": "agra eva mahābhūtam āśu vyaktātmakaṃ manaḥ",
    "GE07mbh_12_u:224.034a": "abhibhūyeha cārciṣmad vyasṛjat sapta mānasān",
    "GE07mbh_12_u:224.034c": "dūragaṃ bahudhāgāmi",
    "GE07mbh_12_u:224.035a": "manaḥ sṛṣṭiṃ vikurute codyamānaṃ sisṛkṣayā",
    "GE07mbh_12_u:224.035c": "ākāśaṃ jāyate tasmāt tasya śabdo guṇo mataḥ",
    "GE07mbh_12_u:224.036a": "ākāśāt tu vikurvāṇāt sarvagandhavahaḥ śuciḥ",
    "GE07mbh_12_u:224.036c": "balavāñ jāyate vāyus tasya sparśo guṇo mataḥ",
    "GE07mbh_12_u:224.037a": "vāyor api vikurvāṇāj jyotir bhūtaṃ tamonudam",
    "GE07mbh_12_u:224.037c": "rociṣṇu jāyate tatra tad rūpaguṇam ucyate",
    "GE07mbh_12_u:224.038a": "jyotiṣo 'pi vikurvāṇād bhavanty āpo rasātmikāḥ",
    "GE07mbh_12_u:224.038c": "adbhyo gandhaguṇā bhūmiḥ pūrvaiṣā sṛṣṭir ucyate",
    "GE07mbh_12_u:224.039a": "guṇāḥ pūrvasya pūrvasya prāpnuvanty uttarottaram",
    "GE07mbh_12_u:224.039c": "teṣāṃ yāvat tithaṃ yad yat tat tat tāvad guṇaṃ smṛtam",
    "GE07mbh_12_u:224.040a": "upalabhyāpsu ced gandhaṃ ke cid brūyur anaipuṇāt",
    "GE07mbh_12_u:224.040c": "pṛthivyām eva taṃ vidyād āpo vāyuṃ ca saṃśritam",
    "GE07mbh_12_u:224.041a": "ete tu sapta puruṣā nānāviryāḥ pṛthak pṛthak",
    "GE07mbh_12_u:224.041c": "nāśaknuvan prajāḥ sraṣṭum asamāgamya sarvataḥ",
    "GE07mbh_12_u:224.042a": "te sametya mahātmānam anyonyam abhisaṃśritāḥ",
    "GE07mbh_12_u:224.042c": "śarīrāśrayaṇaṃ prāptās tataḥ puruṣa ucyate",
    "GE07mbh_12_u:224.043a": "śrayaṇāc charīraṃ bhavati mūrtimat ṣoḍaśātmakam",
    "GE07mbh_12_u:224.043c": "tad āviśanti bhūtāni mahānti saha karmaṇā",
    "GE07mbh_12_u:224.044a": "sarvabhūtāni cādāya tapasaś caraṇāya ca",
    "GE07mbh_12_u:224.044c": "ādikartā mahābhūtaṃ tam evāhuḥ prajāpatim",
    "GE07mbh_12_u:224.045a": "sa vai sṛjati bhūtāni sa eva puruṣaḥ paraḥ",
    "GE07mbh_12_u:224.045c": "ajo janayate brahmā devarṣipitṛmānavān",
    "GE07mbh_12_u:224.046a": "lokān nadīḥ samudrāṃś ca diśaḥ śailān vanaspatīn",
    "GE07mbh_12_u:224.046c": "narakiṃnararakṣāṃsi vayaḥpaśumṛgoragān",
    "GE07mbh_12_u:224.046e": "avyayaṃ ca vyayaṃ caiva dvayaṃ sthāvarajaṅgamam",
    "GE07mbh_12_u:224.047a": "teṣāṃ ye yāni karmāṇi prāk sṛṣṭyāṃ pratipedire",
    "GE07mbh_12_u:224.047c": "tāny eva pratipadyante sṛjyamānāḥ punaḥ punaḥ",
    "GE07mbh_12_u:224.048a": "hiṃsrāhiṃsre mṛdukrūre dharmādharme ṛtānṛte",
    "GE07mbh_12_u:224.048c": "ato yan manyate dhātā tasmāt tat tasya rocate",
    "GE07mbh_12_u:224.049a": "mahābhūteṣu nānātvam indriyārtheṣu mūrtiṣu",
    "GE07mbh_12_u:224.049c": "viniyogaṃ ca bhūtānāṃ dhātaiva vidadhāty uta",
    "GE07mbh_12_u:224.050a": "ke cit puruṣakāraṃ tu prāhuḥ karmavido janāḥ",
    "GE07mbh_12_u:224.050c": "daivam ity apare viprāḥ svabhāvaṃ bhūtacintakāḥ",
    "GE07mbh_12_u:224.051a": "pauruṣaṃ karma daivaṃ ca phalavṛttisvabhāvataḥ",
    "GE07mbh_12_u:224.051c": "traya ete 'pṛthagbhūtā navivekaṃ tu ke cana",
    "GE07mbh_12_u:224.052a": "evam etac ca naivaṃ ca yad bhūtaṃ sṛjate jagat",
    "GE07mbh_12_u:224.052c": "karmasthā viṣamaṃ brūyuḥ sattvasthāḥ samadarśinaḥ",
    "GE07mbh_12_u:224.053a": "tapo niḥśreyasaṃ jantos tasya mūlaṃ damaḥ śamaḥ",
    "GE07mbh_12_u:224.053c": "tena sarvān avāpnoti yān kāmān manasecchati",
    "GE07mbh_12_u:224.054a": "tapasā tad avāpnoti yad bhūtaṃ sṛjate jagat",
    "GE07mbh_12_u:224.054c": "sa tadbhūtaś ca sarveṣāṃ bhūtānāṃ bhavati prabhuḥ",
    "GE07mbh_12_u:224.055a": "ṛṣayas tapasā vedān adhyaiṣanta divāniśam",
    "GE07mbh_12_u:224.055c": "anādinidhanā nityā vāg utsṛṣṭā svayaṃbhuvā",
    "GE07mbh_12_u:224.055d-0671_01": "ādau vedamayī divyā yataḥ sarvāḥ pravṛttayaḥ",
    "GE07mbh_12_u:224.056a": "ṛṣīṇāṃ nāmadheyāni yāś ca vedeṣu sṛṣṭayaḥ",
    "GE07mbh_12_u:224.056b-0672_01": "nānārūpaṃ ca bhūtānāṃ karmaṇāṃ ca pravartanam",
    "GE07mbh_12_u:224.056b-0672_02": "vedaśabdebhya evādau nirmimīte sa īśvaraḥ",
    "GE07mbh_12_u:224.056b-0672_03": "nāmadheyāni carṣīṇāṃ yāś ca vedeṣu sṛṣṭayaḥ",
    "GE07mbh_12_u:224.056c": "śarvaryanteṣu jātānāṃ tāny evaibhyo dadāti saḥ",
    "GE07mbh_12_u:224.057a": "nāmabhedas tapaḥkarmayajñākhyā lokasiddhayaḥ",
    "GE07mbh_12_u:224.057c": "ātmasiddhis tu vedeṣu procyate daśabhiḥ kramaiḥ",
    "GE07mbh_12_u:224.058a": "yad uktaṃ vedavādeṣu gahanaṃ vedadṛṣṭibhiḥ",
    "GE07mbh_12_u:224.058c": "tadanteṣu yathāyuktaṃ kramayogena lakṣyate",
    "GE07mbh_12_u:224.059a": "karmajo 'yaṃ pṛthagbhāvo dvaṃdvayukto viyoginaḥ",
    "GE07mbh_12_u:224.059c": "ātmasiddhis tu vijñātā jahāti prāyaśo balam",
    "GE07mbh_12_u:224.060a": "dve brahmaṇī veditavye śabdabrahma paraṃ ca yat",
    "GE07mbh_12_u:224.060c": "śabdabrahmaṇi niṣṇātaḥ paraṃ brahmādhigacchati",
    "GE07mbh_12_u:224.061a": "ārambhayajñāḥ kṣatrasya haviryajñā viśas tathā",
    "GE07mbh_12_u:224.061c": "paricārayajñāḥ śūdrās tu tapoyajñā dvijātayaḥ",
    "GE07mbh_12_u:224.062a": "tretāyuge vidhis tv eṣāṃ yajñānāṃ na kṛte yuge",
    "GE07mbh_12_u:224.062c": "dvāpare viplavaṃ yānti yajñāḥ kaliyuge tathā",
    "GE07mbh_12_u:224.063a": "apṛthagdharmiṇo martyā ṛksāmāni yajūṃṣi ca",
    "GE07mbh_12_u:224.063c": "kāmyāṃ puṣṭiṃ pṛthag dṛṣṭvā tapobhis tapa eva ca",
    "GE07mbh_12_u:224.064a": "tretāyāṃ tu samastās te prādurāsan mahābalāḥ",
    "GE07mbh_12_u:224.064c": "saṃyantāraḥ sthāvarāṇāṃ jaṅgamānāṃ ca sarvaśaḥ",
    "GE07mbh_12_u:224.065a": "tretāyāṃ saṃhatā hy ete yajñā varṇās tathaiva ca",
    "GE07mbh_12_u:224.065c": "saṃrodhād āyuṣas tv ete vyasyante dvāpare yuge",
    "GE07mbh_12_u:224.066a": "dṛśyante nāpi dṛśyante vedāḥ kaliyuge 'khilāḥ",
    "GE07mbh_12_u:224.066c": "utsīdante sayajñāś ca kevalā dharmasetavaḥ",
    "GE07mbh_12_u:224.067a": "kṛte yuge yas tu dharmo brāhmaṇeṣu pradṛśyate",
    "GE07mbh_12_u:224.067c": "ātmavatsu tapovatsu śrutavatsu pratiṣṭhitaḥ",
    "GE07mbh_12_u:224.068a": "adharmavratasaṃyogaṃ yathādharmaṃ yuge yuge",
    "GE07mbh_12_u:224.068c": "vikriyante svadharmasthā vedavādā yathāyugam",
    "GE07mbh_12_u:224.069a": "yathā viśvāni bhūtāni vṛṣṭyā bhūyāṃsi prāvṛṣi",
    "GE07mbh_12_u:224.069c": "sṛjyante jaṅgamasthāni tathā dharmā yuge yuge",
    "GE07mbh_12_u:224.070a": "yathartuṣv ṛtuliṅgāni nānārūpāṇi paryaye",
    "GE07mbh_12_u:224.070c": "dṛśyante tāni tāny eva tathā brahmāharātriṣu",
    "GE07mbh_12_u:224.071a": "vihitaṃ kālanānātvam anādinidhanaṃ tathā",
    "GE07mbh_12_u:224.071c": "kīrtitaṃ yat purastāt te tat sūte cātti ca prajāḥ",
    "GE07mbh_12_u:224.072a": "dadhāti prabhave sthānaṃ bhūtānāṃ saṃyamo yamaḥ",
    "GE07mbh_12_u:224.072c": "svabhāvenaiva vartante dvaṃdvayuktāni bhūriśaḥ",
    "GE07mbh_12_u:224.073a": "sargaḥ kālaḥ kriyā vedāḥ kartā kāryaṃ kriyā phalam",
    "GE07mbh_12_u:224.073c": "proktaṃ te putra sarvaṃ vai yan māṃ tvaṃ paripṛcchasi",
    "GE07mbh_12_u:224.074a": "pratyāhāraṃ tu vakṣyāmi śarvaryādau gate 'hani",
    "GE07mbh_12_u:224.074c": "yathedaṃ kurute 'dhyātmaṃ susūkṣmaṃ viśvam īśvaraḥ",
    "GE07mbh_12_u:224.075a": "divi sūryās tathā sapta dahanti śikhino 'rciṣā",
    "GE07mbh_12_u:224.075c": "sarvam etat tadārcirbhiḥ pūrṇaṃ jājvalyate jagat",
    "GE07mbh_12_u:225.001": "vyāsa uvāca",
    "GE07mbh_12_u:225.001a": "pṛthivyāṃ yāni bhūtāni jaṅgamāni dhruvāṇi ca",
    "GE07mbh_12_u:225.001c": "tāny evāgre pralīyante bhūmitvam upayānti ca",
    "GE07mbh_12_u:225.002a": "tataḥ pralīne sarvasmin sthāvare jaṅgame tathā",
    "GE07mbh_12_u:225.002c": "akāṣṭhā nistṛṇā bhūmir dṛśyate kūrmapṛṣṭhavat",
    "GE07mbh_12_u:225.003a": "bhūmer api guṇaṃ gandham āpa ādadate yadā",
    "GE07mbh_12_u:225.003c": "āttagandhā tadā bhūmiḥ pralayatvāya kalpate",
    "GE07mbh_12_u:225.004a": "āpas tataḥ pratiṣṭhanti ūrmimatyo mahāsvanāḥ",
    "GE07mbh_12_u:225.004c": "sarvam evedam āpūrya tiṣṭhanti ca caranti ca",
    "GE07mbh_12_u:225.005a": "apām api guṇāṃs tāta jyotir ādadate yadā",
    "GE07mbh_12_u:225.005c": "āpas tadā āttaguṇā jyotiṣy uparamanti ca",
    "GE07mbh_12_u:225.006a": "yadādityaṃ sthitaṃ madhye gūhanti śikhino 'rciṣaḥ",
    "GE07mbh_12_u:225.006c": "sarvam evedam arcirbhiḥ pūrṇaṃ jājvalyate nabhaḥ",
    "GE07mbh_12_u:225.007a": "jyotiṣo 'pi guṇaṃ rūpaṃ vāyur ādadate yadā",
    "GE07mbh_12_u:225.007c": "praśāmyati tadā jyotir vāyur dodhūyate mahān",
    "GE07mbh_12_u:225.008a": "tatas tu mūlam āsādya vāyuḥ saṃbhavam ātmanaḥ",
    "GE07mbh_12_u:225.008c": "adhaś cordhvaṃ ca tiryak ca dodhavīti diśo daśa",
    "GE07mbh_12_u:225.009a": "vāyor api guṇaṃ sparśam ākāśaṃ grasate yadā",
    "GE07mbh_12_u:225.009c": "praśāmyati tadā vāyuḥ khaṃ tu tiṣṭhati nānadat",
    "GE07mbh_12_u:225.009d-0673_01": "arūpam arasasparśam agandhaṃ na ca mūrtimat",
    "GE07mbh_12_u:225.009d-0673_02": "sarvalokapraṇaditaṃ svaṃ tu tiṣṭhati nānadat",
    "GE07mbh_12_u:225.010a": "ākāśasya guṇaṃ śabdam abhivyaktātmakaṃ manaḥ",
    "GE07mbh_12_u:225.010b-0674_01": "grasate ca yadā so 'pi śāmyati pratisaṃcare",
    "GE07mbh_12_u:225.010c": "manaso vyaktam avyaktaṃ brāhmaḥ sa pratisaṃcaraḥ",
    "GE07mbh_12_u:225.011a": "tad ātmaguṇam āviśya mano grasati candramāḥ",
    "GE07mbh_12_u:225.011c": "manasy uparate 'dhyātmā candramasy avatiṣṭhate",
    "GE07mbh_12_u:225.012a": "taṃ tu kālena mahatā saṃkalpaḥ kurute vaśe",
    "GE07mbh_12_u:225.012c": "cittaṃ grasati saṃkalpas tac ca jñānam anuttamam",
    "GE07mbh_12_u:225.013a": "kālo girati vijñānaṃ kālo balam iti śrutiḥ",
    "GE07mbh_12_u:225.013c": "balaṃ kālo grasati tu taṃ vidvān kurute vaśe",
    "GE07mbh_12_u:225.014a": "ākāśasya tadā ghoṣaṃ taṃ vidvān kurute ''tmani",
    "GE07mbh_12_u:225.014c": "tad avyaktaṃ paraṃ brahma tac chāśvatam anuttamam",
    "GE07mbh_12_u:225.014e": "evaṃ sarvāṇi bhūtāni brahmaiva pratisaṃcaraḥ",
    "GE07mbh_12_u:225.015a": "yathāvat kīrtitaṃ samyag evam etad asaṃśayam",
    "GE07mbh_12_u:225.015c": "bodhyaṃ vidyāmayaṃ dṛṣṭvā yogibhiḥ paramātmabhiḥ",
    "GE07mbh_12_u:225.016a": "evaṃ vistārasaṃkṣepau brahmāvyakte punaḥ punaḥ",
    "GE07mbh_12_u:225.016c": "yugasāhasrayor ādāv ahno rātryās tathaiva ca",
    "GE07mbh_12_u:226.001": "vyāsa uvāca",
    "GE07mbh_12_u:226.001a": "bhūtagrāme niyuktaṃ yat tad etat kīrtitaṃ mayā",
    "GE07mbh_12_u:226.001c": "brāhmaṇasya tu yat kṛtyaṃ tat te vakṣyāmi pṛcchate",
    "GE07mbh_12_u:226.002a": "jātakarmaprabhṛty asya karmaṇāṃ dakṣiṇāvatām",
    "GE07mbh_12_u:226.002c": "kriyā syād ā samāvṛtter ācārye vedapārage",
    "GE07mbh_12_u:226.003a": "adhītya vedān akhilān guruśuśrūṣaṇe rataḥ",
    "GE07mbh_12_u:226.003c": "gurūṇām anṛṇo bhūtvā samāvarteta yajñavit",
    "GE07mbh_12_u:226.004a": "ācāryeṇābhyanujñātaś caturṇām ekam āśramam",
    "GE07mbh_12_u:226.004c": "ā vimokṣāc charīrasya so 'nutiṣṭhed yathāvidhi",
    "GE07mbh_12_u:226.005a": "prajāsargeṇa dāraiś ca brahmacaryeṇa vā punaḥ",
    "GE07mbh_12_u:226.005c": "vane gurusakāśe vā yatidharmeṇa vā punaḥ",
    "GE07mbh_12_u:226.006a": "gṛhasthas tv eva sarveṣāṃ caturṇāṃ mūlam ucyate",
    "GE07mbh_12_u:226.006c": "tatra pakvakaṣāyo hi dāntaḥ sarvatra sidhyati",
    "GE07mbh_12_u:226.007a": "prajāvāñ śrotriyo yajvā mukto divyais tribhir ṛṇaiḥ",
    "GE07mbh_12_u:226.007c": "athānyān āśramān paścāt pūto gacchati karmabhiḥ",
    "GE07mbh_12_u:226.008a": "yat pṛthivyāṃ puṇyatamaṃ vidyāsthānaṃ tadāvaset",
    "GE07mbh_12_u:226.008c": "yateta tasmin prāmāṇyaṃ gantuṃ yaśasi cottame",
    "GE07mbh_12_u:226.009a": "tapasā vā sumahatā vidyānāṃ pāraṇena vā",
    "GE07mbh_12_u:226.009c": "ijyayā vā pradānair vā viprāṇāṃ vardhate yaśaḥ",
    "GE07mbh_12_u:226.010a": "yāvad asya bhavaty asmiṃl loke kīrtir yaśaskarī",
    "GE07mbh_12_u:226.010c": "tāvat puṇyakṛtāṃl lokān anantān puruṣo 'śnute",
    "GE07mbh_12_u:226.011a": "adhyāpayed adhīyīta yājayeta yajeta ca",
    "GE07mbh_12_u:226.011c": "na vṛthā pratigṛhṇīyān na ca dadyāt kathaṃ cana",
    "GE07mbh_12_u:226.012a": "yājyataḥ śiṣyato vāpi kanyayā vā dhanaṃ mahat",
    "GE07mbh_12_u:226.012c": "yady āgacched yajed dadyān naiko 'śnīyāt kathaṃ cana",
    "GE07mbh_12_u:226.013a": "gṛham āvasato hy asya nānyat tīrthaṃ pratigrahāt",
    "GE07mbh_12_u:226.013c": "devarṣipitṛgurvarthaṃ vṛddhāturabubhukṣatām",
    "GE07mbh_12_u:226.014a": "antarhitābhitaptānāṃ yathāśakti bubhūṣatām",
    "GE07mbh_12_u:226.014c": "dravyāṇām atiśaktyāpi deyam eṣāṃ kṛtād api",
    "GE07mbh_12_u:226.015a": "arhatām anurūpāṇāṃ nādeyaṃ hy asti kiṃ cana",
    "GE07mbh_12_u:226.015c": "uccaiḥśravasam apy aśvaṃ prāpaṇīyaṃ satāṃ viduḥ",
    "GE07mbh_12_u:226.015d-0674A_01": "dattvā jagāma brahmādau lokān daivair abhiṣṭutān",
    "GE07mbh_12_u:226.016a": "anunīya tathā kāvyaḥ satyasaṃdho mahāvrataḥ",
    "GE07mbh_12_u:226.016c": "svaiḥ prāṇair brāhmaṇaprāṇān paritrāya divaṃ gataḥ",
    "GE07mbh_12_u:226.017a": "rantidevaś ca sāṃkṛtyo vasiṣṭhāya mahātmane",
    "GE07mbh_12_u:226.017c": "apaḥ pradāya śītoṣṇā nākapṛṣṭhe mahīyate",
    "GE07mbh_12_u:226.018a": "ātreyaś candradamayor arhator vividhaṃ dhanam",
    "GE07mbh_12_u:226.018c": "dattvā lokān yayau dhīmān anantān sa mahīpatiḥ",
    "GE07mbh_12_u:226.019a": "śibirauśīnaro 'ṅgāni sutaṃ ca priyam aurasam",
    "GE07mbh_12_u:226.019c": "brāhmaṇārtham upākṛtya nākapṛṣṭham ito gataḥ",
    "GE07mbh_12_u:226.020a": "pratardanaḥ kāśipatiḥ pradāya nayane svake",
    "GE07mbh_12_u:226.020c": "brāhmaṇāyātulāṃ kīrtim iha cāmutra cāśnute",
    "GE07mbh_12_u:226.021a": "divyaṃ mṛṣṭaśalākaṃ tu sauvarṇaṃ paramarddhimat",
    "GE07mbh_12_u:226.021c": "chatraṃ devāvṛdho dattvā sarāṣṭro 'bhyapatad divam",
    "GE07mbh_12_u:226.022a": "sāṃkṛtiś ca tathātreyaḥ śiṣyebhyo brahma nirguṇam",
    "GE07mbh_12_u:226.022c": "upadiśya mahātejā gato lokān anuttamān",
    "GE07mbh_12_u:226.023a": "ambarīṣo gavāṃ dattvā brāhmaṇebhyaḥ pratāpavān",
    "GE07mbh_12_u:226.023c": "arbudāni daśaikaṃ ca sarāṣṭro 'bhyapatad divam",
    "GE07mbh_12_u:226.024a": "sāvitrī kuṇḍale divye śarīraṃ janamejayaḥ",
    "GE07mbh_12_u:226.024c": "brāhmaṇārthe parityajya jagmatur lokam uttamam",
    "GE07mbh_12_u:226.025a": "sarvaratnaṃ vṛṣādarbho yuvanāśvaḥ priyāḥ striyaḥ",
    "GE07mbh_12_u:226.025c": "ramyam āvasathaṃ caiva dattvāmuṃ lokam āsthitaḥ",
    "GE07mbh_12_u:226.026a": "nimī rāṣṭraṃ ca vaideho jāmadagnyo vasuṃdharām",
    "GE07mbh_12_u:226.026c": "brāhmaṇebhyo dadau cāpi gayaś corvīṃ sapattanām",
    "GE07mbh_12_u:226.027a": "avarṣati ca parjanye sarvabhūtāni cāsakṛt",
    "GE07mbh_12_u:226.027c": "vasiṣṭho jīvayām āsa prajāpatir iva prajāḥ",
    "GE07mbh_12_u:226.028a": "karaṃdhamasya putras tu marutto nṛpatis tathā",
    "GE07mbh_12_u:226.028c": "kanyām aṅgirase dattvā divam āśu jagāma ha",
    "GE07mbh_12_u:226.029a": "brahmadattaś ca pāñcālyo rājā buddhimatāṃ varaḥ",
    "GE07mbh_12_u:226.029c": "nidhiṃ śaṅkhaṃ dvijāgryebhyo dattvā lokān avāptavān",
    "GE07mbh_12_u:226.030a": "rājā mitrasahaś cāpi vasiṣṭhāya mahātmane",
    "GE07mbh_12_u:226.030c": "madayantīṃ priyāṃ dattvā tayā saha divaṃ gataḥ",
    "GE07mbh_12_u:226.031a": "sahasrajic ca rājarṣiḥ prāṇān iṣṭān mahāyaśāḥ",
    "GE07mbh_12_u:226.031c": "brāhmaṇārthe parityajya gato lokān anuttamān",
    "GE07mbh_12_u:226.032a": "sarvakāmaiś ca saṃpūrṇaṃ dattvā veśma hiraṇmayam",
    "GE07mbh_12_u:226.032c": "mudgalāya gataḥ svargaṃ śatadyumno mahīpatiḥ",
    "GE07mbh_12_u:226.033a": "nāmnā ca dyutimān nāma śālvarājaḥ pratāpavān",
    "GE07mbh_12_u:226.033c": "dattvā rājyam ṛcīkāya gato lokān anuttamān",
    "GE07mbh_12_u:226.034a": "madirāśvaś ca rājarṣir dattvā kanyāṃ sumadhyamām",
    "GE07mbh_12_u:226.034c": "hiraṇyahastāya gato lokān devair abhiṣṭutān",
    "GE07mbh_12_u:226.035a": "lomapādaś ca rājarṣiḥ śāntāṃ dattvā sutāṃ prabhuḥ",
    "GE07mbh_12_u:226.035c": "ṛśyaśṛṅgāya vipulaiḥ sarvakāmair ayujyata",
    "GE07mbh_12_u:226.036a": "dattvā śatasahasraṃ tu gavāṃ rājā prasenajit",
    "GE07mbh_12_u:226.036c": "savatsānāṃ mahātejā gato lokān anuttamān",
    "GE07mbh_12_u:226.037a": "ete cānye ca bahavo dānena tapasā ca ha",
    "GE07mbh_12_u:226.037c": "mahātmāno gatāḥ svargaṃ śiṣṭātmāno jitendriyāḥ",
    "GE07mbh_12_u:226.038a": "teṣāṃ pratiṣṭhitā kīrtir yāvat sthāsyati medinī",
    "GE07mbh_12_u:226.038c": "dānayajñaprajāsargair ete hi divam āpnuvan",
    "GE07mbh_12_u:227.001": "vyāsa uvāca",
    "GE07mbh_12_u:227.001a": "trayīvidyām avekṣeta vedeṣūktām athāṅgataḥ",
    "GE07mbh_12_u:227.001c": "ṛksāmavarṇākṣarato yajuṣo 'tharvaṇas tathā",
    "GE07mbh_12_u:227.001d-0675_01": "tiṣṭhaty eteṣu bhagavān ṣaṭsu karmasu saṃsthitaḥ",
    "GE07mbh_12_u:227.002a": "vedavādeṣu kuśalā hy adhyātmakuśalāś ca ye",
    "GE07mbh_12_u:227.002c": "sattvavanto mahābhāgāḥ paśyanti prabhavāpyayau",
    "GE07mbh_12_u:227.003a": "evaṃ dharmeṇa varteta kriyāḥ śiṣṭavad ācaret",
    "GE07mbh_12_u:227.003c": "asaṃrodhena bhūtānāṃ vṛttiṃ lipseta vai dvijaḥ",
    "GE07mbh_12_u:227.004a": "sadbhya āgatavijñānaḥ śiṣṭaḥ śāstravicakṣaṇaḥ",
    "GE07mbh_12_u:227.004c": "svadharmeṇa kriyā loke kurvāṇaḥ satyasaṃgaraḥ",
    "GE07mbh_12_u:227.005a": "tiṣṭhaty eteṣu gṛhavān ṣaṭsu karmasu sa dvijaḥ",
    "GE07mbh_12_u:227.005c": "pañcabhiḥ satataṃ yajñaiḥ śraddadhāno yajeta ca",
    "GE07mbh_12_u:227.006a": "dhṛtimān apramattaś ca dānto dharmavid ātmavān",
    "GE07mbh_12_u:227.006c": "vītaharṣabhayakrodho brāhmaṇo nāvasīdati",
    "GE07mbh_12_u:227.007a": "dānam adhyayanaṃ yajñas tapo hrīr ārjavaṃ damaḥ",
    "GE07mbh_12_u:227.007c": "etair vardhayate tejaḥ pāpmānaṃ cāpakarṣati",
    "GE07mbh_12_u:227.008a": "dhūtapāpmā tu medhāvī laghvāhāro jitendriyaḥ",
    "GE07mbh_12_u:227.008c": "kāmakrodhau vaśe kṛtvā ninīṣed brahmaṇaḥ padam",
    "GE07mbh_12_u:227.009a": "agnīṃś ca brāhmaṇāṃś cārced devatāḥ praṇameta ca",
    "GE07mbh_12_u:227.009c": "varjayed ruṣatīṃ vācaṃ hiṃsāṃ cādharmasaṃhitām",
    "GE07mbh_12_u:227.010a": "eṣā pūrvatarā vṛttir brāhmaṇasya vidhīyate",
    "GE07mbh_12_u:227.010c": "jñānāgamena karmāṇi kurvan karmasu sidhyati",
    "GE07mbh_12_u:227.011a": "pañcendriyajalāṃ ghorāṃ lobhakūlāṃ sudustarām",
    "GE07mbh_12_u:227.011c": "manyupaṅkām anādhṛṣyāṃ nadīṃ tarati buddhimān",
    "GE07mbh_12_u:227.012a": "kāmamanyūddhataṃ yat syān nityam atyantamohitam",
    "GE07mbh_12_u:227.012c": "mahatā vidhidṛṣṭena balenāpratighātinā",
    "GE07mbh_12_u:227.012e": "svabhāvasrotasā vṛttam uhyate satataṃ jagat",
    "GE07mbh_12_u:227.013a": "kālodakena mahatā varṣāvartena",
    "GE07mbh_12_u:227.013c": "māsormiṇartuvegena pakṣolapatṛṇena ca",
    "GE07mbh_12_u:227.014a": "nimeṣonmeṣaphenena ahorātrajavena ca",
    "GE07mbh_12_u:227.014c": "kāmagrāheṇa ghoreṇa vedayajñaplavena ca",
    "GE07mbh_12_u:227.015a": "dharmadvīpena bhūtānāṃ cārthakāmaraveṇa ca",
    "GE07mbh_12_u:227.015c": "ṛtasopānatīreṇa vihiṃsātaruvāhinā",
    "GE07mbh_12_u:227.016a": "yugahradaughamadhyena brahmaprāyabhavena",
    "GE07mbh_12_u:227.016c": "dhātrā sṛṣṭāni bhūtāni kṛṣyante yamasādanam",
    "GE07mbh_12_u:227.017a": "etat prajñāmayair dhīrā nistaranti manīṣiṇaḥ",
    "GE07mbh_12_u:227.017c": "plavair aplavavanto hi kiṃ kariṣyanty acetasaḥ",
    "GE07mbh_12_u:227.018a": "upapannaṃ hi yat prājño nistaren netaro janaḥ",
    "GE07mbh_12_u:227.018c": "dūrato guṇadoṣau hi prājñaḥ sarvatra paśyati",
    "GE07mbh_12_u:227.019a": "saṃśayātmā sa kāmātmā calacitto 'lpacetanaḥ",
    "GE07mbh_12_u:227.019c": "aprājño na taraty eva yo hy āste na sa gacchati",
    "GE07mbh_12_u:227.020a": "aplavo hi mahādoṣam uhyamāno 'dhigacchati",
    "GE07mbh_12_u:227.020c": "kāmagrāhagṛhītasya jñānam apy asya na plavaḥ",
    "GE07mbh_12_u:227.021a": "tasmād unmajjanasyārthe prayateta vicakṣaṇaḥ",
    "GE07mbh_12_u:227.021c": "etad unmajjanaṃ tasya yad ayaṃ brāhmaṇo bhavet",
    "GE07mbh_12_u:227.022a": "tryavadāte kule jātas trisaṃdehas trikarmakṛt",
    "GE07mbh_12_u:227.022c": "tasmād unmajjanas tiṣṭhen nistaret prajñayā yathā",
    "GE07mbh_12_u:227.023a": "saṃskṛtasya hi dāntasya niyatasya kṛtātmanaḥ",
    "GE07mbh_12_u:227.023c": "prājñasyānantarā siddhir iha loke paratra ca",
    "GE07mbh_12_u:227.024a": "vartate teṣu gṛhavān akrudhyann anasūyakaḥ",
    "GE07mbh_12_u:227.024c": "pañcabhiḥ satataṃ yajñair vighasāśī yajeta ca",
    "GE07mbh_12_u:227.025a": "satāṃ vṛttena varteta kriyāḥ śiṣṭavad ācaret",
    "GE07mbh_12_u:227.025c": "asaṃrodhena dharmasya vṛttiṃ lipsed agarhitām",
    "GE07mbh_12_u:227.026a": "śrutivijñānatattvajñaḥ śiṣṭācāro vicakṣaṇaḥ",
    "GE07mbh_12_u:227.026c": "svadharmeṇa kriyāvāṃś ca karmaṇā so 'py asaṃkaraḥ",
    "GE07mbh_12_u:227.027a": "kriyāvāñ śraddadhānaś ca dātā prājño 'nasūyakaḥ",
    "GE07mbh_12_u:227.027c": "dharmādharmaviśeṣajñaḥ sarvaṃ tarati dustaram",
    "GE07mbh_12_u:227.028a": "dhṛtimān apramattaś ca dānto dharmavid ātmavān",
    "GE07mbh_12_u:227.028c": "vītaharṣabhayakrodho brāhmaṇo nāvasīdati",
    "GE07mbh_12_u:227.029a": "eṣā pūrvatarā vṛttir brāhmaṇasya vidhīyate",
    "GE07mbh_12_u:227.029c": "jñānavittvena karmāṇi kurvan sarvatra sidhyati",
    "GE07mbh_12_u:227.030a": "adharmaṃ dharmakāmo hi karotīhāvicakṣaṇaḥ",
    "GE07mbh_12_u:227.030c": "dharmaṃ cādharmasaṃkāśaṃ śocann iva karoti saḥ",
    "GE07mbh_12_u:227.031a": "dharmaṃ karomīti karoty adharmam; adharmakāmaś ca karoti dharmam",
    "GE07mbh_12_u:227.031c": "ubhe bālaḥ karmaṇī na prajānan; sa jāyate mriyate cāpi dehī",
    "GE07mbh_12_u:228.001": "vyāsa uvāca",
    "GE07mbh_12_u:228.001a": "atha ced rocayed etad druhyeta manasā tathā",
    "GE07mbh_12_u:228.001c": "unmajjaṃś ca nimajjaṃś ca jñānavān plavavān bhavet",
    "GE07mbh_12_u:228.002a": "prajñayā nirmitair dhīrās tārayanty abudhān plavaiḥ",
    "GE07mbh_12_u:228.002c": "nābudhās tārayanty anyān ātmānaṃ vā kathaṃ cana",
    "GE07mbh_12_u:228.003a": "chinnadoṣo munir yogān yukto yuñjīta dvādaśa",
    "GE07mbh_12_u:228.003c": "daśakarmasukhān arthān upāyāpāyanirbhayaḥ",
    "GE07mbh_12_u:228.004a": "cakṣur ācāravit prājño manasā darśanena ca",
    "GE07mbh_12_u:228.004c": "yacched vāṅmanasī buddhyā ya icchej jñānam uttamam",
    "GE07mbh_12_u:228.004e": "jñānena yacched ātmānaṃ ya icchec chāntim ātmanaḥ",
    "GE07mbh_12_u:228.005a": "eteṣāṃ ced anudraṣṭā puruṣo 'pi sudāruṇaḥ",
    "GE07mbh_12_u:228.005c": "yadi vā sarvavedajño yadi vāpy anṛco 'japaḥ",
    "GE07mbh_12_u:228.006a": "yadi vā dhārmiko yajvā yadi vā pāpakṛttamaḥ",
    "GE07mbh_12_u:228.006c": "yadi vā puruṣavyāghro yadi vā klaibyadhāritā",
    "GE07mbh_12_u:228.007a": "taraty eva mahādurgaṃ jarāmaraṇasāgaram",
    "GE07mbh_12_u:228.007c": "evaṃ hy etena yogena yuñjāno 'py ekam antataḥ",
    "GE07mbh_12_u:228.007e": "api jijñāsamāno hi",
    "GE07mbh_12_u:228.008a": "dharmopastho hrīvarūtha upāyāpāyakūbaraḥ",
    "GE07mbh_12_u:228.008c": "apānākṣaḥ prāṇayugaḥ prajñāyur jīvabandhanaḥ",
    "GE07mbh_12_u:228.009a": "cetanābandhuraś cārur ācāragrahanemivān",
    "GE07mbh_12_u:228.009c": "darśanasparśanavaho ghrāṇaśravaṇavāhanaḥ",
    "GE07mbh_12_u:228.010a": "prajñānābhiḥ sarvatantrapratodo",
    "GE07mbh_12_u:228.010c": "kṣetrajñādhiṣṭhito dhīraḥ śraddhādamapuraḥsaraḥ",
    "GE07mbh_12_u:228.011a": "tyāgavartmānugaḥ kṣemyaḥ śaucago dhyānagocaraḥ",
    "GE07mbh_12_u:228.011c": "jīvayukto ratho divyo brahmaloke virājate",
    "GE07mbh_12_u:228.012a": "atha saṃtvaramāṇasya ratham etaṃ yuyukṣataḥ",
    "GE07mbh_12_u:228.012c": "akṣaraṃ gantumanaso vidhiṃ vakṣyāmi śīghragam",
    "GE07mbh_12_u:228.013a": "sapta yo dhāraṇāḥ kṛtsnā vāgyataḥ pratipadyate",
    "GE07mbh_12_u:228.013c": "pṛṣṭhataḥ pārśvataś cānyā yāvatyas tāḥ pradhāraṇāḥ",
    "GE07mbh_12_u:228.014a": "kramaśaḥ pārthivaṃ yac ca vāyavyaṃ khaṃ tathā payaḥ",
    "GE07mbh_12_u:228.014c": "jyotiṣo yat tad aiśvaryam ahaṃkārasya buddhitaḥ",
    "GE07mbh_12_u:228.015a": "avyaktasya tathaiśvaryaṃ kramaśaḥ pratipadyate",
    "GE07mbh_12_u:228.015c": "vikramāś cāpi yasyaite tathā yuṅkte sa yogataḥ",
    "GE07mbh_12_u:228.016a": "athāsya yogayuktasya siddhim ātmani paśyataḥ",
    "GE07mbh_12_u:228.016c": "nirmathyamānaḥ sūkṣmatvād rūpāṇīmāni darśayet",
    "GE07mbh_12_u:228.017a": "śaiśiras tu yathā dhūmaḥ sūkṣmaḥ saṃśrayate nabhaḥ",
    "GE07mbh_12_u:228.017c": "tathā dehād vimuktasya pūrvarūpaṃ bhavaty uta",
    "GE07mbh_12_u:228.018a": "atha dhūmasya virame dvitīyaṃ rūpadarśanam",
    "GE07mbh_12_u:228.018c": "jalarūpam ivākāśe tatraivātmani",
    "GE07mbh_12_u:228.019a": "apāṃ vyatikrame cāpi vahnirūpaṃ prakāśate",
    "GE07mbh_12_u:228.019c": "tasminn uparate cāsya pītavastravad iṣyate",
    "GE07mbh_12_u:228.019c-0676_01": "**** **** vāyavyaṃ sūkṣmam apy atha",
    "GE07mbh_12_u:228.019c-0676_02": "rūpaṃ prakāśate tatra",
    "GE07mbh_12_u:228.019d-0677_01": "tasminn uparate rūpam ākāśasya prakāśate",
    "GE07mbh_12_u:228.019e": "ūrṇārūpasavarṇaṃ ca tasya rūpaṃ prakāśate",
    "GE07mbh_12_u:228.020a": "atha śvetāṃ gatiṃ gatvā vāyavyaṃ sūkṣmam apy ajaḥ",
    "GE07mbh_12_u:228.020b-0678_01": "tasminn uparate cāsya buddhirūpaṃ prakāśate",
    "GE07mbh_12_u:228.020c": "aśuklaṃ cetasaḥ saukṣmyam avyaktaṃ brahmaṇo 'sya vai",
    "GE07mbh_12_u:228.021a": "eteṣv api hi jāteṣu phalajātāni me śṛṇu",
    "GE07mbh_12_u:228.021c": "jātasya pārthivaiśvarye sṛṣṭir iṣṭā vidhīyate",
    "GE07mbh_12_u:228.022a": "prajāpatir ivākṣobhyaḥ śarīrāt sṛjati prajāḥ",
    "GE07mbh_12_u:228.022c": "aṅgulyaṅguṣṭhamātreṇa hastapādena vā tathā",
    "GE07mbh_12_u:228.023a": "pṛthivīṃ kampayaty eko guṇo vāyor iti smṛtaḥ",
    "GE07mbh_12_u:228.023c": "ākāśabhūtaś cākāśe savarṇatvāt praṇaśyati",
    "GE07mbh_12_u:228.024a": "varṇato gṛhyate cāpi kāmāt pibati cāśayān",
    "GE07mbh_12_u:228.024c": "na cāsya tejasā rūpaṃ dṛśyate śāmyate tathā",
    "GE07mbh_12_u:228.025a": "ahaṃkārasya vijiteḥ pañcaite syur vaśānugāḥ",
    "GE07mbh_12_u:228.025c": "ṣaṇṇām ātmani buddhau ca jitāyāṃ prabhavaty atha",
    "GE07mbh_12_u:228.026a": "nirdoṣā pratibhā hy enaṃ kṛtsnā samabhivartate",
    "GE07mbh_12_u:228.026c": "tathaiva vyaktam ātmānam avyaktaṃ pratipadyate",
    "GE07mbh_12_u:228.027a": "yato niḥsarate loko bhavati vyaktasaṃjñakaḥ",
    "GE07mbh_12_u:228.027c": "tatrāvyaktamayīṃ vyākhyāṃ śṛṇu tvaṃ vistareṇa me",
    "GE07mbh_12_u:228.027e": "tathā vyaktamayīṃ caiva saṃkhyāṃ pūrvaṃ nibodha me",
    "GE07mbh_12_u:228.028a": "pañcaviṃśatitattvāni tulyāny ubhayataḥ samam",
    "GE07mbh_12_u:228.028c": "yoge sāṃkhye 'pi ca tathā viśeṣāṃs tatra me śṛṇu",
    "GE07mbh_12_u:228.029a": "proktaṃ tad vyaktam ity eva jāyate vardhate ca yat",
    "GE07mbh_12_u:228.029c": "jīryate mriyate caiva caturbhir lakṣaṇair yutam",
    "GE07mbh_12_u:228.030a": "viparītam ato yat tu tad avyaktam udāhṛtam",
    "GE07mbh_12_u:228.030c": "dvāv ātmānau ca vedeṣu siddhānteṣv apy udāhṛtau",
    "GE07mbh_12_u:228.031a": "caturlakṣaṇajaṃ tv anyaṃ caturvargaṃ pracakṣate",
    "GE07mbh_12_u:228.031c": "vyaktam avyaktajaṃ caiva tathā buddham athetarat",
    "GE07mbh_12_u:228.031e": "sattvaṃ kṣetrajña ity etad dvayam apy anudarśitam",
    "GE07mbh_12_u:228.032a": "dvāv ātmānau ca vedeṣu viṣayeṣu ca rajyataḥ",
    "GE07mbh_12_u:228.032c": "viṣayāt pratisaṃhāraḥ sāṃkhyānāṃ siddhilakṣaṇam",
    "GE07mbh_12_u:228.033a": "nirmamaś cānahaṃkāro nirdvaṃdvaś chinnasaṃśayaḥ",
    "GE07mbh_12_u:228.033c": "naiva krudhyati na dveṣṭi nānṛtā bhāṣate giraḥ",
    "GE07mbh_12_u:228.034a": "ākruṣṭas tāḍitaś caiva maitreṇa dhyāti nāśubham",
    "GE07mbh_12_u:228.034c": "vāgdaṇḍakarmamanasāṃ trayāṇāṃ ca nivartakaḥ",
    "GE07mbh_12_u:228.035a": "samaḥ sarveṣu bhūteṣu brahmāṇam abhivartate",
    "GE07mbh_12_u:228.035c": "naivecchati na cāniccho",
    "GE07mbh_12_u:228.036a": "alolupo 'vyatho dānto na kṛtī na nirākṛtiḥ",
    "GE07mbh_12_u:228.036c": "nāsyendriyam anekāgraṃ",
    "GE07mbh_12_u:228.036d-0679_01": "sarvabhūtahito maitraḥ samaloṣṭāśmakāñcanaḥ",
    "GE07mbh_12_u:228.036d-0679_02": "tulyapriyāpriyo dhīras tulyanindātmasaṃstutiḥ",
    "GE07mbh_12_u:228.036d-0679_03": "aspṛhaḥ sarvakāmebhyo brahmacarye dṛḍhaś ca yaḥ",
    "GE07mbh_12_u:228.036e": "ahiṃsraḥ sarvabhūtānām īdṛk sāṃkhyo vimucyate",
    "GE07mbh_12_u:228.037a": "atha yogād vimucyante kāraṇair yair nibodha me",
    "GE07mbh_12_u:228.037c": "yogaiśvaryam atikrānto yo 'tikrāmati mucyate",
    "GE07mbh_12_u:228.038a": "ity eṣā bhāvajā buddhiḥ kathitā te na saṃśayaḥ",
    "GE07mbh_12_u:228.038c": "evaṃ bhavati nirdvaṃdvo brahmāṇaṃ cādhigacchati",
    "GE07mbh_12_u:229.001": "vyāsa uvāca",
    "GE07mbh_12_u:229.001a": "atha jñānaplavaṃ dhīro gṛhītvā śāntim āsthitaḥ",
    "GE07mbh_12_u:229.001c": "unmajjaṃś ca nimajjaṃś ca jñānam evābhisaṃśrayet",
    "GE07mbh_12_u:229.002": "śuka uvāca",
    "GE07mbh_12_u:229.002a": "kiṃ taj jñānam atho vidyā yayā nistarati dvayam",
    "GE07mbh_12_u:229.002c": "pravṛttilakṣaṇo dharmo nivṛttir iti caiva hi",
    "GE07mbh_12_u:229.003": "vyāsa uvāca",
    "GE07mbh_12_u:229.003a": "yas tu paśyet svabhāvena vinā bhāvam acetanaḥ",
    "GE07mbh_12_u:229.003c": "puṣyate ca punaḥ sarvān prajñayā muktahetukaḥ",
    "GE07mbh_12_u:229.004a": "yeṣāṃ caikāntabhāvena svabhāvaḥ kāraṇaṃ matam",
    "GE07mbh_12_u:229.004c": "pūtvā tṛṇabusīkāṃ vai te labhante na kiṃ cana",
    "GE07mbh_12_u:229.005a": "ye cainaṃ pakṣam āśritya vartayanty alpacetasaḥ",
    "GE07mbh_12_u:229.005c": "svabhāvaṃ kāraṇaṃ jñātvā na śreyaḥ prāpnuvanti te",
    "GE07mbh_12_u:229.006a": "svabhāvo hi vināśāya mohakarmamanobhavaḥ",
    "GE07mbh_12_u:229.006c": "niruktam etayor etat svabhāvaparabhāvayoḥ",
    "GE07mbh_12_u:229.007a": "kṛṣyādīni hi karmāṇi sasyasaṃharaṇāni ca",
    "GE07mbh_12_u:229.007c": "prajñāvadbhiḥ prakḷptāni yānāsanagṛhāṇi ca",
    "GE07mbh_12_u:229.008a": "ākrīḍānāṃ gṛhāṇāṃ ca gadānām agadasya ca",
    "GE07mbh_12_u:229.008c": "prajñāvantaḥ pravaktāro jñānavadbhir anuṣṭhitāḥ",
    "GE07mbh_12_u:229.009a": "prajñā saṃyojayaty arthaiḥ prajñā śreyo 'dhigacchati",
    "GE07mbh_12_u:229.009c": "rājāno bhuñjate rājyaṃ prajñayā tulyalakṣaṇāḥ",
    "GE07mbh_12_u:229.010a": "pārāvaryaṃ tu bhūtānāṃ",
    "GE07mbh_12_u:229.010c": "vidyayā tāta sṛṣṭānāṃ vidyaiva paramā gatiḥ",
    "GE07mbh_12_u:229.011a": "bhūtānāṃ janma sarveṣāṃ vividhānāṃ caturvidham",
    "GE07mbh_12_u:229.011c": "jarāyvaṇḍam athodbhedaṃ svedaṃ cāpy upalakṣayet",
    "GE07mbh_12_u:229.012a": "sthāvarebhyo viśiṣṭāni jaṅgamāny upalakṣayet",
    "GE07mbh_12_u:229.012c": "upapannaṃ hi yac ceṣṭā viśiṣyeta viśeṣyayoḥ",
    "GE07mbh_12_u:229.013a": "āhur dvibahupādāni jaṅgamāni dvayāni ca",
    "GE07mbh_12_u:229.013c": "bahupādbhyo viśiṣṭāni dvipādāni bahūny api",
    "GE07mbh_12_u:229.014a": "dvipadāni dvayāny āhuḥ pārthivānītarāṇi ca",
    "GE07mbh_12_u:229.014c": "pārthivāni viśiṣṭāni tāni hy annāni bhuñjate",
    "GE07mbh_12_u:229.015a": "pārthivāni dvayāny āhur madhyamāny uttamāni ca",
    "GE07mbh_12_u:229.015c": "madhyamāni viśiṣṭāni jātidharmopadhāraṇāt",
    "GE07mbh_12_u:229.016a": "madhyamāni dvayāny āhur dharmajñānītarāṇi ca",
    "GE07mbh_12_u:229.016c": "dharmajñāni viśiṣṭāni",
    "GE07mbh_12_u:229.017a": "dharmajñāni dvayāny āhur vedajñānītarāṇi ca",
    "GE07mbh_12_u:229.017c": "vedajñāni viśiṣṭāni vedo hy eṣu pratiṣṭhitaḥ",
    "GE07mbh_12_u:229.018a": "vedajñāni dvayāny āhuḥ pravaktṝṇītarāṇi ca",
    "GE07mbh_12_u:229.018c": "pravaktṝṇi viśiṣṭāni",
    "GE07mbh_12_u:229.019a": "vijñāyante hi yair vedāḥ sarvadharmakriyāphalāḥ",
    "GE07mbh_12_u:229.019c": "sayajñāḥ sakhilā vedāḥ pravaktṛbhyo viniḥsṛtāḥ",
    "GE07mbh_12_u:229.020a": "pravaktṝṇi dvayāny āhur ātmajñānītarāṇi ca",
    "GE07mbh_12_u:229.020c": "ātmajñāni viśiṣṭāni janmājanmopadhāraṇāt",
    "GE07mbh_12_u:229.021a": "dharmadvayaṃ hi yo veda sa sarvaḥ sarvadharmavid",
    "GE07mbh_12_u:229.021c": "sa tyāgī satyasaṃkalpaḥ sa tu kṣāntaḥ sa īśvaraḥ",
    "GE07mbh_12_u:229.022a": "dharmajñānapratiṣṭhaṃ hi taṃ devā brāhmaṇaṃ viduḥ",
    "GE07mbh_12_u:229.022c": "śabdabrahmaṇi niṣṇātaṃ pare ca kṛtaniścayam",
    "GE07mbh_12_u:229.023a": "antaḥsthaṃ ca bahiṣṭhaṃ ca ye ''dhiyajñādhidaivatam",
    "GE07mbh_12_u:229.023c": "jānanti tān namasyāmas te devās tāta te dvijāḥ",
    "GE07mbh_12_u:229.024a": "teṣu viśvam idaṃ bhūtaṃ sāgraṃ ca jagad āhitam",
    "GE07mbh_12_u:229.024c": "teṣāṃ māhātmyabhāvasya sadṛśaṃ nāsti kiṃ cana",
    "GE07mbh_12_u:229.025a": "ādiṃ te nidhanaṃ caiva karma cātītya sarvaśaḥ",
    "GE07mbh_12_u:229.025c": "caturvidhasya bhūtasya sarvasyeśāḥ svayaṃbhuvaḥ",
    "GE07mbh_12_u:230.001": "vyāsa uvāca",
    "GE07mbh_12_u:230.001a": "eṣā pūrvatarā vṛttir brāhmaṇasya vidhīyate",
    "GE07mbh_12_u:230.001c": "jñānavān eva karmāṇi kurvan sarvatra sidhyati",
    "GE07mbh_12_u:230.002a": "tatra cen na bhaved evaṃ saṃśayaḥ karmaniścaye",
    "GE07mbh_12_u:230.002c": "kiṃ nu karma svabhāvo 'yaṃ jñānaṃ karmeti vā punaḥ",
    "GE07mbh_12_u:230.003a": "tatra ceha vivitsā syāj jñānaṃ cet puruṣaṃ prati",
    "GE07mbh_12_u:230.003c": "upapattyupalabdhibhyāṃ varṇayiṣyāmi tac chṛṇu",
    "GE07mbh_12_u:230.004a": "pauruṣaṃ kāraṇaṃ ke cid āhuḥ karmasu mānavāḥ",
    "GE07mbh_12_u:230.004c": "daivam eke praśaṃsanti svabhāvaṃ cāpare janāḥ",
    "GE07mbh_12_u:230.005a": "pauruṣaṃ karma daivaṃ ca phalavṛttisvabhāvataḥ",
    "GE07mbh_12_u:230.005c": "trayam etat pṛthagbhūtam avivekaṃ tu ke cana",
    "GE07mbh_12_u:230.006a": "evam etan na cāpy evam ubhe cāpi na cāpy ubhe",
    "GE07mbh_12_u:230.006c": "karmasthā viṣamaṃ brūyuḥ sattvasthāḥ samadarśinaḥ",
    "GE07mbh_12_u:230.007a": "tretāyāṃ dvāpare caiva kalijāś ca sasaṃśayāḥ",
    "GE07mbh_12_u:230.007b-0680_01": "tretāyuge vidhis tv eṣa dharmāṇāṃ na kṛte yuge",
    "GE07mbh_12_u:230.007c": "tapasvinaḥ praśāntāś ca sattvasthāś ca kṛte yuge",
    "GE07mbh_12_u:230.008a": "apṛthagdarśinaḥ sarve ṛksāmasu yajuḥṣu ca",
    "GE07mbh_12_u:230.008c": "kāmadveṣau pṛthag dṛṣṭvā tapaḥ kṛta upāsate",
    "GE07mbh_12_u:230.009a": "tapodharmeṇa saṃyuktas taponityaḥ susaṃśitaḥ",
    "GE07mbh_12_u:230.009c": "tena sarvān avāpnoti kāmān yān manasecchati",
    "GE07mbh_12_u:230.010a": "tapasā tad avāpnoti yad bhūtvā sṛjate jagat",
    "GE07mbh_12_u:230.010c": "tadbhūtaś ca tataḥ sarvo bhūtānāṃ bhavati prabhuḥ",
    "GE07mbh_12_u:230.011a": "tad uktaṃ vedavādeṣu gahanaṃ vedadarśibhiḥ",
    "GE07mbh_12_u:230.011c": "vedānteṣu punar vyaktaṃ kramayogena lakṣyate",
    "GE07mbh_12_u:230.012a": "ārambhayajñāḥ kṣatrasya haviryajñā viśaḥ smṛtāḥ",
    "GE07mbh_12_u:230.012c": "paricārayajñāḥ śūdrāś ca japayajñā dvijātayaḥ",
    "GE07mbh_12_u:230.013a": "pariniṣṭhitakāryo hi svādhyāyena dvijo bhavet",
    "GE07mbh_12_u:230.013c": "kuryād anyan na vā kuryān maitro brāhmaṇa ucyate",
    "GE07mbh_12_u:230.014a": "tretādau sakalā vedā yajñā varṇāśramās tathā",
    "GE07mbh_12_u:230.014c": "saṃrodhād āyuṣas tv ete vyasyante dvāpare yuge",
    "GE07mbh_12_u:230.015a": "dvāpare viplavaṃ yānti vedāḥ kaliyuge tathā",
    "GE07mbh_12_u:230.015c": "dṛśyante nāpi dṛśyante kaler ante punaḥ punaḥ",
    "GE07mbh_12_u:230.016a": "utsīdanti svadharmāś ca tatrādharmeṇa pīḍitāḥ",
    "GE07mbh_12_u:230.016c": "gavāṃ bhūmeś ca ye cāpām oṣadhīnāṃ ca ye rasāḥ",
    "GE07mbh_12_u:230.017a": "adharmāntarhitā vedā vedadharmās tathāśramāḥ",
    "GE07mbh_12_u:230.017c": "vikriyante svadharmasthāḥ sthāvarāṇi carāṇi ca",
    "GE07mbh_12_u:230.018a": "yathā sarvāṇi bhūtāni vṛṣṭir bhaumāni varṣati",
    "GE07mbh_12_u:230.018c": "sṛjate sarvato 'ṅgāni tathā vedā yuge yuge",
    "GE07mbh_12_u:230.019a": "visṛtaṃ kālanānātvam anādinidhanaṃ ca yat",
    "GE07mbh_12_u:230.019c": "kīrtitaṃ tat purastān me yataḥ saṃyānti yānti ca",
    "GE07mbh_12_u:230.020a": "dhātedaṃ prabhavasthānaṃ bhūtānāṃ saṃyamo yamaḥ",
    "GE07mbh_12_u:230.020c": "svabhāvena pravartante dvaṃdvasṛṣṭāni bhūriśaḥ",
    "GE07mbh_12_u:230.021a": "sargaḥ kālo dhṛtir vedāḥ kartā kāryaṃ kriyā phalam",
    "GE07mbh_12_u:230.021c": "etat te kathitaṃ tāta yan māṃ tvaṃ paripṛcchasi",
    "GE07mbh_12_u:231.001": "bhīṣma uvāca",
    "GE07mbh_12_u:231.001a": "ity ukto 'bhipraśasyaitat paramarṣes tu śāsanam",
    "GE07mbh_12_u:231.001c": "mokṣadharmārthasaṃyuktam idaṃ praṣṭuṃ pracakrame",
    "GE07mbh_12_u:231.002": "śuka uvāca",
    "GE07mbh_12_u:231.002a": "prajāvāñ śrotriyo yajvā vṛddhaḥ prajño 'nasūyakaḥ",
    "GE07mbh_12_u:231.002c": "anāgatam anaitihyaṃ kathaṃ brahmādhigacchati",
    "GE07mbh_12_u:231.003a": "tapasā brahmacaryeṇa sarvatyāgena medhayā",
    "GE07mbh_12_u:231.003c": "sāṃkhye vā yadi vā yoge etat pṛṣṭo 'bhidhatsva me",
    "GE07mbh_12_u:231.004a": "manasaś cendriyāṇāṃ cāpy aikāgryaṃ samavāpyate",
    "GE07mbh_12_u:231.004c": "yenopāyena puruṣais tac ca vyākhyātum arhasi",
    "GE07mbh_12_u:231.005": "vyāsa uvāca",
    "GE07mbh_12_u:231.005a": "nānyatra vidyātapasor nānyatrendriyanigrahāt",
    "GE07mbh_12_u:231.005c": "nānyatra sarvasaṃtyāgāt siddhiṃ vindati kaś cana",
    "GE07mbh_12_u:231.006a": "mahābhūtāni sarvāṇi pūrvasṛṣṭiḥ svayaṃbhuvaḥ",
    "GE07mbh_12_u:231.006c": "bhūyiṣṭhaṃ prāṇabhṛdgrāme niviṣṭāni śarīriṣu",
    "GE07mbh_12_u:231.007a": "bhūmer deho jalāt sāro jyotiṣaś cakṣuṣī smṛte",
    "GE07mbh_12_u:231.007c": "prāṇāpānāśrayo vāyuḥ kheṣv ākāśaṃ śarīriṇām",
    "GE07mbh_12_u:231.008a": "krānte viṣṇur bale śakraḥ koṣṭhe 'gnir bhuktam archati",
    "GE07mbh_12_u:231.008c": "karṇayoḥ pradiśaḥ śrotre jihvāyāṃ vāk sarasvatī",
    "GE07mbh_12_u:231.009a": "karṇau tvak cakṣuṣī jihvā nāsikā caiva pañcamī",
    "GE07mbh_12_u:231.009c": "darśanānīndriyoktāni dvārāṇy āhārasiddhaye",
    "GE07mbh_12_u:231.010a": "śabdaṃ sparśaṃ tathā rūpaṃ rasaṃ gandhaṃ ca pañcamam",
    "GE07mbh_12_u:231.010c": "indriyāṇi pṛthak tv arthān manaso darśayanty uta",
    "GE07mbh_12_u:231.011a": "indriyāṇi mano yuṅkte vaśyān yanteva vājinaḥ",
    "GE07mbh_12_u:231.011c": "manaś cāpi sadā yuṅkte bhūtātmā hṛdayāśritaḥ",
    "GE07mbh_12_u:231.012a": "indriyāṇāṃ tathaiveṣāṃ sarveṣām īśvaraṃ manaḥ",
    "GE07mbh_12_u:231.012c": "niyame ca visarge ca bhūtātmā manasas tathā",
    "GE07mbh_12_u:231.013a": "indriyāṇīndriyārthāś ca svabhāvaś cetanā manaḥ",
    "GE07mbh_12_u:231.013c": "prāṇāpānau ca jīvaś ca nityaṃ deheṣu dehinām",
    "GE07mbh_12_u:231.014a": "āśrayo nāsti sattvasya guṇaśabdo na cetanā",
    "GE07mbh_12_u:231.014c": "sattvaṃ hi tejaḥ sṛjati na guṇān vai kadā cana",
    "GE07mbh_12_u:231.015a": "evaṃ saptadaśaṃ dehe vṛtaṃ ṣoḍaśabhir guṇaiḥ",
    "GE07mbh_12_u:231.015c": "manīṣī manasā vipraḥ paśyaty ātmānam ātmani",
    "GE07mbh_12_u:231.016a": "na hy ayaṃ cakṣuṣā dṛśyo na ca sarvair apīndriyaiḥ",
    "GE07mbh_12_u:231.016c": "manasā saṃpradīptena mahān ātmā prakāśate",
    "GE07mbh_12_u:231.017a": "aśabdasparśarūpaṃ tad arasāgandham avyayam",
    "GE07mbh_12_u:231.017c": "aśarīraṃ śarīre sve nirīkṣeta nirindriyam",
    "GE07mbh_12_u:231.018a": "avyaktaṃ vyaktadeheṣu martyeṣv amaram āśritam",
    "GE07mbh_12_u:231.018c": "yo 'nupaśyati sa pretya kalpate brahmabhūyase",
    "GE07mbh_12_u:231.019a": "vidyābhijanasaṃpanne brāhmaṇe gavi hastini",
    "GE07mbh_12_u:231.019c": "śuni caiva śvapāke ca paṇḍitāḥ samadarśinaḥ",
    "GE07mbh_12_u:231.020a": "sa hi sarveṣu bhūteṣu jaṅgameṣu dhruveṣu ca",
    "GE07mbh_12_u:231.020c": "vasaty eko mahān ātmā yena sarvam idaṃ tatam",
    "GE07mbh_12_u:231.021a": "sarvabhūteṣu cātmānaṃ sarvabhūtāni cātmani",
    "GE07mbh_12_u:231.021c": "yadā paśyati bhūtātmā brahma saṃpadyate tadā",
    "GE07mbh_12_u:231.022a": "yāvān ātmani vedātmā tāvān ātmā parātmani",
    "GE07mbh_12_u:231.022c": "ya evaṃ satataṃ veda so 'mṛtatvāya kalpate",
    "GE07mbh_12_u:231.023a": "sarvabhūtātmabhūtasya sarvabhūtahitasya ca",
    "GE07mbh_12_u:231.023c": "devāpi mārge muhyanti apadasya padaiṣiṇaḥ",
    "GE07mbh_12_u:231.024a": "śakunīnām ivākāśe jale vāricarasya vā",
    "GE07mbh_12_u:231.024c": "yathā gatir na dṛśyeta tathaiva sumahātmanaḥ",
    "GE07mbh_12_u:231.025a": "kālaḥ pacati bhūtāni sarvāṇy evātmanātmani",
    "GE07mbh_12_u:231.025c": "yasmiṃs tu pacyate kālas taṃ na vedeha kaś cana",
    "GE07mbh_12_u:231.026a": "na tad ūrdhvaṃ na tiryak ca nādho na ca tiraḥ punaḥ",
    "GE07mbh_12_u:231.026b-0681_01": "indriyair api buddhyā vā gṛhyate na kadā cana",
    "GE07mbh_12_u:231.026c": "na madhye pratigṛhṇīte naiva kaś cit kutaś cana",
    "GE07mbh_12_u:231.027a": "sarve 'ntaḥsthā ime lokā bāhyam eṣāṃ na kiṃ cana",
    "GE07mbh_12_u:231.027c": "yaḥ sahasraṃ samāgacched yathā bāṇo guṇacyutaḥ",
    "GE07mbh_12_u:231.028a": "naivāntaṃ kāraṇasyeyād yady api syān manojavaḥ",
    "GE07mbh_12_u:231.028c": "tasmāt sūkṣmāt sūkṣmataraṃ nāsti sthūlataraṃ tataḥ",
    "GE07mbh_12_u:231.029a": "sarvataḥpāṇipādāntaṃ sarvatokṣiśiromukham",
    "GE07mbh_12_u:231.029c": "sarvataḥśrutimal loke sarvam āvṛtya tiṣṭhati",
    "GE07mbh_12_u:231.030a": "tad evāṇor aṇutaraṃ tan mahadbhyo mahattaram",
    "GE07mbh_12_u:231.030c": "tad antaḥ sarvabhūtānāṃ dhruvaṃ tiṣṭhan na dṛśyate",
    "GE07mbh_12_u:231.031a": "akṣaraṃ ca kṣaraṃ caiva dvaidhībhāvo 'yam ātmanaḥ",
    "GE07mbh_12_u:231.031c": "kṣaraḥ sarveṣu bhūteṣu divyaṃ hy amṛtam akṣaram",
    "GE07mbh_12_u:231.032a": "navadvāraṃ puraṃ gatvā haṃso hi niyato vaśī",
    "GE07mbh_12_u:231.032c": "īśaḥ sarvasya bhūtasya sthāvarasya carasya ca",
    "GE07mbh_12_u:231.033a": "hānibhaṅgavikalpānāṃ navānāṃ saṃśrayeṇa ca",
    "GE07mbh_12_u:231.033c": "śarīrāṇām ajasyāhur haṃsatvaṃ pāradarśinaḥ",
    "GE07mbh_12_u:231.034a": "haṃsoktaṃ cākṣaraṃ caiva kūṭasthaṃ yat tad akṣaram",
    "GE07mbh_12_u:231.034c": "tad vidvān akṣaraṃ prāpya jahāti prāṇajanmanī",
    "GE07mbh_12_u:232.001": "vyāsa uvāca",
    "GE07mbh_12_u:232.001a": "pṛcchatas tava satputra yathāvad iha tattvataḥ",
    "GE07mbh_12_u:232.001c": "sāṃkhyanyāyena saṃyuktaṃ yad etat kīrtitaṃ mayā",
    "GE07mbh_12_u:232.002a": "yogakṛtyaṃ tu te kṛtsnaṃ vartayiṣyāmi tac chṛṇu",
    "GE07mbh_12_u:232.002c": "ekatvaṃ buddhimanasor indriyāṇāṃ ca sarvaśaḥ",
    "GE07mbh_12_u:232.002e": "ātmano dhyāyinas tāta jñānam etad anuttamam",
    "GE07mbh_12_u:232.003a": "tad etad upaśāntena dāntenādhyātmaśīlinā",
    "GE07mbh_12_u:232.003c": "ātmārāmeṇa buddhena boddhavyaṃ śucikarmaṇā",
    "GE07mbh_12_u:232.004a": "yogadoṣān samucchidya pañca yān kavayo viduḥ",
    "GE07mbh_12_u:232.004c": "kāmaṃ krodhaṃ ca lobhaṃ ca bhayaṃ svapnaṃ ca pañcamam",
    "GE07mbh_12_u:232.005a": "krodhaṃ śamena jayati kāmaṃ saṃkalpavarjanāt",
    "GE07mbh_12_u:232.005c": "sattvasaṃsevanād dhīro nidrām ucchettum arhati",
    "GE07mbh_12_u:232.006a": "dhṛtyā śiśnodaraṃ rakṣet pāṇipādaṃ ca cakṣuṣā",
    "GE07mbh_12_u:232.006c": "cakṣuḥ śrotre ca manasā mano vācaṃ ca karmaṇā",
    "GE07mbh_12_u:232.007a": "apramādād bhayaṃ jahyāl lobhaṃ prājñopasevanāt",
    "GE07mbh_12_u:232.007c": "evam etān yogadoṣāñ jayen nityam atandritaḥ",
    "GE07mbh_12_u:232.008a": "agnīṃś ca brāhmaṇāṃś cārced devatāḥ praṇameta ca",
    "GE07mbh_12_u:232.008c": "varjayed ruṣitāṃ vācaṃ hiṃsāyuktāṃ manonugām",
    "GE07mbh_12_u:232.009a": "brahma tejomayaṃ śukraṃ yasya sarvam idaṃ rasaḥ",
    "GE07mbh_12_u:232.009c": "ekasya bhūtaṃ bhūtasya dvayaṃ sthāvarajaṅgamam",
    "GE07mbh_12_u:232.010a": "dhyānam adhyayanaṃ dānaṃ satyaṃ hrīr ārjavaṃ kṣamā",
    "GE07mbh_12_u:232.010c": "śaucam āhārasaṃśuddhir indriyāṇāṃ ca nigrahaḥ",
    "GE07mbh_12_u:232.011a": "etair vivardhate tejaḥ pāpmānaṃ cāpakarṣati",
    "GE07mbh_12_u:232.011c": "sidhyanti cāsya sarvārthā vijñānaṃ ca pravartate",
    "GE07mbh_12_u:232.012a": "samaḥ sarveṣu bhūteṣu labdhālabdhena vartayan",
    "GE07mbh_12_u:232.012c": "dhutapāpmā tu tejasvī laghvāhāro jitendriyaḥ",
    "GE07mbh_12_u:232.012e": "kāmakrodhau vaśe kṛtvā ninīṣed brahmaṇaḥ padam",
    "GE07mbh_12_u:232.013a": "manasaś cendriyāṇāṃ ca kṛtvaikāgryaṃ samāhitaḥ",
    "GE07mbh_12_u:232.013c": "prāg rātrāpararātreṣu dhārayen mana ātmanā",
    "GE07mbh_12_u:232.014a": "jantoḥ pañcendriyasyāsya yad ekaṃ chidram indriyam",
    "GE07mbh_12_u:232.014c": "tato 'sya sravati prajñā dṛteḥ pādād ivodakam",
    "GE07mbh_12_u:232.015a": "manas tu pūrvam ādadyāt kumīnān iva matsyahā",
    "GE07mbh_12_u:232.015c": "tataḥ śrotraṃ tataś cakṣur jihvāṃ ghrāṇaṃ ca yogavit",
    "GE07mbh_12_u:232.016a": "tata etāni saṃyamya manasi sthāpayed yatiḥ",
    "GE07mbh_12_u:232.016c": "tathaivāpohya saṃkalpān mano hy ātmani dhārayet",
    "GE07mbh_12_u:232.017a": "pañca jñānena saṃdhāya manasi sthāpayed yatiḥ",
    "GE07mbh_12_u:232.017c": "yadaitāny avatiṣṭhante manaḥṣaṣṭhāni cātmani",
    "GE07mbh_12_u:232.017e": "prasīdanti ca saṃsthāya tadā brahma prakāśate",
    "GE07mbh_12_u:232.018a": "vidhūma iva dīptārcir āditya iva dīptimān",
    "GE07mbh_12_u:232.018c": "vaidyuto 'gnir ivākāśe paśyaty ātmānam ātmanā",
    "GE07mbh_12_u:232.018e": "sarvaṃ ca tatra sarvatra vyāpakatvāc ca dṛśyate",
    "GE07mbh_12_u:232.019a": "taṃ paśyanti mahātmāno brāhmaṇā ye manīṣiṇaḥ",
    "GE07mbh_12_u:232.019c": "dhṛtimanto mahāprājñāḥ sarvabhūtahite ratāḥ",
    "GE07mbh_12_u:232.020a": "evaṃ parimitaṃ kālam ācaran saṃśitavrataḥ",
    "GE07mbh_12_u:232.020c": "āsīno hi rahasy eko gacched",
    "GE07mbh_12_u:232.021a": "pramoho bhrama āvarto ghrāṇaśravaṇadarśane",
    "GE07mbh_12_u:232.021c": "adbhutāni rasasparśe śītoṣṇe mārutākṛtiḥ",
    "GE07mbh_12_u:232.022a": "pratibhām upasargāṃś cāpy upasaṃgṛhya yogataḥ",
    "GE07mbh_12_u:232.022c": "tāṃs tattvavid anādṛtya svātmanaiva nivartayet",
    "GE07mbh_12_u:232.023a": "kuryāt paricayaṃ yoge traikālyaṃ niyato muniḥ",
    "GE07mbh_12_u:232.023c": "giriśṛṅge tathā caitye vṛkṣāgreṣu ca yojajet",
    "GE07mbh_12_u:232.024a": "saṃniyamyendriyagrāmaṃ goṣṭhe bhāṇḍamanā iva",
    "GE07mbh_12_u:232.024c": "ekāgraś cintayen nityaṃ yogān nodvejayen manaḥ",
    "GE07mbh_12_u:232.025a": "yenopāyena śakyeta saṃniyantuṃ calaṃ manaḥ",
    "GE07mbh_12_u:232.025c": "taṃ taṃ yukto niṣeveta na caiva vicalet tataḥ",
    "GE07mbh_12_u:232.026a": "śūnyā giriguhāś caiva devatāyatanāni ca",
    "GE07mbh_12_u:232.026c": "śūnyāgārāṇi caikāgro nivāsārtham upakramet",
    "GE07mbh_12_u:232.027a": "nābhiṣvajet paraṃ vācā karmaṇā manasāpi vā",
    "GE07mbh_12_u:232.027c": "upekṣako yatāhāro labdhālabdhe samo bhavet",
    "GE07mbh_12_u:232.028a": "yaś cainam abhinandeta yaś cainam apavādayet",
    "GE07mbh_12_u:232.028c": "samas tayoś cāpy ubhayor nābhidhyāyec chubhāśubham",
    "GE07mbh_12_u:232.029a": "na prahṛṣyeta lābheṣu nālābheṣu ca cintayet",
    "GE07mbh_12_u:232.029c": "samaḥ sarveṣu bhūteṣu sadharmā mātariśvanaḥ",
    "GE07mbh_12_u:232.030a": "evaṃ sarvātmanaḥ sādhoḥ sarvatra samadarśinaḥ",
    "GE07mbh_12_u:232.030c": "ṣaṇmāsān nityayuktasya śabdabrahmātivartate",
    "GE07mbh_12_u:232.031a": "vedanārtāḥ prajā dṛṣṭvā samaloṣṭāśmakāñcanaḥ",
    "GE07mbh_12_u:232.031c": "etasmin nirato mārge viramen na vimohitaḥ",
    "GE07mbh_12_u:232.032a": "api varṇāv akṛṣṭas tu nārī vā dharmakāṅkṣiṇī",
    "GE07mbh_12_u:232.032c": "tāv apy etena mārgeṇa gacchetāṃ paramāṃ gatim",
    "GE07mbh_12_u:232.033a": "ajaṃ purāṇam ajaraṃ sanātanaṃ; yad indriyair upalabhate naro 'calaḥ",
    "GE07mbh_12_u:232.033c": "aṇor aṇīyo mahato mahattaraṃ; tadātmanā paśyati yukta ātmavān",
    "GE07mbh_12_u:232.034a": "idaṃ maharṣer vacanaṃ mahātmano; yathāvad uktaṃ manasānudṛśya ca",
    "GE07mbh_12_u:232.034c": "avekṣya ceyāt parameṣṭhisātmyatāṃ; prayānti yāṃ bhūtagatiṃ manīṣiṇaḥ",
    "GE07mbh_12_u:233.001": "śuka uvāca",
    "GE07mbh_12_u:233.001a": "yad idaṃ vedavacanaṃ kuru karma tyajeti ca",
    "GE07mbh_12_u:233.001c": "kāṃ diśaṃ vidyayā yānti kāṃ ca gacchanti karmaṇā",
    "GE07mbh_12_u:233.002a": "etad vai śrotum icchāmi tad bhavān prabravītu me",
    "GE07mbh_12_u:233.002c": "etat tv anyonyavairūpye vartate pratikūlataḥ",
    "GE07mbh_12_u:233.003": "bhīṣma uvāca",
    "GE07mbh_12_u:233.003a": "ity uktaḥ pratyuvācedaṃ parāśarasutaḥ sutam",
    "GE07mbh_12_u:233.003c": "karmavidyāmayāv etau vyākhyāsyāmi kṣarākṣarau",
    "GE07mbh_12_u:233.004a": "yāṃ diśaṃ vidyayā yānti yāṃ ca gacchanti karmaṇā",
    "GE07mbh_12_u:233.004c": "śṛṇuṣvaikamanāḥ putra gahvaraṃ hy etad antaram",
    "GE07mbh_12_u:233.005a": "asti dharma iti proktaṃ nāstīty atraiva yo vadet",
    "GE07mbh_12_u:233.005c": "tasya pakṣasya sadṛśam idaṃ mama bhaved atha",
    "GE07mbh_12_u:233.006a": "dvāv imāv atha panthānau yatra vedāḥ pratiṣṭhitāḥ",
    "GE07mbh_12_u:233.006c": "pravṛttilakṣaṇo dharmo nivṛttau ca subhāṣitaḥ",
    "GE07mbh_12_u:233.007a": "karmaṇā badhyate jantur vidyayā tu pramucyate",
    "GE07mbh_12_u:233.007c": "tasmāt karma na kurvanti yatayaḥ pāradarśinaḥ",
    "GE07mbh_12_u:233.008a": "karmaṇā jāyate pretya mūrtimān ṣoḍaśātmakaḥ",
    "GE07mbh_12_u:233.008c": "vidyayā jāyate nityam avyayo hy avyayātmakaḥ",
    "GE07mbh_12_u:233.009a": "karma tv eke praśaṃsanti svalpabuddhitarā narāḥ",
    "GE07mbh_12_u:233.009c": "tena te dehajālāni ramayanta upāsate",
    "GE07mbh_12_u:233.010a": "ye tu buddhiṃ parāṃ prāptā",
    "GE07mbh_12_u:233.010c": "na te karma praśaṃsanti kūpaṃ nadyāṃ pibann iva",
    "GE07mbh_12_u:233.011a": "karmaṇaḥ phalam āpnoti sukhaduḥkhe bhavābhavau",
    "GE07mbh_12_u:233.011c": "vidyayā tad avāpnoti yatra gatvā na śocati",
    "GE07mbh_12_u:233.012a": "yatra gatvā na mriyate yatra gatvā na jāyate",
    "GE07mbh_12_u:233.012c": "na jīryate yatra gatvā yatra gatvā na vardhate",
    "GE07mbh_12_u:233.013a": "yatra tad brahma paramam avyaktam ajaraṃ dhruvam",
    "GE07mbh_12_u:233.013c": "avyāhatam anāyāsam amṛtaṃ cāviyogi ca",
    "GE07mbh_12_u:233.014a": "dvaṃdvair yatra na bādhyante mānasena ca karmaṇā",
    "GE07mbh_12_u:233.014c": "samāḥ sarvatra maitrāś ca sarvabhūtahite ratāḥ",
    "GE07mbh_12_u:233.015a": "vidyāmayo 'nyaḥ puruṣas tāta karmamayo 'paraḥ",
    "GE07mbh_12_u:233.015c": "viddhi candramasaṃ darśe sūkṣmayā kalayā sthitam",
    "GE07mbh_12_u:233.015d-0682_01": "vidyāmayaṃ taṃ puruṣaṃ nityaṃ jñānaguṇātmakam",
    "GE07mbh_12_u:233.016a": "tad etad ṛṣiṇā proktaṃ vistareṇānumīyate",
    "GE07mbh_12_u:233.016c": "navajaṃ śaśinaṃ dṛṣṭvā vakraṃ tantum ivāmbare",
    "GE07mbh_12_u:233.017a": "ekādaśavikārātmā kalāsaṃbhārasaṃbhṛtaḥ",
    "GE07mbh_12_u:233.017c": "mūrtimān iti taṃ viddhi tāta karmaguṇātmakam",
    "GE07mbh_12_u:233.017d-0683_01": "tasmin yaḥ saṃsthito hy agnir nityaṃ sthālyām ivāhitaḥ",
    "GE07mbh_12_u:233.017d-0683_02": "ātmānaṃ taṃ vijānīhi nityaṃ tyāgajitātmakam",
    "GE07mbh_12_u:233.018a": "devo yaḥ saṃśritas tasminn abbindur iva puṣkare",
    "GE07mbh_12_u:233.018c": "kṣetrajñaṃ taṃ vijānīyān nityaṃ tyāgajitātmakam",
    "GE07mbh_12_u:233.019a": "tamo rajaś ca sattvaṃ ca viddhi jīvaguṇān imān",
    "GE07mbh_12_u:233.019c": "jīvam ātmaguṇaṃ vidyād ātmānaṃ paramātmanaḥ",
    "GE07mbh_12_u:233.020a": "sacetanaṃ jīvaguṇaṃ vadanti; sa ceṣṭate ceṣṭayate ca sarvam",
    "GE07mbh_12_u:233.020c": "tataḥ paraṃ kṣetravido vadanti; prāvartayad yo bhuvanāni sapta",
    "GE07mbh_12_u:234.001": "śuka uvāca",
    "GE07mbh_12_u:234.001a": "kṣarāt prabhṛti yaḥ sargaḥ saguṇānīndriyāṇi ca",
    "GE07mbh_12_u:234.001c": "buddhyaiśvaryābhisargārthaṃ yad dhyānaṃ cātmanaḥ śubham",
    "GE07mbh_12_u:234.002a": "bhūya eva tu loke 'smin sadvṛttiṃ vṛttihaitukīm",
    "GE07mbh_12_u:234.002c": "yayā santaḥ pravartante tad icchāmy anuvarṇitam",
    "GE07mbh_12_u:234.003a": "vede vacanam uktaṃ tu kuru karma tyajeti ca",
    "GE07mbh_12_u:234.003c": "katham etad vijānīyāṃ tac ca vyākhyātum arhasi",
    "GE07mbh_12_u:234.004a": "lokavṛttāntatattvajñaḥ pūto 'haṃ guruśāsanāt",
    "GE07mbh_12_u:234.004c": "kṛtvā buddhiṃ viyuktātmā tyakṣyāmy ātmānam avyathaḥ",
    "GE07mbh_12_u:234.005": "vyāsa uvāca",
    "GE07mbh_12_u:234.005a": "yaiṣā vai vihitā vṛttiḥ purastād brahmaṇā svayam",
    "GE07mbh_12_u:234.005c": "eṣā pūrvataraiḥ sadbhir ācīrṇā paramarṣibhiḥ",
    "GE07mbh_12_u:234.006a": "brahmacaryeṇa vai lokāñ jayanti paramarṣayaḥ",
    "GE07mbh_12_u:234.006c": "ātmanaś ca hṛdi śreyas tv anviccha manasātmani",
    "GE07mbh_12_u:234.007a": "vane mūlaphalāśī ca tapyan suvipulaṃ tapaḥ",
    "GE07mbh_12_u:234.007c": "puṇyāyatanacārī ca bhūtānām avihiṃsakaḥ",
    "GE07mbh_12_u:234.008a": "vidhūme sannamusale vānaprasthapratiśraye",
    "GE07mbh_12_u:234.008c": "kāle prāpte caran bhaikṣaṃ kalpate brahmabhūyase",
    "GE07mbh_12_u:234.009a": "niḥstutir nirnamaskāraḥ parityajya śubhāśubhe",
    "GE07mbh_12_u:234.009c": "araṇye vicaraikākī yena kena cid āśitaḥ",
    "GE07mbh_12_u:234.010": "śuka uvāca",
    "GE07mbh_12_u:234.010a": "yad idaṃ vedavacanaṃ lokavāde virudhyate",
    "GE07mbh_12_u:234.010c": "pramāṇe cāpramāṇe ca viruddhe śāstratā kutaḥ",
    "GE07mbh_12_u:234.011a": "ity etac chrotum icchāmi bhagavān prabravītu me",
    "GE07mbh_12_u:234.011c": "karmaṇām avirodhena katham etat pravartate",
    "GE07mbh_12_u:234.012": "bhīṣma uvāca",
    "GE07mbh_12_u:234.012a": "ity uktaḥ pratyuvācedaṃ gandhavatyāḥ sutaḥ sutam",
    "GE07mbh_12_u:234.012c": "ṛṣis tat pūjayan vākyaṃ putrasyāmitatejasaḥ",
    "GE07mbh_12_u:234.013a": "gṛhastho brahmacārī ca vānaprastho 'tha bhikṣukaḥ",
    "GE07mbh_12_u:234.013c": "yathoktakāriṇaḥ sarve gacchanti paramāṃ gatim",
    "GE07mbh_12_u:234.014a": "eko ya āśramān etān anutiṣṭhed yathāvidhi",
    "GE07mbh_12_u:234.014c": "akāmadveṣasaṃyuktaḥ sa paratra mahīyate",
    "GE07mbh_12_u:234.015a": "catuṣpadī hi niḥśreṇī brahmaṇy eṣā pratiṣṭhitā",
    "GE07mbh_12_u:234.015c": "etām āśritya niḥśreṇīṃ brahmaloke mahīyate",
    "GE07mbh_12_u:234.016a": "āyuṣas tu caturbhāgaṃ",
    "GE07mbh_12_u:234.016c": "gurau vā guruputre vā vased dharmārthakovidaḥ",
    "GE07mbh_12_u:234.017a": "karmātirekeṇa guror adhyetavyaṃ bubhūṣatā",
    "GE07mbh_12_u:234.017c": "dakṣiṇo nāpavādī syād āhūto gurum āśrayet",
    "GE07mbh_12_u:234.018a": "jaghanyaśāyī pūrvaṃ syād utthāyī guruveśmani",
    "GE07mbh_12_u:234.018c": "yac ca śiṣyeṇa kartavyaṃ kāryaṃ dāsena vā punaḥ",
    "GE07mbh_12_u:234.019a": "kṛtam ity eva tat sarvaṃ kṛtvā tiṣṭheta pārśvataḥ",
    "GE07mbh_12_u:234.019c": "kiṃkaraḥ sarvakārī ca sarvakarmasu kovidaḥ",
    "GE07mbh_12_u:234.020a": "śucir dakṣo guṇopeto brūyād iṣur ivātvaraḥ",
    "GE07mbh_12_u:234.020c": "cakṣuṣā gurum avyagro nirīkṣeta jitendriyaḥ",
    "GE07mbh_12_u:234.021a": "nābhuktavati cāśnīyād apītavati no pibet",
    "GE07mbh_12_u:234.021c": "na tiṣṭhati tathāsīta nāsupte prasvapeta ca",
    "GE07mbh_12_u:234.022a": "uttānābhyāṃ ca pāṇibhyāṃ pādāv asya mṛdu spṛśet",
    "GE07mbh_12_u:234.022c": "dakṣiṇaṃ dakṣiṇenaiva savyaṃ savyena pīḍayet",
    "GE07mbh_12_u:234.023a": "abhivādya guruṃ brūyād adhīṣva bhagavann iti",
    "GE07mbh_12_u:234.023c": "idaṃ kariṣye bhagavann idaṃ cāpi kṛtaṃ mayā",
    "GE07mbh_12_u:234.023d-0684_01": "brahmaṃs tad api kartāsmi yad bhavān vakṣyate punaḥ",
    "GE07mbh_12_u:234.024a": "iti sarvam anujñāpya nivedya gurave dhanam",
    "GE07mbh_12_u:234.024c": "kuryāt kṛtvā ca tat sarvam ākhyeyaṃ gurave punaḥ",
    "GE07mbh_12_u:234.025a": "yāṃs tu gandhān rasān vāpi brahmacārī na sevate",
    "GE07mbh_12_u:234.025c": "seveta tān samāvṛtta iti dharmeṣu niścayaḥ",
    "GE07mbh_12_u:234.026a": "ye ke cid vistareṇoktā niyamā brahmacāriṇaḥ",
    "GE07mbh_12_u:234.026c": "tān sarvān anugṛhṇīyād bhavec cānapago guroḥ",
    "GE07mbh_12_u:234.027a": "sa evaṃ gurave prītim upahṛtya yathābalam",
    "GE07mbh_12_u:234.027c": "āśrameṣv āśrameṣv evaṃ śiṣyo varteta karmaṇā",
    "GE07mbh_12_u:234.028a": "vedavratopavāsena caturthe cāyuṣo gate",
    "GE07mbh_12_u:234.028c": "gurave dakṣiṇāṃ dattvā samāvarted yathāvidhi",
    "GE07mbh_12_u:234.029a": "dharmalabdhair yuto dārair agnīn utpādya dharmataḥ",
    "GE07mbh_12_u:234.029c": "dvitīyam āyuṣo bhāgaṃ gṛhamedhivratī bhavet",
    "GE07mbh_12_u:235.001": "vyāsa uvāca",
    "GE07mbh_12_u:235.001a": "dvitīyam āyuṣo bhāgaṃ gṛhamedhī gṛhe vaset",
    "GE07mbh_12_u:235.001c": "dharmalabdhair yuto dārair agnīn utpādya suvrataḥ",
    "GE07mbh_12_u:235.002a": "gṛhasthavṛttayaś caiva catasraḥ kavibhiḥ smṛtāḥ",
    "GE07mbh_12_u:235.002c": "kusūladhānyaḥ prathamaḥ kumbhīdhānyas tv anantaram",
    "GE07mbh_12_u:235.003a": "aśvastano 'tha kāpotīm āśrito vṛttim āharet",
    "GE07mbh_12_u:235.003c": "teṣāṃ paraḥ paro jyāyān dharmato lokajittamaḥ",
    "GE07mbh_12_u:235.004a": "ṣaṭkarmā vartayaty ekas tribhir anyaḥ pravartate",
    "GE07mbh_12_u:235.004c": "dvābhyām ekaś caturthas tu brahmasatre vyavasthitaḥ",
    "GE07mbh_12_u:235.004e": "gṛhamedhivratāny atra mahāntīha pracakṣate",
    "GE07mbh_12_u:235.005a": "nātmārthaṃ pācayed annaṃ na vṛthā ghātayet paśūn",
    "GE07mbh_12_u:235.005c": "prāṇī vā yadi vāprāṇī saṃskāraṃ yajuṣārhati",
    "GE07mbh_12_u:235.006a": "na divā prasvapej jātu na pūrvāpararātrayoḥ",
    "GE07mbh_12_u:235.006c": "na bhuñjītāntarākāle nānṛtāv āhvayet striyam",
    "GE07mbh_12_u:235.007a": "nāsyānaśnan vased vipro gṛhe kaś cid apūjitaḥ",
    "GE07mbh_12_u:235.007c": "tathāsyātithayaḥ pūjyā havyakavyavahāḥ sadā",
    "GE07mbh_12_u:235.008a": "vedavidyāvratasnātāḥ śrotriyā vedapāragāḥ",
    "GE07mbh_12_u:235.008c": "svadharmajīvino dāntāḥ kriyāvantas tapasvinaḥ",
    "GE07mbh_12_u:235.008e": "teṣāṃ havyaṃ ca kavyaṃ cāpy arhaṇārthaṃ vidhīyate",
    "GE07mbh_12_u:235.009a": "na kharaiḥ saṃprayātasya svadharmājñānakasya ca",
    "GE07mbh_12_u:235.009c": "apaviddhāgnihotrasya guror vālīkakāriṇaḥ",
    "GE07mbh_12_u:235.010a": "saṃvibhāgo 'tra bhūtānāṃ sarveṣām eva śiṣyate",
    "GE07mbh_12_u:235.010c": "tathaivāpacamānebhyaḥ pradeyaṃ gṛhamedhinā",
    "GE07mbh_12_u:235.011a": "vighasāśī bhaven nityaṃ nityaṃ cāmṛtabhojanaḥ",
    "GE07mbh_12_u:235.011c": "amṛtaṃ yajñaśeṣaṃ syād bhojanaṃ haviṣā samam",
    "GE07mbh_12_u:235.011e": "bhṛtyaśeṣaṃ tu yo 'śnāti tam āhur vighasāśinam",
    "GE07mbh_12_u:235.011f-0685_01": "vighasaṃ bhṛtyaśeṣaṃ tu yajñaśeṣam athāmṛtam",
    "GE07mbh_12_u:235.012a": "svadāranirato dānto hy anasūyur jitendriyaḥ",
    "GE07mbh_12_u:235.012c": "ṛtvikpurohitācāryair mātulātithisaṃśritaiḥ",
    "GE07mbh_12_u:235.013a": "vṛddhabālāturair vaidyair jñātisaṃbandhibāndhavaiḥ",
    "GE07mbh_12_u:235.013c": "mātāpitṛbhyāṃ jāmībhir bhrātrā putreṇa bhāryayā",
    "GE07mbh_12_u:235.014a": "duhitrā dāsavargeṇa vivādaṃ na samācaret",
    "GE07mbh_12_u:235.014c": "etān vimucya saṃvādān sarvapāpaiḥ pramucyate",
    "GE07mbh_12_u:235.015a": "etair jitais tu jayati sarvāṃl lokān na saṃśayaḥ",
    "GE07mbh_12_u:235.015c": "ācāryo brahmalokeśaḥ prājāpatye pitā prabhuḥ",
    "GE07mbh_12_u:235.016a": "atithis tv indralokeśo devalokasya cartvijaḥ",
    "GE07mbh_12_u:235.016c": "jāmayo 'psarasāṃ loke vaiśvadeve tu jñātayaḥ",
    "GE07mbh_12_u:235.017a": "saṃbandhibāndhavā dikṣu pṛthivyāṃ mātṛmātulau",
    "GE07mbh_12_u:235.017c": "vṛddhabālāturakṛśās tv ākāśe prabhaviṣṇavaḥ",
    "GE07mbh_12_u:235.018a": "bhrātā jyeṣṭhaḥ samaḥ pitrā bhāryā putraḥ svakā tanuḥ",
    "GE07mbh_12_u:235.018c": "chāyā svā dāśavargas tu duhitā kṛpaṇaṃ param",
    "GE07mbh_12_u:235.019a": "tasmād etair adhikṣiptaḥ sahen nityam asaṃjvaraḥ",
    "GE07mbh_12_u:235.019c": "gṛhadharmarato vidvān dharmanityo jitaklamaḥ",
    "GE07mbh_12_u:235.020a": "na cārthabaddhaḥ karmāṇi dharmaṃ vā kaṃ cid ācaret",
    "GE07mbh_12_u:235.020c": "gṛhasthavṛttayas tisras tāsāṃ niḥśreyasaṃ param",
    "GE07mbh_12_u:235.021a": "parasparaṃ tathaivāhuś cāturāśramyam eva tat",
    "GE07mbh_12_u:235.021c": "ye coktā niyamās teṣāṃ sarvaṃ kāryaṃ bubhūṣatā",
    "GE07mbh_12_u:235.022a": "kumbhīdhānyair uñchaśilaiḥ kāpotīṃ cāsthitais tathā",
    "GE07mbh_12_u:235.022c": "yasmiṃś caite vasanty arhās tad rāṣṭram abhivardhate",
    "GE07mbh_12_u:235.023a": "daśa pūrvān daśa parān punāti ca pitāmahān",
    "GE07mbh_12_u:235.023c": "gṛhasthavṛttayas tv etā vartayed yo gatavyathaḥ",
    "GE07mbh_12_u:235.024a": "sa cakracaralokānāṃ sadṛśīṃ prāpnuyād gatim",
    "GE07mbh_12_u:235.024c": "yatendriyāṇām atha vā gatir eṣā vidhīyate",
    "GE07mbh_12_u:235.025a": "svargaloko gṛhasthānām udāramanasāṃ hitaḥ",
    "GE07mbh_12_u:235.025c": "svargo vimānasaṃyukto vedadṛṣṭaḥ supuṣpitaḥ",
    "GE07mbh_12_u:235.026a": "svargaloke gṛhasthānāṃ pratiṣṭhā niyatātmanām",
    "GE07mbh_12_u:235.026c": "brahmaṇā vihitā śreṇir eṣā yasmāt pramucyate",
    "GE07mbh_12_u:235.026e": "dvitīyaṃ kramaśaḥ prāpya svargaloke mahīyate",
    "GE07mbh_12_u:235.027a": "ataḥ paraṃ paramam udāram āśramaṃ; tṛtīyam āhus tyajatāṃ kalevaram",
    "GE07mbh_12_u:235.027c": "vanaukasāṃ gṛhapatinām anuttamaṃ; śṛṇuṣvaitat kliṣṭaśarīrakāriṇām",
    "GE07mbh_12_u:236.001": "bhīṣma uvāca",
    "GE07mbh_12_u:236.001a": "proktā gṛhasthavṛttis te vihitā yā manīṣiṇām",
    "GE07mbh_12_u:236.001c": "tadanantaram uktaṃ yat tan nibodha yudhiṣṭhira",
    "GE07mbh_12_u:236.001d-0686_01": "vyāsena kathitaṃ pūrvaṃ putrāya sumahātmane",
    "GE07mbh_12_u:236.002a": "kramaśas tv avadhūyaināṃ tṛtīyāṃ vṛttim uttamām",
    "GE07mbh_12_u:236.002c": "saṃyogavratakhinnānāṃ vānaprasthāśramaukasām",
    "GE07mbh_12_u:236.003a": "śrūyatāṃ pārtha bhadraṃ te sarvalokāśrayātmanām",
    "GE07mbh_12_u:236.003c": "prekṣāpūrvaṃ pravṛttānāṃ puṇyadeśanivāsinām",
    "GE07mbh_12_u:236.004": "vyāsa uvāca",
    "GE07mbh_12_u:236.004a": "gṛhasthas tu yadā paśyed valīpalitam ātmanaḥ",
    "GE07mbh_12_u:236.004c": "apatyasyaiva cāpatyaṃ vanam eva tadāśrayet",
    "GE07mbh_12_u:236.005a": "tṛtīyam āyuṣo bhāgaṃ vānaprasthāśrame vaset",
    "GE07mbh_12_u:236.005c": "tān evāgnīn paricared yajamāno divaukasaḥ",
    "GE07mbh_12_u:236.006a": "niyato niyatāhāraḥ ṣaṣṭhabhakto 'pramādavān",
    "GE07mbh_12_u:236.006c": "tad agnihotraṃ tā gāvo yajñāṅgāni ca sarvaśaḥ",
    "GE07mbh_12_u:236.007a": "akṛṣṭaṃ vai vrīhiyavaṃ nīvāraṃ vighasāni ca",
    "GE07mbh_12_u:236.007c": "havīṃṣi saṃprayaccheta makheṣv atrāpi pañcasu",
    "GE07mbh_12_u:236.008a": "vānaprasthāśrame 'py etāś catasro vṛttayaḥ smṛtāḥ",
    "GE07mbh_12_u:236.008c": "sadyaḥprakṣālakāḥ ke cit ke cin māsikasaṃcayāḥ",
    "GE07mbh_12_u:236.009a": "vārṣikaṃ saṃcayaṃ ke cit ke cid dvādaśavārṣikam",
    "GE07mbh_12_u:236.009c": "kurvanty atithipūjārthaṃ yajñatantrārthasiddhaye",
    "GE07mbh_12_u:236.010a": "abhrāvakāśā varṣāsu hemante jalasaṃśrayāḥ",
    "GE07mbh_12_u:236.010c": "grīṣme ca pañcatapasaḥ śaśvac ca mitabhojanāḥ",
    "GE07mbh_12_u:236.011a": "bhūmau viparivartante tiṣṭhed vā prapadair api",
    "GE07mbh_12_u:236.011c": "sthānāsanair vartayanti savaneṣv abhiṣiñcate",
    "GE07mbh_12_u:236.012a": "dantolūkhalinaḥ ke cid aśmakuṭṭās tathāpare",
    "GE07mbh_12_u:236.012c": "śuklapakṣe pibanty eke yavāgūṃ kvathitāṃ sakṛt",
    "GE07mbh_12_u:236.013a": "kṛṣṇapakṣe pibanty eke bhuñjate ca yathākramam",
    "GE07mbh_12_u:236.013c": "mūlair eke phalair eke puṣpair eke dṛḍhavratāḥ",
    "GE07mbh_12_u:236.014a": "vartayanti yathānyāyaṃ vaikhānasamataṃ śritāḥ",
    "GE07mbh_12_u:236.014c": "etāś cānyāś ca vividhā dīkṣās teṣāṃ manīṣiṇām",
    "GE07mbh_12_u:236.015a": "caturthaś caupaniṣado dharmaḥ sādhāraṇaḥ smṛtaḥ",
    "GE07mbh_12_u:236.015c": "vānaprastho gṛhasthaś ca tato 'nyaḥ saṃpravartate",
    "GE07mbh_12_u:236.016a": "asminn eva yuge tāta vipraiḥ sarvārthadarśibhiḥ",
    "GE07mbh_12_u:236.016c": "agastyaḥ sapta ṛṣayo madhucchando 'ghamarṣaṇaḥ",
    "GE07mbh_12_u:236.017a": "sāṃkṛtiḥ sudivā taṇḍir yavānno 'tha kṛtaśramaḥ",
    "GE07mbh_12_u:236.017c": "ahovīryas tathā kāvyas tāṇḍyo medhātithir budhaḥ",
    "GE07mbh_12_u:236.018a": "śalo vākaś ca nirvākaḥ śūnyapālaḥ kṛtaśramaḥ",
    "GE07mbh_12_u:236.018c": "evaṃdharmasu vidvāṃsas tataḥ svargam upāgaman",
    "GE07mbh_12_u:236.019a": "tāta pratyakṣadharmāṇas tathā yāyāvarā gaṇāḥ",
    "GE07mbh_12_u:236.019c": "ṛṣīṇām ugratapasāṃ dharmanaipuṇadarśinām",
    "GE07mbh_12_u:236.020a": "avācyāparimeyāś ca brāhmaṇā vanam āśritāḥ",
    "GE07mbh_12_u:236.020c": "vaikhānasā vālakhilyāḥ sikatāś ca tathāpare",
    "GE07mbh_12_u:236.021a": "karmabhis te nirānandā dharmanityā jitendriyāḥ",
    "GE07mbh_12_u:236.021c": "gatāḥ pratyakṣadharmāṇas te sarve vanam āśritāḥ",
    "GE07mbh_12_u:236.021e": "anakṣatrā anādhṛṣyā dṛśyante jyotiṣāṃ gaṇāḥ",
    "GE07mbh_12_u:236.022a": "jarayā ca paridyūno vyādhinā ca prapīḍitaḥ",
    "GE07mbh_12_u:236.022c": "caturthe cāyuṣaḥ śeṣe vānaprasthāśramaṃ tyajet",
    "GE07mbh_12_u:236.022e": "sadyaskārāṃ nirūpyeṣṭiṃ",
    "GE07mbh_12_u:236.023a": "ātmayājī so ''tmaratir ātmakrīḍātmasaṃśrayaḥ",
    "GE07mbh_12_u:236.023c": "ātmany agnīn samāropya tyaktvā sarvaparigrahān",
    "GE07mbh_12_u:236.024a": "sadyaskrāṃś ca yajed yajñān iṣṭīś caiveha sarvadā",
    "GE07mbh_12_u:236.024c": "sadaiva yājināṃ yajñād ātmanījyā nivartate",
    "GE07mbh_12_u:236.025a": "trīṃś caivāgnīn yajet samyag ātmany evātmamokṣaṇāt",
    "GE07mbh_12_u:236.025c": "prāṇebhyo yajuṣā pañca ṣaṭ prāśnīyād akutsayan",
    "GE07mbh_12_u:236.026a": "keśalomanakhān vāpya vānaprastho munis tataḥ",
    "GE07mbh_12_u:236.026c": "āśramād āśramaṃ sadyaḥ pūto gacchati karmabhiḥ",
    "GE07mbh_12_u:236.027a": "abhayaṃ sarvabhūtebhyo yo dattvā pravrajed dvijaḥ",
    "GE07mbh_12_u:236.027c": "lokās tejomayās tasya pretya cānantyam aśnute",
    "GE07mbh_12_u:236.028a": "suśīlavṛtto vyapanītakalmaṣo; na ceha nāmutra ca kartum īhate",
    "GE07mbh_12_u:236.028c": "aroṣamoho gatasaṃdhivigraho; bhaved udāsīnavad ātmavin naraḥ",
    "GE07mbh_12_u:236.029a": "yameṣu caivātmagateṣu na vyathet; svaśāstrasūtrāhutimantravikramaḥ",
    "GE07mbh_12_u:236.029c": "bhaved yatheṣṭā gatir ātmayājino; na saṃśayo dharmapare jītendriye",
    "GE07mbh_12_u:236.030a": "tataḥ paraṃ śreṣṭham atīva sadguṇair; adhiṣṭhitaṃ trīn adhivṛttam uttamam",
    "GE07mbh_12_u:236.030c": "caturtham uktaṃ paramāśramaṃ śṛṇu; prakīrtyamānaṃ paramaṃ parāyaṇam",
    "GE07mbh_12_u:237.001": "śuka uvāca",
    "GE07mbh_12_u:237.001a": "vartamānas tathaivātra vānaprasthāśrame yathā",
    "GE07mbh_12_u:237.001c": "yoktavyo ''tmā yathā śaktyā paraṃ vai kāṅkṣatā padam",
    "GE07mbh_12_u:237.002": "vyāsa uvāca",
    "GE07mbh_12_u:237.002a": "prāpya saṃskāram etābhyām āśramābhyāṃ tataḥ param",
    "GE07mbh_12_u:237.002c": "yat kāryaṃ paramārthārthaṃ tad ihaikamanāḥ śṛṇu",
    "GE07mbh_12_u:237.003a": "kaṣāyaṃ pācayitvā tu śreṇisthāneṣu ca triṣu",
    "GE07mbh_12_u:237.003c": "pravrajec ca paraṃ sthānaṃ parivrajyām anuttamām",
    "GE07mbh_12_u:237.004a": "tad bhavān evam abhyasya vartatāṃ śrūyatāṃ tathā",
    "GE07mbh_12_u:237.004c": "eka eva caren nityaṃ siddhyartham asahāyavān",
    "GE07mbh_12_u:237.005a": "ekaś carati yaḥ paśyan na jahāti na hīyate",
    "GE07mbh_12_u:237.005c": "anagnir aniketaḥ syād grāmam annārtham āśrayet",
    "GE07mbh_12_u:237.006a": "aśvastanavidhānaḥ syān munir bhāvasamanvitaḥ",
    "GE07mbh_12_u:237.006c": "laghvāśī niyatāhāraḥ sakṛd annaniṣevitā",
    "GE07mbh_12_u:237.007a": "kapālaṃ vṛkṣamūlāni kucelam asahāyatā",
    "GE07mbh_12_u:237.007c": "upekṣā sarvabhūtānām etāvad bhikṣulakṣaṇam",
    "GE07mbh_12_u:237.008a": "yasmin vācaḥ praviśanti kūpe prāptāḥ śilā iva",
    "GE07mbh_12_u:237.008c": "na vaktāraṃ punar yānti sa kaivalyāśrame vaset",
    "GE07mbh_12_u:237.009a": "naiva paśyen na śṛṇuyād avācyaṃ jātu kasya cit",
    "GE07mbh_12_u:237.009c": "brāhmaṇānāṃ viśeṣeṇa naiva brūyāt kathaṃ cana",
    "GE07mbh_12_u:237.010a": "yad brāhmaṇasya kuśalaṃ tad eva satataṃ vadet",
    "GE07mbh_12_u:237.010c": "tūṣṇīm āsīta nindāyāṃ kurvan bheṣajam ātmanaḥ",
    "GE07mbh_12_u:237.011a": "yena pūrṇam ivākāśaṃ bhavaty ekena sarvadā",
    "GE07mbh_12_u:237.011c": "śūnyaṃ yena janākīrṇaṃ taṃ devā brāhmaṇaṃ viduḥ",
    "GE07mbh_12_u:237.012a": "yena kena cid ācchanno yena kena cid āśitaḥ",
    "GE07mbh_12_u:237.012c": "yatrakvacanaśāyī ca taṃ devā brāhmaṇaṃ viduḥ",
    "GE07mbh_12_u:237.013a": "aher iva gaṇād bhītaḥ sauhityān narakād iva",
    "GE07mbh_12_u:237.013c": "kuṇapād iva ca strībhyas taṃ devā brāhmaṇaṃ viduḥ",
    "GE07mbh_12_u:237.014a": "na krudhyen na prahṛṣyec ca mānito 'mānitaś ca yaḥ",
    "GE07mbh_12_u:237.014c": "sarvabhūteṣv abhayadas taṃ devā brāhmaṇaṃ viduḥ",
    "GE07mbh_12_u:237.015a": "nābhinandeta maraṇaṃ nābhinandeta jīvitam",
    "GE07mbh_12_u:237.015c": "kālam eva pratīkṣeta nideśaṃ bhṛtako yathā",
    "GE07mbh_12_u:237.016a": "anabhyāhatacittaḥ syād anabhyāhatavāk tathā",
    "GE07mbh_12_u:237.016c": "nirmuktaḥ sarvapāpebhyo niramitrasya kiṃ bhayam",
    "GE07mbh_12_u:237.017a": "abhayaṃ sarvabhūtebhyo bhūtānām abhayaṃ yataḥ",
    "GE07mbh_12_u:237.017c": "tasya dehād vimuktasya bhayaṃ nāsti kutaś cana",
    "GE07mbh_12_u:237.018a": "yathā nāgapade 'nyāni padāni padagāminām",
    "GE07mbh_12_u:237.018c": "sarvāṇy evāpidhīyante padajātāni kauñjare",
    "GE07mbh_12_u:237.019a": "evaṃ sarvam ahiṃsāyāṃ dharmārtham apidhīyate",
    "GE07mbh_12_u:237.019c": "amṛtaḥ sa nityaṃ vasati yo 'hiṃsāṃ pratipadyate",
    "GE07mbh_12_u:237.020a": "ahiṃsakaḥ samaḥ satyo dhṛtimān niyatendriyaḥ",
    "GE07mbh_12_u:237.020c": "śaraṇyaḥ sarvabhūtānāṃ gatim āpnoty anuttamām",
    "GE07mbh_12_u:237.021a": "evaṃ prajñānatṛptasya nirbhayasya manīṣiṇaḥ",
    "GE07mbh_12_u:237.021c": "na mṛtyur atigo bhāvaḥ sa mṛtyum adhigacchati",
    "GE07mbh_12_u:237.022a": "vimuktaṃ sarvasaṅgebhyo munim ākāśavat sthitam",
    "GE07mbh_12_u:237.022c": "asvam ekacaraṃ śāntaṃ taṃ devā brāhmaṇaṃ viduḥ",
    "GE07mbh_12_u:237.023a": "jīvitaṃ yasya dharmārthaṃ dharmo 'ratyartham eva ca",
    "GE07mbh_12_u:237.023c": "ahorātrāś ca puṇyārthaṃ taṃ devā brāhmaṇaṃ viduḥ",
    "GE07mbh_12_u:237.024a": "nirāśiṣam anārambhaṃ nirnamaskāram astutim",
    "GE07mbh_12_u:237.024c": "akṣīṇaṃ kṣīṇakarmāṇaṃ taṃ devā brāhmaṇaṃ viduḥ",
    "GE07mbh_12_u:237.025a": "sarvāṇi bhūtāni sukhe ramante; sarvāṇi duḥkhasya bhṛśaṃ trasanti",
    "GE07mbh_12_u:237.025c": "teṣāṃ bhayotpādanajātakhedaḥ; kuryān na karmāṇi hi śraddadhānaḥ",
    "GE07mbh_12_u:237.026a": "dānaṃ hi bhūtābhayadakṣiṇāyāḥ; sarvāṇi dānāny adhitiṣṭhatīha",
    "GE07mbh_12_u:237.026c": "tīkṣṇāṃ tanuṃ yaḥ prathamaṃ jahāti; so 'nantam āpnoty abhayaṃ prajābhyaḥ",
    "GE07mbh_12_u:237.027a": "uttāna āsyena havir juhoti; lokasya nābhir jagataḥ pratiṣṭhā",
    "GE07mbh_12_u:237.027c": "tasyāṅgam aṅgāni kṛtākṛtaṃ ca; vaiśvānaraḥ sarvam eva prapede",
    "GE07mbh_12_u:237.028a": "prādeśamātre hṛdi niśritaṃ yat; tasmin prāṇān ātmayājī juhoti",
    "GE07mbh_12_u:237.028c": "tasyāgnihotraṃ hutam ātmasaṃsthaṃ; sarveṣu lokeṣu sadaivateṣu",
    "GE07mbh_12_u:237.029a": "daivaṃ tridhātuṃ trivṛtaṃ suparṇaṃ; ye vidyur agryaṃ paramārthatāṃ ca",
    "GE07mbh_12_u:237.029c": "te sarvalokeṣu mahīyamānā; devāḥ samarthāḥ sukṛtaṃ vrajanti",
    "GE07mbh_12_u:237.030a": "vedāṃś ca vedyaṃ ca vidhiṃ ca kṛtsnam; atho niruktaṃ paramārthatāṃ ca",
    "GE07mbh_12_u:237.030c": "sarvaṃ śarīrātmani yaḥ praveda; tasmai sma devāḥ spṛhayanti nityam",
    "GE07mbh_12_u:237.031a": "bhūmāv asaktaṃ divi cāprameyaṃ; hiraṇmayaṃ yo 'ṇḍajam aṇḍamadhye",
    "GE07mbh_12_u:237.031c": "patatriṇaṃ pakṣiṇam antarikṣe; yo veda bhogyātmani dīptaraśmiḥ",
    "GE07mbh_12_u:237.032a": "āvartamānam ajaraṃ vivartanaṃ; ṣaṇṇemikaṃ dvādaśāraṃ suparva",
    "GE07mbh_12_u:237.032c": "yasyedam āsye pariyāti viśvaṃ; tat kālacakraṃ nihitaṃ guhāyām",
    "GE07mbh_12_u:237.033a": "yaḥ saṃprasādaṃ jagataḥ śarīraṃ; sarvān sa lokān adhigacchatīha",
    "GE07mbh_12_u:237.033c": "tasmin hutaṃ tarpayatīha devāṃs; te vai tṛptās tarpayanty āsyam asya",
    "GE07mbh_12_u:237.034a": "tejomayo nityatanuḥ purāṇo; lokān anantān abhayān upaiti",
    "GE07mbh_12_u:237.034c": "bhūtāni yasmān na trasante kadā cit; sa bhūtebhyo na trasate kadā cit",
    "GE07mbh_12_u:237.035a": "agarhaṇīyo na ca garhate 'nyān; sa vai vipraḥ paramātmānam īkṣet",
    "GE07mbh_12_u:237.035c": "vinītamoho vyapanītakalmaṣo; na ceha nāmutra ca yo 'rtham ṛcchati",
    "GE07mbh_12_u:237.036a": "aroṣamohaḥ samaloṣṭakāñcanaḥ; prahīṇaśoko gatasaṃdhivigrahaḥ",
    "GE07mbh_12_u:237.036c": "apetanindāstutir apriyāpriyaś; carann udāsīnavad eṣa bhikṣukaḥ",
    "GE07mbh_12_u:238.001": "vyāsa uvāca",
    "GE07mbh_12_u:238.001a": "prakṛtes tu vikārā ye kṣetrajñas taiḥ pariśritaḥ",
    "GE07mbh_12_u:238.001c": "te cainaṃ na prajānanti sa tu jānāti tān api",
    "GE07mbh_12_u:238.002a": "taiś caiṣa kurute kāryaṃ manaḥṣaṣṭhair ihendriyaiḥ",
    "GE07mbh_12_u:238.002c": "sudāntair iva saṃyantā dṛḍhaiḥ paramavājibhiḥ",
    "GE07mbh_12_u:238.003a": "indriyebhyaḥ parā hy arthā arthebhyaḥ paramaṃ manaḥ",
    "GE07mbh_12_u:238.003c": "manasas tu parā buddhir buddher ātmā mahān paraḥ",
    "GE07mbh_12_u:238.004a": "mahataḥ param avyaktam avyaktāt parato 'mṛtam",
    "GE07mbh_12_u:238.004c": "amṛtān na paraṃ kiṃ cit sā kāṣṭhā sā parā gatiḥ",
    "GE07mbh_12_u:238.005a": "evaṃ sarveṣu bhūteṣu gūḍho ''tmā na prakāśate",
    "GE07mbh_12_u:238.005c": "dṛśyate tvagryayā buddhyā sūkṣmayā tattvadarśibhiḥ",
    "GE07mbh_12_u:238.006a": "antarātmani saṃlīya manaḥṣaṣṭhāni medhayā",
    "GE07mbh_12_u:238.006c": "indriyāṇīndriyārthāṃś ca bahu cintyam acintayan",
    "GE07mbh_12_u:238.007a": "dhyānoparamaṇaṃ kṛtvā vidyāsaṃpāditaṃ manaḥ",
    "GE07mbh_12_u:238.007c": "anīśvaraḥ praśāntātma tato 'rchaty amṛtaṃ padam",
    "GE07mbh_12_u:238.008a": "indriyāṇāṃ tu sarveṣāṃ vaśyātmā calitasmṛtiḥ",
    "GE07mbh_12_u:238.008c": "ātmanaḥ saṃpradānena martyo mṛtyum upāśnute",
    "GE07mbh_12_u:238.009a": "hitvā tu sarvasaṃkalpān sattve cittaṃ niveśayet",
    "GE07mbh_12_u:238.009c": "sattve cittaṃ samāveśya tataḥ kālaṃjaro bhavet",
    "GE07mbh_12_u:238.010a": "cittaprasādena yatir jahāti hi śubhāśubham",
    "GE07mbh_12_u:238.010c": "prasannātmātmani sthitvā sukham ānantyam aśnute",
    "GE07mbh_12_u:238.011a": "lakṣaṇaṃ tu prasādasya yathā tṛptaḥ sukhaṃ svapet",
    "GE07mbh_12_u:238.011c": "nivāte vā yathā dīpo dīpyamāno na kampate",
    "GE07mbh_12_u:238.012a": "evaṃ pūrvāpare rātre yuñjann ātmānam ātmanā",
    "GE07mbh_12_u:238.012c": "sattvāhāraviśuddhātmā paśyaty ātmānam ātmani",
    "GE07mbh_12_u:238.013a": "rahasyaṃ sarvavedānām anaitihyam anāgamam",
    "GE07mbh_12_u:238.013c": "ātmapratyayikaṃ śāstram idaṃ putrānuśāsanam",
    "GE07mbh_12_u:238.014a": "dharmākhyāneṣu sarveṣu satyākhyāneṣu yad vasu",
    "GE07mbh_12_u:238.014c": "daśedam ṛk sahasrāṇi nirmathyāmṛtam uddhṛtam",
    "GE07mbh_12_u:238.015a": "navanītaṃ yathā dadhnaḥ kāṣṭhād agnir yathaiva ca",
    "GE07mbh_12_u:238.015c": "tathaiva viduṣāṃ jñānaṃ putrahetoḥ samuddhṛtam",
    "GE07mbh_12_u:238.015e": "snātakānām idaṃ śāstraṃ vācyaṃ putrānuśāsanam",
    "GE07mbh_12_u:238.016a": "tad idaṃ nāpraśāntāya nādāntāyātapasvine",
    "GE07mbh_12_u:238.016c": "nāvedaviduṣe vācyaṃ tathā nānugatāya ca",
    "GE07mbh_12_u:238.017a": "nāsūyakāyānṛjave na cānirdiṣṭakāriṇe",
    "GE07mbh_12_u:238.017c": "na tarkaśāstradagdhāya tathaiva piśunāya ca",
    "GE07mbh_12_u:238.018a": "ślāghate ślāghanīyāya praśāntāya tapasvine",
    "GE07mbh_12_u:238.018c": "idaṃ priyāya putrāya śiṣyāyānugatāya ca",
    "GE07mbh_12_u:238.018e": "rahasyadharmaṃ vaktavyaṃ nānyasmai tu kathaṃ cana",
    "GE07mbh_12_u:238.019a": "yady apy asya mahīṃ dadyād ratnapūrṇām imāṃ naraḥ",
    "GE07mbh_12_u:238.019c": "idam eva tataḥ śreya iti manyeta tattvavit",
    "GE07mbh_12_u:238.020a": "ato guhyatarārthaṃ tad adhyātmam atimānuṣam",
    "GE07mbh_12_u:238.020c": "yat tan maharṣibhir dṛṣṭaṃ vedānteṣu ca gīyate",
    "GE07mbh_12_u:238.020e": "tat te 'haṃ saṃpravakṣyāmi yan māṃ tvaṃ paripṛcchasi",
    "GE07mbh_12_u:238.020f-0687_01": "yac ca te manasi vartate paraṃ",
    "GE07mbh_12_u:238.020f-0687_02": "yatra cāsti tava saṃśayaḥ kva cit",
    "GE07mbh_12_u:238.020f-0687_03": "śrūyatām ayam ahaṃ tavāgrataḥ",
    "GE07mbh_12_u:238.020f-0687_04": "putra kiṃ hi kathayāmi te punaḥ",
    "GE07mbh_12_u:239.001": "śuka uvāca",
    "GE07mbh_12_u:239.001a": "adhyātmaṃ vistareṇeha punar eva vadasva me",
    "GE07mbh_12_u:239.001c": "yad adhyātmaṃ yathā cedaṃ bhagavann ṛṣisattama",
    "GE07mbh_12_u:239.002": "vyāsa uvāca",
    "GE07mbh_12_u:239.002a": "adhyātmaṃ yad idaṃ tāta puruṣasyeha vidyate",
    "GE07mbh_12_u:239.002c": "tat te 'haṃ saṃpravakṣyāmi tasya vyākhyām imāṃ śṛṇu",
    "GE07mbh_12_u:239.003a": "bhūmir āpas tathā jyotir vāyur ākāśam eva ca",
    "GE07mbh_12_u:239.003c": "mahābhūtāni bhūtānāṃ sāgarasyormayo yathā",
    "GE07mbh_12_u:239.004a": "prasāryeha yathāṅgāni kūrmaḥ saṃharate punaḥ",
    "GE07mbh_12_u:239.004c": "tadvan mahānti bhūtāni yavīyaḥsu vikurvate",
    "GE07mbh_12_u:239.005a": "iti tanmayam evedaṃ sarvaṃ sthāvarajaṅgamam",
    "GE07mbh_12_u:239.005c": "sarge ca pralaye caiva tasmān nirdiśyate tathā",
    "GE07mbh_12_u:239.006a": "mahābhūtāni pañcaiva sarvabhūteṣu bhūtakṛt",
    "GE07mbh_12_u:239.006c": "akarot tāta vaiṣamyaṃ yasmin yad anupaśyati",
    "GE07mbh_12_u:239.007": "śuka uvāca",
    "GE07mbh_12_u:239.007a": "akarod yac charīreṣu kathaṃ tad upalakṣayet",
    "GE07mbh_12_u:239.007c": "indriyāṇi guṇāḥ ke cit kathaṃ tān upalakṣayet",
    "GE07mbh_12_u:239.008": "vyāsa uvāca",
    "GE07mbh_12_u:239.008a": "etat te vartayiṣyāmi yathāvad iha darśanam",
    "GE07mbh_12_u:239.008c": "śṛṇu tattvam ihaikāgro yathātattvaṃ yathā ca tat",
    "GE07mbh_12_u:239.009a": "śabdaḥ śrotraṃ tathā khāni trayam ākāśasaṃbhavam",
    "GE07mbh_12_u:239.009c": "prāṇaś ceṣṭā tathā sparśa ete vāyuguṇās trayaḥ",
    "GE07mbh_12_u:239.010a": "rūpaṃ cakṣur vipākaś ca tridhā jyotir vidhīyate",
    "GE07mbh_12_u:239.010c": "raso 'tha rasanaṃ sneho guṇās tv ete trayo 'mbhasām",
    "GE07mbh_12_u:239.011a": "ghreyaṃ ghrāṇaṃ śarīraṃ ca bhūmer ete guṇās trayaḥ",
    "GE07mbh_12_u:239.011b-0688_01": "śrotraṃ tvakcakṣuṣī jihvā nāsikā caiva pañcamī",
    "GE07mbh_12_u:239.011c": "etāvān indriyagrāmo vyākhyātaḥ pāñcabhautikaḥ",
    "GE07mbh_12_u:239.012a": "vāyoḥ sparśo raso 'dbhyaś ca jyotiṣo rūpam ucyate",
    "GE07mbh_12_u:239.012c": "ākāśaprabhavaḥ śabdo gandho bhūmiguṇaḥ smṛtaḥ",
    "GE07mbh_12_u:239.013a": "mano buddhiś ca bhāvaś ca traya ete ''tmayonijāḥ",
    "GE07mbh_12_u:239.013c": "na guṇān ativartante guṇebhyaḥ paramā matāḥ",
    "GE07mbh_12_u:239.014a": "indriyāṇi nare pañca ṣaṣṭhaṃ tu mana ucyate",
    "GE07mbh_12_u:239.014c": "saptamīṃ buddhim evāhuḥ kṣetrajñaṃ punar aṣṭamam",
    "GE07mbh_12_u:239.015a": "cakṣur ālocanāyaiva saṃśayaṃ kurute manaḥ",
    "GE07mbh_12_u:239.015c": "buddhir adhyavasānāya sākṣī kṣetrajña ucyate",
    "GE07mbh_12_u:239.016a": "rajas tamaś ca sattvaṃ ca traya ete svayonijāḥ",
    "GE07mbh_12_u:239.016c": "samāḥ sarveṣu bhūteṣu tadguṇeṣūpalakṣayet",
    "GE07mbh_12_u:239.017a": "yathā kūrma ihāṅgāni prasārya viniyacchati",
    "GE07mbh_12_u:239.017c": "evam evendriyagrāmaṃ buddhiḥ sṛṣṭvā niyacchati",
    "GE07mbh_12_u:239.018a": "yad ūrdhvaṃ pādatalayor avāṅmūrdhnaś ca paśyati",
    "GE07mbh_12_u:239.018c": "etasminn eva kṛtye vai vartate buddhir uttamā",
    "GE07mbh_12_u:239.019a": "guṇān nenīyate buddhir buddhir evendriyāṇy api",
    "GE07mbh_12_u:239.019c": "manaḥṣaṣṭhāni sarvāṇi buddhyabhāve kuto guṇāḥ",
    "GE07mbh_12_u:239.020a": "tatra yat prītisaṃyuktaṃ kiṃ cid ātmani lakṣayet",
    "GE07mbh_12_u:239.020c": "praśāntam iva saṃśuddhaṃ sattvaṃ tad upadhārayet",
    "GE07mbh_12_u:239.021a": "yat tu saṃtāpasaṃyuktaṃ kāye manasi vā bhavet",
    "GE07mbh_12_u:239.021c": "rajaḥ pravartakaṃ tat syāt satataṃ hāri dehinām",
    "GE07mbh_12_u:239.021d-0689_01": "pravṛttaṃ raja ity evaṃ tatra cāpy upalakṣayet",
    "GE07mbh_12_u:239.022a": "yat tu saṃmohasaṃyuktam avyaktaviṣayaṃ bhavet",
    "GE07mbh_12_u:239.022c": "apratarkyam avijñeyaṃ tamas tad upadhāryatām",
    "GE07mbh_12_u:239.023a": "praharṣaḥ prītir ānandaḥ sāmyaṃ svasthātmacittatā",
    "GE07mbh_12_u:239.023c": "akasmād yadi vā kasmād vartate sāttviko guṇaḥ",
    "GE07mbh_12_u:239.024a": "abhimāno mṛṣāvādo lobho mohas tathākṣamā",
    "GE07mbh_12_u:239.024c": "liṅgāni rajasas tāni vartante hetvahetutaḥ",
    "GE07mbh_12_u:239.025a": "tathā mohaḥ pramādaś ca tandrī nidrāprabodhitā",
    "GE07mbh_12_u:239.025c": "kathaṃ cid abhivartante vijñeyās tāmasā guṇāḥ",
    "GE07mbh_12_u:240.001": "vyāsa uvāca",
    "GE07mbh_12_u:240.001a": "manaḥ prasṛjate bhāvaṃ buddhir adhyavasāyinī",
    "GE07mbh_12_u:240.001c": "hṛdayaṃ priyāpriye veda trividhā karmacodanā",
    "GE07mbh_12_u:240.002a": "indriyebhyaḥ parā hy arthā arthebhyaḥ paramaṃ manaḥ",
    "GE07mbh_12_u:240.002c": "manasas tu parā buddhir buddher ātmā paro mataḥ",
    "GE07mbh_12_u:240.003a": "buddhir ātmā manuṣyasya buddhir evātmano ''tmikā",
    "GE07mbh_12_u:240.003c": "yadā vikurute bhāvaṃ tadā bhavati sā manaḥ",
    "GE07mbh_12_u:240.004a": "indriyāṇāṃ pṛthagbhāvād buddhir vikriyate hy aṇu",
    "GE07mbh_12_u:240.004c": "śṛṇvatī bhavati śrotraṃ spṛśatī sparśa ucyate",
    "GE07mbh_12_u:240.005a": "paśyantī bhavate dṛṣṭī rasatī rasanaṃ bhavet",
    "GE07mbh_12_u:240.005c": "jighratī bhavati ghrāṇaṃ buddhir vikriyate pṛthak",
    "GE07mbh_12_u:240.006a": "indriyāṇīti tāny āhus teṣv adṛśyādhitiṣṭhati",
    "GE07mbh_12_u:240.006c": "tiṣṭhatī puruṣe buddhis triṣu bhāveṣu vartate",
    "GE07mbh_12_u:240.007a": "kadā cil labhate prītiṃ kadā cid api śocate",
    "GE07mbh_12_u:240.007c": "na sukhena na duḥkhena kadā cid iha yujyate",
    "GE07mbh_12_u:240.008a": "seyaṃ bhāvātmikā bhāvāṃs trīn etān ativartate",
    "GE07mbh_12_u:240.008c": "saritāṃ sāgaro bhartā mahāvelām ivormimān",
    "GE07mbh_12_u:240.009a": "yadā prārthayate kiṃ cit tadā bhavati sā manaḥ",
    "GE07mbh_12_u:240.009c": "adhiṣṭhānāni vai buddhyā pṛthag etāni saṃsmaret",
    "GE07mbh_12_u:240.009e": "indriyāṇy eva medhyāni vijetavyāni kṛtsnaśaḥ",
    "GE07mbh_12_u:240.010a": "sarvāṇy evānupūrvyeṇa yad yan nānuvidhīyate",
    "GE07mbh_12_u:240.010c": "avibhāgagatā buddhir bhāve manasi vartate",
    "GE07mbh_12_u:240.010e": "pravartamānaṃ tu rajaḥ sattvam apy anuvartate",
    "GE07mbh_12_u:240.011a": "ye caiva bhāvā vartante sarva eṣv eva te triṣu",
    "GE07mbh_12_u:240.011c": "anvarthāḥ saṃpravartante rathanemim arā iva",
    "GE07mbh_12_u:240.012a": "pradīpārthaṃ naraḥ kuryād indriyair buddhisattamaiḥ",
    "GE07mbh_12_u:240.012c": "niścaradbhir yathāyogam udāsīnair yadṛcchayā",
    "GE07mbh_12_u:240.013a": "evaṃsvabhāvam evedam iti vidvān na muhyati",
    "GE07mbh_12_u:240.013c": "aśocann aprahṛṣyaṃś ca nityaṃ vigatamatsaraḥ",
    "GE07mbh_12_u:240.014a": "na hy ātmā śakyate draṣṭum indriyaiḥ kāmagocaraiḥ",
    "GE07mbh_12_u:240.014c": "pravartamānair anaye durdharair akṛtātmabhiḥ",
    "GE07mbh_12_u:240.015a": "teṣāṃ tu manasā raśmīn yadā samyaṅ niyacchati",
    "GE07mbh_12_u:240.015c": "tadā prakāśate hy ātmā ghaṭe dīpa iva jvalan",
    "GE07mbh_12_u:240.015e": "sarveṣām eva bhūtānāṃ tamasy apagate yathā",
    "GE07mbh_12_u:240.015f-0690_01": "prakāśaṃ bhavate sarvaṃ tathedam upadhāryatām",
    "GE07mbh_12_u:240.016a": "yathā vāricaraḥ pakṣī na lipyati jale caran",
    "GE07mbh_12_u:240.016b-0691_01": "vimuktātmā tathā yogī guṇadoṣair na lipyate",
    "GE07mbh_12_u:240.016c": "evam eva kṛtaprajño na doṣair viṣayāṃś caran",
    "GE07mbh_12_u:240.016e": "asajjamānaḥ sarveṣu na kathaṃ cana lipyate",
    "GE07mbh_12_u:240.017a": "tyaktvā pūrvakṛtaṃ karma ratir yasya sadātmani",
    "GE07mbh_12_u:240.017c": "sarvabhūtātmabhūtasya guṇamārgeṣv asajjataḥ",
    "GE07mbh_12_u:240.018a": "sattvam ātmā prasavati guṇān vāpi kadā ca na",
    "GE07mbh_12_u:240.018c": "na guṇā vidur ātmānaṃ guṇān veda sa sarvadā",
    "GE07mbh_12_u:240.019a": "paridraṣṭā guṇānāṃ sa sraṣṭā caiva yathātatham",
    "GE07mbh_12_u:240.019c": "sattvakṣetrajñayor etad antaraṃ viddhi sūkṣmayoḥ",
    "GE07mbh_12_u:240.020a": "sṛjate tu guṇān eka eko na sṛjate guṇān",
    "GE07mbh_12_u:240.020c": "pṛthagbhūtau prakṛtyā tau saṃprayuktau ca sarvadā",
    "GE07mbh_12_u:240.021a": "yathā matsyo 'dbhir anyaḥ san saṃprayuktau tathaiva tau",
    "GE07mbh_12_u:240.021c": "maśakodumbarau cāpi saṃprayuktau yathā saha",
    "GE07mbh_12_u:240.022a": "iṣīkā vā yathā muñje pṛthak ca saha caiva ca",
    "GE07mbh_12_u:240.022c": "tathaiva sahitāv etāv anyonyasmin pratiṣṭhitau",
    "GE07mbh_12_u:241.001": "vyāsa uvāca",
    "GE07mbh_12_u:241.001a": "sṛjate tu guṇān sattvaṃ kṣetrajñas tv anutiṣṭhati",
    "GE07mbh_12_u:241.001c": "guṇān vikriyataḥ sarvān udāsīnavad īśvaraḥ",
    "GE07mbh_12_u:241.002a": "svabhāvayuktaṃ tat sarvaṃ yad imān sṛjate guṇān",
    "GE07mbh_12_u:241.002c": "ūrṇanābhir yathā sūtraṃ sṛjate tantuvad guṇān",
    "GE07mbh_12_u:241.003a": "pradhvastā na nivartante pravṛttir nopalabhyate",
    "GE07mbh_12_u:241.003b-0692_01": "pratyakṣeṇa parokṣaṃ tad anumānena sidhyati",
    "GE07mbh_12_u:241.003c": "evam eke vyavasyanti nivṛttir iti cāpare",
    "GE07mbh_12_u:241.004a": "ubhayaṃ saṃpradhāryaitad adhyavasyed yathāmati",
    "GE07mbh_12_u:241.004c": "anenaiva vidhānena bhaved garbhaśayo mahān",
    "GE07mbh_12_u:241.005a": "anādinidhanaṃ nityam āsādya vicaren naraḥ",
    "GE07mbh_12_u:241.005b-027_0001": "jayayukto ratho divyo brahmaloke mahīyate",
    "GE07mbh_12_u:241.005b-027_0002": "atha satvaram āsādya ratham evaṃ yuyuṅkṣataḥ",
    "GE07mbh_12_u:241.005b-027_0003": "akṣaraṃ gantumanaso vidhiṃ vakṣyāmi śīghragam",
    "GE07mbh_12_u:241.005b-027_0004": "saptayodhāyanaṃ kṛtsnā vānyataḥ pratipadyate",
    "GE07mbh_12_u:241.005b-027_0005": "pṛṣṭhataḥ pārśvataś cānyā yāvantyāsyāḥ prasāraṇāt",
    "GE07mbh_12_u:241.005b-027_0006": "kramaśaḥ pārthivaṃ yac ca vāyavyaṃ khaṃ tathā payaḥ",
    "GE07mbh_12_u:241.005b-027_0007": "jyotiṣo yat tad aiśvaryam ahaṃkārasya buddhitaḥ",
    "GE07mbh_12_u:241.005b-027_0008": "avyaktasya yad aiśvaryaṃ kramaśaḥ pratipadyate",
    "GE07mbh_12_u:241.005b-027_0009": "vyaktamāś cāpi (sic) yasyaite tathā yuktena yogataḥ",
    "GE07mbh_12_u:241.005b-027_0010": "tathāsyaṃ bhavayuktasya vidhim ātmani paśyataḥ",
    "GE07mbh_12_u:241.005b-027_0011": "nirmathyamānaṃ sūkṣmātmā rūpāṇīmāni darśayet",
    "GE07mbh_12_u:241.005b-027_0012": "śaiśiras tu yathā dhūmaḥ sūkṣmaṃ saṃśrayate nabhaḥ",
    "GE07mbh_12_u:241.005b-027_0013": "tathā dehād vimuktasya pūrvarūpaṃ tad apy uta",
    "GE07mbh_12_u:241.005b-027_0014": "atha dhūmasya virame dvitīyaṃ rūpadarśanam",
    "GE07mbh_12_u:241.005b-027_0015": "jalarūpam ivākāśaṃ tatraivātmani paśyati",
    "GE07mbh_12_u:241.005b-027_0016": "aparaṃ vyatikramec cāpi vahnirūpaṃ prakāśate",
    "GE07mbh_12_u:241.005b-027_0017": "tasminn uparate vāsya vāyavyaṃ sūkṣmam apy atha",
    "GE07mbh_12_u:241.005b-027_0018": "rūpaṃ prakāśate tatra pītavarṇavad apy ajaḥ",
    "GE07mbh_12_u:241.005b-027_0019": "tasminn uparate rūpam ākāśasya prakāśate",
    "GE07mbh_12_u:241.005b-027_0020": "ūhyā savarṇarūpaṃ tat tasya rūpaṃ prakāśate",
    "GE07mbh_12_u:241.005b-027_0021": "tasminn uparate vāsya buddhirūpaṃ prakāśate",
    "GE07mbh_12_u:241.005b-027_0022": "suśuklaṃ cetasaḥ samyag avyakte brāhmaṇasya vai",
    "GE07mbh_12_u:241.005b-027_0023": "eteṣv apīha jāteṣu phalajātāni me śṛṇu",
    "GE07mbh_12_u:241.005b-027_0024": "jātasya pārthivaiśvaryaiḥ sṛṣṭir eṣā vidhīyate",
    "GE07mbh_12_u:241.005b-027_0025": "prajāpatir ivākṣobhyaḥ śarīrāt sṛjati prajāḥ",
    "GE07mbh_12_u:241.005b-027_0026": "varṇato gṛhyate vāpsu nāyaṃ pibati cāśayāḥ",
    "GE07mbh_12_u:241.005b-027_0027": "snācāsya (sic) tejasā rūpaṃ dahyate śāmyate tathā",
    "GE07mbh_12_u:241.005b-027_0028": "aṅgulyāṅguṣṭhamātreṇa vastapāṭenavat tathā (sic)",
    "GE07mbh_12_u:241.005b-027_0029": "pṛthivīṃ kampayanty ete guṇāpāyād iti smṛtaḥ",
    "GE07mbh_12_u:241.005b-027_0030": "ākāśabhūtaś cākāśe svarṇastvān na ca dṛśyate",
    "GE07mbh_12_u:241.005b-027_0031": "ahaṃkārasya vijaye pañca te syur vaśānugāḥ",
    "GE07mbh_12_u:241.005b-027_0032": "ṣaṇṇām ātmani buddhau tu nitāyaṃ (sic) prabhavaty uta",
    "GE07mbh_12_u:241.005b-027_0033": "nirdoṣaprabhavā hy eṣā kṛtsnā samabhivartate",
    "GE07mbh_12_u:241.005b-027_0034": "tathaiva vyaktam ātmānam avyaktaṃ pratipadyate",
    "GE07mbh_12_u:241.005b-027_0035": "yato niḥsarate loko bhavati vyaktasaṃjñakaḥ",
    "GE07mbh_12_u:241.005b-027_0036": "tatrāsannamayīṃ vyākhyāṃ śṛṇu tvaṃ vistareṇa vai",
    "GE07mbh_12_u:241.005b-027_0037": "tathā vyaktamayīṃ caiva vyākhyāṃ pūrvaṃ nibodha me",
    "GE07mbh_12_u:241.005b-027_0038": "pañcaviṃśatitattvāni tulyāny ubhayataḥ samam",
    "GE07mbh_12_u:241.005b-027_0039": "yoge sāṃkhye 'pi ca tathā viśeṣāṃs tatra me śṛṇu",
    "GE07mbh_12_u:241.005b-027_0040": "proktaṃ tad vyartham ity eva jāyate vartate ca yat",
    "GE07mbh_12_u:241.005b-027_0041": "jīvate mriyate caiva caturbhir lakṣaṇair yutam",
    "GE07mbh_12_u:241.005b-027_0042": "viparītam ato yat tad avyaktaṃ samudāhṛtam",
    "GE07mbh_12_u:241.005b-027_0043": "pāpātmānau ca deveṣu siddhānteṣv apy udāhṛtau",
    "GE07mbh_12_u:241.005b-027_0044": "caturlakṣaṇajantur yaś caturvargaḥ pracakṣate",
    "GE07mbh_12_u:241.005b-027_0045": "vyaktam avyaktajaṃ caiva tathā buddhir athetarat",
    "GE07mbh_12_u:241.005b-027_0046": "sattvaṃ kṣetrajña ity etad dvayam avyaktadarśanam",
    "GE07mbh_12_u:241.005b-027_0047": "dvāv ātmānau ca deveṣu viṣayeṣu ca rājataḥ",
    "GE07mbh_12_u:241.005b-027_0048": "viṣayān pratisaṃhāraḥ sālokaṃ siddhilakṣaṇam",
    "GE07mbh_12_u:241.005b-027_0049": "nirmamaś cānahaṃkāro nirdvaṃdvaś chinnasaṃśayaḥ",
    "GE07mbh_12_u:241.005b-027_0050": "naiva krudhyati na dveṣṭi nātmatā bhavato giraḥ",
    "GE07mbh_12_u:241.005b-027_0051": "ākruṣṭas tāḍitaś cāpi maitraṃ dhyāyati nāśubham",
    "GE07mbh_12_u:241.005b-027_0052": "vāṅmanaḥkāyadaṇḍānāṃ trayāṇāṃ ca nivartakam",
    "GE07mbh_12_u:241.005b-027_0053": "samaḥ sarveṣu bhūteṣu brahmāṇam ativartate",
    "GE07mbh_12_u:241.005b-027_0054": "naivecchati na cānicchan yātrāmātravyavasthitaḥ",
    "GE07mbh_12_u:241.005b-027_0055": "alolupo 'py atho dānto nākṛtir na nirākṛtiḥ",
    "GE07mbh_12_u:241.005b-027_0056": "nāsyendriyamanaḥprāṇabuddhayaḥ sarvasākṣiṇaḥ",
    "GE07mbh_12_u:241.005c": "akrudhyann aprahṛṣyaṃś ca nityaṃ vigatamatsaraḥ",
    "GE07mbh_12_u:241.006a": "ity evaṃ hṛdayagranthiṃ buddhicintāmayaṃ dṛḍham",
    "GE07mbh_12_u:241.006c": "atītya sukham āsīta aśocaṃś chinnasaṃśayaḥ",
    "GE07mbh_12_u:241.007a": "tapyeyuḥ pracyutāḥ pṛthvyā yathā pūrṇāṃ nadīṃ narāḥ",
    "GE07mbh_12_u:241.007c": "avagāḍhā hy avidvāṃso viddhi lokam imaṃ tathā",
    "GE07mbh_12_u:241.008a": "na tu tāmyati vai vidvān sthale carati tattvavit",
    "GE07mbh_12_u:241.008c": "evaṃ yo vindate ''tmānaṃ kevalaṃ jñānam ātmanaḥ",
    "GE07mbh_12_u:241.009a": "evaṃ buddhvā naraḥ sarvāṃ bhūtānām āgatiṃ gatim",
    "GE07mbh_12_u:241.009c": "samavekṣya śanaiḥ samyag labhate śamam uttamam",
    "GE07mbh_12_u:241.010a": "etad vai janmasāmarthyaṃ brāhmaṇasya viśeṣataḥ",
    "GE07mbh_12_u:241.010c": "ātmajñānaṃ śamaś caiva paryāptaṃ tatparāyaṇam",
    "GE07mbh_12_u:241.011a": "etad buddhvā bhaved buddhaḥ kim anyad buddhalakṣaṇam",
    "GE07mbh_12_u:241.011c": "vijñāyaitad vimucyante kṛtakṛtyā manīṣiṇaḥ",
    "GE07mbh_12_u:241.012a": "na bhavati viduṣāṃ mahad bhayaṃ; yad aviduṣāṃ sumahad bhayaṃ bhavet",
    "GE07mbh_12_u:241.012c": "na hi gatir adhikāsti kasya cid; bhavati hi yā viduṣaḥ sanātanī",
    "GE07mbh_12_u:241.013a": "lokamāturam asūyate janas; tat tad eva ca nirīkṣya śocate",
    "GE07mbh_12_u:241.013c": "tatra paśya kuśalān aśocato; ye vidus tad ubhayaṃ kṛtākṛtam",
    "GE07mbh_12_u:241.014a": "yat karoty anabhisaṃdhipūrvakaṃ; tac ca nirṇudati yat purā kṛtam",
    "GE07mbh_12_u:241.014c": "na priyaṃ tad ubhayaṃ na cāpriyaṃ; tasya taj janayatīha kurvataḥ",
    "GE07mbh_12_u:242.001": "śuka uvāca",
    "GE07mbh_12_u:242.001a": "yasmād dharmāt paro dharmo vidyate neha kaś cana",
    "GE07mbh_12_u:242.001c": "yo viśiṣṭaś ca dharmebhyas taṃ bhavān prabravītu me",
    "GE07mbh_12_u:242.002": "vyāsa uvāca",
    "GE07mbh_12_u:242.002a": "dharmaṃ te saṃpravakṣyāmi purāṇam ṛṣisaṃstutam",
    "GE07mbh_12_u:242.002c": "viśiṣṭaṃ sarvadharmebhyas tam ihaikamanāḥ śṛṇu",
    "GE07mbh_12_u:242.003a": "indriyāṇi pramāthīni buddhyā saṃyamya yatnataḥ",
    "GE07mbh_12_u:242.003c": "sarvato niṣpatiṣṇūni pitā bālān ivātmajān",
    "GE07mbh_12_u:242.004a": "manasaś cendriyāṇāṃ ca hy aikāgryaṃ paramaṃ tapaḥ",
    "GE07mbh_12_u:242.004c": "taj jyāyaḥ sarvadharmebhyaḥ sa dharmaḥ para ucyate",
    "GE07mbh_12_u:242.005a": "tāni sarvāṇi saṃdhāya manaḥṣaṣṭhāni medhayā",
    "GE07mbh_12_u:242.005c": "ātmatṛpta ivāsīta bahu cintyam acintayan",
    "GE07mbh_12_u:242.006a": "gocarebhyo nivṛttāni yadā sthāsyanti veśmani",
    "GE07mbh_12_u:242.006c": "tadā tvam ātmanātmānaṃ paraṃ drakṣyasi śāśvatam",
    "GE07mbh_12_u:242.007a": "sarvātmānaṃ mahātmānaṃ vidhūmam iva pāvakam",
    "GE07mbh_12_u:242.007c": "taṃ paśyanti mahātmāno brāhmaṇā ye manīṣiṇaḥ",
    "GE07mbh_12_u:242.008a": "yathā puṣpaphalopeto bahuśākho mahādrumaḥ",
    "GE07mbh_12_u:242.008c": "ātmano nābhijānīte kva me puṣpaṃ kva me phalam",
    "GE07mbh_12_u:242.009a": "evam ātmā na jānīte kva gamiṣye kuto nv aham",
    "GE07mbh_12_u:242.009c": "anyo hy atrāntar ātmāsti yaḥ sarvam anupaśyati",
    "GE07mbh_12_u:242.010a": "jñānadīpena dīptena paśyaty ātmānam ātmanā",
    "GE07mbh_12_u:242.010c": "dṛṣṭvā tvam ātmanātmānaṃ nirātmā bhava sarvavit",
    "GE07mbh_12_u:242.011a": "vimuktaḥ sarvapāpebhyo muktatvaca ivoragaḥ",
    "GE07mbh_12_u:242.011c": "parāṃ buddhim avāpyeha vipāpmā vigatajvaraḥ",
    "GE07mbh_12_u:242.012a": "sarvataḥsrotasaṃ ghorāṃ nadīṃ lokapravāhinīm",
    "GE07mbh_12_u:242.012c": "pañcendriyagrāhavatīṃ manaḥsaṃkalparodhasam",
    "GE07mbh_12_u:242.013a": "lobhamohatṛṇacchannāṃ kāmakrodhasarīsṛpām",
    "GE07mbh_12_u:242.013c": "satyatīrthānṛtakṣobhāṃ krodhapaṅkāṃ saridvarām",
    "GE07mbh_12_u:242.014a": "avyaktaprabhavāṃ śīghrāṃ dustarām akṛtātmabhiḥ",
    "GE07mbh_12_u:242.014c": "pratarasva nadīṃ buddhyā kāmagrāhasamākulām",
    "GE07mbh_12_u:242.015a": "saṃsārasāgaragamāṃ yonipātāladustarām",
    "GE07mbh_12_u:242.015c": "ātmajanmodbhavāṃ tāta jihvāvartāṃ",
    "GE07mbh_12_u:242.016a": "yāṃ taranti kṛtaprajñā dhṛtimanto manīṣiṇaḥ",
    "GE07mbh_12_u:242.016c": "tāṃ tīrṇaḥ sarvatomukto vipūtātmātmavic chuciḥ",
    "GE07mbh_12_u:242.017a": "uttamāṃ buddhim āsthāya brahmabhūyaṃ gamiṣyasi",
    "GE07mbh_12_u:242.017c": "saṃtīrṇaḥ sarvasaṃkleśān prasannātmā vikalmaṣaḥ",
    "GE07mbh_12_u:242.018a": "bhūmiṣṭhānīva bhūtāni parvatastho niśāmaya",
    "GE07mbh_12_u:242.018c": "akrudhyann aprahṛṣyaṃś ca nanṛśaṃsamatis tathā",
    "GE07mbh_12_u:242.018e": "tato drakṣyasi bhūtānāṃ sarveṣāṃ prabhavāpyayau",
    "GE07mbh_12_u:242.019a": "evaṃ vai sarvadharmebhyo viśiṣṭaṃ menire budhāḥ",
    "GE07mbh_12_u:242.019c": "dharmaṃ dharmabhṛtāṃ śreṣṭha munayas tattvadarśinaḥ",
    "GE07mbh_12_u:242.020a": "ātmano 'vyayino jñātvā idaṃ putrānuśāsanam",
    "GE07mbh_12_u:242.020c": "prayatāya pravaktavyaṃ hitāyānugatāya ca",
    "GE07mbh_12_u:242.021a": "ātmajñānam idaṃ guhyaṃ sarvaguhyatamaṃ mahat",
    "GE07mbh_12_u:242.021c": "abruvaṃ yad ahaṃ tāta ātmasākṣikam añjasā",
    "GE07mbh_12_u:242.022a": "naiva strī na pumān etan naiva cedaṃ napuṃsakam",
    "GE07mbh_12_u:242.022c": "aduḥkham asukhaṃ brahma bhūtabhavyabhavātmakam",
    "GE07mbh_12_u:242.023a": "naitaj jñātvā pumān strī vā punarbhavam avāpnuyāt",
    "GE07mbh_12_u:242.023c": "abhavapratipattyartham etad vartma vidhīyate",
    "GE07mbh_12_u:242.024a": "yathā matāni sarvāṇi na caitāni yathā tathā",
    "GE07mbh_12_u:242.024c": "kathitāni mayā putra bhavanti na bhavanti ca",
    "GE07mbh_12_u:242.025a": "tat prītiyuktena guṇānvitena; putreṇa satputraguṇānvitena",
    "GE07mbh_12_u:242.025c": "pṛṣṭo hīdaṃ prītimatā hitārthaṃ; brūyāt sutasyeha yad uktam etat",
    "GE07mbh_12_u:243.001": "vyāsa uvāca",
    "GE07mbh_12_u:243.001a": "gandhān rasān nānurundhyāt sukhaṃ vā; nālaṃkārāṃś cāpnuyāt tasya tasya",
    "GE07mbh_12_u:243.001c": "mānaṃ ca kīrtiṃ ca yaśaś ca necchet; sa vai pracāraḥ paśyato brāhmaṇasya",
    "GE07mbh_12_u:243.002a": "sarvān vedān adhīyīta śuśrūṣur brahmacaryavān",
    "GE07mbh_12_u:243.002c": "ṛco yajūṃṣi sāmāni na tena na sa brāhmaṇaḥ",
    "GE07mbh_12_u:243.003a": "jñātivat sarvabhūtānāṃ sarvavit sarvavedavit",
    "GE07mbh_12_u:243.003c": "nākāmo mriyate jātu na tena na ca brāhmaṇaḥ",
    "GE07mbh_12_u:243.004a": "iṣṭīś ca vividhāḥ prāpya kratūṃś caivāptadakṣiṇān",
    "GE07mbh_12_u:243.004c": "naiva prāpnoti brāhmaṇyam abhidhyānāt kathaṃ cana",
    "GE07mbh_12_u:243.005a": "yadā cāyaṃ na bibheti yadā cāsmān na bibhyati",
    "GE07mbh_12_u:243.005c": "yadā necchati na dveṣṭi brahma saṃpadyate tadā",
    "GE07mbh_12_u:243.006a": "yadā na kurute bhāvaṃ sarvabhūteṣu pāpakam",
    "GE07mbh_12_u:243.006c": "karmaṇā manasā vācā brahma saṃpadyate tadā",
    "GE07mbh_12_u:243.007a": "kāmabandhanam evaikaṃ nānyad astīha bandhanam",
    "GE07mbh_12_u:243.007c": "kāmabandhanamukto hi brahmabhūyāya kalpate",
    "GE07mbh_12_u:243.008a": "kāmato mucyamānas tu dhūmrābhrād iva candramāḥ",
    "GE07mbh_12_u:243.008c": "virajāḥ kālam ākāṅkṣan dhīro dhairyeṇa vartate",
    "GE07mbh_12_u:243.009a": "āpūryamāṇam acalapratiṣṭhaṃ; samudram āpaḥ praviśanti yadvat",
    "GE07mbh_12_u:243.009c": "sa kāmakānto na tu kāmakāmaḥ; sa vai lokāt svargam upaiti dehī",
    "GE07mbh_12_u:243.009c-0693_01": "tadvat kāmā yaṃ praviśanti sarve",
    "GE07mbh_12_u:243.009c-0693_02": "sa śāntim āpnoti na kāmakāmaḥ",
    "GE07mbh_12_u:243.010a": "vedasyopaniṣat satyaṃ satyasyopaniṣad damaḥ",
    "GE07mbh_12_u:243.010c": "damasyopaniṣad dānaṃ dānasyopaniṣat tapaḥ",
    "GE07mbh_12_u:243.011a": "tapasopaniṣat tyāgas tyāgasyopaniṣat sukham",
    "GE07mbh_12_u:243.011c": "sukhasyopaniṣat svargaḥ svargasyopaniṣac chamaḥ",
    "GE07mbh_12_u:243.012a": "kledanaṃ śokamanasoḥ saṃtāpaṃ tṛṣṇayā saha",
    "GE07mbh_12_u:243.012c": "sattvam icchasi saṃtoṣāc chāntilakṣaṇam uttamam",
    "GE07mbh_12_u:243.013a": "viśoko nirmamaḥ śāntaḥ prasannātmātmavittamaḥ",
    "GE07mbh_12_u:243.013c": "ṣaḍbhir lakṣaṇavān etaiḥ samagraḥ punar eṣyati",
    "GE07mbh_12_u:243.014a": "ṣaḍbhiḥ sattvaguṇopetaiḥ prājñair adhikamantribhiḥ",
    "GE07mbh_12_u:243.014c": "ye viduḥ pretya cātmānam ihasthāṃs tāṃs tathā viduḥ",
    "GE07mbh_12_u:243.015a": "akṛtrimam asaṃhāryaṃ prākṛtaṃ nirupaskṛtam",
    "GE07mbh_12_u:243.015c": "adhyātmaṃ sukṛtaprajñaḥ sukham avyayam aśnute",
    "GE07mbh_12_u:243.016a": "niṣpracāraṃ manaḥ kṛtvā pratiṣṭhāpya ca sarvataḥ",
    "GE07mbh_12_u:243.016c": "yām ayaṃ labhate tuṣṭiṃ sā na śakyam ato 'nyathā",
    "GE07mbh_12_u:243.017a": "yena tṛpyaty abhuñjāno yena tuṣyaty avittavān",
    "GE07mbh_12_u:243.017c": "yenāsneho balaṃ dhatte yas taṃ veda sa vedavit",
    "GE07mbh_12_u:243.018a": "saṃgopya hy ātmano dvārāṇy apidhāya vicintayan",
    "GE07mbh_12_u:243.018c": "yo hy āste brāhmaṇaḥ śiṣṭaḥ sa ātmaratir ucyate",
    "GE07mbh_12_u:243.019a": "samāhitaṃ pare tattve kṣīṇakāmam avasthitam",
    "GE07mbh_12_u:243.019c": "sarvataḥ sukham anveti vapuś cāndramasaṃ yathā",
    "GE07mbh_12_u:243.020a": "saviśeṣāṇi bhūtāni guṇāṃś cābhajato muneḥ",
    "GE07mbh_12_u:243.020c": "sukhenāpohyate duḥkhaṃ bhāskareṇa tamo yathā",
    "GE07mbh_12_u:243.021a": "tam atikrāntakarmāṇam atikrāntaguṇakṣayam",
    "GE07mbh_12_u:243.021c": "brāhmaṇaṃ viṣayāśliṣṭaṃ jarāmṛtyū na vindataḥ",
    "GE07mbh_12_u:243.022a": "sa yadā sarvato muktaḥ samaḥ paryavatiṣṭhate",
    "GE07mbh_12_u:243.022c": "indriyāṇīndriyārthāṃś ca śarīrastho 'tivartate",
    "GE07mbh_12_u:243.023a": "kāraṇaṃ paramaṃ prāpya atikrāntasya kāryatām",
    "GE07mbh_12_u:243.023c": "punarāvartanaṃ nāsti saṃprāptasya parāt param",
    "GE07mbh_12_u:244.001": "vyāsa uvāca",
    "GE07mbh_12_u:244.001a": "dvaṃdvāni mokṣajijñāsur arthadharmāv anuṣṭhitaḥ",
    "GE07mbh_12_u:244.001c": "vaktrā guṇavatā śiṣyaḥ śrāvyaḥ pūrvam idaṃ mahat",
    "GE07mbh_12_u:244.002a": "ākāśaṃ māruto jyotir āpaḥ pṛthvī ca pañcamī",
    "GE07mbh_12_u:244.002c": "bhāvābhāvau ca kālaś ca sarvabhūteṣu pañcasu",
    "GE07mbh_12_u:244.003a": "antarātmakam ākāśaṃ tanmayaṃ śrotram indriyam",
    "GE07mbh_12_u:244.003c": "tasya śabdaṃ guṇaṃ vidyān mūrtiśāstravidhānavit",
    "GE07mbh_12_u:244.004a": "caraṇaṃ mārutātmeti prāṇāpānau ca tanmayau",
    "GE07mbh_12_u:244.004c": "sparśanaṃ cendriyaṃ vidyāt tathā sparśaṃ ca tanmayam",
    "GE07mbh_12_u:244.005a": "tataḥ pākaḥ prakāśaś ca jyotiś cakṣuś ca tanmayam",
    "GE07mbh_12_u:244.005c": "tasya rūpaṃ guṇaṃ vidyāt tamo 'nvavasitātmakam",
    "GE07mbh_12_u:244.006a": "prakledaḥ kṣudratā sneha ity āpo hy upadiśyate",
    "GE07mbh_12_u:244.006b-0694_01": "asṛṅ majjā ca yac cānyat snigdhaṃ vidyāt tadātmakam",
    "GE07mbh_12_u:244.006c": "rasanaṃ cendriyaṃ jihvā rasaś cāpāṃ guṇo mataḥ",
    "GE07mbh_12_u:244.007a": "saṃghātaḥ pārthivo dhātur asthidantanakhāni ca",
    "GE07mbh_12_u:244.007c": "śmaśru loma ca keśāś ca sirāḥ snāyu ca carma ca",
    "GE07mbh_12_u:244.008a": "indriyaṃ ghrāṇasaṃjñānaṃ nāsikety abhidhīyate",
    "GE07mbh_12_u:244.008c": "gandhaś caivendriyārtho 'yaṃ vijñeyaḥ pṛthivīmayaḥ",
    "GE07mbh_12_u:244.009a": "uttareṣu guṇāḥ santi sarve sarveṣu cottarāḥ",
    "GE07mbh_12_u:244.009c": "pañcānāṃ bhūtasaṃghānāṃ saṃtatiṃ munayo viduḥ",
    "GE07mbh_12_u:244.010a": "mano navamam eṣāṃ tu buddhis tu daśamī smṛtā",
    "GE07mbh_12_u:244.010c": "ekādaśo 'ntarātmā ca sarvataḥ para ucyate",
    "GE07mbh_12_u:244.011a": "vyavasāyātmikā buddhir mano vyākaraṇātmakam",
    "GE07mbh_12_u:244.011c": "karmānumānād vijñeyaḥ sa jīvaḥ kṣetrasaṃjñakaḥ",
    "GE07mbh_12_u:244.012a": "ebhiḥ kālāṣṭamair bhāvair yaḥ sarvaiḥ sarvam anvitam",
    "GE07mbh_12_u:244.012c": "paśyaty akaluṣaṃ prājñaḥ sa mohaṃ nānuvartate",
    "GE07mbh_12_u:245.001": "vyāsa uvāca",
    "GE07mbh_12_u:245.001a": "śarīrād vipramuktaṃ hi sūkṣmabhūtaṃ śarīriṇam",
    "GE07mbh_12_u:245.001c": "karmabhiḥ paripaśyanti śāstroktaiḥ śāstracetasaḥ",
    "GE07mbh_12_u:245.002a": "yathā marīcyaḥ sahitāś caranti; gacchanti tiṣṭhanti ca dṛśyamānāḥ",
    "GE07mbh_12_u:245.002c": "dehair vimuktā vicaranti lokāṃs; tathaiva sattvāny atimānuṣāṇi",
    "GE07mbh_12_u:245.003a": "pratirūpaṃ yathaivāpsu tāpaḥ sūryasya lakṣyate",
    "GE07mbh_12_u:245.003c": "sattvavāṃs tu tathā sattvaṃ pratirūpaṃ prapaśyati",
    "GE07mbh_12_u:245.004a": "tāni sūkṣmāṇi sattvasthā vimuktāni śarīrataḥ",
    "GE07mbh_12_u:245.004c": "svena tattvena tattvajñāḥ paśyanti niyatendriyāḥ",
    "GE07mbh_12_u:245.005a": "svapatāṃ jāgratāṃ caiva sarveṣām ātmacintitam",
    "GE07mbh_12_u:245.005c": "pradhānadvaidhayuktānāṃ jahatāṃ karmajaṃ rajaḥ",
    "GE07mbh_12_u:245.006a": "yathāhani tathā rātrau yathā rātrau tathāhani",
    "GE07mbh_12_u:245.006c": "vaśe tiṣṭhati sattvātmā satataṃ yogayoginām",
    "GE07mbh_12_u:245.007a": "teṣāṃ nityaṃ sadānityo bhūtātmā satataṃ guṇaiḥ",
    "GE07mbh_12_u:245.007c": "saptabhis tv anvitaḥ sūkṣmaiś cariṣṇur ajarāmaraḥ",
    "GE07mbh_12_u:245.008a": "manobuddhiparābhūtaḥ svadehaparadehavit",
    "GE07mbh_12_u:245.008c": "svapneṣv api bhavaty eṣa vijñātā sukhaduḥkhayoḥ",
    "GE07mbh_12_u:245.009a": "tatrāpi labhate duḥkhaṃ tatrāpi labhate sukham",
    "GE07mbh_12_u:245.009c": "krodhalobhau tu tatrāpi kṛtvā vyasanam archati",
    "GE07mbh_12_u:245.010a": "prīṇitaś cāpi bhavati mahato 'rthān avāpya ca",
    "GE07mbh_12_u:245.010c": "karoti puṇyaṃ tatrāpi jāgrann iva ca paśyati",
    "GE07mbh_12_u:245.010d-0695_01": "mahoṣmāntargataś cāpi garbhatvaṃ samupeyivān",
    "GE07mbh_12_u:245.010d-0695_02": "daśa māsān vasan kukṣau naiṣo 'nnam iva jīryate",
    "GE07mbh_12_u:245.011a": "tam evam atitejoṃśaṃ bhūtātmānaṃ hṛdi sthitam",
    "GE07mbh_12_u:245.011c": "tamorajobhyām āviṣṭā nānupaśyanti mūrtiṣu",
    "GE07mbh_12_u:245.012a": "śāstrayogaparā bhūtvā svam ātmānaṃ parīpsavaḥ",
    "GE07mbh_12_u:245.012c": "anucchvāsāny amūrtīni yāni vajropamāny api",
    "GE07mbh_12_u:245.013a": "pṛthagbhūteṣu sṛṣṭeṣu caturṣv āśramakarmasu",
    "GE07mbh_12_u:245.013c": "samādhau yogam evaitac chāṇḍilyaḥ śamam abravīt",
    "GE07mbh_12_u:245.014a": "viditvā sapta sūkṣmāṇi ṣaḍaṅgaṃ ca maheśvaram",
    "GE07mbh_12_u:245.014c": "pradhānaviniyogasthaḥ paraṃ brahmādhigacchati",
    "GE07mbh_12_u:246.001": "vyāsa uvāca",
    "GE07mbh_12_u:246.001a": "hṛdi kāmadrumaś citro mohasaṃcayasaṃbhavaḥ",
    "GE07mbh_12_u:246.001c": "krodhamānamahāskandho vivitsāparimocanaḥ",
    "GE07mbh_12_u:246.002a": "tasya cājñānam ādhāraḥ pramādaḥ pariṣecanam",
    "GE07mbh_12_u:246.002c": "so 'bhyasūyāpalāśo hi purāduṣkṛtasāravān",
    "GE07mbh_12_u:246.003a": "saṃmohacintāviṭapaḥ śokaśākho bhayaṃkaraḥ",
    "GE07mbh_12_u:246.003c": "mohanībhiḥ pipāsābhir latābhiḥ pariveṣṭitaḥ",
    "GE07mbh_12_u:246.004a": "upāsate mahāvṛkṣaṃ sulubdhās taṃ phalepsavaḥ",
    "GE07mbh_12_u:246.004c": "āyāsaiḥ saṃyataḥ pāśaiḥ phalāni pariveṣṭayan",
    "GE07mbh_12_u:246.005a": "yas tān pāśān vaśe kṛtvā taṃ vṛkṣam apakarṣati",
    "GE07mbh_12_u:246.005c": "gataḥ sa duḥkhayor antaṃ yatamānas tayor dvayoḥ",
    "GE07mbh_12_u:246.006a": "saṃrohaty akṛtaprajñaḥ saṃtāpena hi pādapam",
    "GE07mbh_12_u:246.006c": "sa tam eva tato hanti viṣaṃ grastam ivāturam",
    "GE07mbh_12_u:246.007a": "tasyānuśayamūlasya mūlam uddhriyate balāt",
    "GE07mbh_12_u:246.007c": "tyāgāpramādākṛtinā sāmyena paramāsinā",
    "GE07mbh_12_u:246.008a": "evaṃ yo veda kāmasya kevalaṃ parikarṣaṇam",
    "GE07mbh_12_u:246.008c": "vadhaṃ vai kāmaśāstrasya sa duḥkhāny ativartate",
    "GE07mbh_12_u:246.009a": "śarīraṃ puram ity āhuḥ svāminī buddhir iṣyate",
    "GE07mbh_12_u:246.009c": "tatra buddheḥ śarīrasthaṃ mano nāmārthacintakam",
    "GE07mbh_12_u:246.010a": "indriyāṇi janāḥ paurās tadarthaṃ tu parā kṛtiḥ",
    "GE07mbh_12_u:246.010c": "tatra dvau dāruṇau doṣau tamo nāma rajas tathā",
    "GE07mbh_12_u:246.011a": "yadartham upajīvanti paurāḥ sahapureśvarāḥ",
    "GE07mbh_12_u:246.011c": "advāreṇa tam evārthaṃ dvau doṣāv upajīvataḥ",
    "GE07mbh_12_u:246.012a": "tatra buddhir hi durdharṣā manaḥ sādharmyam ucyate",
    "GE07mbh_12_u:246.012c": "paurāś cāpi manas trastās teṣām api calā sthitiḥ",
    "GE07mbh_12_u:246.013a": "yadarthaṃ buddhir adhyāste na so 'rthaḥ pariṣīdati",
    "GE07mbh_12_u:246.013b-0696_01": "pauramantraviyuktāyāḥ so 'rthaḥ saṃsīdati kramāt",
    "GE07mbh_12_u:246.013c": "yadarthaṃ pṛthag adhyāste manas tat pariṣīdati",
    "GE07mbh_12_u:246.014a": "pṛthagbhūtaṃ yadā buddhyā mano bhavati kevalam",
    "GE07mbh_12_u:246.014c": "tatrainaṃ vivṛtaṃ śūnyaṃ rajaḥ paryavatiṣṭhate",
    "GE07mbh_12_u:246.015a": "tan manaḥ kurute sakhyaṃ rajasā saha saṃgatam",
    "GE07mbh_12_u:246.015c": "taṃ cādāya janaṃ pauraṃ rajase saṃprayacchati",
    "GE07mbh_12_u:247.001": "bhīṣma uvāca",
    "GE07mbh_12_u:247.001a": "bhūtānāṃ guṇasaṃkhyānaṃ bhūyaḥ putra niśāmaya",
    "GE07mbh_12_u:247.001c": "dvaipāyanamukhād bhraṣṭaṃ ślāghayā parayānagha",
    "GE07mbh_12_u:247.002a": "dīptānalanibhaḥ prāha bhagavān dhūmravarcase",
    "GE07mbh_12_u:247.002c": "tato 'ham api vakṣyāmi bhūyaḥ putra nidarśanam",
    "GE07mbh_12_u:247.003a": "bhūmeḥ sthairyaṃ pṛthutvaṃ ca kāṭhinyaṃ prasavātmatā",
    "GE07mbh_12_u:247.003c": "gandho gurutvaṃ śaktiś ca saṃghātaḥ sthāpanā dhṛtiḥ",
    "GE07mbh_12_u:247.004a": "apāṃ śaityaṃ rasaḥ kledo dravatvaṃ snehasaumyatā",
    "GE07mbh_12_u:247.004c": "jihvā viṣyandinī caiva bhaumāpyāsravaṇaṃ tathā",
    "GE07mbh_12_u:247.005a": "agner durdharṣatā tejas tāpaḥ pākaḥ prakāśanam",
    "GE07mbh_12_u:247.005c": "śaucaṃ rāgo laghus taikṣṇyaṃ daśamaṃ cordhvabhāgitā",
    "GE07mbh_12_u:247.006a": "vāyor aniyamaḥ sparśo vādasthānaṃ svatantratā",
    "GE07mbh_12_u:247.006c": "balaṃ śaighryaṃ ca mohaś ca ceṣṭā karmakṛtā bhavaḥ",
    "GE07mbh_12_u:247.007a": "ākāśasya guṇaḥ śabdo vyāpitvaṃ chidratāpi ca",
    "GE07mbh_12_u:247.007c": "anāśrayam anālambam avyaktam avikāritā",
    "GE07mbh_12_u:247.008a": "apratīghātatā caiva bhūtatvaṃ vikṛtāni ca",
    "GE07mbh_12_u:247.008c": "guṇāḥ pañcāśataṃ proktāḥ",
    "GE07mbh_12_u:247.009a": "calopapattir vyaktiś ca visargaḥ kalpanā kṣamā",
    "GE07mbh_12_u:247.009c": "sad asac cāśutā caiva manaso nava vai guṇāḥ",
    "GE07mbh_12_u:247.010a": "iṣṭāniṣṭavikalpaś ca vyavasāyaḥ samādhitā",
    "GE07mbh_12_u:247.010c": "saṃśayaḥ pratipattiś ca buddhau pañceha ye guṇāḥ",
    "GE07mbh_12_u:247.011": "yudhiṣṭhira uvāca",
    "GE07mbh_12_u:247.011a": "kathaṃ pañcaguṇā buddhiḥ kathaṃ pañcendriyā guṇāḥ",
    "GE07mbh_12_u:247.011b-0697_01": "etebhya ete nirvṛttāḥ svaguṇāyātmanopi vā",
    "GE07mbh_12_u:247.011c": "etan me sarvam ācakṣva sūkṣmajñānaṃ pitāmaha",
    "GE07mbh_12_u:247.012": "bhīṣma uvāca",
    "GE07mbh_12_u:247.012a": "āhuḥ ṣaṣṭiṃ bhūtaguṇān vai; bhūtaviśiṣṭā nityaviṣaktāḥ",
    "GE07mbh_12_u:247.012c": "bhūtaviṣaktāś cākṣarasṛṣṭāḥ; putra na nityaṃ tad iha vadanti",
    "GE07mbh_12_u:247.013a": "tat putra cintākalitaṃ yad uktam; anāgataṃ vai tava saṃpratīha",
    "GE07mbh_12_u:247.013c": "bhūtārthatattvaṃ tad avāpya sarvaṃ; bhūtaprabhāvād bhava śāntabuddhiḥ",
    "GE07mbh_12_u:248.001": "yudhiṣṭhira uvāca",
    "GE07mbh_12_u:248.001a": "ya ime pṛthivīpālāḥ śerate pṛthivītale",
    "GE07mbh_12_u:248.001c": "pṛtanāmadhya ete hi gatasattvā mahābalāḥ",
    "GE07mbh_12_u:248.002a": "ekaikaśo bhīmabalā nāgāyutabalās tathā",
    "GE07mbh_12_u:248.002c": "ete hi nihatāḥ saṃkhye tulyatejobalair naraiḥ",
    "GE07mbh_12_u:248.003a": "naiṣāṃ paśyāmi hantāraṃ prāṇināṃ saṃyuge purā",
    "GE07mbh_12_u:248.003c": "vikrameṇopasaṃpannās tejobalasamanvitāḥ",
    "GE07mbh_12_u:248.004a": "atha ceme mahāprājña śerate hi gatāsavaḥ",
    "GE07mbh_12_u:248.004c": "mṛtā iti ca śabdo 'yaṃ vartaty eṣu gatāsuṣu",
    "GE07mbh_12_u:248.005a": "ime mṛtā nṛpatayaḥ prāyaśo bhīmavikramāḥ",
    "GE07mbh_12_u:248.005c": "tatra me saṃśayo jātaḥ kutaḥ saṃjñā mṛtā iti",
    "GE07mbh_12_u:248.006a": "kasya mṛtyuḥ kuto mṛtyuḥ kena mṛtyur iha prajāḥ",
    "GE07mbh_12_u:248.006c": "haraty amarasaṃkāśa tan me brūhi pitāmaha",
    "GE07mbh_12_u:248.007": "bhīṣma uvāca",
    "GE07mbh_12_u:248.007a": "purā kṛtayuge tāta rājāsīd avikampakaḥ",
    "GE07mbh_12_u:248.007c": "sa śatruvaśam āpannaḥ saṃgrāme kṣīṇavāhanaḥ",
    "GE07mbh_12_u:248.008a": "tatra putro harir nāma nārāyaṇasamo bale",
    "GE07mbh_12_u:248.008c": "sa śatrubhir hataḥ saṃkhye sabalaḥ sapadānugaḥ",
    "GE07mbh_12_u:248.009a": "sa rājā śatruvaśagaḥ putraśokasamanvitaḥ",
    "GE07mbh_12_u:248.009c": "yadṛcchayāśāntiparo dadarśa bhuvi nāradam",
    "GE07mbh_12_u:248.010a": "sa tasmai sarvam ācaṣṭa yathā vṛttaṃ janeśvaraḥ",
    "GE07mbh_12_u:248.010c": "śatrubhir grahaṇaṃ saṃkhye putrasya maraṇaṃ tathā",
    "GE07mbh_12_u:248.011a": "tasya tad vacanaṃ śrutvā nārado 'tha tapodhanaḥ",
    "GE07mbh_12_u:248.011c": "ākhyānam idam ācaṣṭa putraśokāpahaṃ tadā",
    "GE07mbh_12_u:248.012a": "rājañ śṛṇu samākhyānam adyedaṃ bahuvistaram",
    "GE07mbh_12_u:248.012c": "yathā vṛttaṃ śrutaṃ caiva mayāpi vasudhādhipa",
    "GE07mbh_12_u:248.013a": "prajāḥ sṛṣṭvā mahātejāḥ prajāsarge pitāmahaḥ",
    "GE07mbh_12_u:248.013c": "atīva vṛddhā bahulā nāmṛṣyata punaḥ prajāḥ",
    "GE07mbh_12_u:248.014a": "na hy antaram abhūt kiṃ cit kva cij jantubhir acyuta",
    "GE07mbh_12_u:248.014c": "nirucchvāsam ivonnaddhaṃ trailokyam abhavan nṛpa",
    "GE07mbh_12_u:248.015a": "tasya cintā samutpannā saṃhāraṃ prati bhūpate",
    "GE07mbh_12_u:248.015c": "cintayan nādhyagacchac ca saṃhāre hetukāraṇam",
    "GE07mbh_12_u:248.016a": "tasya roṣān mahārāja khebhyo 'gnir udatiṣṭhata",
    "GE07mbh_12_u:248.016c": "tena sarvā diśo rājan dadāha sa pitāmahaḥ",
    "GE07mbh_12_u:248.017a": "tato divaṃ bhuvaṃ khaṃ ca jagac ca sacarācaram",
    "GE07mbh_12_u:248.017c": "dadāha pāvako rājan",
    "GE07mbh_12_u:248.018a": "tatrādahyanta bhūtāni jaṅgamāni dhruvāṇi ca",
    "GE07mbh_12_u:248.018c": "mahatā kopavegena kupite",
    "GE07mbh_12_u:248.019a": "tato harijaṭaḥ sthāṇur vedādhvarapatiḥ śivaḥ",
    "GE07mbh_12_u:248.019c": "jagāda śaraṇaṃ devo brahmāṇaṃ paravīrahā",
    "GE07mbh_12_u:248.020a": "tasminn abhigate sthāṇau prajānāṃ hitakāmyayā",
    "GE07mbh_12_u:248.020c": "abravīd varado devo jvalann iva tadā śivam",
    "GE07mbh_12_u:248.021a": "karavāṇy adya kaṃ kāmaṃ varārho 'si mato mama",
    "GE07mbh_12_u:248.021c": "kartā hy asmi priyaṃ śambho tava yad dhṛdi vartate",
    "GE07mbh_12_u:249.001": "sthāṇur uvāca",
    "GE07mbh_12_u:249.001a": "prajāsarganimittaṃ me kāryavattām imāṃ prabho",
    "GE07mbh_12_u:249.001c": "viddhi sṛṣṭās tvayā hīmā mā kupyāsāṃ pitāmaha",
    "GE07mbh_12_u:249.002a": "tava tejogninā deva prajā dahyanti sarvaśaḥ",
    "GE07mbh_12_u:249.002c": "tā dṛṣṭvā mama kāruṇyaṃ mā kupyāsāṃ jagatprabho",
    "GE07mbh_12_u:249.003": "prajāpatir uvāca",
    "GE07mbh_12_u:249.003a": "na kupye na ca me kāmo na bhaveran prajā iti",
    "GE07mbh_12_u:249.003c": "lāghavārthaṃ dharaṇyās tu tataḥ saṃhāra iṣyate",
    "GE07mbh_12_u:249.004a": "iyaṃ hi māṃ sadā devī bhārārtā samacodayat",
    "GE07mbh_12_u:249.004c": "saṃhārārthaṃ mahādeva bhāreṇāpsu nimajjati",
    "GE07mbh_12_u:249.005a": "yadāhaṃ nādhigacchāmi buddhyā bahu vicārayan",
    "GE07mbh_12_u:249.005c": "saṃhāram āsāṃ vṛddhānāṃ tato māṃ krodha āviśat",
    "GE07mbh_12_u:249.006": "sthāṇur uvāca",
    "GE07mbh_12_u:249.006a": "saṃhārāntaṃ prasīdasva mā krudhas tridaśeśvara",
    "GE07mbh_12_u:249.006c": "mā prajāḥ sthāvaraṃ vaica jaṅgamaṃ ca vinīnaśaḥ",
    "GE07mbh_12_u:249.007a": "palvalāni ca sarvāṇi sarvaṃ caiva tṛṇolapam",
    "GE07mbh_12_u:249.007c": "sthāvaraṃ jaṅgamaṃ caiva bhūtagrāmaṃ caturvidham",
    "GE07mbh_12_u:249.008a": "tad etad bhasmasād bhūtaṃ jagat sarvam upaplutam",
    "GE07mbh_12_u:249.008c": "prasīda bhagavan sādho vara eṣa vṛto mayā",
    "GE07mbh_12_u:249.009a": "naṣṭā na punar eṣyanti prajā hy etāḥ kathaṃ cana",
    "GE07mbh_12_u:249.009c": "tasmān nivartyatām etat tejaḥ svenaiva tejasā",
    "GE07mbh_12_u:249.010a": "upāyam anyaṃ saṃpaśya prajānāṃ hitakāmyayā",
    "GE07mbh_12_u:249.010c": "yatheme jantavaḥ sarve nivarteran paraṃtapa",
    "GE07mbh_12_u:249.011a": "abhāvam abhigaccheyur utsannaprajanāḥ prajāḥ",
    "GE07mbh_12_u:249.011b-0698_01": "paryāyeṇābhyupāyena neyā mṛtyuvaśaṃ tataḥ",
    "GE07mbh_12_u:249.011b-0699_01": "putratvenānusaṃkalpya tvayāhaṃ tapasāpy aja",
    "GE07mbh_12_u:249.011c": "adhidaivaniyukto 'smi tvayā lokeṣv iheśvara",
    "GE07mbh_12_u:249.012a": "tvad bhavaṃ hi jagannātha jagat sthāvarajaṅgamam",
    "GE07mbh_12_u:249.012c": "prasādya tvāṃ mahādeva yācāmy āvṛttijāḥ prajāḥ",
    "GE07mbh_12_u:249.013": "nārada uvāca",
    "GE07mbh_12_u:249.013a": "śrutvā tu vacanaṃ devaḥ sthāṇor niyatavāṅmanāḥ",
    "GE07mbh_12_u:249.013c": "tejas tat svaṃ nijagrāha punar evāntar ātmanā",
    "GE07mbh_12_u:249.014a": "tato 'gnim upasaṃgṛhya bhagavāṃl lokapūjitaḥ",
    "GE07mbh_12_u:249.014c": "pravṛttiṃ ca nivṛttiṃ ca kalpayām āsa vai prabhuḥ",
    "GE07mbh_12_u:249.015a": "upasaṃharatas tasya tam agniṃ roṣajaṃ tadā",
    "GE07mbh_12_u:249.015c": "prādurbabhūva viśvebhyaḥ khebhyo nārī mahātmanaḥ",
    "GE07mbh_12_u:249.016a": "kṛṣṇā raktāmbaradharā",
    "GE07mbh_12_u:249.016c": "divyakuṇḍalasaṃpannā divyābharaṇabhūṣitā",
    "GE07mbh_12_u:249.017a": "sā viniḥsṛtya vai khebhyo dakṣiṇām āśritā diśam",
    "GE07mbh_12_u:249.017c": "dadṛśāte 'tha tau kanyāṃ devau viśveśvarāv ubhau",
    "GE07mbh_12_u:249.018a": "tām āhūya tadā devo lokānām ādir īśvaraḥ",
    "GE07mbh_12_u:249.018c": "mṛtyo iti mahīpāla jahi cemāḥ prajā iti",
    "GE07mbh_12_u:249.019a": "tvaṃ hi saṃhārabuddhyā me cintitā ruṣitena ca",
    "GE07mbh_12_u:249.019c": "tasmāt saṃhara sarvās tvaṃ prajāḥ sajaḍapaṇḍitāḥ",
    "GE07mbh_12_u:249.020a": "aviśeṣeṇa caiva tvaṃ prajāḥ saṃhara bhāmini",
    "GE07mbh_12_u:249.020c": "mama tvaṃ hi niyogena śreyaḥ param avāpsyasi",
    "GE07mbh_12_u:249.021a": "evam uktā tu sā devī mṛtyuḥ kamalamālinī",
    "GE07mbh_12_u:249.021c": "pradadhyau duḥkhitā bālā sāśrupātam atīva hi",
    "GE07mbh_12_u:249.022a": "pāṇibhyāṃ caiva jagrāha tāny aśrūṇi janeśvaraḥ",
    "GE07mbh_12_u:249.022c": "mānavānāṃ hitārthāya yayāce punar eva ca",
    "GE07mbh_12_u:250.001": "nārada uvāca",
    "GE07mbh_12_u:250.001a": "vinīya duḥkham abalā sā tv atīvāyatekṣaṇā",
    "GE07mbh_12_u:250.001c": "uvāca prāñjalir bhūtvā latevāvarjitā tadā",
    "GE07mbh_12_u:250.002a": "tvayā sṛṣṭā kathaṃ nārī mādṛśī vadatāṃ vara",
    "GE07mbh_12_u:250.002c": "raudrakarmābhijāyeta sarvaprāṇibhayaṃkarī",
    "GE07mbh_12_u:250.003a": "bibhemy aham adharmasya dharmyam ādiśa karma me",
    "GE07mbh_12_u:250.003c": "tvaṃ māṃ bhītām avekṣasva śiveneśvara cakṣuṣā",
    "GE07mbh_12_u:250.004a": "bālān vṛddhān vayaḥsthāṃś ca na hareyam anāgasaḥ",
    "GE07mbh_12_u:250.004c": "prāṇinaḥ prāṇinām īśa namas te 'bhiprasīda me",
    "GE07mbh_12_u:250.005a": "priyān putrān vayasyāṃś ca bhrātṝn mātṝḥ pitṝn api",
    "GE07mbh_12_u:250.005c": "apadhyāsyanti yad deva mṛtāṃs teṣāṃ bibhemy aham",
    "GE07mbh_12_u:250.006a": "kṛpaṇāśruparikledo dahen māṃ śāśvatīḥ samāḥ",
    "GE07mbh_12_u:250.006c": "tebhyo 'haṃ balavad bhītā śaraṇaṃ tvām upāgatā",
    "GE07mbh_12_u:250.007a": "yamasya bhavane deva yāty ante pāpakarmiṇaḥ",
    "GE07mbh_12_u:250.007c": "prasādaye tvā varada prasādaṃ kuru me prabho",
    "GE07mbh_12_u:250.008a": "etam icchāmy ahaṃ kāmaṃ tvatto lokapitāmaha",
    "GE07mbh_12_u:250.008c": "iccheyaṃ tvatprasādāc ca tapas taptuṃ sureśvara",
    "GE07mbh_12_u:250.009": "pitāmaha uvāca",
    "GE07mbh_12_u:250.009a": "mṛtyo saṃkalpitā me tvaṃ prajāsaṃhārahetunā",
    "GE07mbh_12_u:250.009b-0700_01": "tvaṃ hi saṃhārabuddhyā me cintitā ruṣitena ca",
    "GE07mbh_12_u:250.009c": "gaccha saṃhara sarvās tvaṃ prajā mā ca vicāraya",
    "GE07mbh_12_u:250.010a": "etad evam avaśyaṃ hi bhavitā naitad anyathā",
    "GE07mbh_12_u:250.010c": "kriyatām anavadyāṅgi yathoktaṃ madvaco 'naghe",
    "GE07mbh_12_u:250.011": "nārada uvāca",
    "GE07mbh_12_u:250.011a": "evam uktā mahābāho mṛtyuḥ parapuraṃjaya",
    "GE07mbh_12_u:250.011c": "na vyājahāra tasthau ca prahvā bhagavadunmukhī",
    "GE07mbh_12_u:250.012a": "punaḥ punar athoktā sā gatasattveva bhāminī",
    "GE07mbh_12_u:250.012c": "tūṣṇīm āsīt tato devo devānām īśvareśvaraḥ",
    "GE07mbh_12_u:250.013a": "prasasāda kila brahmā svayam evātmanātmavān",
    "GE07mbh_12_u:250.013c": "smayamānaś ca lokeśo lokān sarvān avaikṣata",
    "GE07mbh_12_u:250.014a": "nivṛttaroṣe tasmiṃs tu bhagavaty aparājite",
    "GE07mbh_12_u:250.014c": "sā kanyāpajagāmāsya samīpād iti naḥ śrutam",
    "GE07mbh_12_u:250.015a": "apasṛtyāpratiśrutya prajāsaṃharaṇaṃ tadā",
    "GE07mbh_12_u:250.015c": "tvaramāṇeva rājendra mṛtyur dhenukam abhyayāt",
    "GE07mbh_12_u:250.016a": "sā tatra paramaṃ devī tapo 'carata duścaram",
    "GE07mbh_12_u:250.016c": "samā hy ekapade tasthau daśa padmāni pañca ca",
    "GE07mbh_12_u:250.017a": "tāṃ tathā kurvatīṃ tatra tapaḥ paramaduścaram",
    "GE07mbh_12_u:250.017c": "punar eva mahātejā brahmā vacanam abravīt",
    "GE07mbh_12_u:250.018a": "kuruṣva me vaco mṛtyo tad anādṛtya satvarā",
    "GE07mbh_12_u:250.018c": "tathaivaikapade tāta punar anyāni sapta sā",
    "GE07mbh_12_u:250.019a": "tasthau padmāni ṣaṭ caiva pañca dve caiva mānada",
    "GE07mbh_12_u:250.019c": "bhūyaḥ padmāyutaṃ tāta mṛgaiḥ saha cacāra sā",
    "GE07mbh_12_u:250.019d-0701_01": "dve cāyute naraśreṣṭha vāyvāhārā mahāmate",
    "GE07mbh_12_u:250.020a": "punar gatvā tato rājan maunam ātiṣṭhad uttamam",
    "GE07mbh_12_u:250.020c": "apsu varṣasahasrāṇi sapta caikaṃ ca pārthiva",
    "GE07mbh_12_u:250.021a": "tato jagāma sā kanyā kauśikīṃ bharatarṣabha",
    "GE07mbh_12_u:250.021c": "tatra vāyujalāhārā cacāra niyamaṃ punaḥ",
    "GE07mbh_12_u:250.022a": "tato yayau mahābhāgā gaṅgāṃ meruṃ ca kevalam",
    "GE07mbh_12_u:250.022c": "tasthau dārv iva niśceṣṭā bhūtānāṃ hitakāmyayā",
    "GE07mbh_12_u:250.023a": "tato himavato mūrdhni yatra devāḥ samījire",
    "GE07mbh_12_u:250.023c": "tatrāṅguṣṭhena rājendra nikharvam aparaṃ tataḥ",
    "GE07mbh_12_u:250.023e": "tasthau pitāmahaṃ caiva toṣayām āsa yatnataḥ",
    "GE07mbh_12_u:250.024a": "tatas tām abravīt tatra lokānāṃ prabhavāpyayaḥ",
    "GE07mbh_12_u:250.024c": "kim idaṃ vartate putri kriyatāṃ tad vaco mama",
    "GE07mbh_12_u:250.025a": "tato 'bravīt punar mṛtyur bhagavantaṃ pitāmaham",
    "GE07mbh_12_u:250.025c": "na hareyaṃ prajā deva punas tvāhaṃ prasādaye",
    "GE07mbh_12_u:250.026a": "tām adharmabhayatrastāṃ punar eva ca yācatīm",
    "GE07mbh_12_u:250.026c": "tadābravīd devadevo nigṛhyedaṃ vacas tataḥ",
    "GE07mbh_12_u:250.027a": "adharmo nāsti te mṛtyo saṃyacchemāḥ prajāḥ śubhe",
    "GE07mbh_12_u:250.027c": "mayā hy uktaṃ mṛṣā bhadre bhavitā neha kiṃ cana",
    "GE07mbh_12_u:250.028a": "dharmaḥ sanātanaś ca tvām ihaivānupravekṣyate",
    "GE07mbh_12_u:250.028c": "ahaṃ ca vibudhāś caiva tvaddhite niratāḥ sadā",
    "GE07mbh_12_u:250.029a": "imam anyaṃ ca te kāmaṃ dadāmi manasepsitam",
    "GE07mbh_12_u:250.029c": "na tvā doṣeṇa yāsyanti vyādhisaṃpīḍitāḥ prajāḥ",
    "GE07mbh_12_u:250.030a": "puruṣeṣu ca rūpeṇa puruṣas tvaṃ bhaviṣyasi",
    "GE07mbh_12_u:250.030c": "strīṣu strīrūpiṇī caiva tṛtīyeṣu napuṃsakam",
    "GE07mbh_12_u:250.031a": "saivam uktā mahārāja kṛtāñjalir uvāca ha",
    "GE07mbh_12_u:250.031c": "punar eva mahātmānaṃ neti deveśam avyayam",
    "GE07mbh_12_u:250.032a": "tām abravīt tadā devo mṛtyo saṃhara mānavān",
    "GE07mbh_12_u:250.032c": "adharmas te na bhavitā tathā dhyāsyāmy ahaṃ śubhe",
    "GE07mbh_12_u:250.032d-0702_01": "tvaṃ hi yattā ca yuktā ca pūrvotpannā ca bhāminī",
    "GE07mbh_12_u:250.032d-0702_02": "anuśiṣṭā ca nirdoṣā tasmāt tvaṃ kuru me matam",
    "GE07mbh_12_u:250.033a": "yān aśrubindūn patitān apaśyaṃ; ye pāṇibhyāṃ dhāritās te purastāt",
    "GE07mbh_12_u:250.033c": "te vyādhayo mānavān ghorarūpāḥ; prāpte kāle pīḍayiṣyanti mṛtyo",
    "GE07mbh_12_u:250.034a": "sarveṣāṃ tvaṃ prāṇinām antakāle; kāmakrodhau sahitau yojayethāḥ",
    "GE07mbh_12_u:250.034c": "evaṃ dharmas tvām upaiṣyaty ameyo; na cādharmaṃ lapsyase tulyavṛttiḥ",
    "GE07mbh_12_u:250.035a": "evaṃ dharmaṃ pālayiṣyasy athoktaṃ; na cātmānaṃ majjayiṣyasy adharme",
    "GE07mbh_12_u:250.035c": "tasmāt kāmaṃ rocayābhyāgataṃ tvaṃ; saṃyojyātho saṃharasveha jantūn",
    "GE07mbh_12_u:250.036a": "sā vai tadā mṛtyusaṃjñāpadeśāc; chāpād bhītā bāḍham ity abravīt tam",
    "GE07mbh_12_u:250.036c": "atho prāṇān prāṇinām antakāle; kāmakrodhau prāpya nirmohya hanti",
    "GE07mbh_12_u:250.037a": "mṛtyor ye te vyādhayaś cāśrupātā; manuṣyāṇāṃ rujyate yaiḥ śarīram",
    "GE07mbh_12_u:250.037c": "sarveṣāṃ vai prāṇināṃ prāṇanānte; tasmāc chokaṃ mā kṛthā budhya buddhyā",
    "GE07mbh_12_u:250.038a": "sarve devāḥ prāṇināṃ prāṇanānte; gatvā vṛttāḥ saṃnivṛttās tathaiva",
    "GE07mbh_12_u:250.038c": "evaṃ sarve mānavāḥ prāṇanānte; gatvāvṛttā devavad rājasiṃha",
    "GE07mbh_12_u:250.039a": "vāyur bhīmo bhīmanādo mahaujāḥ; sarveṣāṃ ca prāṇināṃ prāṇabhūtaḥ",
    "GE07mbh_12_u:250.039c": "nānāvṛttir dehināṃ dehabhede; tasmād vāyur devadevo viśiṣṭaḥ",
    "GE07mbh_12_u:250.040a": "sarve devā martyasaṃjñāviśiṣṭāḥ; sarve martyā devasaṃjñāviśiṣṭāḥ",
    "GE07mbh_12_u:250.040c": "tasmāt putraṃ mā śuco rājasiṃha; putraḥ svargaṃ prāpya te modate ha",
    "GE07mbh_12_u:250.041a": "evaṃ mṛtyur devasṛṣṭā prajānāṃ; prāpte kāle saṃharantī yathāvat",
    "GE07mbh_12_u:250.041c": "tasyāś caiva vyādhayas te 'śrupātāḥ; prāpte kāle saṃharantīha jantūn",
    "GE07mbh_12_u:251.001": "yudhiṣṭhira uvāca",
    "GE07mbh_12_u:251.001a": "ime vai mānavāḥ sarve dharmaṃ prati viśaṅkitāḥ",
    "GE07mbh_12_u:251.001c": "ko 'yaṃ dharmaḥ kuto dharmas tan me brūhi pitāmaha",
    "GE07mbh_12_u:251.002a": "dharmo nv ayam ihārthaḥ kim amutrārtho 'pi vā bhavet",
    "GE07mbh_12_u:251.002c": "ubhayārtho 'pi vā dharmas tan me brūhi pitāmaha",
    "GE07mbh_12_u:251.003": "bhīṣma uvāca",
    "GE07mbh_12_u:251.003a": "sadācāraḥ smṛtir vedās trividhaṃ dharmalakṣaṇam",
    "GE07mbh_12_u:251.003c": "caturtham artham ity āhuḥ kavayo dharmalakṣaṇam",
    "GE07mbh_12_u:251.004a": "api hy uktāni karmāṇi vyavasyanty uttarāvare",
    "GE07mbh_12_u:251.004c": "lokayātrārtham eveha dharmasya niyamaḥ kṛtaḥ",
    "GE07mbh_12_u:251.004e": "ubhayatra sukhodarka iha caiva paratra ca",
    "GE07mbh_12_u:251.005a": "alabdhvā nipuṇaṃ dharmaṃ pāpaḥ pāpe prasajjati",
    "GE07mbh_12_u:251.005c": "na ca pāpakṛtaḥ pāpān mucyante ke cid āpadi",
    "GE07mbh_12_u:251.006a": "apāpavādī bhavati yadā bhavati dharmavit",
    "GE07mbh_12_u:251.006c": "dharmasya niṣṭhā svācāras tam evāśritya bhotsyase",
    "GE07mbh_12_u:251.007a": "yadādharmasamāviṣṭo dhanaṃ gṛhṇāti taskaraḥ",
    "GE07mbh_12_u:251.007c": "ramate nirharan stenaḥ paravittam arājake",
    "GE07mbh_12_u:251.008a": "yadāsya tad dharanty anye tadā rājānam icchati",
    "GE07mbh_12_u:251.008c": "tadā teṣāṃ spṛhayate ye vai tuṣṭāḥ svakair dhanaiḥ",
    "GE07mbh_12_u:251.009a": "abhītaḥ śucir abhyeti rājadvāram aśaṅkitaḥ",
    "GE07mbh_12_u:251.009c": "na hi duścaritaṃ kiṃ cid antarātmani paśyati",
    "GE07mbh_12_u:251.010a": "satyasya vacanaṃ sādhu na satyād vidyate param",
    "GE07mbh_12_u:251.010c": "satyena vidhṛtaṃ sarvaṃ sarvaṃ satye pratiṣṭhitam",
    "GE07mbh_12_u:251.011a": "api pāpakṛto raudrāḥ satyaṃ kṛtvā pṛthak pṛthak",
    "GE07mbh_12_u:251.011c": "adroham avisaṃvādaṃ pravartante tadāśrayāḥ",
    "GE07mbh_12_u:251.011e": "te cen mitho 'dhṛtiṃ kuryur vinaśyeyur asaṃśayam",
    "GE07mbh_12_u:251.012a": "na hartavyaṃ paradhanam iti dharmaḥ sanātanaḥ",
    "GE07mbh_12_u:251.012c": "manyante balavantas taṃ durbalaiḥ saṃpravartitam",
    "GE07mbh_12_u:251.012e": "yadā niyatidaurbalyam athaiṣām eva rocate",
    "GE07mbh_12_u:251.013a": "na hy atyantaṃ balayutā bhavanti sukhino 'pi vā",
    "GE07mbh_12_u:251.013c": "tasmād anārjave buddhir na kāryā te kathaṃ cana",
    "GE07mbh_12_u:251.014a": "asādhubhyo 'sya na bhayaṃ na corebhyo na rājataḥ",
    "GE07mbh_12_u:251.014c": "na kiṃ cit kasya cit kurvan nirbhayaḥ śucir āvaset",
    "GE07mbh_12_u:251.015a": "sarvataḥ śaṅkate steno mṛgo grāmam iveyivān",
    "GE07mbh_12_u:251.015c": "bahudhācaritaṃ pāpam anyatraivānupaśyati",
    "GE07mbh_12_u:251.016a": "muditaḥ śucir abhyeti sarvato nirbhayaḥ sadā",
    "GE07mbh_12_u:251.016c": "na hi duścaritaṃ kiṃ cid ātmano 'nyeṣu paśyati",
    "GE07mbh_12_u:251.017a": "dātavyam ity ayaṃ dharma ukto bhūtahite rataiḥ",
    "GE07mbh_12_u:251.017c": "taṃ manyante dhanayutāḥ kṛpaṇaiḥ saṃpravartitam",
    "GE07mbh_12_u:251.018a": "yadā niyatikārpaṇyam athaiṣām eva rocate",
    "GE07mbh_12_u:251.018c": "na hy atyantaṃ dhanavanto bhavanti sukhino 'pi vā",
    "GE07mbh_12_u:251.019a": "yad anyair vihitaṃ necched ātmanaḥ karma pūruṣaḥ",
    "GE07mbh_12_u:251.019c": "na tat pareṣu kurvīta jānann apriyam ātmanaḥ",
    "GE07mbh_12_u:251.020a": "yo 'nyasya syād upapatiḥ sa kaṃ kiṃ vaktum arhati",
    "GE07mbh_12_u:251.020c": "yad anyas tasya tat kuryān na mṛṣyed iti me matiḥ",
    "GE07mbh_12_u:251.021a": "jīvituṃ yaḥ svayaṃ cecchet kathaṃ so 'nyaṃ praghātayet",
    "GE07mbh_12_u:251.021c": "yad yad ātmana iccheta tat parasyāpi cintayet",
    "GE07mbh_12_u:251.022a": "atiriktaiḥ saṃvibhajed bhogair anyān akiṃcanān",
    "GE07mbh_12_u:251.022c": "etasmāt kāraṇād dhātrā kusīdaṃ saṃpravartitam",
    "GE07mbh_12_u:251.023a": "yasmiṃs tu devāḥ samaye saṃtiṣṭheraṃs tathā bhavet",
    "GE07mbh_12_u:251.023c": "atha cel lābhasamaye sthitir dharme 'pi śobhanā",
    "GE07mbh_12_u:251.024a": "sarvaṃ priyābhyupagataṃ dharmam āhur manīṣiṇaḥ",
    "GE07mbh_12_u:251.024c": "paśyaitaṃ lakṣaṇoddeśaṃ dharmādharme yudhiṣṭhira",
    "GE07mbh_12_u:251.025a": "lokasaṃgrahasaṃyuktaṃ vidhātrā vihitaṃ purā",
    "GE07mbh_12_u:251.025c": "sūkṣmadharmārthaniyataṃ satāṃ caritam uttamam",
    "GE07mbh_12_u:251.026a": "dharmalakṣaṇam ākhyātam etat te kurusattama",
    "GE07mbh_12_u:251.026c": "tasmād anārjave buddhir na kāryā te kathaṃ cana",
    "GE07mbh_12_u:252.001": "yudhiṣṭhira uvāca",
    "GE07mbh_12_u:252.001a": "sūkṣmaṃ sādhu samādiṣṭaṃ bhavatā dharmalakṣaṇam",
    "GE07mbh_12_u:252.001c": "pratibhā tv asti me kā cit tāṃ brūyām anumānataḥ",
    "GE07mbh_12_u:252.002a": "bhūyāṃso hṛdaye ye me praśnās te vyāhṛtās tvayā",
    "GE07mbh_12_u:252.002c": "imam anyaṃ pravakṣyāmi na rājan vigrahād iva",
    "GE07mbh_12_u:252.003a": "imāni hi prāpayanti sṛjanty uttārayanti ca",
    "GE07mbh_12_u:252.003c": "na dharmaḥ paripāṭhena śakyo bhārata veditum",
    "GE07mbh_12_u:252.004a": "anyo dharmaḥ samasthasya viṣamasthasya cāparaḥ",
    "GE07mbh_12_u:252.004c": "āpadas tu kathaṃ śakyāḥ paripāṭhena veditum",
    "GE07mbh_12_u:252.005a": "sadācāro mato dharmaḥ santas tv ācāralakṣaṇāḥ",
    "GE07mbh_12_u:252.005c": "sādhyāsādhyaṃ kathaṃ śakyaṃ sadācāro hy alakṣaṇam",
    "GE07mbh_12_u:252.006a": "dṛśyate dharmarūpeṇa adharmaṃ prākṛtaś caran",
    "GE07mbh_12_u:252.006c": "dharmaṃ cādharmarūpeṇa kaś cid aprākṛtaś caran",
    "GE07mbh_12_u:252.007a": "punar asya pramāṇaṃ hi nirdiṣṭaṃ śāstrakovidaiḥ",
    "GE07mbh_12_u:252.007c": "vedavādāś cānuyugaṃ hrasantīti ha naḥ śrutam",
    "GE07mbh_12_u:252.008a": "anye kṛtayuge dharmās tretāyāṃ dvāpare 'pare",
    "GE07mbh_12_u:252.008c": "anye kaliyuge dharmā yathāśaktikṛtā iva",
    "GE07mbh_12_u:252.009a": "āmnāyavacanaṃ satyam ity ayaṃ lokasaṃgrahaḥ",
    "GE07mbh_12_u:252.009c": "āmnāyebhyaḥ paraṃ vedāḥ prasṛtā viśvatomukhāḥ",
    "GE07mbh_12_u:252.010a": "te cet sarve pramāṇaṃ vai pramāṇaṃ tan na vidyate",
    "GE07mbh_12_u:252.010c": "pramāṇe cāpramāṇe ca viruddhe śāstratā kutaḥ",
    "GE07mbh_12_u:252.011a": "dharmasya hriyamāṇasya balavadbhir durātmabhiḥ",
    "GE07mbh_12_u:252.011c": "yā yā vikriyate saṃsthā tataḥ sāpi praṇaśyati",
    "GE07mbh_12_u:252.012a": "vidma caivaṃ na vā vidma śakyaṃ vā vedituṃ na vā",
    "GE07mbh_12_u:252.012c": "aṇīyān kṣuradhārāyā garīyān parvatād api",
    "GE07mbh_12_u:252.013a": "gandharvanagarākāraḥ prathamaṃ",
    "GE07mbh_12_u:252.013c": "anvīkṣyamāṇaḥ kavibhiḥ punar gacchaty adarśanam",
    "GE07mbh_12_u:252.014a": "nipānānīva gobhyāśe kṣetre kulyeva bhārata",
    "GE07mbh_12_u:252.014c": "smṛto 'pi śāśvato dharmo viprahīṇo na dṛśyate",
    "GE07mbh_12_u:252.015a": "kāmād anye kṣayād anye kāraṇair aparais tathā",
    "GE07mbh_12_u:252.015c": "asanto hi vṛthācāraṃ bhajante bahavo 'pare",
    "GE07mbh_12_u:252.016a": "dharmo bhavati sa kṣipraṃ vilīnas tv eva sādhuṣu",
    "GE07mbh_12_u:252.016c": "anye tān āhur unmattān api cāvahasanty uta",
    "GE07mbh_12_u:252.017a": "mahājanā hy upāvṛttā rājadharmaṃ samāśritāḥ",
    "GE07mbh_12_u:252.017c": "na hi sarvahitaḥ kaś cid ācāraḥ saṃpradṛśyate",
    "GE07mbh_12_u:252.018a": "tenaivānyaḥ prabhavati so 'paraṃ bādhate punaḥ",
    "GE07mbh_12_u:252.018c": "dṛśyate caiva sa punas tulyarūpo yadṛcchayā",
    "GE07mbh_12_u:252.019a": "yenaivānyaḥ prabhavati so 'parān api bādhate",
    "GE07mbh_12_u:252.019c": "ācārāṇām anaikāgryaṃ sarveṣām eva lakṣayet",
    "GE07mbh_12_u:252.020a": "cirābhipannaḥ kavibhiḥ pūrvaṃ dharma udāhṛtaḥ",
    "GE07mbh_12_u:252.020c": "tenācāreṇa pūrveṇa saṃsthā bhavati śāśvatī",
    "GE07mbh_12_u:253.001": "bhīṣma uvāca",
    "GE07mbh_12_u:253.001a": "atrāpy udāharantīmam itihāsaṃ purātanam",
    "GE07mbh_12_u:253.001c": "tulādhārasya vākyāni dharme jājalinā saha",
    "GE07mbh_12_u:253.002a": "vane vanacaraḥ kaś cij jājalir nāma vai dvijaḥ",
    "GE07mbh_12_u:253.002c": "sāgaroddeśam āgamya tapas tepe mahātapāḥ",
    "GE07mbh_12_u:253.003a": "niyato niyatāhāraś cīrājinajaṭādharaḥ",
    "GE07mbh_12_u:253.003c": "malapaṅkadharo dhīmān bahūn varṣagaṇān muniḥ",
    "GE07mbh_12_u:253.004a": "sa kadā cin mahātejā jalavāso mahīpate",
    "GE07mbh_12_u:253.004c": "cacāra lokān viprarṣiḥ prekṣamāṇo manojavaḥ",
    "GE07mbh_12_u:253.005a": "sa cintayām āsa munir jalamadhye kadā cana",
    "GE07mbh_12_u:253.005c": "viprekṣya sāgarāntāṃ vai mahīṃ savanakānanām",
    "GE07mbh_12_u:253.006a": "na mayā sadṛśo 'stīha loke sthāvarajaṅgame",
    "GE07mbh_12_u:253.006c": "apsu vaihāyasaṃ gacchen mayā yo 'nyaḥ saheti vai",
    "GE07mbh_12_u:253.007a": "sa dṛśyamāno rakṣobhir jalamadhye 'vadat tataḥ",
    "GE07mbh_12_u:253.007c": "abruvaṃś ca piśācās taṃ naivaṃ tvaṃ vaktum arhasi",
    "GE07mbh_12_u:253.008a": "tulādhāro vaṇigdharmā vārāṇasyāṃ mahāyaśāḥ",
    "GE07mbh_12_u:253.008c": "so 'py evaṃ nārhate vaktuṃ yathā tvaṃ dvijasattama",
    "GE07mbh_12_u:253.009a": "ity ukto jājalir bhūtaiḥ pratyuvāca mahātapāḥ",
    "GE07mbh_12_u:253.009c": "paśyeyaṃ tam ahaṃ prājñaṃ tulādhāraṃ yaśasvinam",
    "GE07mbh_12_u:253.010a": "iti bruvāṇaṃ tam ṛṣiṃ rakṣāṃsy uddhṛtya sāgarāt",
    "GE07mbh_12_u:253.010c": "abruvan gaccha panthānam āsthāyemaṃ dvijottama",
    "GE07mbh_12_u:253.011a": "ity ukto jājalir bhūtair jagāma vimanās tadā",
    "GE07mbh_12_u:253.011c": "vārāṇasyāṃ tulādhāraṃ samāsādyābravīd vacaḥ",
    "GE07mbh_12_u:253.012": "yudhiṣṭhira uvāca",
    "GE07mbh_12_u:253.012a": "kiṃ kṛtaṃ sukṛtaṃ karma tāta jājalinā purā",
    "GE07mbh_12_u:253.012c": "yena siddhiṃ parāṃ prāptas tan no vyākhyātum arhasi",
    "GE07mbh_12_u:253.013": "bhīṣma uvāca",
    "GE07mbh_12_u:253.013a": "atīva tapasā yukto ghoreṇa sa babhūva ha",
    "GE07mbh_12_u:253.013c": "nadyupasparśanarataḥ sāyaṃ prātar mahātapāḥ",
    "GE07mbh_12_u:253.014a": "agnīn paricaran samyak svādhyāyaparamo dvijaḥ",
    "GE07mbh_12_u:253.014c": "vānaprasthavidhānajño jājalir jvalitaḥ śriyā",
    "GE07mbh_12_u:253.015a": "satye tapasi tiṣṭhan sa na ca dharmam avaikṣata",
    "GE07mbh_12_u:253.015c": "varṣāsv ākāśaśāyī sa hemante jalasaṃśrayaḥ",
    "GE07mbh_12_u:253.016a": "vatātapasaho grīṣme na ca dharmam avindata",
    "GE07mbh_12_u:253.016c": "duḥkhaśayyāś ca vividhā bhūmau ca parivartanam",
    "GE07mbh_12_u:253.017a": "tataḥ kadā cit sa munir varṣāsv ākāśam āsthitaḥ",
    "GE07mbh_12_u:253.017c": "antarikṣāj jalaṃ mūrdhnā pratyagṛhṇān muhur muhuḥ",
    "GE07mbh_12_u:253.018a": "atha tasya jaṭāḥ klinnā babhūvur grathitāḥ prabho",
    "GE07mbh_12_u:253.018b-0703_01": "klinnā babhūvur grathitā āplutasya jaṭāḥ prabho",
    "GE07mbh_12_u:253.018c": "araṇyagamanān nityaṃ malino malasaṃyutāḥ",
    "GE07mbh_12_u:253.019a": "sa kadā cin nirāhāro vāyubhakṣo mahātapāḥ",
    "GE07mbh_12_u:253.019c": "tasthau kāṣṭhavad avyagro na cacāla ca karhi cit",
    "GE07mbh_12_u:253.020a": "tasya sma sthāṇubhūtasya nirviceṣṭasya bhārata",
    "GE07mbh_12_u:253.020c": "kuliṅgaśakunau rājan nīḍaṃ śirasi cakratuḥ",
    "GE07mbh_12_u:253.021a": "sa tau dayāvān viprarṣir upapraikṣata dampatī",
    "GE07mbh_12_u:253.021c": "kurvāṇaṃ nīḍakaṃ tatra jaṭāsu tṛṇatantubhiḥ",
    "GE07mbh_12_u:253.022a": "yadā sa na calaty eva sthāṇubhūto mahātapāḥ",
    "GE07mbh_12_u:253.022c": "tatas tau pariviśvastau sukhaṃ tatroṣatus tadā",
    "GE07mbh_12_u:253.023a": "atītāsv atha varṣāsu śaratkāla upasthite",
    "GE07mbh_12_u:253.023c": "prājāpatyena vidhinā viśvāsāt",
    "GE07mbh_12_u:253.024a": "tatrāpātayatāṃ rājañ śirasy aṇḍāni khecarau",
    "GE07mbh_12_u:253.024c": "tāny abudhyata tejasvī sa vipraḥ saṃśitavrataḥ",
    "GE07mbh_12_u:253.025a": "buddhvā ca sa mahātejā na cacālaiva jājaliḥ",
    "GE07mbh_12_u:253.025c": "dharme dhṛtamanā nityaṃ nādharmaṃ sa tv arocayat",
    "GE07mbh_12_u:253.026a": "ahany ahani cāgamya tatas tau tasya mūrdhani",
    "GE07mbh_12_u:253.026c": "āśvāsitau vai vasataḥ saṃprahṛṣṭau tadā vibho",
    "GE07mbh_12_u:253.027a": "aṇḍebhyas tv atha puṣṭebhyaḥ prajāyanta śakuntakāḥ",
    "GE07mbh_12_u:253.027c": "vyavardhanta ca tatraiva na cākampata jājaliḥ",
    "GE07mbh_12_u:253.028a": "sa rakṣamāṇas tv aṇḍāni kuliṅgānāṃ yatavrataḥ",
    "GE07mbh_12_u:253.028c": "tathaiva tasthau dharmātmā nirviceṣṭaḥ samāhitaḥ",
    "GE07mbh_12_u:253.029a": "tatas tu kālasamaye babhūvus te 'tha pakṣiṇaḥ",
    "GE07mbh_12_u:253.029c": "bubudhe tāṃś ca sa munir jātapakṣāñ śakuntakān",
    "GE07mbh_12_u:253.030a": "tataḥ kadā cit tāṃs tatra paśyan pakṣīn yatavrataḥ",
    "GE07mbh_12_u:253.030c": "babhūva paramaprītas tadā matimatāṃ varaḥ",
    "GE07mbh_12_u:253.031a": "tathā tān abhisaṃvṛddhān dṛṣṭvā cāpnuvatāṃ mudam",
    "GE07mbh_12_u:253.031c": "śakunau nirbhayau tatra ūṣatuś cātmajaiḥ saha",
    "GE07mbh_12_u:253.032a": "jātapakṣāṃś ca so 'paśyad uḍḍīnān punarāgatān",
    "GE07mbh_12_u:253.032c": "sāyaṃ sāyaṃ dvijān vipro na cākampata jājaliḥ",
    "GE07mbh_12_u:253.033a": "kadā cit punar abhyetya punar gacchanti saṃtatam",
    "GE07mbh_12_u:253.033c": "tyaktā mātṛpitṛbhyāṃ te na cākampata jājaliḥ",
    "GE07mbh_12_u:253.034a": "atha te divasaṃ cārīṃ gatvā sāyaṃ punar nṛpa",
    "GE07mbh_12_u:253.034c": "upāvartanta tatraiva nivāsārthaṃ śakuntakāḥ",
    "GE07mbh_12_u:253.035a": "kadā cid divasān pañca samutpatya vihaṃgamāḥ",
    "GE07mbh_12_u:253.035c": "ṣaṣṭhe 'hani samājagmur na cākampata jājaliḥ",
    "GE07mbh_12_u:253.036a": "krameṇa ca punaḥ sarve divasāni bahūny api",
    "GE07mbh_12_u:253.036c": "nopāvartanta śakunā jātaprāṇāḥ sma te yadā",
    "GE07mbh_12_u:253.037a": "kadā cin māsamātreṇa samutpatya vihaṃgamāḥ",
    "GE07mbh_12_u:253.037c": "naivāgacchaṃs tato rājan prātiṣṭhata sa jājaliḥ",
    "GE07mbh_12_u:253.038a": "tatas teṣu pralīneṣu jājalir jātavismayaḥ",
    "GE07mbh_12_u:253.038c": "siddho 'smīti matiṃ cakre tatas taṃ māna āviśat",
    "GE07mbh_12_u:253.039a": "sa tathā nirgatān dṛṣṭvā śakuntān niyatavrataḥ",
    "GE07mbh_12_u:253.039c": "saṃbhāvitātmā saṃbhāvya bhṛśaṃ prītas tadābhavan",
    "GE07mbh_12_u:253.040a": "sa nadyāṃ samupaspṛśya tarpayitvā hutāśanam",
    "GE07mbh_12_u:253.040c": "udayantam athādityam abhyagacchan mahātapāḥ",
    "GE07mbh_12_u:253.041a": "saṃbhāvya caṭakān mūrdhni jājalir japatāṃ varaḥ",
    "GE07mbh_12_u:253.041c": "āsphoṭayat tadākāśe dharmaḥ prāpto mayeti vai",
    "GE07mbh_12_u:253.042a": "athāntarikṣe vāg āsīt tāṃ sa śuśrāva jājaliḥ",
    "GE07mbh_12_u:253.042c": "dharmeṇa na samas tvaṃ vai tulādhārasya jājale",
    "GE07mbh_12_u:253.043a": "vārāṇasyāṃ mahāprājñas tulādhāraḥ pratiṣṭhitaḥ",
    "GE07mbh_12_u:253.043c": "so 'py evaṃ nārhate vaktuṃ yathā tvaṃ bhāṣase dvija",
    "GE07mbh_12_u:253.044a": "so 'marṣavaśam āpannas tulādhāradidṛkṣayā",
    "GE07mbh_12_u:253.044c": "pṛthivīm acarad rājan yatrasāyaṃgṛho muniḥ",
    "GE07mbh_12_u:253.045a": "kālena mahatāgacchat sa tu vārāṇasīṃ purīm",
    "GE07mbh_12_u:253.045c": "vikrīṇantaṃ ca paṇyāni tulādhāraṃ dadarśa saḥ",
    "GE07mbh_12_u:253.046a": "so 'pi dṛṣṭvaiva taṃ vipram āyāntaṃ bhāṇḍajīvanaḥ",
    "GE07mbh_12_u:253.046c": "samutthāya susaṃhṛṣṭaḥ",
    "GE07mbh_12_u:253.047": "tulādhāra uvāca",
    "GE07mbh_12_u:253.047a": "āyān evāsi vidito mama brahman na saṃśayaḥ",
    "GE07mbh_12_u:253.047c": "bravīmi yat tu vacanaṃ tac chṛṇuṣva dvijottama",
    "GE07mbh_12_u:253.048a": "sāgarānūpam āśritya tapas taptaṃ tvayā mahat",
    "GE07mbh_12_u:253.048c": "na ca dharmasya saṃjñāṃ tvaṃ purā vettha kathaṃ cana",
    "GE07mbh_12_u:253.049a": "tataḥ siddhasya tapasā tava vipra śakuntakāḥ",
    "GE07mbh_12_u:253.049c": "kṣipraṃ śirasy ajāyanta te ca saṃbhāvitās tvayā",
    "GE07mbh_12_u:253.050a": "jātapakṣā yadā te ca gatāś cārīm itas tataḥ",
    "GE07mbh_12_u:253.050c": "manyamānas tato dharmaṃ caṭakaprabhavaṃ dvija",
    "GE07mbh_12_u:253.050e": "khe vācaṃ tvam athāśrauṣīr māṃ prati dvijasattama",
    "GE07mbh_12_u:253.051a": "amarṣavaśam āpannas tataḥ prāpto bhavān iha",
    "GE07mbh_12_u:253.051c": "karavāṇi priyaṃ kiṃ te tad brūhi dvijasattama",
    "GE07mbh_12_u:254.001": "bhīṣma uvāca",
    "GE07mbh_12_u:254.001a": "ity uktaḥ sa tadā tena tulādhāreṇa dhīmatā",
    "GE07mbh_12_u:254.001c": "provāca vacanaṃ dhīmāñ jājalir japatāṃ varaḥ",
    "GE07mbh_12_u:254.002a": "vikrīṇānaḥ sarvarasān sarvagandhāṃś ca vāṇija",
    "GE07mbh_12_u:254.002c": "vanaspatīn oṣadhīś ca teṣāṃ mūlaphalāni ca",
    "GE07mbh_12_u:254.003a": "adhyagā naiṣṭhikīṃ buddhiṃ kutas tvām idam āgatam",
    "GE07mbh_12_u:254.003c": "etad ācakṣva me sarvaṃ nikhilena mahāmate",
    "GE07mbh_12_u:254.004a": "evam uktas tulādhāro brāhmaṇena yaśasvinā",
    "GE07mbh_12_u:254.004c": "uvāca dharmasūkṣmāṇi vaiśyo dharmārthatattvavit",
    "GE07mbh_12_u:254.004e": "jājaliṃ kaṣṭatapasaṃ jñānatṛptas tadā nṛpa",
    "GE07mbh_12_u:254.005a": "vedāhaṃ jājale dharmaṃ sarahasyaṃ sanātanam",
    "GE07mbh_12_u:254.005c": "sarvabhūtahitaṃ maitraṃ purāṇaṃ yaṃ janā viduḥ",
    "GE07mbh_12_u:254.006a": "adroheṇaiva bhūtānām alpadroheṇa vā punaḥ",
    "GE07mbh_12_u:254.006c": "yā vṛttiḥ sa paro dharmas tena jīvāmi jājale",
    "GE07mbh_12_u:254.007a": "paricchinnaiḥ kāṣṭhatṛṇair mayedaṃ śaraṇaṃ kṛtam",
    "GE07mbh_12_u:254.007c": "alaktaṃ padmakaṃ tuṅgaṃ gandhāṃś coccāvacāṃs tathā",
    "GE07mbh_12_u:254.008a": "rasāṃś ca tāṃs tān viprarṣe madyavarjān ahaṃ bahūn",
    "GE07mbh_12_u:254.008c": "krītvā vai prativikrīṇe parahastād amāyayā",
    "GE07mbh_12_u:254.009a": "sarveṣāṃ yaḥ suhṛn nityaṃ sarveṣāṃ ca hite rataḥ",
    "GE07mbh_12_u:254.009c": "karmaṇā manasā vācā sa dharmaṃ veda jājale",
    "GE07mbh_12_u:254.010a": "nāhaṃ pareṣāṃ karmāṇi praśaṃsāmi śapāmi vā",
    "GE07mbh_12_u:254.010c": "ākāśasyeva viprarṣe paśyaṃl lokasya citratām",
    "GE07mbh_12_u:254.011a": "nānurudhye virudhye vā na dveṣmi na ca kāmaye",
    "GE07mbh_12_u:254.011c": "samo 'smi sarvabhūteṣu paśya me jājale vratam",
    "GE07mbh_12_u:254.012a": "iṣṭāniṣṭavimuktasya prītirāgabahiṣkṛtaḥ",
    "GE07mbh_12_u:254.012c": "tulā me sarvabhūteṣu samā tiṣṭhati jājale",
    "GE07mbh_12_u:254.013a": "iti māṃ tvaṃ vijānīhi sarvalokasya jājale",
    "GE07mbh_12_u:254.013c": "samaṃ matimatāṃ śreṣṭha samaloṣṭāśmakāñcanam",
    "GE07mbh_12_u:254.014a": "yathāndhabadhironmattā ucchvāsaparamāḥ sadā",
    "GE07mbh_12_u:254.014c": "devair apihitadvārāḥ sopamā paśyato mama",
    "GE07mbh_12_u:254.015a": "yathā vṛddhāturakṛśā niḥspṛhā viṣayān prati",
    "GE07mbh_12_u:254.015c": "tathārthakāmabhogeṣu mamāpi vigatā spṛhā",
    "GE07mbh_12_u:254.016a": "yadā cāyaṃ na bibheti yadā cāsmān na bibhyati",
    "GE07mbh_12_u:254.016c": "yadā necchati na dveṣṭi tadā sidhyati vai dvijaḥ",
    "GE07mbh_12_u:254.017a": "yadā na kurute bhāvaṃ sarvabhūteṣu pāpakam",
    "GE07mbh_12_u:254.017c": "karmaṇā manasā vācā brahma saṃpadyate tadā",
    "GE07mbh_12_u:254.018a": "na bhūto na bhaviṣyaś ca na ca dharmo 'sti kaś cana",
    "GE07mbh_12_u:254.018c": "yo 'bhayaḥ sarvabhūtānāṃ sa prāpnoty abhayaṃ padam",
    "GE07mbh_12_u:254.019a": "yasmād udvijate lokaḥ sarvo mṛtyumukhād iva",
    "GE07mbh_12_u:254.019c": "vākkrūrād daṇḍapāruṣyāt sa prāpnoti mahad bhayam",
    "GE07mbh_12_u:254.020a": "yathāvad vartamānānāṃ vṛddhānāṃ putrapautriṇām",
    "GE07mbh_12_u:254.020c": "anuvartāmahe vṛttam ahiṃsrāṇāṃ mahātmanām",
    "GE07mbh_12_u:254.021a": "pranaṣṭaḥ śāśvato dharmaḥ sadācāreṇa mohitaḥ",
    "GE07mbh_12_u:254.021c": "tena vaidyas tapasvī vā balavān vā vimohyate",
    "GE07mbh_12_u:254.022a": "ācārāj jājale prājñaḥ kṣipraṃ dharmam avāpnuyāt",
    "GE07mbh_12_u:254.022c": "evaṃ yaḥ sādhubhir dāntaś cared adrohacetasā",
    "GE07mbh_12_u:254.023a": "nadyāṃ yathā ceha kāṣṭham uhyamānaṃ yadṛcchayā",
    "GE07mbh_12_u:254.023c": "yadṛcchayaiva kāṣṭhena saṃdhiṃ gaccheta kena cit",
    "GE07mbh_12_u:254.024a": "tatrāparāṇi dārūṇi saṃsṛjyante tatas tataḥ",
    "GE07mbh_12_u:254.024c": "tṛṇakāṣṭhakarīṣāṇi kadā cinn asamīkṣayā",
    "GE07mbh_12_u:254.024e": "evam evāyam ācāraḥ prādurbhūto yatas tataḥ",
    "GE07mbh_12_u:254.025a": "yasmān nodvijate bhūtaṃ jātu kiṃ cit kathaṃ cana",
    "GE07mbh_12_u:254.025c": "abhayaṃ sarvabhūtebhyaḥ sa prāpnoti sadā mune",
    "GE07mbh_12_u:254.026a": "yasmād udvijate vidvan sarvaloko vṛkād iva",
    "GE07mbh_12_u:254.026c": "krośatas tīram āsādya yathā sarve jalecarāḥ",
    "GE07mbh_12_u:254.027a": "sahāyavān dravyavān yaḥ subhago 'nyo 'paras tathā",
    "GE07mbh_12_u:254.027c": "tatas tān eva kavayaḥ śāstreṣu pravadanty uta",
    "GE07mbh_12_u:254.027e": "kīrtyartham alpahṛllekhāḥ paṭavaḥ kṛtsnanirṇayāḥ",
    "GE07mbh_12_u:254.028a": "tapobhir yajñadānaiś ca vākyaiḥ prajñāśritais tathā",
    "GE07mbh_12_u:254.028c": "prāpnoty abhayadānasya yad yat phalam ihāśnute",
    "GE07mbh_12_u:254.029a": "loke yaḥ sarvabhūtebhyo dadāty abhayadakṣiṇām",
    "GE07mbh_12_u:254.029c": "sa sarvayajñair ījānaḥ prāpnoty abhayadakṣiṇām",
    "GE07mbh_12_u:254.029e": "na bhūtānām ahiṃsāyā jyāyān dharmo 'sti kaś cana",
    "GE07mbh_12_u:254.030a": "yasmān nodvijate bhūtaṃ jātu kiṃ cit kathaṃ cana",
    "GE07mbh_12_u:254.030c": "so 'bhayaṃ sarvabhūtebhyaḥ saṃprāpnoti mahāmune",
    "GE07mbh_12_u:254.031a": "yasmād udvijate lokaḥ sarpād veśmagatād iva",
    "GE07mbh_12_u:254.031c": "na sa dharmam avāpnoti iha loke paratra ca",
    "GE07mbh_12_u:254.032a": "sarvabhūtātmabhūtasya samyag bhūtāni paśyataḥ",
    "GE07mbh_12_u:254.032c": "devāpi mārge muhyanti apadasya padaiṣiṇaḥ",
    "GE07mbh_12_u:254.033a": "dānaṃ bhūtābhayasyāhuḥ sarvadānebhya uttamam",
    "GE07mbh_12_u:254.033c": "bravīmi te satyam idaṃ śraddadhasva ca jājale",
    "GE07mbh_12_u:254.034a": "sa eva subhago bhūtvā punar bhavati durbhagaḥ",
    "GE07mbh_12_u:254.034c": "vyāpattiṃ karmaṇāṃ dṛṣṭvā jugupsanti janāḥ sadā",
    "GE07mbh_12_u:254.035a": "akāraṇo hi nehāsti dharmaḥ sūkṣmo 'pi jājale",
    "GE07mbh_12_u:254.035c": "bhūtabhavyārtham eveha dharmapravacanaṃ kṛtam",
    "GE07mbh_12_u:254.036a": "sūkṣmatvān na sa vijñātuṃ śakyate bahunihnavaḥ",
    "GE07mbh_12_u:254.036c": "upalabhyāntarā cānyān ācārān avabudhyate",
    "GE07mbh_12_u:254.037a": "ye ca chindanti vṛṣaṇān ye ca bhindanti nastakān",
    "GE07mbh_12_u:254.037c": "vahanti mahato bhārān badhnanti damayanti ca",
    "GE07mbh_12_u:254.038a": "hatvā sattvāni khādanti tān kathaṃ na vigarhase",
    "GE07mbh_12_u:254.038c": "mānuṣā mānuṣān eva dāsabhogena buñjate",
    "GE07mbh_12_u:254.039a": "vadhabandhavirodhena kārayanti",
    "GE07mbh_12_u:254.039c": "ātmanā cāpi jānāsi yad duḥkhaṃ vadhatāḍane",
    "GE07mbh_12_u:254.040a": "pañcendriyeṣu bhūteṣu sarvaṃ vasati daivatam",
    "GE07mbh_12_u:254.040c": "ādityaś candramā vāyur brahmā prāṇaḥ kratur yamaḥ",
    "GE07mbh_12_u:254.041a": "tāni jīvāni vikrīya kā mṛteṣu vicāraṇā",
    "GE07mbh_12_u:254.041b-0704_01": "ajo 'gnir varuṇo meṣaḥ sūryo 'śvaḥ pṛthivī virāṭ",
    "GE07mbh_12_u:254.041b-0704_02": "dhenur vatsaś ca somo vai vikrīyaitan na sidhyati",
    "GE07mbh_12_u:254.041c": "kā taile kā ghṛte brahman madhuny apsv auṣadheṣu vā",
    "GE07mbh_12_u:254.042a": "adaṃśamaśake deśe sukhaṃ saṃvardhitān paśūn",
    "GE07mbh_12_u:254.042c": "tāṃś ca mātuḥ priyāñ jānann ākramya bahudhā narāḥ",
    "GE07mbh_12_u:254.042e": "bahudaṃśakuśān deśān nayanti bahukardamān",
    "GE07mbh_12_u:254.043a": "vāhasaṃpīḍitā dhuryāḥ sīdanty avidhināpare",
    "GE07mbh_12_u:254.043c": "na manye bhrūṇahatyāpi viśiṣṭā tena karmaṇā",
    "GE07mbh_12_u:254.044a": "kṛṣiṃ sādhv iti manyante sā ca vṛttiḥ sudāruṇā",
    "GE07mbh_12_u:254.044c": "bhūmiṃ bhūmiśayāṃś caiva hanti kāṣṭham ayomukham",
    "GE07mbh_12_u:254.044e": "tathaivānaḍuho yuktān samavekṣasva jājale",
    "GE07mbh_12_u:254.045a": "aghnyā iti gavāṃ nāma ka enān hantum arhati",
    "GE07mbh_12_u:254.045c": "mahac cakārākuśalaṃ pṛṣadhro gālabhann iva",
    "GE07mbh_12_u:254.046a": "ṛṣayo yatayo hy etan nahuṣe pratyavedayan",
    "GE07mbh_12_u:254.046c": "gāṃ mātaraṃ cāpy avadhīr vṛṣabhaṃ ca prajāpatim",
    "GE07mbh_12_u:254.046e": "akāryaṃ nahuṣākārṣīr lapsyāmas tvatkṛte bhayam",
    "GE07mbh_12_u:254.047a": "śataṃ caikaṃ ca rogāṇāṃ sarvabhūteṣv apātayan",
    "GE07mbh_12_u:254.047c": "ṛṣayas te mahābhāgāḥ prajāsv eva hi jājale",
    "GE07mbh_12_u:254.047e": "bhrūṇahaṃ nahuṣaṃ tv āhur na te hoṣyāmahe haviḥ",
    "GE07mbh_12_u:254.048a": "ity uktvā te mahātmānaḥ sarve tattvārthadarśinaḥ",
    "GE07mbh_12_u:254.048c": "ṛṣayo yatayaḥ śāntās tarasā pratyavedayan",
    "GE07mbh_12_u:254.049a": "īdṛśān aśivān ghorān ācārān iha jājale",
    "GE07mbh_12_u:254.049c": "kevalācaritatvāt tu nipuṇān nāvabudhyase",
    "GE07mbh_12_u:254.050a": "kāraṇād dharmam anvicchen na lokacaritaṃ caret",
    "GE07mbh_12_u:254.050c": "yo hanyād yaś ca māṃ stauti tatrāpi śṛṇu jājale",
    "GE07mbh_12_u:254.051a": "samau tāv api me syātāṃ na hi me staḥ priyāpriye",
    "GE07mbh_12_u:254.051c": "etad īdṛśakaṃ dharmaṃ praśaṃsanti manīṣiṇaḥ",
    "GE07mbh_12_u:254.052a": "upapattyā hi saṃpanno yatibhiś caiva sevyate",
    "GE07mbh_12_u:254.052c": "satataṃ dharmaśīlaiś ca naipuṇyenopalakṣitaḥ",
    "GE07mbh_12_u:255.001": "jājalir uvāca",
    "GE07mbh_12_u:255.001a": "yathā pravartito dharmas tulāṃ dhārayatā tvayā",
    "GE07mbh_12_u:255.001c": "svargadvāraṃ ca vṛttiṃ ca bhūtānām avarotsyate",
    "GE07mbh_12_u:255.002a": "kṛṣyā hy annaṃ prabhavati tatas tvam api jīvasi",
    "GE07mbh_12_u:255.002c": "paśubhiś cauṣadhībhiś ca martyā jīvanti vāṇija",
    "GE07mbh_12_u:255.003a": "yato yajñaḥ prabhavati nāstikyam api jalpasi",
    "GE07mbh_12_u:255.003c": "na hi varted ayaṃ loko vārtām utsṛjya kevalam",
    "GE07mbh_12_u:255.004": "tulādhāra uvāca",
    "GE07mbh_12_u:255.004a": "vakṣyāmi jājale vṛttiṃ nāsmi brāhmaṇa nāstikaḥ",
    "GE07mbh_12_u:255.004c": "na ca yajñaṃ vinindāmi yajñavit tu sudurlabhaḥ",
    "GE07mbh_12_u:255.005a": "namo brāhmaṇayajñāya ye ca yajñavido janāḥ",
    "GE07mbh_12_u:255.005c": "svayajñaṃ brāhmaṇā hitvā kṣātraṃ yajñam ihāsthitāḥ",
    "GE07mbh_12_u:255.006a": "lubdhair vittaparair brahman nāstikaiḥ saṃpravartitam",
    "GE07mbh_12_u:255.006c": "vedavādān avijñāya satyābhāsam ivānṛtam",
    "GE07mbh_12_u:255.007a": "idaṃ deyam idaṃ deyam iti nāntaṃ cikīrṣati",
    "GE07mbh_12_u:255.007b-0705_01": "devaiḥ pravartitaṃ hy etaṃ viddhi dharmaṃ ca jājale",
    "GE07mbh_12_u:255.007b-0705_02": "aparā hy anavasthaiṣā nāsmākaṃ buddhir īdṛśī",
    "GE07mbh_12_u:255.007c": "ataḥ stainyaṃ prabhavati vikarmāṇi ca jājale",
    "GE07mbh_12_u:255.007e": "tad eva sukṛtaṃ havyaṃ yena tuṣyanti devatāḥ",
    "GE07mbh_12_u:255.008a": "namaskāreṇa haviṣā svādhyāyair auṣadhais tathā",
    "GE07mbh_12_u:255.008c": "pūjā syād devatānāṃ hi yathā śāstranidarśanam",
    "GE07mbh_12_u:255.009a": "iṣṭāpūrtād asādhūnāṃ viṣamā jāyate prajā",
    "GE07mbh_12_u:255.009c": "lubdhebhyo jāyate lubdhaḥ samebhyo jāyate samaḥ",
    "GE07mbh_12_u:255.010a": "yajamāno yathātmānam ṛtvijaś ca tathā prajāḥ",
    "GE07mbh_12_u:255.010c": "yajñāt prajā prabhavati nabhaso 'mbha ivāmalam",
    "GE07mbh_12_u:255.011a": "agnau prāstāhutir brahmann ādityam upatiṣṭhati",
    "GE07mbh_12_u:255.011c": "ādityāj jāyate vṛṣṭir vṛṣṭer annaṃ tataḥ prajāḥ",
    "GE07mbh_12_u:255.012a": "tasmāt svanuṣṭhitāt pūrve sarvān kāmāṃś ca lebhire",
    "GE07mbh_12_u:255.012c": "akṛṣṭapacyā pṛthivī āśīrbhir vīrudho 'bhavan",
    "GE07mbh_12_u:255.012e": "na te yajñeṣv ātmasu vā phalaṃ paśyanti kiṃ cana",
    "GE07mbh_12_u:255.013a": "śaṅkamānāḥ phalaṃ yajñe ye yajeran kathaṃ cana",
    "GE07mbh_12_u:255.013c": "jāyante 'sādhavo dhūrtā lubdhā vittaprayojanāḥ",
    "GE07mbh_12_u:255.014a": "sa sma pāpakṛtāṃ lokān gacched aśubhakarmaṇā",
    "GE07mbh_12_u:255.014c": "pramāṇam apramāṇena yaḥ kuryād aśubhaṃ naraḥ",
    "GE07mbh_12_u:255.014e": "pāpātmā so 'kṛtaprajñaḥ sadaiveha dvijottama",
    "GE07mbh_12_u:255.015a": "kartavyam iti kartavyaṃ vetti yo brāhmaṇobhayam",
    "GE07mbh_12_u:255.015c": "brahmaiva vartate loke naiti kartavyatāṃ punaḥ",
    "GE07mbh_12_u:255.016a": "viguṇaṃ ca punaḥ karma jyāya ity anuśuśruma",
    "GE07mbh_12_u:255.016c": "sarvabhūtopaghātaś ca phalabhāve ca saṃyamaḥ",
    "GE07mbh_12_u:255.017a": "satyayajñā damayajñā alubdhāś cātmatṛptayaḥ",
    "GE07mbh_12_u:255.017c": "utpannatyāginaḥ sarve janā āsannamatsarāḥ",
    "GE07mbh_12_u:255.018a": "kṣetrakṣetrajñatattvajñāḥ svayajñapariniṣṭhitāḥ",
    "GE07mbh_12_u:255.018c": "brāhmaṃ vedam adhīyantas toṣayanty amarān api",
    "GE07mbh_12_u:255.019a": "akhilaṃ daivataṃ sarvaṃ brahma brāhmaṇasaṃśritam",
    "GE07mbh_12_u:255.019c": "tṛpyanti tṛpyato devās tṛptās tṛptasya jājale",
    "GE07mbh_12_u:255.020a": "yathā sarvarasais tṛpto nābhinandati kiṃ cana",
    "GE07mbh_12_u:255.020c": "tathā prajñānatṛptasya nityaṃ tṛptiḥ sukhodayā",
    "GE07mbh_12_u:255.021a": "dharmārāmā dharmasukhāḥ kṛtsnavyavasitās tathā",
    "GE07mbh_12_u:255.021c": "asti nas tattvato bhūya iti prajñāgaveṣiṇaḥ",
    "GE07mbh_12_u:255.022a": "jñānavijñāninaḥ ke cit paraṃ pāraṃ titīrṣavaḥ",
    "GE07mbh_12_u:255.022c": "atīva tat sadā puṇyaṃ puṇyābhijanasaṃhitam",
    "GE07mbh_12_u:255.023a": "yatra gatvā na śocanti na cyavanti vyathanti ca",
    "GE07mbh_12_u:255.023c": "te tu tad brahmaṇaḥ sthānaṃ prāpnuvantīha sāttvikāḥ",
    "GE07mbh_12_u:255.024a": "naiva te svargam icchanti na yajanti yaśodhanaiḥ",
    "GE07mbh_12_u:255.024c": "satāṃ vartmānuvartante yathābalam ahiṃsayā",
    "GE07mbh_12_u:255.025a": "vanaspatīn oṣadhīś ca phalamūlaṃ ca te viduḥ",
    "GE07mbh_12_u:255.025c": "na caitān ṛtvijo lubdhā yājayanti dhanārthinaḥ",
    "GE07mbh_12_u:255.026a": "svam eva cārthaṃ kurvāṇā yajñaṃ cakruḥ punar dvijāḥ",
    "GE07mbh_12_u:255.026c": "pariniṣṭhitakarmāṇaḥ prajānugrahakāmyayā",
    "GE07mbh_12_u:255.026d-0706_01": "tasmāt tān ṛtvijo lubdhā yājayanty aśubhān narān",
    "GE07mbh_12_u:255.027a": "prāpayeyuḥ prajāḥ svargaṃ svadharmacaraṇena vai",
    "GE07mbh_12_u:255.027c": "iti me vartate buddhiḥ samā sarvatra jājale",
    "GE07mbh_12_u:255.028a": "prayuñjate yāni yajñe sadā prājñā dvijarṣabha",
    "GE07mbh_12_u:255.028c": "tena te devayānena pathā yānti mahāmune",
    "GE07mbh_12_u:255.029a": "āvṛttis tatra caikasya nāsty āvṛttir manīṣiṇām",
    "GE07mbh_12_u:255.029c": "ubhau tau devayānena gacchato jājale pathā",
    "GE07mbh_12_u:255.030a": "svayaṃ caiṣām anaḍuho yujyanti ca vahanti ca",
    "GE07mbh_12_u:255.030c": "svayam usrāś ca duhyante manaḥsaṃkalpasiddhibhiḥ",
    "GE07mbh_12_u:255.031a": "svayaṃ yūpān upādāya yajante svāptadakṣiṇaiḥ",
    "GE07mbh_12_u:255.031c": "yas tathābhāvitātmā syāt sa gām ālabdhum arhati",
    "GE07mbh_12_u:255.032a": "oṣadhībhis tathā brahman yajeraṃs te natādṛśāḥ",
    "GE07mbh_12_u:255.032c": "buddhityāgaṃ puraskṛtya tādṛśaṃ prabravīmi te",
    "GE07mbh_12_u:255.033a": "nirāśiṣam anārambhaṃ nirnamaskāram astutim",
    "GE07mbh_12_u:255.033c": "akṣīṇaṃ kṣīṇakarmāṇaṃ taṃ devā brāhmaṇaṃ viduḥ",
    "GE07mbh_12_u:255.034a": "nāśrāvayan na ca yajan na dadad brāhmaṇeṣu ca",
    "GE07mbh_12_u:255.034c": "grāmyāṃ vṛttiṃ lipsamānaḥ kāṃ gatiṃ yāti jājale",
    "GE07mbh_12_u:255.034e": "idaṃ tu daivataṃ kṛtvā yathā yajñam avāpnuyāt",
    "GE07mbh_12_u:255.035": "jājalir uvāca",
    "GE07mbh_12_u:255.035a": "na vai munīnāṃ śṛṇumaḥ sma tattvaṃ; pṛcchāmi tvā vāṇija kaṣṭam etat",
    "GE07mbh_12_u:255.035c": "pūrve pūrve cāsya nāvekṣamāṇā; nātaḥ paraṃ tam ṛṣayaḥ sthāpayanti",
    "GE07mbh_12_u:255.036a": "asminn evātmatīrthe na paśavaḥ prāpnuyuḥ sukham",
    "GE07mbh_12_u:255.036c": "atha svakarmaṇā kena vāṇija prāpnuyāt sukham",
    "GE07mbh_12_u:255.036e": "śaṃsa me tan mahāprājña bhṛśaṃ vai śraddadhāmi te",
    "GE07mbh_12_u:255.037": "tulādhāra uvāca",
    "GE07mbh_12_u:255.037a": "uta yajñā utāyajñā makhaṃ nārhanti te kva cit",
    "GE07mbh_12_u:255.037c": "ājyena payasā dadhnā pūrṇāhutyā viśeṣataḥ",
    "GE07mbh_12_u:255.037e": "vālaiḥ śṛṅgeṇa pādena saṃbhavaty eva gaurmakham",
    "GE07mbh_12_u:255.038a": "patnīṃ cānena vidhinā prakaroti niyojayan",
    "GE07mbh_12_u:255.038c": "puroḍāśo hi sarveṣāṃ paśūnāṃ medhya ucyate",
    "GE07mbh_12_u:255.039a": "sarvā nadyaḥ sarasvatyaḥ sarve puṇyāḥ śiloccayāḥ",
    "GE07mbh_12_u:255.039c": "jājale tīrtham ātmaiva mā sma deśātithir bhava",
    "GE07mbh_12_u:255.040a": "etān īdṛśakān dharmān ācarann iha jājale",
    "GE07mbh_12_u:255.040c": "kāraṇair dharmam anvicchan na lokān āpnute śubhān",
    "GE07mbh_12_u:255.041": "bhīṣma uvāca",
    "GE07mbh_12_u:255.041a": "etān īdṛśakān dharmāṃs tulādhāraḥ praśaṃsati",
    "GE07mbh_12_u:255.041c": "upapattyā hi saṃpannān nityaṃ sadbhir niṣevitān",
    "GE07mbh_12_u:256.001": "tulādhāra uvāca",
    "GE07mbh_12_u:256.001a": "sadbhir vā yadi vāsadbhir ayaṃ panthāḥ samāśritaḥ",
    "GE07mbh_12_u:256.001c": "pratyakṣaṃ kriyatāṃ sādhu tato jñāsyasi tad yathā",
    "GE07mbh_12_u:256.002a": "ete śakuntā bahavaḥ samantād vicaranti hi",
    "GE07mbh_12_u:256.002c": "tavottamāṅge saṃbhūtāḥ śyenāś cānyāś ca jātayaḥ",
    "GE07mbh_12_u:256.003a": "āhvayainān mahābrahman viśamānāṃs tatas tataḥ",
    "GE07mbh_12_u:256.003c": "paśyemān hastapādeṣu śliṣṭān dehe ca sarvaśaḥ",
    "GE07mbh_12_u:256.004a": "saṃbhāvayanti pitaraṃ tvayā saṃbhāvitāḥ khagāḥ",
    "GE07mbh_12_u:256.004c": "asaṃśayaṃ pitā ca tvaṃ putrān āhvaya jājale",
    "GE07mbh_12_u:256.005": "bhīṣma uvāca",
    "GE07mbh_12_u:256.005a": "tato jājalinā tena samāhūtāḥ patatriṇaḥ",
    "GE07mbh_12_u:256.005c": "vācam uccārayan divyāṃ dharmasya vacanāt kila",
    "GE07mbh_12_u:256.006a": "ahiṃsādikṛtaṃ karma iha caiva paratra ca",
    "GE07mbh_12_u:256.006c": "spardhā nihanti vai brahman sāhatā hanti taṃ naram",
    "GE07mbh_12_u:256.007a": "śraddhāvṛddhaṃ vāṅmanasī na yajñas trātum arhati",
    "GE07mbh_12_u:256.007c": "atra gāthā brahmagītāḥ kīrtayanti purāvidaḥ",
    "GE07mbh_12_u:256.008a": "śucer aśraddadhānasya śraddadhānasya cāśuceḥ",
    "GE07mbh_12_u:256.008c": "devāś cittam amanyanta sadṛśaṃ yajñakarmaṇi",
    "GE07mbh_12_u:256.009a": "śrotriyasya kadaryasya vadānyasya ca vārdhuṣeḥ",
    "GE07mbh_12_u:256.009c": "mīmāṃsitvobhayaṃ devāḥ samam annam akalpayan",
    "GE07mbh_12_u:256.010a": "prajāpatis tān uvāca viṣamaṃ kṛtam ity uta",
    "GE07mbh_12_u:256.010c": "śraddhāpūtaṃ vadānyasya hatam aśraddhayetarat",
    "GE07mbh_12_u:256.010e": "bhojyam annaṃ vadānyasya kadaryasya na vārdhuṣeḥ",
    "GE07mbh_12_u:256.011a": "aśraddadhāna evaiko devānāṃ nārhate haviḥ",
    "GE07mbh_12_u:256.011c": "tasyaivānnaṃ na bhoktavyam iti dharmavido viduḥ",
    "GE07mbh_12_u:256.012a": "aśraddhā paramaṃ pāpaṃ śraddhā pāpapramocanī",
    "GE07mbh_12_u:256.012c": "jahāti pāpaṃ śraddhāvān sarpo jīrṇām iva tvacam",
    "GE07mbh_12_u:256.013a": "jyāyasī yā pavitrāṇāṃ nivṛttiḥ śraddhayā saha",
    "GE07mbh_12_u:256.013c": "nivṛttaśīladoṣo yaḥ śraddhāvān pūta eva saḥ",
    "GE07mbh_12_u:256.014a": "kiṃ tasya tapasā kāryaṃ kiṃ vṛttena kim ātmanā",
    "GE07mbh_12_u:256.014c": "śraddhāmayo 'yaṃ puruṣo yo yacchraddhaḥ sa eva saḥ",
    "GE07mbh_12_u:256.015a": "iti dharmaḥ samākhyātaḥ sadbhir dharmārthadarśibhiḥ",
    "GE07mbh_12_u:256.015c": "vayaṃ jijñāsamānās tvā saṃprāptā dharmadarśanāt",
    "GE07mbh_12_u:256.016a": "spardhāṃ jahi mahāprājña tataḥ prāpsyasi yat param",
    "GE07mbh_12_u:256.016c": "śraddhāvāñ śraddadhānaś ca dharmāṃś caiveha vāṇijaḥ",
    "GE07mbh_12_u:256.016e": "svavartmani sthitaś caiva garīyān eṣa jājale",
    "GE07mbh_12_u:256.017a": "evaṃ bahumatārthaṃ ca tulādhāreṇa bhāṣitam",
    "GE07mbh_12_u:256.017c": "samyak caivam upālabdho dharmaś coktaḥ sanātanaḥ",
    "GE07mbh_12_u:256.018a": "tasya vikhyātavīryasya śrutvā vākyāni sa dvijaḥ",
    "GE07mbh_12_u:256.018c": "tulādhārasya kaunteya śāntim evānvapadyata",
    "GE07mbh_12_u:256.019a": "tato 'cireṇa kālena tulādhāraḥ sa eva ca",
    "GE07mbh_12_u:256.019c": "divaṃ gatvā mahāprājñau viharetāṃ yathāsukham",
    "GE07mbh_12_u:256.019e": "svaṃ svaṃ sthānam upāgamya svakarmaphalanirjitam",
    "GE07mbh_12_u:256.020a": "samānāṃ śraddadhānānāṃ saṃyatānāṃ sucetasām",
    "GE07mbh_12_u:256.020c": "kurvatāṃ yajña ity eva na yajño jātu neṣyate",
    "GE07mbh_12_u:256.021a": "śraddhā vai sāttvikī devī sūryasya duhitā nṛpa",
    "GE07mbh_12_u:256.021c": "sāvitrī prasavitrī ca jīvaviśvāsinī tathā",
    "GE07mbh_12_u:256.022a": "vāgvṛddhaṃ trāyate śraddhā manovṛddhaṃ ca bhārata",
    "GE07mbh_12_u:256.022c": "yathaupamyopadeśena kiṃ bhūyaḥ śrotum icchasi",
    "GE07mbh_12_u:257.001": "bhīṣma uvāca",
    "GE07mbh_12_u:257.001a": "atrāpy udāharantīmam itihāsaṃ purātanam",
    "GE07mbh_12_u:257.001c": "prajānām anukampārthaṃ gītaṃ rājñā vicakhnunā",
    "GE07mbh_12_u:257.002a": "chinnasthūṇaṃ vṛṣaṃ dṛṣṭvā virāvaṃ ca gavāṃ bhṛśam",
    "GE07mbh_12_u:257.002c": "gograhe yajñavāṭasya prekṣamāṇaḥ sa pārthivaḥ",
    "GE07mbh_12_u:257.003a": "svasti gobhyo 'stu lokeṣu tato nirvacanaṃ kṛtam",
    "GE07mbh_12_u:257.003c": "hiṃsāyāṃ hi pravṛttāyām āśīr eṣānukalpitā",
    "GE07mbh_12_u:257.004a": "avyavasthitamaryādair vimūḍhair nāstikair naraiḥ",
    "GE07mbh_12_u:257.004c": "saṃśayātmabhir avyaktair hiṃsā samanukīrtitā",
    "GE07mbh_12_u:257.005a": "sarvakarmasv ahiṃsā hi dharmātmā manur abravīt",
    "GE07mbh_12_u:257.005c": "kāmarāgād vihiṃsanti bahir vedyāṃ paśūn narāḥ",
    "GE07mbh_12_u:257.006a": "tasmāt pramāṇataḥ kāryo dharmaḥ sūkṣmo vijānatā",
    "GE07mbh_12_u:257.006c": "ahiṃsaiva hi sarvebhyo dharmebhyo jyāyasī matā",
    "GE07mbh_12_u:257.007a": "upoṣya saṃśito bhūtvā hitvā vedakṛtāḥ śrutīḥ",
    "GE07mbh_12_u:257.007c": "ācāra ity anācārāḥ kṛpaṇāḥ phalahetavaḥ",
    "GE07mbh_12_u:257.008a": "yadi yajñāṃś ca vṛkṣāṃś ca yūpāṃś coddiśya mānavāḥ",
    "GE07mbh_12_u:257.008c": "vṛthā māṃsāni khādanti naiṣa dharmaḥ praśasyate",
    "GE07mbh_12_u:257.009a": "māṃsaṃ madhu surā matsyā āsavaṃ kṛsaraudanam",
    "GE07mbh_12_u:257.009c": "dhūrtaiḥ pravartitaṃ hy etan naitad vedeṣu kalpitam",
    "GE07mbh_12_u:257.010a": "kāmān mohāc ca lobhāc ca laulyam etat pravartitam",
    "GE07mbh_12_u:257.010c": "viṣṇum evābhijānanti sarvayajñeṣu brāhmaṇāḥ",
    "GE07mbh_12_u:257.010e": "pāyasaiḥ sumanobhiś ca tasyāpi yajanaṃ smṛtam",
    "GE07mbh_12_u:257.011a": "yajñiyāś caiva ye vṛkṣā vedeṣu parikalpitāḥ",
    "GE07mbh_12_u:257.011c": "yac cāpi kiṃ cit kartavyam anyac cokṣaiḥ susaṃskṛtam",
    "GE07mbh_12_u:257.011e": "mahāsattvaiḥ śuddhabhāvaiḥ sarvaṃ devārham eva tat",
    "GE07mbh_12_u:257.012": "yudhiṣṭhira uvāca",
    "GE07mbh_12_u:257.012a": "śarīram āpadaś cāpi vivadanty avihiṃsataḥ",
    "GE07mbh_12_u:257.012c": "kathaṃ yātrā śarīrasya nirārambhasya setsyati",
    "GE07mbh_12_u:257.013": "bhīṣma uvāca",
    "GE07mbh_12_u:257.013a": "yathā śarīraṃ na glāyen neyān mṛtyuvaśaṃ yathā",
    "GE07mbh_12_u:257.013c": "tathā karmasu varteta samartho dharmam ācaret",
    "GE07mbh_12_u:258.001": "yudhiṣṭhira uvāca",
    "GE07mbh_12_u:258.001a": "kathaṃ kāryaṃ parīkṣeta śīghraṃ vātha cireṇa vā",
    "GE07mbh_12_u:258.001c": "sarvathā kāryadurge 'smin bhavān naḥ paramo guruḥ",
    "GE07mbh_12_u:258.002": "bhīṣma uvāca",
    "GE07mbh_12_u:258.002a": "atrāpy udāharantīmam itihāsaṃ purātanam",
    "GE07mbh_12_u:258.002c": "cirakāres tu yat pūrvaṃ vṛttam āṅgirase kule",
    "GE07mbh_12_u:258.003a": "cirakārika bhadraṃ te bhadraṃ te cirakārika",
    "GE07mbh_12_u:258.003c": "cirakārī hi medhāvī nāparādhyati karmasu",
    "GE07mbh_12_u:258.004a": "cirakārī mahāprājño gautamasyābhavat",
    "GE07mbh_12_u:258.004c": "ciraṃ hi sarvakāryāṇi samekṣāvān prapadyate",
    "GE07mbh_12_u:258.005a": "ciraṃ saṃcintayann arthāṃś ciraṃ jāgrac ciraṃ svapan",
    "GE07mbh_12_u:258.005c": "cirakāryābhisaṃpatteś cirakārī tathocyate",
    "GE07mbh_12_u:258.006a": "alasagrahaṇaṃ prāpto durmedhāvī tathocyate",
    "GE07mbh_12_u:258.006c": "buddhilāghavayuktena janenādīrghadarśinā",
    "GE07mbh_12_u:258.007a": "vyabhicāre tu kasmiṃś cid vyatikramyāparān sutān",
    "GE07mbh_12_u:258.007c": "pitroktaḥ kupitenātha jahīmāṃ jananīm iti",
    "GE07mbh_12_u:258.007d-0707_01": "ity uktvā sa tadā vipro gautamas tapatāṃ varaḥ",
    "GE07mbh_12_u:258.007d-0707_02": "avimṛśya mahābhāgo vanam eva jagāma ha",
    "GE07mbh_12_u:258.008a": "sa tatheti cireṇoktvā svabhāvāc cirakārikaḥ",
    "GE07mbh_12_u:258.008c": "vimṛśya cirakāritvāc cintayām āsa vai ciram",
    "GE07mbh_12_u:258.009a": "pitur ājñāṃ kathaṃ kuryāṃ na hanyāṃ mātaraṃ katham",
    "GE07mbh_12_u:258.009c": "kathaṃ dharmacchale nāsmin nimajjeyam asādhuvat",
    "GE07mbh_12_u:258.010a": "pitur ājñā paro dharmaḥ svadharmo mātṛrakṣaṇam",
    "GE07mbh_12_u:258.010c": "asvatantraṃ ca putratvaṃ kiṃ nu māṃ nātra pīḍayet",
    "GE07mbh_12_u:258.011a": "striyaṃ hatvā mātaraṃ ca ko hi jātu sukhī bhavet",
    "GE07mbh_12_u:258.011c": "pitaraṃ cāpy avajñāya kaḥ pratiṣṭhām avāpnuyāt",
    "GE07mbh_12_u:258.012a": "anavajñā pitur yuktā dhāraṇaṃ mātṛrakṣaṇam",
    "GE07mbh_12_u:258.012c": "yuktakṣamāv ubhāv etau nātivartetamāṃ katham",
    "GE07mbh_12_u:258.013a": "pitā hy ātmānam ādhatte jāyāyāṃ jajñiyām iti",
    "GE07mbh_12_u:258.013c": "śīlacāritragotrasya dhāraṇārthaṃ kulasya ca",
    "GE07mbh_12_u:258.014a": "so 'ham ātmā svayaṃ pitrā putratve prakṛtaḥ punaḥ",
    "GE07mbh_12_u:258.014c": "vijñānaṃ me kathaṃ na syād bubudhe cātmasaṃbhavam",
    "GE07mbh_12_u:258.015a": "jātakarmaṇi yat prāha pitā yac copakarmaṇi",
    "GE07mbh_12_u:258.015c": "paryāptaḥ sa dṛḍhīkāraḥ pitur gauravaniścaye",
    "GE07mbh_12_u:258.016a": "gurur agryaḥ paro dharmaḥ poṣaṇādhyayanād dhitaḥ",
    "GE07mbh_12_u:258.016c": "pitā yad āha dharmaḥ sa vedeṣv api suniścitaḥ",
    "GE07mbh_12_u:258.017a": "prītimātraṃ pituḥ putraḥ sarvaṃ putrasya vai pitā",
    "GE07mbh_12_u:258.017c": "śarīrādīni deyāni pitā tv ekaḥ prayacchati",
    "GE07mbh_12_u:258.018a": "tasmāt pitur vacaḥ kāryaṃ na vicāryaṃ kathaṃ cana",
    "GE07mbh_12_u:258.018c": "pātakāny api pūyante pitur vacanakāriṇaḥ",
    "GE07mbh_12_u:258.019a": "bhoge bhāgye prasavane sarvalokanidarśane",
    "GE07mbh_12_u:258.019c": "bhartrā caiva samāyoge sīmantonnayane tathā",
    "GE07mbh_12_u:258.020a": "pitā svargaḥ pitā dharmaḥ pitā paramakaṃ tapaḥ",
    "GE07mbh_12_u:258.020c": "pitari prītim āpanne sarvāḥ prīyanti devatāḥ",
    "GE07mbh_12_u:258.021a": "āśiṣas tā bhajanty enaṃ puruṣaṃ prāha yāḥ pitā",
    "GE07mbh_12_u:258.021c": "niṣkṛtiḥ sarvapāpānāṃ pitā yad abhinandati",
    "GE07mbh_12_u:258.022a": "mucyate bandhanāt puṣpaṃ phalaṃ vṛntāt pramucyate",
    "GE07mbh_12_u:258.022c": "kliśyann api sutasnehaiḥ pitā snehaṃ na muñcati",
    "GE07mbh_12_u:258.023a": "etad vicintitaṃ tāvat putrasya pitṛgauravam",
    "GE07mbh_12_u:258.023c": "pitā hy alpataraṃ sthānaṃ cintayiṣyāmi mātaram",
    "GE07mbh_12_u:258.024a": "yo hy ayaṃ mayi saṃghāto martyatve pāñcabhautikaḥ",
    "GE07mbh_12_u:258.024c": "asya me jananī hetuḥ pāvakasya yathāraṇiḥ",
    "GE07mbh_12_u:258.024e": "mātā dehāraṇiḥ puṃsāṃ sarvasyārtasya nirvṛtiḥ",
    "GE07mbh_12_u:258.024f-0708_01": "mātṛlābhe sanāthatvam anāthatvaṃ viparyaye",
    "GE07mbh_12_u:258.025a": "na ca śocati nāpy enaṃ sthāviryam apakarṣati",
    "GE07mbh_12_u:258.025c": "śriyā hīno 'pi yo gehe ambeti pratipadyate",
    "GE07mbh_12_u:258.025d-0709_01": "prāpnuyād eva harṣaṃ sa cintātmā mānuṣaḥ svayam",
    "GE07mbh_12_u:258.026a": "putrapautrasamākīrṇo jananīṃ yaḥ samāśritaḥ",
    "GE07mbh_12_u:258.026c": "api varṣaśatasyānte sa dvihāyanavac caret",
    "GE07mbh_12_u:258.027a": "samarthaṃ vāsamarthaṃ vā kṛśaṃ vāpy akṛśaṃ tathā",
    "GE07mbh_12_u:258.027c": "rakṣaty eva sutaṃ mātā nānyaḥ poṣṭā vidhānataḥ",
    "GE07mbh_12_u:258.028a": "tadā sa vṛddho bhavati yadā bhavati duḥkhitaḥ",
    "GE07mbh_12_u:258.028c": "tadā śūnyaṃ jagat tasya yadā mātrā viyujyate",
    "GE07mbh_12_u:258.029a": "nāsti mātṛsamā chāyā nāsti mātṛsamā gatiḥ",
    "GE07mbh_12_u:258.029c": "nāsti mātṛsamaṃ trāṇaṃ nāsti mātṛsamā prapā",
    "GE07mbh_12_u:258.030a": "kukṣisaṃdhāraṇād dhātrī jananāj jananī smṛtā",
    "GE07mbh_12_u:258.030c": "aṅgānāṃ vardhanād ambā vīrasūtvena vīrasūḥ",
    "GE07mbh_12_u:258.031a": "śiśoḥ śuśrūṣaṇāc chuśrūr mātā deham anantaram",
    "GE07mbh_12_u:258.031c": "cetanāvān naro hanyād yasya nāsuṣiraṃ śiraḥ",
    "GE07mbh_12_u:258.032a": "dampatyoḥ prāṇasaṃśleṣe yo 'bhisaṃdhiḥ kṛtaḥ kila",
    "GE07mbh_12_u:258.032c": "taṃ mātā vā pitā veda bhūtārtho mātari sthitaḥ",
    "GE07mbh_12_u:258.033a": "mātā jānāti yad gotraṃ mātā jānāti yasya saḥ",
    "GE07mbh_12_u:258.033c": "mātur bharaṇamātreṇa prītiḥ snehaḥ pituḥ prajāḥ",
    "GE07mbh_12_u:258.034a": "pāṇibandhaṃ svayaṃ kṛtvā sahadharmam upetya ca",
    "GE07mbh_12_u:258.034c": "yadi yāpyanti puruṣāḥ striyo nārhanti yāpyatām",
    "GE07mbh_12_u:258.035a": "bharaṇād dhi striyo bhartā pātyāc caiva striyāḥ patiḥ",
    "GE07mbh_12_u:258.035c": "guṇasyāsya nivṛttau tu na bhartā na patiḥ patiḥ",
    "GE07mbh_12_u:258.036a": "evaṃ strī nāparādhnoti nara evāparādhyati",
    "GE07mbh_12_u:258.036c": "vyuccaraṃś ca mahādoṣaṃ nara evāparādhyati",
    "GE07mbh_12_u:258.037a": "striyā hi paramo bhartā daivataṃ paramaṃ smṛtam",
    "GE07mbh_12_u:258.037c": "tasyātmanā tu sadṛśam ātmānaṃ paramaṃ dadau",
    "GE07mbh_12_u:258.037e": "sarvakāryāparādhyatvān nāparādhyanti cāṅganāḥ",
    "GE07mbh_12_u:258.038a": "yaś canokto hi nirdeśaḥ striyā maithunatṛptaye",
    "GE07mbh_12_u:258.038c": "tasya smārayato vyaktam adharmo nātra saṃśayaḥ",
    "GE07mbh_12_u:258.039a": "yāvan nārīṃ mātaraṃ ca gaurave cādhike sthitām",
    "GE07mbh_12_u:258.039c": "avadhyāṃ tu vijānīyuḥ paśavo 'py avicakṣaṇāḥ",
    "GE07mbh_12_u:258.040a": "devatānāṃ samāvāyam ekasthaṃ pitaraṃ viduḥ",
    "GE07mbh_12_u:258.040c": "martyānāṃ devatānāṃ ca snehād abhyeti mātaram",
    "GE07mbh_12_u:258.041a": "evaṃ vimṛśatas tasya cirakāritayā bahu",
    "GE07mbh_12_u:258.041c": "dīrghaḥ kālo vyatikrāntas tatas tasyāgamat pitā",
    "GE07mbh_12_u:258.042a": "medhātithir mahāprājño gautamas tapasi sthitaḥ",
    "GE07mbh_12_u:258.042c": "vimṛśya tena kālena patnyāḥ saṃsthāvyatikramam",
    "GE07mbh_12_u:258.043a": "so 'bravīd duḥkhasaṃtapto bhṛśam aśrūṇi vartayan",
    "GE07mbh_12_u:258.043c": "śrutadhairyaprasādena paścāttāpam upāgataḥ",
    "GE07mbh_12_u:258.044a": "āśramaṃ mama saṃprāptas trilokeśaḥ puraṃdaraḥ",
    "GE07mbh_12_u:258.044c": "atithivratam āsthāya brāhmaṇaṃ rūpam āsthitaḥ",
    "GE07mbh_12_u:258.045a": "samayā sāntvito vāgbhiḥ svāgatenābhipūjitaḥ",
    "GE07mbh_12_u:258.045c": "arghyaṃ pādyaṃ ca nyāyena tayābhipratipāditaḥ",
    "GE07mbh_12_u:258.046a": "paravaty asmi cāpy uktaḥ praṇayiṣye nayena ca",
    "GE07mbh_12_u:258.046c": "atra cākuśale jāte striyo nāsti vyatikramaḥ",
    "GE07mbh_12_u:258.047a": "evaṃ na strī na caivāhaṃ nādhvagas tridaśeśvaraḥ",
    "GE07mbh_12_u:258.047c": "aparādhyati dharmasya pramādas tv aparādhyati",
    "GE07mbh_12_u:258.048a": "īrṣyājaṃ vyasanaṃ prāhus tena caivordhvaretasaḥ",
    "GE07mbh_12_u:258.048c": "īrṣyayā tv aham ākṣipto magno duṣkṛtasāgare",
    "GE07mbh_12_u:258.049a": "hatvā sādhvīṃ ca nārīṃ ca vyasanitvāc ca śāsitām",
    "GE07mbh_12_u:258.049c": "bhartavyatvena bhāryāṃ ca ko nu māṃ tārayiṣyati",
    "GE07mbh_12_u:258.050a": "antareṇa mayājñaptaś cirakārī hy udāradhīḥ",
    "GE07mbh_12_u:258.050c": "yady adya cirakārī syāt sa māṃ trāyeta pātakāt",
    "GE07mbh_12_u:258.051a": "cirakārika bhadraṃ te bhadraṃ te cirakārika",
    "GE07mbh_12_u:258.051c": "yady adya cirakārī tvaṃ tato 'si cirakārikaḥ",
    "GE07mbh_12_u:258.052a": "trāhi māṃ mātaraṃ caiva tapo yac cārjitaṃ mayā",
    "GE07mbh_12_u:258.052c": "ātmānaṃ pātakebhyaś ca bhavādya cirakārikaḥ",
    "GE07mbh_12_u:258.053a": "sahajaṃ cirakāritvaṃ ciraprājñatayā tava",
    "GE07mbh_12_u:258.053b-0710_01": "āvayoś cittasaṃtāpaḥ na hy asatphalatas tathā",
    "GE07mbh_12_u:258.053c": "saphalaṃ tat tavādyāstu bhavādya cirakārikaḥ",
    "GE07mbh_12_u:258.054a": "ciram āśaṃsito mātrā ciraṃ garbheṇa dhāritaḥ",
    "GE07mbh_12_u:258.054c": "saphalaṃ cirakāritvaṃ kuru tvaṃ cirakārika",
    "GE07mbh_12_u:258.055a": "cirāyate ca saṃtāpāc ciraṃ svapiti vāritaḥ",
    "GE07mbh_12_u:258.055c": "āvayoś cirasaṃtāpād avekṣya cirakārika",
    "GE07mbh_12_u:258.056a": "evaṃ sa duḥkhito rājan maharṣir gautamas tadā",
    "GE07mbh_12_u:258.056c": "cirakāriṃ dadarśātha putraṃ sthitam athāntike",
    "GE07mbh_12_u:258.057a": "cirakārī tu pitaraṃ dṛṣṭvā paramaduḥkhitaḥ",
    "GE07mbh_12_u:258.057c": "śastraṃ tyaktvā tato mūrdhnā prasādāyopacakrame",
    "GE07mbh_12_u:258.058a": "gautamas tu sutaṃ dṛṣṭvā śirasā patitaṃ bhuvi",
    "GE07mbh_12_u:258.058c": "patnīṃ caiva nirākārāṃ parām abhyagaman mudam",
    "GE07mbh_12_u:258.059a": "na hi sā tena saṃbhedaṃ patnī nītā mahātmanā",
    "GE07mbh_12_u:258.059c": "vijane cāśramasthena putraś cāpi samāhitaḥ",
    "GE07mbh_12_u:258.060a": "hanyāt tv anapavādena śastrapāṇau sute sthite",
    "GE07mbh_12_u:258.060c": "vinītaṃ praśnayitvā ca vyavasyed ātmakarmasu",
    "GE07mbh_12_u:258.061a": "buddhiś cāsīt sutaṃ dṛṣṭvā pituś caraṇayor natam",
    "GE07mbh_12_u:258.061c": "śastragrahaṇacāpalyaṃ saṃvṛṇoti bhayād iti",
    "GE07mbh_12_u:258.062a": "tataḥ pitrā ciraṃ stutvā ciraṃ cāghrāya mūrdhani",
    "GE07mbh_12_u:258.062c": "ciraṃ dorbhyāṃ pariṣvajya ciraṃ jīvety udāhṛtaḥ",
    "GE07mbh_12_u:258.063a": "evaṃ sa gautamaḥ putraṃ prītiharṣasamanvitaḥ",
    "GE07mbh_12_u:258.063c": "abhinandya mahāprājña idaṃ vacanam abravīt",
    "GE07mbh_12_u:258.064a": "cirakārika bhadraṃ te cirakārī ciraṃ bhava",
    "GE07mbh_12_u:258.064c": "cirāyamāṇe tvayi ca ciram asmi suduḥkhitaḥ",
    "GE07mbh_12_u:258.065a": "gāthāś cāpy abravīd vidvān gautamo munisattamaḥ",
    "GE07mbh_12_u:258.065c": "cirakāriṣu dhīreṣu guṇoddeśasamāśrayāt",
    "GE07mbh_12_u:258.066a": "cireṇa mitraṃ badhnīyāc cireṇa ca kṛtaṃ tyajet",
    "GE07mbh_12_u:258.066c": "cireṇa hi kṛtaṃ mitraṃ ciraṃ dhāraṇam arhati",
    "GE07mbh_12_u:258.067a": "rāge darpe ca māne ca drohe pāpe ca karmaṇi",
    "GE07mbh_12_u:258.067c": "apriye caiva kartavye cirakārī praśasyate",
    "GE07mbh_12_u:258.068a": "bandhūnāṃ suhṛdāṃ caiva bhṛtyānāṃ strījanasya ca",
    "GE07mbh_12_u:258.068c": "avyakteṣv aparādheṣu cirakārī praśasyate",
    "GE07mbh_12_u:258.069a": "evaṃ sa gautamas tasya prītaḥ putrasya bhārata",
    "GE07mbh_12_u:258.069c": "karmaṇā tena kauravya cirakāritayā tayā",
    "GE07mbh_12_u:258.070a": "evaṃ sarveṣu kāryeṣu vimṛśya puruṣas tataḥ",
    "GE07mbh_12_u:258.070c": "cireṇa niścayaṃ kṛtvā ciraṃ na paritapyate",
    "GE07mbh_12_u:258.071a": "ciraṃ dhārayate roṣaṃ ciraṃ karma niyacchati",
    "GE07mbh_12_u:258.071c": "paścāttāpakaraṃ karma na kiṃ cid upapadyate",
    "GE07mbh_12_u:258.072a": "ciraṃ vṛddhān upāsīta ciram anvāsya pūjayet",
    "GE07mbh_12_u:258.072c": "ciraṃ dharmān niṣeveta kuryāc cānveṣaṇaṃ ciram",
    "GE07mbh_12_u:258.073a": "ciram anvāsya viduṣaś ciraṃ śiṣṭān niṣevya ca",
    "GE07mbh_12_u:258.073c": "ciraṃ vinīya cātmānaṃ ciraṃ yāty anavajñatām",
    "GE07mbh_12_u:258.074a": "bruvataś ca parasyāpi vākyaṃ dharmopasaṃhitam",
    "GE07mbh_12_u:258.074c": "ciraṃ pṛcchec ciraṃ brūyāc ciraṃ na paribhūyate",
    "GE07mbh_12_u:258.075a": "upāsya bahulās tasminn āśrame sumahātapāḥ",
    "GE07mbh_12_u:258.075c": "samāḥ svargaṃ gato vipraḥ putreṇa sahitas tadā",
    "GE07mbh_12_u:259.001": "yudhiṣṭhira uvāca",
    "GE07mbh_12_u:259.001a": "kathaṃ rājā prajā rakṣen na ca kiṃ cit pratāpayet",
    "GE07mbh_12_u:259.001c": "pṛcchāmi tvāṃ satāṃ śreṣṭha tan me brūhi pitāmaha",
    "GE07mbh_12_u:259.002": "bhīṣma uvāca",
    "GE07mbh_12_u:259.002a": "atrāpy udāharantīmam itihāsaṃ purātanam",
    "GE07mbh_12_u:259.002c": "dyumatsenasya saṃvādaṃ rājñā satyavatā saha",
    "GE07mbh_12_u:259.003a": "avyāhṛtaṃ vyājahāra satyavān iti naḥ śrutam",
    "GE07mbh_12_u:259.003c": "vadhāya nīyamāneṣu pitur evānuśāsanāt",
    "GE07mbh_12_u:259.004a": "adharmatāṃ yāti dharmo yāty adharmaś ca dharmatām",
    "GE07mbh_12_u:259.004c": "vadho nāma bhaved dharmo naitad bhavitum arhati",
    "GE07mbh_12_u:259.005": "dyumatsena uvāca",
    "GE07mbh_12_u:259.005a": "atha ced avadho dharmo dharmaḥ ko jātu cid bhavet",
    "GE07mbh_12_u:259.005c": "dasyavaś cen na hanyeran satyavan saṃkaro bhavet",
    "GE07mbh_12_u:259.006a": "mamedam iti nāsyaitat pravarteta kalau yuge",
    "GE07mbh_12_u:259.006c": "lokayātrā na caiva syād atha ced vettha śaṃsa naḥ",
    "GE07mbh_12_u:259.007": "satyavān uvāca",
    "GE07mbh_12_u:259.007a": "sarva eva trayo varṇāḥ kāryā brāhmaṇabandhanāḥ",
    "GE07mbh_12_u:259.007c": "dharmapāśanibaddhānām alpo vyapacariṣyati",
    "GE07mbh_12_u:259.008a": "yo yas teṣām apacaret tam ācakṣīta vai dvijaḥ",
    "GE07mbh_12_u:259.008c": "ayaṃ me na śṛṇotīti tasmin rājā pradhārayet",
    "GE07mbh_12_u:259.009a": "tattvābhedena yac chāstraṃ tat kāryaṃ nānyathā vadhaḥ",
    "GE07mbh_12_u:259.009c": "asamīkṣyaiva karmāṇi nītiśāstraṃ yathāvidhi",
    "GE07mbh_12_u:259.010a": "dasyūn hinasti vai rājā bhūyaso vāpy anāgasaḥ",
    "GE07mbh_12_u:259.010c": "bhāryā mātā pitā putro hanyate puruṣe hate",
    "GE07mbh_12_u:259.010e": "pareṇāpakṛte rājā tasmāt samyak pradhārayet",
    "GE07mbh_12_u:259.011a": "asādhuś caiva puruṣo labhate śīlam ekadā",
    "GE07mbh_12_u:259.011c": "sādhoś cāpi hy asādhubhyo jāyate 'śobhanā prajā",
    "GE07mbh_12_u:259.012a": "na mūlaghātaḥ kartavyo naiṣa dharmaḥ sanātanaḥ",
    "GE07mbh_12_u:259.012c": "api khalv avadhenaiva prāyaścittaṃ vidhīyate",
    "GE07mbh_12_u:259.013a": "udvejanena bandhena virūpakaraṇena ca",
    "GE07mbh_12_u:259.013c": "vadhadaṇḍena te kleśyā na puro 'hitasaṃpadā",
    "GE07mbh_12_u:259.014a": "yadā purohitaṃ vā te paryeyuḥ śaraṇaiṣiṇaḥ",
    "GE07mbh_12_u:259.014c": "kariṣyāmaḥ punar brahman na pāpam iti vādinaḥ",
    "GE07mbh_12_u:259.015a": "tadā visargam arhāḥ syur itīdaṃ nṛpaśāsanam",
    "GE07mbh_12_u:259.015c": "bibhrad daṇḍājinaṃ muṇḍo brāhmaṇo 'rhati vāsasam",
    "GE07mbh_12_u:259.016a": "garīyāṃso garīyāṃsam aparādhe punaḥ punaḥ",
    "GE07mbh_12_u:259.016c": "tathā visargam arhanti na yathā prathame tathā",
    "GE07mbh_12_u:259.017": "dyumatsena uvāca",
    "GE07mbh_12_u:259.017a": "yatra yatraiva śakyeran saṃyantuṃ samaye prajāḥ",
    "GE07mbh_12_u:259.017c": "sa tāvat procyate dharmo yāvan na pratilaṅghyate",
    "GE07mbh_12_u:259.018a": "ahanyamāneṣu punaḥ sarvam eva parābhavet",
    "GE07mbh_12_u:259.018c": "pūrve pūrvatare caiva suśāsyā abhavañ janāḥ",
    "GE07mbh_12_u:259.019a": "mṛdavaḥ satyabhūyiṣṭhā alpadrohālpamanyavaḥ",
    "GE07mbh_12_u:259.019c": "purā dhigdaṇḍa evāsīd vāgdaṇḍas tadanantaram",
    "GE07mbh_12_u:259.020a": "āsīd ādānadaṇḍo 'pi vadhadaṇḍo 'dya vartate",
    "GE07mbh_12_u:259.020c": "vadhenāpi na śakyante niyantum apare janāḥ",
    "GE07mbh_12_u:259.021a": "naiva dasyur manuṣyāṇāṃ na devānām iti śrutiḥ",
    "GE07mbh_12_u:259.021c": "na gandharvapitṝṇāṃ ca kaḥ kasyeha na kaś cana",
    "GE07mbh_12_u:259.022a": "padmaṃ śmaśānād ādatte piśācāc cāpi daivatam",
    "GE07mbh_12_u:259.022c": "teṣu yaḥ samayaṃ kuryād ajñeṣu hatabuddhiṣu",
    "GE07mbh_12_u:259.023": "satyavān uvāca",
    "GE07mbh_12_u:259.023a": "tān na śaknoṣi cet sādhūn paritrātum ahiṃsayā",
    "GE07mbh_12_u:259.023c": "kasya cid bhūtabhavyasya lābhenāntaṃ tathā kuru",
    "GE07mbh_12_u:259.024": "dyumatsena uvāca",
    "GE07mbh_12_u:259.024a": "rājāno lokayātrārthaṃ tapyante paramaṃ tapaḥ",
    "GE07mbh_12_u:259.024c": "apatrapanti tādṛgbhyas tathāvṛttā bhavanti ca",
    "GE07mbh_12_u:259.025a": "vitrāsyamānāḥ sukṛto na kāmād ghnanti duṣkṛtīn",
    "GE07mbh_12_u:259.025c": "sukṛtenaiva rājāno bhūyiṣṭhaṃ śāsate prajāḥ",
    "GE07mbh_12_u:259.026a": "śreyasaḥ śreyasīm evaṃ vṛttiṃ loko 'nuvartate",
    "GE07mbh_12_u:259.026c": "sadaiva hi guror vṛttam anuvartanti mānavāḥ",
    "GE07mbh_12_u:259.027a": "ātmānam asamādhāya samādhitsati yaḥ parān",
    "GE07mbh_12_u:259.027c": "viṣayeṣv indriyavaśaṃ mānavāḥ prahasanti tam",
    "GE07mbh_12_u:259.028a": "yo rājño dambhamohena kiṃ cit kuryād asāṃpratam",
    "GE07mbh_12_u:259.028c": "sarvopāyair niyamyaḥ sa tathā pāpān nivartate",
    "GE07mbh_12_u:259.029a": "ātmaivādau niyantavyo duṣkṛtaṃ saṃniyacchatā",
    "GE07mbh_12_u:259.029c": "daṇḍayec ca mahādaṇḍair api bandhūn anantarān",
    "GE07mbh_12_u:259.030a": "yatra vai pāpakṛt kleśyo na mahad duḥkham archati",
    "GE07mbh_12_u:259.030c": "vardhante tatra pāpāni dharmo hrasati ca dhruvam",
    "GE07mbh_12_u:259.030e": "iti kāruṇyaśīlas tu vidvān vai brāhmaṇo 'nvaśāt",
    "GE07mbh_12_u:259.031a": "iti caivānuśiṣṭo 'smi pūrvais tāta pitāmahaiḥ",
    "GE07mbh_12_u:259.031c": "āśvāsayadbhiḥ subhṛśam anukrośāt tathaiva ca",
    "GE07mbh_12_u:259.032a": "etat prathamakalpena rājā kṛtayuge 'bhajat",
    "GE07mbh_12_u:259.032c": "pādonenāpi dharmeṇa gacchet tretāyuge tathā",
    "GE07mbh_12_u:259.032e": "dvāpare tu dvipādena pādena tv apare yuge",
    "GE07mbh_12_u:259.033a": "tathā kaliyuge prāpte rājñāṃ duścaritena ha",
    "GE07mbh_12_u:259.033c": "bhavet kālaviśeṣeṇa kalā dharmasya ṣoḍaśī",
    "GE07mbh_12_u:259.034a": "atha prathamakalpena satyavan saṃkaro bhavet",
    "GE07mbh_12_u:259.034c": "āyuḥ śaktiṃ ca kālaṃ ca nirdiśya tapa ādiśet",
    "GE07mbh_12_u:259.035a": "satyāya hi yathā neha jahyād dharmaphalaṃ mahat",
    "GE07mbh_12_u:259.035c": "bhūtānām anukampārthaṃ manuḥ svāyaṃbhuvo 'bravīt",
    "GE07mbh_12_u:260.001": "yudhiṣṭhira uvāca",
    "GE07mbh_12_u:260.001a": "avirodhena bhūtānāṃ tyāgaḥ ṣāḍguṇyakārakaḥ",
    "GE07mbh_12_u:260.001c": "yaḥ syād ubhayabhāg dharmas tan me brūhi pitāmaha",
    "GE07mbh_12_u:260.002a": "gārhasthyasya ca dharmasya tyāgadharmasya cobhayoḥ",
    "GE07mbh_12_u:260.002c": "adūrasaṃprasthitayoḥ kiṃ svic chreyaḥ pitāmaha",
    "GE07mbh_12_u:260.003": "bhīṣma uvāca",
    "GE07mbh_12_u:260.003a": "ubhau dharmau mahābhāgāv ubhau paramaduścarau",
    "GE07mbh_12_u:260.003c": "ubhau mahāphalau tāta sadbhir ācaritāv ubhau",
    "GE07mbh_12_u:260.004a": "atra te vartayiṣyāmi prāmāṇyam ubhayos tayoḥ",
    "GE07mbh_12_u:260.004c": "śṛṇuṣvaikamanāḥ pārtha chinnadharmārthasaṃśayam",
    "GE07mbh_12_u:260.005a": "atrāpy udāharantīmam itihāsaṃ purātanam",
    "GE07mbh_12_u:260.005c": "kapilasya goś ca saṃvādaṃ tan nibodha yudhiṣṭhira",
    "GE07mbh_12_u:260.006a": "āmnāyam anupaśyan hi purāṇaṃ śāśvataṃ dhruvam",
    "GE07mbh_12_u:260.006c": "nahuṣaḥ pūrvam ālebhe tvaṣṭur gām iti naḥ śrutam",
    "GE07mbh_12_u:260.007a": "tāṃ niyuktām adīnātmā sattvasthaḥ samaye rataḥ",
    "GE07mbh_12_u:260.007c": "jñānavān niyatāhāro dadarśa kapilas tadā",
    "GE07mbh_12_u:260.008a": "sa buddhim uttamāṃ prāpto naiṣṭhikīm akutobhayām",
    "GE07mbh_12_u:260.008c": "smarāmi śithilaṃ satyaṃ vedā ity abravīt sakṛt",
    "GE07mbh_12_u:260.009a": "tāṃ gām ṛṣiḥ syūmaraśmiḥ praviśya yatim abravīt",
    "GE07mbh_12_u:260.009c": "haṃho vedā yadi matā dharmāḥ kenāpare matāḥ",
    "GE07mbh_12_u:260.010a": "tapasvino dhṛtimataḥ śrutivijñānacakṣuṣaḥ",
    "GE07mbh_12_u:260.010c": "sarvam ārṣaṃ hi manyante vyāhṛtaṃ viditātmanaḥ",
    "GE07mbh_12_u:260.011a": "tasyaivaṃ gatatṛṣṇasya vijvarasya nirāśiṣaḥ",
    "GE07mbh_12_u:260.011c": "kā vivakṣāsti vedeṣu nirārambhasya sarvaśaḥ",
    "GE07mbh_12_u:260.012": "kapila uvāca",
    "GE07mbh_12_u:260.012a": "nāhaṃ vedān vinindāmi na vivakṣāmi karhi cit",
    "GE07mbh_12_u:260.012c": "pṛthag āśramiṇāṃ karmāṇy ekārthānīti naḥ śrutam",
    "GE07mbh_12_u:260.013a": "gacchaty eva parityāgī vānaprasthaś ca gacchati",
    "GE07mbh_12_u:260.013c": "gṛhastho brahmacārī ca ubhau tāv api gacchataḥ",
    "GE07mbh_12_u:260.014a": "devayānā hi panthānaś catvāraḥ śāśvatā matāḥ",
    "GE07mbh_12_u:260.014c": "teṣāṃ jyāyaḥkanīyastvaṃ phaleṣūktaṃ balābalam",
    "GE07mbh_12_u:260.015a": "evaṃ viditvā sarvārthān ārabhed iti vaidikam",
    "GE07mbh_12_u:260.015c": "nārabhed iti cānyatra naiṣṭhikī śrūyate śrutiḥ",
    "GE07mbh_12_u:260.016a": "anārambhe hy adoṣaḥ syād ārambhe 'doṣa uttamaḥ",
    "GE07mbh_12_u:260.016c": "evaṃ sthitasya śāstrasya durvijñeyaṃ balābalam",
    "GE07mbh_12_u:260.017a": "yady atra kiṃ cit pratyakṣam ahiṃsāyāḥ paraṃ matam",
    "GE07mbh_12_u:260.017c": "ṛte tv āgamaśāstrebhyo brūhi tad yadi paśyasi",
    "GE07mbh_12_u:260.018": "syūmaraśmir uvāca",
    "GE07mbh_12_u:260.018a": "svargakāmo yajeteti satataṃ śrūyate śrutiḥ",
    "GE07mbh_12_u:260.018c": "phalaṃ prakalpya pūrvaṃ hi tato yajñaḥ pratāyate",
    "GE07mbh_12_u:260.019a": "ajaś cāśvaś ca meṣaś ca gauś ca pakṣigaṇāś ca ye",
    "GE07mbh_12_u:260.019c": "grāmyāraṇyā oṣadhayaḥ prāṇasyānnam iti śrutiḥ",
    "GE07mbh_12_u:260.020a": "tathaivānnaṃ hy aharahaḥ sāyaṃ prātar nirupyate",
    "GE07mbh_12_u:260.020c": "paśavaś cātha dhānyaṃ ca yajñasyāṅgam iti śrutiḥ",
    "GE07mbh_12_u:260.021a": "etāni saha yajñena prajāpatir akalpayat",
    "GE07mbh_12_u:260.021c": "tena prajāpatir devān yajñenāyajata prabhuḥ",
    "GE07mbh_12_u:260.022a": "te smānyonyaṃcarāḥ sarve prāṇinaḥ sapta sapta ca",
    "GE07mbh_12_u:260.022b-0711_01": "gaurajo manujo meṣaḥ aśvāśvataragardabhāḥ",
    "GE07mbh_12_u:260.022b-0711_02": "ete grāmyāḥ samākhyātāḥ paśavaḥ sapta sādhubhiḥ",
    "GE07mbh_12_u:260.022b-0711_03": "siṃhā vyāghrā varāhāś ca mahiṣā vāraṇās tathā",
    "GE07mbh_12_u:260.022b-0711_04": "mahiṣī vānarāś caiva saptāraṇyās tathā smṛtāḥ",
    "GE07mbh_12_u:260.022c": "yajñeṣūpākṛtaṃ viśvaṃ prāhur uttamasaṃjñitam",
    "GE07mbh_12_u:260.023a": "etac caivābhyanujñātaṃ pūrvaiḥ pūrvatarais tathā",
    "GE07mbh_12_u:260.023c": "ko jātu na vicinvīta vidvān svāṃ śaktim ātmanaḥ",
    "GE07mbh_12_u:260.024a": "paśavaś ca manuṣyāś ca drumāś cauṣadhibhiḥ saha",
    "GE07mbh_12_u:260.024c": "svargam evābhikāṅkṣante na ca svargas tv ṛte makham",
    "GE07mbh_12_u:260.025a": "oṣadhyaḥ paśavo vṛkṣā vīrud ājyaṃ payo dadhi",
    "GE07mbh_12_u:260.025c": "havir bhūmir diśaḥ śraddhā kālaś caitāni dvādaśa",
    "GE07mbh_12_u:260.026a": "ṛco yajūṃṣi sāmāni yajamānaś ca ṣoḍaśaḥ",
    "GE07mbh_12_u:260.026c": "agnir jñeyo gṛhapatiḥ sa saptadaśa ucyate",
    "GE07mbh_12_u:260.026e": "aṅgāny etāni yajñasya yajño mūlam iti śrutiḥ",
    "GE07mbh_12_u:260.027a": "ājyena payasā dadhnā śakṛtāmikṣayā tvacā",
    "GE07mbh_12_u:260.027c": "vālaiḥ śṛṅgeṇa pādena saṃbhavaty eva gaur makham",
    "GE07mbh_12_u:260.027e": "evaṃ pratyekaśaḥ sarvaṃ yad yad asya vidhīyate",
    "GE07mbh_12_u:260.028a": "yajñaṃ vahanti saṃbhūya sahartvigbhiḥ sadakṣiṇaiḥ",
    "GE07mbh_12_u:260.028c": "saṃhatyaitāni sarvāṇi yajñaṃ nirvartayanty uta",
    "GE07mbh_12_u:260.029a": "yajñārthāni hi sṛṣṭāni yathā vai śrūyate śrutiḥ",
    "GE07mbh_12_u:260.029c": "evaṃ pūrve pūrvatarāḥ pravṛttāś caiva mānavāḥ",
    "GE07mbh_12_u:260.030a": "na hinasti hy ārabhate nābhidruhyati kiṃ cana",
    "GE07mbh_12_u:260.030c": "yajño yaṣṭavya ity eva yo yajaty aphalepsayā",
    "GE07mbh_12_u:260.031a": "yajñāṅgāny api caitāni yathoktāni nasaṃśayaḥ",
    "GE07mbh_12_u:260.031c": "vidhinā vidhiyuktāni tārayanti parasparam",
    "GE07mbh_12_u:260.032a": "āmnāyam ārṣaṃ paśyāmi yasmin vedāḥ pratiṣṭhitāḥ",
    "GE07mbh_12_u:260.032c": "taṃ vidvāṃso 'nupaśyanti brāhmaṇasyānudarśanāt",
    "GE07mbh_12_u:260.033a": "brāhmaṇaprabhavo yajño brāhmaṇārpaṇa eva ca",
    "GE07mbh_12_u:260.033c": "anu yajñaṃ jagat sarvaṃ yajñaś cānu jagat sadā",
    "GE07mbh_12_u:260.034a": "om iti brahmaṇo yonir namaḥ svāhā svadhā vaṣaṭ",
    "GE07mbh_12_u:260.034c": "yasyaitāni prayujyante yathāśakti kṛtāny api",
    "GE07mbh_12_u:260.035a": "na tasya triṣu lokeṣu paralokabhayaṃ viduḥ",
    "GE07mbh_12_u:260.035c": "iti vedā vadantīha siddhāś ca paramarṣayaḥ",
    "GE07mbh_12_u:260.036a": "ṛco yajūṃṣi sāmāni stobhāś ca vidhicoditāḥ",
    "GE07mbh_12_u:260.036c": "yasminn etāni sarvāṇi bahir eva sa vai dvijaḥ",
    "GE07mbh_12_u:260.037a": "agnyādheye yad bhavati yac ca some sute dvija",
    "GE07mbh_12_u:260.037c": "yac cetarair mahāyajñair veda tad bhagavān svataḥ",
    "GE07mbh_12_u:260.038a": "tasmād brahman yajetaiva yājayec cāvicārayan",
    "GE07mbh_12_u:260.038c": "yajataḥ svargavidhinā pretya svargaphalaṃ mahat",
    "GE07mbh_12_u:260.039a": "nāyaṃ loko 'sty ayajñānāṃ paraś ceti viniścayaḥ",
    "GE07mbh_12_u:260.039c": "vedavādavidaś caiva pramāṇam ubhayaṃ tadā",
    "GE07mbh_12_u:261.001": "kapila uvāca",
    "GE07mbh_12_u:261.001a": "etāvad anupaśyanto yatayo yānti mārgagāḥ",
    "GE07mbh_12_u:261.001c": "naiṣāṃ sarveṣu lokeṣu kaś cid asti vyatikramaḥ",
    "GE07mbh_12_u:261.002a": "nirdvaṃdvā nirnamaskārā nirāśīrbandhanā budhāḥ",
    "GE07mbh_12_u:261.002c": "vimuktāḥ sarvapāpebhyaś caranti śucayo 'malāḥ",
    "GE07mbh_12_u:261.003a": "apavarge 'tha saṃtyāge buddhau ca kṛtaniścayāḥ",
    "GE07mbh_12_u:261.003c": "brahmiṣṭhā brahmabhūtāś ca brahmaṇy eva kṛtālayāḥ",
    "GE07mbh_12_u:261.004a": "viśokā naṣṭarajasas teṣāṃ lokāḥ sanātanāḥ",
    "GE07mbh_12_u:261.004c": "teṣāṃ gatiṃ parāṃ prāpya gārhasthye kiṃ prayojanam",
    "GE07mbh_12_u:261.005": "syūmaraśmir uvāca",
    "GE07mbh_12_u:261.005a": "yady eṣā paramā niṣṭhā yady eṣā paramā gatiḥ",
    "GE07mbh_12_u:261.005c": "gṛhasthān avyapāśritya nāśramo 'nyaḥ pravartate",
    "GE07mbh_12_u:261.006a": "yathā mātaram āśritya sarve jīvanti jantavaḥ",
    "GE07mbh_12_u:261.006c": "evaṃ gṛhastham āśritya vartanta itare ''śramāḥ",
    "GE07mbh_12_u:261.007a": "gṛhastha eva yajate gṛhasthas tapyate tapaḥ",
    "GE07mbh_12_u:261.007c": "gārhasthyam asya dharmasya mūlaṃ yat kiṃ cid ejate",
    "GE07mbh_12_u:261.008a": "prajanād dhy abhinirvṛttāḥ sarve prāṇabhṛto mune",
    "GE07mbh_12_u:261.008c": "prajanaṃ cāpy utānyatra na kathaṃ cana vidyate",
    "GE07mbh_12_u:261.009a": "yās tāḥ syur bahir oṣadhyo bahv araṇyās tathā dvija",
    "GE07mbh_12_u:261.009c": "oṣadhibhyo bahir yasmāt prāṇī kaś cin na vidyate",
    "GE07mbh_12_u:261.009e": "kasyaiṣā vāg bhavet satyā mokṣo nāsti gṛhād iti",
    "GE07mbh_12_u:261.010a": "aśraddadhānair aprājñaiḥ sūkṣmadarśanavarjitaiḥ",
    "GE07mbh_12_u:261.010c": "nirāśair alasaiḥ śrāntais tapyamānaiḥ svakarmabhiḥ",
    "GE07mbh_12_u:261.010e": "śramasyoparamo dṛṣṭaḥ pravrajyā nāma paṇḍitaiḥ",
    "GE07mbh_12_u:261.011a": "trailokyasyaiva hetur hi maryādā śāśvatī dhruvā",
    "GE07mbh_12_u:261.011c": "brāhmaṇo nāma bhagavāñ janmaprabhṛti pūjyate",
    "GE07mbh_12_u:261.012a": "prāg garbhādhānān mantrā hi pravartante dvijātiṣu",
    "GE07mbh_12_u:261.012c": "aviśrambheṣu vartante viśrambheṣv apy asaṃśayam",
    "GE07mbh_12_u:261.013a": "dāhaḥ punaḥ saṃśrayaṇe saṃsthite pātrabhojanam",
    "GE07mbh_12_u:261.013c": "dānaṃ gavāṃ paśūnāṃ vā piṇḍānāṃ cāpsu majjanam",
    "GE07mbh_12_u:261.014a": "arciṣmanto barhiṣadaḥ kravyādāḥ pitaraḥ smṛtāḥ",
    "GE07mbh_12_u:261.014c": "mṛtasyāpy anumanyante mantrā mantrāś ca kāraṇam",
    "GE07mbh_12_u:261.015a": "evaṃ krośatsu vedeṣu kuto mokṣo 'sti kasya cit",
    "GE07mbh_12_u:261.015c": "ṛṇavanto yadā martyāḥ",
    "GE07mbh_12_u:261.016a": "śriyā vihīnair alasaiḥ paṇḍitair apalāpitam",
    "GE07mbh_12_u:261.016c": "vedavādāparijñānaṃ satyābhāsam ivānṛtam",
    "GE07mbh_12_u:261.017a": "na vai pāpair hriyate kṛṣyate vā; yo brāhmaṇo yajate vedaśāstraiḥ",
    "GE07mbh_12_u:261.017c": "ūrdhvaṃ yajñaḥ paśubhiḥ sārdham eti; saṃtarpitas tarpayate ca kāmaiḥ",
    "GE07mbh_12_u:261.018a": "na vedānāṃ paribhavān na śāṭhyena na māyayā",
    "GE07mbh_12_u:261.018c": "mahat prāpnoti puruṣo brahma brahmaṇi vindati",
    "GE07mbh_12_u:261.019": "kapila uvāca",
    "GE07mbh_12_u:261.019a": "darśaṃ ca paurṇamāsaṃ ca agnihotraṃ ca dhīmatām",
    "GE07mbh_12_u:261.019c": "cāturmāsyāni caivāsaṃs teṣu yajñaḥ sanātanaḥ",
    "GE07mbh_12_u:261.020a": "anārambhāḥ sudhṛtayaḥ śucayo brahmasaṃśritāḥ",
    "GE07mbh_12_u:261.020c": "brahmaṇaiva sma te devāṃs tarpayanty amṛtaiṣiṇaḥ",
    "GE07mbh_12_u:261.021a": "sarvabhūtātmabhūtasya sarvabhūtāni paśyataḥ",
    "GE07mbh_12_u:261.021c": "devāpi mārge muhyanti apadasya padaiṣiṇaḥ",
    "GE07mbh_12_u:261.022a": "caturdvāraṃ puruṣaṃ caturmukhaṃ; caturdhā cainam upayāti nindā",
    "GE07mbh_12_u:261.022c": "bāhubhyāṃ vāca udarād upasthāt; teṣāṃ dvāraṃ dvārapālo bubhūṣet",
    "GE07mbh_12_u:261.023a": "nākṣair dīvyen nādadītānyavittaṃ; na vāyonīyasya śṛtaṃ pragṛhṇet",
    "GE07mbh_12_u:261.023c": "kruddho na caiva prahareta dhīmāṃs; tathāsya tat pāṇipādaṃ suguptam",
    "GE07mbh_12_u:261.024a": "nākrośam archen na mṛṣā vadec ca; na paiśunaṃ janavādaṃ ca kuryāt",
    "GE07mbh_12_u:261.024c": "satyavrato mitabhāṣo 'pramattas; tathāsya vāgdvāram atho suguptam",
    "GE07mbh_12_u:261.025a": "nānāśanaḥ syān na mahāśanaḥ syād; alolupaḥ sādhubhir āgataḥ syāt",
    "GE07mbh_12_u:261.025c": "yātrārtham āhāram ihādadīta; tathāsya syāj jāṭharī dvāraguptiḥ",
    "GE07mbh_12_u:261.026a": "na vīrapatnīṃ vihareta nārīṃ; na cāpi nārīm anṛtāv āhvayīta",
    "GE07mbh_12_u:261.026c": "bhāryāvrataṃ hy ātmani dhārayīta; tathāsyopasthadvāraguptir bhaveta",
    "GE07mbh_12_u:261.027a": "dvārāṇi yasya sarvāṇi suguptāni manīṣiṇaḥ",
    "GE07mbh_12_u:261.027c": "upastham udaraṃ bāhū vāk caturthī sa vai dvijaḥ",
    "GE07mbh_12_u:261.028a": "moghāny aguptadvārasya sarvāṇy eva bhavanty uta",
    "GE07mbh_12_u:261.028c": "kiṃ tasya tapasā kāryaṃ kiṃ yajñena kim ātmanā",
    "GE07mbh_12_u:261.029a": "anuttarīyavasanam anupastīrṇaśāyinam",
    "GE07mbh_12_u:261.029c": "bāhūpadhānaṃ śāmyantaṃ taṃ devā brāhmaṇaṃ viduḥ",
    "GE07mbh_12_u:261.030a": "dvaṃdvārāmeṣu sarveṣu ya eko ramate muniḥ",
    "GE07mbh_12_u:261.030c": "pareṣām ananudhyāyaṃs taṃ devā brāhmaṇaṃ viduḥ",
    "GE07mbh_12_u:261.031a": "yena sarvam idaṃ buddhaṃ prakṛtir vikṛtiś ca yā",
    "GE07mbh_12_u:261.031c": "gatijñaḥ sarvabhūtānāṃ taṃ devā brāhmaṇaṃ viduḥ",
    "GE07mbh_12_u:261.032a": "abhayaṃ sarvabhūtebhyaḥ sarveṣām abhayaṃ yataḥ",
    "GE07mbh_12_u:261.032c": "sarvabhūtātmabhūto yas taṃ devā brāhmaṇaṃ viduḥ",
    "GE07mbh_12_u:261.033a": "nāntareṇānujānanti vedānāṃ yat kriyāphalam",
    "GE07mbh_12_u:261.033c": "anujñāya ca tat sarvam anyad rocayate 'phalam",
    "GE07mbh_12_u:261.034a": "phalavanti ca karmāṇi vyuṣṭimanti dhruvāṇi ca",
    "GE07mbh_12_u:261.034c": "viguṇāni ca paśyanti tathānaikāntikāni ca",
    "GE07mbh_12_u:261.035a": "guṇāś cātra sudurjñeyā jñātāś cāpi suduṣkarāḥ",
    "GE07mbh_12_u:261.035c": "anuṣṭhitāś cāntavanta iti tvam anupaśyasi",
    "GE07mbh_12_u:261.036": "syūmaraśmir uvāca",
    "GE07mbh_12_u:261.036a": "yathā ca vedaprāmāṇyaṃ tyāgaś ca saphalo yathā",
    "GE07mbh_12_u:261.036c": "tau panthānāv ubhau vyaktau bhagavaṃs tad bravīhi me",
    "GE07mbh_12_u:261.037": "kapila uvāca",
    "GE07mbh_12_u:261.037a": "pratyakṣam iha paśyanti bhavantaḥ satpathe sthitāḥ",
    "GE07mbh_12_u:261.037c": "pratyakṣaṃ tu kim atrāsti yad bhavanta upāsate",
    "GE07mbh_12_u:261.038": "syūmaraśmir uvāca",
    "GE07mbh_12_u:261.038a": "syūmaraśmir ahaṃ brahmañ jijñāsārtham ihāgataḥ",
    "GE07mbh_12_u:261.038c": "śreyaskāmaḥ pratyavocam ārjavān na vivakṣayā",
    "GE07mbh_12_u:261.038e": "imaṃ ca saṃśayaṃ ghoraṃ bhagavān prabravītu me",
    "GE07mbh_12_u:261.039a": "pratyakṣam iha paśyanto bhavantaḥ satpathe sthitāḥ",
    "GE07mbh_12_u:261.039c": "kim atra pratyakṣatamaṃ bhavanto yad upāsate",
    "GE07mbh_12_u:261.039e": "anyatra tarkaśāstrebhya āgamāc ca yathāgamam",
    "GE07mbh_12_u:261.040a": "āgamo vedavādas tu tarkaśāstrāṇi cāgamaḥ",
    "GE07mbh_12_u:261.040c": "yathāgamam upāsīta āgamas tatra sidhyati",
    "GE07mbh_12_u:261.040e": "siddhiḥ pratyakṣarūpā ca dṛśyaty āgamaniścayāt",
    "GE07mbh_12_u:261.041a": "naur nāvīva nibaddhā hi srotasā sanibandhanā",
    "GE07mbh_12_u:261.041c": "hriyamāṇā kathaṃ vipra kubuddhīṃs tārayiṣyati",
    "GE07mbh_12_u:261.041e": "etad bravītu bhagavān upapanno 'smy adhīhi bhoḥ",
    "GE07mbh_12_u:261.042a": "naiva tyāgī na saṃtuṣṭo nāśoko na nirāmayaḥ",
    "GE07mbh_12_u:261.042c": "na nirvivitso nāvṛtto nāpavṛtto 'sti kaś cana",
    "GE07mbh_12_u:261.043a": "bhavanto 'pi ca hṛṣyanti śocanti ca yathā vayam",
    "GE07mbh_12_u:261.043c": "indriyārthāś ca bhavatāṃ samānāḥ sarvajantuṣu",
    "GE07mbh_12_u:261.044a": "evaṃ caturṇāṃ varṇānām āśramāṇāṃ pravṛttiṣu",
    "GE07mbh_12_u:261.044c": "ekam ālambamānānāṃ nirṇaye kiṃ nirāmayam",
    "GE07mbh_12_u:261.045": "kapila uvāca",
    "GE07mbh_12_u:261.045a": "yad yad ācarate śāstram atha sarvapravṛttiṣu",
    "GE07mbh_12_u:261.045c": "yasya yatra hy anuṣṭhānaṃ tatra tatra nirāmayam",
    "GE07mbh_12_u:261.046a": "sarvaṃ pāvayate jñānaṃ yo jñānaṃ hy anuvartate",
    "GE07mbh_12_u:261.046c": "jñānād apetya yā vṛttiḥ sā vināśayati prajāḥ",
    "GE07mbh_12_u:261.047a": "bhavanto jñānino nityaṃ sarvataś ca nirāgamāḥ",
    "GE07mbh_12_u:261.047c": "aikātmyaṃ nāma kaś cid dhi kadā cid abhipadyate",
    "GE07mbh_12_u:261.048a": "śāstraṃ hy abuddhvā tattvena ke cid vādabalā janāḥ",
    "GE07mbh_12_u:261.048c": "kāmadveṣābhibhūtatvād ahaṃkāravaśaṃ gatāḥ",
    "GE07mbh_12_u:261.049a": "yāthātathyam avijñāya śāstrāṇāṃ śāstradasyavaḥ",
    "GE07mbh_12_u:261.049c": "brahmastenā nirārambhā apakvamatayo 'śivāḥ",
    "GE07mbh_12_u:261.050a": "vaiguṇyam eva paśyanti na guṇān anuyuñjate",
    "GE07mbh_12_u:261.050c": "teṣāṃ tamaḥśarīrāṇāṃ tama eva parāyaṇam",
    "GE07mbh_12_u:261.051a": "yo yathāprakṛtir jantuḥ prakṛteḥ syād vaśānugaḥ",
    "GE07mbh_12_u:261.051c": "tasya dveṣaś ca kāmaś ca krodho dambho 'nṛtaṃ madaḥ",
    "GE07mbh_12_u:261.051e": "nityam evābhivartante guṇāḥ prakṛtisaṃbhavāḥ",
    "GE07mbh_12_u:261.052a": "etad buddhyānupaśyantaḥ saṃtyajeyuḥ śubhāśubham",
    "GE07mbh_12_u:261.052c": "parāṃ gatim abhīpsanto yatayaḥ saṃyame ratāḥ",
    "GE07mbh_12_u:261.052d-0712_01": "yataḥ svarūpataś cānyo jātitaḥ śrutito 'rthataḥ",
    "GE07mbh_12_u:261.052d-0712_02": "katham asmin sa ity eva saṃbandhaḥ syād asaṃhitaḥ",
    "GE07mbh_12_u:261.053": "syūmaraśmir uvāca",
    "GE07mbh_12_u:261.053a": "sarvam etan mayā brahmañ śāstrataḥ parikīrtitam",
    "GE07mbh_12_u:261.053c": "na hy avijñāya śātrārthaṃ pravartante pravṛttayaḥ",
    "GE07mbh_12_u:261.054a": "yaḥ kaś cin nyāyya ācāraḥ sarvaṃ śāstram iti śrutiḥ",
    "GE07mbh_12_u:261.054c": "yad anyāyyam aśāstraṃ tad ity eṣā śrūyate śrutiḥ",
    "GE07mbh_12_u:261.055a": "na pravṛttir ṛte śāstrāt kā cid astīti niścayaḥ",
    "GE07mbh_12_u:261.055c": "yad anyad vedavādebhyas tad aśāstram iti śrutiḥ",
    "GE07mbh_12_u:261.056a": "śāstrād apetaṃ paśyanti bahavo vyaktamāninaḥ",
    "GE07mbh_12_u:261.056c": "śāstradoṣān na paśyanti iha cāmutra cāpare",
    "GE07mbh_12_u:261.056d-0713_01": "indriyārthāś ca bhavatāṃ samānāḥ sarvajantuṣu",
    "GE07mbh_12_u:261.056d-0713_02": "evaṃ caturṇāṃ varṇānām āśramāṇāṃ pravṛttiṣu",
    "GE07mbh_12_u:261.056d-0713_03": "evam ālambamānānāṃ nirṇaye sarvatodiśam",
    "GE07mbh_12_u:261.056e": "avijñānahataprajñā hīnaprajñās tamovṛtāḥ",
    "GE07mbh_12_u:261.057a": "śakyaṃ tv ekena muktena kṛtakṛtyena sarvaśaḥ",
    "GE07mbh_12_u:261.057c": "piṇḍamātraṃ vyapāśritya carituṃ sarvatodiśam",
    "GE07mbh_12_u:261.057d-0714_01": "ānantyaṃ vadamānena śaktena vijitātmanā",
    "GE07mbh_12_u:261.057e": "vedavādaṃ vyapāśritya mokṣo 'stīti prabhāṣitum",
    "GE07mbh_12_u:261.057f-0715_01": "apetanyāyaśāstreṇa sarvalokavigarhiṇā",
    "GE07mbh_12_u:261.058a": "idaṃ tu duṣkaraṃ karma kuṭumbam abhisaṃśritam",
    "GE07mbh_12_u:261.058c": "dānam adhyayanaṃ yajñaḥ prajāsaṃtānam ārjavam",
    "GE07mbh_12_u:261.059a": "yady etad evaṃ kṛtvāpi na vimokṣo 'sti kasya cit",
    "GE07mbh_12_u:261.059c": "dhik kartāraṃ ca kāryaṃ ca śramaś cāyaṃ nirarthakaḥ",
    "GE07mbh_12_u:261.060a": "nāstikyam anyathā ca syād vedānāṃ pṛṣṭhataḥkriyā",
    "GE07mbh_12_u:261.060c": "etasyānantyam icchāmi bhagavañ śrotum añjasā",
    "GE07mbh_12_u:261.061a": "tathyaṃ vadasva me brahmann upasanno 'smy adhīhi bhoḥ",
    "GE07mbh_12_u:261.061c": "yathā te vidito mokṣas tathecchāmy upaśikṣitum",
    "GE07mbh_12_u:262.001": "kapila uvāca",
    "GE07mbh_12_u:262.001a": "vedāḥ pramāṇaṃ lokānāṃ na vedāḥ pṛṣṭhataḥkṛtāḥ",
    "GE07mbh_12_u:262.001c": "dve brahmaṇī veditavye śabdabrahma paraṃ ca yat",
    "GE07mbh_12_u:262.001e": "śabdabrahmaṇi niṣṇātaḥ paraṃ brahmādhigacchati",
    "GE07mbh_12_u:262.002a": "śarīram etat kurute yad vede kurute tanum",
    "GE07mbh_12_u:262.002c": "kṛtaśuddhaśarīro hi pātraṃ bhavati brāhmaṇaḥ",
    "GE07mbh_12_u:262.003a": "ānantyam anuyuṅkte yaḥ karmaṇā tad bravīmi te",
    "GE07mbh_12_u:262.003c": "nirāgamam anaitihyaṃ pratyakṣaṃ lokasākṣikam",
    "GE07mbh_12_u:262.004a": "dharma ity eva ye yajñān vitanvanti nirāśiṣaḥ",
    "GE07mbh_12_u:262.004c": "utpannatyāgino 'lubdhāḥ kṛpāsūyāvivarjitāḥ",
    "GE07mbh_12_u:262.004e": "dhanānām eṣa vai panthās tīrtheṣu pratipādanam",
    "GE07mbh_12_u:262.005a": "anāśritāḥ pāpakṛtyāḥ kadā cit karmayonitaḥ",
    "GE07mbh_12_u:262.005c": "manaḥsaṃkalpasaṃsiddhā viśuddhajñānaniścayāḥ",
    "GE07mbh_12_u:262.006a": "akrudhyanto 'nasūyanto nirahaṃkāramatsarāḥ",
    "GE07mbh_12_u:262.006c": "jñānaniṣṭhās triśuklāś ca sarvabhūtahite ratāḥ",
    "GE07mbh_12_u:262.007a": "āsan gṛhasthā bhūyiṣṭham avyutkrāntāḥ svakarmasu",
    "GE07mbh_12_u:262.007c": "rājānaś ca tathā yuktā brāhmaṇāś ca yathāvidhi",
    "GE07mbh_12_u:262.008a": "samā hy ārjavasaṃpannāḥ saṃtuṣṭā jñānaniścayāḥ",
    "GE07mbh_12_u:262.008c": "pratyakṣadharmāḥ śucayaḥ śraddadhānāḥ parāvare",
    "GE07mbh_12_u:262.009a": "purastād bhāvitātmāno yathāvac caritavratāḥ",
    "GE07mbh_12_u:262.009c": "caranti dharmaṃ kṛcchre 'pi durge caivādhisaṃhatāḥ",
    "GE07mbh_12_u:262.010a": "saṃhatya dharmaṃ caratāṃ purāsīt sukham eva tat",
    "GE07mbh_12_u:262.010c": "teṣāṃ nāsīd vidhātavyaṃ prāyaścittaṃ kadā cana",
    "GE07mbh_12_u:262.011a": "satyaṃ hi dharmam āsthāya durādharṣatamā matāḥ",
    "GE07mbh_12_u:262.011c": "na mātrām anurudhyante na dharmacchalam antataḥ",
    "GE07mbh_12_u:262.012a": "ya eva prathamaḥ kalpas tam evābhyācaran saha",
    "GE07mbh_12_u:262.012c": "asyāṃ sthitau sthitānāṃ hi prāyaścittaṃ na vidyate",
    "GE07mbh_12_u:262.012e": "durbalātmana utpannaṃ prāyaścittam iti śrutiḥ",
    "GE07mbh_12_u:262.013a": "yata evaṃvidhā viprāḥ purāṇā yajñavāhanāḥ",
    "GE07mbh_12_u:262.013c": "traividyavṛddhāḥ śucayo vṛttavanto yaśasvinaḥ",
    "GE07mbh_12_u:262.013e": "yajanto 'har ahar yajñair nirāśīrbandhanā budhāḥ",
    "GE07mbh_12_u:262.014a": "teṣāṃ yajñāś ca vedāś ca karmāṇi ca yathāgamam",
    "GE07mbh_12_u:262.014c": "āgamāś ca yathākālaṃ saṃkalpāś ca yathāvratam",
    "GE07mbh_12_u:262.015a": "apetakāmakrodhānāṃ prakṛtyā saṃśitātmanām",
    "GE07mbh_12_u:262.015c": "ṛjūnāṃ śamanityānāṃ sthitānāṃ sveṣu karmasu",
    "GE07mbh_12_u:262.015e": "sarvam ānantyam evāsīd iti naḥ śāśvatī śrutiḥ",
    "GE07mbh_12_u:262.016a": "teṣām adīnasattvānāṃ duścarācārakarmaṇām",
    "GE07mbh_12_u:262.016c": "svakarmabhiḥ saṃvṛtānāṃ tapo ghoratvam āgatam",
    "GE07mbh_12_u:262.017a": "taṃ sadācāram āścaryaṃ purāṇaṃ śāśvataṃ dhruvam",
    "GE07mbh_12_u:262.017c": "aśaknuvadbhiś carituṃ kiṃ cid dharmeṣu sūcitam",
    "GE07mbh_12_u:262.018a": "nirāpaddharma ācāras tv apramādo 'parābhavaḥ",
    "GE07mbh_12_u:262.018c": "sarvavarṇeṣu yat teṣu nāsīt kaś cid vyatikramaḥ",
    "GE07mbh_12_u:262.019a": "dharmam ekaṃ catuṣpādam āśritās te nararṣabhāḥ",
    "GE07mbh_12_u:262.019c": "taṃ santo vidhivat prāpya gacchanti paramāṃ gatim",
    "GE07mbh_12_u:262.020a": "gṛhebhya eva niṣkramya vanam anye samāśritāḥ",
    "GE07mbh_12_u:262.020c": "gṛham evābhisaṃśritya tato 'nye brahmacāriṇaḥ",
    "GE07mbh_12_u:262.021a": "dharmam etaṃ catuṣpādam āśramaṃ brāhmaṇā viduḥ",
    "GE07mbh_12_u:262.021c": "ānantyaṃ brahmaṇaḥ sthānaṃ brāhmaṇā nāma niścayaḥ",
    "GE07mbh_12_u:262.022a": "ata evaṃvidhā viprāḥ purāṇā dharmacāriṇaḥ",
    "GE07mbh_12_u:262.022c": "ta ete divi dṛśyante jyotirbhūtā dvijātayaḥ",
    "GE07mbh_12_u:262.023a": "nakṣatrāṇīva dhiṣṇyeṣu bahavas tārakāgaṇāḥ",
    "GE07mbh_12_u:262.023c": "ānantyam upasaṃprāptāḥ saṃtoṣād iti vaidikam",
    "GE07mbh_12_u:262.024a": "yady āgacchanti saṃsāraṃ punar yoniṣu tādṛśāḥ",
    "GE07mbh_12_u:262.024c": "na lipyante pāpakṛtyaiḥ kadā cit karmayonitaḥ",
    "GE07mbh_12_u:262.024d-0716_01": "ekam eva brahmacārī śuśrūṣur ghoraniścayaḥ",
    "GE07mbh_12_u:262.025a": "evaṃ yukto brāhmaṇaḥ syād anyo brāhmaṇako bhavet",
    "GE07mbh_12_u:262.025c": "karmaiva puruṣasyāha śubhaṃ vā yadi vāśubham",
    "GE07mbh_12_u:262.026a": "evaṃ pakvakaṣāyāṇām ānantyena śrutena ca",
    "GE07mbh_12_u:262.026c": "sarvam ānantyam evāsīd evaṃ naḥ śāśvatī śrutiḥ",
    "GE07mbh_12_u:262.027a": "teṣām apetatṛṣṇānāṃ nirṇiktānāṃ śubhātmanām",
    "GE07mbh_12_u:262.027c": "caturtha aupaniṣado dharmaḥ sādhāraṇaḥ smṛtaḥ",
    "GE07mbh_12_u:262.028a": "sa siddhaiḥ sādhyate nityaṃ brāhmaṇair niyatātmabhiḥ",
    "GE07mbh_12_u:262.028c": "saṃtoṣamūlas tyāgātmā jñānādhiṣṭhānam ucyate",
    "GE07mbh_12_u:262.029a": "apavargagatir nityo yatidharmaḥ sanātanaḥ",
    "GE07mbh_12_u:262.029c": "sādhāraṇaḥ kevalo vā yathābalam upāsyate",
    "GE07mbh_12_u:262.030a": "gacchato gacchataḥ kṣemaṃ durbalo 'trāvasīdati",
    "GE07mbh_12_u:262.030c": "brahmaṇaḥ padam anvicchan saṃsārān mucyate śuciḥ",
    "GE07mbh_12_u:262.031": "syūmaraśmir uvāca",
    "GE07mbh_12_u:262.031a": "ye bhuñjate ye dadate yajante 'dhīyate ca ye",
    "GE07mbh_12_u:262.031c": "mātrābhir dharmalabdhābhir ye vā tyāgaṃ samāśritāḥ",
    "GE07mbh_12_u:262.032a": "eteṣāṃ pretyabhāve tu katamaḥ svargajittamaḥ",
    "GE07mbh_12_u:262.032c": "etad ācakṣva me brahman yathātathyena pṛcchataḥ",
    "GE07mbh_12_u:262.033": "kapila uvāca",
    "GE07mbh_12_u:262.033a": "parigrahāḥ śubhāḥ sarve guṇato 'bhyudayāś ca ye",
    "GE07mbh_12_u:262.033c": "na tu tyāgasukhaṃ prāptā etat tvam api paśyasi",
    "GE07mbh_12_u:262.034": "syūmaraśmir uvāca",
    "GE07mbh_12_u:262.034a": "bhavanto jñānaniṣṭhā vai gṛhasthāḥ karmaniścayāḥ",
    "GE07mbh_12_u:262.034c": "āśramāṇāṃ ca sarveṣāṃ niṣṭhāyām aikyam ucyate",
    "GE07mbh_12_u:262.035a": "ekatve ca pṛthaktve ca viśeṣo nānya ucyate",
    "GE07mbh_12_u:262.035c": "tad yathāvad yathānyāyaṃ bhagavān prabravītu me",
    "GE07mbh_12_u:262.036": "kapila uvāca",
    "GE07mbh_12_u:262.036a": "śarīrapaktiḥ karmāṇi jñānaṃ tu paramā gatiḥ",
    "GE07mbh_12_u:262.036c": "pakve kaṣāye vamanai rasajñāne na tiṣṭhati",
    "GE07mbh_12_u:262.037a": "ānṛśaṃsyaṃ kṣamā śāntir ahiṃsā satyam ārjavam",
    "GE07mbh_12_u:262.037c": "adroho nābhimānaś ca hrīs titikṣā śamas tathā",
    "GE07mbh_12_u:262.038a": "panthāno brahmaṇas tv ete etaiḥ prāpnoti yat param",
    "GE07mbh_12_u:262.038c": "tad vidvān anubudhyeta manasā karmaniścayam",
    "GE07mbh_12_u:262.039a": "yāṃ viprāḥ sarvataḥ śāntā viśuddhā jñānaniścayāḥ",
    "GE07mbh_12_u:262.039c": "gatiṃ gacchanti saṃtuṣṭās tām āhuḥ paramāṃ gatim",
    "GE07mbh_12_u:262.040a": "vedāṃś ca veditavyaṃ ca viditvā ca yathāsthiti",
    "GE07mbh_12_u:262.040c": "evaṃ vedavid ity āhur ato 'nyo vātareṭakaḥ",
    "GE07mbh_12_u:262.041a": "sarvaṃ vidur vedavido vede sarvaṃ pratiṣṭhitam",
    "GE07mbh_12_u:262.041c": "vede hi niṣṭhā sarvasya yad yad asti ca nāsti ca",
    "GE07mbh_12_u:262.042a": "eṣaiva niṣṭhā sarvasya yad yad asti ca nāsti ca",
    "GE07mbh_12_u:262.042c": "etad antaṃ ca madhyaṃ ca sac cāsac ca vijānataḥ",
    "GE07mbh_12_u:262.043a": "samastatyāga ity eva śama ity eva niṣṭhitaḥ",
    "GE07mbh_12_u:262.043c": "saṃtoṣa ity atra śubham apavarge pratiṣṭhitam",
    "GE07mbh_12_u:262.044a": "ṛtaṃ satyaṃ viditaṃ veditavyaṃ; sarvasyātmā jaṅgamaṃ sthāvaraṃ ca",
    "GE07mbh_12_u:262.044c": "sarvaṃ sukhaṃ yac chivam uttamaṃ ca; brahmāvyaktaṃ prabhavaś cāvyayaś ca",
    "GE07mbh_12_u:262.045a": "tejaḥ kṣamā śāntir anāmayaṃ śubhaṃ; tathāvidhaṃ vyoma sanātanaṃ dhruvam",
    "GE07mbh_12_u:262.045c": "etaiḥ śabdair gamyate buddhinetrais; tasmai namo brahmaṇe brāhmaṇāya",
    "GE07mbh_12_u:263.001": "yudhiṣṭhira uvāca",
    "GE07mbh_12_u:263.001a": "dharmam arthaṃ ca kāmaṃ ca vedāḥ śaṃsanti bhārata",
    "GE07mbh_12_u:263.001c": "kasya lābho viśiṣṭo 'tra tan me brūhi pitāmaha",
    "GE07mbh_12_u:263.002": "bhīṣma uvāca",
    "GE07mbh_12_u:263.002a": "atra te vartayiṣyāmi itihāsaṃ purātanam",
    "GE07mbh_12_u:263.002c": "kuṇḍadhāreṇa yat prītyā bhaktāyopakṛtaṃ purā",
    "GE07mbh_12_u:263.003a": "adhano brāhmaṇaḥ kaś cit kāmād dharmam avaikṣata",
    "GE07mbh_12_u:263.003c": "yajñārthaṃ sa tato 'rthārthī tapo 'tapyata dāruṇam",
    "GE07mbh_12_u:263.004a": "sa niścayam atho kṛtvā pūjayām āsa devatāḥ",
    "GE07mbh_12_u:263.004c": "bhaktyā na caivādhyagacchad dhanaṃ saṃpūjya devatāḥ",
    "GE07mbh_12_u:263.005a": "tataś cintāṃ punaḥ prāptaḥ katamad daivataṃ nu tat",
    "GE07mbh_12_u:263.005c": "yan me drutaṃ prasīdeta mānuṣair ajaḍīkṛtam",
    "GE07mbh_12_u:263.006a": "atha saumyena vapuṣā devānucaram antike",
    "GE07mbh_12_u:263.006c": "pratyapaśyaj jaladharaṃ kuṇḍadhāram avasthitam",
    "GE07mbh_12_u:263.007a": "dṛṣṭvaiva taṃ mahātmānaṃ tasya bhaktir ajāyata",
    "GE07mbh_12_u:263.007c": "ayaṃ me dhāsyati śreyo vapur etad dhi tādṛśam",
    "GE07mbh_12_u:263.008a": "saṃnikṛṣṭaś ca devasya na cānyair mānuṣair vṛtaḥ",
    "GE07mbh_12_u:263.008c": "eṣa me dāsyati dhanaṃ prabhūtaṃ śīghram eva ca",
    "GE07mbh_12_u:263.009a": "tato dhūpaiś ca gandhaiś ca mālyair uccāvacair api",
    "GE07mbh_12_u:263.009c": "balibhir vividhaiś cāpi pūjayām āsa taṃ dvijaḥ",
    "GE07mbh_12_u:263.010a": "tataḥ svalpena kālena tuṣṭo jaladharas tadā",
    "GE07mbh_12_u:263.010c": "tasyopakāre niyatām imāṃ vācam uvāca ha",
    "GE07mbh_12_u:263.011a": "brahmaghne ca surāpe ca core bhagnavrate tathā",
    "GE07mbh_12_u:263.011c": "niṣkṛtir vihitā sadbhiḥ kṛtaghne nāsti niṣkṛtiḥ",
    "GE07mbh_12_u:263.012a": "āśāyās tanayo 'dharmaḥ krodho 'sūyāsutaḥ smṛtaḥ",
    "GE07mbh_12_u:263.012c": "putro lobho nikṛtyās tu kṛtaghno nārhati prajām",
    "GE07mbh_12_u:263.013a": "tataḥ sa brāhmaṇaḥ svapne kuṇḍadhārasya tejasā",
    "GE07mbh_12_u:263.013c": "apaśyat sarvabhūtāni kuśeṣu śayitas tadā",
    "GE07mbh_12_u:263.014a": "śamena tapasā caiva bhaktyā ca nirupaskṛtaḥ",
    "GE07mbh_12_u:263.014c": "śuddhātmā brāhmaṇo rātrau nidarśanam apaśyata",
    "GE07mbh_12_u:263.015a": "maṇibhadraṃ sa tatrasthaṃ devatānāṃ mahādyutim",
    "GE07mbh_12_u:263.015c": "apaśyata mahātmānaṃ vyādiśantaṃ yudhiṣṭhira",
    "GE07mbh_12_u:263.016a": "tatra devāḥ prayacchanti rājyāni ca dhanāni ca",
    "GE07mbh_12_u:263.016c": "śubhaiḥ karmabhir ārabdhāḥ pracchidanty aśubheṣu ca",
    "GE07mbh_12_u:263.017a": "paśyatām atha yakṣāṇāṃ kuṇḍadhāro mahādyutiḥ",
    "GE07mbh_12_u:263.017c": "niṣpatya patito bhūmau devānāṃ bharatarṣabha",
    "GE07mbh_12_u:263.018a": "tatas tu devavacanān maṇibhadro mahāyaśāḥ",
    "GE07mbh_12_u:263.018c": "uvāca patitaṃ bhūmau kuṇḍadhāra kim iṣyate",
    "GE07mbh_12_u:263.019": "kuṇḍadhāra uvāca",
    "GE07mbh_12_u:263.019a": "yadi prasannā devā me bhakto 'yaṃ brāhmaṇo mama",
    "GE07mbh_12_u:263.019c": "asyānugraham icchāmi kṛtaṃ kiṃ cit sukhodayam",
    "GE07mbh_12_u:263.020": "bhīṣma uvāca",
    "GE07mbh_12_u:263.020a": "tatas taṃ maṇibhadras tu punar vacanam abravīt",
    "GE07mbh_12_u:263.020c": "devānām eva vacanāt kuṇḍadhāraṃ mahādyutim",
    "GE07mbh_12_u:263.021a": "uttiṣṭhottiṣṭha bhadraṃ te kṛtakāryaḥ sukhī bhava",
    "GE07mbh_12_u:263.021b-0717_01": "dhanārthī yadi vipro 'yaṃ dhanam asmai pradīyatām",
    "GE07mbh_12_u:263.021c": "yāvad dhanaṃ prārthayate brāhmaṇo 'yaṃ sakhā tava",
    "GE07mbh_12_u:263.021e": "devānāṃ śāsanāt tāvad asaṃkhyeyaṃ dadāmy aham",
    "GE07mbh_12_u:263.022a": "vicārya kuṇḍadhāras tu mānuṣyaṃ calam adhruvam",
    "GE07mbh_12_u:263.022c": "tapase matim ādhatta brāhmaṇasya yaśasvinaḥ",
    "GE07mbh_12_u:263.023": "kuṇḍadhāra uvāca",
    "GE07mbh_12_u:263.023a": "nāhaṃ dhanāni yācāmi brāhmaṇāya dhanaprada",
    "GE07mbh_12_u:263.023c": "anyam evāham icchāmi bhaktāyānugrahaṃ kṛtam",
    "GE07mbh_12_u:263.024a": "pṛthivīṃ ratnapūrṇāṃ vā mahad vā dhanasaṃcayam",
    "GE07mbh_12_u:263.024c": "bhaktāya nāham icchāmi bhaved eṣa tu dhārmikaḥ",
    "GE07mbh_12_u:263.025a": "dharme 'sya ramatāṃ buddhir dharmaṃ caivopajīvatu",
    "GE07mbh_12_u:263.025c": "dharmapradhāno bhavatu mamaiṣo 'nugraho mataḥ",
    "GE07mbh_12_u:263.026": "maṇibhadra uvāca",
    "GE07mbh_12_u:263.026a": "yadā dharmaphalaṃ rājyaṃ sukhāni vividhāni ca",
    "GE07mbh_12_u:263.026c": "phalāny evāyam aśnātu kāyakleśavivarjitaḥ",
    "GE07mbh_12_u:263.027": "bhīṣma uvāca",
    "GE07mbh_12_u:263.027a": "tatas tad eva bahuśaḥ kuṇḍadhāro mahāyaśāḥ",
    "GE07mbh_12_u:263.027c": "abhyāsam akarod dharme tatas tuṣṭāsya devatāḥ",
    "GE07mbh_12_u:263.028": "maṇibhadra uvāca",
    "GE07mbh_12_u:263.028a": "prītās te devatāḥ sarvā dvijasyāsya tathaiva ca",
    "GE07mbh_12_u:263.028c": "bhaviṣyaty eṣa dharmātmā dharme cādhāsyate matiḥ",
    "GE07mbh_12_u:263.029": "bhīṣma uvāca",
    "GE07mbh_12_u:263.029a": "tataḥ prīto jaladharaḥ kṛtakāryo yudhiṣṭhira",
    "GE07mbh_12_u:263.029b-0718_01": "brāhmaṇaḥ sa ca saṃtapto rājyalobhād ariṃdama",
    "GE07mbh_12_u:263.029c": "īpsitaṃ manaso labdhvā varam anyaiḥ sudurlabham",
    "GE07mbh_12_u:263.030a": "tato 'paśyata cīrāṇi sūkṣmāṇi dvijasattamaḥ",
    "GE07mbh_12_u:263.030c": "pārśvato 'bhyāgato nyastāny atha nirvedam āgataḥ",
    "GE07mbh_12_u:263.031": "brāhmaṇa uvāca",
    "GE07mbh_12_u:263.031a": "ayaṃ na sukṛtaṃ vetti ko nv anyo vetsyate kṛtam",
    "GE07mbh_12_u:263.031c": "gacchāmi vanam evāhaṃ varaṃ dharmeṇa jīvitum",
    "GE07mbh_12_u:263.032": "bhīṣma uvāca",
    "GE07mbh_12_u:263.032a": "nirvedād devatānāṃ ca prasādāt sa dvijottamaḥ",
    "GE07mbh_12_u:263.032c": "vanaṃ praviśya sumahat tapa ārabdhavāṃs tadā",
    "GE07mbh_12_u:263.033a": "devatātithiśeṣeṇa phalamūlāśano dvijaḥ",
    "GE07mbh_12_u:263.033c": "dharme cāpi mahārāja ratir asyābhyajāyata",
    "GE07mbh_12_u:263.034a": "tyaktvā mūlaphalaṃ sarvaṃ parṇāhāro 'bhavad dvijaḥ",
    "GE07mbh_12_u:263.034c": "parṇaṃ tyaktvā jalāhāras tadāsīd dvijasattamaḥ",
    "GE07mbh_12_u:263.035a": "vāyubhakṣas tataḥ paścād bahūn varṣagaṇān abhūt",
    "GE07mbh_12_u:263.035c": "na cāsya kṣīyate prāṇas tad adbhutam ivābhavat",
    "GE07mbh_12_u:263.036a": "dharme ca śraddadhānasya tapasy ugre ca vartataḥ",
    "GE07mbh_12_u:263.036c": "kālena mahatā tasya divyā dṛṣṭir ajāyata",
    "GE07mbh_12_u:263.037a": "tasya buddhiḥ prādurāsīd yadi dadyāṃ mahad dhanam",
    "GE07mbh_12_u:263.037a-0719_01": "rājyaṃ vā mama saṃtuṣṭo naṣṭo 'haṃ syāṃ na saṃśayaḥ",
    "GE07mbh_12_u:263.037c": "tuṣṭaḥ kasmai cid evāhaṃ na mithyā vāg bhaven mama",
    "GE07mbh_12_u:263.038a": "tataḥ prahṛṣṭavadano bhūya ārabdhavāṃs tapaḥ",
    "GE07mbh_12_u:263.038c": "bhūyaś cācintayat siddho yat paraṃ so 'bhyapadyata",
    "GE07mbh_12_u:263.039a": "yadi dadyām ahaṃ rājyaṃ tuṣṭo vai yasya kasya cit",
    "GE07mbh_12_u:263.039c": "sa bhaved acirād rājā na mithyā vāg bhaven mama",
    "GE07mbh_12_u:263.040a": "tasya sākṣāt kuṇḍadhāro darśayām āsa bhārata",
    "GE07mbh_12_u:263.040c": "brāhmaṇasya tapoyogāt sauhṛdenābhicoditaḥ",
    "GE07mbh_12_u:263.041a": "samāgamya sa tenātha pūjāṃ cakre yathāvidhi",
    "GE07mbh_12_u:263.041c": "brāhmaṇaḥ kuṇḍadhārasya vismitaś cābhavan nṛpa",
    "GE07mbh_12_u:263.042a": "tato 'bravīt kuṇḍadhāro divyaṃ te cakṣur uttamam",
    "GE07mbh_12_u:263.042c": "paśya rājñāṃ gatiṃ vipra lokāṃś cāvekṣa cakṣuṣā",
    "GE07mbh_12_u:263.043a": "tato rājñāṃ sahasrāṇi magnāni niraye tadā",
    "GE07mbh_12_u:263.043c": "dūrād apaśyad vipraḥ sa divyayuktena cakṣuṣā",
    "GE07mbh_12_u:263.044": "kuṇḍadhāra uvāca",
    "GE07mbh_12_u:263.044a": "māṃ pūjayitvā bhāvena yadi tvaṃ duḥkham āpnuyāḥ",
    "GE07mbh_12_u:263.044c": "kṛtaṃ mayā bhavet kiṃ te kaś ca te 'nugraho bhavet",
    "GE07mbh_12_u:263.045a": "paśya paśya ca bhūyas tvaṃ kāmān icchet kathaṃ naraḥ",
    "GE07mbh_12_u:263.045c": "svargadvāraṃ hi saṃruddhaṃ mānuṣeṣu viśeṣataḥ",
    "GE07mbh_12_u:263.046": "bhīṣma uvāca",
    "GE07mbh_12_u:263.046a": "tato 'paśyat sa kāmaṃ ca krodhaṃ lobhaṃ bhayaṃ madam",
    "GE07mbh_12_u:263.046c": "nidrāṃ tandrīṃ tathālasyam āvṛtya puruṣān sthitān",
    "GE07mbh_12_u:263.047": "kuṇḍadhāra uvāca",
    "GE07mbh_12_u:263.047a": "etair lokāḥ susaṃruddhā devānāṃ mānuṣād bhayam",
    "GE07mbh_12_u:263.047c": "tathaiva devavacanād vighnaṃ kurvanti sarvaśaḥ",
    "GE07mbh_12_u:263.048a": "na devair ananujñātaḥ kaś cid bhavati dhārmikaḥ",
    "GE07mbh_12_u:263.048c": "eṣa śakto 'si tapasā rājyaṃ dātuṃ dhanāni ca",
    "GE07mbh_12_u:263.049": "bhīṣma uvāca",
    "GE07mbh_12_u:263.049a": "tataḥ papāta śirasā brāhmaṇas toyadhāriṇe",
    "GE07mbh_12_u:263.049c": "uvāca cainaṃ dharmātmā mahān me 'nugrahaḥ kṛtaḥ",
    "GE07mbh_12_u:263.050a": "kāmalobhānubandhena purā te yad asūyitam",
    "GE07mbh_12_u:263.050c": "mayā sneham avijñāya tatra me kṣantum arhasi",
    "GE07mbh_12_u:263.051a": "kṣāntam eva mayety uktvā kuṇḍadhāro dvijarṣabham",
    "GE07mbh_12_u:263.051c": "saṃpariṣvajya bāhubhyāṃ tatraivāntaradhīyata",
    "GE07mbh_12_u:263.052a": "tataḥ sarvān imāṃl lokān brāhmaṇo 'nucacāra ha",
    "GE07mbh_12_u:263.052c": "kuṇḍadhāraprasādena tapasā yojitaḥ purā",
    "GE07mbh_12_u:263.053a": "vihāyasā ca gamanaṃ tathā saṃkalpitārthatā",
    "GE07mbh_12_u:263.053c": "dharmāc chaktyā tathā yogād yā caiva paramā gatiḥ",
    "GE07mbh_12_u:263.054a": "devatā brāhmaṇāḥ santo yakṣā mānuṣacāraṇāḥ",
    "GE07mbh_12_u:263.054c": "dhārmikān pūjayantīha na dhanāḍhyān na kāminaḥ",
    "GE07mbh_12_u:263.055a": "suprasannā hi te devā yat te dharme ratā matiḥ",
    "GE07mbh_12_u:263.055c": "dhane sukhakalā kā cid dharme tu paramaṃ sukham",
    "GE07mbh_12_u:264.001": "yudhiṣṭhira uvāca",
    "GE07mbh_12_u:264.001a": "bahūnāṃ yajñatapasām ekārthānāṃ pitāmaha",
    "GE07mbh_12_u:264.001c": "dharmārthaṃ na sukhārthārthaṃ kathaṃ yajñaḥ samāhitaḥ",
    "GE07mbh_12_u:264.002": "bhīṣma uvāca",
    "GE07mbh_12_u:264.002a": "atra te vartayiṣyāmi nāradenānukīrtitam",
    "GE07mbh_12_u:264.002c": "uñchavṛtteḥ purāvṛttaṃ yajñārthe brāhmaṇasya ha",
    "GE07mbh_12_u:264.003a": "rāṣṭre dharmottare śreṣṭhe vidarbheṣv abhavad dvijaḥ",
    "GE07mbh_12_u:264.003c": "uñchavṛttir ṛṣiḥ kaś cid yajñe yajñaṃ samādadhe",
    "GE07mbh_12_u:264.004a": "śyāmākam aśanaṃ tatra sūryapatnī suvarcalā",
    "GE07mbh_12_u:264.004c": "tiktaṃ ca virasaṃ śākaṃ tapasā svādutāṃ gatam",
    "GE07mbh_12_u:264.005a": "upagamya vane pṛthvīṃ sarvabhūtavihiṃsayā",
    "GE07mbh_12_u:264.005c": "api mūlaphalair ijyo yajñaḥ svargyaḥ paraṃtapa",
    "GE07mbh_12_u:264.006a": "tasya bhāryā vratakṛśā śuciḥ puṣkaracāriṇī",
    "GE07mbh_12_u:264.006c": "yajñapatnītvam ānītā",
    "GE07mbh_12_u:264.006e": "sā tu śāpaparitrastā na svabhāvānuvartinī",
    "GE07mbh_12_u:264.007a": "mayūrajīrṇaparṇānāṃ vastraṃ tasyāś ca parṇinām",
    "GE07mbh_12_u:264.007c": "akāmāyāḥ kṛtaṃ tatra yajñe hotrānumārgataḥ",
    "GE07mbh_12_u:264.008a": "śukrasya punar ājātir apadhyānād adharmavit",
    "GE07mbh_12_u:264.008c": "tasmin vane samīpastho mṛgo 'bhūt sahacārikaḥ",
    "GE07mbh_12_u:264.008e": "vacobhir abravīt satyaṃ tvayā duṣkṛtakaṃ kṛtam",
    "GE07mbh_12_u:264.009a": "yadi mantrāṅgahīno 'yaṃ yajño bhavati vaikṛtaḥ",
    "GE07mbh_12_u:264.009c": "māṃ bhoḥ prakṣipa hotre tvaṃ gaccha svargam atandritaḥ",
    "GE07mbh_12_u:264.010a": "tatas tu yajñe sāvitrī sākṣāt taṃ saṃnyamantrayat",
    "GE07mbh_12_u:264.010c": "nimantrayantī pratyuktā na hanyāṃ sahavāsinam",
    "GE07mbh_12_u:264.011a": "evam uktā nivṛttā sā praviṣṭā yajñapāvakam",
    "GE07mbh_12_u:264.011c": "kiṃ nu duścaritaṃ yajñe didṛkṣuḥ sā rasātalam",
    "GE07mbh_12_u:264.012a": "sā tu baddhāñjaliṃ satyam ayācad dhariṇaṃ punaḥ",
    "GE07mbh_12_u:264.012c": "satyena saṃpariṣvajya saṃdiṣṭo gamyatām iti",
    "GE07mbh_12_u:264.013a": "tataḥ sa hariṇo gatvā padāny aṣṭau nyavartata",
    "GE07mbh_12_u:264.013c": "sādhu hiṃsaya māṃ satya hato yāsyāmi sadgatim",
    "GE07mbh_12_u:264.014a": "paśya hy apsaraso divyā mayā dattena cakṣuṣā",
    "GE07mbh_12_u:264.014c": "vimānāni vicitrāṇi gandharvāṇāṃ mahātmanām",
    "GE07mbh_12_u:264.015a": "tataḥ suruciraṃ dṛṣṭvā spṛhālagnena cakṣuṣā",
    "GE07mbh_12_u:264.015c": "mṛgam ālokya hiṃsāyāṃ svargavāsaṃ samarthayat",
    "GE07mbh_12_u:264.016a": "sa tu dharmo mṛgo bhūtvā bahuvarṣoṣito vane",
    "GE07mbh_12_u:264.016c": "tasya niṣkṛtim ādhatta na hy asau yajñasaṃvidhiḥ",
    "GE07mbh_12_u:264.017a": "tasya tena tu bhāvena mṛgahiṃsātmanas tadā",
    "GE07mbh_12_u:264.017c": "tapo mahat samucchinnaṃ tasmād dhiṃsā na yajñiyā",
    "GE07mbh_12_u:264.018a": "tatas taṃ bhagavān dharmo yajñaṃ yājayata svayam",
    "GE07mbh_12_u:264.018c": "samādhānaṃ ca bhāryāyā lebhe sa tapasā param",
    "GE07mbh_12_u:264.019a": "ahiṃsā sakalo dharmo hiṃsā yajñe 'samāhitā",
    "GE07mbh_12_u:264.019c": "satyaṃ te 'haṃ pravakṣyāmi yo dharmaḥ satyavādinām",
    "GE07mbh_12_u:265.001": "yudhiṣṭhira uvāca",
    "GE07mbh_12_u:265.001a": "kathaṃ bhavati pāpātmā kathaṃ dharmaṃ karoti vā",
    "GE07mbh_12_u:265.001c": "kena nirvedam ādatte mokṣaṃ vā kena gacchati",
    "GE07mbh_12_u:265.002": "bhīṣma uvāca",
    "GE07mbh_12_u:265.002a": "viditāḥ sarvadharmās te sthityartham anupṛcchasi",
    "GE07mbh_12_u:265.002c": "śṛṇu mokṣaṃ sanirvedaṃ pāpaṃ dharmaṃ ca mūlataḥ",
    "GE07mbh_12_u:265.003a": "vijñānārthaṃ hi pañcānām icchā pūrvaṃ pravartate",
    "GE07mbh_12_u:265.003c": "prāpya tāñ jāyate kāmo dveṣo vā bharatarṣabha",
    "GE07mbh_12_u:265.004a": "tatas tadarthaṃ yatate karma cārabhate punaḥ",
    "GE07mbh_12_u:265.004c": "iṣṭānāṃ rūpagandhānām abhyāsaṃ ca cikīrṣati",
    "GE07mbh_12_u:265.005a": "tato rāgaḥ prabhavati dveṣaś ca tadanantaram",
    "GE07mbh_12_u:265.005c": "tato lobhaḥ prabhavati mohaś ca tadanantaram",
    "GE07mbh_12_u:265.006a": "lobhamohābhibhūtasya rāgadveṣānvitasya ca",
    "GE07mbh_12_u:265.006c": "na dharme jāyate buddhir vyājād dharmaṃ karoti ca",
    "GE07mbh_12_u:265.007a": "vyājena carato dharmam arthavyājo 'pi rocate",
    "GE07mbh_12_u:265.007c": "vyājena sidhyamāneṣu dhaneṣu kurunandana",
    "GE07mbh_12_u:265.008a": "tatraiva kurute buddhiṃ tataḥ pāpaṃ cikīrṣati",
    "GE07mbh_12_u:265.008c": "suhṛdbhir vāryamāṇo 'pi paṇḍitaiś cāpi bhārata",
    "GE07mbh_12_u:265.009a": "uttaraṃ nyāyasaṃbaddhaṃ bravīti vidhiyojitam",
    "GE07mbh_12_u:265.009c": "adharmas trividhas tasya vardhate rāgamohajaḥ",
    "GE07mbh_12_u:265.010a": "pāpaṃ cintayate caiva prabravīti karoti ca",
    "GE07mbh_12_u:265.010c": "tasyādharmapravṛttasya doṣān paśyanti sādhavaḥ",
    "GE07mbh_12_u:265.011a": "ekaśīlāś ca mitratvaṃ bhajante pāpakarmiṇaḥ",
    "GE07mbh_12_u:265.011c": "sa neha sukham āpnoti kuta eva paratra vai",
    "GE07mbh_12_u:265.012a": "evaṃ bhavati pāpātmā dharmātmānaṃ tu me śṛṇu",
    "GE07mbh_12_u:265.012c": "yathā kuśaladharmā sa kuśalaṃ pratipadyate",
    "GE07mbh_12_u:265.012d-0720_01": "kuśalenaiva dharmeṇa gatim iṣṭāṃ prapadyate",
    "GE07mbh_12_u:265.013a": "ya etān prajñayā doṣān pūrvam evānupaśyati",
    "GE07mbh_12_u:265.013c": "kuśalaḥ sukhaduḥkhānāṃ sādhūṃś cāpy upasevate",
    "GE07mbh_12_u:265.014a": "tasya sādhusamācārād abhyāsāc caiva vardhate",
    "GE07mbh_12_u:265.014c": "prajñā dharme ca ramate dharmaṃ caivopajīvati",
    "GE07mbh_12_u:265.015a": "so 'tha dharmād avāpteṣu dhaneṣu kurute manaḥ",
    "GE07mbh_12_u:265.015c": "tasyaiva siñcate mūlaṃ guṇān paśyati yatra vai",
    "GE07mbh_12_u:265.016a": "dharmātmā bhavati hy evaṃ mitraṃ ca labhate śubham",
    "GE07mbh_12_u:265.016c": "sa mitradhanalābhāt tu pretya ceha ca nandati",
    "GE07mbh_12_u:265.017a": "śabde sparśe tathā rūpe rase gandhe ca bhārata",
    "GE07mbh_12_u:265.017c": "prabhutvaṃ labhate jantur dharmasyaitat phalaṃ viduḥ",
    "GE07mbh_12_u:265.018a": "sa dharmasya phalaṃ labdhvā na tṛpyati yudhiṣṭhira",
    "GE07mbh_12_u:265.018b-0721_01": "dharme sthitānāṃ kaunteya sarvabhogakriyāsu ca",
    "GE07mbh_12_u:265.018c": "atṛpyamāṇo nirvedam ādatte jñānacakṣuṣā",
    "GE07mbh_12_u:265.019a": "prajñācakṣur yadā kāme doṣam evānupaśyati",
    "GE07mbh_12_u:265.019c": "virajyate tadā kāmān na ca dharmaṃ vimuñcati",
    "GE07mbh_12_u:265.020a": "sarvatyāge ca yatate dṛṣṭvā lokaṃ kṣayātmakam",
    "GE07mbh_12_u:265.020c": "tato mokṣāya yatate nānupāyād upāyataḥ",
    "GE07mbh_12_u:265.021a": "śanair nirvedam ādatte pāpaṃ karma jahāti ca",
    "GE07mbh_12_u:265.021c": "dharmātmā caiva bhavati mokṣaṃ ca labhate param",
    "GE07mbh_12_u:265.022a": "etat te kathitaṃ tāta yan māṃ tvaṃ paripṛcchasi",
    "GE07mbh_12_u:265.022c": "pāpaṃ dharmaṃ tathā mokṣaṃ nirvedaṃ caiva bhārata",
    "GE07mbh_12_u:265.023a": "tasmād dharme pravartethāḥ sarvāvasthaṃ yudhiṣṭhira",
    "GE07mbh_12_u:265.023c": "dharme sthitānāṃ kaunteya siddhir bhavati śāśvatī",
    "GE07mbh_12_u:266.001": "yudhiṣṭhira uvāca",
    "GE07mbh_12_u:266.001a": "mokṣaḥ pitāmahenokta upāyān nānupāyataḥ",
    "GE07mbh_12_u:266.001c": "tam upāyaṃ yathānyāyaṃ śrotum icchāmi bhārata",
    "GE07mbh_12_u:266.002": "bhīṣma uvāca",
    "GE07mbh_12_u:266.002a": "tvayy evaitan mahāprājña yuktaṃ nipuṇadarśanam",
    "GE07mbh_12_u:266.002c": "yad upāyena sarvārthān nityaṃ mṛgayase 'nagha",
    "GE07mbh_12_u:266.003a": "karaṇe ghaṭasya yā buddhir ghaṭotpattau na sānagha",
    "GE07mbh_12_u:266.003c": "evaṃ dharmābhyupāyeṣu nānyad dharmeṣu kāraṇam",
    "GE07mbh_12_u:266.004a": "pūrve samudre yaḥ panthā na sa gacchati paścimam",
    "GE07mbh_12_u:266.004c": "ekaḥ panthā hi mokṣasya tan me vistarataḥ śṛṇu",
    "GE07mbh_12_u:266.005a": "kṣamayā krodham ucchindyāt kāmaṃ saṃkalpavarjanāt",
    "GE07mbh_12_u:266.005c": "sattvasaṃsevanād dhīro nidrām ucchetum arhati",
    "GE07mbh_12_u:266.006a": "apramādād bhayaṃ rakṣec chvāsaṃ kṣetrajñaśīlanāt",
    "GE07mbh_12_u:266.006c": "icchāṃ dveṣaṃ ca kāmaṃ ca dhairyeṇa vinivartayet",
    "GE07mbh_12_u:266.007a": "bhramaṃ pramoham āvartam abhyāsād vinivartayet",
    "GE07mbh_12_u:266.007c": "nidrāṃ ca pratibhāṃ caiva jñānābhyāsena tattvavit",
    "GE07mbh_12_u:266.008a": "upadravāṃs tathā rogān hitajīrṇamitāśanāt",
    "GE07mbh_12_u:266.008c": "lobhaṃ mohaṃ ca saṃtoṣād viṣayāṃs tattvadarśanāt",
    "GE07mbh_12_u:266.009a": "anukrośād adharmaṃ ca jayed dharmam upekṣayā",
    "GE07mbh_12_u:266.009c": "āyatyā ca jayed āśām arthaṃ saṅgavivarjanāt",
    "GE07mbh_12_u:266.010a": "anityatvena ca snehaṃ kṣudhaṃ yogena paṇḍitaḥ",
    "GE07mbh_12_u:266.010c": "kāruṇyenātmano mānaṃ tṛṣṇāṃ ca paritoṣataḥ",
    "GE07mbh_12_u:266.011a": "utthānena jayet tandrīṃ vitarkaṃ niścayāj jayet",
    "GE07mbh_12_u:266.011c": "maunena bahubhāṣyaṃ ca śauryeṇa ca bhayaṃ jayet",
    "GE07mbh_12_u:266.012a": "yacched vāṅmanasī buddhyā tāṃ yacchej jñānacakṣuṣā",
    "GE07mbh_12_u:266.012c": "jñānam ātmā mahān yacchet taṃ yacchec chāntir ātmanaḥ",
    "GE07mbh_12_u:266.012d-0722_01": "jñānam ātmāvabodhena yacched ātmānam ātmanā",
    "GE07mbh_12_u:266.013a": "tad etad upaśāntena boddhavyaṃ śucikarmaṇā",
    "GE07mbh_12_u:266.013c": "yogadoṣān samucchidya pañca yān kavayo viduḥ",
    "GE07mbh_12_u:266.014a": "kāmaṃ krodhaṃ ca lobhaṃ ca bhayaṃ svapnaṃ ca pañcamam",
    "GE07mbh_12_u:266.014c": "parityajya niṣeveta tathemān yogasādhanān",
    "GE07mbh_12_u:266.015a": "dhyānam adhyayanaṃ dānaṃ satyaṃ hrīr ārjavaṃ kṣamā",
    "GE07mbh_12_u:266.015c": "śaucam āhārataḥ śuddhir indriyāṇāṃ ca saṃyamaḥ",
    "GE07mbh_12_u:266.016a": "etair vivardhate tejaḥ pāpmānam apahanti ca",
    "GE07mbh_12_u:266.016c": "sidhyanti cāsya saṃkalpā vijñānaṃ ca pravartate",
    "GE07mbh_12_u:266.017a": "dhūtapāpaḥ sa tejasvī laghvāhāro jitendriyaḥ",
    "GE07mbh_12_u:266.017c": "kāmakrodhau vaśe kṛtvā ninīṣed brahmaṇaḥ padam",
    "GE07mbh_12_u:266.018a": "amūḍhatvam asaṅgitvaṃ kāmakrodhavivarjanam",
    "GE07mbh_12_u:266.018c": "adainyam anudīrṇatvam anudvego vyavasthitiḥ",
    "GE07mbh_12_u:266.019a": "eṣa mārgo hi mokṣasya prasanno vimalaḥ śuciḥ",
    "GE07mbh_12_u:266.019c": "tathā vākkāyamanasāṃ niyamaḥ kāmato 'nyathā",
    "GE07mbh_12_u:267.001": "bhīṣma uvāca",
    "GE07mbh_12_u:267.001a": "atraivodāharantīmam itihāsaṃ purātanam",
    "GE07mbh_12_u:267.001c": "nāradasya ca saṃvādaṃ devalasyāsitasya ca",
    "GE07mbh_12_u:267.002a": "āsīnaṃ devalaṃ vṛddhaṃ buddhvā buddhimatāṃ varaḥ",
    "GE07mbh_12_u:267.002c": "nāradaḥ paripapraccha bhūtānāṃ prabhavāpyayam",
    "GE07mbh_12_u:267.003a": "kutaḥ sṛṣṭam idaṃ viśvaṃ brahman sthāvarajaṅgamam",
    "GE07mbh_12_u:267.003c": "pralaye ca kam abhyeti tad bhavān prabravītu me",
    "GE07mbh_12_u:267.004": "asita uvāca",
    "GE07mbh_12_u:267.004a": "yebhyaḥ sṛjati bhūtāni kālo bhāvapracoditaḥ",
    "GE07mbh_12_u:267.004c": "mahābhūtāni pañceti tāny āhur bhūtacintakāḥ",
    "GE07mbh_12_u:267.005a": "tebhyaḥ sṛjati bhūtāni kāla ātmapracoditaḥ",
    "GE07mbh_12_u:267.005c": "etebhyo yaḥ paraṃ brūyād asad brūyād asaṃśayam",
    "GE07mbh_12_u:267.006a": "viddhi nārada pañcaitāñ śāśvatān acalān dhruvān",
    "GE07mbh_12_u:267.006c": "mahatas tejaso rāśīn kālaṣaṣṭhān svabhāvataḥ",
    "GE07mbh_12_u:267.007a": "āpaś caivāntarikṣaṃ ca pṛthivī vāyupāvakau",
    "GE07mbh_12_u:267.007c": "asiddhiḥ param etebhyo bhūtebhyo muktasaṃśayam",
    "GE07mbh_12_u:267.008a": "nopapattyā na vā yuktyā tv asad brūyād asaṃśayam",
    "GE07mbh_12_u:267.008c": "vettha tān abhinirvṛttān ṣaḍ ete yasya rāśayaḥ",
    "GE07mbh_12_u:267.009a": "pañcaiva tāni kālaś ca bhāvābhāvau ca kevalau",
    "GE07mbh_12_u:267.009c": "aṣṭau bhūtāni bhūtānāṃ śāśvatāni bhavāpyayau",
    "GE07mbh_12_u:267.010a": "abhāvād bhāviteṣv eva tebhyaś ca prabhavanty api",
    "GE07mbh_12_u:267.010c": "vinaṣṭo 'pi ca tāny eva jantur bhavati pañcadhā",
    "GE07mbh_12_u:267.011a": "tasya bhūmimayo dehaḥ śrotram ākāśasaṃbhavam",
    "GE07mbh_12_u:267.011c": "sūryaś cakṣur asur vāyur adbhyas tu khalu śoṇitam",
    "GE07mbh_12_u:267.012a": "cakṣuṣī nāsikākarṇau tvag jihveti ca pañcamī",
    "GE07mbh_12_u:267.012c": "indriyāṇīndriyārthānāṃ jñānāni kavayo viduḥ",
    "GE07mbh_12_u:267.013a": "darśanaṃ śravaṇaṃ ghrāṇaṃ sparśanaṃ rasanaṃ tathā",
    "GE07mbh_12_u:267.013c": "upapattyā guṇān viddhi pañca pañcasu pañcadhā",
    "GE07mbh_12_u:267.014a": "rūpaṃ gandho rasaḥ sparśaḥ śabdaś caivātha tadguṇāḥ",
    "GE07mbh_12_u:267.014c": "indriyair upalabhyante pañcadhā pañca pañcabhiḥ",
    "GE07mbh_12_u:267.015a": "rūpaṃ gandhaṃ rasaṃ sparśaṃ śabdaṃ caitāṃs tu tadguṇān",
    "GE07mbh_12_u:267.015c": "indriyāṇi na budhyante kṣetrajñas tais tu budhyate",
    "GE07mbh_12_u:267.016a": "cittam indriyasaṃghātāt paraṃ tasmāt paraṃ manaḥ",
    "GE07mbh_12_u:267.016c": "manasas tu parā buddhiḥ kṣetrajño buddhitaḥ paraḥ",
    "GE07mbh_12_u:267.017a": "pūrvaṃ cetayate jantur indriyair viṣayān pṛthak",
    "GE07mbh_12_u:267.017c": "vicārya manasā paścād atha buddhyā vyavasyati",
    "GE07mbh_12_u:267.017e": "indriyair upalabdhārthān sarvān yas tv adhyavasyati",
    "GE07mbh_12_u:267.018a": "cittam indriyasaṃghātaṃ mano buddhiṃ tathāṣṭamīm",
    "GE07mbh_12_u:267.018c": "aṣṭau jñānendriyāṇy āhur etāny adhyātmacintakāḥ",
    "GE07mbh_12_u:267.019a": "pāṇipādaṃ ca pāyuś ca mehanaṃ pañcamaṃ mukham",
    "GE07mbh_12_u:267.019c": "iti saṃśabdyamānāni śṛṇu karmendriyāṇy api",
    "GE07mbh_12_u:267.020a": "jalpanābhyavahārārthaṃ mukham indriyam ucyate",
    "GE07mbh_12_u:267.020c": "gamanendriyaṃ tathā pādau karmaṇaḥ karaṇe karau",
    "GE07mbh_12_u:267.021a": "pāyūpasthau visargārtham indriye tulyakarmaṇī",
    "GE07mbh_12_u:267.021c": "visarge ca purīṣasya visarge cābhikāmike",
    "GE07mbh_12_u:267.022a": "balaṃ ṣaṣṭhaṃ ṣaḍ etāni vācā samyag yathāgamam",
    "GE07mbh_12_u:267.022c": "jñānaceṣṭendriyaguṇāḥ sarve saṃśabditā mayā",
    "GE07mbh_12_u:267.023a": "indriyāṇāṃ svakarmabhyaḥ śramād uparamo yadā",
    "GE07mbh_12_u:267.023c": "bhavatīndriyasaṃnyāsād atha svapiti vai naraḥ",
    "GE07mbh_12_u:267.024a": "indriyāṇāṃ vyuparame mano 'nuparataṃ yadi",
    "GE07mbh_12_u:267.024c": "sevate viṣayān eva tad vidyāt svapnadarśanam",
    "GE07mbh_12_u:267.025a": "sāttvikāś caiva ye bhāvās tathā rājasatāmasāḥ",
    "GE07mbh_12_u:267.025c": "karmayuktān praśaṃsanti sāttvikān itarāṃs tathā",
    "GE07mbh_12_u:267.026a": "ānandaḥ karmaṇāṃ siddhiḥ pratipattiḥ parā gatiḥ",
    "GE07mbh_12_u:267.026c": "sāttvikasya nimittāni bhāvān saṃśrayate smṛtiḥ",
    "GE07mbh_12_u:267.027a": "jantuṣv ekatameṣv evaṃ bhāvā ye vidhim āsthitāḥ",
    "GE07mbh_12_u:267.027c": "bhāvayor īpsitaṃ nityaṃ pratyakṣagamanaṃ dvayoḥ",
    "GE07mbh_12_u:267.028a": "indriyāṇi ca bhāvāś ca guṇāḥ saptadaśa smṛtāḥ",
    "GE07mbh_12_u:267.028c": "teṣām aṣṭādaśo dehī yaḥ śarīre sa śāśvataḥ",
    "GE07mbh_12_u:267.029a": "atha vā saśarīrās te guṇāḥ sarve śarīriṇām",
    "GE07mbh_12_u:267.029c": "saṃśritās tadviyoge hi saśarīrā na santi te",
    "GE07mbh_12_u:267.030a": "atha vā saṃnipāto 'yaṃ śarīraṃ pāñcabhautikam",
    "GE07mbh_12_u:267.030c": "ekaś ca daśa cāṣṭau ca guṇāḥ saha śarīriṇām",
    "GE07mbh_12_u:267.030e": "ūṣmaṇā saha viṃśo vā saṃghātaḥ pāñcabhautikaḥ",
    "GE07mbh_12_u:267.031a": "mahān saṃdhārayaty etac charīraṃ vāyunā saha",
    "GE07mbh_12_u:267.031c": "tasyāsya bhāvayuktasya nimittaṃ dehabhedane",
    "GE07mbh_12_u:267.032a": "yathaivotpadyate kiṃ cit pañcatvaṃ gacchate tathā",
    "GE07mbh_12_u:267.032c": "puṇyapāpavināśānte puṇyapāpasamīritam",
    "GE07mbh_12_u:267.032e": "dehaṃ viśati kālena tato 'yaṃ karmasaṃbhavam",
    "GE07mbh_12_u:267.033a": "hitvā hitvā hy ayaṃ praiti dehād dehaṃ kṛtāśrayaḥ",
    "GE07mbh_12_u:267.033c": "kālasaṃcoditaḥ kṣetrī viśīrṇād vā gṛhād gṛham",
    "GE07mbh_12_u:267.034a": "tatra naivānutapyante prājñā niścitaniścayāḥ",
    "GE07mbh_12_u:267.034c": "kṛpaṇās tv anutapyante janāḥ saṃbandhimāninaḥ",
    "GE07mbh_12_u:267.035a": "na hy ayaṃ kasya cit kaś cin nāsya kaś cana vidyate",
    "GE07mbh_12_u:267.035c": "bhavaty eko hy ayaṃ nityaṃ śarīre sukhaduḥkhabhāk",
    "GE07mbh_12_u:267.036a": "naiva saṃjāyate jantur na ca jātu vipadyate",
    "GE07mbh_12_u:267.036c": "yāti deham ayaṃ bhuktvā kadā cit paramāṃ gatim",
    "GE07mbh_12_u:267.037a": "puṇyapāpamayaṃ dehaṃ kṣapayan karmasaṃcayāt",
    "GE07mbh_12_u:267.037c": "kṣīṇadehaḥ punar dehī brahmatvam upagacchati",
    "GE07mbh_12_u:267.038a": "puṇyapāpakṣayārthaṃ ca sāṃkhyaṃ jñānaṃ vidhīyate",
    "GE07mbh_12_u:267.038c": "tatkṣaye hy asya paśyanti brahmabhāve parāṃ gatim",
    "GE07mbh_12_u:268.001": "yudhiṣṭhira uvāca",
    "GE07mbh_12_u:268.001a": "bhrātaraḥ pitaraḥ putrā jñātayaḥ suhṛdas tathā",
    "GE07mbh_12_u:268.001c": "arthahetor hatāḥ krūrair asmābhiḥ pāpabuddhibhiḥ",
    "GE07mbh_12_u:268.002a": "yeyam arthodbhavā tṛṣṇā katham etāṃ pitāmaha",
    "GE07mbh_12_u:268.002c": "nivartayema pāpaṃ hi tṛṣṇayā kāritā vayam",
    "GE07mbh_12_u:268.003": "bhīṣma uvāca",
    "GE07mbh_12_u:268.003a": "atrāpy udāharantīmam itihāsaṃ purātanam",
    "GE07mbh_12_u:268.003c": "gītaṃ videharājena māṇḍavyāyānupṛcchate",
    "GE07mbh_12_u:268.004a": "susukhaṃ bata jīvāmi yasya me nāsti kiṃ cana",
    "GE07mbh_12_u:268.004c": "mithilāyāṃ pradīptāyāṃ na me dahyati kiṃ cana",
    "GE07mbh_12_u:268.005a": "arthāḥ khalu samṛddhā hi bāḍhaṃ duḥkhaṃ vijānatām",
    "GE07mbh_12_u:268.005c": "asamṛddhās tv api sadā mohayanty avicakṣaṇān",
    "GE07mbh_12_u:268.006a": "yac ca kāmasukhaṃ loke yac ca divyaṃ mahat sukham",
    "GE07mbh_12_u:268.006c": "tṛṣṇākṣayasukhasyaite nārhataḥ ṣoḍaśīṃ kalām",
    "GE07mbh_12_u:268.007a": "yathaiva śṛṅgaṃ goḥ kāle vardhamānasya vardhate",
    "GE07mbh_12_u:268.007c": "tathaiva tṛṣṇā vittena vardhamānena vardhate",
    "GE07mbh_12_u:268.008a": "kiṃ cid eva mamatvena yadā bhavati kalpitam",
    "GE07mbh_12_u:268.008c": "tad eva paritāpāya nāśe saṃpadyate punaḥ",
    "GE07mbh_12_u:268.009a": "na kāmān anurudhyeta duḥkhaṃ kāmeṣu vai ratiḥ",
    "GE07mbh_12_u:268.009c": "prāpyārtham upayuñjīta dharme kāmaṃ vivarjayet",
    "GE07mbh_12_u:268.010a": "vidvān sarveṣu bhūteṣu vyāghramāṃsopamo bhavet",
    "GE07mbh_12_u:268.010c": "kṛtakṛtyo viśuddhātmā sarvaṃ tyajati vai saha",
    "GE07mbh_12_u:268.011a": "ubhe satyānṛte tyaktvā śokānandau priyāpriye",
    "GE07mbh_12_u:268.011c": "bhayābhaye ca saṃtyajya saṃpraśānto nirāmayaḥ",
    "GE07mbh_12_u:268.012a": "yā dustyajā durmatibhir yā na jīryati jīryataḥ",
    "GE07mbh_12_u:268.012c": "yo 'sau prāṇāntiko rogas tāṃ tṛṣṇāṃ tyajataḥ sukham",
    "GE07mbh_12_u:268.013a": "cāritram ātmanaḥ paśyaṃś candraśuddham anāmayam",
    "GE07mbh_12_u:268.013c": "dharmātmā labhate kīrtiṃ pretya ceha yathāsukham",
    "GE07mbh_12_u:268.014a": "rājñas tad vacanaṃ śrutvā prītimān abhavad dvijaḥ",
    "GE07mbh_12_u:268.014c": "pūjayitvā ca tad vākyaṃ māṇḍavyo mokṣam āśritaḥ",
    "GE07mbh_12_u:269.001": "yudhiṣṭhira uvāca",
    "GE07mbh_12_u:269.001a": "kiṃśīlaḥ kiṃsamācāraḥ kiṃvidyaḥ kiṃparāyaṇaḥ",
    "GE07mbh_12_u:269.001c": "prāpnoti brahmaṇaḥ sthānaṃ yat paraṃ prakṛter dhruvam",
    "GE07mbh_12_u:269.002": "bhīṣma uvāca",
    "GE07mbh_12_u:269.002a": "mokṣadharmeṣu nirato laghvāhāro jitendriyaḥ",
    "GE07mbh_12_u:269.002c": "prāpnoti paramaṃ sthānaṃ yat paraṃ prakṛter dhruvam",
    "GE07mbh_12_u:269.002d-0723_01": "atrāpy udāharantīmam itihāsaṃ purātanam",
    "GE07mbh_12_u:269.002d-0723_02": "hārītena purā gītaṃ tan nibodha yudhiṣṭhira",
    "GE07mbh_12_u:269.003a": "svagṛhād abhiniḥsṛtya lābhālābhe samo muniḥ",
    "GE07mbh_12_u:269.003c": "samupoḍheṣu kāmeṣu nirapekṣaḥ parivrajet",
    "GE07mbh_12_u:269.004a": "na cakṣuṣā na manasā na vācā dūṣayed api",
    "GE07mbh_12_u:269.004c": "na pratyakṣaṃ parokṣaṃ vā dūṣaṇaṃ vyāharet kva cit",
    "GE07mbh_12_u:269.005a": "na hiṃsyāt sarvabhūtāni maitrāyaṇagatiś caret",
    "GE07mbh_12_u:269.005c": "nedaṃ jīvitam āsādya vairaṃ kurvīta kena cit",
    "GE07mbh_12_u:269.006a": "ativādāṃs titikṣeta nābhimanyet kathaṃ cana",
    "GE07mbh_12_u:269.006c": "krodhyamānaḥ priyaṃ brūyād ākruṣṭaḥ kuśalaṃ vadet",
    "GE07mbh_12_u:269.007a": "pradakṣiṇaṃ prasavyaṃ ca grāmamadhye na cācaret",
    "GE07mbh_12_u:269.007c": "bhaikṣacaryām anāpanno na gacchet pūrvaketitaḥ",
    "GE07mbh_12_u:269.008a": "avakīrṇaḥ suguptaś ca na vācā hy apriyaṃ vadet",
    "GE07mbh_12_u:269.008c": "mṛduḥ syād apratikrūro visrabdhaḥ syād aroṣaṇaḥ",
    "GE07mbh_12_u:269.009a": "vidhūme nyastamusale vyaṅgāre bhuktavaj jane",
    "GE07mbh_12_u:269.009c": "atīte pātrasaṃcāre bhikṣāṃ lipseta vai muniḥ",
    "GE07mbh_12_u:269.010a": "anuyātrikam arthasya mātrālābheṣv anādṛtaḥ",
    "GE07mbh_12_u:269.010c": "alābhe na vihanyeta lābhaś cainaṃ na harṣayet",
    "GE07mbh_12_u:269.011a": "lābhaṃ sādhāraṇaṃ necchen na bhuñjītābhipūjitaḥ",
    "GE07mbh_12_u:269.011c": "abhipūjitalābhaṃ hi jugupsetaiva tādṛśaḥ",
    "GE07mbh_12_u:269.012a": "na cānnadoṣān nindeta na guṇān abhipūjayet",
    "GE07mbh_12_u:269.012c": "śayyāsane vivikte ca nityam evābhipūjayet",
    "GE07mbh_12_u:269.013a": "śūnyāgāraṃ vṛkṣamūlam araṇyam atha vā guhām",
    "GE07mbh_12_u:269.013c": "ajñātacaryāṃ gatvānyāṃ tato 'nyatraiva saṃviśet",
    "GE07mbh_12_u:269.014a": "anurodhavirodhābhyāṃ samaḥ syād acalo dhruvaḥ",
    "GE07mbh_12_u:269.014c": "sukṛtaṃ duṣkṛtaṃ cobhe nānurudhyeta karmaṇi",
    "GE07mbh_12_u:269.014d-0724_01": "nityatṛptaḥ susaṃtuṣṭaḥ prasannavadanendriyaḥ",
    "GE07mbh_12_u:269.014d-0724_02": "dhyānajapyaparo maunī vairāgyaṃ samupāśritaḥ",
    "GE07mbh_12_u:269.014d-0724_03": "asvantaṃ bhautikaṃ sargaṃ paśyan bhūtātmikāṃ gatim",
    "GE07mbh_12_u:269.014d-0724_04": "niḥspṛhaḥ samadarśī ca pakvāpakvena vartayan",
    "GE07mbh_12_u:269.014d-0724_05": "ātmārāmaḥ praśāntātmā laghvāhāro nirāmayaḥ",
    "GE07mbh_12_u:269.015a": "vāco vegaṃ manasaḥ krodhavegaṃ; vivitsāvegam udaropasthavegam",
    "GE07mbh_12_u:269.015c": "etān vegān vinayed vai tapasvī; nindā cāsya hṛdayaṃ nopahanyāt",
    "GE07mbh_12_u:269.016a": "madhyastha eva tiṣṭheta praśaṃsānindayoḥ samaḥ",
    "GE07mbh_12_u:269.016c": "etat pavitraṃ paramaṃ parivrājaka āśrame",
    "GE07mbh_12_u:269.017a": "mahātmā suvrato dāntaḥ sarvatraivānapāśritaḥ",
    "GE07mbh_12_u:269.017c": "apūrvacārakaḥ saumyo aniketaḥ samāhitaḥ",
    "GE07mbh_12_u:269.018a": "vānaprasthagṛhasthābhyāṃ na saṃsṛjyeta karhi cit",
    "GE07mbh_12_u:269.018c": "ajñātalipsāṃ lipseta na cainaṃ harṣa āviśet",
    "GE07mbh_12_u:269.019a": "vijānatāṃ mokṣa eṣa śramaḥ syād avijānatām",
    "GE07mbh_12_u:269.019c": "mokṣayānam idaṃ kṛtsnaṃ viduṣāṃ hārito 'bravīt",
    "GE07mbh_12_u:269.020a": "abhayaṃ sarvabhūtebhyo dattvā yaḥ pravrajed gṛhāt",
    "GE07mbh_12_u:269.020c": "lokās tejomayās tasya tathānantyāya kalpate",
    "GE07mbh_12_u:270.001": "yudhiṣṭhira uvāca",
    "GE07mbh_12_u:270.001a": "dhanyā dhanyā iti janāḥ sarve 'smān pravadanty uta",
    "GE07mbh_12_u:270.001c": "na duḥkhitataraḥ kaś cit pumān asmābhir asti ha",
    "GE07mbh_12_u:270.002a": "lokasaṃbhāvitair duḥkhaṃ yat prāptaṃ kurusattama",
    "GE07mbh_12_u:270.002c": "prāpya jātiṃ manuṣyeṣu devair api pitāmaha",
    "GE07mbh_12_u:270.003a": "kadā vayaṃ kariṣyāmaḥ saṃnyāsaṃ duḥkhasaṃjñakam",
    "GE07mbh_12_u:270.003c": "duḥkham etac charīrāṇāṃ dhāraṇaṃ kurusattama",
    "GE07mbh_12_u:270.004a": "vimuktāḥ saptadaśabhir hetubhūtaiś ca pañcabhiḥ",
    "GE07mbh_12_u:270.004c": "indriyārthair guṇaiś caiva aṣṭābhiḥ prapitāmaha",
    "GE07mbh_12_u:270.005a": "na gacchanti punarbhāvaṃ munayaḥ saṃśitavratāḥ",
    "GE07mbh_12_u:270.005c": "kadā vayaṃ bhaviṣyāmo rājyaṃ hitvā paraṃtapa",
    "GE07mbh_12_u:270.006": "bhīṣma uvāca",
    "GE07mbh_12_u:270.006a": "nāsty anantaṃ mahārāja sarvaṃ saṃkhyānagocaram",
    "GE07mbh_12_u:270.006c": "punarbhāvo 'pi saṃkhyāto nāsti kiṃ cid ihācalam",
    "GE07mbh_12_u:270.007a": "na cāpi gamyate rājan naiṣa doṣaḥ prasaṅgataḥ",
    "GE07mbh_12_u:270.007c": "udyogād eva dharmajña kālenaiva gamiṣyatha",
    "GE07mbh_12_u:270.008a": "īśo 'yaṃ satataṃ dehī nṛpate puṇyapāpayoḥ",
    "GE07mbh_12_u:270.008c": "tata eva samutthena tamasā rudhyate 'pi ca",
    "GE07mbh_12_u:270.009a": "yathāñjanamayo vāyuḥ punar mānaḥśilaṃ rajaḥ",
    "GE07mbh_12_u:270.009c": "anupraviśya tadvarṇo dṛśyate rañjayan diśaḥ",
    "GE07mbh_12_u:270.010a": "tathā karmaphalair dehī rañjitas tamasāvṛtaḥ",
    "GE07mbh_12_u:270.010c": "vivarṇo varṇam āśritya deheṣu parivartate",
    "GE07mbh_12_u:270.011a": "jñānena hi yadā jantur ajñānaprabhavaṃ tamaḥ",
    "GE07mbh_12_u:270.011c": "vyapohati tadā brahma prakāśeta sanātanam",
    "GE07mbh_12_u:270.012a": "ayatnasādhyaṃ munayo vadanti; ye cāpi muktās ta upāsitavyāḥ",
    "GE07mbh_12_u:270.012c": "tvayā ca lokena ca sāmareṇa; tasmān na śāmyanti maharṣisaṃghāḥ",
    "GE07mbh_12_u:270.013a": "asminn arthe purā gītaṃ śṛṇuṣvaikamanā nṛpa",
    "GE07mbh_12_u:270.013c": "yathā daityena vṛtreṇa bhraṣṭaiśvaryeṇa ceṣṭitam",
    "GE07mbh_12_u:270.014a": "nirjitenāsahāyena hṛtarājyena bhārata",
    "GE07mbh_12_u:270.014c": "aśocatā śatrumadhye buddhim āsthāya kevalām",
    "GE07mbh_12_u:270.015a": "bhraṣṭaiśvaryaṃ purā vṛtram uśanā vākyam abravīt",
    "GE07mbh_12_u:270.015c": "kaccit parājitasyādya na vyathā te 'sti dānava",
    "GE07mbh_12_u:270.016": "vṛtra uvāca",
    "GE07mbh_12_u:270.016a": "satyena tapasā caiva viditvā saṃkṣayaṃ hy aham",
    "GE07mbh_12_u:270.016c": "na śocāmi na hṛṣyāmi bhūtānām āgatiṃ gatim",
    "GE07mbh_12_u:270.017a": "kālasaṃcoditā jīvā majjanti narake 'vaśāḥ",
    "GE07mbh_12_u:270.017c": "paridṛṣṭāni sarvāṇi divyāny āhur manīṣiṇaḥ",
    "GE07mbh_12_u:270.018a": "kṣapayitvā tu taṃ kālaṃ gaṇitaṃ kālacoditāḥ",
    "GE07mbh_12_u:270.018c": "sāvaśeṣeṇa kālena saṃbhavanti punaḥ punaḥ",
    "GE07mbh_12_u:270.019a": "tiryagyonisahasrāṇi gatvā narakam eva ca",
    "GE07mbh_12_u:270.019c": "nirgacchanty avaśā jīvāḥ kālabandhanabandhanāḥ",
    "GE07mbh_12_u:270.020a": "evaṃ saṃsaramāṇāni jīvāny aham adṛṣṭavān",
    "GE07mbh_12_u:270.020c": "yathā karma tathā lābha iti śāstranidarśanam",
    "GE07mbh_12_u:270.021a": "tiryag gacchanti narakaṃ mānuṣyaṃ daivam eva ca",
    "GE07mbh_12_u:270.021c": "sukhaduḥkhe priyadveṣye caritvā pūrvam eva ca",
    "GE07mbh_12_u:270.022a": "kṛtāntavidhisaṃyuktaṃ sarvalokaḥ prapadyate",
    "GE07mbh_12_u:270.022c": "gataṃ gacchanti cādhvānaṃ sarvabhūtāni sarvadā",
    "GE07mbh_12_u:270.023": "bhīṣma uvāca",
    "GE07mbh_12_u:270.023a": "kālasaṃkhyānasaṃkhyātaṃ sṛṣṭisthitiparāyaṇam",
    "GE07mbh_12_u:270.023c": "taṃ bhāṣamāṇaṃ bhagavān uśanā pratyabhāṣata",
    "GE07mbh_12_u:270.023e": "bhīmān duṣṭapralāpāṃs tvaṃ tāta kasmāt prabhāṣase",
    "GE07mbh_12_u:270.024": "vṛtra uvāca",
    "GE07mbh_12_u:270.024a": "pratyakṣam etad bhavatas tathānyeṣāṃ manīṣiṇām",
    "GE07mbh_12_u:270.024c": "mayā yaj jayalubdhena purā taptaṃ mahat tapaḥ",
    "GE07mbh_12_u:270.025a": "gandhān ādāya bhūtānāṃ rasāṃś ca vividhān api",
    "GE07mbh_12_u:270.025c": "avardhaṃ trīn samākramya lokān vai svena tejasā",
    "GE07mbh_12_u:270.026a": "jvālāmālāparikṣipto vaihāyasacaras tathā",
    "GE07mbh_12_u:270.026c": "ajeyaḥ sarvabhūtānām āsaṃ nityam apetabhīḥ",
    "GE07mbh_12_u:270.027a": "aiśvaryaṃ tapasā prāptaṃ bhraṣṭaṃ tac ca svakarmabhiḥ",
    "GE07mbh_12_u:270.027c": "dhṛtim āsthāya bhagavan na śocāmi tatas tv aham",
    "GE07mbh_12_u:270.028a": "yuyutsatā mahendreṇa purā sārdhaṃ mahātmanā",
    "GE07mbh_12_u:270.028c": "tato me bhagavān dṛṣṭo harir nārāyaṇaḥ prabhuḥ",
    "GE07mbh_12_u:270.029a": "vaikuṇṭhaḥ puruṣo viṣṇuḥ śuklo 'nantaḥ sanātanaḥ",
    "GE07mbh_12_u:270.029c": "muñjakeśo hariśmaśruḥ sarvabhūtapitāmahaḥ",
    "GE07mbh_12_u:270.030a": "nūnaṃ tu tasya tapasaḥ sāvaśeṣaṃ mamāsti vai",
    "GE07mbh_12_u:270.030c": "yad ahaṃ praṣṭum icchāmi bhavantaṃ karmaṇaḥ phalam",
    "GE07mbh_12_u:270.031a": "aiśvaryaṃ vai mahad brahman kasmin varṇe pratiṣṭhitam",
    "GE07mbh_12_u:270.031c": "nivartate cāpi punaḥ katham aiśvaryam uttamam",
    "GE07mbh_12_u:270.032a": "kasmād bhūtāni jīvanti pravartante 'tha vā punaḥ",
    "GE07mbh_12_u:270.032c": "kiṃ vā phalaṃ paraṃ prāpya jīvas tiṣṭhati śāśvataḥ",
    "GE07mbh_12_u:270.033a": "kena vā karmaṇā śakyam atha jñānena kena vā",
    "GE07mbh_12_u:270.033c": "brahmarṣe tat phalaṃ prāptuṃ tan me vyākhyātum arhasi",
    "GE07mbh_12_u:270.034a": "itīdam uktaḥ sa munis tadānīṃ; pratyāha yat tac chṛṇu rājasiṃha",
    "GE07mbh_12_u:270.034c": "mayocyamānaṃ puruṣarṣabha tvam; ananyacittaḥ saha sodarīyaiḥ uśanovāca",
    "GE07mbh_12_u:271.001a": "namas tasmai bhagavate devāya prabhaviṣṇave",
    "GE07mbh_12_u:271.001c": "yasya pṛthvītalaṃ tāta sākāśaṃ bāhugocaram",
    "GE07mbh_12_u:271.002a": "mūrdhā yasya tv anantaṃ ca sthānaṃ dānavasattama",
    "GE07mbh_12_u:271.002c": "tasyāhaṃ te pravakṣyāmi viṣṇor māhātmyam uttamam",
    "GE07mbh_12_u:271.003": "bhīṣma uvāca",
    "GE07mbh_12_u:271.003a": "tayoḥ saṃvadator evam ājagāma mahāmuniḥ",
    "GE07mbh_12_u:271.003c": "sanatkumāro dharmātmā saṃśayacchedanāya vai",
    "GE07mbh_12_u:271.004a": "sa pūjito 'surendreṇa muninośanasā tathā",
    "GE07mbh_12_u:271.004c": "niṣasādāsane rājan mahārhe",
    "GE07mbh_12_u:271.005a": "tam āsīnaṃ mahāprājñam uśanā vākyam abravīt",
    "GE07mbh_12_u:271.005c": "brūhy asmai dānavendrāya viṣṇor māhātmyam uttamam",
    "GE07mbh_12_u:271.006a": "sanatkumāras tu tataḥ śrutvā prāha vaco 'rthavat",
    "GE07mbh_12_u:271.006c": "viṣṇor māhātmyasaṃyuktaṃ dānavendrāya dhīmate",
    "GE07mbh_12_u:271.007a": "śṛṇu sarvam idaṃ daitya viṣṇor māhātmyam uttamam",
    "GE07mbh_12_u:271.007c": "viṣṇau jagat sthitaṃ sarvam iti viddhi paraṃtapa",
    "GE07mbh_12_u:271.008a": "sṛjaty eṣa mahābāho bhūtagrāmaṃ carācaram",
    "GE07mbh_12_u:271.008c": "eṣa cākṣipate kāle kāle visṛjate punaḥ",
    "GE07mbh_12_u:271.008e": "asmin gacchanti vilayam asmāc ca prabhavanty uta",
    "GE07mbh_12_u:271.009a": "naiṣa dānavatā śakyas tapasā naiva cejyayā",
    "GE07mbh_12_u:271.009c": "saṃprāptum indriyāṇāṃ tu saṃyamenaiva śakyate",
    "GE07mbh_12_u:271.010a": "bāhye cābhyantare caiva karmaṇā manasi sthitaḥ",
    "GE07mbh_12_u:271.010c": "nirmalīkurute buddhyā so 'mutrānantyam aśnute",
    "GE07mbh_12_u:271.011a": "yathā hiraṇyakartā vai rūpyam agnau viśodhayet",
    "GE07mbh_12_u:271.011c": "bahuśo 'tiprayatnena mahatātmakṛtena ha",
    "GE07mbh_12_u:271.012a": "tadvaj jātiśatair jīvaḥ śudhyate 'lpena karmaṇā",
    "GE07mbh_12_u:271.012c": "yatnena mahatā caivāpy ekajātau viśudhyate",
    "GE07mbh_12_u:271.013a": "līlayālpaṃ yathā gātrāt pramṛjyād ātmano rajaḥ",
    "GE07mbh_12_u:271.013c": "bahu yatnena mahatā doṣanirharaṇaṃ tathā",
    "GE07mbh_12_u:271.014a": "yathā cālpena mālyena vāsitaṃ tilasarṣapam",
    "GE07mbh_12_u:271.014c": "na muñcati svakaṃ gandhaṃ tadvat sūkṣmasya darśanam",
    "GE07mbh_12_u:271.015a": "tad eva bahubhir mālyair vāsyamānaṃ punaḥ punaḥ",
    "GE07mbh_12_u:271.015c": "vimuñcati svakaṃ gandhaṃ mālyagandhe 'vatiṣṭhati",
    "GE07mbh_12_u:271.016a": "evaṃ jātiśatair yukto guṇair eva prasaṅgiṣu",
    "GE07mbh_12_u:271.016c": "buddhyā nivartate doṣo yatnenābhyāsajena vai",
    "GE07mbh_12_u:271.017a": "karmaṇā svena raktāni viraktāni ca dānava",
    "GE07mbh_12_u:271.017c": "yathā karmaviśeṣāṃś ca prāpnuvanti tathā śṛṇu",
    "GE07mbh_12_u:271.018a": "yathā ca saṃpravartante yasmiṃs tiṣṭhanti vā vibho",
    "GE07mbh_12_u:271.018c": "tat te 'nupūrvyā vyākhyāsye tad ihaikamanāḥ śṛṇu",
    "GE07mbh_12_u:271.019a": "anādinidhanaḥ śrīmān harir nārāyaṇaḥ prabhuḥ",
    "GE07mbh_12_u:271.019c": "sa vai sṛjati bhūtāni sthāvarāṇi carāṇi ca",
    "GE07mbh_12_u:271.020a": "eṣa sarveṣu bhūteṣu kṣaraś cākṣara eva ca",
    "GE07mbh_12_u:271.020c": "ekādaśavikārātmā jagat pibati raśmibhiḥ",
    "GE07mbh_12_u:271.021a": "pādau tasya mahīṃ viddhi mūrdhānaṃ divam eva ca",
    "GE07mbh_12_u:271.021c": "bāhavas tu diśo daitya śrotram ākāśam eva ca",
    "GE07mbh_12_u:271.022a": "tasya tejomayaḥ sūryo manaś candramasi sthitam",
    "GE07mbh_12_u:271.022c": "buddhir jñānagatā nityaṃ rasas tv apsu pravartate",
    "GE07mbh_12_u:271.023a": "bhruvor anantarās tasya grahā dānavasattama",
    "GE07mbh_12_u:271.023c": "nakṣatracakraṃ netrābhyāṃ pādayor bhūś ca dānava",
    "GE07mbh_12_u:271.023d-0725_01": "taṃ viśvabhūtaṃ viśvādiṃ paramaṃ viddhi ceśvaram",
    "GE07mbh_12_u:271.023d-0726_01": "pādayor bhūḥ sapātāḷā hṛtasūryasyaiva maṇḍalam",
    "GE07mbh_12_u:271.024a": "rajas tamaś ca sattvaṃ ca viddhi nārāyaṇātmakam",
    "GE07mbh_12_u:271.024c": "so ''śramāṇāṃ mukhaṃ tāta karmaṇas tat phalaṃ viduḥ",
    "GE07mbh_12_u:271.025a": "akarmaṇaḥ phalaṃ caiva sa eva param avyayaḥ",
    "GE07mbh_12_u:271.025c": "chandāṃsi tasya romāṇi akṣaraṃ ca sarasvatī",
    "GE07mbh_12_u:271.026a": "bahvāśrayo bahumukho dharmo hṛdi samāśritaḥ",
    "GE07mbh_12_u:271.026c": "sa brahmaparamo dharmas tapaś ca sad asac ca saḥ",
    "GE07mbh_12_u:271.027a": "śrutiśāstragrahopetaḥ ṣoḍaśartvikkratuś ca saḥ",
    "GE07mbh_12_u:271.027c": "pitāmahaś ca viṣṇuś ca so 'śvinau sa puraṃdaraḥ",
    "GE07mbh_12_u:271.028a": "mitraś ca varuṇaś caiva yamo 'tha dhanadas tathā",
    "GE07mbh_12_u:271.028c": "te pṛthagdarśanās tasya saṃvidanti tathaikatām",
    "GE07mbh_12_u:271.028e": "ekasya viddhi devasya sarvaṃ jagad idaṃ vaśe",
    "GE07mbh_12_u:271.029a": "nānābhūtasya daityendra tasyaikatvaṃ vadaty ayam",
    "GE07mbh_12_u:271.029c": "jantuḥ paśyati jñānena tataḥ sattvaṃ prakāśate",
    "GE07mbh_12_u:271.030a": "saṃhāravikṣepasahasrakoṭīs; tiṣṭhanti jīvāḥ pracaranti cānye",
    "GE07mbh_12_u:271.030c": "prajāvisargasya ca pārimāṇyaṃ; vāpīsahasrāṇi bahūni daitya",
    "GE07mbh_12_u:271.031a": "vāpyaḥ punar yojanavistṛtās tāḥ; krośaṃ ca gambhīratayāvagāḍhāḥ",
    "GE07mbh_12_u:271.031c": "āyāmataḥ pañcaśatāś ca sarvāḥ; pratyekaśo yojanataḥ pravṛddhāḥ",
    "GE07mbh_12_u:271.032a": "vāpyā jalaṃ kṣipyati vālakoṭyā; tv ahnā sakṛc cāpy atha na dvitīyam",
    "GE07mbh_12_u:271.032c": "tāsāṃ kṣaye viddhi kṛtaṃ visargaṃ; saṃhāram ekaṃ ca tathā prajānām",
    "GE07mbh_12_u:271.033a": "ṣaḍ jīvavarṇāḥ paramaṃ pramāṇaṃ; kṛṣṇo dhūmro nīlam athāsya madhyam",
    "GE07mbh_12_u:271.033c": "raktaṃ punaḥ sahyataraṃ sukhaṃ tu; hāridravarṇaṃ susukhaṃ ca śuklam",
    "GE07mbh_12_u:271.034a": "paraṃ tu śuklaṃ vimalaṃ viśokaṃ; gataklamaṃ sidhyati dānavendra",
    "GE07mbh_12_u:271.034c": "gatvā tu yoniprabhavāni daitya; sahasraśaḥ siddhim upaiti jīvaḥ",
    "GE07mbh_12_u:271.035a": "gatiṃ ca yāṃ darśanam āha devo; gatvā śubhaṃ darśanam eva cāha",
    "GE07mbh_12_u:271.035c": "gatiḥ punar varṇakṛtā prajānāṃ; varṇas tathā kālakṛto 'surendra",
    "GE07mbh_12_u:271.036a": "śataṃ sahasrāṇi caturdaśeha; parā gatir jīvaguṇasya daitya",
    "GE07mbh_12_u:271.036b-0727_01": "atiprasakto nirayāc ca daitya",
    "GE07mbh_12_u:271.036b-0727_02": "tatas tataḥ saṃparivartate ca",
    "GE07mbh_12_u:271.036c": "ārohaṇaṃ tat kṛtam eva viddhi; sthānaṃ tathā niḥsaraṇaṃ ca teṣām",
    "GE07mbh_12_u:271.037a": "kṛṣṇasya varṇasya gatir nikṛṣṭā; sa majjate narake pacyamānaḥ",
    "GE07mbh_12_u:271.037c": "sthānaṃ tathā durgatibhis tu tasya; prajāvisargān subahūn vadanti",
    "GE07mbh_12_u:271.038a": "śataṃ sahasrāṇi tataś caritvā; prāpnoti varṇaṃ haritaṃ tu paścāt",
    "GE07mbh_12_u:271.038c": "sa caiva tasmin nivasaty anīśo; yugakṣaye tamasā saṃvṛtātmā",
    "GE07mbh_12_u:271.039a": "sa vai yadā sattvaguṇena yuktas; tamo vyapohan ghaṭate svabuddhyā",
    "GE07mbh_12_u:271.039c": "sa lohitaṃ varṇam upaiti nīlo; manuṣyaloke parivartate ca",
    "GE07mbh_12_u:271.040a": "sa tatra saṃhāravisargam eva; svakarmajair bandhanaiḥ kliśyamānaḥ",
    "GE07mbh_12_u:271.040c": "tataḥ sa hāridram upaiti varṇaṃ; saṃhāravikṣepaśate vyatīte",
    "GE07mbh_12_u:271.041a": "hāridravarṇas tu prajāvisargān; sahasraśas tiṣṭhati saṃcaran vai",
    "GE07mbh_12_u:271.041c": "avipramukto niraye ca daitya; tataḥ sahasrāṇi daśāparāṇi",
    "GE07mbh_12_u:271.042a": "gatīḥ sahasrāṇi ca pañca tasya; catvāri saṃvartakṛtāni caiva",
    "GE07mbh_12_u:271.042c": "vimuktam enaṃ nirayāc ca viddhi; sarveṣu cānyeṣu ca saṃbhaveṣu",
    "GE07mbh_12_u:271.043a": "sa devaloke viharaty abhīkṣṇaṃ; tataś cyuto mānuṣatām upaiti",
    "GE07mbh_12_u:271.043c": "saṃhāravikṣepaśatāni cāṣṭau; martyeṣu tiṣṭhann amṛtatvam eti",
    "GE07mbh_12_u:271.044a": "so 'smād atha bhraśyati kālayogāt; kṛṣṇe tale tiṣṭhati sarvakaṣṭe",
    "GE07mbh_12_u:271.044c": "yathā tv ayaṃ sidhyati jīvalokas; tat te 'bhidhāsyāmy asurapravīra",
    "GE07mbh_12_u:271.045a": "daivāni sa vyūhaśatāni sapta; rakto haridro 'tha tathaiva śuklaḥ",
    "GE07mbh_12_u:271.045c": "saṃśritya saṃdhāvati śuklam etam; aṣṭāparān arcyatamān sa lokān",
    "GE07mbh_12_u:271.046a": "aṣṭau ca ṣaṣṭiṃ ca śatāni yāni; manoviruddhāni mahādyutīnām",
    "GE07mbh_12_u:271.046c": "śuklasya varṇasya parā gatir yā; trīṇy eva ruddhāni mahānubhāva",
    "GE07mbh_12_u:271.047a": "saṃhāravikṣepam aniṣṭam ekaṃ; catvāri cānyāni vasaty anīśaḥ",
    "GE07mbh_12_u:271.047c": "ṣaṣṭhasya varṇasya parā gatir yā; siddhā viśiṣṭasya gataklamasya",
    "GE07mbh_12_u:271.048a": "saptottaraṃ teṣu vasaty anīśaḥ; saṃhāravikṣepaśataṃ saśeṣam",
    "GE07mbh_12_u:271.048c": "tasmād upāvṛtya manuṣyaloke; tato mahān mānuṣatām upaiti",
    "GE07mbh_12_u:271.049a": "tasmād upāvṛtya tataḥ krameṇa; so 'gre sma saṃtiṣṭhati bhūtasargam",
    "GE07mbh_12_u:271.049c": "sa saptakṛtvaś ca paraiti lokān; saṃhāravikṣepakṛtapravāsaḥ",
    "GE07mbh_12_u:271.050a": "saptaiva saṃhāram upaplavāni; saṃbhāvya saṃtiṣṭhati siddhaloke",
    "GE07mbh_12_u:271.050c": "tato 'vyayaṃ sthānam anantam eti; devasya viṣṇor atha brahmaṇaś ca",
    "GE07mbh_12_u:271.050e": "śeṣasya caivātha narasya caiva; devasya viṣṇoḥ paramasya caiva",
    "GE07mbh_12_u:271.051a": "saṃhārakāle paridagdhakāyā; brahmāṇam āyānti sadā prajā hi",
    "GE07mbh_12_u:271.051c": "ceṣṭātmano devagaṇāś ca sarve; ye brahmalokād amarāḥ sma te 'pi",
    "GE07mbh_12_u:271.052a": "prajāvisargaṃ tu saśeṣakālaṃ; sthānāni svāny eva saranti jīvāḥ",
    "GE07mbh_12_u:271.052c": "niḥśeṣāṇāṃ tat padaṃ yānti cānte; sarvāpadā ye sadṛśā manuṣyāḥ",
    "GE07mbh_12_u:271.053a": "ye tu cyutāḥ siddhalokāt krameṇa; teṣāṃ gatiṃ yānti tathānupūrvyā",
    "GE07mbh_12_u:271.053c": "jīvāḥ pare tadbalaveṣarūpā; vidhiṃ svakaṃ yānti viparyayeṇa",
    "GE07mbh_12_u:271.054a": "sa yāvad evāsti saśeṣabhukte; prajāś ca devyau ca tathaiva śukle",
    "GE07mbh_12_u:271.054c": "tāvat tadā teṣu viśuddhabhāvaḥ; saṃyamya pañcendriyarūpam etat",
    "GE07mbh_12_u:271.055a": "śuddhāṃ gatiṃ tāṃ paramāṃ paraiti; śuddhena nityaṃ manasā vicinvan",
    "GE07mbh_12_u:271.055c": "tato 'vyayaṃ sthānam upaiti brahma; duṣprāpam abhyeti sa śāśvataṃ vai",
    "GE07mbh_12_u:271.055e": "ity etad ākhyātam ahīnasattva; nārāyaṇasyeha balaṃ mayā te vṛtra uvāca",
    "GE07mbh_12_u:271.056-0728_01": "evaṃ sa devo bhagavān uvāca",
    "GE07mbh_12_u:271.056-0728_02": "sanatkumāro madhurābhibhāṣī",
    "GE07mbh_12_u:271.056a": "evaṃ gate me na viṣādo 'sti kaś cit; samyak ca paśyāmi vacas tavaitat",
    "GE07mbh_12_u:271.056c": "śrutvā ca te vācam adīnasattva; vikalmaṣo 'smy adya tathā vipāpmā",
    "GE07mbh_12_u:271.057a": "pravṛttam etad bhagavan maharṣe; mahādyuteś cakram anantavīryam",
    "GE07mbh_12_u:271.057c": "viṣṇor anantasya sanātanaṃ tat; sthānaṃ sargā yatra sarve pravṛttāḥ",
    "GE07mbh_12_u:271.057e": "sa vai mahātmā puruṣottamo vai; tasmiñ jagat sarvam idaṃ pratiṣṭhitam",
    "GE07mbh_12_u:271.058": "bhīṣma uvāca",
    "GE07mbh_12_u:271.058a": "evam uktvā sa kaunteya vṛtraḥ prāṇān avāsṛjat",
    "GE07mbh_12_u:271.058c": "yojayitvā tathātmānaṃ paraṃ sthānam avāptavān",
    "GE07mbh_12_u:271.059": "yudhiṣṭhira uvāca",
    "GE07mbh_12_u:271.059a": "ayaṃ sa bhagavān devaḥ pitāmaha janārdanaḥ",
    "GE07mbh_12_u:271.059c": "sanatkumāro vṛtrāya yat tad ākhyātavān purā",
    "GE07mbh_12_u:271.060": "bhīṣma uvāca",
    "GE07mbh_12_u:271.060a": "mūlasthāyī sa bhagavān svenānantena tejasā",
    "GE07mbh_12_u:271.060c": "tatsthaḥ sṛjati tān bhāvān nānārūpān mahātapāḥ",
    "GE07mbh_12_u:271.061a": "turīyārdhena tasyemaṃ viddhi keśavam acyutam",
    "GE07mbh_12_u:271.061b-0729_01": "turīyārdhena brahmāṇaṃ tasya viddhi mahātmanaḥ",
    "GE07mbh_12_u:271.061c": "turīyārdhena lokāṃs trīn bhāvayaty eṣa buddhimān",
    "GE07mbh_12_u:271.062a": "arvāk sthitas tu yaḥ sthāyī kalpānte parivartate",
    "GE07mbh_12_u:271.062c": "sa śete bhagavān apsu yo 'sāv atibalaḥ prabhuḥ",
    "GE07mbh_12_u:271.062e": "tān vidhātā prasannātmā lokāṃś carati śāśvatān",
    "GE07mbh_12_u:271.063a": "sarvāṇy aśūnyāni karoty anantaḥ; sanatkumāraḥ saṃcarate ca lokān",
    "GE07mbh_12_u:271.063c": "sa cāniruddhaḥ sṛjate mahātmā; tatsthaṃ jagat sarvam idaṃ vicitram",
    "GE07mbh_12_u:271.064": "yudhiṣṭhira uvāca",
    "GE07mbh_12_u:271.064a": "vṛtreṇa paramārthajña dṛṣṭā manye ''tmano gatiḥ",
    "GE07mbh_12_u:271.064c": "śubhā tasmāt sa sukhito na śocati pitāmaha",
    "GE07mbh_12_u:271.065a": "śuklaḥ śuklābhijātīyaḥ sādhyo nāvartate 'nagha",
    "GE07mbh_12_u:271.065c": "tiryaggateś ca nirmukto nirayāc ca pitāmaha",
    "GE07mbh_12_u:271.066a": "hāridravarṇe rakte vā vartamānas tu pārthiva",
    "GE07mbh_12_u:271.066c": "tiryag evānupaśyeta karmabhis tāmasair vṛtaḥ",
    "GE07mbh_12_u:271.067a": "vayaṃ tu bhṛśam āpannā raktāḥ kaṣṭamukhe 'sukhe",
    "GE07mbh_12_u:271.067c": "kāṃ gatiṃ pratipatsyāmo nīlāṃ kṛṣṇādhamām atha",
    "GE07mbh_12_u:271.068": "bhīṣma uvāca",
    "GE07mbh_12_u:271.068a": "śuddhābhijanasaṃpannāḥ pāṇḍavāḥ saṃśitavratāḥ",
    "GE07mbh_12_u:271.068c": "vihṛtya devalokeṣu punar mānuṣyam eṣyatha",
    "GE07mbh_12_u:271.069a": "prajāvisargaṃ ca sukhena kāle; pratyetya deveṣu sukhāni bhuktvā",
    "GE07mbh_12_u:271.069c": "sukhena saṃyāsyatha siddhasaṃkhyāṃ; mā vo bhayaṃ bhūd vimalāḥ stha sarve",
    "GE07mbh_12_u:272.001": "yudhiṣṭhira uvāca",
    "GE07mbh_12_u:272.001a": "aho dharmiṣṭhatā tāta vṛtrasyāmitatejasaḥ",
    "GE07mbh_12_u:272.001c": "yasya vijñānam atulaṃ viṣṇor bhaktiś ca tādṛśī",
    "GE07mbh_12_u:272.002a": "durvijñeyam idaṃ tāta viṣṇor amitatejasaḥ",
    "GE07mbh_12_u:272.002c": "kathaṃ vā rājaśārdūla padaṃ taj jñātavān asau",
    "GE07mbh_12_u:272.003a": "bhavatā kathitaṃ hy etac chraddadhe cāham acyuta",
    "GE07mbh_12_u:272.003c": "bhūyas tu me samutpannā buddhir avyaktadarśanāt",
    "GE07mbh_12_u:272.004a": "kathaṃ vinihato vṛtraḥ śakreṇa bharatarṣabha",
    "GE07mbh_12_u:272.004c": "dharmiṣṭho viṣṇubhaktaś ca tattvajñaś ca padānvaye",
    "GE07mbh_12_u:272.005a": "etan me saṃśayaṃ brūhi pṛcchato bharatarṣabha",
    "GE07mbh_12_u:272.005c": "vṛtras tu rājaśārdūla yathā śakreṇa nirjitaḥ",
    "GE07mbh_12_u:272.006a": "yathā caivābhavad yuddhaṃ tac cācakṣva pitāmaha",
    "GE07mbh_12_u:272.006c": "vistareṇa mahābāho paraṃ kautūhalaṃ hi me",
    "GE07mbh_12_u:272.007": "bhīṣma uvāca",
    "GE07mbh_12_u:272.007a": "rathenendraḥ prayāto vai sārdhaṃ suragaṇaiḥ purā",
    "GE07mbh_12_u:272.007c": "dadarśāthāgrato vṛtraṃ viṣṭhitaṃ parvatopamam",
    "GE07mbh_12_u:272.008a": "yojanānāṃ śatāny ūrdhvaṃ pañcocchritam ariṃdama",
    "GE07mbh_12_u:272.008c": "śatāni vistareṇātha trīṇy evābhyadhikāni tu",
    "GE07mbh_12_u:272.009a": "tat prekṣya tādṛśaṃ rūpaṃ trailokyenāpi durjayam",
    "GE07mbh_12_u:272.009c": "vṛtrasya devāḥ saṃtrastā na śāntim upalebhire",
    "GE07mbh_12_u:272.010a": "śakrasya tu tadā rājann ūrustambho vyajāyata",
    "GE07mbh_12_u:272.010c": "bhayād vṛtrasya sahasā dṛṣṭvā tad rūpam uttamam",
    "GE07mbh_12_u:272.011a": "tato nādaḥ samabhavad vāditrāṇāṃ ca nisvanaḥ",
    "GE07mbh_12_u:272.011c": "devāsurāṇāṃ sarveṣāṃ tasmin yuddha upasthite",
    "GE07mbh_12_u:272.012a": "atha vṛtrasya kauravya dṛṣṭvā śakram upasthitam",
    "GE07mbh_12_u:272.012c": "na saṃbhramo na bhīḥ kā cid āsthā vā samajāyata",
    "GE07mbh_12_u:272.013a": "tataḥ samabhavad yuddhaṃ trailokyasya bhayaṃkaram",
    "GE07mbh_12_u:272.013c": "śakrasya ca surendrasya vṛtrasya ca mahātmanaḥ",
    "GE07mbh_12_u:272.014a": "asibhiḥ paṭṭiśaiḥ śūlaiḥ śaktitomaramudgaraiḥ",
    "GE07mbh_12_u:272.014c": "śilābhir vividhābhiś ca kārmukaiś ca mahāsvanaiḥ",
    "GE07mbh_12_u:272.015a": "astraiś ca vividhair divyaiḥ pāvakolkābhir eva ca",
    "GE07mbh_12_u:272.015c": "devāsurais tataḥ sainyaiḥ sarvam āsīt samākulam",
    "GE07mbh_12_u:272.016a": "pitāmahapurogāś ca sarve devagaṇās tathā",
    "GE07mbh_12_u:272.016c": "ṛṣayaś ca mahābhāgās tad yuddhaṃ draṣṭum āgaman",
    "GE07mbh_12_u:272.017a": "vimānāgryair mahārāja siddhāś ca bharatarṣabha",
    "GE07mbh_12_u:272.017c": "gandharvāś ca vimānāgryair apsarobhiḥ samāgaman",
    "GE07mbh_12_u:272.018a": "tato 'ntarikṣam āvṛtya vṛtro dharmabhṛtāṃ varaḥ",
    "GE07mbh_12_u:272.018c": "aśmavarṣeṇa devendraṃ parvatāt samavākirat",
    "GE07mbh_12_u:272.019a": "tato devagaṇāḥ kruddhāḥ sarvataḥ śastravṛṣṭibhiḥ",
    "GE07mbh_12_u:272.019c": "aśmavarṣam apohanta vṛtrapreritam āhave",
    "GE07mbh_12_u:272.020a": "vṛtraś ca kuruśārdūla mahāmāyo mahābalaḥ",
    "GE07mbh_12_u:272.020c": "mohayām āsa devendraṃ māyāyuddhena sarvataḥ",
    "GE07mbh_12_u:272.021a": "tasya vṛtrārditasyātha moha āsīc chatakratoḥ",
    "GE07mbh_12_u:272.021c": "rathaṃtareṇa taṃ tatra vasiṣṭhaḥ samabodhayat",
    "GE07mbh_12_u:272.022": "vasiṣṭha uvāca",
    "GE07mbh_12_u:272.022a": "devaśreṣṭho 'si devendra surārivinibarhaṇa",
    "GE07mbh_12_u:272.022c": "trailokyabalasaṃyuktaḥ kasmāc chakra viṣīdasi",
    "GE07mbh_12_u:272.023a": "eṣa brahmā ca viṣṇuś ca śivaś caiva jagatprabhuḥ",
    "GE07mbh_12_u:272.023c": "somaś ca bhagavān devaḥ sarve ca paramarṣayaḥ",
    "GE07mbh_12_u:272.023d-0730_01": "samudvignaṃ samīkṣya tvāṃ svastīty ūcur jayāya te",
    "GE07mbh_12_u:272.024a": "mā kārṣīḥ kaśmalaṃ śakra kaś cid evetaro yathā",
    "GE07mbh_12_u:272.024c": "āryāṃ yuddhe matiṃ kṛtvā jahi śatruṃ sureśvara",
    "GE07mbh_12_u:272.025a": "eṣa lokagurus tryakṣaḥ sarvalokanamaskṛtaḥ",
    "GE07mbh_12_u:272.025c": "nirīkṣate tvāṃ bhagavāṃs tyaja mohaṃ sureśvara",
    "GE07mbh_12_u:272.026a": "ete brahmarṣayaś caiva bṛhaspatipurogamāḥ",
    "GE07mbh_12_u:272.026c": "stavena śakra divyena stuvanti tvāṃ jayāya vai",
    "GE07mbh_12_u:272.027": "bhīṣma uvāca",
    "GE07mbh_12_u:272.027a": "evaṃ saṃbodhyamānasya vasiṣṭhena mahātmanā",
    "GE07mbh_12_u:272.027c": "atīva vāsavasyāsīd balam uttamatejasaḥ",
    "GE07mbh_12_u:272.028a": "tato buddhim upāgamya bhagavān pākaśāsanaḥ",
    "GE07mbh_12_u:272.028c": "yogena mahatā yuktas tāṃ māyāṃ vyapakarṣata",
    "GE07mbh_12_u:272.029a": "tato 'ṅgiraḥsutaḥ śrīmāṃs te caiva paramarṣayaḥ",
    "GE07mbh_12_u:272.029c": "dṛṣṭvā vṛtrasya vikrāntam upagamya maheśvaram",
    "GE07mbh_12_u:272.029e": "ūcur vṛtravināśārthaṃ lokānāṃ hitakāmyayā",
    "GE07mbh_12_u:272.030a": "tato bhagavatas tejo jvaro bhūtvā jagatpateḥ",
    "GE07mbh_12_u:272.030c": "samāviśan mahāraudraṃ vṛtraṃ daityavaraṃ tadā",
    "GE07mbh_12_u:272.031a": "viṣṇuś ca bhagavān devaḥ sarvalokābhipūjitaḥ",
    "GE07mbh_12_u:272.031c": "aindraṃ samāviśad vajraṃ lokasaṃrakṣaṇe rataḥ",
    "GE07mbh_12_u:272.032a": "tato bṛhaspatir dhīmān upāgamya śatakratum",
    "GE07mbh_12_u:272.032c": "vasiṣṭhaś ca mahātejāḥ sarve ca paramarṣayaḥ",
    "GE07mbh_12_u:272.033a": "te samāsādya varadaṃ vāsavaṃ lokapūjitam",
    "GE07mbh_12_u:272.033c": "ūcur ekāgramanaso jahi vṛtram iti prabho",
    "GE07mbh_12_u:272.034": "maheśvara uvāca",
    "GE07mbh_12_u:272.034a": "eṣa vṛtro mahāñ śakra balena mahatā vṛtaḥ",
    "GE07mbh_12_u:272.034c": "viśvātmā sarvagaś caiva bahumāyaś ca viśrutaḥ",
    "GE07mbh_12_u:272.035a": "tad enam asuraśreṣṭhaṃ trailokyenāpi durjayam",
    "GE07mbh_12_u:272.035c": "jahi tvaṃ yogam āsthāya māvamaṃsthāḥ sureśvara",
    "GE07mbh_12_u:272.036a": "anena hi tapas taptaṃ balārtham amarādhipa",
    "GE07mbh_12_u:272.036c": "ṣaṣṭiṃ varṣasahasrāṇi brahmā cāsmai varaṃ dadau",
    "GE07mbh_12_u:272.037a": "mahattvaṃ yogināṃ caiva mahāmāyatvam eva ca",
    "GE07mbh_12_u:272.037c": "mahābalatvaṃ ca tathā tejaś cāgryaṃ sureśvara",
    "GE07mbh_12_u:272.038a": "etad vai māmakaṃ tejaḥ samāviśati vāsava",
    "GE07mbh_12_u:272.038c": "vṛtram enaṃ tvam apy evaṃ jahi vajreṇa dānavam",
    "GE07mbh_12_u:272.039": "śakra uvāca",
    "GE07mbh_12_u:272.039a": "bhagavaṃs tvatprasādena ditijaṃ sudurāsadam",
    "GE07mbh_12_u:272.039c": "vajreṇa nihaniṣyāmi paśyatas te surarṣabha",
    "GE07mbh_12_u:272.040": "bhīṣma uvāca",
    "GE07mbh_12_u:272.040a": "āviśyamāne daitye tu jvareṇātha mahāsure",
    "GE07mbh_12_u:272.040c": "devatānām ṛṣīṇāṃ ca harṣān nādo mahān abhūt",
    "GE07mbh_12_u:272.041a": "tato dundubhayaś caiva śaṅkhāś ca sumahāsvanāḥ",
    "GE07mbh_12_u:272.041c": "murajā ḍiṇḍimāś caiva prāvādyanta sahasraśaḥ",
    "GE07mbh_12_u:272.042a": "asurāṇāṃ tu sarveṣāṃ smṛtilopo 'bhavan mahān",
    "GE07mbh_12_u:272.042c": "prajñānāśaś ca balavān kṣaṇena samapadyata",
    "GE07mbh_12_u:272.043a": "tam āviṣṭam atho jñātvā ṛṣayo devatās tathā",
    "GE07mbh_12_u:272.043c": "stuvantaḥ śakram īśānaṃ tathā prācodayann api",
    "GE07mbh_12_u:272.044a": "rathasthasya hi śakrasya yuddhakāle mahātmanaḥ",
    "GE07mbh_12_u:272.044c": "ṛṣibhiḥ stūyamānasya rūpam āsīt sudurdṛśam",
    "GE07mbh_12_u:273.001": "bhīṣma uvāca",
    "GE07mbh_12_u:273.001a": "vṛtrasya tu mahārāja jvarāviṣṭasya sarvaśaḥ",
    "GE07mbh_12_u:273.001c": "abhavan yāni liṅgāni śarīre tāni me śṛṇu",
    "GE07mbh_12_u:273.002a": "jvalitāsyo 'bhavad ghoro vaivarṇyaṃ cāgamat param",
    "GE07mbh_12_u:273.002c": "gātrakampaś ca sumahāñ śvāsaś cāpy abhavan mahān",
    "GE07mbh_12_u:273.002e": "romaharṣaś ca tīvro 'bhūn niḥśvāsaś ca mahān nṛpa",
    "GE07mbh_12_u:273.003a": "śivā cāśivasaṃkāśā tasya vaktrāt sudāruṇā",
    "GE07mbh_12_u:273.003c": "niṣpapāta mahāghorā smṛtiḥ sā tasya bhārata",
    "GE07mbh_12_u:273.003e": "ulkāś ca jvalitās tasya dīptāḥ pārśve prapedire",
    "GE07mbh_12_u:273.004a": "gṛdhrakaṅkavaḍāś caiva vāco 'muñcan sudāruṇāḥ",
    "GE07mbh_12_u:273.004c": "vṛtrasyopari saṃhṛṣṭāś cakravat paribabhramuḥ",
    "GE07mbh_12_u:273.005a": "tatas taṃ ratham āsthāya devāpyāyitam āhave",
    "GE07mbh_12_u:273.005c": "vajrodyatakaraḥ śakras taṃ daityaṃ pratyavaikṣata",
    "GE07mbh_12_u:273.006a": "amānuṣam atho nādaṃ sa mumoca mahāsuraḥ",
    "GE07mbh_12_u:273.006c": "vyajṛmbhata ca rājendra tīvrajvarasamanvitaḥ",
    "GE07mbh_12_u:273.006e": "athāsya jṛmbhataḥ śakras tato vajram avāsṛjat",
    "GE07mbh_12_u:273.007a": "sa vajraḥ sumahātejāḥ kālāgnisadṛśopamaḥ",
    "GE07mbh_12_u:273.007c": "kṣipram eva mahākāyaṃ vṛtraṃ daityam apātayat",
    "GE07mbh_12_u:273.008a": "tato nādaḥ samabhavat punar eva samantataḥ",
    "GE07mbh_12_u:273.008c": "vṛtraṃ vinihataṃ dṛṣṭvā devānāṃ bharatarṣabha",
    "GE07mbh_12_u:273.009a": "vṛtraṃ tu hatvā bhagavān dānavārir mahāyaśāḥ",
    "GE07mbh_12_u:273.009c": "vajreṇa viṣṇuyuktena divam eva samāviśat",
    "GE07mbh_12_u:273.010a": "atha vṛtrasya kauravya śarīrād abhiniḥsṛtā",
    "GE07mbh_12_u:273.010c": "brahmahatyā mahāghorā raudrā lokabhayāvahā",
    "GE07mbh_12_u:273.011a": "karāladaśanā bhīmā vikṛtā kṛṣṇapiṅgalā",
    "GE07mbh_12_u:273.011c": "prakīrṇamūrdhajā caiva ghoranetrā ca bhārata",
    "GE07mbh_12_u:273.012a": "kapālamālinī caiva kṛśā ca bharatarṣabha",
    "GE07mbh_12_u:273.012c": "rudhirārdrā ca dharmajña cīravastranivāsinī",
    "GE07mbh_12_u:273.013a": "sābhiniṣkramya rājendra tādṛgrūpā bhayāvahā",
    "GE07mbh_12_u:273.013c": "vajriṇaṃ mṛgayām āsa tadā bharatasattama",
    "GE07mbh_12_u:273.014a": "kasya cit tv atha kālasya vṛtrahā kurunandana",
    "GE07mbh_12_u:273.014c": "svargāyābhimukhaḥ prāyāl lokānāṃ hitakāmyayā",
    "GE07mbh_12_u:273.015a": "bisān niḥsaramāṇaṃ tu dṛṣṭvā śakraṃ mahaujasam",
    "GE07mbh_12_u:273.015c": "kaṇṭhe jagrāha devendraṃ sulagnā cābhavat tadā",
    "GE07mbh_12_u:273.016a": "sa hi tasmin samutpanne brahmahatyākṛte bhaye",
    "GE07mbh_12_u:273.016c": "nalinyāṃ bisamadhyastho babhūvābdagaṇān bahūn",
    "GE07mbh_12_u:273.017a": "anusṛtya tu yatnāt sa tayā vai brahmahatyayā",
    "GE07mbh_12_u:273.017c": "tadā gṛhītaḥ kauravya niśceṣṭaḥ samapadyata",
    "GE07mbh_12_u:273.018a": "tasyā vyapohane śakraḥ paraṃ yatnaṃ cakāra ha",
    "GE07mbh_12_u:273.018c": "na cāśakat tāṃ devendro brahmahatyāṃ vyapohitum",
    "GE07mbh_12_u:273.019a": "gṛhīta eva tu tayā devendro bharatarṣabha",
    "GE07mbh_12_u:273.019c": "pitāmaham upāgamya śirasā pratyapūjayat",
    "GE07mbh_12_u:273.020a": "jñātvā gṛhītaṃ śakraṃ tu dvijapravarahatyayā",
    "GE07mbh_12_u:273.020c": "brahmā saṃcintayām āsa tadā bharatasattama",
    "GE07mbh_12_u:273.021a": "tām uvāca mahābāho brahmahatyāṃ pitāmahaḥ",
    "GE07mbh_12_u:273.021c": "svareṇa madhureṇātha sāntvayann iva bhārata",
    "GE07mbh_12_u:273.022a": "mucyatāṃ tridaśendro 'yaṃ matpriyaṃ kuru bhāmini",
    "GE07mbh_12_u:273.022c": "brūhi kiṃ te karomy adya kāmaṃ kaṃ tvam ihecchasi brahmahatyovāca",
    "GE07mbh_12_u:273.023a": "trilokapūjite deve prīte trailokyakartari",
    "GE07mbh_12_u:273.023c": "kṛtam eveha manye 'haṃ nivāsaṃ tu vidhatsva me",
    "GE07mbh_12_u:273.024a": "tvayā kṛteyaṃ maryādā lokasaṃrakṣaṇārthinā",
    "GE07mbh_12_u:273.024c": "sthāpanā vai sumahatī tvayā deva pravartitā",
    "GE07mbh_12_u:273.025a": "prīte tu tvayi dharmajña sarvalokeśvare prabho",
    "GE07mbh_12_u:273.025c": "śakrād apagamiṣyāmi nivāsaṃ tu vidhatsva me",
    "GE07mbh_12_u:273.026": "bhīṣma uvāca",
    "GE07mbh_12_u:273.026a": "tatheti tāṃ prāha tadā brahmahatyāṃ pitāmahaḥ",
    "GE07mbh_12_u:273.026c": "upāyataḥ sa śakrasya brahmahatyāṃ vyapohata",
    "GE07mbh_12_u:273.027a": "tataḥ svayaṃbhuvā dhyātas tatra vahnir mahātmanā",
    "GE07mbh_12_u:273.027c": "brahmāṇam upasaṃgamya tato vacanam abravīt",
    "GE07mbh_12_u:273.028a": "prāpto 'smi bhagavan deva tvatsakāśam ariṃdama",
    "GE07mbh_12_u:273.028c": "yat kartavyaṃ mayā deva tad bhavān vaktum arhati brahmovāca",
    "GE07mbh_12_u:273.029a": "bahudhā vibhajiṣyāmi brahmahatyām imām aham",
    "GE07mbh_12_u:273.029c": "śakrasyādya vimokṣārthaṃ caturbhāgaṃ pratīccha me",
    "GE07mbh_12_u:273.030": "agnir uvāca",
    "GE07mbh_12_u:273.030a": "mama mokṣasya ko 'nto vai brahman dhyāyasva vai prabho",
    "GE07mbh_12_u:273.030c": "etad icchāmi vijñātuṃ tattvato lokapūjita brahmovāca",
    "GE07mbh_12_u:273.031a": "yas tvāṃ jvalantam āsādya svayaṃ vai mānavaḥ kva cit",
    "GE07mbh_12_u:273.031c": "bījauṣadhirasair vahne na yakṣyati tamovṛtaḥ",
    "GE07mbh_12_u:273.032a": "tam eṣā yāsyati kṣipraṃ tatraiva ca nivatsyati",
    "GE07mbh_12_u:273.032c": "brahmahatyā havyavāha vyetu te mānaso jvaraḥ",
    "GE07mbh_12_u:273.033": "bhīṣma uvāca",
    "GE07mbh_12_u:273.033a": "ity uktaḥ pratijagrāha tad vaco havyakavyabhuk",
    "GE07mbh_12_u:273.033c": "pitāmahasya bhagavāṃs tathā ca tad abhūt prabho",
    "GE07mbh_12_u:273.034a": "tato vṛkṣauṣadhitṛṇaṃ samāhūya pitāmahaḥ",
    "GE07mbh_12_u:273.034c": "imam arthaṃ mahārāja vaktuṃ samupacakrame",
    "GE07mbh_12_u:273.034d-0731_01": "iyaṃ vṛtrād anuprāptā brahmahatyā mahābhayā",
    "GE07mbh_12_u:273.034d-0731_02": "puruhūtaṃ caturthāṃśam asyā yūyaṃ pratīcchata",
    "GE07mbh_12_u:273.035a": "tato vṛkṣauṣadhitṛṇaṃ tathaivoktaṃ yathātatham",
    "GE07mbh_12_u:273.035c": "vyathitaṃ vahnivad rājan brahmāṇam idam abravīt",
    "GE07mbh_12_u:273.036a": "asmākaṃ brahmahatyāto ko 'nto lokapitāmaha",
    "GE07mbh_12_u:273.036c": "svabhāvanihatān asmān na punar hantum arhasi",
    "GE07mbh_12_u:273.037a": "vayam agniṃ tathā śītaṃ varṣaṃ ca pavaneritam",
    "GE07mbh_12_u:273.037c": "sahāmaḥ satataṃ deva tathā chedanabhedanam",
    "GE07mbh_12_u:273.038a": "brahmahatyām imām adya bhavataḥ śāsanād vayam",
    "GE07mbh_12_u:273.038c": "grahīṣyāmas trilokeśa mokṣaṃ cintayatāṃ bhavān brahmovāca",
    "GE07mbh_12_u:273.039a": "parvakāle tu saṃprāpte yo vai chedanabhedanam",
    "GE07mbh_12_u:273.039c": "kariṣyati naro mohāt tam eṣānugamiṣyati",
    "GE07mbh_12_u:273.040": "bhīṣma uvāca",
    "GE07mbh_12_u:273.040a": "tato vṛkṣauṣadhitṛṇam evam uktaṃ mahātmanā",
    "GE07mbh_12_u:273.040c": "brahmāṇam abhisaṃpūjya jagāmāśu yathāgatam",
    "GE07mbh_12_u:273.041a": "āhūyāpsaraso devas tato lokapitāmahaḥ",
    "GE07mbh_12_u:273.041c": "vācā madhurayā prāha sāntvayann iva bhārata",
    "GE07mbh_12_u:273.042a": "iyam indrād anuprāptā brahmahatyā varāṅganāḥ",
    "GE07mbh_12_u:273.042c": "caturtham asyā bhāgaṃ hi mayoktāḥ saṃpratīcchata",
    "GE07mbh_12_u:273.043": "apsarasa ūcuḥ",
    "GE07mbh_12_u:273.043a": "grahaṇe kṛtabuddhīnāṃ deveśa tava śāsanāt",
    "GE07mbh_12_u:273.043c": "mokṣaṃ samayato 'smākaṃ cintayasva pitāmaha brahmovāca",
    "GE07mbh_12_u:273.044a": "rajasvalāsu nārīṣu yo vai maithunam ācaret",
    "GE07mbh_12_u:273.044c": "tam eṣā yāsyati kṣipraṃ vyetu vo mānaso jvaraḥ",
    "GE07mbh_12_u:273.045": "bhīṣma uvāca",
    "GE07mbh_12_u:273.045a": "tatheti hṛṣṭamanasa uktvāthāpsarasāṃ gaṇāḥ",
    "GE07mbh_12_u:273.045c": "svāni sthānāni saṃprāpya remire bharatarṣabha",
    "GE07mbh_12_u:273.046a": "tatas trilokakṛd devaḥ punar eva mahātapāḥ",
    "GE07mbh_12_u:273.046c": "apaḥ saṃcintayām āsa dhyātās tāś cāpy athāgaman",
    "GE07mbh_12_u:273.047a": "tās tu sarvāḥ samāgamya brahmāṇam amitaujasam",
    "GE07mbh_12_u:273.047c": "idam ūcur vaco rājan praṇipatya pitāmaham",
    "GE07mbh_12_u:273.048a": "imāḥ sma deva saṃprāptās tvatsakāśam ariṃdama",
    "GE07mbh_12_u:273.048c": "śāsanāt tava deveśa samājñāpaya no vibho brahmovāca",
    "GE07mbh_12_u:273.049a": "iyaṃ vṛtrād anuprāptā puruhūtaṃ mahābhayā",
    "GE07mbh_12_u:273.049c": "brahmahatyā caturthāṃśam asyā yūyaṃ pratīcchata",
    "GE07mbh_12_u:273.050": "āpa ūcuḥ",
    "GE07mbh_12_u:273.050a": "evaṃ bhavatu lokeśa yathā vadasi naḥ prabho",
    "GE07mbh_12_u:273.050c": "mokṣaṃ samayato 'smākaṃ saṃcintayitum arhasi",
    "GE07mbh_12_u:273.051a": "tvaṃ hi deveśa sarvasya jagataḥ paramo guruḥ",
    "GE07mbh_12_u:273.051c": "ko 'nyaḥ prasādo hi bhaved yaḥ kṛcchrān naḥ samuddharet brahmovāca",
    "GE07mbh_12_u:273.052a": "alpā iti matiṃ kṛtvā yo naro buddhimohitaḥ",
    "GE07mbh_12_u:273.052c": "śleṣmamūtrapurīṣāṇi yuṣmāsu pratimokṣyati",
    "GE07mbh_12_u:273.053a": "tam eṣā yāsyati kṣipraṃ tatraiva ca nivatsyati",
    "GE07mbh_12_u:273.053c": "tathā vo bhavitā mokṣa iti satyaṃ bravīmi vaḥ",
    "GE07mbh_12_u:273.054": "bhīṣma uvāca",
    "GE07mbh_12_u:273.054a": "tato vimucya devendraṃ brahmahatyā yudhiṣṭhira",
    "GE07mbh_12_u:273.054c": "yathānisṛṣṭaṃ taṃ deśam agacchad devaśāsanāt",
    "GE07mbh_12_u:273.055a": "evaṃ śakreṇa saṃprāptā brahmahatyā janādhipa",
    "GE07mbh_12_u:273.055c": "pitāmaham anujñāpya so 'śvamedham akalpayat",
    "GE07mbh_12_u:273.056a": "śrūyate hi mahārāja saṃprāptā vāsavena vai",
    "GE07mbh_12_u:273.056c": "brahmahatyā tataḥ śuddhiṃ hayamedhena labdhavān",
    "GE07mbh_12_u:273.057a": "samavāpya śriyaṃ devo hatvārīṃś ca sahasraśaḥ",
    "GE07mbh_12_u:273.057c": "praharṣam atulaṃ lebhe vāsavaḥ pṛthivīpate",
    "GE07mbh_12_u:273.058a": "vṛtrasya rudhirāc caiva khukhuṇḍāḥ pārtha jajñire",
    "GE07mbh_12_u:273.058c": "dvijātibhir abhakṣyās te dīkṣitaiś ca tapodhanaiḥ",
    "GE07mbh_12_u:273.059a": "sarvāvasthaṃ tvam apy eṣāṃ dvijātīnāṃ priyaṃ kuru",
    "GE07mbh_12_u:273.059c": "ime hi bhūtale devāḥ prathitāḥ kurunandana",
    "GE07mbh_12_u:273.060a": "evaṃ śakreṇa kauravya buddhisaukṣmyān mahāsuraḥ",
    "GE07mbh_12_u:273.060c": "upāyapūrvaṃ nihato vṛtro 'thāmitatejasā",
    "GE07mbh_12_u:273.061a": "evaṃ tvam api kauravya pṛthivyām aparājitaḥ",
    "GE07mbh_12_u:273.061c": "bhaviṣyasi yathā devaḥ śatakratur amitrahā",
    "GE07mbh_12_u:273.062a": "ye tu śakrakathāṃ divyām imāṃ parvasu parvasu",
    "GE07mbh_12_u:273.062c": "vipramadhye paṭhiṣyanti na te prāpsyanti kilbiṣam",
    "GE07mbh_12_u:273.063a": "ity etad vṛtram āśritya śakrasyātyadbhutaṃ mahat",
    "GE07mbh_12_u:273.063c": "kathitaṃ karma te tāta kiṃ bhūyaḥ śrotum icchasi",
    "GE07mbh_12_u:274.001": "yudhiṣṭhira uvāca",
    "GE07mbh_12_u:274.001a": "pitāmaha mahāprājña sarvaśāstraviśārada",
    "GE07mbh_12_u:274.001c": "asti vṛtravadhād eva vivakṣā mama jāyate",
    "GE07mbh_12_u:274.002a": "jvareṇa mohito vṛtraḥ kathitas te janādhipa",
    "GE07mbh_12_u:274.002c": "nihato vāsaveneha vajreṇeti mamānagha",
    "GE07mbh_12_u:274.003a": "katham eṣa mahāprājña jvaraḥ prādurabhūt kutaḥ",
    "GE07mbh_12_u:274.003c": "jvarotpattiṃ nipuṇataḥ śrotum icchāmy ahaṃ prabho",
    "GE07mbh_12_u:274.004": "bhīṣma uvāca",
    "GE07mbh_12_u:274.004a": "śṛṇu rājañ jvarasyeha saṃbhavaṃ lokaviśrutam",
    "GE07mbh_12_u:274.004c": "vistaraṃ cāsya vakṣyāmi yādṛśaṃ caiva bhārata",
    "GE07mbh_12_u:274.005a": "purā meror mahārāja śṛṅgaṃ trailokyaviśrutam",
    "GE07mbh_12_u:274.005c": "jyotiṣkaṃ nāma sāvitraṃ",
    "GE07mbh_12_u:274.005e": "aprameyam anādhṛṣyaṃ sarvalokeṣu bhārata",
    "GE07mbh_12_u:274.005f-0732_01": "khyātam āsīt svatejobhir āvāryārkaprabhaṃ sthitam",
    "GE07mbh_12_u:274.006a": "tatra devo giritaṭe hemadhātuvibhūṣite",
    "GE07mbh_12_u:274.006c": "paryaṅka iva vibhrājann upaviṣṭo babhūva ha",
    "GE07mbh_12_u:274.007a": "śailarājasutā cāsya nityaṃ pārśve sthitā babhau",
    "GE07mbh_12_u:274.007c": "tathā devā mahātmāno vasavaś ca mahaujasaḥ",
    "GE07mbh_12_u:274.008a": "tathaiva ca mahātmānāv aśvinau bhiṣajāṃ varau",
    "GE07mbh_12_u:274.008c": "tathā vaiśravaṇo rājā guhyakair abhisaṃvṛtaḥ",
    "GE07mbh_12_u:274.009a": "yakṣāṇām adhipaḥ śrīmān kailāsanilayaḥ prabhuḥ",
    "GE07mbh_12_u:274.009b-0733_01": "śaṅkhapadmanidhī cobhau ṛddhyā paramayā saha",
    "GE07mbh_12_u:274.009b-0734_01": "upāsanta mahātmānam uśanā ca mahākaviḥ",
    "GE07mbh_12_u:274.009b-0734_02": "sanatkumārapramukhās tathaiva ca maharṣayaḥ",
    "GE07mbh_12_u:274.009c": "aṅgiraḥpramukhāś caiva tathā devarṣayo 'pare",
    "GE07mbh_12_u:274.010a": "viśvāvasuś ca gandharvas tathā nāradaparvatau",
    "GE07mbh_12_u:274.010c": "apsarogaṇasaṃghāś ca samājagmur anekaśaḥ",
    "GE07mbh_12_u:274.011a": "vavau śivaḥ sukho vāyur nānāgandhavahaḥ śuciḥ",
    "GE07mbh_12_u:274.011c": "sarvartukusumopetāḥ puṣpavanto mahādrumāḥ",
    "GE07mbh_12_u:274.012a": "tathā vidyādharāś caiva siddhāś caiva tapodhanāḥ",
    "GE07mbh_12_u:274.012c": "mahādevaṃ paśupatiṃ paryupāsanta bhārata",
    "GE07mbh_12_u:274.013a": "bhūtāni ca mahārāja nānārūpadharāṇy atha",
    "GE07mbh_12_u:274.013c": "rākṣasāś ca mahāraudrāḥ piśācāś ca mahābalāḥ",
    "GE07mbh_12_u:274.014a": "bahurūpadharā hṛṣṭā nānāpraharaṇodyatāḥ",
    "GE07mbh_12_u:274.014c": "devasyānucarās tatra tasthire cānalopamāḥ",
    "GE07mbh_12_u:274.015a": "nandī ca bhagavāṃs tatra devasyānumate sthitaḥ",
    "GE07mbh_12_u:274.015c": "pragṛhya jvalitaṃ śūlaṃ dīpyamānaṃ svatejasā",
    "GE07mbh_12_u:274.016a": "gaṅgā ca saritāṃ śreṣṭhā sarvatīrthajalodbhavā",
    "GE07mbh_12_u:274.016c": "paryupāsata taṃ devaṃ rūpiṇī kurunandana",
    "GE07mbh_12_u:274.017a": "evaṃ sa bhagavāṃs tatra pūjyamānaḥ surarṣibhiḥ",
    "GE07mbh_12_u:274.017c": "devaiś ca sumahābhāgair mahādevo vyatiṣṭhata",
    "GE07mbh_12_u:274.018a": "kasya cit tv atha kālasya dakṣo nāma prajāpatiḥ",
    "GE07mbh_12_u:274.018c": "pūrvoktena vidhānena yakṣyamāṇo 'nvapadyata",
    "GE07mbh_12_u:274.019a": "tatas tasya makhaṃ devāḥ sarve śakrapurogamāḥ",
    "GE07mbh_12_u:274.019c": "gamanāya samāgamya buddhim āpedire tadā",
    "GE07mbh_12_u:274.020a": "te vimānair mahātmāno jvalitair jvalanaprabhāḥ",
    "GE07mbh_12_u:274.020c": "devasyānumate 'gacchan gaṅgādvāram iti śrutiḥ",
    "GE07mbh_12_u:274.021a": "prasthitā devatā dṛṣṭvā śailarājasutā tadā",
    "GE07mbh_12_u:274.021c": "uvāca vacanaṃ sādhvī devaṃ paśupatiṃ patim",
    "GE07mbh_12_u:274.022a": "bhagavan kva nu yānty ete devāḥ śakrapurogamāḥ",
    "GE07mbh_12_u:274.022c": "brūhi tattvena tattvajña saṃśayo me mahān ayam",
    "GE07mbh_12_u:274.023": "maheśvara uvāca",
    "GE07mbh_12_u:274.023a": "dakṣo nāma mahābhāge prajānāṃ patir uttamaḥ",
    "GE07mbh_12_u:274.023c": "hayamedhena yajate tatra yānti divaukasaḥ",
    "GE07mbh_12_u:274.024": "umā uvāca",
    "GE07mbh_12_u:274.024a": "yajñam etaṃ mahābhāga kimarthaṃ nābhigacchasi",
    "GE07mbh_12_u:274.024c": "kena vā pratiṣedhena gamanaṃ te na vidyate",
    "GE07mbh_12_u:274.025": "maheśvara uvāca",
    "GE07mbh_12_u:274.025a": "surair eva mahābhāge sarvam etad anuṣṭhitam",
    "GE07mbh_12_u:274.025c": "yajñeṣu sarveṣu mama na bhāga upakalpitaḥ",
    "GE07mbh_12_u:274.026a": "pūrvopāyopapannena mārgeṇa varavarṇini",
    "GE07mbh_12_u:274.026c": "na me surāḥ prayacchanti bhāgaṃ yajñasya dharmataḥ",
    "GE07mbh_12_u:274.027": "umā uvāca",
    "GE07mbh_12_u:274.027a": "bhagavan sarvabhūteṣu prabhavābhyadhiko guṇaiḥ",
    "GE07mbh_12_u:274.027c": "ajeyaś cāpradhṛṣyaś ca tejasā yaśasā śriyā",
    "GE07mbh_12_u:274.028a": "anena te mahābhāga pratiṣedhena bhāgataḥ",
    "GE07mbh_12_u:274.028c": "atīva duḥkham utpannaṃ vepathuś ca mamānagha",
    "GE07mbh_12_u:274.029": "bhīṣma uvāca",
    "GE07mbh_12_u:274.029a": "evam uktvā tu sā devī devaṃ paśupatiṃ patim",
    "GE07mbh_12_u:274.029c": "tūṣṇīṃbhūtābhavad rājan dahyamānena cetasā",
    "GE07mbh_12_u:274.030a": "atha devyā mataṃ jñātvā hṛdgataṃ yac cikīrṣitam",
    "GE07mbh_12_u:274.030c": "sa samājñāpayām āsa tiṣṭha tvam iti nandinam",
    "GE07mbh_12_u:274.031a": "tato yogabalaṃ kṛtvā sarvayogeśvareśvaraḥ",
    "GE07mbh_12_u:274.031c": "taṃ yajñaṃ sumahātejā bhīmair anucarais tadā",
    "GE07mbh_12_u:274.031e": "sahasā ghātayām āsa devadevaḥ pinākadhṛk",
    "GE07mbh_12_u:274.032a": "ke cin nādān amuñcanta ke cid dhāsāṃś ca cakrire",
    "GE07mbh_12_u:274.032c": "rudhireṇāpare rājaṃs tatrāgniṃ samavākiran",
    "GE07mbh_12_u:274.033a": "ke cid yūpān samutpāṭya babhramur vikṛtānanāḥ",
    "GE07mbh_12_u:274.033c": "āsyair anye cāgrasanta tathaiva paricārakān",
    "GE07mbh_12_u:274.034a": "tataḥ sa yajño nṛpate vadhyamānaḥ samantataḥ",
    "GE07mbh_12_u:274.034c": "āsthāya mṛgarūpaṃ vai kham evābhyapatat tadā",
    "GE07mbh_12_u:274.035a": "taṃ tu yajñaṃ tathārūpaṃ gacchantam upalabhya saḥ",
    "GE07mbh_12_u:274.035c": "dhanur ādāya bāṇaṃ ca tadānvasarata prabhuḥ",
    "GE07mbh_12_u:274.036a": "tatas tasya sureśasya krodhād amitatejasaḥ",
    "GE07mbh_12_u:274.036c": "lalāṭāt prasṛto ghoraḥ svedabindur babhūva ha",
    "GE07mbh_12_u:274.037a": "tasmin patitamātre tu svedabindau tathā bhuvi",
    "GE07mbh_12_u:274.037c": "prādurbabhūva sumahān agniḥ kālānalopamaḥ",
    "GE07mbh_12_u:274.038a": "tatra cājāyata tadā puruṣaḥ puruṣarṣabha",
    "GE07mbh_12_u:274.038c": "hrasvo 'timātraraktākṣo hariśmaśrur vibhīṣaṇaḥ",
    "GE07mbh_12_u:274.039a": "ūrdhvakeśo 'tilomāṅgaḥ śyenolūkas tathaiva ca",
    "GE07mbh_12_u:274.039c": "karālaḥ kṛṣṇavarṇaś ca raktavāsās tathaiva ca",
    "GE07mbh_12_u:274.040a": "taṃ yajñaṃ sa mahāsattvo 'dahat kakṣam ivānalaḥ",
    "GE07mbh_12_u:274.040b-0735_01": "vyacarat sarvato devān prādravat sa ṛṣīṃs tathā",
    "GE07mbh_12_u:274.040c": "devāś cāpy adravan sarve tato bhītā diśo daśa",
    "GE07mbh_12_u:274.041a": "tena tasmin vicaratā puruṣeṇa viśāṃ pate",
    "GE07mbh_12_u:274.041c": "pṛthivī vyacalad rājann atīva bharatarṣabha",
    "GE07mbh_12_u:274.042a": "hāhābhūte pravṛtte tu nāde lokabhayaṃkare",
    "GE07mbh_12_u:274.042b-0736_01": "hāhābhūtaṃ jagat sarvam upalakṣya tadā prabhuḥ",
    "GE07mbh_12_u:274.042c": "pitāmaho mahādevaṃ darśayan pratyabhāṣata",
    "GE07mbh_12_u:274.043a": "bhavato 'pi surāḥ sarve bhāgaṃ dāsyanti vai prabho",
    "GE07mbh_12_u:274.043c": "kriyatāṃ pratisaṃhāraḥ sarvadeveśvara tvayā",
    "GE07mbh_12_u:274.044a": "imā hi devatāḥ sarvā ṛṣayaś ca paraṃtapa",
    "GE07mbh_12_u:274.044c": "tava krodhān mahādeva na śāntim upalebhire",
    "GE07mbh_12_u:274.045a": "yaś caiṣa puruṣo jātaḥ svedāt te vibudhottama",
    "GE07mbh_12_u:274.045c": "jvaro nāmaiṣa dharmajña lokeṣu pracariṣyati",
    "GE07mbh_12_u:274.046a": "ekībhūtasya na hy asya dhāraṇe tejasaḥ prabho",
    "GE07mbh_12_u:274.046c": "samarthā sakalā pṛthvī bahudhā sṛjyatām ayam",
    "GE07mbh_12_u:274.047a": "ity ukto brahmaṇā devo bhāge cāpi prakalpite",
    "GE07mbh_12_u:274.047c": "bhagavantaṃ tathety āha brahmāṇam amitaujasam",
    "GE07mbh_12_u:274.048a": "parāṃ ca prītim agamad utsmayaṃś ca pinākadhṛk",
    "GE07mbh_12_u:274.048c": "avāpa ca tadā bhāgaṃ yathoktaṃ brahmaṇā bhavaḥ",
    "GE07mbh_12_u:274.049a": "jvaraṃ ca sarvadharmajño bahudhā vyasṛjat tadā",
    "GE07mbh_12_u:274.049c": "śāntyarthaṃ sarvabhūtānāṃ śṛṇu tac cāpi putraka",
    "GE07mbh_12_u:274.050a": "śīrṣābhitāpo nāgānāṃ parvatānāṃ śilājatuḥ",
    "GE07mbh_12_u:274.050c": "apāṃ tu nīlikāṃ vidyān nirmokaṃ bhujageṣu ca",
    "GE07mbh_12_u:274.051a": "khorakaḥ saurabheyāṇām ūṣaraṃ pṛthivītale",
    "GE07mbh_12_u:274.051c": "paśūnām api dharmajña dṛṣṭipratyavarodhanam",
    "GE07mbh_12_u:274.052a": "randhrāgatam athāśvānāṃ śikhodbhedaś ca barhiṇām",
    "GE07mbh_12_u:274.052c": "netrarogaḥ kokilānāṃ jvaraḥ prokto mahātmanā",
    "GE07mbh_12_u:274.053a": "abjānāṃ pittabhedaś ca sarveṣām iti naḥ śrutam",
    "GE07mbh_12_u:274.053c": "śukānām api sarveṣāṃ hikkikā procyate jvaraḥ",
    "GE07mbh_12_u:274.054a": "śārdūleṣv atha dharmajña śramo jvara ihocyate",
    "GE07mbh_12_u:274.054c": "mānuṣeṣu tu dharmajña jvaro nāmaiṣa viśrutaḥ",
    "GE07mbh_12_u:274.054e": "maraṇe janmani tathā madhye cāviśate naram",
    "GE07mbh_12_u:274.055a": "etan māheśvaraṃ tejo jvaro nāma sudāruṇaḥ",
    "GE07mbh_12_u:274.055c": "namasyaś caiva mānyaś ca sarvaprāṇibhir īśvaraḥ",
    "GE07mbh_12_u:274.056a": "anena hi samāviṣṭo vṛtro dharmabhṛtāṃ varaḥ",
    "GE07mbh_12_u:274.056c": "vyajṛmbhata tataḥ śakras tasmai vajram avāsṛjat",
    "GE07mbh_12_u:274.057a": "praviśya vajro vṛtraṃ tu dārayām āsa bhārata",
    "GE07mbh_12_u:274.057c": "dāritaś ca sa vajreṇa mahāyogī mahāsuraḥ",
    "GE07mbh_12_u:274.057e": "jagāma paramaṃ sthānaṃ viṣṇor amitatejasaḥ",
    "GE07mbh_12_u:274.058a": "viṣṇubhaktyā hi tenedaṃ jagad vyāptam abhūt purā",
    "GE07mbh_12_u:274.058c": "tasmāc ca nihato yuddhe viṣṇoḥ sthānam avāptavān",
    "GE07mbh_12_u:274.059a": "ity eṣa vṛtram āśritya jvarasya mahato mayā",
    "GE07mbh_12_u:274.059c": "vistaraḥ kathitaḥ putra kim anyat prabravīmi te",
    "GE07mbh_12_u:274.060a": "imāṃ jvarotpattim adīnamānasaḥ; paṭhet sadā yaḥ susamāhito naraḥ",
    "GE07mbh_12_u:274.060c": "vimuktarogaḥ sa sukhī mudā yuto; labheta kāmān sa yathāmanīṣitān janamejaya uvāca",
    "GE07mbh_12_u:274.060d-028_0001": "prācetasasya dakṣasya kathaṃ vaivasvate 'ntare",
    "GE07mbh_12_u:274.060d-028_0002": "vināśam agamad brahman hayamedhaḥ prajāpateḥ",
    "GE07mbh_12_u:274.060d-028_0003": "devyā manyukṛtaṃ matvā kruddhaḥ sarvātmakaḥ prabhuḥ",
    "GE07mbh_12_u:274.060d-028_0004": "prasādāt tasya dakṣeṇa sa yajñaḥ saṃdhitaḥ katham vaiśaṃpāyana uvāca",
    "GE07mbh_12_u:274.060d-028_0005": "etad veditum icchāmi tan me brūhi yathātatham",
    "GE07mbh_12_u:274.060d-028_0006": "purā himavataḥ pṛṣṭhe dakṣo vai yajñam āharat",
    "GE07mbh_12_u:274.060d-028_0007": "gaṅgādvāre śubhe deśe ṛṣisiddhaniṣevite",
    "GE07mbh_12_u:274.060d-028_0008": "gandharvāpsarasākīrṇe nānādrumalatāvṛte",
    "GE07mbh_12_u:274.060d-028_0009": "ṛṣisaṃghaiḥ parivṛtaṃ dakṣaṃ yajñabhṛtāṃ varam",
    "GE07mbh_12_u:274.060d-028_0010": "pṛthivyām antarikṣe ca ye ca svarlokavāsinaḥ",
    "GE07mbh_12_u:274.060d-028_0011": "sarve prāñjalayo bhūtvā upatasthuḥ prajāpatim",
    "GE07mbh_12_u:274.060d-028_0012": "devadānavagandharvāḥ piśācoragarākṣasāḥ",
    "GE07mbh_12_u:274.060d-028_0013": "hāhā hūhūś ca gandharvau tumburur nāradas tathā",
    "GE07mbh_12_u:274.060d-028_0014": "viśvāvasur viśvaseno gandharvāpsarasas tathā",
    "GE07mbh_12_u:274.060d-028_0015": "ādityā vasavo rudrāḥ sādhyāḥ saha marudgaṇaiḥ",
    "GE07mbh_12_u:274.060d-028_0016": "indreṇa sahitāḥ sarve āgatā yajñabhāginaḥ",
    "GE07mbh_12_u:274.060d-028_0017": "ūṣmapāḥ somapāś caiva dhūmapā ājyapās tathā",
    "GE07mbh_12_u:274.060d-028_0018": "ṛṣayaḥ pitaraś caiva āgatā brahmaṇā saha",
    "GE07mbh_12_u:274.060d-028_0019": "ete cānye ca bahavo bhūtagrāmaś caturvidhaḥ",
    "GE07mbh_12_u:274.060d-028_0020": "jarāyujāṇḍajāś caiva svedajodbhidajās tathā",
    "GE07mbh_12_u:274.060d-028_0021": "āhūtā mantritāḥ sarve devāś ca saha patnibhiḥ",
    "GE07mbh_12_u:274.060d-028_0022": "virājante vimānasthā dīpyamānā ivāgnayaḥ",
    "GE07mbh_12_u:274.060d-028_0023": "tān dṛṣṭvā manyunāviṣṭo dadhīcir vākyam abravīt",
    "GE07mbh_12_u:274.060d-028_0024": "nāyaṃ yajño na vā dharmo yatra rudro na ijyate",
    "GE07mbh_12_u:274.060d-028_0025": "vadhabandhaṃ prapannā vai kiṃ nu kālasya paryayaḥ",
    "GE07mbh_12_u:274.060d-028_0026": "kiṃ nu mohān na paśyanti vināśaṃ paryupasthitam",
    "GE07mbh_12_u:274.060d-028_0027": "upasthitaṃ bhayaṃ ghoraṃ na budhyanti mahādhvare",
    "GE07mbh_12_u:274.060d-028_0028": "ity uktvā sa mahāyogī paśyati dhyānacakṣuṣā",
    "GE07mbh_12_u:274.060d-028_0029": "sa paśyati mahādevaṃ devīṃ ca varadāṃ śubhām",
    "GE07mbh_12_u:274.060d-028_0030": "nāradaṃ ca mahātmānaṃ dṛṣṭvā devyāḥ samīpataḥ",
    "GE07mbh_12_u:274.060d-028_0031": "saṃtoṣaṃ paramaṃ lebhe iti niścitya yogavit",
    "GE07mbh_12_u:274.060d-028_0032": "ekamantrās tu te sarve yeneśo na nimantritaḥ",
    "GE07mbh_12_u:274.060d-028_0033": "tasmād deśād apakramya dadhīcir vākyam abravīt",
    "GE07mbh_12_u:274.060d-028_0034": "apūjyapūjane caiva pūjyānāṃ cāpy apūjane",
    "GE07mbh_12_u:274.060d-028_0035": "tripātakasamaṃ pāpaṃ śaśvat prāpnoti mānavaḥ",
    "GE07mbh_12_u:274.060d-028_0036": "anṛtaṃ noktapūrvaṃ me na ca vakṣye kadā cana",
    "GE07mbh_12_u:274.060d-028_0037": "devatānām ṛṣīṇāṃ ca madhye satyaṃ bravīmy aham",
    "GE07mbh_12_u:274.060d-028_0038": "āgataṃ paśubhartāraṃ sraṣṭāraṃ jagataḥ patim dakṣa uvāca",
    "GE07mbh_12_u:274.060d-028_0039": "adhvare hy aprabhoktāraṃ sarveṣāṃ paśyata prabhum",
    "GE07mbh_12_u:274.060d-028_0040": "santi no bahavo rudrāḥ śūlahastāḥ kapardinaḥ dadhīcir uvāca",
    "GE07mbh_12_u:274.060d-028_0041": "ekādaśasthānagatā nāhaṃ vedmi",
    "GE07mbh_12_u:274.060d-028_0042": "sarveṣām ekamantro 'yaṃ yeneśo na nimantritaḥ",
    "GE07mbh_12_u:274.060d-028_0043": "yathāhaṃ śaṃkarād ūrdhvaṃ nānyaṃ paśyāmi daivatam dakṣa uvāca",
    "GE07mbh_12_u:274.060d-028_0044": "tathā dakṣasya vipulo yajño 'yaṃ na bhaviṣyati",
    "GE07mbh_12_u:274.060d-028_0045": "etan makheśāya suvarṇapātre",
    "GE07mbh_12_u:274.060d-028_0046": "haviḥ samastaṃ vidhimantrapūtam",
    "GE07mbh_12_u:274.060d-028_0047": "viṣṇor nayāmy apratimasya bhāgaṃ devy uvāca",
    "GE07mbh_12_u:274.060d-028_0048": "prabhur vibhuś cāhavanīya eṣaḥ",
    "GE07mbh_12_u:274.060d-028_0049": "kiṃ nāma dānaṃ niyamaṃ tapo vā",
    "GE07mbh_12_u:274.060d-028_0050": "kuryām ahaṃ yena patir mamādya",
    "GE07mbh_12_u:274.060d-028_0051": "labheta bhāgaṃ bhagavān acintyo vaiśaṃpāyana uvāca",
    "GE07mbh_12_u:274.060d-028_0052": "bhāgasya cārdham atha vā tṛtīyam",
    "GE07mbh_12_u:274.060d-028_0053": "evaṃ bruvāṇāṃ bhagavān svapatnīṃ",
    "GE07mbh_12_u:274.060d-028_0054": "prahṛṣṭarūpaḥ kṣubhitām uvāca",
    "GE07mbh_12_u:274.060d-028_0055": "na vetsi māṃ devi kṛśodarāṅgi",
    "GE07mbh_12_u:274.060d-028_0056": "kiṃ nāma yuktaṃ mayi yan makheśe",
    "GE07mbh_12_u:274.060d-028_0057": "ahaṃ hi jānāmi viśālanetre",
    "GE07mbh_12_u:274.060d-028_0058": "dhyānena hīnā na vidanty asantaḥ",
    "GE07mbh_12_u:274.060d-028_0059": "tavādya mohena ca sendradevā",
    "GE07mbh_12_u:274.060d-028_0060": "lokās trayaḥ sarvata eva mūḍhāḥ",
    "GE07mbh_12_u:274.060d-028_0061": "mām adhvare śaṃsitāraḥ",
    "GE07mbh_12_u:274.060d-028_0062": "rathaṃtaraṃ sāmagāś copagānti",
    "GE07mbh_12_u:274.060d-028_0063": "māṃ brāhmaṇā brahmasatre yajante devy uvāca",
    "GE07mbh_12_u:274.060d-028_0064": "mamādhvaryavaḥ kalpayante ca bhāgam",
    "GE07mbh_12_u:274.060d-028_0065": "suprākṛto 'pi bhagavan sarvaḥ strījanasaṃsadi bhagavān uvāca",
    "GE07mbh_12_u:274.060d-028_0066": "stauti garvāyate cāpi svam ātmānaṃ na saṃśayaḥ",
    "GE07mbh_12_u:274.060d-028_0067": "nātmānaṃ staumi deveśi paśya me tanumadhyame vaiśaṃpāyana uvāca",
    "GE07mbh_12_u:274.060d-028_0068": "yaṃ srakṣyāmi varārohe tavārthe varavarṇini",
    "GE07mbh_12_u:274.060d-028_0069": "ity uktvā bhagavān patnīm umāṃ prāṇair api priyām",
    "GE07mbh_12_u:274.060d-028_0070": "so 'sṛjad bhagavān vaktrād bhūtaṃ ghoraṃ praharṣaṇam",
    "GE07mbh_12_u:274.060d-028_0071": "tam uvācākṣipa makhaṃ dakṣasyeti maheśvaraḥ",
    "GE07mbh_12_u:274.060d-028_0072": "tasmād vaktrād vimuktena siṃhenaikena līlayā",
    "GE07mbh_12_u:274.060d-028_0073": "devyā manyuvyapohārthaṃ hato dakṣasya vai kratuḥ",
    "GE07mbh_12_u:274.060d-028_0074": "manyunā ca mahābhīmā mahākālī maheśvarī",
    "GE07mbh_12_u:274.060d-028_0075": "ātmanaḥ karmasākṣitve tena sārdhaṃ sahānugā",
    "GE07mbh_12_u:274.060d-028_0076": "devasyānumataṃ matvā praṇamya śirasā tataḥ",
    "GE07mbh_12_u:274.060d-028_0077": "ātmanaḥ sadṛśaḥ śauryād balarūpasamanvitaḥ",
    "GE07mbh_12_u:274.060d-028_0078": "sa eva bhagavān krodhaḥ pratirūpasamanvitaḥ",
    "GE07mbh_12_u:274.060d-028_0079": "anantabalavīryaś ca anantabalapauruṣaḥ",
    "GE07mbh_12_u:274.060d-028_0080": "vīrabhadra iti khyāto devyā manyupramārjakaḥ",
    "GE07mbh_12_u:274.060d-028_0081": "so 'sṛjad romakūpebhyo raumyān nāma gaṇeśvarān",
    "GE07mbh_12_u:274.060d-028_0082": "rudrānugā gaṇā raudrā rudravīryaparākramāḥ",
    "GE07mbh_12_u:274.060d-028_0083": "te nipetus tatas tūrṇaṃ dakṣayajñavihiṃsayā",
    "GE07mbh_12_u:274.060d-028_0084": "bhīmarūpā mahākāyāḥ śataśo 'tha sahasraśaḥ",
    "GE07mbh_12_u:274.060d-028_0085": "tataḥ kilakilāśabdair ākāśaṃ pūrayann iva",
    "GE07mbh_12_u:274.060d-028_0086": "tena śabdena mahatā trastās tatra divaukasaḥ",
    "GE07mbh_12_u:274.060d-028_0087": "parvatāś ca vyaśīryanta cakampe ca vasuṃdharā",
    "GE07mbh_12_u:274.060d-028_0088": "mārutāś caiva ghūrṇante cukṣubhe varuṇālayaḥ",
    "GE07mbh_12_u:274.060d-028_0089": "agnayo naiva dīpyante naiva dīpyati bhāskaraḥ",
    "GE07mbh_12_u:274.060d-028_0090": "grahā naiva prakāśante nakṣatrāṇi na candramāḥ",
    "GE07mbh_12_u:274.060d-028_0091": "ṛṣayo na prakāśante na devā na ca mānuṣāḥ",
    "GE07mbh_12_u:274.060d-028_0092": "evaṃ tu timirībhūte nirdahanty avamānitāḥ",
    "GE07mbh_12_u:274.060d-028_0093": "praharanty apare ghorā yūpān utpāṭayanti ca",
    "GE07mbh_12_u:274.060d-028_0094": "pramardanti tathā cānye vimardanti tathā pare",
    "GE07mbh_12_u:274.060d-028_0095": "ādhāvanti pradhāvanti vāyuvegā manojavāḥ",
    "GE07mbh_12_u:274.060d-028_0096": "cūrṇyante yajñapātrāṇi divyāny ābharaṇāni ca",
    "GE07mbh_12_u:274.060d-028_0097": "viśīryamāṇā dṛśyante tārā iva nabhastalāt",
    "GE07mbh_12_u:274.060d-028_0098": "divyānnapānabhakṣyāṇāṃ rāśayaḥ parvatopamāḥ",
    "GE07mbh_12_u:274.060d-028_0099": "kṣīranadyo 'tha dṛśyante ghṛtapāyasakardamāḥ",
    "GE07mbh_12_u:274.060d-028_0100": "dadhimaṇḍodakā divyāḥ khaṇḍaśarkaravālukāḥ",
    "GE07mbh_12_u:274.060d-028_0101": "ṣaḍrasā nivahanty etā guḍakulyā manoramāḥ",
    "GE07mbh_12_u:274.060d-028_0102": "uccāvacāni māṃsāni bhakṣyāṇi vividhāni ca",
    "GE07mbh_12_u:274.060d-028_0103": "pānakāni ca divyāni lehyacoṣyāṇi yāni ca",
    "GE07mbh_12_u:274.060d-028_0104": "bhuñjate vividhair vaktrair vilumpanty ākṣipanti ca",
    "GE07mbh_12_u:274.060d-028_0105": "rudrakopān mahākāyāḥ kālāgnisadṛśopamāḥ",
    "GE07mbh_12_u:274.060d-028_0106": "kṣobhayan surasainyāni bhīṣayantaḥ samantataḥ",
    "GE07mbh_12_u:274.060d-028_0107": "krīḍanti vikṛtākāraiś cikṣipuḥ surayoṣitaḥ",
    "GE07mbh_12_u:274.060d-028_0108": "rudrakrodhāt prayatnena sarvadevaiḥ surakṣitam",
    "GE07mbh_12_u:274.060d-028_0109": "taṃ yajñam adahac chīghraṃ bhadrakālī samantataḥ",
    "GE07mbh_12_u:274.060d-028_0110": "cakāra bhairavaṃ nādaṃ sarvabhūtabhayaṃkaram",
    "GE07mbh_12_u:274.060d-028_0111": "chittvā śiro vai yajñasya nanāda ca mumoda ca",
    "GE07mbh_12_u:274.060d-028_0112": "tato brahmādayo devā dakṣaś caiva prajāpatiḥ vīrabhadra uvāca",
    "GE07mbh_12_u:274.060d-028_0113": "ūcuḥ prāñjalayaḥ sarve kathyatāṃ ko bhavān iti",
    "GE07mbh_12_u:274.060d-028_0114": "nāhaṃ rudro na vā devī naiva bhoktum ihāgataḥ",
    "GE07mbh_12_u:274.060d-028_0115": "devyā manyukṛtaṃ matvā kruddhaḥ sarvātmakaḥ prabhuḥ",
    "GE07mbh_12_u:274.060d-028_0116": "draṣṭuṃ vā naiva viprendrān naiva kautūhalena ca",
    "GE07mbh_12_u:274.060d-028_0117": "tava yajñavināśārthaṃ saṃprāptaṃ viddhi mām iha",
    "GE07mbh_12_u:274.060d-028_0118": "vīrabhadra iti khyāto rudrakopād viniḥsṛtaḥ",
    "GE07mbh_12_u:274.060d-028_0119": "bhadrakālīti vijñeyā devyāḥ kopād viniḥsṛtā",
    "GE07mbh_12_u:274.060d-028_0120": "preṣitau devadevena yajñāntikam ihāgatau",
    "GE07mbh_12_u:274.060d-028_0121": "śaraṇaṃ gaccha viprendra devadevam umāpatim vaiśaṃpāyana uvāca",
    "GE07mbh_12_u:274.060d-028_0122": "varaṃ krodho 'pi devasya varadānaṃ na cānyataḥ",
    "GE07mbh_12_u:274.060d-028_0123": "vīrabhadravacaḥ śrutvā dakṣo dharmabhṛtāṃ varaḥ",
    "GE07mbh_12_u:274.060d-028_0124": "toṣayām āsa stotreṇa praṇipatya maheśvaram",
    "GE07mbh_12_u:274.060d-028_0125": "prapadye devam īśānaṃ śāśvataṃ dhruvam avyayam",
    "GE07mbh_12_u:274.060d-028_0126": "mahādevaṃ mahātmānaṃ viśvasya jagataḥ patim",
    "GE07mbh_12_u:274.060d-028_0127": "dakṣaprajāpater yajñe dravyais tu susamāhitaiḥ",
    "GE07mbh_12_u:274.060d-028_0128": "āhūtā devatāḥ sarvā ṛṣayaś ca tapodhanāḥ",
    "GE07mbh_12_u:274.060d-028_0129": "devo nāhūyate tatra viśvakarmā maheśvaraḥ",
    "GE07mbh_12_u:274.060d-028_0130": "tatra kruddhā mahādevī gaṇāṃs tatra vyasarjayat",
    "GE07mbh_12_u:274.060d-028_0131": "pradīpte yajñavāṭe tu vidruteṣu dvijātiṣu",
    "GE07mbh_12_u:274.060d-028_0132": "tārāgaṇam anuprāpte raudre dīpte mahātmani",
    "GE07mbh_12_u:274.060d-028_0133": "śūlanirbhinnahṛdayaiḥ kūjadbhiḥ paricārakaiḥ",
    "GE07mbh_12_u:274.060d-028_0134": "nikhātotpāṭitair yūpair apaviddhair itas tataḥ",
    "GE07mbh_12_u:274.060d-028_0135": "utpatadbhiḥ patadbhiś ca gṛdhrair āmiṣagṛddhibhiḥ",
    "GE07mbh_12_u:274.060d-028_0136": "pakṣavātavinirdhūtaiḥ śivāśatanināditaiḥ",
    "GE07mbh_12_u:274.060d-028_0137": "yakṣagandharvasaṃghaiś ca piśācoragarākṣasaiḥ",
    "GE07mbh_12_u:274.060d-028_0138": "prāṇāpānau saṃnirudhya vaktrasthānena yatnataḥ",
    "GE07mbh_12_u:274.060d-028_0139": "vicārya sarvato dṛṣṭiṃ bahudṛṣṭir amitrajit",
    "GE07mbh_12_u:274.060d-028_0140": "sahasā devadeveśo agnikuṇḍāt samutthitaḥ",
    "GE07mbh_12_u:274.060d-028_0141": "bibhrat sūryasahasrasya tejaḥ saṃvartakopamaḥ",
    "GE07mbh_12_u:274.060d-028_0142": "smitaṃ kṛtvābravīd vākyaṃ brūhi kiṃ karavāṇi te",
    "GE07mbh_12_u:274.060d-028_0143": "śrāvite ca makhādhyāye devānāṃ guruṇā tataḥ",
    "GE07mbh_12_u:274.060d-028_0144": "tam uvācāñjaliṃ kṛtvā dakṣo devaṃ prajāpatiḥ",
    "GE07mbh_12_u:274.060d-028_0145": "bhītaśaṅkitavitrastaḥ sabāṣpavadanekṣaṇaḥ",
    "GE07mbh_12_u:274.060d-028_0146": "yadi prasanno bhagavān yadi cāhaṃ tava priyaḥ",
    "GE07mbh_12_u:274.060d-028_0147": "yadi vāham anugrāhyo yadi deyo varo mama",
    "GE07mbh_12_u:274.060d-028_0148": "yad dagdhaṃ bhakṣitaṃ pītam aśitaṃ yac ca nāśitam",
    "GE07mbh_12_u:274.060d-028_0149": "cūrṇīkṛtāpaviddhaṃ ca yajñasaṃbhāram īhitam",
    "GE07mbh_12_u:274.060d-028_0150": "dīrghakālena mahatā prayatnena ca saṃcitam",
    "GE07mbh_12_u:274.060d-028_0151": "tan na mithyā bhaven mahyaṃ varam etam ahaṃ vṛṇe",
    "GE07mbh_12_u:274.060d-028_0152": "tathāstv ity āha bhagavān bhaganetraharo haraḥ",
    "GE07mbh_12_u:274.060d-028_0153": "dharmādhyakṣo virūpākṣas tryakṣo devaḥ prajāpatiḥ",
    "GE07mbh_12_u:274.060d-028_0154": "jānubhyām avanīṃ gatvā dakṣo labdhvā bhavād varam yudhiṣṭhira uvāca",
    "GE07mbh_12_u:274.060d-028_0155": "nāmnām aṣṭasahasreṇa stutavān",
    "GE07mbh_12_u:274.060d-028_0156": "yair nāmadheyaiḥ stutavān dakṣo devaḥ prajāpatiḥ bhīṣma uvāca",
    "GE07mbh_12_u:274.060d-028_0157": "vaktum arhasi me tāta śrotuṃ śraddhā",
    "GE07mbh_12_u:274.060d-028_0158": "śrūyatāṃ devadevasya nāmāny adbhutakarmaṇaḥ",
    "GE07mbh_12_u:274.060d-028_0159": "gūḍhavratasya guhyāni prakāśāni ca bhārata dakṣa uvāca",
    "GE07mbh_12_u:274.060d-028_0160": "namas te devadeveśa devāribalasūdana",
    "GE07mbh_12_u:274.060d-028_0161": "devendrabalaviṣṭambha devadānavapūjita",
    "GE07mbh_12_u:274.060d-028_0162": "sahasrākṣa virūpākṣa tryakṣa yakṣādhipa priya",
    "GE07mbh_12_u:274.060d-028_0163": "sarvataḥpāṇipādānta sarvatokṣiśiromukha",
    "GE07mbh_12_u:274.060d-028_0164": "sarvataḥśrutimal loke sarvam āvṛtya tiṣṭhasi",
    "GE07mbh_12_u:274.060d-028_0165": "śaṅkukarṇa mahākarṇa kumbhakarṇārṇavālaya",
    "GE07mbh_12_u:274.060d-028_0166": "gajendrakarṇa gokarṇa pāṇikarṇa namo 'stu te",
    "GE07mbh_12_u:274.060d-028_0167": "śatodara śatāvarta śatajihva śatānana",
    "GE07mbh_12_u:274.060d-028_0168": "gāyanti tvāṃ gāyatriṇo arcayanty arkam arkiṇaḥ",
    "GE07mbh_12_u:274.060d-028_0169": "brahmāṇaṃ tvāṃ śatakratum ūrdhvaṃ kham iva menire",
    "GE07mbh_12_u:274.060d-028_0170": "mūrtau hi te mahāmūrte samudrāmbarasaṃnibha",
    "GE07mbh_12_u:274.060d-028_0171": "sarvā vai devatā hy asmin gāvo goṣṭha ivāsate",
    "GE07mbh_12_u:274.060d-028_0172": "bhavaccharīre paśyāmi somam agniṃ jaleśvaram",
    "GE07mbh_12_u:274.060d-028_0173": "ādityam atha vai viṣṇuṃ brahmāṇaṃ ca bṛhaspatim",
    "GE07mbh_12_u:274.060d-028_0174": "bhagavān kāraṇaṃ kāryaṃ kriyā karaṇam eva ca",
    "GE07mbh_12_u:274.060d-028_0175": "asataś ca sataś caiva tathaiva prabhavāpyayau",
    "GE07mbh_12_u:274.060d-028_0176": "namo bhavāya śarvāya rudrāya varadāya ca",
    "GE07mbh_12_u:274.060d-028_0177": "paśūnāṃ pataye caiva namo 'stv andhakaghātine",
    "GE07mbh_12_u:274.060d-028_0178": "trijaṭāya triśīrṣāya triśūlavarapāṇine",
    "GE07mbh_12_u:274.060d-028_0179": "tryambakāya trinetrāya tripuraghnāya vai namaḥ",
    "GE07mbh_12_u:274.060d-028_0180": "namaś caṇḍāya muṇḍāya aṇḍāyāṇḍadharāya ca",
    "GE07mbh_12_u:274.060d-028_0181": "daṇḍine samakarṇāya daṇḍimuṇḍāya vai namaḥ",
    "GE07mbh_12_u:274.060d-028_0182": "namordhvadaṃṣṭrakeśāya śuklāyāvatatāya ca",
    "GE07mbh_12_u:274.060d-028_0183": "vilohitāya dhūmrāya nīlagrīvāya vai namaḥ",
    "GE07mbh_12_u:274.060d-028_0184": "namo 'stv apratirūpāya virūpāya śivāya ca",
    "GE07mbh_12_u:274.060d-028_0185": "sūryāya sūryamālāya sūryadhvajapatākine",
    "GE07mbh_12_u:274.060d-028_0186": "namaḥ pramathanāthāya vṛṣaskandhāya dhanvine",
    "GE07mbh_12_u:274.060d-028_0187": "śatruṃdamāya daṇḍāya parṇacīrapaṭāya ca",
    "GE07mbh_12_u:274.060d-028_0188": "namo hiraṇyagarbhāya hiraṇyakavacāya ca",
    "GE07mbh_12_u:274.060d-028_0189": "hiraṇyakṛtacūḍāya hiraṇyapataye namaḥ",
    "GE07mbh_12_u:274.060d-028_0190": "namaḥ stutāya stutyāya stūyamānāya vai namaḥ",
    "GE07mbh_12_u:274.060d-028_0191": "sarvāya sarvabhakṣāya sarvabhūtāntarātmane",
    "GE07mbh_12_u:274.060d-028_0192": "namo hotre 'tha mantrāya śukladhvajapatākine",
    "GE07mbh_12_u:274.060d-028_0193": "namo nābhāya nābhyāya namaḥ kaṭakaṭāya ca",
    "GE07mbh_12_u:274.060d-028_0194": "namo 'stu kṛśanāsāya kṛśāṅgāya kṛśāya ca",
    "GE07mbh_12_u:274.060d-028_0195": "saṃhṛṣṭāya vihṛṣṭāya namaḥ kilakilāya ca",
    "GE07mbh_12_u:274.060d-028_0196": "namo 'stu śayamānāya śayitāyotthitāya ca",
    "GE07mbh_12_u:274.060d-028_0197": "sthitāya dhāvamānāya muṇḍāya jaṭilāya ca",
    "GE07mbh_12_u:274.060d-028_0198": "namo nartanaśīlāya mukhavāditravādine",
    "GE07mbh_12_u:274.060d-028_0199": "nādyopahāralubdhāya gītavāditraśāline",
    "GE07mbh_12_u:274.060d-028_0200": "namo jyeṣṭhāya śreṣṭhāya balapramathanāya ca",
    "GE07mbh_12_u:274.060d-028_0201": "kālanāthāya kalyāya kṣayāyopakṣayāya ca",
    "GE07mbh_12_u:274.060d-028_0202": "bhīmadundubhihāsāya bhīmavratadharāya ca",
    "GE07mbh_12_u:274.060d-028_0203": "ugrāya ca namo nityaṃ namo 'stu daśabāhave",
    "GE07mbh_12_u:274.060d-028_0204": "namaḥ kapālahastāya citibhasmapriyāya ca",
    "GE07mbh_12_u:274.060d-028_0205": "vibhīṣaṇāya bhīṣmāya bhīmavratadharāya ca",
    "GE07mbh_12_u:274.060d-028_0206": "namo vikṛtavaktrāya khaḍgajihvāya daṃṣṭriṇe",
    "GE07mbh_12_u:274.060d-028_0207": "pakvāmamāṃsalubdhāya tumbīvīṇāpriyāya ca",
    "GE07mbh_12_u:274.060d-028_0208": "namo vṛṣāya vṛṣyāya govṛṣāya vṛṣāya ca",
    "GE07mbh_12_u:274.060d-028_0209": "kaṭaṃkaṭāya caṇḍāya namaḥ pacapacāya ca",
    "GE07mbh_12_u:274.060d-028_0210": "namaḥ sarvavariṣṭhāya varāya varadāya ca",
    "GE07mbh_12_u:274.060d-028_0211": "varamālyagandhavastrāya varātivarade namaḥ",
    "GE07mbh_12_u:274.060d-028_0212": "namo raktaviraktāya bhāvanāyākṣamāline",
    "GE07mbh_12_u:274.060d-028_0213": "saṃbhinnāya vibhinnāya chāyāyātapanāya ca",
    "GE07mbh_12_u:274.060d-028_0214": "aghoraghorarūpāya ghoraghoratarāya ca",
    "GE07mbh_12_u:274.060d-028_0215": "namaḥ śivāya śāntāya namaḥ śāntatamāya ca",
    "GE07mbh_12_u:274.060d-028_0216": "ekapād bahunetrāya ekaśīrṣa namo namaḥ",
    "GE07mbh_12_u:274.060d-028_0217": "namaḥ kṣudrāya lubdhāya saṃvibhāgapriyāya ca",
    "GE07mbh_12_u:274.060d-028_0218": "pañcālāya sitāṅgāya namaḥ śamaśamāya ca",
    "GE07mbh_12_u:274.060d-028_0219": "namaś caṇḍikaghaṇṭāya ghaṇṭāyāghaṇṭaghaṇṭine",
    "GE07mbh_12_u:274.060d-028_0220": "sahasraśataghaṇṭāya ghaṇṭāmālāpriyāya ca",
    "GE07mbh_12_u:274.060d-028_0221": "prāṇaghaṇṭāya gandhāya namaḥ kalakalāya ca",
    "GE07mbh_12_u:274.060d-028_0222": "hūṃhūṃhūṃkārapārāya hūṃhūṃkārapriyāya ca",
    "GE07mbh_12_u:274.060d-028_0223": "namaḥ śamaśame nityaṃ girivṛkṣālayāya ca",
    "GE07mbh_12_u:274.060d-028_0224": "garbhamāṃsaśṛgālāya tārakāya tarāya ca",
    "GE07mbh_12_u:274.060d-028_0225": "namo yajñāya yajine hutāya prahutāya ca",
    "GE07mbh_12_u:274.060d-028_0226": "yajñavāhāya dāntāya tapyāyātapanāya ca",
    "GE07mbh_12_u:274.060d-028_0227": "namas taṭāya taṭyāya taṭānāṃ pataye namaḥ",
    "GE07mbh_12_u:274.060d-028_0228": "annadāyānnapataye namas tv annabhuje tathā",
    "GE07mbh_12_u:274.060d-028_0229": "namaḥ sahasraśīrṣāya sahasracaraṇāya ca",
    "GE07mbh_12_u:274.060d-028_0230": "sahasrodyataśūlāya sahasranayanāya ca",
    "GE07mbh_12_u:274.060d-028_0231": "namo bālārkavarṇāya bālarūpadharāya ca",
    "GE07mbh_12_u:274.060d-028_0232": "bālānucaragoptrāya bālakrīḍanakāya ca",
    "GE07mbh_12_u:274.060d-028_0233": "namo vṛddhāya lubdhāya kṣubdhāya kṣobhaṇāya ca",
    "GE07mbh_12_u:274.060d-028_0234": "taraṅgāṅkitakeśāya muñjakeśāya vai namaḥ",
    "GE07mbh_12_u:274.060d-028_0235": "namaḥ ṣaṭkarṇatuṣṭāya trikarmaniratāya ca",
    "GE07mbh_12_u:274.060d-028_0236": "varṇāśramāṇāṃ vidhivat pṛthakkarmanivartine",
    "GE07mbh_12_u:274.060d-028_0237": "namo ghuṣyāya ghoṣāya namaḥ kalakalāya ca",
    "GE07mbh_12_u:274.060d-028_0238": "śvetapiṅgalanetrāya kṛṣṇaraktekṣaṇāya ca",
    "GE07mbh_12_u:274.060d-028_0239": "prāṇabhagnāya daṇḍāya sphoṭanāya kṛśāya ca",
    "GE07mbh_12_u:274.060d-028_0240": "dharmārthakāmamokṣāṇāṃ kathyāya kathanāya ca",
    "GE07mbh_12_u:274.060d-028_0241": "sāṃkhyāya sāṃkhyamukhyāya sāṃkhyayogapravartine",
    "GE07mbh_12_u:274.060d-028_0242": "namo rathyavirathyāya catuṣpatharathāya ca",
    "GE07mbh_12_u:274.060d-028_0243": "kṛṣṇājinottarīyāya vyālayajñopavītine",
    "GE07mbh_12_u:274.060d-028_0244": "īśāna vajrasaṃghāta harikeśa namo 'stu te",
    "GE07mbh_12_u:274.060d-028_0245": "tryambakāmbikanāthāya vyaktāvyakta namo 'stu te",
    "GE07mbh_12_u:274.060d-028_0246": "kāma kāmada kāmaghna tṛptātṛptavicāriṇe",
    "GE07mbh_12_u:274.060d-028_0247": "sarva sarvada sarvaghna saṃdhyārāga namo 'stu te",
    "GE07mbh_12_u:274.060d-028_0248": "mahābala mahābāho mahāsattva mahādyute",
    "GE07mbh_12_u:274.060d-028_0249": "mahāmeghacayaprakhya mahākāla namo 'stu te",
    "GE07mbh_12_u:274.060d-028_0250": "sthūlajīrṇāṅgajaṭile valkalājinadhāriṇe",
    "GE07mbh_12_u:274.060d-028_0251": "dīptasūryāgnijaṭile valkalājinavāsase",
    "GE07mbh_12_u:274.060d-028_0252": "sahasrasūryapratima taponitya namo 'stu te",
    "GE07mbh_12_u:274.060d-028_0253": "unmādana śatāvarta gaṅgātoyārdramūrdhaja",
    "GE07mbh_12_u:274.060d-028_0254": "candrāvarta yugāvarta meghāvarta namo 'stu te",
    "GE07mbh_12_u:274.060d-028_0255": "tvam annam annabhoktā ca annado 'nnabhug eva",
    "GE07mbh_12_u:274.060d-028_0256": "annasraṣṭā ca paktā ca pakvabhuk pavano 'nalaḥ",
    "GE07mbh_12_u:274.060d-028_0257": "jarāyujāṇḍajāś caiva svedajāś ca tathodbhijāḥ",
    "GE07mbh_12_u:274.060d-028_0258": "tvam eva devadeveśa bhūtagrāmaś caturvidhaḥ",
    "GE07mbh_12_u:274.060d-028_0259": "carācarasya sraṣṭā tvaṃ pratihartā tathaiva ca",
    "GE07mbh_12_u:274.060d-028_0260": "tvām āhur brahmaviduṣo brahma brahmavidāṃ vara",
    "GE07mbh_12_u:274.060d-028_0261": "manasaḥ paramā yoniḥ khaṃ vāyur jyotiṣāṃ nidhiḥ",
    "GE07mbh_12_u:274.060d-028_0262": "ṛksāmāni tathoṃkāram āhus tvāṃ brahmavādinaḥ",
    "GE07mbh_12_u:274.060d-028_0263": "hāyihāyi huvāhāyi hāvuhāyi tathāsakṛt",
    "GE07mbh_12_u:274.060d-028_0264": "gāyanti tvāṃ suraśreṣṭha sāmagā brahmavādinaḥ",
    "GE07mbh_12_u:274.060d-028_0265": "yajurmayo ṛṅmayaś ca tvām āhutimayas tathā",
    "GE07mbh_12_u:274.060d-028_0266": "paṭhyase stutibhis tvaṃ hi vedopaniṣadāṃ gaṇaiḥ",
    "GE07mbh_12_u:274.060d-028_0267": "brāhmaṇāḥ kṣatriyā vaiśyāḥ śūdrā varṇāvarāś ca ye",
    "GE07mbh_12_u:274.060d-028_0268": "tvam eva meghasaṃghāś ca vidyutstanitagarjitaḥ",
    "GE07mbh_12_u:274.060d-028_0269": "saṃvatsaras tvam ṛtavo māso māsārdham eva ca",
    "GE07mbh_12_u:274.060d-028_0270": "yugā nimeṣāḥ kāṣṭhās tvaṃ nakṣatrāṇi grahāḥ kalāḥ",
    "GE07mbh_12_u:274.060d-028_0271": "vṛkṣāṇāṃ kakudo 'si tvaṃ girīṇāṃ śikharāṇi ca",
    "GE07mbh_12_u:274.060d-028_0272": "vyāghro mṛgāṇāṃ patatāṃ tārkṣyo 'nantaś ca bhoginām",
    "GE07mbh_12_u:274.060d-028_0273": "kṣīrodo hy udadhīnāṃ ca yantrāṇāṃ dhanur eva ca",
    "GE07mbh_12_u:274.060d-028_0274": "vajraḥ praharaṇānāṃ ca vratānāṃ satyam eva ca",
    "GE07mbh_12_u:274.060d-028_0275": "tvam eva dveṣa icchā ca rāgo mohaḥ kṣamākṣame",
    "GE07mbh_12_u:274.060d-028_0276": "vyavasāyo dhṛtir lobhaḥ kāmakrodhau jayājayau",
    "GE07mbh_12_u:274.060d-028_0277": "tvaṃ gadī tvaṃ śarī cāpī khaṭvāṅgī jharjharī tathā",
    "GE07mbh_12_u:274.060d-028_0278": "chettā bhettā prahartā tvaṃ netā mantā pitā mataḥ",
    "GE07mbh_12_u:274.060d-028_0279": "daśalakṣaṇasaṃyukto dharmo 'rthaḥ kāma eva ca",
    "GE07mbh_12_u:274.060d-028_0280": "gaṅgā samudrāḥ saritaḥ palvalāni sarāṃsi ca",
    "GE07mbh_12_u:274.060d-028_0281": "latā vallyas tṛṇauṣadhyaḥ paśavo mṛgapakṣiṇaḥ",
    "GE07mbh_12_u:274.060d-028_0282": "dravyakarmaguṇārambhaḥ kālapuṣpaphalapradaḥ",
    "GE07mbh_12_u:274.060d-028_0283": "ādiś cāntaś ca devānāṃ gāyatry oṃkāra eva ca",
    "GE07mbh_12_u:274.060d-028_0284": "harito lohito nīlaḥ kṛṣṇo raktas tathāruṇaḥ",
    "GE07mbh_12_u:274.060d-028_0285": "kadruś ca kapilaś caiva kapoto mecakas tathā",
    "GE07mbh_12_u:274.060d-028_0286": "avarṇaś ca suvarṇaś ca varṇakāro hy anaupamaḥ",
    "GE07mbh_12_u:274.060d-028_0287": "suvarṇanāmā ca tathā suvarṇapriya eva ca",
    "GE07mbh_12_u:274.060d-028_0288": "tvam indraś ca yamaś caiva varuṇo dhanado 'nalaḥ",
    "GE07mbh_12_u:274.060d-028_0289": "upaplavaś citrabhānuḥ svarbhānur bhānur eva ca",
    "GE07mbh_12_u:274.060d-028_0290": "hotraṃ hotā ca homyaṃ ca hutaṃ caiva tathā prabhuḥ",
    "GE07mbh_12_u:274.060d-028_0291": "trisauparṇaṃ tathā brahma yajuṣāṃ śatarudriyam",
    "GE07mbh_12_u:274.060d-028_0292": "pavitraṃ ca pavitrāṇāṃ maṅgalānāṃ ca maṅgalam",
    "GE07mbh_12_u:274.060d-028_0293": "giriko hiṇḍuko vṛkṣo jīvaḥ pudgala eva ca",
    "GE07mbh_12_u:274.060d-028_0294": "prāṇaḥ sattvaṃ rajaś caiva tamaś cāpramadas tathā",
    "GE07mbh_12_u:274.060d-028_0295": "prāṇo 'pānaḥ samānaś ca udāno vyāna eva ca",
    "GE07mbh_12_u:274.060d-028_0296": "unmeṣaś ca nimeṣaś ca kṣutaṃ jṛmbhitam eva ca",
    "GE07mbh_12_u:274.060d-028_0297": "lohitāntargatā dṛṣṭir mahāvaktro mahodaraḥ",
    "GE07mbh_12_u:274.060d-028_0298": "śuciromā hariśmaśrur ūrdhvakeśaś calācalaḥ",
    "GE07mbh_12_u:274.060d-028_0299": "gītavāditratattvajño gītavādanakapriyaḥ",
    "GE07mbh_12_u:274.060d-028_0300": "matsyo jalacaro jālyo 'kalaḥ kelikalaḥ kaliḥ",
    "GE07mbh_12_u:274.060d-028_0301": "akālaś cātikālaś ca duṣkālaḥ kāla eva ca",
    "GE07mbh_12_u:274.060d-028_0302": "mṛtyuḥ kṣuraś ca kṛtyaś ca pakṣo 'pakṣakṣayaṃkaraḥ",
    "GE07mbh_12_u:274.060d-028_0303": "meghakālo mahādaṃṣṭraḥ saṃvartakabalāhakaḥ",
    "GE07mbh_12_u:274.060d-028_0304": "ghaṇṭo 'ghaṇṭo ghaṭī ghaṇṭī carucelī milīmilī",
    "GE07mbh_12_u:274.060d-028_0305": "brahmakāyikam agnīnāṃ daṇḍī muṇḍas tridaṇḍadhṛk",
    "GE07mbh_12_u:274.060d-028_0306": "caturyugaś caturvedaś cāturhotrapravartakaḥ",
    "GE07mbh_12_u:274.060d-028_0307": "cāturāśramyanetā ca cāturvarṇyakaraś ca yaḥ",
    "GE07mbh_12_u:274.060d-028_0308": "sadā cākṣapriyo dhūrto gaṇādhyakṣo gaṇādhipaḥ",
    "GE07mbh_12_u:274.060d-028_0309": "raktamālyāmbaradharo giriśo girikapriyaḥ",
    "GE07mbh_12_u:274.060d-028_0310": "śilpikaḥ śilpināṃ śreṣṭhaḥ sarvaśilpapravartakaḥ",
    "GE07mbh_12_u:274.060d-028_0311": "bhaganetrāṅkuśaś caṇḍaḥ pūṣṇo dantavināśanaḥ",
    "GE07mbh_12_u:274.060d-028_0312": "svāhā svadhā vaṣaṭkāro namaskāro namo namaḥ",
    "GE07mbh_12_u:274.060d-028_0313": "gūḍhavrato guhyatapās tārakas tārakāmayaḥ",
    "GE07mbh_12_u:274.060d-028_0314": "dhātā vidhātā saṃdhātā vidhātā dhāraṇo 'dharaḥ",
    "GE07mbh_12_u:274.060d-028_0315": "brahmā tapaś ca satyaṃ ca brahmacaryam athārjavam",
    "GE07mbh_12_u:274.060d-028_0316": "bhūtātmā bhūtakṛd bhūto bhūtabhavyabhavodbhavaḥ",
    "GE07mbh_12_u:274.060d-028_0317": "bhūr bhuvaḥ svaritaś caiva dhruvo dānto maheśvaraḥ",
    "GE07mbh_12_u:274.060d-028_0318": "dīkṣito 'dīkṣitaḥ kṣānto durdānto 'dāntanāśanaḥ",
    "GE07mbh_12_u:274.060d-028_0319": "candrāvarto yugāvartaḥ saṃvartaḥ saṃpravartakaḥ",
    "GE07mbh_12_u:274.060d-028_0320": "kāmo bindur aṇuḥ sthūlaḥ karṇikārasrajapriyaḥ",
    "GE07mbh_12_u:274.060d-028_0321": "nandīmukho bhīmamukhaḥ sumukho durmukho 'mukhaḥ",
    "GE07mbh_12_u:274.060d-028_0322": "caturmukho bahumukho raṇeṣv agnimukhas tathā",
    "GE07mbh_12_u:274.060d-028_0323": "hiraṇyagarbhaḥ śakunir mahoragapatir virāṭ",
    "GE07mbh_12_u:274.060d-028_0324": "adharmahā mahāpārśvo daṇḍadhāro raṇapriyaḥ",
    "GE07mbh_12_u:274.060d-028_0325": "gonardo gopratāraś ca govṛṣeśvaravāhanaḥ",
    "GE07mbh_12_u:274.060d-028_0326": "trailokyagoptā govindo gomārgo 'mārga eva ca",
    "GE07mbh_12_u:274.060d-028_0327": "śreṣṭhaḥ sthiraś ca sthāṇuś ca niṣkampaḥ kampa eva ca",
    "GE07mbh_12_u:274.060d-028_0328": "durvāraṇo durviṣaho duḥsaho duratikramaḥ",
    "GE07mbh_12_u:274.060d-028_0329": "durdharṣo duṣprakampaś ca durviṣo durjayo jayaḥ",
    "GE07mbh_12_u:274.060d-028_0330": "śaśaḥ śaśāṅkaḥ śamanaḥ śītoṣṇakṣujjarādhidhṛk",
    "GE07mbh_12_u:274.060d-028_0331": "ādhayo vyādhayaś caiva vyādhihā vyādhir eva ca",
    "GE07mbh_12_u:274.060d-028_0332": "mama yajñamṛgavyādho vyādhīnām āgamo gamaḥ",
    "GE07mbh_12_u:274.060d-028_0333": "śikhaṇḍī puṇḍarīkākṣaḥ puṇḍarīkavanālayaḥ",
    "GE07mbh_12_u:274.060d-028_0334": "daṇḍadhāras tryambakaś ca ugradaṇḍo 'ṇḍanāśanaḥ",
    "GE07mbh_12_u:274.060d-028_0335": "viṣāgnipāḥ suraśreṣṭhaḥ somapās tvaṃ marutpatiḥ",
    "GE07mbh_12_u:274.060d-028_0336": "amṛtapās tvaṃ jagannātha devadeva gaṇeśvaraḥ",
    "GE07mbh_12_u:274.060d-028_0337": "viṣāgnipā mṛtyupāś ca kṣīrapāḥ somapās tathā",
    "GE07mbh_12_u:274.060d-028_0338": "madhuścyutānām agrapās tvam eva tuṣitājyapāḥ",
    "GE07mbh_12_u:274.060d-028_0339": "hiraṇyaretāḥ puruṣas tvam eva",
    "GE07mbh_12_u:274.060d-028_0340": "tvaṃ strī pumāṃs tvaṃ ca napuṃsakaṃ ca",
    "GE07mbh_12_u:274.060d-028_0341": "bālo yuvā sthaviro jīrṇadaṃṣṭro",
    "GE07mbh_12_u:274.060d-028_0342": "nāgendraśatrur viśvakartā vareṇyaḥ",
    "GE07mbh_12_u:274.060d-028_0343": "tvaṃ viśvabāhus tejasvī viśvatomukhaś",
    "GE07mbh_12_u:274.060d-028_0344": "candrādityau hṛdayaṃ ca pitāmahaḥ",
    "GE07mbh_12_u:274.060d-028_0345": "sarasvatī vāgbalam uttamo 'nilaḥ",
    "GE07mbh_12_u:274.060d-028_0346": "ahorātro nimeṣonmeṣakartā",
    "GE07mbh_12_u:274.060d-028_0347": "na brahmā na ca govindaḥ paurāṇā ṛṣayo na te",
    "GE07mbh_12_u:274.060d-028_0348": "māhātmyaṃ vedituṃ śaktā yāthātathyena te śiva",
    "GE07mbh_12_u:274.060d-028_0349": "yā mūrtayaḥ susūkṣmās te na mahyaṃ yānti darśanam",
    "GE07mbh_12_u:274.060d-028_0350": "trāhi māṃ satataṃ rakṣa pitā putram ivaurasam",
    "GE07mbh_12_u:274.060d-028_0351": "rakṣa māṃ rakṣaṇīyo 'haṃ tavānagha namo 'stu te",
    "GE07mbh_12_u:274.060d-028_0352": "bhaktānukampī bhagavān bhaktaś cāhaṃ sadā tvayi",
    "GE07mbh_12_u:274.060d-028_0353": "yaḥ sahasrāṇy anekāni puṃsām āvṛtya durdṛśaḥ",
    "GE07mbh_12_u:274.060d-028_0354": "tiṣṭhaty ekaḥ samudrānte sa me goptās tu nityaśaḥ",
    "GE07mbh_12_u:274.060d-028_0355": "yaṃ vinidrā jitaśvāsāḥ sattvasthāḥ samadarśinaḥ",
    "GE07mbh_12_u:274.060d-028_0356": "jyotiḥ paśyanti yuñjānās tasmai yogātmane namaḥ",
    "GE07mbh_12_u:274.060d-028_0357": "jaṭile daṇḍine nityaṃ lambodaraśarīriṇe",
    "GE07mbh_12_u:274.060d-028_0358": "kamaṇḍaluniṣaṅgāya tasmai rudrātmane namaḥ",
    "GE07mbh_12_u:274.060d-028_0359": "yasya keśeṣu jīmūtā nadyaḥ sarvāṅgasaṃdhiṣu",
    "GE07mbh_12_u:274.060d-028_0360": "kukṣau samudrāś catvāras tasmai toyātmane namaḥ",
    "GE07mbh_12_u:274.060d-028_0361": "saṃbhakṣya sarvabhūtāni yugānte paryupasthite",
    "GE07mbh_12_u:274.060d-028_0362": "yaḥ śete jalamadhyasthas taṃ prapadye 'mbuśāyinam",
    "GE07mbh_12_u:274.060d-028_0363": "praviśya vadanaṃ rāhor yaḥ somaṃ pibate niśi",
    "GE07mbh_12_u:274.060d-028_0364": "grasaty arkaṃ ca svarbhānur bhūtvā māṃ so 'bhirakṣatu",
    "GE07mbh_12_u:274.060d-028_0365": "ye cānupatitā garbhā yathābhāgānupāsate",
    "GE07mbh_12_u:274.060d-028_0366": "namas tebhyaḥ svadhā svāhā prāpnuvantu mudantu te",
    "GE07mbh_12_u:274.060d-028_0367": "ye 'ṅguṣṭhamātrāḥ puruṣā dehasthāḥ sarvadehinām",
    "GE07mbh_12_u:274.060d-028_0368": "rakṣantu te hi māṃ nityaṃ nityaṃ cāpyāyayantu ca",
    "GE07mbh_12_u:274.060d-028_0369": "ye na rodanti dehasthā dehino rodayanti ca",
    "GE07mbh_12_u:274.060d-028_0370": "harṣayanti na hṛṣyanti namas tebhyo 'stu nityaśaḥ",
    "GE07mbh_12_u:274.060d-028_0371": "ye nadīṣu samudreṣu parvateṣu guhāsu ca",
    "GE07mbh_12_u:274.060d-028_0372": "vṛkṣamūleṣu goṣṭheṣu kāntāragahaneṣu ca",
    "GE07mbh_12_u:274.060d-028_0373": "catuṣpatheṣu rathyāsu catvareṣu taṭeṣu ca",
    "GE07mbh_12_u:274.060d-028_0374": "hastyaśvarathaśālāsu jīrṇodyānālayeṣu ca",
    "GE07mbh_12_u:274.060d-028_0375": "ye ca pañcasu bhūteṣu diśāsu vidiśāsu ca",
    "GE07mbh_12_u:274.060d-028_0376": "candrārkayor madhyagatā ye ca candrārkaraśmiṣu",
    "GE07mbh_12_u:274.060d-028_0377": "rasātalagatā ye ca ye ca tasmai paraṃ gatāḥ",
    "GE07mbh_12_u:274.060d-028_0378": "namas tebhyo namas tebhyo namas tebhyo 'stu nityaśaḥ",
    "GE07mbh_12_u:274.060d-028_0379": "yeṣāṃ na vidyate saṃkhyā pramāṇaṃ rūpam eva ca",
    "GE07mbh_12_u:274.060d-028_0380": "asaṃkhyeyaguṇā rudrā namas tebhyo 'stu nityaśaḥ",
    "GE07mbh_12_u:274.060d-028_0381": "sarvabhūtakaro yasmāt sarvabhūtapatir haraḥ",
    "GE07mbh_12_u:274.060d-028_0382": "sarvabhūtāntarātmā ca tena tvaṃ na nimantritaḥ",
    "GE07mbh_12_u:274.060d-028_0383": "tvam eva hījyase yasmād yajñair vividhadakṣiṇaiḥ",
    "GE07mbh_12_u:274.060d-028_0384": "tvam eva kartā sarvasya tena tvaṃ na nimantritaḥ",
    "GE07mbh_12_u:274.060d-028_0385": "atha vā māyayā deva sūkṣmayā tava mohitaḥ",
    "GE07mbh_12_u:274.060d-028_0386": "etasmāt kāraṇād vāpi tena tvaṃ na nimantritaḥ",
    "GE07mbh_12_u:274.060d-028_0387": "prasīda mama bhadraṃ te tava bhāvagatasya me",
    "GE07mbh_12_u:274.060d-028_0388": "tvayi me hṛdayaṃ deva tvayi buddhir manas tvayi",
    "GE07mbh_12_u:274.060d-028_0389": "stutvaivaṃ sa mahādevaṃ virarāma prajāpatiḥ",
    "GE07mbh_12_u:274.060d-028_0390": "bhagavān api suprītaḥ punar dakṣam abhāṣata",
    "GE07mbh_12_u:274.060d-028_0391": "parituṣṭo 'smi te dakṣa stavenānena suvrata",
    "GE07mbh_12_u:274.060d-028_0392": "bahunātra kim uktena matsamīpe bhaviṣyasi",
    "GE07mbh_12_u:274.060d-028_0393": "aśvamedhasahasrasya vājapeyaśatasya ca",
    "GE07mbh_12_u:274.060d-028_0394": "prajāpate matprasādāt phalabhāgī bhaviṣyasi",
    "GE07mbh_12_u:274.060d-028_0395": "athainam abravīd vākyaṃ trailokyādhipatir bhavaḥ",
    "GE07mbh_12_u:274.060d-028_0396": "āśvāsanakaraṃ vākyaṃ vākyavid vākyasaṃmitam",
    "GE07mbh_12_u:274.060d-028_0397": "dakṣa dakṣa na kartavyo manyur vighnam imaṃ prati",
    "GE07mbh_12_u:274.060d-028_0398": "ahaṃ yajñaharas tubhyaṃ dṛṣṭam etat purātanam",
    "GE07mbh_12_u:274.060d-028_0399": "bhūyaś ca te varaṃ dadmi taṃ tvaṃ gṛhṇīṣva suvrata",
    "GE07mbh_12_u:274.060d-028_0400": "prasannavadano bhūtvā tad ihaikamanāḥ śṛṇu",
    "GE07mbh_12_u:274.060d-028_0401": "vedāt ṣaḍaṅgād uddhṛtya sāṃkhyayogāc ca yuktitaḥ",
    "GE07mbh_12_u:274.060d-028_0402": "tapaḥ sutaptaṃ vipulaṃ duścaraṃ devadānavaiḥ",
    "GE07mbh_12_u:274.060d-028_0403": "apūrvaṃ sarvatobhadraṃ viśvatomukham avyayam",
    "GE07mbh_12_u:274.060d-028_0404": "abdair daśāhasaṃyuktaṃ gūḍham aprājñaninditam",
    "GE07mbh_12_u:274.060d-028_0405": "varṇāśramakṛtair dharmair viparītaṃ kva cit samam",
    "GE07mbh_12_u:274.060d-028_0406": "gatāntair adhyavasitam atyāśramam idaṃ vratam",
    "GE07mbh_12_u:274.060d-028_0407": "mayā pāśupataṃ dakṣa yogam utpāditaṃ purā",
    "GE07mbh_12_u:274.060d-028_0408": "tasya cīrṇasya tat samyak phalaṃ bhavati puṣkalam",
    "GE07mbh_12_u:274.060d-028_0409": "tac cāstu te mahābhāga tyajyatāṃ mānaso jvaraḥ",
    "GE07mbh_12_u:274.060d-028_0410": "evam uktvā mahādevaḥ sapatnīko vṛṣadhvajaḥ",
    "GE07mbh_12_u:274.060d-028_0411": "adarśanam anuprāpto dakṣasyāmitavikramaḥ",
    "GE07mbh_12_u:274.060d-028_0412": "dakṣaproktaṃ stavam imaṃ kīrtayed yaḥ śṛṇoti vā",
    "GE07mbh_12_u:274.060d-028_0413": "nāśubhaṃ prāpnuyāt kiṃ cid dīrgham āyur avāpnuyāt",
    "GE07mbh_12_u:274.060d-028_0414": "yathā sarveṣu deveṣu variṣṭho bhagavāñ śivaḥ",
    "GE07mbh_12_u:274.060d-028_0415": "tathā stavo variṣṭho 'yaṃ stavānāṃ brahmasaṃmitaḥ 12,274.060d@028_0416",
    "GE07mbh_12_u:274.060d-028_0417": "śrotavyo bhaktim āsthāya vidyākāmaiś ca yatnataḥ",
    "GE07mbh_12_u:274.060d-028_0418": "vyādhito duḥkhito dīnaś coragrasto bhayārditaḥ",
    "GE07mbh_12_u:274.060d-028_0419": "rājakāryābhiyukto vā mucyate mahato bhayāt",
    "GE07mbh_12_u:274.060d-028_0420": "anenaiva tu dehena gaṇānāṃ samatāṃ vrajet",
    "GE07mbh_12_u:274.060d-028_0421": "tejasā yaśasā caiva yukto bhavati nirmalaḥ",
    "GE07mbh_12_u:274.060d-028_0422": "na rākṣasāḥ piśācā vā na bhūtā na vināyakāḥ",
    "GE07mbh_12_u:274.060d-028_0423": "vighnaṃ kuryur gṛhe tasya yatrāyaṃ paṭhyate stavaḥ",
    "GE07mbh_12_u:274.060d-028_0424": "śṛṇuyāc caiva yā nārī tadbhaktā brahmacāriṇī",
    "GE07mbh_12_u:274.060d-028_0425": "pitṛpakṣe mātṛpakṣe pūjyā bhavati devavat",
    "GE07mbh_12_u:274.060d-028_0426": "śṛṇuyād yaḥ stavaṃ kṛtsnaṃ kīrtayed vā samāhitaḥ",
    "GE07mbh_12_u:274.060d-028_0427": "tasya sarvāṇi karmāṇi siddhiṃ gacchanty abhīkṣṇaśaḥ",
    "GE07mbh_12_u:274.060d-028_0428": "manasā cintitaṃ yac ca yac ca vācānukīrtitam",
    "GE07mbh_12_u:274.060d-028_0429": "sarvaṃ saṃpadyate tasya stavasyāsyānukīrtanāt",
    "GE07mbh_12_u:274.060d-028_0430": "devasya ca saguhasya devyā nandīśvarasya ca",
    "GE07mbh_12_u:274.060d-028_0431": "baliṃ suvihitaṃ kṛtvā damena niyamena ca",
    "GE07mbh_12_u:274.060d-028_0432": "tatas tu yukto gṛhṇīyān nāmāny āśu yathākramam",
    "GE07mbh_12_u:274.060d-028_0433": "īpsitāṃl labhate so 'rthān kāmān bhogāṃś ca mānavaḥ",
    "GE07mbh_12_u:274.060d-028_0434": "mṛtaś ca svargam āpnoti tiryakṣu ca na jāyate",
    "GE07mbh_12_u:274.060d-028_0435": "ity āha bhagavān vyāsaḥ parāśarasutaḥ prabhuḥ",
    "GE07mbh_12_u:274.060d-0737_01": "katheyaṃ kathitā puṇyā dharmyā dharmabhṛtāṃ vara",
    "GE07mbh_12_u:274.060d-0737_02": "kim anyat kathayāmīha tad bhavān vaktum arhati",
    "GE07mbh_12_u:275.001": "yudhiṣṭhira uvāca",
    "GE07mbh_12_u:275.001a": "śokād duḥkhāc ca mṛtyoś ca trasyanti prāṇinaḥ sadā",
    "GE07mbh_12_u:275.001c": "ubhayaṃ me yathā na syāt tan me brūhi pitāmaha",
    "GE07mbh_12_u:275.002": "bhīṣma uvāca",
    "GE07mbh_12_u:275.002a": "atraivodāharantīmam itihāsaṃ purātanam",
    "GE07mbh_12_u:275.002c": "nāradasya ca saṃvādaṃ samaṅgasya ca bhārata",
    "GE07mbh_12_u:275.003": "nārada uvāca",
    "GE07mbh_12_u:275.003a": "uraseva praṇamase bāhubhyāṃ tarasīva ca",
    "GE07mbh_12_u:275.003c": "saṃprahṛṣṭamanā nityaṃ viśoka iva lakṣyase",
    "GE07mbh_12_u:275.004a": "udvegaṃ neha te kiṃ cit susūkṣmam api lakṣaye",
    "GE07mbh_12_u:275.004c": "nityatṛpta iva svastho bālavac ca viceṣṭase",
    "GE07mbh_12_u:275.005": "samaṅga uvāca",
    "GE07mbh_12_u:275.005a": "bhūtaṃ bhavyaṃ bhaviṣyac ca sarvaṃ sattveṣu mānada",
    "GE07mbh_12_u:275.005c": "teṣāṃ tattvāni jānāmi tato na vimanā hy aham",
    "GE07mbh_12_u:275.006a": "upakramān ahaṃ veda punar eva phalodayān",
    "GE07mbh_12_u:275.006c": "loke phalāni citrāṇi tato na vimanā hy aham",
    "GE07mbh_12_u:275.007a": "agādhāś cāpratiṣṭhāś ca gatimantaś ca nārada",
    "GE07mbh_12_u:275.007c": "andhā jaḍāś ca jīvanti paśyāsmān api jīvataḥ",
    "GE07mbh_12_u:275.008a": "vihitenaiva jīvanti arogāṅgā divaukasaḥ",
    "GE07mbh_12_u:275.008c": "balavanto 'balāś caiva tadvad asmān sabhājaya",
    "GE07mbh_12_u:275.009a": "sahasriṇaś ca jīvanti jīvanti śatinas tathā",
    "GE07mbh_12_u:275.009c": "śākena cānye jīvanti paśyāsmān api jīvataḥ",
    "GE07mbh_12_u:275.010a": "yadā na śocemahi kiṃ nu na syād; dharmeṇa vā nārada karmaṇā vā",
    "GE07mbh_12_u:275.010c": "kṛtāntavaśyāni yadā sukhāni; duḥkhāni vā yan na vidharṣayanti",
    "GE07mbh_12_u:275.011a": "yasmai prajñāṃ kathayante manuṣyāḥ; prajñāmūlo hīndriyāṇāṃ prasādaḥ",
    "GE07mbh_12_u:275.011c": "muhyanti śocanti yadendriyāṇi; prajñālābho nāsti mūḍhendriyasya",
    "GE07mbh_12_u:275.012a": "mūḍhasya darpaḥ sa punar moha eva; mūḍhasya nāyaṃ na paro 'sti lokaḥ",
    "GE07mbh_12_u:275.012c": "na hy eva duḥkhāni sadā bhavanti; sukhasya vā nityaśo lābha eva",
    "GE07mbh_12_u:275.013a": "bhāvātmakaṃ saṃparivartamānaṃ; na mādṛśaḥ saṃjvaraṃ jātu kuryāt",
    "GE07mbh_12_u:275.013c": "iṣṭān bhogān nānurudhyet sukhaṃ vā; na cintayed duḥkham abhyāgataṃ vā",
    "GE07mbh_12_u:275.014a": "samāhito na spṛhayet pareṣāṃ; nānāgataṃ nābhinandeta lābham",
    "GE07mbh_12_u:275.014c": "na cāpi hṛṣyed vipule 'rthalābhe; tathārthanāśe ca na vai viṣīdet",
    "GE07mbh_12_u:275.015a": "na bāndhavā na ca vittaṃ na kaulī; na ca śrutaṃ na ca mantrā na vīryam",
    "GE07mbh_12_u:275.015c": "duḥkhāt trātuṃ sarva evotsahante; paratra śīle na tu yānti śāntim",
    "GE07mbh_12_u:275.016a": "nāsti buddhir ayuktasya nāyogād vidyate sukham",
    "GE07mbh_12_u:275.016c": "dhṛtiś ca duḥkhatyāgaś cāpy ubhayaṃ naḥ sukhodayam",
    "GE07mbh_12_u:275.017a": "priyaṃ hi harṣajananaṃ harṣa utsekavardhanaḥ",
    "GE07mbh_12_u:275.017c": "utseko narakāyaiva tasmāt taṃ saṃtyajāmy aham",
    "GE07mbh_12_u:275.018a": "etāñ śokabhayotsekān mohanān sukhaduḥkhayoḥ",
    "GE07mbh_12_u:275.018c": "paśyāmi sākṣival loke dehasyāsya viceṣṭanāt",
    "GE07mbh_12_u:275.019a": "arthakāmau parityajya viśoko vigatajvaraḥ",
    "GE07mbh_12_u:275.019c": "tṛṣṇāmohau tu saṃtyajya carāmi pṛthivīm imām",
    "GE07mbh_12_u:275.020a": "na mṛtyuto na cādharmān na lobhān na kutaś cana",
    "GE07mbh_12_u:275.020c": "pītāmṛtasyevātyantam iha cāmutra vā bhayam",
    "GE07mbh_12_u:275.021a": "etad brahman vijānāmi mahat kṛtvā tapo 'vyayam",
    "GE07mbh_12_u:275.021c": "tena nārada saṃprāpto na māṃ śokaḥ prabādhate",
    "GE07mbh_12_u:276.001": "yudhiṣṭhira uvāca",
    "GE07mbh_12_u:276.001a": "atattvajñasya śāstrāṇāṃ satataṃ saṃśayātmanaḥ",
    "GE07mbh_12_u:276.001c": "akṛtavyavasāyasya śreyo brūhi pitāmaha",
    "GE07mbh_12_u:276.002": "bhīṣma uvāca",
    "GE07mbh_12_u:276.002a": "gurupūjā ca satataṃ vṛddhānāṃ paryupāsanam",
    "GE07mbh_12_u:276.002c": "śravaṇaṃ caiva vidyānāṃ kūṭasthaṃ śreya ucyate",
    "GE07mbh_12_u:276.003a": "atrāpy udāharantīmam itihāsaṃ purātanam",
    "GE07mbh_12_u:276.003c": "gālavasya ca saṃvādaṃ devarṣer nāradasya ca",
    "GE07mbh_12_u:276.003d-0738_01": "svāśramaṃ samanuprāptaṃ nāradaṃ devavarcasam",
    "GE07mbh_12_u:276.004a": "vītamohaklamaṃ vipraṃ jñānatṛptaṃ jitendriyam",
    "GE07mbh_12_u:276.004c": "śreyaskāmaṃ jitātmānaṃ nāradaṃ gālavo 'bravīt",
    "GE07mbh_12_u:276.005a": "yaiḥ kaiś cit saṃmato loke guṇais tu puruṣo nṛṣu",
    "GE07mbh_12_u:276.005c": "bhavaty anapagān sarvāṃs tān guṇāṃl lakṣayāmy aham",
    "GE07mbh_12_u:276.006a": "bhavān evaṃvidho 'smākaṃ saṃśayaṃ chettum arhati",
    "GE07mbh_12_u:276.006c": "amūḍhaś ciramūḍhānāṃ lokatattvam ajānatām",
    "GE07mbh_12_u:276.007a": "jñāne hy evaṃ pravṛttiḥ syāt kāryākārye vijānataḥ",
    "GE07mbh_12_u:276.007c": "yat kāryaṃ na vyavasyāmas tad bhavān vaktum arhati",
    "GE07mbh_12_u:276.008a": "bhagavann āśramāḥ sarve pṛthagācāradarśinaḥ",
    "GE07mbh_12_u:276.008c": "idaṃ śreya idaṃ śreya iti nānāpradhāvitāḥ",
    "GE07mbh_12_u:276.009a": "tāṃs tu viprasthitān dṛṣṭvā śāstraiḥ śāstrābhinandinaḥ",
    "GE07mbh_12_u:276.009c": "svaśāstraiḥ parituṣṭāṃś ca śreyo nopalabhāmahe",
    "GE07mbh_12_u:276.010a": "śāstraṃ yadi bhaved ekaṃ vyaktaṃ śreyo bhavet tadā",
    "GE07mbh_12_u:276.010c": "śāstraiś ca bahubhir bhūyaḥ śreyo guhyaṃ praveśitam",
    "GE07mbh_12_u:276.011a": "etasmāt kāraṇāc chreyaḥ kalilaṃ pratibhāti mām",
    "GE07mbh_12_u:276.011c": "bravītu bhagavāṃs tan me upasanno 'smy adhīhi bhoḥ",
    "GE07mbh_12_u:276.012": "nārada uvāca",
    "GE07mbh_12_u:276.012a": "āśramās tāta catvāro yathāsaṃkalpitāḥ pṛthak",
    "GE07mbh_12_u:276.012c": "tān sarvān anupaśya tvaṃ samāśrityaiva gālava",
    "GE07mbh_12_u:276.013a": "teṣāṃ teṣāṃ tathā hi tvam āśramāṇāṃ tatas tataḥ",
    "GE07mbh_12_u:276.013c": "nānārūpaguṇoddeśaṃ paśya viprasthitaṃ pṛthak",
    "GE07mbh_12_u:276.013e": "nayanti caiva te samyag abhipretam asaṃśayam",
    "GE07mbh_12_u:276.014a": "ṛju paśyaṃs tathā samyag āśramāṇāṃ parāṃ gatim",
    "GE07mbh_12_u:276.014c": "yat tu niḥśreyasaṃ samyak tac caivāsaṃśayātmakam",
    "GE07mbh_12_u:276.015a": "anugrahaṃ ca mitrāṇām amitrāṇāṃ ca nigraham",
    "GE07mbh_12_u:276.015c": "saṃgrahaṃ ca trivargasya śreya āhur manīṣiṇaḥ",
    "GE07mbh_12_u:276.016a": "nivṛttiḥ karmaṇaḥ pāpāt satataṃ puṇyaśīlatā",
    "GE07mbh_12_u:276.016c": "sadbhiś ca samudācāraḥ śreya etad asaṃśayam",
    "GE07mbh_12_u:276.017a": "mārdavaṃ sarvabhūteṣu vyavahāreṣu cārjavam",
    "GE07mbh_12_u:276.017c": "vāk caiva madhurā proktā śreya etad asaṃśayam",
    "GE07mbh_12_u:276.018a": "devatābhyaḥ pitṛbhyaś ca saṃvibhāgo 'tithiṣv api",
    "GE07mbh_12_u:276.018c": "asaṃtyāgaś ca bhṛtyānāṃ śreya etad asaṃśayam",
    "GE07mbh_12_u:276.019a": "satyasya vacanaṃ śreyaḥ satyajñānaṃ tu duṣkaram",
    "GE07mbh_12_u:276.019c": "yad bhūtahitam atyantam etat satyaṃ bravīmy aham",
    "GE07mbh_12_u:276.020a": "ahaṃkārasya ca tyāgaḥ praṇayasya ca nigrahaḥ",
    "GE07mbh_12_u:276.020c": "saṃtoṣaś caikacaryā ca kūṭasthaṃ śreya ucyate",
    "GE07mbh_12_u:276.021a": "dharmeṇa vedādhyayanaṃ vedāṅgānāṃ tathaiva ca",
    "GE07mbh_12_u:276.021c": "vidyārthānāṃ ca jijñāsā śreya etad asaṃśayam",
    "GE07mbh_12_u:276.022a": "śabdarūparasasparśān saha gandhena kevalān",
    "GE07mbh_12_u:276.022c": "nātyartham upaseveta śreyaso 'rthī paraṃtapa",
    "GE07mbh_12_u:276.023a": "naktaṃcaryā divāsvapnam ālasyaṃ paiśunaṃ madam",
    "GE07mbh_12_u:276.023c": "atiyogam ayogaṃ ca śreyaso 'rthī parityajet",
    "GE07mbh_12_u:276.024a": "karmotkarṣaṃ na mārgeta pareṣāṃ parinindayā",
    "GE07mbh_12_u:276.024c": "svaguṇair eva mārgeta viprakarṣaṃ pṛthagjanāt",
    "GE07mbh_12_u:276.025a": "nirguṇās tv eva bhūyiṣṭham ātmasaṃbhāvino narāḥ",
    "GE07mbh_12_u:276.025c": "doṣair anyān guṇavataḥ kṣipanty ātmaguṇakṣayāt",
    "GE07mbh_12_u:276.026a": "anucyamānāś ca punas te manyante mahājanāt",
    "GE07mbh_12_u:276.026c": "guṇavattaram ātmānaṃ svena mānena darpitāḥ",
    "GE07mbh_12_u:276.027a": "abruvan kasya cin nindām ātmapūjām avarṇayan",
    "GE07mbh_12_u:276.027c": "vipaścid guṇasaṃpannaḥ prāpnoty eva mahad yaśaḥ",
    "GE07mbh_12_u:276.028a": "abruvan vāti surabhir gandhaḥ sumanasāṃ śuciḥ",
    "GE07mbh_12_u:276.028c": "tathaivāvyāharan bhāti vimalo bhānur ambare",
    "GE07mbh_12_u:276.029a": "evamādīni cānyāni parityaktāni",
    "GE07mbh_12_u:276.029c": "jvalanti yaśasā loke yāni na vyāharanti ca",
    "GE07mbh_12_u:276.030a": "na loke dīpyate mūrkhaḥ kevalātmapraśaṃsayā",
    "GE07mbh_12_u:276.030c": "api cāpihitaḥ śvabhre kṛtavidyaḥ prakāśate",
    "GE07mbh_12_u:276.031a": "asann uccair api proktaḥ śabdaḥ samupaśāmyati",
    "GE07mbh_12_u:276.031c": "dīpyate tv eva lokeṣu śanair api subhāṣitam",
    "GE07mbh_12_u:276.032a": "mūḍhānām avaliptānām asāraṃ bhāṣitaṃ bahu",
    "GE07mbh_12_u:276.032c": "darśayaty antarātmānaṃ divā rūpam ivāṃśumān",
    "GE07mbh_12_u:276.033a": "etasmāt kāraṇāt prajñāṃ mṛgayante pṛthagvidhām",
    "GE07mbh_12_u:276.033c": "prajñālābho hi bhūtānām uttamaḥ pratibhāti mām",
    "GE07mbh_12_u:276.034a": "nāpṛṣṭaḥ kasya cid brūyān na cānyāyena pṛcchataḥ",
    "GE07mbh_12_u:276.034c": "jñānavān api medhāvī jaḍaval lokam ācaret",
    "GE07mbh_12_u:276.035a": "tato vāsaṃ parīkṣeta dharmanityeṣu sādhuṣu",
    "GE07mbh_12_u:276.035c": "manuṣyeṣu vadānyeṣu svadharmanirateṣu ca",
    "GE07mbh_12_u:276.036a": "caturṇāṃ yatra varṇānāṃ dharmavyatikaro bhavet",
    "GE07mbh_12_u:276.036c": "na tatra vāsaṃ kurvīta śreyorthī vai kathaṃ cana",
    "GE07mbh_12_u:276.037a": "nirārambho 'py ayam iha yathālabdhopajīvanaḥ",
    "GE07mbh_12_u:276.037c": "puṇyaṃ puṇyeṣu vimalaṃ pāpaṃ pāpeṣu cāpnuyāt",
    "GE07mbh_12_u:276.038a": "apām agnes tathendoś ca sparśaṃ vedayate yathā",
    "GE07mbh_12_u:276.038c": "tathā paśyāmahe sparśam ubhayoḥ pāpapuṇyayoḥ",
    "GE07mbh_12_u:276.039a": "apaśyanto 'nnaviṣayaṃ bhuñjate vighasāśinaḥ",
    "GE07mbh_12_u:276.039c": "bhuñjānaṃ cānnaviṣayān viṣayaṃ viddhi karmaṇām",
    "GE07mbh_12_u:276.040a": "yatrāgamayamānānām asatkāreṇa pṛcchatām",
    "GE07mbh_12_u:276.040c": "prabrūyād brahmaṇo dharmaṃ tyajet taṃ deśam ātmavān",
    "GE07mbh_12_u:276.040d-0739_01": "durvṛtto 'pi varo vipro na ca śūdro jitendriyaḥ",
    "GE07mbh_12_u:276.040d-0739_02": "kaḥ parityajya gāṃ duṣṭāṃ duhyec chīlavatīṃ kharīm",
    "GE07mbh_12_u:276.040d-0739_03": "paṇḍitasyāpi śūdrasya sarvaśāstraratasya ca",
    "GE07mbh_12_u:276.040d-0739_04": "vacanaṃ tasya na grāhyaṃ śunocchiṣṭaṃ havir yathā",
    "GE07mbh_12_u:276.041a": "śiṣyopādhyāyikā vṛttir yatra syāt susamāhitā",
    "GE07mbh_12_u:276.041c": "yathāvac chāstrasaṃpannā kas taṃ deśaṃ parityajet",
    "GE07mbh_12_u:276.042a": "ākāśasthā dhruvaṃ yatra doṣaṃ brūyur vipaścitām",
    "GE07mbh_12_u:276.042c": "ātmapūjābhikāmā vai ko vaset tatra paṇḍitaḥ",
    "GE07mbh_12_u:276.043a": "yatra saṃloḍitā lubdhaiḥ prāyaśo dharmasetavaḥ",
    "GE07mbh_12_u:276.043c": "pradīptam iva śailāntaṃ kas taṃ deśaṃ na saṃtyajet",
    "GE07mbh_12_u:276.044a": "yatra dharmam anāśaṅkāś careyur vītamatsarāḥ",
    "GE07mbh_12_u:276.044c": "caret tatra vasec caiva puṇyaśīleṣu sādhuṣu",
    "GE07mbh_12_u:276.045a": "dharmam arthanimittaṃ tu careyur yatra mānavāḥ",
    "GE07mbh_12_u:276.045c": "na tān anuvasej jātu te hi pāpakṛto janāḥ",
    "GE07mbh_12_u:276.046a": "karmaṇā yatra pāpena vartante jīvitespavaḥ",
    "GE07mbh_12_u:276.046c": "vyavadhāvet tatas tūrṇaṃ sasarpāc charaṇād iva",
    "GE07mbh_12_u:276.047a": "yena khaṭvāṃ samārūḍhaḥ karmaṇānuśayī bhavet",
    "GE07mbh_12_u:276.047c": "āditas tan na kartavyam icchatā bhavam ātmanaḥ",
    "GE07mbh_12_u:276.048a": "yatra rājā ca rājñaś ca puruṣāḥ pratyanantarāḥ",
    "GE07mbh_12_u:276.048c": "kuṭumbinām agrabhujas tyajet tad rāṣṭram ātmavān",
    "GE07mbh_12_u:276.049a": "śrotriyās tv agrabhoktāro dharmanityāḥ sanātanāḥ",
    "GE07mbh_12_u:276.049c": "yājanādhyāpane yuktā yatra tad rāṣṭram āvaset",
    "GE07mbh_12_u:276.050a": "svāhāsvadhāvaṣaṭkārā yatra samyag anuṣṭhitāḥ",
    "GE07mbh_12_u:276.050c": "ajasraṃ caiva vartante vaset tatrāvicārayan",
    "GE07mbh_12_u:276.051a": "aśucīny atra paśyeta brāhmaṇān vṛttikarśitān",
    "GE07mbh_12_u:276.051c": "tyajet tad rāṣṭram āsannam upasṛṣṭam ivāmiṣam",
    "GE07mbh_12_u:276.052a": "prīyamāṇā narā yatra prayaccheyur ayācitāḥ",
    "GE07mbh_12_u:276.052c": "svasthacitto vaset tatra kṛtakṛtya ivātmavān",
    "GE07mbh_12_u:276.053a": "daṇḍo yatrāvinīteṣu satkāraś ca kṛtātmasu",
    "GE07mbh_12_u:276.053c": "caret tatra vasec caiva puṇyaśīleṣu sādhuṣu",
    "GE07mbh_12_u:276.054a": "upasṛṣṭeṣv adānteṣu durācāreṣv asādhuṣu",
    "GE07mbh_12_u:276.054c": "avinīteṣu lubdheṣu sumahad daṇḍadhāraṇam",
    "GE07mbh_12_u:276.055a": "yatra rājā dharmanityo rājyaṃ vai paryupāsitā",
    "GE07mbh_12_u:276.055c": "apāsya kāmān kāmeśo vaset tatrāvicārayan",
    "GE07mbh_12_u:276.056a": "tathāśīlā hi rājānaḥ sarvān viṣayavāsinaḥ",
    "GE07mbh_12_u:276.056c": "śreyasā yojayanty āśu śreyasi pratyupasthite",
    "GE07mbh_12_u:276.057a": "pṛcchatas te mayā tāta śreya etad udāhṛtam",
    "GE07mbh_12_u:276.057c": "na hi śakyaṃ pradhānena śreyaḥ saṃkhyātum ātmanaḥ",
    "GE07mbh_12_u:276.058a": "evaṃ pravartamānasya vṛttiṃ praṇihitātmanaḥ",
    "GE07mbh_12_u:276.058c": "tapasaiveha bahulaṃ śreyo vyaktaṃ bhaviṣyati",
    "GE07mbh_12_u:277.001": "yudhiṣṭhira uvāca",
    "GE07mbh_12_u:277.001a": "kathaṃ nu muktaḥ pṛthivīṃ cared asmadvidho nṛpaḥ",
    "GE07mbh_12_u:277.001c": "nityaṃ kaiś ca guṇair yuktaḥ saṅgapāśād vimucyate",
    "GE07mbh_12_u:277.002": "bhīṣma uvāca",
    "GE07mbh_12_u:277.002a": "atra te vartayiṣyāmi itihāsaṃ purātanam",
    "GE07mbh_12_u:277.002c": "ariṣṭaneminā proktaṃ sagarāyānupṛcchate",
    "GE07mbh_12_u:277.003": "sagara uvāca",
    "GE07mbh_12_u:277.003a": "kiṃ śreyaḥ paramaṃ brahman kṛtveha sukham aśnute",
    "GE07mbh_12_u:277.003c": "kathaṃ na śocen na kṣubhyed etad icchāmi veditum",
    "GE07mbh_12_u:277.004": "bhīṣma uvāca",
    "GE07mbh_12_u:277.004a": "evam uktas tadā tārkṣyaḥ sarvaśāstraviśāradaḥ",
    "GE07mbh_12_u:277.004c": "vibudhya saṃpadaṃ cāgryāṃ sad vākyam idam abravīt",
    "GE07mbh_12_u:277.005a": "sukhaṃ mokṣasukhaṃ loke na ca loko 'vagacchati",
    "GE07mbh_12_u:277.005c": "prasaktaḥ putrapaśuṣu dhanadhānyasamākulaḥ",
    "GE07mbh_12_u:277.006a": "saktabuddhir aśāntātmā na sa śakyaś cikitsitum",
    "GE07mbh_12_u:277.006c": "snehapāśasito mūḍho na sa mokṣāya kalpate",
    "GE07mbh_12_u:277.007a": "snehajān iha te pāśān vakṣyāmi śṛṇu tān mama",
    "GE07mbh_12_u:277.007c": "sakarṇakena śirasā śakyāś chettuṃ vijānatā",
    "GE07mbh_12_u:277.008a": "saṃbhāvya putrān kālena yauvanasthān niveśya ca",
    "GE07mbh_12_u:277.008c": "samarthāñ jīvane jñātvā muktaś cara yathāsukham",
    "GE07mbh_12_u:277.009a": "bhāryāṃ putravatīṃ vṛddhāṃ lālitāṃ putravatsalām",
    "GE07mbh_12_u:277.009c": "jñātvā prajahi kāle tvaṃ parārtham anudṛśya ca",
    "GE07mbh_12_u:277.010a": "sāpatyo nirapatyo vā muktaś cara yathāsukham",
    "GE07mbh_12_u:277.010c": "indriyair indriyārthāṃs tvam anubhūya yathāvidhi",
    "GE07mbh_12_u:277.011a": "kṛtakautūhalas teṣu muktaś cara yathāsukham",
    "GE07mbh_12_u:277.011c": "upapattyopalabdheṣu lābheṣu ca samo bhava",
    "GE07mbh_12_u:277.012a": "eṣa tāvat samāsena tava saṃkīrtito mayā",
    "GE07mbh_12_u:277.012c": "mokṣārtho vistareṇāpi bhūyo vakṣyāmi tac chṛṇu",
    "GE07mbh_12_u:277.013a": "muktā vītabhayā loke caranti sukhino narāḥ",
    "GE07mbh_12_u:277.013c": "saktabhāvā vinaśyanti narās tatra na saṃśayaḥ",
    "GE07mbh_12_u:277.014a": "āhārasaṃcayāś caiva tathā kīṭapipīlikāḥ",
    "GE07mbh_12_u:277.014c": "asaktāḥ sukhino loke saktāś caiva vināśinaḥ",
    "GE07mbh_12_u:277.015a": "svajane na ca te cintā kartavyā mokṣabuddhinā",
    "GE07mbh_12_u:277.015c": "ime mayā vinābhūtā bhaviṣyanti kathaṃ tv iti",
    "GE07mbh_12_u:277.016a": "svayam utpadyate jantuḥ svayam eva vivardhate",
    "GE07mbh_12_u:277.016c": "sukhaduḥkhe tathā mṛtyuṃ svayam evādhigacchati",
    "GE07mbh_12_u:277.017a": "bhojanācchādane caiva mātrā pitrā ca saṃgraham",
    "GE07mbh_12_u:277.017c": "svakṛtenādhigacchanti loke nāsty akṛtaṃ purā",
    "GE07mbh_12_u:277.018a": "dhātrā vihitabhakṣyāṇi sarvabhūtāni medinīm",
    "GE07mbh_12_u:277.018c": "loke viparidhāvanti rakṣitāni svakarmabhiḥ",
    "GE07mbh_12_u:277.019a": "svayaṃ mṛtpiṇḍabhūtasya paratantrasya sarvadā",
    "GE07mbh_12_u:277.019c": "ko hetuḥ svajanaṃ poṣṭuṃ rakṣituṃ vādṛḍhātmanaḥ",
    "GE07mbh_12_u:277.020a": "svajanaṃ hi yadā mṛtyur hanty eva tava paśyataḥ",
    "GE07mbh_12_u:277.020c": "kṛte 'pi yatne mahati tatra boddhavyam ātmanā",
    "GE07mbh_12_u:277.021a": "jīvantam api caivainaṃ bharaṇe rakṣaṇe tathā",
    "GE07mbh_12_u:277.021c": "asamāpte parityajya paścād api mariṣyasi",
    "GE07mbh_12_u:277.022a": "yadā mṛtaś ca svajanaṃ na jñāsyasi kathaṃ cana",
    "GE07mbh_12_u:277.022c": "sukhitaṃ duḥkhitaṃ vāpi nanu boddhavyam ātmanā",
    "GE07mbh_12_u:277.023a": "mṛte vā tvayi jīve vā yadi bhokṣyati vai janaḥ",
    "GE07mbh_12_u:277.023c": "svakṛtaṃ nanu buddhvaivaṃ kartavyaṃ hitam ātmanaḥ",
    "GE07mbh_12_u:277.024a": "evaṃ vijānaṃl loke 'smin kaḥ kasyety abhiniścitaḥ",
    "GE07mbh_12_u:277.024c": "mokṣe niveśaya mano bhūyaś cāpy upadhāraya",
    "GE07mbh_12_u:277.025a": "kṣutpipāsādayo bhāvā jitā yasyeha dehinaḥ",
    "GE07mbh_12_u:277.025c": "krodho lobhas tathā mohaḥ sattvavān mukta eva saḥ",
    "GE07mbh_12_u:277.026a": "dyūte pāne tathā strīṣu mṛgayāyāṃ ca yo naraḥ",
    "GE07mbh_12_u:277.026c": "na pramādyati saṃmohāt satataṃ mukta eva saḥ",
    "GE07mbh_12_u:277.027a": "divase divase nāma rātrau rātrau sadā sadā",
    "GE07mbh_12_u:277.027c": "bhoktavyam iti yaḥ khinno doṣabuddhiḥ sa ucyate",
    "GE07mbh_12_u:277.028a": "ātmabhāvaṃ tathā strīṣu muktam eva punaḥ punaḥ",
    "GE07mbh_12_u:277.028c": "yaḥ paśyati sadā yukto yathāvan mukta eva saḥ",
    "GE07mbh_12_u:277.029a": "saṃbhavaṃ ca vināśaṃ ca bhūtānāṃ ceṣṭitaṃ tathā",
    "GE07mbh_12_u:277.029c": "yas tattvato vijānāti loke 'smin mukta eva saḥ",
    "GE07mbh_12_u:277.030a": "prasthaṃ vāhasahasreṣu yātrārthaṃ caiva koṭiṣu",
    "GE07mbh_12_u:277.030c": "prāsāde mañcakasthānaṃ yaḥ paśyati sa mucyate",
    "GE07mbh_12_u:277.031a": "mṛtyunābhyāhataṃ lokaṃ vyādhibhiś copapīḍitam",
    "GE07mbh_12_u:277.031c": "avṛttikarśitaṃ caiva yaḥ paśyati sa mucyate",
    "GE07mbh_12_u:277.032a": "yaḥ paśyati sukhī tuṣṭo napaśyaṃś ca vihanyate",
    "GE07mbh_12_u:277.032c": "yaś cāpy alpena saṃtuṣṭo loke 'smin mukta eva saḥ",
    "GE07mbh_12_u:277.033a": "agnīṣomāv idaṃ sarvam iti yaś cānupaśyati",
    "GE07mbh_12_u:277.033c": "na ca saṃspṛśyate bhāvair adbhutair mukta eva saḥ",
    "GE07mbh_12_u:277.034a": "paryaṅkaśayyā bhūmiś ca samāne yasya dehinaḥ",
    "GE07mbh_12_u:277.034c": "śālayaś ca kadannaṃ ca yasya syān mukta eva saḥ",
    "GE07mbh_12_u:277.035a": "kṣaumaṃ ca kuśacīraṃ ca kauśeyaṃ valkalāni ca",
    "GE07mbh_12_u:277.035c": "āvikaṃ carma ca samaṃ yasya syān mukta eva saḥ",
    "GE07mbh_12_u:277.036a": "pañcabhūtasamudbhūtaṃ lokaṃ yaś cānupaśyati",
    "GE07mbh_12_u:277.036c": "tathā ca vartate dṛṣṭvā loke 'smin mukta eva saḥ",
    "GE07mbh_12_u:277.037a": "sukhaduḥkhe same yasya lābhālābhau jayājayau",
    "GE07mbh_12_u:277.037c": "icchādveṣau bhayodvegau sarvathā mukta eva saḥ",
    "GE07mbh_12_u:277.038a": "raktamūtrapurīṣāṇāṃ doṣāṇāṃ saṃcayaṃ tathā",
    "GE07mbh_12_u:277.038c": "śarīraṃ doṣabahulaṃ dṛṣṭvā cedaṃ vimucyate",
    "GE07mbh_12_u:277.039a": "valīpalitasaṃyogaṃ kārśyaṃ vaivarṇyam eva ca",
    "GE07mbh_12_u:277.039c": "kubjabhāvaṃ ca jarayā yaḥ paśyati sa mucyate",
    "GE07mbh_12_u:277.040a": "puṃstvopaghātaṃ kālena darśanoparamaṃ tathā",
    "GE07mbh_12_u:277.040c": "bādhiryaṃ prāṇamandatvaṃ yaḥ paśyati sa mucyate",
    "GE07mbh_12_u:277.041a": "gatān ṛṣīṃs tathā devān asurāṃś ca tathā gatān",
    "GE07mbh_12_u:277.041c": "lokād asmāt paraṃ lokaṃ yaḥ paśyati sa mucyate",
    "GE07mbh_12_u:277.042a": "prabhāvair anvitās tais taiḥ pārthivendrāḥ sahasraśaḥ",
    "GE07mbh_12_u:277.042c": "ye gatāḥ pṛthivīṃ tyaktvā iti jñātvā vimucyate",
    "GE07mbh_12_u:277.043a": "arthāṃś ca durlabhāṃl loke kleśāṃś ca sulabhāṃs tathā",
    "GE07mbh_12_u:277.043c": "duḥkhaṃ caiva kuṭumbārthe yaḥ paśyati sa mucyate",
    "GE07mbh_12_u:277.044a": "apatyānāṃ ca vaiguṇyaṃ janaṃ viguṇam eva ca",
    "GE07mbh_12_u:277.044c": "paśyan bhūyiṣṭhaśo loke ko mokṣaṃ nābhipūjayet",
    "GE07mbh_12_u:277.045a": "śāstrāl lokāc ca yo buddhaḥ sarvaṃ paśyati mānavaḥ",
    "GE07mbh_12_u:277.045c": "asāram iva mānuṣyaṃ sarvathā mukta eva saḥ",
    "GE07mbh_12_u:277.046a": "etac chrutvā mama vaco bhavāṃś caratu muktavat",
    "GE07mbh_12_u:277.046c": "gārhasthye yadi te mokṣe kṛtā buddhir aviklavā",
    "GE07mbh_12_u:277.047a": "tat tasya vacanaṃ śrutvā samyak sa pṛthivīpatiḥ",
    "GE07mbh_12_u:277.047c": "mokṣajaiś ca guṇair yuktaḥ pālayām āsa ca prajāḥ",
    "GE07mbh_12_u:278.001": "yudhiṣṭhira uvāca",
    "GE07mbh_12_u:278.001a": "tiṣṭhate me sadā tāta kautūhalam idaṃ hṛdi",
    "GE07mbh_12_u:278.001c": "tad ahaṃ śrotum icchāmi tvattaḥ kurupitāmaha",
    "GE07mbh_12_u:278.002a": "kathaṃ devarṣir uśanā sadā kāvyo mahāmatiḥ",
    "GE07mbh_12_u:278.002c": "asurāṇāṃ priyakaraḥ surāṇām apriye rataḥ",
    "GE07mbh_12_u:278.003a": "vardhayām āsa tejaś ca kimartham amitaujasām",
    "GE07mbh_12_u:278.003c": "nityaṃ vairanibaddhāś ca dānavāḥ surasattamaiḥ",
    "GE07mbh_12_u:278.004a": "kathaṃ cāpy uśanā prāpa śukratvam amaradyutiḥ",
    "GE07mbh_12_u:278.004c": "ṛddhiṃ ca sa kathaṃ prāptaḥ sarvam etad bravīhi me",
    "GE07mbh_12_u:278.005a": "na yāti ca sa tejasvī madhyena nabhasaḥ katham",
    "GE07mbh_12_u:278.005c": "etad icchāmi vijñātuṃ nikhilena pitāmaha",
    "GE07mbh_12_u:278.006": "bhīṣma uvāca",
    "GE07mbh_12_u:278.006a": "śṛṇu rājann avahitaḥ sarvam etad yathātatham",
    "GE07mbh_12_u:278.006c": "yathāmati yathā caitac chrutapūrvaṃ mayānagha",
    "GE07mbh_12_u:278.007a": "eṣa bhārgavadāyādo muniḥ satyo dṛḍhavrataḥ",
    "GE07mbh_12_u:278.007c": "asurāṇāṃ priyakaro nimitte karuṇātmake",
    "GE07mbh_12_u:278.008a": "indro 'tha dhanado rājā yakṣarakṣodhipaḥ sa ca",
    "GE07mbh_12_u:278.008c": "prabhaviṣṇuś ca kośasya jagataś ca tathā prabhuḥ",
    "GE07mbh_12_u:278.009a": "tasyātmānam athāviśya yogasiddho mahāmuniḥ",
    "GE07mbh_12_u:278.009c": "ruddhvā dhanapatiṃ devaṃ yogena hṛtavān vasu",
    "GE07mbh_12_u:278.010a": "hṛte dhane tataḥ śarma na lebhe dhanadas tathā",
    "GE07mbh_12_u:278.010c": "āpannamanyuḥ saṃvignaḥ so 'bhyagāt surasattamam",
    "GE07mbh_12_u:278.011a": "nivedayām āsa tadā śivāyāmitatejase",
    "GE07mbh_12_u:278.011c": "devaśreṣṭhāya rudrāya saumyāya bahurūpiṇe",
    "GE07mbh_12_u:278.012": "kubera uvāca",
    "GE07mbh_12_u:278.012a": "yogātmakenośanasā ruddhvā mama hṛtaṃ vasu",
    "GE07mbh_12_u:278.012c": "yogenātmagatiṃ kṛtvā niḥsṛtaś ca mahātapāḥ",
    "GE07mbh_12_u:278.013": "bhīṣma uvāca",
    "GE07mbh_12_u:278.013a": "etac chrutvā tataḥ kruddho mahāyogī maheśvaraḥ",
    "GE07mbh_12_u:278.013c": "saṃraktanayano rājañ śūlam ādāya tasthivān",
    "GE07mbh_12_u:278.014a": "kvāsvau kvāsāv iti prāha gṛhītvā paramāyudham",
    "GE07mbh_12_u:278.014c": "uśanā dūratas tasya babhau jñātvā cikīrṣitam",
    "GE07mbh_12_u:278.015a": "sa mahāyogino buddhvā taṃ roṣaṃ vai mahātmanaḥ",
    "GE07mbh_12_u:278.015c": "gatim āgamanaṃ vetti sthānaṃ vetti tataḥ prabhuḥ",
    "GE07mbh_12_u:278.016a": "saṃcintyogreṇa tapasā mahātmānaṃ maheśvaram",
    "GE07mbh_12_u:278.016c": "uśanā yogasiddhātmā śūlāgre pratyadṛśyata",
    "GE07mbh_12_u:278.017a": "vijñātarūpaḥ sa tadā tapaḥsiddhena dhanvinā",
    "GE07mbh_12_u:278.017c": "jñātvā śūlaṃ ca deveśaḥ pāṇinā samanāmayat",
    "GE07mbh_12_u:278.018a": "ānatenātha śūlena pāṇināmitatejasā",
    "GE07mbh_12_u:278.018c": "pinākam iti covāca śūlam ugrāyudhaḥ prabhuḥ",
    "GE07mbh_12_u:278.018d-0740_01": "sa tu praviṣṭa uśanā pāṇiṃ māheśvaraṃ prabhuḥ",
    "GE07mbh_12_u:278.019a": "pāṇimadhyagataṃ dṛṣṭvā bhārgavaṃ tam umāpatiḥ",
    "GE07mbh_12_u:278.019c": "āsyaṃ vivṛtya kakudī pāṇiṃ saṃprākṣipac chanaiḥ",
    "GE07mbh_12_u:278.020a": "sa tu praviṣṭa uśanā koṣṭhaṃ māheśvaraṃ prabhuḥ",
    "GE07mbh_12_u:278.020c": "vyacarac cāpi tatrāsau mahātmā bhṛgunandanaḥ",
    "GE07mbh_12_u:278.021": "yudhiṣṭhira uvāca",
    "GE07mbh_12_u:278.021a": "kimarthaṃ vyacarad rājann uśanā tasya dhīmataḥ",
    "GE07mbh_12_u:278.021c": "jaṭhare devadevasya kiṃ cākārṣīn mahādyutiḥ",
    "GE07mbh_12_u:278.022": "bhīṣma uvāca",
    "GE07mbh_12_u:278.022a": "purā so 'ntarjalagataḥ sthāṇubhūto mahāvrataḥ",
    "GE07mbh_12_u:278.022c": "varṣāṇām abhavad rājan prayutāny arbudāni ca",
    "GE07mbh_12_u:278.023a": "udatiṣṭhat tapas taptvā duścaraṃ sa mahāhradāt",
    "GE07mbh_12_u:278.023c": "tato devātidevas taṃ brahmā samupasarpata",
    "GE07mbh_12_u:278.024a": "tapovṛddhim apṛcchac ca kuśalaṃ cainam avyayam",
    "GE07mbh_12_u:278.024c": "tapaḥ sucīrṇam iti ca provāca vṛṣabhadhvajaḥ",
    "GE07mbh_12_u:278.025a": "tatsaṃyogena vṛddhiṃ cāpy apaśyat sa tu śaṃkaraḥ",
    "GE07mbh_12_u:278.025c": "mahāmatir acintyātmā satyadharmarataḥ sadā",
    "GE07mbh_12_u:278.026a": "sa tenāḍhyo mahāyogī tapasā ca dhanena ca",
    "GE07mbh_12_u:278.026c": "vyarājata mahārāja triṣu lokeṣu vīryavān",
    "GE07mbh_12_u:278.027a": "tataḥ pinākī yogātmā dhyānayogaṃ samāviśat",
    "GE07mbh_12_u:278.027c": "uśanā tu samudvigno nililye jaṭhare tataḥ",
    "GE07mbh_12_u:278.028a": "tuṣṭāva ca mahāyogī devaṃ tatrastha eva ca",
    "GE07mbh_12_u:278.028c": "niḥsāraṃ kāṅkṣamāṇas tu tejasā pratyahanyata",
    "GE07mbh_12_u:278.029a": "uśanā tu tadovāca jaṭharastho mahāmuniḥ",
    "GE07mbh_12_u:278.029c": "prasādaṃ me kuruṣveti punaḥ punar ariṃdama",
    "GE07mbh_12_u:278.030a": "tam uvāca mahādevo gaccha śiśnena mokṣaṇam",
    "GE07mbh_12_u:278.030c": "iti srotāṃsi sarvāṇi ruddhvā tridaśapuṃgavaḥ",
    "GE07mbh_12_u:278.031a": "apaśyamānaḥ sa dvāraṃ sarvataḥpihito muniḥ",
    "GE07mbh_12_u:278.031c": "paryakrāmad dahyamāna itaś cetaś ca tejasā",
    "GE07mbh_12_u:278.032a": "sa viniṣkramya śiśnena śukratvam abhipedivān",
    "GE07mbh_12_u:278.032c": "kāryeṇa tena nabhaso nāgacchata ca madhyataḥ",
    "GE07mbh_12_u:278.032d-0741_01": "tata eva ca deveṣu sapratiṣṭho mahāmuniḥ",
    "GE07mbh_12_u:278.032d-0741_02": "paurohityaṃ ca daityānāṃ cakre tejovivṛddhaye",
    "GE07mbh_12_u:278.033a": "niṣkrāntam atha taṃ dṛṣṭvā jvalantam iva tejasā",
    "GE07mbh_12_u:278.033c": "bhavo roṣasamāviṣṭaḥ śūlodyatakaraḥ sthitaḥ",
    "GE07mbh_12_u:278.034a": "nyavārayata taṃ devī kruddhaṃ paśupatiṃ patim",
    "GE07mbh_12_u:278.034c": "putratvam agamad devyā vārite śaṃkare ca saḥ",
    "GE07mbh_12_u:278.035": "devy uvāca",
    "GE07mbh_12_u:278.035a": "hiṃsanīyas tvayā naiṣa mama putratvam āgataḥ",
    "GE07mbh_12_u:278.035c": "na hi devodarāt kaś cin niḥsṛto nāśam archati",
    "GE07mbh_12_u:278.036": "bhīṣma uvāca",
    "GE07mbh_12_u:278.036a": "tataḥ prīto 'bhavad devyāḥ prahasaṃś cedam abravīt",
    "GE07mbh_12_u:278.036c": "gacchatv eṣa yathākāmam iti rājan punaḥ punaḥ",
    "GE07mbh_12_u:278.037a": "tataḥ praṇamya varadaṃ devaṃ devīm umāṃ tathā",
    "GE07mbh_12_u:278.037c": "uśanā prāpa tad dhīmān gatim iṣṭāṃ mahāmuniḥ",
    "GE07mbh_12_u:278.038a": "etat te kathitaṃ tāta bhārgavasya mahātmanaḥ",
    "GE07mbh_12_u:278.038c": "caritaṃ bharataśreṣṭha yan māṃ tvaṃ paripṛcchasi",
    "GE07mbh_12_u:279.001": "yudhiṣṭhira uvāca",
    "GE07mbh_12_u:279.001a": "ataḥ paraṃ mahābāho yac chreyas tad vadasva me",
    "GE07mbh_12_u:279.001c": "na tṛpyāmy amṛtasyeva vacasas te pitāmaha",
    "GE07mbh_12_u:279.002a": "kiṃ karma puruṣaḥ kṛtvā śubhaṃ puruṣasattama",
    "GE07mbh_12_u:279.002c": "śreyaḥ param avāpnoti pretya ceha ca tad vada",
    "GE07mbh_12_u:279.003": "bhīṣma uvāca",
    "GE07mbh_12_u:279.003a": "atra te vartayiṣyāmi yathā pūrvaṃ mahāyaśāḥ",
    "GE07mbh_12_u:279.003c": "parāśaraṃ mahātmānaṃ papraccha janako nṛpaḥ",
    "GE07mbh_12_u:279.004a": "kiṃ śreyaḥ sarvabhūtānām asmiṃl loke paratra ca",
    "GE07mbh_12_u:279.004c": "yad bhavet pratipattavyaṃ tad bhavān prabravītu me",
    "GE07mbh_12_u:279.005a": "tataḥ sa tapasā yuktaḥ sarvadharmavidhānavit",
    "GE07mbh_12_u:279.005c": "nṛpāyānugrahamanā munir vākyam athābravīt",
    "GE07mbh_12_u:279.006a": "dharma eva kṛtaḥ śreyān iha loke paratra ca",
    "GE07mbh_12_u:279.006c": "tasmād dhi paramaṃ nāsti yathā prāhur manīṣiṇaḥ",
    "GE07mbh_12_u:279.007a": "pratipadya naro dharmaṃ svargaloke mahīyate",
    "GE07mbh_12_u:279.007c": "dharmātmakaḥ karmavidhir dehināṃ nṛpasattama",
    "GE07mbh_12_u:279.007e": "tasminn āśramiṇaḥ santaḥ svakarmāṇīha kurvate",
    "GE07mbh_12_u:279.008a": "caturvidhā hi lokasya yātrā tāta vidhīyate",
    "GE07mbh_12_u:279.008c": "martyā yatrāvatiṣṭhante sā ca kāmāt pravartate",
    "GE07mbh_12_u:279.009a": "sukṛtāsukṛtaṃ karma niṣevya vividhaiḥ kramaiḥ",
    "GE07mbh_12_u:279.009c": "daśārdhapravibhaktānāṃ bhūtānāṃ bahudhā gatiḥ",
    "GE07mbh_12_u:279.010a": "sauvarṇaṃ rājataṃ vāpi yathā bhāṇḍaṃ niṣicyate",
    "GE07mbh_12_u:279.010c": "tathā niṣicyate jantuḥ pūrvakarmavaśānugaḥ",
    "GE07mbh_12_u:279.011a": "nābījāj jāyate kiṃ cin nākṛtvā sukham edhate",
    "GE07mbh_12_u:279.011c": "sukṛtī vindati sukhaṃ prāpya dehakṣayaṃ naraḥ",
    "GE07mbh_12_u:279.012a": "daivaṃ tāta na paśyāmi nāsti daivasya sādhanam",
    "GE07mbh_12_u:279.012c": "svabhāvato hi saṃsiddhā devagandharvadānavāḥ",
    "GE07mbh_12_u:279.013a": "pretya jātikṛtaṃ karma na smaranti sadā janāḥ",
    "GE07mbh_12_u:279.013c": "te vai tasya phalaprāptau karma cāpi caturvidham",
    "GE07mbh_12_u:279.014a": "lokayātrāśrayaś caiva śabdo vedāśrayaḥ kṛtaḥ",
    "GE07mbh_12_u:279.014c": "śāntyarthaṃ manasas tāta naitad vṛddhānuśāsanam",
    "GE07mbh_12_u:279.015a": "cakṣuṣā manasā vācā karmaṇā ca caturvidham",
    "GE07mbh_12_u:279.015c": "kurute yādṛśaṃ karma tādṛśaṃ pratipadyate",
    "GE07mbh_12_u:279.016a": "nirantaraṃ ca miśraṃ ca phalate karma pārthiva",
    "GE07mbh_12_u:279.016c": "kalyāṇaṃ yadi vā pāpaṃ na tu nāśo 'sya vidyate",
    "GE07mbh_12_u:279.017a": "kadā cit sukṛtaṃ tāta kūṭastham iva tiṣṭhati",
    "GE07mbh_12_u:279.017c": "majjamānasya saṃsāre yāvad duḥkhād vimucyate",
    "GE07mbh_12_u:279.018a": "tato duḥkhakṣayaṃ kṛtvā sukṛtaṃ karma sevate",
    "GE07mbh_12_u:279.018c": "sukṛtakṣayād duṣkṛtaṃ ca tad viddhi manujādhipa",
    "GE07mbh_12_u:279.019a": "damaḥ kṣamā dhṛtis tejaḥ saṃtoṣaḥ satyavāditā",
    "GE07mbh_12_u:279.019c": "hrīr ahiṃsāvyasanitā dākṣyaṃ ceti sukhāvahāḥ",
    "GE07mbh_12_u:279.020a": "duṣkṛte sukṛte vāpi na jantur ayato bhavet",
    "GE07mbh_12_u:279.020c": "nityaṃ manaḥsamādhāne prayateta vicakṣaṇaḥ",
    "GE07mbh_12_u:279.021a": "nāyaṃ parasya sukṛtaṃ duṣkṛtaṃ vāpi sevate",
    "GE07mbh_12_u:279.021c": "karoti yādṛśaṃ karma tādṛśaṃ pratipadyate",
    "GE07mbh_12_u:279.022a": "sukhaduḥkhe samādhāya pumān anyena gacchati",
    "GE07mbh_12_u:279.022c": "anyenaiva janaḥ sarvaḥ saṃgato yaś ca pārthiva",
    "GE07mbh_12_u:279.023a": "pareṣāṃ yad asūyeta na tat kuryāt svayaṃ naraḥ",
    "GE07mbh_12_u:279.023c": "yo hy asūyus tathāyuktaḥ so 'vahāsaṃ niyacchati",
    "GE07mbh_12_u:279.024a": "bhīrū rājanyo brāhmaṇaḥ sarvabhakṣo; vaiśyo 'nīhāvān hīnavarṇo 'lasaś ca",
    "GE07mbh_12_u:279.024c": "vidvāṃś cāśīlo vṛttahīnaḥ kulīnaḥ; satyād bhraṣṭo brāhmaṇaḥ strī ca duṣṭā",
    "GE07mbh_12_u:279.025a": "rāgī muktaḥ pacamāno ''tmahetor; mūrkho vaktā nṛpahīnaṃ ca rāṣṭram",
    "GE07mbh_12_u:279.025c": "ete sarve śocyatāṃ yānti rājan; yaś cāyuktaḥ snehahīnaḥ prajāsu",
    "GE07mbh_12_u:280.001": "parāśara uvāca",
    "GE07mbh_12_u:280.001a": "manoratharathaṃ prāpya indriyārthahayaṃ naraḥ",
    "GE07mbh_12_u:280.001c": "raśmibhir jñānasaṃbhūtair yo gacchati sa buddhimān",
    "GE07mbh_12_u:280.002a": "sevāśritena manasā vṛttihīnasya śasyate",
    "GE07mbh_12_u:280.002c": "dvijātihastān nirvṛttā na tu tulyāt parasparam",
    "GE07mbh_12_u:280.003a": "āyur nasulabhaṃ labdhvā nāvakarṣed viśāṃ pate",
    "GE07mbh_12_u:280.003c": "utkarṣārthaṃ prayatate naraḥ puṇyena karmaṇā",
    "GE07mbh_12_u:280.004a": "varṇebhyo 'pi paribhraṣṭaḥ sa vai saṃmānam arhati",
    "GE07mbh_12_u:280.004c": "na tu yaḥ satkriyāṃ prāpya rājasaṃ karma sevate",
    "GE07mbh_12_u:280.005a": "varṇotkarṣam avāpnoti naraḥ puṇyena karmaṇā",
    "GE07mbh_12_u:280.005c": "durlabhaṃ tam alabdhā hi hanyāt pāpena karmaṇā",
    "GE07mbh_12_u:280.006a": "ajñānād dhi kṛtaṃ pāpaṃ tapasaivābhinirṇudet",
    "GE07mbh_12_u:280.006c": "pāpaṃ hi karma phalati pāpam eva svayaṃ kṛtam",
    "GE07mbh_12_u:280.006e": "tasmāt pāpaṃ na seveta karma duḥkhaphalodayam",
    "GE07mbh_12_u:280.007a": "pāpānubandhaṃ yat karma yady api syān mahāphalam",
    "GE07mbh_12_u:280.007c": "na tat seveta medhāvī śuciḥ kusalilaṃ yathā",
    "GE07mbh_12_u:280.008a": "kiṃkaṣṭam anupaśyāmi phalaṃ pāpasya karmaṇaḥ",
    "GE07mbh_12_u:280.008c": "pratyāpannasya hi sato nātmā tāvad virocate",
    "GE07mbh_12_u:280.009a": "pratyāpattiś ca yasyeha bāliśasya na jāyate",
    "GE07mbh_12_u:280.009c": "tasyāpi sumahāṃs tāpaḥ prasthitasyopajāyate",
    "GE07mbh_12_u:280.010a": "viraktaṃ śodhyate vastraṃ na tu kṛṣṇopasaṃhitam",
    "GE07mbh_12_u:280.010c": "prayatnena manuṣyendra pāpam evaṃ nibodha me",
    "GE07mbh_12_u:280.011a": "svayaṃ kṛtvā tu yaḥ pāpaṃ śubham evānutiṣṭhati",
    "GE07mbh_12_u:280.011c": "prāyaścittaṃ naraḥ kartum ubhayaṃ so 'śnute pṛthak",
    "GE07mbh_12_u:280.012a": "ajñānāt tu kṛtāṃ hiṃsām ahiṃsā vyapakarṣati",
    "GE07mbh_12_u:280.012c": "brāhmaṇāḥ śāstranirdeśād ity āhur brahmavādinaḥ",
    "GE07mbh_12_u:280.013a": "tathā kāmakṛtaṃ cāsya vihiṃsaivāpakarṣati",
    "GE07mbh_12_u:280.013c": "ity āhur dharmaśāstrajñā brāhmaṇā vedapāragāḥ",
    "GE07mbh_12_u:280.014a": "ahaṃ tu tāvat paśyāmi karma yad vartate kṛtam",
    "GE07mbh_12_u:280.014c": "guṇayuktaṃ prakāśaṃ ca pāpenānupasaṃhitam",
    "GE07mbh_12_u:280.015a": "yathā sūkṣmāṇi karmāṇi phalantīha yathātatham",
    "GE07mbh_12_u:280.015c": "buddhiyuktāni tānīha kṛtāni manasā saha",
    "GE07mbh_12_u:280.016a": "bhavaty alpaphalaṃ karma sevitaṃ nityam ulbaṇam",
    "GE07mbh_12_u:280.016c": "abuddhipūrvaṃ dharmajña kṛtam ugreṇa karmaṇā",
    "GE07mbh_12_u:280.017a": "kṛtāni yāni karmāṇi daivatair munibhis tathā",
    "GE07mbh_12_u:280.017c": "nācaret tāni dharmātmā śrutvā cāpi na kutsayet",
    "GE07mbh_12_u:280.018a": "saṃcintya manasā rājan viditvā śaktim ātmanaḥ",
    "GE07mbh_12_u:280.018c": "karoti yaḥ śubhaṃ karma sa vai bhadrāṇi paśyati",
    "GE07mbh_12_u:280.019a": "nave kapāle salilaṃ saṃnyastaṃ hīyate yathā",
    "GE07mbh_12_u:280.019c": "navetare tathābhāvaṃ prāpnoti sukhabhāvitam",
    "GE07mbh_12_u:280.020a": "satoye 'nyat tu yat toyaṃ tasminn eva prasicyate",
    "GE07mbh_12_u:280.020c": "vṛddhe vṛddhim avāpnoti salile salilaṃ yathā",
    "GE07mbh_12_u:280.021a": "evaṃ karmāṇi yānīha buddhiyuktāni bhūpate",
    "GE07mbh_12_u:280.021c": "nasamānīha hīnāni tāni puṇyatamāny api",
    "GE07mbh_12_u:280.022a": "rājñā jetavyāḥ sāyudhāś connatāś ca; samyak kartavyaṃ pālanaṃ ca prajānām",
    "GE07mbh_12_u:280.022c": "agniś ceyo bahubhiś cāpi yajñair; ante madhye vā vanam āśritya stheyam",
    "GE07mbh_12_u:280.023a": "damānvitaḥ puruṣo dharmaśīlo; bhūtāni cātmānam ivānupaśyet",
    "GE07mbh_12_u:280.023c": "garīyasaḥ pūjayed ātmaśaktyā; satyena śīlena sukhaṃ narendra",
    "GE07mbh_12_u:281.001": "parāśara uvāca",
    "GE07mbh_12_u:281.001a": "kaḥ kasya copakurute kaś ca kasmai prayacchati",
    "GE07mbh_12_u:281.001c": "prāṇī karoty ayaṃ karma sarvam ātmārtham ātmanā",
    "GE07mbh_12_u:281.002a": "gauraveṇa parityaktaṃ niḥsnehaṃ parivarjayet",
    "GE07mbh_12_u:281.002c": "sodaryaṃ bhrātaram api kim utānyaṃ pṛthagjanam",
    "GE07mbh_12_u:281.003a": "viśiṣṭasya viśiṣṭāc ca tulyau dānapratigrahau",
    "GE07mbh_12_u:281.003c": "tayoḥ puṇyataraṃ dānaṃ tad dvijasya prayacchataḥ",
    "GE07mbh_12_u:281.004a": "nyāyāgataṃ dhanaṃ varṇair nyāyenaiva vivardhitam",
    "GE07mbh_12_u:281.004c": "saṃrakṣyaṃ yatnam āsthāya dharmārtham iti niścayaḥ",
    "GE07mbh_12_u:281.005a": "na dharmārthī nṛśaṃsena karmaṇā dhanam arjayet",
    "GE07mbh_12_u:281.005c": "śaktitaḥ sarvakāryāṇi kuryān narddhim anusmaret",
    "GE07mbh_12_u:281.006a": "apo hi prayataḥ śītās tāpitā jvalanena vā",
    "GE07mbh_12_u:281.006c": "śaktito 'tithaye dattvā kṣudhārtāyāśnute phalam",
    "GE07mbh_12_u:281.007a": "rantidevena lokeṣṭā siddhiḥ prāptā mahātmanā",
    "GE07mbh_12_u:281.007c": "phalapatrair atho mūlair munīn arcitavān asau",
    "GE07mbh_12_u:281.008a": "tair eva phalapatraiś ca sa māṭharam atoṣayat",
    "GE07mbh_12_u:281.008c": "tasmāl lebhe paraṃ sthānaṃ śaibyo 'pi pṛthivīpatiḥ",
    "GE07mbh_12_u:281.009a": "devatātithibhṛtyebhyaḥ pitṛbhyo 'thātmanas tathā",
    "GE07mbh_12_u:281.009c": "ṛṇavāñ jāyate martyas tasmād anṛṇatāṃ vrajet",
    "GE07mbh_12_u:281.010a": "svādhyāyena maharṣibhyo devebhyo yajñakarmaṇā",
    "GE07mbh_12_u:281.010c": "pitṛbhyaḥ śrāddhadānena nṛṇām abhyarcanena ca",
    "GE07mbh_12_u:281.011a": "vācaḥ śeṣāvahāryeṇa pālanenātmano 'pi ca",
    "GE07mbh_12_u:281.011c": "yathāvad bhṛtyavargasya cikīrṣed dharmam āditaḥ",
    "GE07mbh_12_u:281.012a": "prayatnena ca saṃsiddhā dhanair api vivarjitāḥ",
    "GE07mbh_12_u:281.012c": "samyag ghutvā hutavahaṃ munayaḥ siddhim āgatāḥ",
    "GE07mbh_12_u:281.013a": "viśvāmitrasya putratvam ṛcīkatanayo 'gamat",
    "GE07mbh_12_u:281.013c": "ṛgbhiḥ stutvā mahābhāgo devān vai yajñabhāginaḥ",
    "GE07mbh_12_u:281.014a": "gataḥ śukratvam uśanā devadevaprasādanāt",
    "GE07mbh_12_u:281.014c": "devīṃ stutvā tu gagane modate tejasā vṛtaḥ",
    "GE07mbh_12_u:281.015a": "asito devalaś caiva tathā nāradaparvatau",
    "GE07mbh_12_u:281.015c": "kakṣīvāñ jāmadagnyaś ca rāmas tāṇḍyas tathāṃśumān",
    "GE07mbh_12_u:281.016a": "vasiṣṭho jamadagniś ca viśvāmitro 'trir eva ca",
    "GE07mbh_12_u:281.016c": "bharadvājo hariśmaśruḥ kuṇḍadhāraḥ śrutaśravāḥ",
    "GE07mbh_12_u:281.017a": "ete maharṣayaḥ stutvā viṣṇum ṛgbhiḥ samāhitāḥ",
    "GE07mbh_12_u:281.017c": "lebhire tapasā siddhiṃ prasādāt tasya dhīmataḥ",
    "GE07mbh_12_u:281.018a": "anarhāś cārhatāṃ prāptāḥ santaḥ stutvā tam eva ha",
    "GE07mbh_12_u:281.018c": "na tu vṛddhim ihānvicchet karma kṛtvā jugupsitam",
    "GE07mbh_12_u:281.019a": "ye 'rthā dharmeṇa te satyā ye 'dharmeṇa dhig astu tān",
    "GE07mbh_12_u:281.019c": "dharmaṃ vai śāśvataṃ loke na jahyād dhanakāṅkṣayā",
    "GE07mbh_12_u:281.020a": "āhitāgnir hi dharmātmā yaḥ sa puṇyakṛd uttamaḥ",
    "GE07mbh_12_u:281.020c": "vedā hi sarve rājendra sthitās triṣv agniṣu prabho",
    "GE07mbh_12_u:281.021a": "sa cāpy agnyāhito vipraḥ kriyā yasya na hīyate",
    "GE07mbh_12_u:281.021c": "śreyo hy anāhitāgnitvam agnihotraṃ na niṣkriyam",
    "GE07mbh_12_u:281.022a": "agnir ātmā ca mātā ca pitā janayitā tathā",
    "GE07mbh_12_u:281.022c": "guruś ca naraśārdūla paricaryā yathātatham",
    "GE07mbh_12_u:281.023a": "mānaṃ tyaktvā yo naro vṛddhasevī; vidvān klībaḥ paśyati prītiyogāt",
    "GE07mbh_12_u:281.023c": "dākṣyeṇāhīno dharmayukto nadānto; loke 'smin vai pūjyate sadbhir āryaḥ",
    "GE07mbh_12_u:282.001": "parāśara uvāca",
    "GE07mbh_12_u:282.001a": "vṛttiḥ sakāśād varṇebhyas tribhyo hīnasya śobhanā",
    "GE07mbh_12_u:282.001c": "prītyopanītā nirdiṣṭā dharmiṣṭhān kurute sadā",
    "GE07mbh_12_u:282.002a": "vṛttiś cen nāsti śūdrasya pitṛpaitāmahī dhruvā",
    "GE07mbh_12_u:282.002c": "na vṛttiṃ parato mārgec chuśrūṣāṃ tu prayojayet",
    "GE07mbh_12_u:282.003a": "sadbhis tu saha saṃsargaḥ śobhate dharmadarśibhiḥ",
    "GE07mbh_12_u:282.003c": "nityaṃ sarvāsv avasthāsu nāsadbhir iti me matiḥ",
    "GE07mbh_12_u:282.004a": "yathodayagirau dravyaṃ saṃnikarṣeṇa dīpyate",
    "GE07mbh_12_u:282.004c": "tathā satsaṃnikarṣeṇa hīnavarṇo 'pi dīpyate",
    "GE07mbh_12_u:282.005a": "yādṛśena hi varṇena bhāvyate śuklam ambaram",
    "GE07mbh_12_u:282.005c": "tādṛśaṃ kurute rūpam etad evam avaihi me",
    "GE07mbh_12_u:282.006a": "tasmād guṇeṣu rajyethā mā doṣeṣu kadā cana",
    "GE07mbh_12_u:282.006c": "anityam iha martyānāṃ jīvitaṃ hi calācalam",
    "GE07mbh_12_u:282.007a": "sukhe vā yadi vā duḥkhe vartamāno vicakṣaṇaḥ",
    "GE07mbh_12_u:282.007c": "yaś cinoti śubhāny eva sa bhadrāṇīha paśyati",
    "GE07mbh_12_u:282.008a": "dharmād apetaṃ yat karma yady api syān mahāphalam",
    "GE07mbh_12_u:282.008c": "na tat seveta medhāvī na tad dhitam ihocyate",
    "GE07mbh_12_u:282.008d-0742_01": "dharmeṇa sahitaṃ yat tu bhaved alpaphalodayam",
    "GE07mbh_12_u:282.008d-0742_02": "tat kāryam aviśaṅkena karmātyantasukhāvaham",
    "GE07mbh_12_u:282.009a": "yo hṛtvā gosahasrāṇi nṛpo dadyād arakṣitā",
    "GE07mbh_12_u:282.009c": "sa śabdamātraphalabhāg rājā bhavati taskaraḥ",
    "GE07mbh_12_u:282.010a": "svayaṃbhūr asṛjac cāgre dhātāraṃ lokapūjitam",
    "GE07mbh_12_u:282.010c": "dhātāsṛjat putram ekaṃ prajānāṃ dhāraṇe ratam",
    "GE07mbh_12_u:282.011a": "tam arcayitvā vaiśyas tu kuryād atyartham ṛddhimat",
    "GE07mbh_12_u:282.011c": "rakṣitavyaṃ tu rājanyair upayojyaṃ dvijātibhiḥ",
    "GE07mbh_12_u:282.012a": "ajihmair aśaṭhakrodhair",
    "GE07mbh_12_u:282.012c": "śūdrair nirmārjanaṃ kāryam evaṃ dharmo na naśyati",
    "GE07mbh_12_u:282.013a": "apranaṣṭe tato dharme bhavanti sukhitāḥ prajāḥ",
    "GE07mbh_12_u:282.013c": "sukhena tāsāṃ rājendra modante divi devatāḥ",
    "GE07mbh_12_u:282.014a": "tasmād yo rakṣati nṛpaḥ sa dharmeṇābhipūjyate",
    "GE07mbh_12_u:282.014c": "adhīte cāpi yo vipro vaiśyo yaś cārjane rataḥ",
    "GE07mbh_12_u:282.015a": "yaś ca śuśrūṣate śūdraḥ satataṃ niyatendriyaḥ",
    "GE07mbh_12_u:282.015c": "ato 'nyathā manuṣyendra svadharmāt parihīyate",
    "GE07mbh_12_u:282.016a": "prāṇasaṃtāpanirdiṣṭāḥ kākiṇyo 'pi mahāphalāḥ",
    "GE07mbh_12_u:282.016c": "nyāyenopārjitā dattāḥ kim utānyāḥ sahasraśaḥ",
    "GE07mbh_12_u:282.017a": "satkṛtya tu dvijātibhyo yo dadāti narādhipa",
    "GE07mbh_12_u:282.017c": "yādṛśaṃ tādṛśaṃ nityam aśnāti phalam ūrjitam",
    "GE07mbh_12_u:282.018a": "abhigamya dattaṃ tuṣṭyā yad dhanyam āhur abhiṣṭutam",
    "GE07mbh_12_u:282.018c": "yācitena tu yad dattaṃ tad āhur madhyamaṃ budhāḥ",
    "GE07mbh_12_u:282.019a": "avajñayā dīyate yat tathaivāśraddhayāpi ca",
    "GE07mbh_12_u:282.019c": "tad āhur adhamaṃ dānaṃ munayaḥ satyavādinaḥ",
    "GE07mbh_12_u:282.020a": "atikrame majjamāno vividhena naraḥ sadā",
    "GE07mbh_12_u:282.020c": "tathā prayatnaṃ kurvīta yathā mucyeta saṃśayāt",
    "GE07mbh_12_u:282.021a": "damena śobhate vipraḥ kṣatriyo vijayena tu",
    "GE07mbh_12_u:282.021c": "dhanena vaiśyaḥ śūdras tu nityaṃ dākṣyeṇa śobhate",
    "GE07mbh_12_u:283.001": "parāśara uvāca",
    "GE07mbh_12_u:283.001a": "pratigrahāgatā vipre kṣatriye śastranirjitāḥ",
    "GE07mbh_12_u:283.001c": "vaiśye nyāyārjitāś caiva śūdre śuśrūṣayārjitāḥ",
    "GE07mbh_12_u:283.001e": "svalpāpy arthāḥ praśasyante dharmasyārthe mahāphalāḥ",
    "GE07mbh_12_u:283.002a": "nityaṃ trayāṇāṃ varṇānāṃ śūdraḥ śuśrūṣur ucyate",
    "GE07mbh_12_u:283.002c": "kṣatradharmā vaiśyadharmā nāvṛttiḥ patati dvijaḥ",
    "GE07mbh_12_u:283.002e": "śūdrakarmā yadā tu syāt tadā patati vai dvijaḥ",
    "GE07mbh_12_u:283.003a": "vāṇijyaṃ pāśupālyaṃ ca tathā śilpopajīvanam",
    "GE07mbh_12_u:283.003c": "śūdrasyāpi vidhīyante yadā vṛttir na jāyate",
    "GE07mbh_12_u:283.004a": "raṅgāvataraṇaṃ caiva tathā rūpopajīvanam",
    "GE07mbh_12_u:283.004c": "madyamāṃsopajīvyaṃ ca vikrayo lohacarmaṇoḥ",
    "GE07mbh_12_u:283.005a": "apūrviṇā na kartavyaṃ karma loke vigarhitam",
    "GE07mbh_12_u:283.005c": "kṛtapūrviṇas tu tyajato mahān dharma iti śrutiḥ",
    "GE07mbh_12_u:283.006a": "saṃsiddhaḥ puruṣo loke yad ācarati pāpakam",
    "GE07mbh_12_u:283.006c": "madenābhiplutamanās tac ca nagrāhyam ucyate",
    "GE07mbh_12_u:283.007a": "śrūyante hi purāṇe vai prajā dhigdaṇḍaśāsanāḥ",
    "GE07mbh_12_u:283.007c": "dāntā dharmapradhānāś ca nyāyadharmānuvartakāḥ",
    "GE07mbh_12_u:283.008a": "dharma eva sadā nṝṇām iha rājan praśasyate",
    "GE07mbh_12_u:283.008c": "dharmavṛddhā guṇān eva sevante hi narā bhuvi",
    "GE07mbh_12_u:283.009a": "taṃ dharmam asurās tāta nāmṛṣyanta janādhipa",
    "GE07mbh_12_u:283.009c": "vivardhamānāḥ kramaśas tatra te 'nvāviśan prajāḥ",
    "GE07mbh_12_u:283.010a": "teṣāṃ darpaḥ samabhavat prajānāṃ dharmanāśanaḥ",
    "GE07mbh_12_u:283.010c": "darpātmanāṃ tataḥ krodhaḥ punas teṣām ajāyata",
    "GE07mbh_12_u:283.011a": "tataḥ krodhābhibhūtānāṃ vṛttaṃ lajjāsamanvitam",
    "GE07mbh_12_u:283.011c": "hrīś caivāpy anaśad rājaṃs tato moho vyajāyata",
    "GE07mbh_12_u:283.012a": "tato mohaparītās te nāpaśyanta yathā purā",
    "GE07mbh_12_u:283.012c": "parasparāv amardena vartayanti yathāsukham",
    "GE07mbh_12_u:283.013a": "tān prāpya tu sa dhig daṇḍo nakāraṇam ato 'bhavat",
    "GE07mbh_12_u:283.013c": "tato 'bhyagacchan devāṃś ca brāhmaṇāṃś cāvamanya ha",
    "GE07mbh_12_u:283.014a": "etasminn eva kāle tu devā devavaraṃ śivam",
    "GE07mbh_12_u:283.014c": "agacchañ śaraṇaṃ vīraṃ bahurūpaṃ gaṇādhipam",
    "GE07mbh_12_u:283.015a": "tena sma te gaganagāḥ sapurāḥ pātitāḥ kṣitau",
    "GE07mbh_12_u:283.015c": "tisro 'py ekena bāṇena devāpyāyitatejasā",
    "GE07mbh_12_u:283.016a": "teṣām adhipatis tv āsīd bhīmo bhīmaparākramaḥ",
    "GE07mbh_12_u:283.016c": "devatānāṃ bhayakaraḥ sa hataḥ śūlapāṇinā",
    "GE07mbh_12_u:283.017a": "tasmin hate 'tha svaṃ bhāvaṃ pratyapadyanta mānavāḥ",
    "GE07mbh_12_u:283.017c": "prāvartanta ca vedā vai śāstrāṇi ca yathā purā",
    "GE07mbh_12_u:283.018a": "tato 'bhyaṣiñcan rājyena devānāṃ divi vāsavam",
    "GE07mbh_12_u:283.018c": "saptarṣayaś cānvayuñjan narāṇāṃ daṇḍadhāraṇe",
    "GE07mbh_12_u:283.019a": "saptarṣīṇām athordhvaṃ ca vipṛthur nāma pārthivaḥ",
    "GE07mbh_12_u:283.019c": "rājānaḥ kṣatriyāś caiva maṇḍaleṣu pṛthak pṛthak",
    "GE07mbh_12_u:283.020a": "mahākuleṣu ye jātā vṛttāḥ pūrvatarāś ca ye",
    "GE07mbh_12_u:283.020c": "teṣām athāsuro bhāvo hṛdayān nāpasarpati",
    "GE07mbh_12_u:283.021a": "tasmāt tenaiva bhāvena sānuṣaṅgena pārthivāḥ",
    "GE07mbh_12_u:283.021c": "āsurāṇy eva karmāṇi nyaṣevan bhīmavikramāḥ",
    "GE07mbh_12_u:283.022a": "pratyatiṣṭhaṃś ca teṣv eva tāny eva sthāpayanti ca",
    "GE07mbh_12_u:283.022c": "bhajante tāni cādyāpi ye bāliśatamā narāḥ",
    "GE07mbh_12_u:283.023a": "tasmād ahaṃ bravīmi tvāṃ rājan saṃcintya śāstrataḥ",
    "GE07mbh_12_u:283.023c": "saṃsiddhādhigamaṃ kuryāt karma hiṃsātmakaṃ tyajet",
    "GE07mbh_12_u:283.024a": "na saṃkareṇa draviṇaṃ vicinvīta vicakṣaṇaḥ",
    "GE07mbh_12_u:283.024c": "dharmārthaṃ nyāyam utsṛjya na tat kalyāṇam ucyate",
    "GE07mbh_12_u:283.025a": "sa tvam evaṃvidho dāntaḥ kṣatriyaḥ priyabāndhavaḥ",
    "GE07mbh_12_u:283.025c": "prajā bhṛtyāṃś ca putrāṃś ca svadharmeṇānupālaya",
    "GE07mbh_12_u:283.026a": "iṣṭāniṣṭasamāyogo vairaṃ sauhārdam eva ca",
    "GE07mbh_12_u:283.026c": "atha jātisahasrāṇi bahūni",
    "GE07mbh_12_u:283.027a": "tasmād guṇeṣu rajyethā mā doṣeṣu kadā cana",
    "GE07mbh_12_u:283.027c": "nirguṇo yo hi durbuddhir ātmanaḥ so 'rir ucyate",
    "GE07mbh_12_u:283.028a": "mānuṣeṣu mahārāja dharmādharmau pravartataḥ",
    "GE07mbh_12_u:283.028c": "na tathānyeṣu bhūteṣu manuṣyarahiteṣv iha",
    "GE07mbh_12_u:283.029a": "dharmaśīlo naro vidvān īhako 'nīhako 'pi vā",
    "GE07mbh_12_u:283.029c": "ātmabhūtaḥ sadā loke cared bhūtāny ahiṃsayan",
    "GE07mbh_12_u:283.030a": "yadā vyapetahṛllekhaṃ mano bhavati tasya vai",
    "GE07mbh_12_u:283.030c": "nānṛtaṃ caiva bhavati tadā kalyāṇam ṛcchati",
    "GE07mbh_12_u:284.001": "parāśara uvāca",
    "GE07mbh_12_u:284.001a": "eṣa dharmavidhis tāta gṛhasthasya prakīrtitaḥ",
    "GE07mbh_12_u:284.001c": "tapovidhiṃ tu vakṣyāmi tan me nigadataḥ śṛṇu",
    "GE07mbh_12_u:284.002a": "prāyeṇa hi gṛhasthasya mamatvaṃ nāma jāyate",
    "GE07mbh_12_u:284.002c": "saṅgāgataṃ naraśreṣṭha bhāvais tāmasarājasaiḥ",
    "GE07mbh_12_u:284.003a": "gṛhāṇy āśritya gāvaś ca kṣetrāṇi ca dhanāni ca",
    "GE07mbh_12_u:284.003c": "dārāḥ putrāś ca bhṛtyāś ca bhavantīha narasya vai",
    "GE07mbh_12_u:284.004a": "evaṃ tasya pravṛttasya nityam evānupaśyataḥ",
    "GE07mbh_12_u:284.004c": "rāgadveṣau vivardhete hy anityatvam apaśyataḥ",
    "GE07mbh_12_u:284.005a": "rāgadveṣābhibhūtaṃ ca naraṃ dravyavaśānugam",
    "GE07mbh_12_u:284.005c": "mohajātā ratir nāma samupaiti narādhipa",
    "GE07mbh_12_u:284.006a": "kṛtārtho bhogato bhūtvā sa vai ratiparāyaṇaḥ",
    "GE07mbh_12_u:284.006c": "lābhaṃ grāmyasukhād anyaṃ ratito nānupaśyati",
    "GE07mbh_12_u:284.007a": "tato lobhābhibhūtātmā saṅgād vardhayate janam",
    "GE07mbh_12_u:284.007c": "puṣṭyarthaṃ caiva tasyeha janasyārthaṃ cikīrṣati",
    "GE07mbh_12_u:284.008a": "sa jānann api cākāryam arthārthaṃ sevate naraḥ",
    "GE07mbh_12_u:284.008c": "bālasnehaparītātmā tatkṣayāc cānutapyate",
    "GE07mbh_12_u:284.009a": "tato mānena saṃpanno rakṣann ātmaparājayam",
    "GE07mbh_12_u:284.009c": "karoti yena bhogī syām iti tasmād vinaśyati",
    "GE07mbh_12_u:284.010a": "tapo hi buddhiyuktānāṃ śāśvataṃ brahmadarśanam",
    "GE07mbh_12_u:284.010c": "anvicchatāṃ śubhaṃ karma narāṇāṃ tyajatāṃ sukham",
    "GE07mbh_12_u:284.011a": "snehāyatananāśāc ca dhananāśāc ca pārthiva",
    "GE07mbh_12_u:284.011c": "ādhivyādhipratāpāc ca nirvedam upagacchati",
    "GE07mbh_12_u:284.012a": "nirvedād ātmasaṃbodhaḥ saṃbodhāc chāstradarśanam",
    "GE07mbh_12_u:284.012c": "śāstrārthadarśanād rājaṃs tapa evānupaśyati",
    "GE07mbh_12_u:284.013a": "durlabho hi manuṣyendra naraḥ pratyavamarśavān",
    "GE07mbh_12_u:284.013c": "yo vai priyasukhe kṣīṇe tapaḥ kartuṃ vyavasyati",
    "GE07mbh_12_u:284.014a": "tapaḥ sarvagataṃ tāta hīnasyāpi vidhīyate",
    "GE07mbh_12_u:284.014c": "jitendriyasya dāntasya",
    "GE07mbh_12_u:284.015a": "prajāpatiḥ prajāḥ pūrvam asṛjat tapasā vibhuḥ",
    "GE07mbh_12_u:284.015c": "kva cit kva cid vrataparo vratāny āsthāya pārthiva",
    "GE07mbh_12_u:284.016a": "ādityā vasavo rudrās tathaivāgny aśvimārutāḥ",
    "GE07mbh_12_u:284.016c": "viśvedevās tathā sādhyāḥ pitaro 'tha marudgaṇāḥ",
    "GE07mbh_12_u:284.017a": "yakṣarākṣasagandharvāḥ siddhāś cānye divaukasaḥ",
    "GE07mbh_12_u:284.017c": "saṃsiddhās tapasā tāta ye cānye svargavāsinaḥ",
    "GE07mbh_12_u:284.018a": "ye cādau brahmaṇā sṛṣṭā brāhmaṇās tapasā purā",
    "GE07mbh_12_u:284.018c": "te bhāvayantaḥ pṛthivīṃ vicaranti divaṃ tathā",
    "GE07mbh_12_u:284.019a": "martyaloke ca rājāno ye cānye gṛhamedhinaḥ",
    "GE07mbh_12_u:284.019c": "mahākuleṣu dṛśyante tat sarvaṃ tapasaḥ phalam",
    "GE07mbh_12_u:284.020a": "kauśikāni ca vastrāṇi śubhāny ābharaṇāni ca",
    "GE07mbh_12_u:284.020c": "vāhanāsanayānāni sarvaṃ tat tapasaḥ phalam",
    "GE07mbh_12_u:284.021a": "manonukūlāḥ pramadā rūpavatyaḥ sahasraśaḥ",
    "GE07mbh_12_u:284.021c": "vāsaḥ prāsādapṛṣṭhe ca tat sarvaṃ tapasaḥ phalam",
    "GE07mbh_12_u:284.022a": "śayanāni ca mukhyāni bhojyāni vividhāni ca",
    "GE07mbh_12_u:284.022c": "abhipretāni sarvāṇi bhavanti kṛtakarmaṇām",
    "GE07mbh_12_u:284.023a": "nāprāpyaṃ tapasā kiṃ cit trailokye 'smin paraṃtapa",
    "GE07mbh_12_u:284.023c": "upabhogaparityāgaḥ phalāny akṛtakarmaṇām",
    "GE07mbh_12_u:284.024a": "sukhito duḥkhito vāpi naro lobhaṃ parityajet",
    "GE07mbh_12_u:284.024c": "avekṣya manasā śāstraṃ buddhyā ca nṛpasattama",
    "GE07mbh_12_u:284.025a": "asaṃtoṣo 'sukhāyaiva lobhād indriyavibhramaḥ",
    "GE07mbh_12_u:284.025c": "tato 'sya naśyati prajñā vidyevābhyāsavarjitā",
    "GE07mbh_12_u:284.026a": "naṣṭaprajño yadā bhavati tadā nyāyaṃ na paśyati",
    "GE07mbh_12_u:284.026c": "tasmāt sukhakṣaye prāpte pumān ugraṃ tapaś caret",
    "GE07mbh_12_u:284.027a": "yad iṣṭaṃ tat sukhaṃ prāhur dveṣyaṃ duḥkham ihocyate",
    "GE07mbh_12_u:284.027c": "kṛtākṛtasya tapasaḥ phalaṃ paśyasva yādṛśam",
    "GE07mbh_12_u:284.028a": "nityaṃ bhadrāṇi paśyanti viṣayāṃś copabhuñjate",
    "GE07mbh_12_u:284.028c": "prākāśyaṃ caiva gacchanti kṛtvā niṣkalmaṣaṃ tapaḥ",
    "GE07mbh_12_u:284.029a": "apriyāṇy avamānāṃś ca duḥkhaṃ bahuvidhātmakam",
    "GE07mbh_12_u:284.029c": "phalārthī satpathatyaktaḥ prāpnoti viṣayātmakam",
    "GE07mbh_12_u:284.030a": "dharme tapasi dāne ca vicikitsāsya jāyate",
    "GE07mbh_12_u:284.030c": "sa kṛtvā pāpakāny eva nirayaṃ pratipadyate",
    "GE07mbh_12_u:284.031a": "sukhe tu vartamāno vai duḥkhe vāpi narottama",
    "GE07mbh_12_u:284.031c": "svavṛttād yo na calati śāstracakṣuḥ sa mānavaḥ",
    "GE07mbh_12_u:284.032a": "iṣuprapātamātraṃ hi sparśayoge ratiḥ smṛtā",
    "GE07mbh_12_u:284.032c": "rasane darśane ghrāṇe śravaṇe ca viśāṃ pate",
    "GE07mbh_12_u:284.033a": "tato 'sya jāyate tīvrā vedanā tatkṣayāt punaḥ",
    "GE07mbh_12_u:284.033c": "budhā yena praśaṃsanti mokṣaṃ sukham anuttamam",
    "GE07mbh_12_u:284.034a": "tataḥ phalārthaṃ carati bhavanti jyāyaso guṇāḥ",
    "GE07mbh_12_u:284.034c": "dharmavṛttyā ca satataṃ kāmārthābhyāṃ na hīyate",
    "GE07mbh_12_u:284.035a": "aprayatnāgatāḥ sevyā gṛhasthair viṣayāḥ sadā",
    "GE07mbh_12_u:284.035c": "prayatnenopagamyaś ca svadharma iti me matiḥ",
    "GE07mbh_12_u:284.036a": "mānināṃ kulajātānāṃ nityaṃ śāstrārthacakṣuṣām",
    "GE07mbh_12_u:284.036c": "dharmakriyāviyuktānām aśaktyā saṃvṛtātmanām",
    "GE07mbh_12_u:284.037a": "kriyamāṇaṃ yadā karma nāśaṃ gacchati mānuṣam",
    "GE07mbh_12_u:284.037c": "teṣāṃ nānyad ṛte loke tapasaḥ karma vidyate",
    "GE07mbh_12_u:284.038a": "sarvātmanā tu kurvīta gṛhasthaḥ karmaniścayam",
    "GE07mbh_12_u:284.038c": "dākṣyeṇa havyakavyārthaṃ svadharmaṃ vicaren nṛpa",
    "GE07mbh_12_u:284.039a": "yathā nadīnadāḥ sarve sāgare yānti saṃsthitim",
    "GE07mbh_12_u:284.039c": "evam āśramiṇaḥ sarve gṛhasthe yānti saṃsthitim",
    "GE07mbh_12_u:285.001": "janaka uvāca",
    "GE07mbh_12_u:285.001a": "varṇo viśeṣavarṇānāṃ maharṣe kena jāyate",
    "GE07mbh_12_u:285.001c": "etad icchāmy ahaṃ śrotuṃ tad brūhi vadatāṃ vara",
    "GE07mbh_12_u:285.002a": "yad etaj jāyate 'patyaṃ sa evāyam iti śrutiḥ",
    "GE07mbh_12_u:285.002c": "kathaṃ brāhmaṇato jāto viśeṣagrahaṇaṃ gataḥ",
    "GE07mbh_12_u:285.003": "parāśara uvāca",
    "GE07mbh_12_u:285.003a": "evam etan mahārāja yena jātaḥ sa eva saḥ",
    "GE07mbh_12_u:285.003c": "tapasas tv apakarṣeṇa jātigrahaṇatāṃ gataḥ",
    "GE07mbh_12_u:285.004a": "sukṣetrāc ca subījāc ca puṇyo bhavati saṃbhavaḥ",
    "GE07mbh_12_u:285.004c": "ato 'nyatarato hīnād avaro nāma jāyate",
    "GE07mbh_12_u:285.005a": "vaktrād bhujābhyām ūrubhyāṃ padbhyāṃ caivātha jajñire",
    "GE07mbh_12_u:285.005c": "sṛjataḥ prajāpater lokān iti dharmavido viduḥ",
    "GE07mbh_12_u:285.006a": "mukhajā brāhmaṇās tāta bāhujāḥ kṣatrabandhavaḥ",
    "GE07mbh_12_u:285.006c": "ūrujā dhanino rājan pādajāḥ paricārakāḥ",
    "GE07mbh_12_u:285.007a": "caturṇām eva varṇānām āgamaḥ puruṣarṣabha",
    "GE07mbh_12_u:285.007c": "ato 'nye tv atiriktā ye te vai saṃkarajāḥ smṛtāḥ",
    "GE07mbh_12_u:285.008a": "kṣatrajātir athāmbaṣṭhā ugrā vaidehakās tathā",
    "GE07mbh_12_u:285.008c": "śvapākāḥ pulkasāḥ stenā niṣādāḥ sūtamāgadhāḥ",
    "GE07mbh_12_u:285.009a": "āyogāḥ karaṇā vrātyāś caṇḍālāś ca narādhipa",
    "GE07mbh_12_u:285.009c": "ete caturbhyo varṇebhyo jāyante vai parasparam",
    "GE07mbh_12_u:285.010": "janaka uvāca",
    "GE07mbh_12_u:285.010a": "brahmaṇaikena jātānāṃ nānātvaṃ gotrataḥ katham",
    "GE07mbh_12_u:285.010c": "bahūnīha hi loke vai gotrāṇi munisattama",
    "GE07mbh_12_u:285.011a": "yatra tatra kathaṃ jātāḥ svayoniṃ munayo gatāḥ",
    "GE07mbh_12_u:285.011c": "śūdrayonau samutpannā viyonau ca tathāpare",
    "GE07mbh_12_u:285.012": "parāśara uvāca",
    "GE07mbh_12_u:285.012a": "rājan naitad bhaved grāhyam apakṛṣṭena janmanā",
    "GE07mbh_12_u:285.012c": "mahātmanāṃ samutpattis tapasā bhāvitātmanām",
    "GE07mbh_12_u:285.013a": "utpādya putrān munayo nṛpate yatra tatra ha",
    "GE07mbh_12_u:285.013c": "svenaiva tapasā teṣām ṛṣitvaṃ vidadhuḥ punaḥ",
    "GE07mbh_12_u:285.014a": "pitāmahaś ca me pūrvam ṛśyaśṛṅgaś ca kāśyapaḥ",
    "GE07mbh_12_u:285.014c": "vaṭas tāṇḍyaḥ kṛpaś caiva kakṣīvān kamaṭhādayaḥ",
    "GE07mbh_12_u:285.015a": "yavakrītaś ca nṛpate droṇaś ca vadatāṃ varaḥ",
    "GE07mbh_12_u:285.015c": "āyur mataṅgo dattaś ca drupado matsya eva ca",
    "GE07mbh_12_u:285.016a": "ete svāṃ prakṛtiṃ prāptā vaideha tapaso ''śrayāt",
    "GE07mbh_12_u:285.016c": "pratiṣṭhitā vedavido dame tapasi caiva hi",
    "GE07mbh_12_u:285.017a": "mūlagotrāṇi catvāri samutpannāni pārthiva",
    "GE07mbh_12_u:285.017c": "aṅgirāḥ kaśyapaś caiva vasiṣṭho bhṛgur eva ca",
    "GE07mbh_12_u:285.018a": "karmato 'nyāni gotrāṇi samutpannāni pārthiva",
    "GE07mbh_12_u:285.018c": "nāmadheyāni tapasā tāni ca grahaṇaṃ satām",
    "GE07mbh_12_u:285.019": "janaka uvāca",
    "GE07mbh_12_u:285.019a": "viśeṣadharmān varṇānāṃ prabrūhi bhagavan mama",
    "GE07mbh_12_u:285.019c": "tathā sāmānyadharmāṃś ca sarvatra kuśalo hy asi",
    "GE07mbh_12_u:285.020": "parāśara uvāca",
    "GE07mbh_12_u:285.020a": "pratigraho yājanaṃ ca tathaivādhyāpanaṃ nṛpa",
    "GE07mbh_12_u:285.020c": "viśeṣadharmo viprāṇāṃ rakṣā kṣatrasya śobhanā",
    "GE07mbh_12_u:285.021a": "kṛṣiś ca pāśupālyaṃ ca vāṇijyaṃ ca viśām api",
    "GE07mbh_12_u:285.021c": "dvijānāṃ paricaryā ca śūdrakarma narādhipa",
    "GE07mbh_12_u:285.022a": "viśeṣadharmā nṛpate varṇānāṃ parikīrtitāḥ",
    "GE07mbh_12_u:285.022c": "dharmān sādhāraṇāṃs tāta vistareṇa śṛṇuṣva me",
    "GE07mbh_12_u:285.023a": "ānṛśaṃsyam ahiṃsā cāpramādaḥ saṃvibhāgitā",
    "GE07mbh_12_u:285.023c": "śrāddhakarmātitheyaṃ ca satyam akrodha eva ca",
    "GE07mbh_12_u:285.024a": "sveṣu dāreṣu saṃtoṣaḥ śaucaṃ nityānasūyatā",
    "GE07mbh_12_u:285.024c": "ātmajñānaṃ titikṣā ca dharmāḥ sādhāraṇā nṛpa",
    "GE07mbh_12_u:285.025a": "brāhmaṇāḥ kṣatriyā vaiśyās trayo varṇā dvijātayaḥ",
    "GE07mbh_12_u:285.025c": "atra teṣām adhīkāro dharmeṣu dvipadāṃ vara",
    "GE07mbh_12_u:285.026a": "vikarmāvasthitā varṇāḥ patanti nṛpate trayaḥ",
    "GE07mbh_12_u:285.026c": "unnamanti yathāsantam āśrityeha svakarmasu",
    "GE07mbh_12_u:285.027a": "na cāpi śūdraḥ patatīti niścayo; na cāpi saṃskāram ihārhatīti vā",
    "GE07mbh_12_u:285.027c": "śrutipravṛttaṃ na ca dharmam āpnute; na cāsya dharme pratiṣedhanaṃ kṛtam",
    "GE07mbh_12_u:285.028a": "vaidehakaṃ śūdram udāharanti; dvijā mahārāja śrutopapannāḥ",
    "GE07mbh_12_u:285.028c": "ahaṃ hi paśyāmi narendra devaṃ; viśvasya viṣṇuṃ jagataḥ pradhānam",
    "GE07mbh_12_u:285.029a": "satāṃ vṛttam anuṣṭhāya nihīnā ujjihīrṣavaḥ",
    "GE07mbh_12_u:285.029c": "mantravarjaṃ na duṣyanti kurvāṇāḥ pauṣṭikīḥ kriyāḥ",
    "GE07mbh_12_u:285.030a": "yathā yathā hi sadvṛttam ālambantītare janāḥ",
    "GE07mbh_12_u:285.030c": "tathā tathā sukhaṃ prāpya pretya ceha ca śerate",
    "GE07mbh_12_u:285.031": "janaka uvāca",
    "GE07mbh_12_u:285.031a": "kiṃ karma dūṣayaty enam atha jātir mahāmune",
    "GE07mbh_12_u:285.031c": "saṃdeho me samutpannas tan me vyākhyātum arhasi",
    "GE07mbh_12_u:285.032": "parāśara uvāca",
    "GE07mbh_12_u:285.032a": "asaṃśayaṃ mahārāja ubhayaṃ doṣakārakam",
    "GE07mbh_12_u:285.032c": "karma caiva hi jātiś ca viśeṣaṃ tu niśāmaya",
    "GE07mbh_12_u:285.033a": "jātyā ca karmaṇā caiva duṣṭaṃ karma niṣevate",
    "GE07mbh_12_u:285.033c": "jātyā duṣṭaś ca yaḥ pāpaṃ na karoti sa pūruṣaḥ",
    "GE07mbh_12_u:285.034a": "jātyā pradhānaṃ puruṣaṃ kurvāṇaṃ karma dhikkṛtam",
    "GE07mbh_12_u:285.034c": "karma tad dūṣayaty enaṃ tasmāt karma naśobhanam",
    "GE07mbh_12_u:285.035": "janaka uvāca",
    "GE07mbh_12_u:285.035a": "kāni karmāṇi dharmyāṇi loke 'smin dvijasattama",
    "GE07mbh_12_u:285.035c": "na hiṃsantīha bhūtāni kriyamāṇāni sarvadā",
    "GE07mbh_12_u:285.036": "parāśara uvāca",
    "GE07mbh_12_u:285.036a": "śṛṇu me 'tra mahārāja yan māṃ tvaṃ paripṛcchasi",
    "GE07mbh_12_u:285.036c": "yāni karmāṇy ahiṃsrāṇi naraṃ trāyanti sarvadā",
    "GE07mbh_12_u:285.037a": "saṃnyasyāgnīn upāsīnāḥ paśyanti vigatajvarāḥ",
    "GE07mbh_12_u:285.037c": "naiḥśreyasaṃ dharmapathaṃ samāruhya yathākramam",
    "GE07mbh_12_u:285.038a": "praśritā vinayopetā damanityāḥ susaṃśitāḥ",
    "GE07mbh_12_u:285.038c": "prayānti sthānam ajaraṃ sarvakarmavivarjitāḥ",
    "GE07mbh_12_u:285.039a": "sarve varṇā dharmakāryāṇi samyak; kṛtvā rājan satyavākyāni coktvā",
    "GE07mbh_12_u:285.039c": "tyaktvādharmaṃ dāruṇaṃ jīvaloke; yānti svargaṃ nātra kāryo vicāraḥ",
    "GE07mbh_12_u:286.001": "parāśara uvāca",
    "GE07mbh_12_u:286.001a": "pitā sakhāyo guravaḥ striyaś ca; na nirguṇā nāma bhavanti loke",
    "GE07mbh_12_u:286.001c": "ananyabhaktāḥ priyavādinaś ca; hitāś ca vaśyāś ca tathaiva rājan",
    "GE07mbh_12_u:286.002a": "pitā paraṃ daivataṃ mānavānāṃ; mātur viśiṣṭaṃ pitaraṃ vadanti",
    "GE07mbh_12_u:286.002c": "jñānasya lābhaṃ paramaṃ vadanti; jitendriyārthāḥ param āpnuvanti",
    "GE07mbh_12_u:286.003a": "raṇājire yatra śarāgnisaṃstare; nṛpātmajo ghātam avāpya dahyate",
    "GE07mbh_12_u:286.003c": "prayāti lokān amaraiḥ sudurlabhān; niṣevate svargaphalaṃ yathāsukham",
    "GE07mbh_12_u:286.004a": "śrāntaṃ bhītaṃ bhraṣṭaśastraṃ rudantaṃ; parāṅmukhaṃ paribarhaiś ca hīnam",
    "GE07mbh_12_u:286.004c": "anudyataṃ rogiṇaṃ yācamānaṃ; na vai hiṃsyād bālavṛddhau ca rājan",
    "GE07mbh_12_u:286.005a": "paribarhaiḥ susaṃpannam udyataṃ tulyatāṃ gatam",
    "GE07mbh_12_u:286.005c": "atikrameta nṛpatiḥ saṃgrāme kṣatriyātmajam",
    "GE07mbh_12_u:286.006a": "tulyād iha vadhaḥ śreyān viśiṣṭāc ceti niścayaḥ",
    "GE07mbh_12_u:286.006c": "nihīnāt kātarāc caiva nṛpāṇāṃ garhito vadhaḥ",
    "GE07mbh_12_u:286.007a": "pāpāt pāpasamācārān nihīnāc ca narādhipa",
    "GE07mbh_12_u:286.007c": "pāpa eva vadhaḥ prokto narakāyeti niścayaḥ",
    "GE07mbh_12_u:286.008a": "na kaś cit trāti vai rājan diṣṭāntavaśam āgatam",
    "GE07mbh_12_u:286.008c": "sāvaśeṣāyuṣaṃ cāpi kaś cid evāpakarṣati",
    "GE07mbh_12_u:286.009a": "snigdhaiś ca kriyamāṇāni karmāṇīha nivartayet",
    "GE07mbh_12_u:286.009c": "hiṃsātmakāni karmāṇi nāyur icchet parāyuṣā",
    "GE07mbh_12_u:286.010a": "gṛhasthānāṃ tu sarveṣāṃ vināśam abhikāṅkṣatām",
    "GE07mbh_12_u:286.010c": "nidhanaṃ śobhanaṃ tāta pulineṣu kriyāvatām",
    "GE07mbh_12_u:286.011a": "āyuṣi kṣayam āpanne pañcatvam upagacchati",
    "GE07mbh_12_u:286.011c": "nākāraṇāt tad bhavati kāraṇair upapāditam",
    "GE07mbh_12_u:286.012a": "tathā śarīraṃ bhavati dehād yenopapāditam",
    "GE07mbh_12_u:286.012c": "adhvānaṃ gatakaś cāyaṃ prāptaś cāyaṃ gṛhād gṛham",
    "GE07mbh_12_u:286.013a": "dvitīyaṃ kāraṇaṃ tatra nānyat kiṃ cana vidyate",
    "GE07mbh_12_u:286.013c": "tad dehaṃ dehināṃ yuktaṃ mokṣabhūteṣu vartate",
    "GE07mbh_12_u:286.014a": "sirāsnāyvasthisaṃghātaṃ bībhatsāmedhyasaṃkulam",
    "GE07mbh_12_u:286.014c": "bhūtānām indriyāṇāṃ ca guṇānāṃ ca samāgamam",
    "GE07mbh_12_u:286.015a": "tvagantaṃ deham ity āhur vidvāṃso 'dhyātmacintakāḥ",
    "GE07mbh_12_u:286.015c": "guṇair api parikṣīṇaṃ śarīraṃ martyatāṃ gatam",
    "GE07mbh_12_u:286.016a": "śarīriṇā parityaktaṃ niśceṣṭaṃ gatacetanam",
    "GE07mbh_12_u:286.016c": "bhūtaiḥ prakṛtim āpannais tato bhūmau nimajjati",
    "GE07mbh_12_u:286.017a": "bhāvitaṃ karmayogena jāyate tatra tatra ha",
    "GE07mbh_12_u:286.017c": "idaṃ śarīraṃ vaideha mriyate yatra tatra ha",
    "GE07mbh_12_u:286.017e": "tatsvabhāvo 'paro dṛṣṭo visargaḥ karmaṇas tathā",
    "GE07mbh_12_u:286.018a": "na jāyate tu nṛpate kaṃ cit kālam ayaṃ punaḥ",
    "GE07mbh_12_u:286.018c": "paribhramati bhūtātmā dyām ivāmbudharo mahān",
    "GE07mbh_12_u:286.019a": "sa punar jāyate rājan prāpyehāyatanaṃ nṛpa",
    "GE07mbh_12_u:286.019c": "manasaḥ paramo hy ātmā indriyebhyaḥ paraṃ manaḥ",
    "GE07mbh_12_u:286.020a": "dvividhānāṃ ca bhūtānāṃ jaṅgamāḥ paramā nṛpa",
    "GE07mbh_12_u:286.020c": "jaṅgamānām api tathā dvipadāḥ paramā matāḥ",
    "GE07mbh_12_u:286.020e": "dvipadānām api tathā dvijā vai paramāḥ smṛtāḥ",
    "GE07mbh_12_u:286.021a": "dvijānām api rājendra prajñāvantaḥ parā matāḥ",
    "GE07mbh_12_u:286.021c": "prājñānām ātmasaṃbuddhāḥ saṃbuddhānām amāninaḥ",
    "GE07mbh_12_u:286.022a": "jātam anveti maraṇaṃ nṛṇām iti viniścayaḥ",
    "GE07mbh_12_u:286.022c": "antavanti hi karmāṇi sevante guṇataḥ prajāḥ",
    "GE07mbh_12_u:286.023a": "āpanne tūttarāṃ kāṣṭhāṃ sūrye yo nidhanaṃ vrajet",
    "GE07mbh_12_u:286.023c": "nakṣatre ca muhūrte ca puṇye rājan sa puṇyakṛt",
    "GE07mbh_12_u:286.024a": "ayojayitvā kleśena janaṃ plāvya ca duṣkṛtam",
    "GE07mbh_12_u:286.024c": "mṛtyunāprākṛteneha karma kṛtvātmaśaktitaḥ",
    "GE07mbh_12_u:286.025a": "viṣam udbandhanaṃ dāho dasyuhastāt tathā vadhaḥ",
    "GE07mbh_12_u:286.025c": "daṃṣṭribhyaś ca paśubhyaś ca prākṛto vadha ucyate",
    "GE07mbh_12_u:286.026a": "na caibhiḥ puṇyakarmāṇo yujyante nābhisaṃdhijaiḥ",
    "GE07mbh_12_u:286.026c": "evaṃvidhaiś ca bahubhir aparaiḥ prākṛtair api",
    "GE07mbh_12_u:286.027a": "ūrdhvaṃ hitvā pratiṣṭhante prāṇāḥ puṇyakṛtāṃ nṛpa",
    "GE07mbh_12_u:286.027c": "madhyato madhyapuṇyānām adho duṣkṛtakarmaṇām",
    "GE07mbh_12_u:286.028a": "ekaḥ śatrur na dvitīyo 'sti śatrur; ajñānatulyaḥ puruṣasya rājan",
    "GE07mbh_12_u:286.028c": "yenāvṛtaḥ kurute saṃprayukto; ghorāṇi karmāṇi sudāruṇāni",
    "GE07mbh_12_u:286.029a": "prabodhanārthaṃ śrutidharmayuktaṃ; vṛddhān upāsyaṃ ca bhaveta yasya",
    "GE07mbh_12_u:286.029c": "prayatnasādhyo hi sa rājaputra; prajñāśareṇonmathitaḥ paraiti",
    "GE07mbh_12_u:286.030a": "adhītya vedāṃs tapasā brahmacārī; yajñāñ śaktyā saṃnisṛjyeha pañca",
    "GE07mbh_12_u:286.030c": "vanaṃ gacchet puruṣo dharmakāmaḥ; śreyaś citvā sthāpayitvā svavaṃśam",
    "GE07mbh_12_u:286.031a": "upabhogair api tyaktaṃ nātmānam avasādayet",
    "GE07mbh_12_u:286.031c": "caṇḍālatve 'pi mānuṣyaṃ sarvathā tāta durlabham",
    "GE07mbh_12_u:286.032a": "iyaṃ hi yoniḥ prathamā yāṃ prāpya jagatīpate",
    "GE07mbh_12_u:286.032c": "ātmā vai śakyate trātuṃ karmabhiḥ śubhalakṣaṇaiḥ",
    "GE07mbh_12_u:286.033a": "kathaṃ na vipraṇaśyema yonito 'syā iti prabho",
    "GE07mbh_12_u:286.033c": "kurvanti dharmaṃ manujāḥ śrutiprāmāṇyadarśanāt",
    "GE07mbh_12_u:286.034a": "yo durlabhataraṃ prāpya mānuṣyam iha vai naraḥ",
    "GE07mbh_12_u:286.034c": "dharmāvamantā kāmātmā bhavet sa khalu vañcyate",
    "GE07mbh_12_u:286.035a": "yas tu prītipurogeṇa cakṣuṣā tāta paśyati",
    "GE07mbh_12_u:286.035c": "dīpopamāni bhūtāni yāvad arcir na naśyati",
    "GE07mbh_12_u:286.036a": "sāntvenānupradānena priyavādena cāpy uta",
    "GE07mbh_12_u:286.036c": "samaduḥkhasukho bhūtvā sa paratra mahīyate",
    "GE07mbh_12_u:286.037a": "dānaṃ tyāgaḥ śobhanā mūrtir adbhyo; bhūyaḥ plāvyaṃ tapasā vai śarīram",
    "GE07mbh_12_u:286.037c": "sarasvatīnaimiṣapuṣkareṣu; ye cāpy anye puṇyadeśāḥ pṛthivyām",
    "GE07mbh_12_u:286.038a": "gṛheṣu yeṣām asavaḥ patanti; teṣām atho nirharaṇaṃ praśastam",
    "GE07mbh_12_u:286.038c": "yānena vai prāpaṇaṃ ca śmaśāne; śaucena nūnaṃ vidhinā caiva dāhaḥ",
    "GE07mbh_12_u:286.039a": "iṣṭiḥ puṣṭir yajanaṃ yājanaṃ ca; dānaṃ puṇyānāṃ karmaṇāṃ ca prayogaḥ",
    "GE07mbh_12_u:286.039c": "śaktyā pitryaṃ yac ca kiṃ cit praśastaṃ; sarvāṇy ātmārthe mānavo yaḥ karoti",
    "GE07mbh_12_u:286.040a": "dharmaśāstrāṇi vedāś ca ṣaḍaṅgāni narādhipa",
    "GE07mbh_12_u:286.040c": "śreyaso 'rthe vidhīyante narasyākliṣṭakarmaṇaḥ",
    "GE07mbh_12_u:286.041": "bhīṣma uvāca",
    "GE07mbh_12_u:286.041a": "evad vai sarvam ākhyātaṃ muninā sumahātmanā",
    "GE07mbh_12_u:286.041c": "videharājāya purā śreyaso 'rthe narādhipa",
    "GE07mbh_12_u:287.001": "bhīṣma uvāca",
    "GE07mbh_12_u:287.001a": "punar eva tu papraccha janako mithilādhipaḥ",
    "GE07mbh_12_u:287.001c": "parāśaraṃ mahātmānaṃ dharme paramaniścayam",
    "GE07mbh_12_u:287.002a": "kiṃ śreyaḥ kā gatir brahman kiṃ kṛtaṃ na vinaśyati",
    "GE07mbh_12_u:287.002c": "kva gato na nivarteta tan me brūhi mahāmune",
    "GE07mbh_12_u:287.003": "parāśara uvāca",
    "GE07mbh_12_u:287.003a": "asaṅgaḥ śreyaso mūlaṃ jñānaṃ jñānagatiḥ parā",
    "GE07mbh_12_u:287.003c": "cīrṇaṃ tapo na praṇaśyed vāpaḥ kṣetre na naśyati",
    "GE07mbh_12_u:287.004a": "chittvādharmamayaṃ pāśaṃ yadā dharme 'bhirajyate",
    "GE07mbh_12_u:287.004c": "dattvābhayakṛtaṃ dānaṃ tadā siddhim avāpnuyāt",
    "GE07mbh_12_u:287.005a": "yo dadāti sahasrāṇi gavām aśvaśatāni ca",
    "GE07mbh_12_u:287.005c": "abhayaṃ sarvabhūtebhyas tad dānam ativartate",
    "GE07mbh_12_u:287.006a": "vasan viṣayamadhye 'pi na vasaty eva buddhimān",
    "GE07mbh_12_u:287.006c": "saṃvasaty eva durbuddhir asatsu viṣayeṣv api",
    "GE07mbh_12_u:287.007a": "nādharmaḥ śliṣyate prājñam āpaḥ puṣkaraparṇavat",
    "GE07mbh_12_u:287.007c": "aprājñam adhikaṃ pāpaṃ śliṣyate jatu kāṣṭhavat",
    "GE07mbh_12_u:287.008a": "nādharmaḥ kāraṇāpekṣī kartāram abhimuñcati",
    "GE07mbh_12_u:287.008c": "kartā khalu yathākālaṃ tat sarvam abhipadyate",
    "GE07mbh_12_u:287.008e": "na bhidyante kṛtātmāna ātmapratyayadarśinaḥ",
    "GE07mbh_12_u:287.009a": "buddhikarmendriyāṇāṃ hi pramatto yo na budhyate",
    "GE07mbh_12_u:287.009c": "śubhāśubheṣu saktātmā prāpnoti sumahad bhayam",
    "GE07mbh_12_u:287.010a": "vītarāgo jitakrodhaḥ samyag bhavati yaḥ sadā",
    "GE07mbh_12_u:287.010c": "viṣaye vartamāno 'pi na sa pāpena yujyate",
    "GE07mbh_12_u:287.011a": "maryādāyāṃ dharmasetur nibaddho naiva sīdati",
    "GE07mbh_12_u:287.011c": "puṣṭasrota ivāyattaḥ sphīto bhavati saṃcayaḥ",
    "GE07mbh_12_u:287.012a": "yathā bhānugataṃ tejo maṇiḥ śuddhaḥ samādhinā",
    "GE07mbh_12_u:287.012c": "ādatte rājaśārdūla tathā yogaḥ pravartate",
    "GE07mbh_12_u:287.013a": "yathā tilānām iha puṣpasaṃśrayāt; pṛthak pṛthag yāti guṇo 'tisaumyatām",
    "GE07mbh_12_u:287.013c": "tathā narāṇāṃ bhuvi bhāvitātmanāṃ; yathāśrayaṃ sattvaguṇaḥ pravartate",
    "GE07mbh_12_u:287.014a": "jahāti dārān ihate na saṃpadaḥ; sadaśvayānaṃ vividhāś ca yāḥ kriyāḥ",
    "GE07mbh_12_u:287.014c": "triviṣṭape jātamatir yadā naras; tadāsya buddhir viṣayeṣu bhidyate",
    "GE07mbh_12_u:287.015a": "prasaktabuddhir viṣayeṣu yo naro; yo budhyate hy ātmahitaṃ kadā ca na",
    "GE07mbh_12_u:287.015c": "sa sarvabhāvānugatena cetasā; nṛpāmiṣeṇeva jhaṣo vikṛṣyate",
    "GE07mbh_12_u:287.016a": "saṃghātavān martyalokaḥ parasparam apāśritaḥ",
    "GE07mbh_12_u:287.016c": "kadalīgarbhaniḥsāro naur ivāpsu nimajjati",
    "GE07mbh_12_u:287.017a": "na dharmakālaḥ puruṣasya niścito; na cāpi mṛtyuḥ puruṣaṃ pratīkṣate",
    "GE07mbh_12_u:287.017c": "kriyā hi dharmasya sadaiva śobhanā; yadā naro mṛtyumukhe 'bhivartate",
    "GE07mbh_12_u:287.018a": "yathāndhaḥ svagṛhe yukto hy abhyāsād eva gacchati",
    "GE07mbh_12_u:287.018c": "tathā yuktena manasā prājño gacchati tāṃ gatim",
    "GE07mbh_12_u:287.019a": "maraṇaṃ janmani proktaṃ janma vai maraṇāśritam",
    "GE07mbh_12_u:287.019c": "avidvān mokṣadharmeṣu baddho bhramati cakravat",
    "GE07mbh_12_u:287.020a": "yathā mṛṇālo 'nugatam āśu muñcati kardamam",
    "GE07mbh_12_u:287.020c": "tathātmā puruṣasyeha manasā parimucyate",
    "GE07mbh_12_u:287.020e": "manaḥ praṇayate ''tmānaṃ sa enam abhiyuñjati",
    "GE07mbh_12_u:287.020f-0743_01": "yukto yadā sa bhavati tadā tat paśyate param",
    "GE07mbh_12_u:287.021a": "parārthe vartamānas tu svakāryaṃ yo 'bhimanyate",
    "GE07mbh_12_u:287.021c": "indriyārtheṣu saktaḥ san svakāryāt parihīyate",
    "GE07mbh_12_u:287.022a": "adhas tiryaggatiṃ caiva svarge caiva parāṃ gatim",
    "GE07mbh_12_u:287.022c": "prāpnoti svakṛtair ātmā prājñasyehetarasya ca",
    "GE07mbh_12_u:287.023a": "mṛnmaye bhājane pakve yathā vai nyasyate dravaḥ",
    "GE07mbh_12_u:287.023c": "tathā śarīraṃ tapasā taptaṃ viṣayam aśnute",
    "GE07mbh_12_u:287.024a": "viṣayān aśnute yas tu na sa bhokṣyaty asaṃśayam",
    "GE07mbh_12_u:287.024c": "yas tu bhogāṃs tyajed ātmā sa vai bhoktuṃ vyavasyati",
    "GE07mbh_12_u:287.025a": "nīhāreṇa hi saṃvītaḥ śiśnodaraparāyaṇaḥ",
    "GE07mbh_12_u:287.025c": "jātyandha iva panthānam āvṛtātmā na budhyate",
    "GE07mbh_12_u:287.026a": "vaṇig yathā samudrād vai yathārthaṃ labhate dhanam",
    "GE07mbh_12_u:287.026c": "tathā martyārṇave jantoḥ karmavijñānato gatiḥ",
    "GE07mbh_12_u:287.027a": "ahorātramaye loke jarārūpeṇa saṃcaran",
    "GE07mbh_12_u:287.027c": "mṛtyur grasati bhūtāni pavanaṃ pannago yathā",
    "GE07mbh_12_u:287.028a": "svayaṃ kṛtāni karmāṇi jāto jantuḥ prapadyate",
    "GE07mbh_12_u:287.028c": "nākṛtaṃ labhate kaś cit kiṃ cid atra priyāpriyam",
    "GE07mbh_12_u:287.029a": "śayānaṃ yāntam āsīnaṃ pravṛttaṃ viṣayeṣu ca",
    "GE07mbh_12_u:287.029c": "śubhāśubhāni karmāṇi prapadyante naraṃ sadā",
    "GE07mbh_12_u:287.030a": "na hy anyat tīram āsādya punas tartuṃ vyavasyati",
    "GE07mbh_12_u:287.030c": "durlabho dṛśyate hy asya vinipāto mahārṇave",
    "GE07mbh_12_u:287.031a": "yathā bhārāvasaktā hi naur mahāmbhasi tantunā",
    "GE07mbh_12_u:287.031c": "tathā mano 'bhiyogād vai śarīraṃ pratikarṣati",
    "GE07mbh_12_u:287.032a": "yathā samudram abhitaḥ saṃsyūtāḥ sarito 'parāḥ",
    "GE07mbh_12_u:287.032c": "tathādyā prakṛtir yogād abhisaṃsyūyate sadā",
    "GE07mbh_12_u:287.033a": "snehapāśair bahuvidhair āsaktamanaso narāḥ",
    "GE07mbh_12_u:287.033c": "prakṛtisthā viṣīdanti jale saikataveśmavat",
    "GE07mbh_12_u:287.034a": "śarīragṛhasaṃsthasya śaucatīrthasya dehinaḥ",
    "GE07mbh_12_u:287.034c": "buddhimārgaprayātasya sukhaṃ tv iha paratra ca",
    "GE07mbh_12_u:287.035a": "vistarāḥ kleśasaṃyuktāḥ saṃkṣepās tu sukhāvahāḥ",
    "GE07mbh_12_u:287.035c": "parārthaṃ vistarāḥ sarve tyāgam ātmahitaṃ viduḥ",
    "GE07mbh_12_u:287.036a": "saṃkalpajo mitravargo jñātayaḥ kāraṇātmakāḥ",
    "GE07mbh_12_u:287.036c": "bhāryā dāsāś ca putrāś ca svam artham anuyuñjate",
    "GE07mbh_12_u:287.037a": "na mātā na pitā kiṃ cit kasya cit pratipadyate",
    "GE07mbh_12_u:287.037c": "dānapathyodano jantuḥ svakarmaphalam aśnute",
    "GE07mbh_12_u:287.038a": "mātā putraḥ pitā bhrātā bhāryā mitrajanas tathā",
    "GE07mbh_12_u:287.038c": "aṣṭāpadapadasthāne tv akṣamudreva nyasyate",
    "GE07mbh_12_u:287.039a": "sarvāṇi karmāṇi purā kṛtāni; śubhāśubhāny ātmano yānti jantoḥ",
    "GE07mbh_12_u:287.039c": "upasthitaṃ karmaphalaṃ viditvā; buddhiṃ tathā codayate 'ntarātmā",
    "GE07mbh_12_u:287.040a": "vyavasāyaṃ samāśritya sahāyān yo 'dhigacchati",
    "GE07mbh_12_u:287.040c": "na tasya kaś cid ārambhaḥ kadā cid avasīdati",
    "GE07mbh_12_u:287.041a": "advaidhamanasaṃ yuktaṃ śūraṃ dhīraṃ vipaścitam",
    "GE07mbh_12_u:287.041c": "na śrīḥ saṃtyajate nityam ādityam iva raśmayaḥ",
    "GE07mbh_12_u:287.042a": "āstikyavyavasāyābhyām upāyād vismayād dhiyā",
    "GE07mbh_12_u:287.042c": "yam ārabhaty anindyātmā na so 'rthaḥ parisīdati",
    "GE07mbh_12_u:287.043a": "sarvaḥ svāni śubhāśubhāni niyataṃ karmāṇi jantuḥ svayaṃ; garbhāt saṃpratipadyate tad ubhayaṃ yat tena pūrvaṃ kṛtam",
    "GE07mbh_12_u:287.043c": "mṛtyuś cāparihāravān samagatiḥ kālena viccheditā; dāroś cūrṇam ivāśmasāravihitaṃ karmāntikaṃ prāpayet",
    "GE07mbh_12_u:287.044a": "svarūpatām ātmakṛtaṃ ca vistaraṃ; kulānvayaṃ dravyasamṛddhisaṃcayam",
    "GE07mbh_12_u:287.044c": "naro hi sarvo labhate yathākṛtaṃ; śubhāśubhenātmakṛtena karmaṇā",
    "GE07mbh_12_u:287.045": "bhīṣma uvāca",
    "GE07mbh_12_u:287.045a": "ity ukto janako rājan yathātathyaṃ manīṣiṇā",
    "GE07mbh_12_u:287.045c": "śrutvā dharmavidāṃ śreṣṭhaḥ parāṃ mudam avāpa ha",
    "GE07mbh_12_u:288.001": "yudhiṣṭhira uvāca",
    "GE07mbh_12_u:288.001a": "satyaṃ kṣamāṃ damaṃ prajñāṃ praśaṃsanti pitāmaha",
    "GE07mbh_12_u:288.001c": "vidvāṃso manujā loke katham etan mataṃ tava",
    "GE07mbh_12_u:288.002": "bhīṣma uvāca",
    "GE07mbh_12_u:288.002a": "atra te vartayiṣye 'ham itihāsaṃ purātanam",
    "GE07mbh_12_u:288.002c": "sādhyānām iha saṃvādaṃ haṃsasya ca yudhiṣṭhira",
    "GE07mbh_12_u:288.003a": "haṃso bhūtvātha sauvarṇas tv ajo nityaḥ prajāpatiḥ",
    "GE07mbh_12_u:288.003c": "sa vai paryeti lokāṃs trīn atha sādhyān upāgamat",
    "GE07mbh_12_u:288.004": "sādhyā ūcuḥ",
    "GE07mbh_12_u:288.004a": "śakune vayaṃ sma devā vai sādhyās tvām anuyujmahe",
    "GE07mbh_12_u:288.004c": "pṛcchāmas tvāṃ mokṣadharmaṃ bhavāṃś ca kila mokṣavit",
    "GE07mbh_12_u:288.005a": "śruto 'si naḥ paṇḍito dhīravādī; sādhuśabdaḥ patate te patatrin",
    "GE07mbh_12_u:288.005c": "kiṃ manyase śreṣṭhatamaṃ dvija tvaṃ; kasmin manas te ramate mahātman",
    "GE07mbh_12_u:288.006a": "tan naḥ kāryaṃ pakṣivara praśādhi; yat kāryāṇāṃ manyase śreṣṭham ekam",
    "GE07mbh_12_u:288.006c": "yat kṛtvā vai puruṣaḥ sarvabandhair; vimucyate vihagendreha śīghram",
    "GE07mbh_12_u:288.007": "haṃsa uvāca",
    "GE07mbh_12_u:288.007a": "idaṃ kāryam amṛtāśāḥ śṛṇomi; tapo damaḥ satyam ātmābhiguptiḥ",
    "GE07mbh_12_u:288.007c": "granthīn vimucya hṛdayasya sarvān; priyāpriye svaṃ vaśam ānayīta",
    "GE07mbh_12_u:288.008a": "nāruṃtudaḥ syān na nṛśaṃsavādī; na hīnataḥ param abhyādadīta",
    "GE07mbh_12_u:288.008c": "yayāsya vācā para udvijeta; na tāṃ vaded ruśatīṃ pāpalokyām",
    "GE07mbh_12_u:288.009a": "vāksāyakā vadanān niṣpatanti; yair āhataḥ śocati rātryahāni",
    "GE07mbh_12_u:288.009c": "parasya nāmarmasu te patanti; tān paṇḍito nāvasṛjet pareṣu",
    "GE07mbh_12_u:288.010a": "paraś ced enam ativādabāṇair; bhṛśaṃ vidhyec chama eveha kāryaḥ",
    "GE07mbh_12_u:288.010c": "saṃroṣyamāṇaḥ pratimṛṣyate yaḥ; sa ādatte sukṛtaṃ vai parasya",
    "GE07mbh_12_u:288.011a": "kṣepābhimānād abhiṣaṅgavyalīkaṃ; nigṛhṇāti jvalitaṃ yaś ca manyum",
    "GE07mbh_12_u:288.011c": "aduṣṭacetā mudito 'nasūyuḥ; sa ādatte sukṛtaṃ vai pareṣām",
    "GE07mbh_12_u:288.012a": "ākruśyamāno na vadāmi kiṃ cit; kṣamāmy ahaṃ tāḍyamānaś ca nityam",
    "GE07mbh_12_u:288.012c": "śreṣṭhaṃ hy etat kṣamam apy āhur āryāḥ; satyaṃ tathaivārjavam ānṛśaṃsyam",
    "GE07mbh_12_u:288.013a": "vedasyopaniṣat satyaṃ satyasyopaniṣad damaḥ",
    "GE07mbh_12_u:288.013c": "damasyopaniṣan mokṣa etat sarvānuśāsanam",
    "GE07mbh_12_u:288.014a": "vāco vegaṃ manasaḥ krodhavegaṃ; vivitsāvegam udaropasthavegam",
    "GE07mbh_12_u:288.014c": "etān vegān yo viṣahaty udīrṇāṃs; taṃ manye 'haṃ brāhmaṇaṃ vai muniṃ ca",
    "GE07mbh_12_u:288.015a": "akrodhanaḥ krudhyatāṃ vai viśiṣṭas; tathā titikṣur atitikṣor viśiṣṭaḥ",
    "GE07mbh_12_u:288.015c": "amānuṣān mānuṣo vai viśiṣṭas; tathājñānāj jñānavān vai pradhānaḥ",
    "GE07mbh_12_u:288.016a": "ākruśyamāno nākrośen manyur eva titikṣataḥ",
    "GE07mbh_12_u:288.016c": "ākroṣṭāraṃ nirdahati sukṛtaṃ cāsya vindati",
    "GE07mbh_12_u:288.017a": "yo nātyuktaḥ prāha rūkṣaṃ priyaṃ vā; yo vā hato na pratihanti dhairyāt",
    "GE07mbh_12_u:288.017c": "pāpaṃ ca yo necchati tasya hantus; tasmai devāḥ spṛhayante sadaiva",
    "GE07mbh_12_u:288.018a": "pāpīyasaḥ kṣametaiva śreyasaḥ sadṛśasya ca",
    "GE07mbh_12_u:288.018c": "vimānito hato ''kruṣṭa evaṃ siddhiṃ gamiṣyati",
    "GE07mbh_12_u:288.019a": "sadāham āryān nibhṛto 'py upāse; na me vivitsā na ca me 'sti roṣaḥ",
    "GE07mbh_12_u:288.019c": "na cāpy ahaṃ lipsamānaḥ paraimi; na caiva kiṃ cid viṣameṇa yāmi",
    "GE07mbh_12_u:288.020a": "nāhaṃ śaptaḥ pratiśapāmi kiṃ cid; damaṃ dvāraṃ hy amṛtasyeha vedmi",
    "GE07mbh_12_u:288.020c": "guhyaṃ brahma tad idaṃ vo bravīmi; na mānuṣāc chreṣṭhataraṃ hi kiṃ cit",
    "GE07mbh_12_u:288.021a": "vimucyamānaḥ pāpebhyo dhanebhya iva candramāḥ",
    "GE07mbh_12_u:288.021c": "virajāḥ kālam ākāṅkṣan dhīro dhairyeṇa sidhyati",
    "GE07mbh_12_u:288.022a": "yaḥ sarveṣāṃ bhavati hy arcanīya; utsecane stambha ivābhijātaḥ",
    "GE07mbh_12_u:288.022c": "yasmai vācaṃ supraśastāṃ vadanti; sa vai devān gacchati saṃyatātmā",
    "GE07mbh_12_u:288.023a": "na tathā vaktum icchanti kalyāṇān puruṣe guṇān",
    "GE07mbh_12_u:288.023c": "yathaiṣāṃ vaktum icchanti nairguṇyam anuyuñjakāḥ",
    "GE07mbh_12_u:288.024a": "yasya vāṅmanasī gupte samyak praṇihite sadā",
    "GE07mbh_12_u:288.024c": "vedās tapaś ca tyāgaś ca sa idaṃ sarvam āpnuyāt",
    "GE07mbh_12_u:288.025a": "ākrośanāvamānābhyām abudhād vardhate budhaḥ",
    "GE07mbh_12_u:288.025c": "tasmān na vardhayed anyaṃ na cātmānaṃ vihiṃsayet",
    "GE07mbh_12_u:288.026a": "amṛtasyeva saṃtṛpyed avamānasya vai dvijaḥ",
    "GE07mbh_12_u:288.026c": "sukhaṃ hy avamataḥ śete yo 'vamantā sa naśyati",
    "GE07mbh_12_u:288.027a": "yat krodhano yajate yad dadāti; yad vā tapas tapyati yaj juhoti",
    "GE07mbh_12_u:288.027c": "vaivasvatas tad dharate 'sya sarvaṃ; moghaḥ śramo bhavati krodhanasya",
    "GE07mbh_12_u:288.028a": "catvāri yasya dvārāṇi suguptāny amarottamāḥ",
    "GE07mbh_12_u:288.028c": "upastham udaraṃ hastau vāk caturthī sa dharmavit",
    "GE07mbh_12_u:288.029a": "satyaṃ damaṃ hy ārjavam ānṛśaṃsyaṃ; dhṛtiṃ titikṣām abhisevamānaḥ",
    "GE07mbh_12_u:288.029c": "svādhyāyanityo 'spṛhayan pareṣām; ekāntaśīly ūrdhvagatir bhavet saḥ",
    "GE07mbh_12_u:288.030a": "sarvān etān anucaran vatsavac caturaḥ stanān",
    "GE07mbh_12_u:288.030c": "na pāvanatamaṃ kiṃ cit satyād adhyagamaṃ kva cit",
    "GE07mbh_12_u:288.031a": "ācakṣe 'haṃ manuṣyebhyo devebhyaḥ pratisaṃcaran",
    "GE07mbh_12_u:288.031c": "satyaṃ svargasya sopānaṃ pārāvārasya naur iva",
    "GE07mbh_12_u:288.032a": "yādṛśaiḥ saṃnivasati yādṛśāṃś copasevate",
    "GE07mbh_12_u:288.032c": "yādṛg icchec ca bhavituṃ tādṛg bhavati pūruṣaḥ",
    "GE07mbh_12_u:288.033a": "yadi santaṃ sevate yady asantaṃ; tapasvinaṃ yadi vā stenam eva",
    "GE07mbh_12_u:288.033c": "vāso yathā raṅgavaśaṃ prayāti; tathā sa teṣāṃ vaśam abhyupaiti",
    "GE07mbh_12_u:288.034a": "sadā devāḥ sādhubhiḥ saṃvadante; na mānuṣaṃ viṣayaṃ yānti draṣṭum",
    "GE07mbh_12_u:288.034c": "nenduḥ samaḥ syād asamo hi vāyur; uccāvacaṃ viṣayaṃ yaḥ sa veda",
    "GE07mbh_12_u:288.035a": "aduṣṭaṃ vartamāne tu hṛdayāntarapūruṣe",
    "GE07mbh_12_u:288.035c": "tenaiva devāḥ prīyante satāṃ mārgasthitena vai",
    "GE07mbh_12_u:288.036a": "śiśnodare ye 'bhiratāḥ sadaiva; stenā narā vākparuṣāś ca nityam",
    "GE07mbh_12_u:288.036c": "apetadoṣān iti tān viditvā; dūrād devāḥ saṃparivarjayanti",
    "GE07mbh_12_u:288.037a": "na vai devā hīnasattvena toṣyāḥ; sarvāśinā duṣkṛtakarmaṇā vā",
    "GE07mbh_12_u:288.037c": "satyavratā ye tu narāḥ kṛtajñā; dharme ratās taiḥ saha saṃbhajante",
    "GE07mbh_12_u:288.038a": "avyāhṛtaṃ vyāhṛtāc chreya āhuḥ; satyaṃ vaded vyāhṛtaṃ tad dvitīyam",
    "GE07mbh_12_u:288.038c": "dharmaṃ vaded vyāhṛtaṃ tat tṛtīyaṃ; priyaṃ vaded vyāhṛtaṃ tac caturtham",
    "GE07mbh_12_u:288.039": "sādhyā ūcuḥ",
    "GE07mbh_12_u:288.039a": "kenāyam āvṛto lokaḥ kena vā na prakāśate",
    "GE07mbh_12_u:288.039c": "kena tyajati mitrāṇi kena svargaṃ na gacchati",
    "GE07mbh_12_u:288.040": "haṃsa uvāca",
    "GE07mbh_12_u:288.040a": "ajñānenāvṛto loko mātsaryān na prakāśate",
    "GE07mbh_12_u:288.040c": "lobhāt tyajati mitrāṇi saṅgāt svargaṃ na gacchati",
    "GE07mbh_12_u:288.041": "sādhyā ūcuḥ",
    "GE07mbh_12_u:288.041a": "kaḥ svid eko ramate brāhmaṇānāṃ; kaḥ svid eko bahubhir joṣam āste",
    "GE07mbh_12_u:288.041c": "kaḥ svid eko balavān durbalo 'pi; kaḥ svid eṣāṃ kalahaṃ nānvavaiti",
    "GE07mbh_12_u:288.042": "haṃsa uvāca",
    "GE07mbh_12_u:288.042a": "prājña eko ramate brāhmaṇānāṃ; prājña eko bahubhir joṣam āste",
    "GE07mbh_12_u:288.042c": "prājña eko balavān durbalo 'pi; prājña eṣāṃ kalahaṃ nānvavaiti",
    "GE07mbh_12_u:288.043": "sādhyā ūcuḥ",
    "GE07mbh_12_u:288.043a": "kiṃ brāhmaṇānāṃ devatvaṃ kiṃ ca sādhutvam ucyate",
    "GE07mbh_12_u:288.043c": "asādhutvaṃ ca kiṃ teṣāṃ kim eṣāṃ mānuṣaṃ matam",
    "GE07mbh_12_u:288.044": "haṃsa uvāca",
    "GE07mbh_12_u:288.044a": "svādhyāya eṣāṃ devatvaṃ vrataṃ sādhutvam ucyate",
    "GE07mbh_12_u:288.044c": "asādhutvaṃ parīvādo mṛtyur mānuṣam ucyate bhīṣma uvāca",
    "GE07mbh_12_u:288.045-0744_01": "ity uktvā varado devo bhagavān nitya avyayaḥ",
    "GE07mbh_12_u:288.045-0744_02": "sādhyair devagaṇaiḥ sārdhaṃ divam evāruroha saḥ",
    "GE07mbh_12_u:288.045-0744_03": "etad yaśasyam āyuṣyaṃ putryaṃ svargāya tu dhruvam",
    "GE07mbh_12_u:288.045-0744_04": "darśitaṃ devadevena parameṇāvyayena ca",
    "GE07mbh_12_u:288.045a": "saṃvāda ity ayaṃ śreṣṭhaḥ sādhyānāṃ parikīrtitaḥ",
    "GE07mbh_12_u:288.045c": "kṣetraṃ vai karmaṇāṃ yoniḥ sadbhāvaḥ satyam ucyate",
    "GE07mbh_12_u:289.001": "yudhiṣṭhira uvāca",
    "GE07mbh_12_u:289.001a": "sāṃkhye yoge ca me tāta viśeṣaṃ vaktum arhasi",
    "GE07mbh_12_u:289.001c": "tava sarvajña sarvaṃ hi viditaṃ kurusattama",
    "GE07mbh_12_u:289.002": "bhīṣma uvāca",
    "GE07mbh_12_u:289.002a": "sāṃkhyāḥ sāṃkhyaṃ praśaṃsanti yogā yogaṃ dvijātayaḥ",
    "GE07mbh_12_u:289.002c": "vadanti kāraṇaiḥ śraiṣṭhyaṃ svapakṣodbhāvanāya vai",
    "GE07mbh_12_u:289.003a": "anīśvaraḥ kathaṃ mucyed ity evaṃ śatrukarśana",
    "GE07mbh_12_u:289.003c": "vadanti kāraṇaiḥ śraiṣṭhyaṃ yogāḥ samyaṅ manīṣiṇaḥ",
    "GE07mbh_12_u:289.004a": "vadanti kāraṇaṃ cedaṃ sāṃkhyāḥ samyag dvijātayaḥ",
    "GE07mbh_12_u:289.004c": "vijñāyeha gatīḥ sarvā virakto viṣayeṣu yaḥ",
    "GE07mbh_12_u:289.005a": "ūrdhvaṃ sa dehāt suvyaktaṃ vimucyed iti nānyathā",
    "GE07mbh_12_u:289.005c": "etad āhur mahāprājñāḥ sāṃkhyaṃ vai mokṣadarśanam",
    "GE07mbh_12_u:289.006a": "svapakṣe kāraṇaṃ grāhyaṃ samarthaṃ vacanaṃ hitam",
    "GE07mbh_12_u:289.006c": "śiṣṭānāṃ hi mataṃ grāhyaṃ tvadvidhaiḥ śiṣṭasaṃmataiḥ",
    "GE07mbh_12_u:289.007a": "pratyakṣahetavo yogāḥ sāṃkhyāḥ śāstraviniścayāḥ",
    "GE07mbh_12_u:289.007c": "ubhe caite mate tattve mama tāta yudhiṣṭhira",
    "GE07mbh_12_u:289.008a": "ubhe caite mate jñāne nṛpate śiṣṭasaṃmate",
    "GE07mbh_12_u:289.008c": "anuṣṭhite yathāśāstraṃ nayetāṃ paramāṃ gatim",
    "GE07mbh_12_u:289.009a": "tulyaṃ śaucaṃ tayor yuktaṃ dayā bhūteṣu cānagha",
    "GE07mbh_12_u:289.009c": "vratānāṃ dhāraṇaṃ tulyaṃ darśanaṃ na samaṃ tayoḥ",
    "GE07mbh_12_u:289.009d-0745_01": "tayos tu darśanaṃ samyak sūkṣme bhāve prasajyate",
    "GE07mbh_12_u:289.010": "yudhiṣṭhira uvāca",
    "GE07mbh_12_u:289.010a": "yadi tulyaṃ vrataṃ śaucaṃ dayā cātra pitāmaha",
    "GE07mbh_12_u:289.010c": "tulyaṃ na darśanaṃ kasmāt tan me brūhi pitāmaha",
    "GE07mbh_12_u:289.011": "bhīṣma uvāca",
    "GE07mbh_12_u:289.011a": "rāgaṃ mohaṃ tathā snehaṃ kāmaṃ krodhaṃ ca kevalam",
    "GE07mbh_12_u:289.011c": "yogāc chittvādito doṣān pañcaitān prāpnuvanti tat",
    "GE07mbh_12_u:289.012a": "yathā cānimiṣāḥ sthūlā jālaṃ chittvā punar jalam",
    "GE07mbh_12_u:289.012c": "prāpnuvanti tathā yogās tat padaṃ vītakalmaṣāḥ",
    "GE07mbh_12_u:289.013a": "tathaiva vāgurāṃ chittvā balavanto yathā mṛgāḥ",
    "GE07mbh_12_u:289.013c": "prāpnuyur vimalaṃ mārgaṃ vimuktāḥ sarvabandhanaiḥ",
    "GE07mbh_12_u:289.014a": "lobhajāni tathā rājan bandhanāni balānvitāḥ",
    "GE07mbh_12_u:289.014c": "chittvā yogāḥ paraṃ mārgaṃ gacchanti vimalāḥ śivam",
    "GE07mbh_12_u:289.015a": "abalāś ca mṛgā rājan vāgurāsu tathāpare",
    "GE07mbh_12_u:289.015c": "vinaśyanti na saṃdehas tadvad yogabalād ṛte",
    "GE07mbh_12_u:289.016a": "balahīnāś ca kaunteya yathā jālagatā jhaṣāḥ",
    "GE07mbh_12_u:289.016c": "antaṃ gacchanti rājendra tathā yogāḥ sudurbalāḥ",
    "GE07mbh_12_u:289.017a": "yathā ca śakunāḥ sūkṣmāḥ prāpya jālam ariṃdama",
    "GE07mbh_12_u:289.017c": "tatra saktā vipadyante mucyante ca balānvitāḥ",
    "GE07mbh_12_u:289.018a": "karmajair bandhanair baddhās tadvad yogāḥ paraṃtapa",
    "GE07mbh_12_u:289.018c": "abalā vai vinaśyanti mucyante ca balānvitāḥ",
    "GE07mbh_12_u:289.019a": "alpakaś ca yathā rājan vahniḥ śāmyati durbalaḥ",
    "GE07mbh_12_u:289.019c": "ākrānta indhanaiḥ sthūlais tadvad yogo 'balaḥ prabho",
    "GE07mbh_12_u:289.020a": "sa eva ca yadā rājan vahnir jātabalaḥ punaḥ",
    "GE07mbh_12_u:289.020c": "samīraṇayutaḥ kṛtsnāṃ dahet kṣipraṃ mahīm api",
    "GE07mbh_12_u:289.021a": "tadvaj jātabalo yogī dīptatejā mahābalaḥ",
    "GE07mbh_12_u:289.021c": "antakāla ivādityaḥ kṛtsnaṃ saṃśoṣayej jagat",
    "GE07mbh_12_u:289.022a": "durbalaś ca yathā rājan srotasā hriyate naraḥ",
    "GE07mbh_12_u:289.022c": "balahīnas tathā yogo viṣayair hriyate 'vaśaḥ",
    "GE07mbh_12_u:289.023a": "tad eva ca yathā sroto viṣṭambhayati vāraṇaḥ",
    "GE07mbh_12_u:289.023c": "tadvad yogabalaṃ labdhvā vyūhate viṣayān bahūn",
    "GE07mbh_12_u:289.024a": "viśanti cāvaśāḥ pārtha yogā yogabalānvitāḥ",
    "GE07mbh_12_u:289.024c": "prajāpatīn ṛṣīn devān mahābhūtāni ceśvarāḥ",
    "GE07mbh_12_u:289.025a": "na yamo nāntakaḥ kruddho na mṛtyur bhīmavikramaḥ",
    "GE07mbh_12_u:289.025c": "īśate nṛpate sarve yogasyāmitatejasaḥ",
    "GE07mbh_12_u:289.026a": "ātmanāṃ ca sahasrāṇi bahūni bharatarṣabha",
    "GE07mbh_12_u:289.026c": "yogaḥ kuryād balaṃ prāpya taiś ca sarvair mahīṃ caret",
    "GE07mbh_12_u:289.027a": "prāpnuyād viṣayāṃś caiva punaś cograṃ tapaś caret",
    "GE07mbh_12_u:289.027c": "saṃkṣipec ca punaḥ pārtha sūryas tejoguṇān iva",
    "GE07mbh_12_u:289.028a": "balasthasya hi yogasya bandhaneśasya pārthiva",
    "GE07mbh_12_u:289.028c": "vimokṣaprabhaviṣṇutvam upapannam asaṃśayam",
    "GE07mbh_12_u:289.029a": "balāni yoge proktāni mayaitāni viśāṃ pate",
    "GE07mbh_12_u:289.029c": "nidarśanārthaṃ sūkṣmāṇi vakṣyāmi ca punas tava",
    "GE07mbh_12_u:289.030a": "ātmanaś ca samādhāne dhāraṇāṃ prati cābhibho",
    "GE07mbh_12_u:289.030c": "nidarśanāni sūkṣmāṇi śṛṇu me bharatarṣabha",
    "GE07mbh_12_u:289.031a": "apramatto yathā dhanvī lakṣyaṃ hanti samāhitaḥ",
    "GE07mbh_12_u:289.031c": "yuktaḥ samyak tathā yogī mokṣaṃ prāpnoty asaṃśayam",
    "GE07mbh_12_u:289.032a": "snehapūrṇe yathā pātre mana ādhāya niścalam",
    "GE07mbh_12_u:289.032c": "puruṣo yatta ārohet sopānaṃ yuktamānasaḥ",
    "GE07mbh_12_u:289.033a": "yuktvā tathāyam ātmānaṃ yogaḥ pārthiva niścalam",
    "GE07mbh_12_u:289.033c": "karoty amalam ātmānaṃ bhāskaropamadarśanam",
    "GE07mbh_12_u:289.034a": "yathā ca nāvaṃ kaunteya karṇadhāraḥ samāhitaḥ",
    "GE07mbh_12_u:289.034c": "mahārṇavagatāṃ śīghraṃ nayet pārthiva pattanam",
    "GE07mbh_12_u:289.035a": "tadvad ātmasamādhānaṃ yuktvā yogena tattvavit",
    "GE07mbh_12_u:289.035c": "durgamaṃ sthānam āpnoti hitvā deham imaṃ nṛpa",
    "GE07mbh_12_u:289.036a": "sārathiś ca yathā yuktvā sadaśvān susamāhitaḥ",
    "GE07mbh_12_u:289.036c": "deśam iṣṭaṃ nayaty āśu dhanvinaṃ puruṣarṣabha",
    "GE07mbh_12_u:289.037a": "tathaiva nṛpate yogī dhāraṇāsu samāhitaḥ",
    "GE07mbh_12_u:289.037c": "prāpnoty āśu paraṃ sthānaṃ lakṣaṃ mukta ivāśugaḥ",
    "GE07mbh_12_u:289.038a": "āveśyātmani cātmānaṃ yogī tiṣṭhati yo 'calaḥ",
    "GE07mbh_12_u:289.038c": "pāpaṃ hanteva mīnānāṃ padam āpnoti so 'jaram",
    "GE07mbh_12_u:289.039a": "nābhyāṃ kaṇṭhe ca śīrṣe ca hṛdi vakṣasi pārśvayoḥ",
    "GE07mbh_12_u:289.039c": "darśane sparśane cāpi ghrāṇe cāmitavikrama",
    "GE07mbh_12_u:289.040a": "sthāneṣv eteṣu yo yogī mahāvratasamāhitaḥ",
    "GE07mbh_12_u:289.040c": "ātmanā sūkṣmam ātmānaṃ yuṅkte samyag viśāṃ pate",
    "GE07mbh_12_u:289.041a": "sa śīghram amalaprajñaḥ karma dagdhvā śubhāśubham",
    "GE07mbh_12_u:289.041c": "uttamaṃ yogam āsthāya yadīcchati vimucyate",
    "GE07mbh_12_u:289.042": "yudhiṣṭhira uvāca",
    "GE07mbh_12_u:289.042a": "āhārān kīdṛśān kṛtvā kāni jitvā ca bhārata",
    "GE07mbh_12_u:289.042c": "yogī balam avāpnoti tad bhavān vaktum arhati",
    "GE07mbh_12_u:289.043": "bhīṣma uvāca",
    "GE07mbh_12_u:289.043a": "kaṇānāṃ bhakṣaṇe yuktaḥ piṇyākasya ca bhakṣaṇe",
    "GE07mbh_12_u:289.043c": "snehānāṃ varjane yukto yogī balam avāpnuyāt",
    "GE07mbh_12_u:289.044a": "bhuñjāno yāvakaṃ rūkṣaṃ dīrghakālam ariṃdama",
    "GE07mbh_12_u:289.044c": "ekārāmo viśuddhātmā yogī balam avāpnuyāt",
    "GE07mbh_12_u:289.045a": "pakṣān māsān ṛtūṃś citrān saṃcaraṃś ca guhās tathā",
    "GE07mbh_12_u:289.045c": "apaḥ pītvā payomiśrā yogī balam avāpnuyāt",
    "GE07mbh_12_u:289.046a": "akhaṇḍam api vā māsaṃ satataṃ manujeśvara",
    "GE07mbh_12_u:289.046c": "upoṣya samyak śuddhātmā yogī balam avāpnuyāt",
    "GE07mbh_12_u:289.047a": "kāmaṃ jitvā tathā krodhaṃ śītoṣṇe varṣam eva ca",
    "GE07mbh_12_u:289.047c": "bhayaṃ nidrāṃ tathā śvāsaṃ pauruṣaṃ viṣayāṃs tathā",
    "GE07mbh_12_u:289.048a": "aratiṃ durjayāṃ caiva ghorāṃ tṛṣṇāṃ ca pārthiva",
    "GE07mbh_12_u:289.048c": "sparśān sarvāṃs tathā tandrīṃ durjayāṃ nṛpasattama",
    "GE07mbh_12_u:289.049a": "dīpayanti mahātmānaḥ sūkṣmam ātmānam ātmanā",
    "GE07mbh_12_u:289.049c": "vītarāgā mahāprājñā",
    "GE07mbh_12_u:289.050a": "durgas tv eṣa mataḥ panthā brāhmaṇānāṃ vipaścitām",
    "GE07mbh_12_u:289.050c": "na kaś cid vrajati hy asmin kṣemeṇa bharatarṣabha",
    "GE07mbh_12_u:289.051a": "yathā kaś cid vanaṃ ghoraṃ bahusarpasarīsṛpam",
    "GE07mbh_12_u:289.051c": "śvabhravat toyahīnaṃ ca durgamaṃ bahukaṇṭakam",
    "GE07mbh_12_u:289.052a": "abhaktam aṭavīprāyaṃ",
    "GE07mbh_12_u:289.052c": "panthānaṃ taskarākīrṇaṃ kṣemeṇābhipated yuvā",
    "GE07mbh_12_u:289.053a": "yogamārgaṃ tathāsādya yaḥ kaś cid bhajate dvijaḥ",
    "GE07mbh_12_u:289.053c": "kṣemeṇoparamen mārgād bahudoṣo hi sa smṛtaḥ",
    "GE07mbh_12_u:289.054a": "sustheyaṃ kṣuradhārāsu niśitāsu mahīpate",
    "GE07mbh_12_u:289.054c": "dhāraṇāsu tu yogasya duḥstheyam akṛtātmabhiḥ",
    "GE07mbh_12_u:289.055a": "vipannā dhāraṇās tāta nayanti naśubhāṃ gatim",
    "GE07mbh_12_u:289.055c": "netṛhīnā yathā nāvaḥ puruṣān arṇave nṛpa",
    "GE07mbh_12_u:289.056a": "yas tu tiṣṭhati kaunteya dhāraṇāsu yathāvidhi",
    "GE07mbh_12_u:289.056c": "maraṇaṃ janma duḥkhaṃ ca sukhaṃ ca sa vimuñcati",
    "GE07mbh_12_u:289.057a": "nānāśāstreṣu niṣpannaṃ yogeṣv idam udāhṛtam",
    "GE07mbh_12_u:289.057c": "paraṃ yogaṃ tu yat kṛtsnaṃ niścitaṃ tad dvijātiṣu",
    "GE07mbh_12_u:289.058a": "paraṃ hi tad brahma mahan mahātman; brahmāṇam īśaṃ varadaṃ ca viṣṇum",
    "GE07mbh_12_u:289.058c": "bhavaṃ ca dharmaṃ ca ṣaḍānanaṃ ca; ṣaḍ brahmaputrāṃś ca mahānubhāvān",
    "GE07mbh_12_u:289.059a": "tamaś ca kaṣṭaṃ sumahad rajaś ca; sattvaṃ ca śuddhaṃ prakṛtiṃ parāṃ ca",
    "GE07mbh_12_u:289.059c": "siddhiṃ ca devīṃ varuṇasya patnīṃ; tejaś ca kṛtsnaṃ sumahac ca dhairyam",
    "GE07mbh_12_u:289.060a": "tārādhipaṃ vai vimalaṃ satāraṃ; viśvāṃś ca devān uragān pitṝṃś ca",
    "GE07mbh_12_u:289.060c": "śailāṃś ca kṛtsnān udadhīṃś ca ghorān; nadīś ca sarvāḥ savanān ghanāṃś ca",
    "GE07mbh_12_u:289.061a": "nāgān nagān yakṣagaṇān diśaś ca; gandharvasaṃghān puruṣān striyaś ca",
    "GE07mbh_12_u:289.061c": "parasparaṃ prāpya mahān mahātmā; viśeta yogī nacirād vimuktaḥ",
    "GE07mbh_12_u:289.062a": "kathā ca yeyaṃ nṛpate prasaktā; deve mahāvīryamatau śubheyam",
    "GE07mbh_12_u:289.062c": "yogān sa sarvān abhibhūya martyān; nārāyaṇātmā kurute mahātmā",
    "GE07mbh_12_u:290.001": "yudhiṣṭhira uvāca",
    "GE07mbh_12_u:290.001a": "samyak tvayāyaṃ nṛpate varṇitaḥ śiṣṭasaṃmataḥ",
    "GE07mbh_12_u:290.001c": "yogamārgo yathānyāyaṃ śiṣyāyeha hitaiṣiṇā",
    "GE07mbh_12_u:290.002a": "sāṃkhye tv idānīṃ kārtsnyena vidhiṃ prabrūhi pṛcchate",
    "GE07mbh_12_u:290.002c": "triṣu lokeṣu yaj jñānaṃ sarvaṃ tad viditaṃ hi te",
    "GE07mbh_12_u:290.003": "bhīṣma uvāca",
    "GE07mbh_12_u:290.003a": "śṛṇu me tvam idaṃ śuddhaṃ sāṃkhyānāṃ viditātmanām",
    "GE07mbh_12_u:290.003c": "vihitaṃ yatibhir buddhaiḥ kapilādibhir īśvaraiḥ",
    "GE07mbh_12_u:290.004a": "yasmin na vibhramāḥ ke cid dṛśyante manujarṣabha",
    "GE07mbh_12_u:290.004c": "guṇāś ca yasmin bahavo doṣahāniś ca kevalā",
    "GE07mbh_12_u:290.005a": "jñānena parisaṃkhyāya sadoṣān viṣayān nṛpa",
    "GE07mbh_12_u:290.005c": "mānuṣān durjayān kṛtsnān paiśācān viṣayāṃs tathā",
    "GE07mbh_12_u:290.006a": "rākṣasān viṣayāñ jñātvā yakṣāṇāṃ viṣayāṃs tathā",
    "GE07mbh_12_u:290.006c": "viṣayān auragāñ jñātvā gāndharvaviṣayāṃs tathā",
    "GE07mbh_12_u:290.007a": "pitṝṇāṃ viṣayāñ jñātvā tiryakṣu caratāṃ nṛpa",
    "GE07mbh_12_u:290.007c": "suparṇaviṣayāñ jñātvā marutāṃ viṣayāṃs tathā",
    "GE07mbh_12_u:290.008a": "rājarṣiviṣayāñ jñātvā brahmarṣiviṣayāṃs tathā",
    "GE07mbh_12_u:290.008c": "āsurān viṣayāñ jñātvā vaiśvadevāṃs tathaiva ca",
    "GE07mbh_12_u:290.009a": "devarṣiviṣayāñ jñātvā yogānām api ceśvarān",
    "GE07mbh_12_u:290.009c": "viṣayāṃś ca prajeśānāṃ brahmaṇo viṣayāṃs tathā",
    "GE07mbh_12_u:290.010a": "āyuṣaś ca paraṃ kālaṃ loke vijñāya tattvataḥ",
    "GE07mbh_12_u:290.010c": "sukhasya ca paraṃ tattvaṃ vijñāya vadatāṃ vara",
    "GE07mbh_12_u:290.011a": "prāpte kāle ca yad duḥkhaṃ patatāṃ viṣayaiṣiṇām",
    "GE07mbh_12_u:290.011c": "tiryak ca patatāṃ duḥkhaṃ patatāṃ narake ca yat",
    "GE07mbh_12_u:290.012a": "svargasya ca guṇān kṛtsnān doṣān sarvāṃś ca bhārata",
    "GE07mbh_12_u:290.012c": "vedavāde ca ye doṣā guṇā ye cāpi vaidikāḥ",
    "GE07mbh_12_u:290.013a": "jñānayoge ca ye doṣā guṇā yoge ca ye nṛpa",
    "GE07mbh_12_u:290.013c": "sāṃkhyajñāne ca ye doṣās tathaiva ca guṇā nṛpa",
    "GE07mbh_12_u:290.013d-0746_01": "itareṣu ca ye doṣā guṇās teṣu ca bhārata",
    "GE07mbh_12_u:290.013d-0746_02": "parisaṃkhyāya saṃkhyānaṃ matvā sāṃkhyaṃ guṇādhikam",
    "GE07mbh_12_u:290.014a": "sattvaṃ daśaguṇaṃ jñātvā rajo navaguṇaṃ tathā",
    "GE07mbh_12_u:290.014c": "tamaś cāṣṭaguṇaṃ jñātvā buddhiṃ saptaguṇāṃ tathā",
    "GE07mbh_12_u:290.015a": "ṣaḍguṇaṃ ca nabho jñātvā manaḥ pañcaguṇaṃ tathā",
    "GE07mbh_12_u:290.015c": "buddhiṃ caturguṇāṃ jñātvā tamaś ca triguṇaṃ mahat",
    "GE07mbh_12_u:290.016a": "dviguṇaṃ ca rajo jñātvā sattvam ekaguṇaṃ punaḥ",
    "GE07mbh_12_u:290.016c": "mārgaṃ vijñāya tattvena pralaye prekṣaṇaṃ tathā",
    "GE07mbh_12_u:290.017a": "jñānavijñānasaṃpannāḥ kāraṇair bhāvitāḥ śubhaiḥ",
    "GE07mbh_12_u:290.017c": "prāpnuvanti śubhaṃ mokṣaṃ sūkṣmā iha nabhaḥ param",
    "GE07mbh_12_u:290.018a": "rūpeṇa dṛṣṭiṃ saṃyuktāṃ ghrāṇaṃ gandhaguṇena ca",
    "GE07mbh_12_u:290.018c": "śabde saktaṃ tathā śrotraṃ jihvāṃ rasaguṇeṣu ca",
    "GE07mbh_12_u:290.019a": "tanuṃ sparśe tathā saktāṃ vāyuṃ nabhasi cāśritam",
    "GE07mbh_12_u:290.019c": "mohaṃ tamasi saṃsaktaṃ lobham artheṣu saṃśritam",
    "GE07mbh_12_u:290.020a": "viṣṇuṃ krānte bale śakraṃ koṣṭhe saktaṃ tathānalam",
    "GE07mbh_12_u:290.020c": "apsu devīṃ tathā saktām apas tejasi cāśritāḥ",
    "GE07mbh_12_u:290.021a": "tejo vāyau tu saṃsaktaṃ vāyuṃ nabhasi cāśritam",
    "GE07mbh_12_u:290.021c": "nabho mahati saṃyuktaṃ mahad buddhau ca saṃśritam",
    "GE07mbh_12_u:290.022a": "buddhiṃ tamasi saṃsaktāṃ tamo rajasi cāśritam",
    "GE07mbh_12_u:290.022c": "rajaḥ sattve tathā saktaṃ sattvaṃ saktaṃ tathātmani",
    "GE07mbh_12_u:290.023a": "saktam ātmānam īśe ca deve nārāyaṇe tathā",
    "GE07mbh_12_u:290.023c": "devaṃ mokṣe ca saṃsaktaṃ mokṣaṃ saktaṃ tu na kva cit",
    "GE07mbh_12_u:290.024a": "jñātvā sattvayutaṃ dehaṃ vṛtaṃ ṣoḍaśabhir guṇaiḥ",
    "GE07mbh_12_u:290.024c": "svabhāvaṃ cetanāṃ caiva jñātvā vai deham āśrite",
    "GE07mbh_12_u:290.025a": "madhyastham ekam ātmānaṃ pāpaṃ yasmin na vidyate",
    "GE07mbh_12_u:290.025c": "dvitīyaṃ karma vijñāya nṛpate viṣayaiṣiṇām",
    "GE07mbh_12_u:290.026a": "indriyāṇīndriyārthāṃś ca sarvān ātmani saṃśritān",
    "GE07mbh_12_u:290.026b-0747_01": "durlabhatvaṃ ca mokṣasya vijñāya śrutipūrvakam",
    "GE07mbh_12_u:290.026c": "prāṇāpānau samānaṃ ca vyānodānau ca tattvataḥ",
    "GE07mbh_12_u:290.027a": "avāk caivānilaṃ jñātvā pravahaṃ cānilaṃ punaḥ",
    "GE07mbh_12_u:290.027c": "sapta vātāṃs tathā śeṣān saptadhā vidhivat punaḥ",
    "GE07mbh_12_u:290.028a": "prajāpatīn ṛṣīṃś caiva mārgāṃś ca subahūn varān",
    "GE07mbh_12_u:290.028c": "saptarṣīṃś ca bahūñ jñātvā rājarṣīṃś ca paraṃtapa",
    "GE07mbh_12_u:290.029a": "surarṣīn mahataś cānyān maharṣīn sūryasaṃnibhān",
    "GE07mbh_12_u:290.029c": "aiśvaryāc cyāvitāñ jñātvā kālena mahatā nṛpa",
    "GE07mbh_12_u:290.030a": "mahatāṃ bhūtasaṃghānāṃ śrutvā nāśaṃ ca pārthiva",
    "GE07mbh_12_u:290.030c": "gatiṃ cāpy aśubhāṃ jñātvā nṛpate pāpakarmaṇām",
    "GE07mbh_12_u:290.031a": "vaitaraṇyāṃ ca yad duḥkhaṃ patitānāṃ yamakṣaye",
    "GE07mbh_12_u:290.031c": "yonīṣu ca vicitrāsu saṃsārān aśubhāṃs tathā",
    "GE07mbh_12_u:290.032a": "jaṭhare cāśubhe vāsaṃ śoṇitodakabhājane",
    "GE07mbh_12_u:290.032c": "śleṣmamūtrapurīṣe ca tīvragandhasamanvite",
    "GE07mbh_12_u:290.033a": "śukraśoṇitasaṃghāte majjāsnāyuparigrahe",
    "GE07mbh_12_u:290.033c": "sirāśatasamākīrṇe navadvāre pure 'śucau",
    "GE07mbh_12_u:290.034a": "vijñāyāhitam ātmānaṃ yogāṃś ca vividhān nṛpa",
    "GE07mbh_12_u:290.034c": "tāmasānāṃ ca jantūnāṃ ramaṇīyāvṛtātmanām",
    "GE07mbh_12_u:290.035a": "sāttvikānāṃ ca jantūnāṃ kutsitaṃ bharatarṣabha",
    "GE07mbh_12_u:290.035c": "garhitaṃ mahatām arthe sāṃkhyānāṃ viditātmanām",
    "GE07mbh_12_u:290.036a": "upaplavāṃs tathā ghorāñ śaśinas tejasas tathā",
    "GE07mbh_12_u:290.036c": "tārāṇāṃ patanaṃ dṛṣṭvā nakṣatrāṇāṃ ca paryayam",
    "GE07mbh_12_u:290.037a": "dvaṃdvānāṃ viprayogaṃ ca vijñāya kṛpaṇaṃ nṛpa",
    "GE07mbh_12_u:290.037c": "anyonyabhakṣaṇaṃ dṛṣṭvā bhūtānām api cāśubham",
    "GE07mbh_12_u:290.038a": "bālye mohaṃ ca vijñāya kṣayaṃ dehasya cāśubham",
    "GE07mbh_12_u:290.038c": "rāge mohe ca saṃprāpte kva cit sattvaṃ samāśritam",
    "GE07mbh_12_u:290.039a": "sahasreṣu naraḥ kaś cin mokṣabuddhiṃ samāśritaḥ",
    "GE07mbh_12_u:290.039c": "durlabhatvaṃ ca mokṣasya vijñāya śrutipūrvakam",
    "GE07mbh_12_u:290.040a": "bahumānam alabdheṣu labdhe madhyasthatāṃ punaḥ",
    "GE07mbh_12_u:290.040c": "viṣayāṇāṃ ca daurātmyaṃ vijñāya nṛpate punaḥ",
    "GE07mbh_12_u:290.041a": "gatāsūnāṃ ca kaunteya dehān dṛṣṭvā tathāśubhān",
    "GE07mbh_12_u:290.041c": "vāsaṃ kuleṣu jantūnāṃ duḥkhaṃ vijñāya bhārata",
    "GE07mbh_12_u:290.042a": "brahmaghnānāṃ gatiṃ jñātvā patitānāṃ sudāruṇām",
    "GE07mbh_12_u:290.042c": "surāpāne ca saktānāṃ brāhmaṇānāṃ durātmanām",
    "GE07mbh_12_u:290.042e": "gurudāraprasaktānāṃ gatiṃ vijñāya cāśubhām",
    "GE07mbh_12_u:290.043a": "jananīṣu ca vartante ye na samyag yudhiṣṭhira",
    "GE07mbh_12_u:290.043c": "sadevakeṣu lokeṣu ye na vartanti mānavāḥ",
    "GE07mbh_12_u:290.044a": "tena jñānena vijñāya gatiṃ cāśubhakarmaṇām",
    "GE07mbh_12_u:290.044c": "tiryagyonigatānāṃ ca vijñāya gatayaḥ pṛthak",
    "GE07mbh_12_u:290.045a": "vedavādāṃs tathā citrān ṛtūnāṃ paryayāṃs tathā",
    "GE07mbh_12_u:290.045c": "kṣayaṃ saṃvatsarāṇāṃ ca māsānāṃ prakṣayaṃ tathā",
    "GE07mbh_12_u:290.046a": "pakṣakṣayaṃ tathā dṛṣṭvā divasānāṃ ca saṃkṣayam",
    "GE07mbh_12_u:290.046c": "kṣayaṃ vṛddhiṃ ca candrasya dṛṣṭvā pratyakṣatas tathā",
    "GE07mbh_12_u:290.047a": "vṛddhiṃ dṛṣṭvā samudrāṇāṃ kṣayaṃ teṣāṃ tathā punaḥ",
    "GE07mbh_12_u:290.047c": "kṣayaṃ dhanānāṃ ca tathā punar vṛddhiṃ tathaiva ca",
    "GE07mbh_12_u:290.048a": "saṃyogānāṃ kṣayaṃ dṛṣṭvā yugānāṃ ca viśeṣataḥ",
    "GE07mbh_12_u:290.048c": "kṣayaṃ ca dṛṣṭvā śailānāṃ kṣayaṃ ca saritāṃ tathā",
    "GE07mbh_12_u:290.049a": "varṇānāṃ ca kṣayaṃ dṛṣṭvā kṣayāntaṃ ca punaḥ punaḥ",
    "GE07mbh_12_u:290.049c": "jarāmṛtyuṃ tathā janma dṛṣṭvā duḥkhāni caiva ha",
    "GE07mbh_12_u:290.050a": "dehadoṣāṃs tathā jñātvā teṣāṃ duḥkhaṃ ca tattvataḥ",
    "GE07mbh_12_u:290.050c": "dehaviklavatāṃ caiva samyag vijñāya bhārata",
    "GE07mbh_12_u:290.051a": "ātmadoṣāṃś ca vijñāya sarvān ātmani saṃśritān",
    "GE07mbh_12_u:290.051c": "svadehād utthitān gandhāṃs tathā vijñāya cāśubhān",
    "GE07mbh_12_u:290.051d-0748_01": "mūtraśleṣmapurīṣādīn svedajāṃś ca sukutsitān",
    "GE07mbh_12_u:290.052": "yudhiṣṭhira uvāca",
    "GE07mbh_12_u:290.052a": "kān svagātrodbhavān doṣān paśyasy amitavikrama",
    "GE07mbh_12_u:290.052c": "etan me saṃśayaṃ kṛtsnaṃ vaktum arhasi tattvataḥ",
    "GE07mbh_12_u:290.053": "bhīṣma uvāca",
    "GE07mbh_12_u:290.053a": "pañca doṣān prabho dehe pravadanti manīṣiṇaḥ",
    "GE07mbh_12_u:290.053c": "mārgajñāḥ kāpilāḥ sāṃkhyāḥ śṛṇu tān arisūdana",
    "GE07mbh_12_u:290.054a": "kāmakrodhau bhayaṃ nidrā pañcamaḥ śvāsa ucyate",
    "GE07mbh_12_u:290.054c": "ete doṣāḥ śarīreṣu dṛśyante sarvadehinām",
    "GE07mbh_12_u:290.055a": "chindanti kṣamayā krodhaṃ kāmaṃ saṃkalpavarjanāt",
    "GE07mbh_12_u:290.055c": "sattvasaṃśīlanān nidrām apramādād bhayaṃ tathā",
    "GE07mbh_12_u:290.055e": "chindanti pañcamaṃ śvāsaṃ laghvāhāratayā nṛpa",
    "GE07mbh_12_u:290.056a": "guṇān guṇaśatair jñātvā doṣān doṣaśatair api",
    "GE07mbh_12_u:290.056c": "hetūn hetuśataiś citraiś citrān vijñāya tattvataḥ",
    "GE07mbh_12_u:290.057a": "apāṃ phenopamaṃ lokaṃ viṣṇor māyāśatair vṛtam",
    "GE07mbh_12_u:290.057c": "cittabhittipratīkāśaṃ nalasāram anarthakam",
    "GE07mbh_12_u:290.058a": "tamaḥ śvabhranibhaṃ dṛṣṭvā varṣabudbudasaṃnibham",
    "GE07mbh_12_u:290.058c": "nāśaprāyaṃ sukhād dhīnaṃ nāśottaram abhāvagam",
    "GE07mbh_12_u:290.058e": "rajas tamasi saṃmagnaṃ paṅke dvipam ivāvaśam",
    "GE07mbh_12_u:290.059a": "sāṃkhyā rājan mahāprājñās tyaktvā dehaṃ prajākṛtam",
    "GE07mbh_12_u:290.059c": "jñānajñeyena sāṃkhyena vyāpinā mahatā nṛpa",
    "GE07mbh_12_u:290.060a": "rājasān aśubhān gandhāṃs tāmasāṃś ca tathāvidhān",
    "GE07mbh_12_u:290.060c": "puṇyāṃś ca sāttvikān gandhān sparśajān dehasaṃśritān",
    "GE07mbh_12_u:290.060e": "chittvāśu jñānaśastreṇa tapodaṇḍena bhārata",
    "GE07mbh_12_u:290.061a": "tato duḥkhodakaṃ ghoraṃ cintāśokamahāhradam",
    "GE07mbh_12_u:290.061c": "vyādhimṛtyumahāgrāhaṃ mahābhayamahoragam",
    "GE07mbh_12_u:290.062a": "tamaḥkūrmaṃ rajomīnaṃ prajñayā saṃtaranty uta",
    "GE07mbh_12_u:290.062c": "snehapaṅkaṃ jarādurgaṃ sparśadvīpam ariṃdama",
    "GE07mbh_12_u:290.063a": "karmāgādhaṃ satyatīraṃ sthitavratam idaṃ nṛpa",
    "GE07mbh_12_u:290.063c": "hiṃsāśīghramahāvegaṃ nānārasamahākaram",
    "GE07mbh_12_u:290.064a": "nānāprītimahāratnaṃ duḥkhajvarasamīraṇam",
    "GE07mbh_12_u:290.064c": "śokatṛṣṇāmahāvartaṃ tīkṣṇavyādhimahāgajam",
    "GE07mbh_12_u:290.065a": "asthisaṃghātasaṃghāṭaṃ śleṣmaphenam ariṃdama",
    "GE07mbh_12_u:290.065c": "dānamuktākaraṃ bhīmaṃ śoṇitahradavidrumam",
    "GE07mbh_12_u:290.066a": "hasitotkruṣṭanirghoṣaṃ nānājñānasudustaram",
    "GE07mbh_12_u:290.066c": "rodanāśrumalakṣāraṃ saṅgatyāgaparāyaṇam",
    "GE07mbh_12_u:290.067a": "punar ājanmalokaughaṃ putrabāndhavapattanam",
    "GE07mbh_12_u:290.067c": "ahiṃsāsatyamaryādaṃ prāṇatyāgamahormiṇam",
    "GE07mbh_12_u:290.068a": "vedāntagamanadvīpaṃ sarvabhūtadayodadhim",
    "GE07mbh_12_u:290.068c": "mokṣaduṣprāpaviṣayaṃ vaḍavāmukhasāgaram",
    "GE07mbh_12_u:290.069a": "taranti munayaḥ siddhā jñānayogena bhārata",
    "GE07mbh_12_u:290.069c": "tīrtvā ca dustaraṃ janma viśanti vimalaṃ nabhaḥ",
    "GE07mbh_12_u:290.070a": "tatas tān sukṛtīn sāṃkhyān sūryo vahati raśmibhiḥ",
    "GE07mbh_12_u:290.070c": "padmatantuvad āviśya pravahan viṣayān nṛpa",
    "GE07mbh_12_u:290.071a": "tatra tān pravaho vāyuḥ pratigṛhṇāti bhārata",
    "GE07mbh_12_u:290.071c": "vītarāgān yatīn siddhān vīryayuktāṃs tapodhanān",
    "GE07mbh_12_u:290.072a": "sūkṣmaḥ śītaḥ sugandhī ca sukhasparśaś ca bhārata",
    "GE07mbh_12_u:290.072c": "saptānāṃ marutāṃ śreṣṭho lokān gacchati yaḥ śubhān",
    "GE07mbh_12_u:290.072e": "sa tān vahati kaunteya nabhasaḥ paramāṃ gatim",
    "GE07mbh_12_u:290.073a": "nabho vahati lokeśa rajasaḥ paramāṃ gatim",
    "GE07mbh_12_u:290.073b-0749_01": "tamo vahati rājendra rajasaḥ paramāṃ gatim",
    "GE07mbh_12_u:290.073c": "rajo vahati rājendra sattvasya paramāṃ gatim",
    "GE07mbh_12_u:290.074a": "sattvaṃ vahati śuddhātman paraṃ nārāyaṇaṃ prabhum",
    "GE07mbh_12_u:290.074c": "prabhur vahati śuddhātmā paramātmānam ātmanā",
    "GE07mbh_12_u:290.075a": "paramātmānam āsādya",
    "GE07mbh_12_u:290.075c": "amṛtatvāya kalpante na nivartanti cābhibho",
    "GE07mbh_12_u:290.075e": "paramā sā gatiḥ pārtha nirdvaṃdvānāṃ mahātmanām",
    "GE07mbh_12_u:290.075f-0750_01": "satyārjavaratānāṃ vai sarvabhūtadayāvatām",
    "GE07mbh_12_u:290.076": "yudhiṣṭhira uvāca",
    "GE07mbh_12_u:290.076a": "sthānam uttamam āsādya bhagavantaṃ sthiravratāḥ",
    "GE07mbh_12_u:290.076c": "ājanmamaraṇaṃ vā te smaranty uta na vānagha",
    "GE07mbh_12_u:290.077a": "yad atra tathyaṃ tan me tvaṃ yathāvad vaktum arhasi",
    "GE07mbh_12_u:290.077c": "tvad ṛte mānavaṃ nānyaṃ praṣṭum arhāmi kaurava",
    "GE07mbh_12_u:290.078a": "mokṣadoṣo mahān eṣa prāpya siddhiṃ gatān ṛṣīn",
    "GE07mbh_12_u:290.078c": "yadi tatraiva vijñāne vartante yatayaḥ pare",
    "GE07mbh_12_u:290.079a": "pravṛttilakṣaṇaṃ dharmaṃ paśyāmi paramaṃ nṛpa",
    "GE07mbh_12_u:290.079c": "magnasya hi pare jñāne kiṃ nu duḥkhataraṃ bhavet",
    "GE07mbh_12_u:290.080": "bhīṣma uvāca",
    "GE07mbh_12_u:290.080a": "yathānyāyaṃ tvayā tāta praśnaḥ pṛṣṭaḥ susaṃkaṭaḥ",
    "GE07mbh_12_u:290.080c": "buddhānām api saṃmohaḥ praśne 'smin bharatarṣabha",
    "GE07mbh_12_u:290.080e": "atrāpi tattvaṃ paramaṃ śṛṇu samyaṅ mayeritam",
    "GE07mbh_12_u:290.081a": "buddhiś ca paramā yatra kāpilānāṃ mahātmanām",
    "GE07mbh_12_u:290.081c": "indriyāṇy api budhyante svadehaṃ dehino nṛpa",
    "GE07mbh_12_u:290.081e": "kāraṇāny ātmanas tāni sūkṣmaḥ paśyati tais tu saḥ",
    "GE07mbh_12_u:290.082a": "ātmanā viprahīṇāni kāṣṭhakuḍyasamāni tu",
    "GE07mbh_12_u:290.082c": "vinaśyanti na saṃdehaḥ phenā iva mahārṇave",
    "GE07mbh_12_u:290.083a": "indriyaiḥ saha suptasya dehinaḥ śatrutāpana",
    "GE07mbh_12_u:290.083c": "sūkṣmaś carati sarvatra nabhasīva samīraṇaḥ",
    "GE07mbh_12_u:290.084a": "sa paśyati yathānyāyaṃ sparśān spṛśati cābhibho",
    "GE07mbh_12_u:290.084c": "budhyamāno yathāpūrvam akhileneha bhārata",
    "GE07mbh_12_u:290.085a": "indriyāṇīha sarvāṇi sve sve sthāne yathāvidhi",
    "GE07mbh_12_u:290.085c": "anīśatvāt pralīyante sarpā hataviṣā iva",
    "GE07mbh_12_u:290.086a": "indriyāṇāṃ tu sarveṣāṃ svasthāneṣv eva sarvaśaḥ",
    "GE07mbh_12_u:290.086c": "ākramya gatayaḥ sūkṣmāś caraty ātmā na saṃśayaḥ",
    "GE07mbh_12_u:290.087a": "sattvasya ca guṇān kṛtsnān rajasaś ca guṇān punaḥ",
    "GE07mbh_12_u:290.087c": "guṇāṃś ca tamasaḥ sarvān guṇān buddheś ca bhārata",
    "GE07mbh_12_u:290.088a": "guṇāṃś ca manasas tadvan nabhasaś ca guṇāṃs tathā",
    "GE07mbh_12_u:290.088c": "guṇān vāyoś ca dharmātmaṃs tejasaś ca guṇān punaḥ",
    "GE07mbh_12_u:290.089a": "apāṃ guṇāṃs tathā pārtha pārthivāṃś ca guṇān api",
    "GE07mbh_12_u:290.089c": "sarvātmanā guṇair vyāpya kṣetrajñaḥ sa yudhiṣṭhira",
    "GE07mbh_12_u:290.090a": "ātmā ca yāti kṣetrajñaṃ karmaṇī ca śubhāśubhe",
    "GE07mbh_12_u:290.090c": "śiṣyā iva mahātmānam indriyāṇi ca taṃ vibho",
    "GE07mbh_12_u:290.091a": "prakṛtiṃ cāpy atikramya gacchaty ātmānam avyayam",
    "GE07mbh_12_u:290.091c": "paraṃ nārāyaṇātmānaṃ nirdvaṃdvaṃ prakṛteḥ param",
    "GE07mbh_12_u:290.092a": "vimuktaḥ puṇyapāpebhyaḥ praviṣṭas tam anāmayam",
    "GE07mbh_12_u:290.092c": "paramātmānam aguṇaṃ na nivartati bhārata",
    "GE07mbh_12_u:290.093a": "śiṣṭaṃ tv atra manas tāta indriyāṇi ca bhārata",
    "GE07mbh_12_u:290.093c": "āgacchanti yathākālaṃ guroḥ saṃdeśakāriṇaḥ",
    "GE07mbh_12_u:290.094a": "śakyaṃ cālpena kālena śāntiṃ prāptuṃ guṇārthinā",
    "GE07mbh_12_u:290.094c": "evaṃ yuktena kaunteya yuktajñānena mokṣiṇā",
    "GE07mbh_12_u:290.095a": "sāṃkhyā rājan mahāprājñā gacchanti paramāṃ gatim",
    "GE07mbh_12_u:290.095c": "jñānenānena kaunteya tulyaṃ jñānaṃ na vidyate",
    "GE07mbh_12_u:290.096a": "atra te saṃśayo mā bhūj jñānaṃ sāṃkhyaṃ paraṃ matam",
    "GE07mbh_12_u:290.096c": "akṣaraṃ dhruvam avyaktaṃ pūrvaṃ brahma sanātanam",
    "GE07mbh_12_u:290.097a": "anādimadhyanidhanaṃ nirdvaṃdvaṃ kartṛ śāśvatam",
    "GE07mbh_12_u:290.097c": "kūṭasthaṃ caiva nityaṃ ca yad vadanti śamātmakāḥ",
    "GE07mbh_12_u:290.098a": "yataḥ sarvāḥ pravartante sargapralayavikriyāḥ",
    "GE07mbh_12_u:290.098c": "yac ca śaṃsanti śāstreṣu vadanti paramarṣayaḥ",
    "GE07mbh_12_u:290.099a": "sarve viprāś ca devāś ca tathāgamavido janāḥ",
    "GE07mbh_12_u:290.099c": "brahmaṇyaṃ paramaṃ devam anantaṃ parato 'cyutam",
    "GE07mbh_12_u:290.100a": "prārthayantaś ca taṃ viprā vadanti guṇabuddhayaḥ",
    "GE07mbh_12_u:290.100c": "samyag yuktās tathā yogāḥ sāṃkhyāś cāmitadarśanāḥ",
    "GE07mbh_12_u:290.101a": "amūrtes tasya kaunteya sāṃkhyaṃ mūrtir iti śrutiḥ",
    "GE07mbh_12_u:290.101c": "abhijñānāni tasyāhur mataṃ hi bharatarṣabha",
    "GE07mbh_12_u:290.102a": "dvividhānīha bhūtāni pṛthivyāṃ pṛthivīpate",
    "GE07mbh_12_u:290.102c": "jaṅgamāgamasaṃjñāni jaṅgamaṃ tu viśiṣyate",
    "GE07mbh_12_u:290.103a": "jñānaṃ mahad yad dhi mahatsu rājan; vedeṣu sāṃkhyeṣu tathaiva yoge",
    "GE07mbh_12_u:290.103c": "yac cāpi dṛṣṭaṃ vividhaṃ purāṇaṃ; sāṃkhyāgataṃ tan nikhilaṃ narendra",
    "GE07mbh_12_u:290.104a": "yac cetihāseṣu mahatsu dṛṣṭaṃ; yac cārthaśāstre nṛpa śiṣṭajuṣṭe",
    "GE07mbh_12_u:290.104c": "jñānaṃ ca loke yad ihāsti kiṃ cit; sāṃkhyāgataṃ tac ca mahan mahātman",
    "GE07mbh_12_u:290.105a": "śamaś ca dṛṣṭaḥ paramaṃ balaṃ ca; jñānaṃ ca sūkṣmaṃ ca yathāvad uktam",
    "GE07mbh_12_u:290.105c": "tapāṃsi sūkṣmāṇi sukhāni caiva; sāṃkhye yathāvad vihitāni rājan",
    "GE07mbh_12_u:290.106a": "viparyaye tasya hi pārtha devān; gacchanti sāṃkhyāḥ satataṃ sukhena",
    "GE07mbh_12_u:290.106c": "tāṃś cānusaṃcārya tataḥ kṛtārthāḥ; patanti vipreṣu yateṣu bhūyaḥ",
    "GE07mbh_12_u:290.107a": "hitvā ca dehaṃ praviśanti mokṣaṃ; divaukaso dyām iva pārtha sāṃkhyāḥ",
    "GE07mbh_12_u:290.107c": "tato 'dhikaṃ te 'bhiratā mahārhe; sāṃkhye dvijāḥ pārthiva śiṣṭajuṣṭe",
    "GE07mbh_12_u:290.108a": "teṣāṃ na tiryag gamanaṃ hi dṛṣṭaṃ; nāvāg gatiḥ pāpakṛtāṃ nivāsaḥ",
    "GE07mbh_12_u:290.108c": "na cābudhānām api te dvijātayo; ye jñānam etan nṛpate 'nuraktāḥ",
    "GE07mbh_12_u:290.109a": "sāṃkyaṃ viśālaṃ paramaṃ purāṇaṃ; mahārṇavaṃ vimalam udārakāntam",
    "GE07mbh_12_u:290.109c": "kṛtsnaṃ ca sāṃkhyaṃ nṛpate mahātmā; nārāyaṇo dhārayate 'prameyam",
    "GE07mbh_12_u:290.110a": "etan mayoktaṃ naradeva tattvaṃ; nārāyaṇo viśvam idaṃ purāṇam",
    "GE07mbh_12_u:290.110c": "sa sargakāle ca karoti sargaṃ; saṃhārakāle ca tad atti bhūyaḥ",
    "GE07mbh_12_u:290.110d-0751_01": "saṃhṛtya sarvaṃ nijadehasaṃsthaṃ",
    "GE07mbh_12_u:290.110d-0751_02": "kṛtvāpsu śete jagadantarātmā",
    "GE07mbh_12_u:291.001": "yudhiṣṭhira uvāca",
    "GE07mbh_12_u:291.001a": "kiṃ tad akṣaram ity uktaṃ yasmān nāvartate punaḥ",
    "GE07mbh_12_u:291.001c": "kiṃ ca tat kṣaram ity uktaṃ yasmād āvartate punaḥ",
    "GE07mbh_12_u:291.002a": "akṣarakṣarayor vyaktim icchāmy ariniṣūdana",
    "GE07mbh_12_u:291.002c": "upalabdhuṃ mahābāho tattvena kurunandana",
    "GE07mbh_12_u:291.003a": "tvaṃ hi jñānanidhir viprair ucyase vedapāragaiḥ",
    "GE07mbh_12_u:291.003c": "ṛṣibhiś ca mahābhāgair yatibhiś ca mahātmabhiḥ",
    "GE07mbh_12_u:291.004a": "śeṣam alpaṃ dinānāṃ te dakṣiṇāyanabhāskare",
    "GE07mbh_12_u:291.004c": "āvṛtte bhagavaty arke gantāsi paramāṃ gatim",
    "GE07mbh_12_u:291.005a": "tvayi pratigate śreyaḥ kutaḥ śroṣyāmahe vayam",
    "GE07mbh_12_u:291.005c": "kuruvaṃśapradīpas tvaṃ jñānadravyeṇa dīpyase",
    "GE07mbh_12_u:291.006a": "tad etac chrotum icchāmi tvattaḥ kurukulodvaha",
    "GE07mbh_12_u:291.006c": "na tṛpyāmīha rājendra śṛṇvann amṛtam īdṛśam",
    "GE07mbh_12_u:291.007": "bhīṣma uvāca",
    "GE07mbh_12_u:291.007a": "atra te vartayiṣye 'ham itihāsaṃ purātanam",
    "GE07mbh_12_u:291.007c": "vasiṣṭhasya ca saṃvādaṃ karālajanakasya ca",
    "GE07mbh_12_u:291.008a": "vasiṣṭhaṃ śreṣṭham āsīnam ṛṣīṇāṃ bhāskaradyutim",
    "GE07mbh_12_u:291.008c": "papraccha janako rājā jñānaṃ naiḥśreyasaṃ param",
    "GE07mbh_12_u:291.009a": "param adhyātmakuśalam adhyātmagatiniścayam",
    "GE07mbh_12_u:291.009c": "maitrāvaruṇim āsīnam abhivādya kṛtāñjaliḥ",
    "GE07mbh_12_u:291.010a": "svakṣaraṃ praśritaṃ vākyaṃ madhuraṃ cāpy anulbaṇam",
    "GE07mbh_12_u:291.010c": "papraccharṣivaraṃ rājā karālajanakaḥ purā",
    "GE07mbh_12_u:291.011a": "bhagavañ śrotum icchāmi paraṃ brahma sanātanam",
    "GE07mbh_12_u:291.011c": "yasmān na punarāvṛttim āpnuvanti manīṣiṇaḥ",
    "GE07mbh_12_u:291.012a": "yac ca tat kṣaram ity uktaṃ yatredaṃ kṣarate jagat",
    "GE07mbh_12_u:291.012c": "yac cākṣaram iti proktaṃ śivaṃ kṣemyam anāmayam",
    "GE07mbh_12_u:291.013": "vasiṣṭha uvāca",
    "GE07mbh_12_u:291.013a": "śrūyatāṃ pṛthivīpāla kṣaratīdaṃ yathā jagat",
    "GE07mbh_12_u:291.013c": "yan na kṣarati pūrveṇa yāvat kālena cāpy atha",
    "GE07mbh_12_u:291.014a": "yugaṃ dvādaśasāhasraṃ kalpaṃ viddhi caturguṇam",
    "GE07mbh_12_u:291.014c": "daśakalpaśatāvṛttaṃ tad ahar brāhmam ucyate",
    "GE07mbh_12_u:291.014e": "rātriś caitāvatī rājan yasyānte pratibudhyate",
    "GE07mbh_12_u:291.015a": "sṛjaty anantakarmāṇaṃ mahāntaṃ bhūtam agrajam",
    "GE07mbh_12_u:291.015c": "mūrtimantam amūrtātmā viśvaṃ śaṃbhuḥ svayaṃbhuvaḥ",
    "GE07mbh_12_u:291.015e": "aṇimā laghimā prāptir īśānaṃ jyotir avyayam",
    "GE07mbh_12_u:291.016a": "sarvataḥpāṇipādāntaṃ sarvatokṣiśiromukham",
    "GE07mbh_12_u:291.016c": "sarvataḥśrutimal loke sarvam āvṛtya tiṣṭhati",
    "GE07mbh_12_u:291.017a": "hiraṇyagarbho bhagavān eṣa buddhir iti smṛtaḥ",
    "GE07mbh_12_u:291.017c": "mahān iti ca yogeṣu viriñca iti cāpy uta",
    "GE07mbh_12_u:291.018a": "sāṃkhye ca paṭhyate śāstre nāmabhir bahudhātmakaḥ",
    "GE07mbh_12_u:291.018c": "vicitrarūpo viśvātmā ekākṣara iti smṛtaḥ",
    "GE07mbh_12_u:291.019a": "vṛtaṃ naikātmakaṃ yena kṛtsnaṃ trailokyam ātmanā",
    "GE07mbh_12_u:291.019c": "tathaiva bahurūpatvād viśvarūpa iti smṛtaḥ",
    "GE07mbh_12_u:291.020a": "eṣa vai vikriyāpannaḥ sṛjaty ātmānam ātmanā",
    "GE07mbh_12_u:291.020c": "ahaṃkāraṃ mahātejāḥ prajāpatim ahaṃkṛtam",
    "GE07mbh_12_u:291.021a": "avyaktād vyaktam utpannaṃ vidyāsargaṃ vadanti tam",
    "GE07mbh_12_u:291.021c": "mahāntaṃ cāpy ahaṃkāram avidyāsargam eva ca",
    "GE07mbh_12_u:291.022a": "avidhiś ca vidhiś caiva samutpannau tathaikataḥ",
    "GE07mbh_12_u:291.022c": "vidyāvidyeti vikhyāte śrutiśāstrārthacintakaiḥ",
    "GE07mbh_12_u:291.023a": "bhūtasargam ahaṃkārāt tṛtīyaṃ viddhi pārthiva",
    "GE07mbh_12_u:291.023c": "ahaṃkāreṣu bhūteṣu caturthaṃ viddhi vaikṛtam",
    "GE07mbh_12_u:291.024a": "vāyur jyotir athākāśam āpo 'tha pṛthivī tathā",
    "GE07mbh_12_u:291.024c": "śabdaḥ sparśaś ca rūpaṃ ca raso gandhas tathaiva ca",
    "GE07mbh_12_u:291.025a": "evaṃ yugapad utpannaṃ daśavargam asaṃśayam",
    "GE07mbh_12_u:291.025c": "pañcamaṃ viddhi rājendra bhautikaṃ sargam arthavat",
    "GE07mbh_12_u:291.026a": "śrotraṃ tvak cakṣuṣī jihvā ghrāṇam eva ca pañcamam",
    "GE07mbh_12_u:291.026c": "vāk ca hastau ca pādau ca pāyur meḍhraṃ tathaiva ca",
    "GE07mbh_12_u:291.027a": "buddhīndriyāṇi caitāni tathā karmendriyāṇi ca",
    "GE07mbh_12_u:291.027c": "saṃbhūtānīha yugapan manasā saha pārthiva",
    "GE07mbh_12_u:291.028a": "eṣā tattvacaturviṃśā sarvākṛtiṣu vartate",
    "GE07mbh_12_u:291.028c": "yāṃ jñātvā nābhiśocanti brāhmaṇās tattvadarśinaḥ",
    "GE07mbh_12_u:291.029a": "etad dehaṃ samākhyātaṃ trailokye sarvadehiṣu",
    "GE07mbh_12_u:291.029c": "veditavyaṃ naraśreṣṭha sadevanaradānave",
    "GE07mbh_12_u:291.030a": "sayakṣabhūtagandharve sakiṃnaramahorage",
    "GE07mbh_12_u:291.030c": "sacāraṇapiśāce vai sadevarṣiniśācare",
    "GE07mbh_12_u:291.031a": "sadaṃśakīṭamaśake sapūtikṛmimūṣake",
    "GE07mbh_12_u:291.031c": "śuni śvapāke vaiṇeye sacaṇḍāle sapulkase",
    "GE07mbh_12_u:291.032a": "hastyaśvakharaśārdūle savṛkṣe gavi caiva ha",
    "GE07mbh_12_u:291.032b-0752_01": "sahastyaśve saśārdūle saṛkṣagavi caiva hi",
    "GE07mbh_12_u:291.032c": "yac ca mūrtimayaṃ kiṃ cit sarvatraitan nidarśanam",
    "GE07mbh_12_u:291.033a": "jale bhuvi tathākāśe nānyatreti viniścayaḥ",
    "GE07mbh_12_u:291.033c": "sthānaṃ dehavatām asti ity evam anuśuśruma",
    "GE07mbh_12_u:291.034a": "kṛtsnam etāvatas tāta kṣarate vyaktasaṃjñakam",
    "GE07mbh_12_u:291.034c": "ahany ahani bhūtātmā tataḥ kṣara iti smṛtaḥ",
    "GE07mbh_12_u:291.035a": "etad akṣaram ity uktaṃ kṣaratīdaṃ yathā jagat",
    "GE07mbh_12_u:291.035c": "jagan mohātmakaṃ prāhur avyaktaṃ vyaktasaṃjñakam",
    "GE07mbh_12_u:291.036a": "mahāṃś caivāgrajo nityam etat kṣaranidarśanam",
    "GE07mbh_12_u:291.036c": "kathitaṃ te mahārāja yasmān nāvartate punaḥ",
    "GE07mbh_12_u:291.037a": "pañcaviṃśatimo viṣṇur nistattvas tattvasaṃjñakaḥ",
    "GE07mbh_12_u:291.037c": "tattvasaṃśrayaṇād etat tattvam āhur manīṣiṇaḥ",
    "GE07mbh_12_u:291.038a": "yad amūrty asṛjad vyaktaṃ tat tan mūrty adhitiṣṭhati",
    "GE07mbh_12_u:291.038c": "caturviṃśatimo vyakto hy amūrtaḥ pañcaviṃśakaḥ",
    "GE07mbh_12_u:291.039a": "sa eva hṛdi sarvāsu mūrtiṣv ātiṣṭhate ''tmavān",
    "GE07mbh_12_u:291.039c": "cetayaṃś cetano nityaḥ sarvamūrtir amūrtimān",
    "GE07mbh_12_u:291.040a": "sargapralayadharmiṇyā asargapralayātmakaḥ",
    "GE07mbh_12_u:291.040c": "gocare vartate nityaṃ nirguṇo guṇasaṃjñakaḥ",
    "GE07mbh_12_u:291.041a": "evam eṣa mahān ātmā sargapralayakovidaḥ",
    "GE07mbh_12_u:291.041c": "vikurvāṇaḥ prakṛtimān abhimanyaty abuddhimān",
    "GE07mbh_12_u:291.042a": "tamaḥsattvarajoyuktas tāsu tāsv iha yoniṣu",
    "GE07mbh_12_u:291.042c": "līyate 'pratibuddhatvād",
    "GE07mbh_12_u:291.043a": "sahavāso nivāsātmā nānyo 'ham iti manyate",
    "GE07mbh_12_u:291.043c": "yo 'haṃ so 'ham iti hy uktvā guṇān anu nivartate",
    "GE07mbh_12_u:291.044a": "tamasā tāmasān bhāvān vividhān pratipadyate",
    "GE07mbh_12_u:291.044c": "rajasā rājasāṃś caiva sāttvikān sattvasaṃśrayāt",
    "GE07mbh_12_u:291.045a": "śuklalohitakṛṣṇāni rūpāṇy etāni trīṇi tu",
    "GE07mbh_12_u:291.045c": "sarvāṇy etāni rūpāṇi jānīhi prākṛtāni vai",
    "GE07mbh_12_u:291.046a": "tāmasā nirayaṃ yānti rājasā mānuṣāṃs tathā",
    "GE07mbh_12_u:291.046c": "sāttvikā devalokāya gacchanti sukhabhāginaḥ",
    "GE07mbh_12_u:291.047a": "niṣkaivalyena pāpena tiryagyonim avāpnuyāt",
    "GE07mbh_12_u:291.047c": "puṇyapāpena mānuṣyaṃ puṇyenaikena devatāḥ",
    "GE07mbh_12_u:291.048a": "evam avyaktaviṣayaṃ kṣaram āhur manīṣiṇaḥ",
    "GE07mbh_12_u:291.048c": "pañcaviṃśatimo yo 'yaṃ jñānād eva pravartate",
    "GE07mbh_12_u:292.001": "vasiṣṭha uvāca",
    "GE07mbh_12_u:292.001a": "evam apratibuddhatvād abuddham anuvartate",
    "GE07mbh_12_u:292.001c": "dehād dehasahasrāṇi tathā samabhipadyate",
    "GE07mbh_12_u:292.002a": "tiryagyonisahasreṣu kadā cid devatāsv api",
    "GE07mbh_12_u:292.002c": "upapadyati saṃyogād guṇaiḥ saha guṇakṣayāt",
    "GE07mbh_12_u:292.003a": "mānuṣatvād divaṃ yāti divo mānuṣyam eva ca",
    "GE07mbh_12_u:292.003c": "mānuṣyān nirayasthānam ānantyaṃ pratipadyate",
    "GE07mbh_12_u:292.004a": "kośakāro yathātmānaṃ kīṭaḥ samanurundhati",
    "GE07mbh_12_u:292.004c": "sūtratantuguṇair nityaṃ tathāyam aguṇo guṇaiḥ",
    "GE07mbh_12_u:292.005a": "dvaṃdvam eti ca nirdvaṃdvas tāsu tāsv iha yoniṣu",
    "GE07mbh_12_u:292.005c": "śīrṣaroge 'kṣiroge ca dantaśūle galagrahe",
    "GE07mbh_12_u:292.006a": "jalodare 'rśasāṃ roge jvaragaṇḍaviṣūcike",
    "GE07mbh_12_u:292.006c": "śvitre kuṣṭhe 'gnidāhe ca sidhmāpasmārayor api",
    "GE07mbh_12_u:292.007a": "yāni cānyāni dvaṃdvāni prākṛtāni śarīriṣu",
    "GE07mbh_12_u:292.007c": "utpadyante vicitrāṇi tāny eṣo 'py abhimanyate",
    "GE07mbh_12_u:292.007d-0753_01": "tiryagyonisahasreṣu kadā cid devatāsv api",
    "GE07mbh_12_u:292.007e": "abhimanyaty abhīmānāt tathaiva sukṛtāny api",
    "GE07mbh_12_u:292.008a": "ekavāsāś ca durvāsāḥ śāyī nityam adhas tathā",
    "GE07mbh_12_u:292.008c": "maṇḍūkaśāyī ca tathā vīrāsanagatas tathā",
    "GE07mbh_12_u:292.009a": "cīradhāraṇam ākāśe śayanaṃ sthānam eva ca",
    "GE07mbh_12_u:292.009c": "iṣṭakāprastare caiva kaṇṭakaprastare tathā",
    "GE07mbh_12_u:292.010a": "bhasmaprastaraśāyī ca bhūmiśayyānulepanaḥ",
    "GE07mbh_12_u:292.010c": "vīrasthānāmbupaṅke ca śayanaṃ phalakeṣu ca",
    "GE07mbh_12_u:292.011a": "vividhāsu ca śayyāsu phalagṛddhyānvito 'phalaḥ",
    "GE07mbh_12_u:292.011c": "muñjamekhalanagnatvaṃ kṣaumakṛṣṇājināni ca",
    "GE07mbh_12_u:292.012a": "śāṇīvālaparīdhāno vyāghracarmaparicchadaḥ",
    "GE07mbh_12_u:292.012c": "siṃhacarmaparīdhānaḥ paṭṭavāsās tathaiva ca",
    "GE07mbh_12_u:292.012d-0754_01": "phalakaṃ paridhānaś ca tathā kaṇṭakavastradhṛk",
    "GE07mbh_12_u:292.013a": "kīṭakāvasanaś caiva cīravāsās tathaiva ca",
    "GE07mbh_12_u:292.013c": "vastrāṇi cānyāni bahūny abhimanyaty abuddhimān",
    "GE07mbh_12_u:292.014a": "bhojanāni vicitrāṇi ratnāni vividhāni ca",
    "GE07mbh_12_u:292.014c": "ekavastrāntarāśitvam ekakālikabhojanam",
    "GE07mbh_12_u:292.015a": "caturthāṣṭamakālaś ca ṣaṣṭhakālika eva ca",
    "GE07mbh_12_u:292.015c": "ṣaḍrātrabhojanaś caiva tathaivāṣṭāhabhojanaḥ",
    "GE07mbh_12_u:292.016a": "saptarātradaśāhāro dvādaśāhāra eva ca",
    "GE07mbh_12_u:292.016c": "māsopavāsī mūlāśī phalāhāras tathaiva ca",
    "GE07mbh_12_u:292.017a": "vāyubhakṣo 'mbupiṇyākagomayādana eva ca",
    "GE07mbh_12_u:292.017c": "gomūtrabhojanaś caiva śākapuṣpāda eva ca",
    "GE07mbh_12_u:292.018a": "śaivālabhojanaś caiva tathācāmena vartayan",
    "GE07mbh_12_u:292.018c": "vartayañ śīrṇaparṇaiś ca prakīrṇaphalabhojanaḥ",
    "GE07mbh_12_u:292.019a": "vividhāni ca kṛcchrāṇi sevate sukhakāṅkṣayā",
    "GE07mbh_12_u:292.019c": "cāndrāyaṇāni vidhival liṅgāni vividhāni ca",
    "GE07mbh_12_u:292.020a": "cāturāśramyapanthānam āśrayaty āśramān api",
    "GE07mbh_12_u:292.020c": "upāsīnaś ca pāṣaṇḍān guhāḥ śailāṃs tathaiva ca",
    "GE07mbh_12_u:292.021a": "viviktāś ca śilāchāyās tathā prasravaṇāni ca",
    "GE07mbh_12_u:292.021b-0755_01": "pulināni viviktāni viviktāni vanāni ca",
    "GE07mbh_12_u:292.021b-0755_02": "devasthānāni puṇyāni viviktāni sarāṃsi ca",
    "GE07mbh_12_u:292.021b-0755_03": "viviktāś cāpi śailānāṃ guhā gṛhanibhopamāḥ",
    "GE07mbh_12_u:292.021c": "vividhāni ca japyāni vividhāni vratāni ca",
    "GE07mbh_12_u:292.022a": "niyamān suvicitrāṃś ca vividhāni tapāṃsi ca",
    "GE07mbh_12_u:292.022c": "yajñāṃś ca vividhākārān vidhīṃś ca vividhāṃs tathā",
    "GE07mbh_12_u:292.023a": "vaṇikpathaṃ dvijakṣatraṃ vaiśyaśūdraṃ tathaiva ca",
    "GE07mbh_12_u:292.023c": "dānaṃ ca vividhākāraṃ dīnāndhakṛpaṇeṣv api",
    "GE07mbh_12_u:292.024a": "abhimanyaty asaṃbodhāt tathaiva trividhān guṇān",
    "GE07mbh_12_u:292.024c": "sattvaṃ rajas tamaś caiva dharmārthau kāma eva ca",
    "GE07mbh_12_u:292.024e": "prakṛtyātmānam evātmā evaṃ pravibhajaty uta",
    "GE07mbh_12_u:292.025a": "svadhākāravaṣaṭkārau svāhākāranamaskriyāḥ",
    "GE07mbh_12_u:292.025c": "yājanādhyāpanaṃ dānaṃ tathaivāhuḥ pratigraham",
    "GE07mbh_12_u:292.025e": "yajanādhyayane caiva yac cānyad api kiṃ cana",
    "GE07mbh_12_u:292.026a": "janmamṛtyuvivāde ca tathā viśasane 'pi ca",
    "GE07mbh_12_u:292.026c": "śubhāśubhamayaṃ sarvam etad āhuḥ kriyāpatham",
    "GE07mbh_12_u:292.027a": "prakṛtiḥ kurute devī mahāpralayam eva ca",
    "GE07mbh_12_u:292.027c": "divasānte guṇān etān abhyetyaiko 'vatiṣṭhati",
    "GE07mbh_12_u:292.028a": "raśmijālam ivādityas tatkālena niyacchati",
    "GE07mbh_12_u:292.028c": "evam eṣo 'sakṛt sarvaṃ krīḍārtham abhimanyate",
    "GE07mbh_12_u:292.029a": "ātmarūpaguṇān etān vividhān hṛdayapriyān",
    "GE07mbh_12_u:292.029c": "evam eva vikurvāṇaḥ sargapralayakarmaṇī",
    "GE07mbh_12_u:292.030a": "kriyākriyā pathe raktas triguṇas triguṇātigaḥ",
    "GE07mbh_12_u:292.030c": "kriyākriyāpathopetas tathā tad iti manyate",
    "GE07mbh_12_u:292.030d-0756_01": "prakṛtyā sarvam evedaṃ jagad andhīkṛtaṃ vibho",
    "GE07mbh_12_u:292.030d-0756_02": "rajasā tamasā caiva vyāptaṃ sarvam anekadhā",
    "GE07mbh_12_u:292.031a": "evaṃ dvaṃdvāny athaitāni vartante mama nityaśaḥ",
    "GE07mbh_12_u:292.031c": "mamaivaitāni jāyante bādhante tāni mām iti",
    "GE07mbh_12_u:292.032a": "nistartavyāny athaitāni sarvāṇīti narādhipa",
    "GE07mbh_12_u:292.032c": "manyate 'yaṃ hy abuddhitvāt tathaiva sukṛtāny api",
    "GE07mbh_12_u:292.033a": "bhoktavyāni mayaitāni devalokagatena vai",
    "GE07mbh_12_u:292.033c": "ihaiva cainaṃ bhokṣyāmi śubhāśubhaphalodayam",
    "GE07mbh_12_u:292.034a": "sukham eva ca kartavyaṃ sakṛt kṛtvā sukhaṃ mama",
    "GE07mbh_12_u:292.034b-0757_01": "sukhārthī ca tyajed duḥkhaṃ sukhaduḥkhaviparyayam",
    "GE07mbh_12_u:292.034c": "yāvadantaṃ ca me saukhyaṃ jātyāṃ jātyāṃ bhaviṣyati",
    "GE07mbh_12_u:292.035a": "bhaviṣyati ca me duḥkhaṃ kṛtenehāpy anantakam",
    "GE07mbh_12_u:292.035c": "mahad duḥkhaṃ hi mānuṣyaṃ niraye cāpi majjanam",
    "GE07mbh_12_u:292.036a": "nirayāc cāpi mānuṣyaṃ kālenaiṣyāmy ahaṃ punaḥ",
    "GE07mbh_12_u:292.036c": "manuṣyatvāc ca devatvaṃ devatvāt pauruṣaṃ punaḥ",
    "GE07mbh_12_u:292.036e": "manuṣyatvāc ca nirayaṃ paryāyeṇopagacchati",
    "GE07mbh_12_u:292.036f-0758_01": "evaṃ paryāyaśo duḥkhaṃ punar eṣyāmy ahaṃ sukham",
    "GE07mbh_12_u:292.037a": "ya evaṃ vetti vai nityaṃ nirātmātmaguṇair vṛtaḥ",
    "GE07mbh_12_u:292.037c": "tena devamanuṣyeṣu niraye copapadyate",
    "GE07mbh_12_u:292.038a": "mamatvenāvṛto nityaṃ tatraiva parivartate",
    "GE07mbh_12_u:292.038c": "sargakoṭisahasrāṇi maraṇāntāsu mūrtiṣu",
    "GE07mbh_12_u:292.039a": "ya evaṃ kurute karma śubhāśubhaphalātmakam",
    "GE07mbh_12_u:292.039c": "sa eva phalam aśnāti triṣu lokeṣu mūrtimān",
    "GE07mbh_12_u:292.040a": "prakṛtiḥ kurute karma śubhāśubhaphalātmakam",
    "GE07mbh_12_u:292.040c": "prakṛtiś ca tad aśnāti triṣu lokeṣu kāmagā",
    "GE07mbh_12_u:292.041a": "tiryagyonau manuṣyatve devaloke tathaiva ca",
    "GE07mbh_12_u:292.041c": "trīṇi sthānāni caitāni jānīyāt prākṛtāni ha",
    "GE07mbh_12_u:292.042a": "aliṅgāṃ prakṛtiṃ tv āhur liṅgair anumimīmahe",
    "GE07mbh_12_u:292.042c": "tathaiva pauruṣaṃ liṅgam anumānād dhi paśyati",
    "GE07mbh_12_u:292.043a": "sa liṅgāntaram āsādya prākṛtaṃ liṅgam avraṇam",
    "GE07mbh_12_u:292.043c": "vraṇadvārāṇy adhiṣṭhāya karmāṇy ātmani manyate",
    "GE07mbh_12_u:292.044a": "śrotrādīni tu sarvāṇi pañca karmendriyāṇi ca",
    "GE07mbh_12_u:292.044c": "vāg ādīni pravartante guṇeṣv eva guṇaiḥ saha",
    "GE07mbh_12_u:292.044e": "aham etāni vai kurvan mamaitānīndriyāṇi ca",
    "GE07mbh_12_u:292.045a": "nirindriyo 'bhimanyeta vraṇavān asmi nirvraṇaḥ",
    "GE07mbh_12_u:292.045c": "aliṅgo liṅgam ātmānam akālaḥ kālam ātmanaḥ",
    "GE07mbh_12_u:292.046a": "asattvaṃ sattvam ātmānam atattvaṃ tattvam ātmanaḥ",
    "GE07mbh_12_u:292.046c": "amṛtyur mṛtyum ātmānam acaraś caram ātmanaḥ",
    "GE07mbh_12_u:292.047a": "akṣetraḥ kṣetram ātmānam asargaḥ sargam ātmanaḥ",
    "GE07mbh_12_u:292.047c": "atapās tapa ātmānam agatir gatim ātmanaḥ",
    "GE07mbh_12_u:292.048a": "abhavo bhavam ātmānam abhayo bhayam ātmanaḥ",
    "GE07mbh_12_u:292.048b-0759_01": "akartā kartṛ cātmānam abījo bījam ātmanaḥ",
    "GE07mbh_12_u:292.048c": "akṣaraḥ kṣaram ātmānam abuddhis tv abhimanyate",
    "GE07mbh_12_u:293.001": "vasiṣṭha uvāca",
    "GE07mbh_12_u:293.001a": "evam apratibuddhatvād abuddhajanasevanāt",
    "GE07mbh_12_u:293.001c": "sargakoṭisahasrāṇi patanāntāni gacchati",
    "GE07mbh_12_u:293.002a": "dhāmnā dhāmasahasrāṇi maraṇāntāni gacchati",
    "GE07mbh_12_u:293.002c": "tiryagyonau manuṣyatve devaloke tathaiva ca",
    "GE07mbh_12_u:293.003a": "candramā iva kośānāṃ punas tatra sahasraśaḥ",
    "GE07mbh_12_u:293.003c": "līyate 'pratibuddhatvād evam eṣa hy abuddhimān",
    "GE07mbh_12_u:293.004a": "kalāḥ pañcadaśā yonis tad dhāma iti paṭhyate",
    "GE07mbh_12_u:293.004c": "nityam etad vijānīhi somaḥ ṣoḍaśamī kalā",
    "GE07mbh_12_u:293.005a": "kalāyāṃ jāyate 'jasraṃ punaḥ punar abuddhimān",
    "GE07mbh_12_u:293.005c": "dhāma tasyopayuñjanti bhūya eva tu jāyate",
    "GE07mbh_12_u:293.006a": "ṣoḍaśī tu kalā sūkṣmā sa soma upadhāryatām",
    "GE07mbh_12_u:293.006c": "na tūpayujyate devair devān upayunakti sā",
    "GE07mbh_12_u:293.007a": "evaṃ tāṃ kṣapayitvā hi jāyate nṛpasattama",
    "GE07mbh_12_u:293.007c": "sā hy asya prakṛtir dṛṣṭā tatkṣayān mokṣa ucyate",
    "GE07mbh_12_u:293.008a": "tad evaṃ ṣoḍaśakalaṃ deham avyaktasaṃjñakam",
    "GE07mbh_12_u:293.008c": "mamāyam iti manvānas tatraiva parivartate",
    "GE07mbh_12_u:293.009a": "pañcaviṃśas tathaivātmā tasyaivā pratibodhanāt",
    "GE07mbh_12_u:293.009c": "vimalasya viśuddhasya śuddhānilaniṣevaṇāt",
    "GE07mbh_12_u:293.010a": "aśuddha eva śuddhātmā tādṛg bhavati pārthiva",
    "GE07mbh_12_u:293.010c": "abuddhasevanāc cāpi buddho 'py abudhatāṃ vrajet",
    "GE07mbh_12_u:293.011a": "tathaivāpratibuddho 'pi jñeyo nṛpatisattama",
    "GE07mbh_12_u:293.011c": "prakṛtes triguṇāyās tu sevanāt prākṛto bhavet",
    "GE07mbh_12_u:293.012": "karālajanaka uvāca",
    "GE07mbh_12_u:293.012a": "akṣarakṣarayor eṣa dvayoḥ saṃbandha iṣyate",
    "GE07mbh_12_u:293.012c": "strīpuṃsor vāpi bhagavan saṃbandhas tadvad ucyate",
    "GE07mbh_12_u:293.013a": "ṛte na puruṣeṇeha strī garbhaṃ dhārayaty uta",
    "GE07mbh_12_u:293.013c": "ṛte striyaṃ na puruṣo rūpaṃ nirvartayet tathā",
    "GE07mbh_12_u:293.014a": "anyonyasyābhisaṃbandhād anyonyaguṇasaṃśrayāt",
    "GE07mbh_12_u:293.014c": "rūpaṃ nirvartayaty etad evaṃ sarvāsu yoniṣu",
    "GE07mbh_12_u:293.015a": "ratyartham abhisaṃrodhād anyonyaguṇasaṃśrayāt",
    "GE07mbh_12_u:293.015c": "ṛtau nirvartate rūpaṃ tad vakṣyāmi nidarśanam",
    "GE07mbh_12_u:293.016a": "ye guṇāḥ puruṣasyeha ye ca mātṛguṇās tathā",
    "GE07mbh_12_u:293.016c": "asthi snāyu ca majjā ca jānīmaḥ pitṛto dvija",
    "GE07mbh_12_u:293.017a": "tvaṅ māṃsaṃ śoṇitaṃ caiva mātṛjāny api śuśruma",
    "GE07mbh_12_u:293.017c": "evam etad dvijaśreṣṭha vedaśāstreṣu paṭhyate",
    "GE07mbh_12_u:293.018a": "pramāṇaṃ yac ca vedoktaṃ śāstroktaṃ yac ca paṭhyate",
    "GE07mbh_12_u:293.018c": "vedaśāstrapramāṇaṃ ca pramāṇaṃ tat sanātanam",
    "GE07mbh_12_u:293.019a": "evam evābhisaṃbaddhau nityaṃ prakṛtipūruṣau",
    "GE07mbh_12_u:293.019c": "paśyāmi bhagavaṃs tasmān mokṣadharmo na vidyate",
    "GE07mbh_12_u:293.020a": "atha vānantarakṛtaṃ kiṃ cid eva nidarśanam",
    "GE07mbh_12_u:293.020c": "tan mamācakṣva tattvena pratyakṣo hy asi sarvathā",
    "GE07mbh_12_u:293.021a": "mokṣakāmā vayaṃ cāpi kāṅkṣāmo yad anāmayam",
    "GE07mbh_12_u:293.021c": "adeham ajaraṃ divyam atīndriyam anīśvaram",
    "GE07mbh_12_u:293.022": "vasiṣṭha uvāca",
    "GE07mbh_12_u:293.022a": "yad etad uktaṃ bhavatā vedaśāstranidarśanam",
    "GE07mbh_12_u:293.022c": "evam etad yathā caitan na gṛhṇāti tathā bhavān",
    "GE07mbh_12_u:293.023a": "dhāryate hi tvayā grantha ubhayor vedaśāstrayoḥ",
    "GE07mbh_12_u:293.023c": "na tu granthasya tattvajño yathāvat tvaṃ nareśvara",
    "GE07mbh_12_u:293.024a": "yo hi vede ca śāstre ca granthadhāraṇatatparaḥ",
    "GE07mbh_12_u:293.024c": "na ca granthārthatattvajñas tasya tad dhāraṇaṃ vṛthā",
    "GE07mbh_12_u:293.025a": "bhāraṃ sa vahate tasya granthasyārthaṃ na vetti yaḥ",
    "GE07mbh_12_u:293.025c": "yas tu granthārthatattvajño nāsya granthāgamo vṛthā",
    "GE07mbh_12_u:293.026a": "granthasyārthaṃ ca pṛṣṭaḥ saṃs tādṛśo vaktum arhati",
    "GE07mbh_12_u:293.026c": "yathā tattvābhigamanād arthaṃ tasya sa vindati",
    "GE07mbh_12_u:293.027a": "yas tu saṃsatsu kathayed granthārthaṃ sthūlabuddhimān",
    "GE07mbh_12_u:293.027c": "sa kathaṃ mandavijñāno granthaṃ vakṣyati nirṇayāt",
    "GE07mbh_12_u:293.028a": "nirṇayaṃ cāpi chidrātmā na taṃ vakṣyati tattvataḥ",
    "GE07mbh_12_u:293.028c": "sopahāsātmatām eti yasmāc caivātmavān api",
    "GE07mbh_12_u:293.029a": "tasmāt tvaṃ śṛṇu rājendra yathaitad anudṛśyate",
    "GE07mbh_12_u:293.029c": "yāthātathyena sāṃkhyeṣu yogeṣu ca mahātmasu",
    "GE07mbh_12_u:293.030a": "yad eva yogāḥ paśyanti sāṃkhyais tad anugamyate",
    "GE07mbh_12_u:293.030c": "ekaṃ sāṃkhyaṃ ca yogaṃ ca yaḥ paśyati sa buddhimān",
    "GE07mbh_12_u:293.031a": "tvaṅ māṃsaṃ rudhiraṃ medaḥ pittaṃ majjāsthi snāyu ca",
    "GE07mbh_12_u:293.031c": "etad aindriyakaṃ tāta yad bhavān idam āha vai",
    "GE07mbh_12_u:293.032a": "dravyād dravyasya niṣpattir indriyād indriyaṃ tathā",
    "GE07mbh_12_u:293.032c": "dehād deham avāpnoti bījād bījaṃ tathaiva ca",
    "GE07mbh_12_u:293.032d-0760_01": "sūkṣmadehagatā mātrā bījāpyāyitavṛddhikāḥ",
    "GE07mbh_12_u:293.033a": "nirindriyasyābījasya nirdravyasyāsya dehinaḥ",
    "GE07mbh_12_u:293.033c": "kathaṃ guṇā bhaviṣyanti nirguṇatvān mahātmanaḥ",
    "GE07mbh_12_u:293.034a": "guṇā guṇeṣu jāyante tatraiva niviśanti ca",
    "GE07mbh_12_u:293.034c": "evaṃ guṇāḥ prakṛtito jāyante ca na santi ca",
    "GE07mbh_12_u:293.035a": "tvaṅ māṃsaṃ rudhiraṃ medaḥ pittaṃ majjāsthi snāyu ca",
    "GE07mbh_12_u:293.035c": "aṣṭau tāny atha śukreṇa jānīhi prākṛtāni vai",
    "GE07mbh_12_u:293.036a": "pumāṃś caivāpumāṃś caiva trailiṅgyaṃ prākṛtaṃ smṛtam",
    "GE07mbh_12_u:293.036c": "naiva pumān pumāṃś caiva sa liṅgīty abhidhīyate",
    "GE07mbh_12_u:293.037a": "aliṅgā prakṛtir liṅgair upalabhyati sātmajaiḥ",
    "GE07mbh_12_u:293.037c": "yathā puṣpaphalair nityam ṛtavo mūrtayas tathā",
    "GE07mbh_12_u:293.038a": "evam apy anumānena hy aliṅgam upalabhyate",
    "GE07mbh_12_u:293.038c": "pañcaviṃśatimas tāta liṅgeṣv aniyatātmakaḥ",
    "GE07mbh_12_u:293.039a": "anādinidhano 'nantaḥ sarvadarśī nirāmayaḥ",
    "GE07mbh_12_u:293.039c": "kevalaṃ tv abhimānitvād guṇeṣv aguṇa ucyate",
    "GE07mbh_12_u:293.040a": "guṇā guṇavataḥ santi nirguṇasya kuto guṇāḥ",
    "GE07mbh_12_u:293.040c": "tasmād evaṃ vijānanti ye janā guṇadarśinaḥ",
    "GE07mbh_12_u:293.041a": "yadā tv eṣa guṇān sarvān prākṛtān abhimanyate",
    "GE07mbh_12_u:293.041c": "tadā sa guṇavān eva parameṇānupaśyati",
    "GE07mbh_12_u:293.042a": "yat tad buddheḥ paraṃ prāhuḥ sāṃkhyā yogāś ca sarvaśaḥ",
    "GE07mbh_12_u:293.042c": "budhyamānaṃ mahāprājñam abuddhaparivarjanāt",
    "GE07mbh_12_u:293.043a": "aprabuddham athāvyaktaṃ saguṇaṃ prāhur īśvaram",
    "GE07mbh_12_u:293.043c": "nirguṇaṃ ceśvaraṃ nityam adhiṣṭhātāram eva ca",
    "GE07mbh_12_u:293.044a": "prakṛteś ca guṇānāṃ ca pañcaviṃśatikaṃ budhāḥ",
    "GE07mbh_12_u:293.044c": "sāṃkhyayoge ca kuśalā budhyante paramaiṣiṇaḥ",
    "GE07mbh_12_u:293.045a": "yadā prabuddhās tv avyaktam avasthājanmabhīravaḥ",
    "GE07mbh_12_u:293.045c": "budhyamānaṃ prabudhyanti gamayanti samaṃ tadā",
    "GE07mbh_12_u:293.046a": "etan nidarśanaṃ samyag asamyag anudarśanam",
    "GE07mbh_12_u:293.046c": "budhyamānāprabuddhābhyāṃ pṛthak pṛthag ariṃdama",
    "GE07mbh_12_u:293.047a": "paraspareṇaitad uktaṃ kṣarākṣaranidarśanam",
    "GE07mbh_12_u:293.047c": "ekatvam akṣaraṃ prāhur nānātvaṃ kṣaram ucyate",
    "GE07mbh_12_u:293.048a": "pañcaviṃśatiniṣṭho 'yaṃ yadāsamyak pravartate",
    "GE07mbh_12_u:293.048c": "ekatvaṃ darśanaṃ cāsya nānātvaṃ cāpy adarśanam",
    "GE07mbh_12_u:293.049a": "tattvanistattvayor etat pṛthag eva nidarśanam",
    "GE07mbh_12_u:293.049c": "pañcaviṃśatisargaṃ tu tattvam āhur manīṣiṇaḥ",
    "GE07mbh_12_u:293.050a": "nistattvaṃ pañcaviṃśasya param āhur nidarśanam",
    "GE07mbh_12_u:293.050c": "vargasya vargam ācāraṃ tattvaṃ tattvāt sanātanam",
    "GE07mbh_12_u:294.001": "karālajanaka uvāca",
    "GE07mbh_12_u:294.001a": "nānātvaikatvam ity uktaṃ tvayaitad ṛṣisattama",
    "GE07mbh_12_u:294.001c": "paśyāmi cābhisaṃdigdham etayor vai nidarśanam",
    "GE07mbh_12_u:294.002a": "tathāprabuddhabuddhābhyāṃ budhyamānasya cānagha",
    "GE07mbh_12_u:294.002c": "sthūlabuddhyā na paśyāmi tattvam etan na saṃśayaḥ",
    "GE07mbh_12_u:294.003a": "akṣarakṣarayor uktaṃ tvayā yad api kāraṇam",
    "GE07mbh_12_u:294.003c": "tad apy asthirabuddhitvāt pranaṣṭam iva me 'nagha",
    "GE07mbh_12_u:294.004a": "tad etac chrotum icchāmi nānātvaikatvadarśanam",
    "GE07mbh_12_u:294.004c": "buddham apratibuddhaṃ ca budhyamānaṃ ca tattvataḥ",
    "GE07mbh_12_u:294.005a": "vidyāvidye ca bhagavann akṣaraṃ kṣaram eva ca",
    "GE07mbh_12_u:294.005c": "sāṃkhyaṃ yogaṃ ca kārtsnyena pṛthak caivāpṛthak ca ha",
    "GE07mbh_12_u:294.006": "vasiṣṭha uvāca",
    "GE07mbh_12_u:294.006a": "hanta te saṃpravakṣyāmi yad etad anupṛcchasi",
    "GE07mbh_12_u:294.006c": "yogakṛtyaṃ mahārāja pṛthag eva śṛṇuṣva me",
    "GE07mbh_12_u:294.007a": "yogakṛtyaṃ tu yogānāṃ dhyānam eva paraṃ balam",
    "GE07mbh_12_u:294.007c": "tac cāpi dvividhaṃ dhyānam āhur vedavido janāḥ",
    "GE07mbh_12_u:294.008a": "ekāgratā ca manasaḥ prāṇāyāmas tathaiva ca",
    "GE07mbh_12_u:294.008c": "prāṇāyāmas tu saguṇo nirguṇo manasas tathā",
    "GE07mbh_12_u:294.009a": "mūtrotsarge purīṣe ca bhojane ca narādhipa",
    "GE07mbh_12_u:294.009c": "trikālaṃ nābhiyuñjīta śeṣaṃ yuñjīta tatparaḥ",
    "GE07mbh_12_u:294.010a": "indriyāṇīndriyārthebhyo nivartya manasā muniḥ",
    "GE07mbh_12_u:294.010c": "daśadvādaśabhir vāpi caturviṃśāt paraṃ tataḥ",
    "GE07mbh_12_u:294.011a": "taṃ codanābhir matimān ātmānaṃ codayed atha",
    "GE07mbh_12_u:294.011c": "tiṣṭhantam ajaraṃ taṃ tu yat tad uktaṃ manīṣibhiḥ",
    "GE07mbh_12_u:294.012a": "taiś cātmā satataṃ jñeya ity evam anuśuśruma",
    "GE07mbh_12_u:294.012c": "dravyaṃ hy ahīnamanaso nānyatheti viniścayaḥ",
    "GE07mbh_12_u:294.013a": "vimuktaḥ sarvasaṅgebhyo laghvāhāro jitendriyaḥ",
    "GE07mbh_12_u:294.013c": "pūrvarātre pare caiva dhārayeta mano ''tmani",
    "GE07mbh_12_u:294.014a": "sthirīkṛtyendriyagrāmaṃ manasā mithileśvara",
    "GE07mbh_12_u:294.014c": "mano buddhyā sthiraṃ kṛtvā pāṣāṇa iva niścalaḥ",
    "GE07mbh_12_u:294.015a": "sthāṇuvac cāpy akampaḥ syād girivac cāpi niścalaḥ",
    "GE07mbh_12_u:294.015c": "budhā vidhividhānajñās tadā yuktaṃ pracakṣate",
    "GE07mbh_12_u:294.016a": "na śṛṇoti na cāghrāti na rasyati na paśyati",
    "GE07mbh_12_u:294.016c": "na ca sparśaṃ vijānāti na saṃkalpayate manaḥ",
    "GE07mbh_12_u:294.017a": "na cābhimanyate kiṃ cin na ca budhyati kāṣṭhavat",
    "GE07mbh_12_u:294.017c": "tadā prakṛtim āpannaṃ yuktam āhur manīṣiṇaḥ",
    "GE07mbh_12_u:294.018a": "nivāte ca yathā dīpyan dīpas tadvat sa dṛśyate",
    "GE07mbh_12_u:294.018c": "niriṅgaś cācalaś cordhvaṃ na tiryaggatim āpnuyāt",
    "GE07mbh_12_u:294.019a": "tadā tam anupaśyeta yasmin dṛṣṭe tu kathyate",
    "GE07mbh_12_u:294.019c": "hṛdayastho 'ntarātmeti jñeyo jñas tāta madvidhaiḥ",
    "GE07mbh_12_u:294.020a": "vidhūma iva saptārcir āditya iva raśmimān",
    "GE07mbh_12_u:294.020c": "vaidyuto 'gnir ivākāśe dṛśyate ''tmā tathātmani",
    "GE07mbh_12_u:294.021a": "yaṃ paśyanti mahātmāno dhṛtimanto manīṣiṇaḥ",
    "GE07mbh_12_u:294.021c": "brāhmaṇā brahmayoniṣṭhā hy ayonim amṛtātmakam",
    "GE07mbh_12_u:294.022a": "tad evāhur aṇubhyo 'ṇu tan mahadbhyo mahattaram",
    "GE07mbh_12_u:294.022c": "tadantaḥ sarvabhūteṣu dhruvaṃ tiṣṭhan na dṛśyate",
    "GE07mbh_12_u:294.023a": "buddhidravyeṇa dṛśyeta manodīpena lokakṛt",
    "GE07mbh_12_u:294.023c": "mahatas tamasas tāta pāre tiṣṭhann atāmasaḥ",
    "GE07mbh_12_u:294.024a": "sa tamonuda ity uktas tattvajñair vedapāragaiḥ",
    "GE07mbh_12_u:294.024c": "vimalo vitamaskaś ca nirliṅgo 'liṅgasaṃjñitaḥ",
    "GE07mbh_12_u:294.025a": "yogam etad dhi yogānāṃ manye yogasya lakṣaṇam",
    "GE07mbh_12_u:294.025c": "evaṃ paśyaṃ prapaśyanti ātmānam ajaraṃ param",
    "GE07mbh_12_u:294.026a": "yogadarśanam etāvad uktaṃ te tattvato mayā",
    "GE07mbh_12_u:294.026c": "sāṃkhyajñānaṃ pravakṣyāmi parisaṃkhyānidarśanam",
    "GE07mbh_12_u:294.027a": "avyaktam āhuḥ prakṛtiṃ parāṃ prakṛtivādinaḥ",
    "GE07mbh_12_u:294.027c": "tasmān mahat samutpannaṃ dvitīyaṃ rājasattama",
    "GE07mbh_12_u:294.028a": "ahaṃkāras tu mahatas tṛtīyam iti naḥ śrutam",
    "GE07mbh_12_u:294.028c": "pañca bhūtāny ahaṃkārād āhuḥ sāṃkhyānudarśinaḥ",
    "GE07mbh_12_u:294.029a": "etāḥ prakṛtayas tv aṣṭau vikārāś cāpi ṣoḍaśa",
    "GE07mbh_12_u:294.029c": "pañca caiva viśeṣā vai tathā pañcendriyāṇi ca",
    "GE07mbh_12_u:294.030a": "etāvad eva tattvānāṃ sāṃkhyam āhur manīṣiṇaḥ",
    "GE07mbh_12_u:294.030c": "sāṃkhye vidhividhānajñā nityaṃ sāṃkhyapathe ratāḥ",
    "GE07mbh_12_u:294.031a": "yasmād yad abhijāyeta tat tatraiva pralīyate",
    "GE07mbh_12_u:294.031c": "līyante pratilomāni sṛjyante cāntarātmanā",
    "GE07mbh_12_u:294.032a": "anulomena jāyante līyante pratilomataḥ",
    "GE07mbh_12_u:294.032c": "guṇā guṇeṣu satataṃ sāgarasyormayo yathā",
    "GE07mbh_12_u:294.033a": "sargapralaya etāvān prakṛter",
    "GE07mbh_12_u:294.033c": "ekatvaṃ pralaye cāsya bahutvaṃ ca yadāsṛjat",
    "GE07mbh_12_u:294.033e": "evam eva ca rājendra vijñeyaṃ jñeyacintakaiḥ",
    "GE07mbh_12_u:294.034a": "adhiṣṭhātāram avyaktam asyāpy etan nidarśanam",
    "GE07mbh_12_u:294.034c": "ekatvaṃ ca bahutvaṃ ca prakṛter anu tattvavān",
    "GE07mbh_12_u:294.034e": "ekatvaṃ pralaye cāsya bahutvaṃ ca pravartanāt",
    "GE07mbh_12_u:294.035a": "bahudhātmā prakurvīta prakṛtiṃ prasavātmikām",
    "GE07mbh_12_u:294.035c": "tac ca kṣetraṃ mahān ātmā pañcaviṃśo 'dhitiṣṭhati",
    "GE07mbh_12_u:294.036a": "adhiṣṭhāteti rājendra procyate yatisattamaiḥ",
    "GE07mbh_12_u:294.036c": "adhiṣṭhānād adhiṣṭhātā kṣetrāṇām iti naḥ śrutam",
    "GE07mbh_12_u:294.037a": "kṣetraṃ jānāti cāvyaktaṃ kṣetrajña iti cocyate",
    "GE07mbh_12_u:294.037c": "avyaktike pure śete puruṣaś ceti kathyate",
    "GE07mbh_12_u:294.038a": "anyad eva ca kṣetraṃ syād anyaḥ kṣetrajña ucyate",
    "GE07mbh_12_u:294.038c": "kṣetram avyaktam ity uktaṃ jñātā vai pañcaviṃśakaḥ",
    "GE07mbh_12_u:294.039a": "anyad eva ca jñānaṃ syād anyaj jñeyaṃ tad ucyate",
    "GE07mbh_12_u:294.039c": "jñānam avyaktam ity uktaṃ jñeyo vai pañcaviṃśakaḥ",
    "GE07mbh_12_u:294.040a": "avyaktaṃ kṣetram ity uktaṃ tathā sattvaṃ tatheśvaram",
    "GE07mbh_12_u:294.040c": "anīśvaram atattvaṃ ca tattvaṃ tat pañcaviṃśakam",
    "GE07mbh_12_u:294.041a": "sāṃkhyadarśanam etāvat parisaṃkhyānadarśanam",
    "GE07mbh_12_u:294.041c": "sāṃkhyaṃ prakurute caiva prakṛtiṃ ca pracakṣate",
    "GE07mbh_12_u:294.042a": "tattvāni ca caturviṃśat parisaṃkhyāya tattvataḥ",
    "GE07mbh_12_u:294.042c": "sāṃkhyāḥ saha prakṛtyā tu nistattvaḥ pañcaviṃśakaḥ",
    "GE07mbh_12_u:294.043a": "pañcaviṃśo 'prabuddhātmā budhyamāna iti smṛtaḥ",
    "GE07mbh_12_u:294.043c": "yadā tu budhyate ''tmānaṃ tadā bhavati kevalaḥ",
    "GE07mbh_12_u:294.044a": "samyag darśanam etāvad bhāṣitaṃ tava tattvataḥ",
    "GE07mbh_12_u:294.044c": "evam etad vijānantaḥ sāmyatāṃ pratiyānty uta",
    "GE07mbh_12_u:294.045a": "samyaṅ nidarśanaṃ nāma pratyakṣaṃ prakṛtes tathā",
    "GE07mbh_12_u:294.045c": "guṇatattvāny athaitāni nirguṇo 'nyas tathā bhavet",
    "GE07mbh_12_u:294.046a": "na tv evaṃ vartamānānām āvṛttir vidyate punaḥ",
    "GE07mbh_12_u:294.046c": "vidyate 'kṣarabhāvatvād aparasparam avyayam",
    "GE07mbh_12_u:294.047a": "paśyerann ekamatayo na samyak teṣu darśanam",
    "GE07mbh_12_u:294.047c": "te 'vyaktaṃ pratipadyante punaḥ punar ariṃdama",
    "GE07mbh_12_u:294.048a": "sarvam etad vijānanto na sarvasya prabodhanāt",
    "GE07mbh_12_u:294.048c": "vyaktībhūtā bhaviṣyanti vyaktasya vaśavartinaḥ",
    "GE07mbh_12_u:294.049a": "sarvam avyaktam ity uktam asarvaḥ pañcaviṃśakaḥ",
    "GE07mbh_12_u:294.049c": "ya enam abhijānanti na bhayaṃ teṣu vidyate",
    "GE07mbh_12_u:295.001": "vasiṣṭha uvāca",
    "GE07mbh_12_u:295.001a": "sāṃkhyadarśanam etāvad uktaṃ te nṛpasattama",
    "GE07mbh_12_u:295.001c": "vidyāvidye tv idānīṃ me tvaṃ nibodhānupūrvaśaḥ",
    "GE07mbh_12_u:295.002a": "avidyām āhur avyaktaṃ sargapralayadharmi vai",
    "GE07mbh_12_u:295.002c": "sargapralayanirmuktaṃ vidyāṃ vai pañcaviṃśakam",
    "GE07mbh_12_u:295.003a": "parasparam avidyāṃ vai tan nibodhānupūrvaśaḥ",
    "GE07mbh_12_u:295.003c": "yathoktam ṛṣibhis tāta sāṃkhyasyāsya nidarśanam",
    "GE07mbh_12_u:295.004a": "karmendriyāṇāṃ sarveṣāṃ vidyā buddhīndriyaṃ smṛtam",
    "GE07mbh_12_u:295.004c": "buddhīndriyāṇāṃ ca tathā viśeṣā iti naḥ śrutam",
    "GE07mbh_12_u:295.005a": "viśeṣāṇāṃ manas teṣāṃ vidyām āhur manīṣiṇaḥ",
    "GE07mbh_12_u:295.005c": "manasaḥ pañcabhūtāni vidyā ity abhicakṣate",
    "GE07mbh_12_u:295.006a": "ahaṃkāras tu bhūtānāṃ pañcānāṃ nātra saṃśayaḥ",
    "GE07mbh_12_u:295.006c": "ahaṃkārasya ca tathā buddhir vidyā nareśvara",
    "GE07mbh_12_u:295.007a": "buddheḥ prakṛtir avyaktaṃ tattvānāṃ parameśvaram",
    "GE07mbh_12_u:295.007c": "vidyā jñeyā naraśreṣṭha vidhiś ca paramaḥ smṛtaḥ",
    "GE07mbh_12_u:295.008a": "avyaktasya paraṃ prāhur vidyāṃ vai pañcaviṃśakam",
    "GE07mbh_12_u:295.008c": "sarvasya sarvam ity uktaṃ jñeyaṃ jñānasya pārthiva",
    "GE07mbh_12_u:295.009a": "jñānam avyaktam ity uktaṃ jñeyaṃ vai pañcaviṃśakam",
    "GE07mbh_12_u:295.009c": "tathaiva jñānam avyaktaṃ vijñātā pañcaviṃśakaḥ",
    "GE07mbh_12_u:295.010a": "vidyāvidyārthatattvena mayoktaṃ te viśeṣataḥ",
    "GE07mbh_12_u:295.010c": "akṣaraṃ ca kṣaraṃ caiva yad uktaṃ tan nibodha me",
    "GE07mbh_12_u:295.011a": "ubhāv etau kṣarāv uktāv ubhāv etau ca nakṣarau",
    "GE07mbh_12_u:295.011c": "kāraṇaṃ tu pravakṣyāmi yathā khyātau tu tattvataḥ",
    "GE07mbh_12_u:295.012a": "anādinidhanāv etāv ubhāv eveśvarau matau",
    "GE07mbh_12_u:295.012c": "tattvasaṃjñāv ubhāv etau procyete jñānacintakaiḥ",
    "GE07mbh_12_u:295.013a": "sargapralayadharmitvād avyaktaṃ prāhur akṣaram",
    "GE07mbh_12_u:295.013c": "tad etad guṇasargāya vikurvāṇaṃ punaḥ punaḥ",
    "GE07mbh_12_u:295.014a": "guṇānāṃ mahadādīnām utpadyati parasparam",
    "GE07mbh_12_u:295.014c": "adhiṣṭhānāt kṣetram āhur etat tat pañcaviṃśakam",
    "GE07mbh_12_u:295.015a": "yadā tu guṇajālaṃ tad avyaktātmani saṃkṣipet",
    "GE07mbh_12_u:295.015c": "tadā saha guṇais tais tu pañcaviṃśo vilīyate",
    "GE07mbh_12_u:295.016a": "guṇā guṇeṣu līyante tadaikā prakṛtir bhavet",
    "GE07mbh_12_u:295.016c": "kṣetrajño 'pi yadā tāta tatkṣetre saṃpralīyate",
    "GE07mbh_12_u:295.017a": "tadākṣaratvaṃ prakṛtir gacchate guṇasaṃjñitā",
    "GE07mbh_12_u:295.017c": "nirguṇatvaṃ ca vaideha guṇeṣu prativartanāt",
    "GE07mbh_12_u:295.018a": "evam eva ca kṣetrajñaḥ kṣetrajñānaparikṣaye",
    "GE07mbh_12_u:295.018c": "prakṛtyā nirguṇas tv eṣa ity evam anuśuśruma",
    "GE07mbh_12_u:295.019a": "kṣaro bhavaty eṣa yadā tadā guṇavatīm atha",
    "GE07mbh_12_u:295.019c": "prakṛtiṃ tv abhijānāti nirguṇatvaṃ tathātmanaḥ",
    "GE07mbh_12_u:295.020a": "tadā viśuddho bhavati prakṛteḥ parivarjanāt",
    "GE07mbh_12_u:295.020c": "anyo 'ham anyeyam iti yadā budhyati buddhimān",
    "GE07mbh_12_u:295.021a": "tadaiṣo 'nyatvatām eti na ca miśratvam āvrajet",
    "GE07mbh_12_u:295.021c": "prakṛtyā caiva rājendra namiśro 'nyaś ca dṛśyate",
    "GE07mbh_12_u:295.022a": "yadā tu guṇajālaṃ tat prākṛtaṃ vijugupsate",
    "GE07mbh_12_u:295.022c": "paśyate cāparaṃ paśyaṃ tadā paśyan na saṃjvaret",
    "GE07mbh_12_u:295.023a": "kiṃ mayā kṛtam etāvad yo 'haṃ kālam imaṃ janam",
    "GE07mbh_12_u:295.023c": "matsyo jālaṃ hy avijñānād anuvartitavāṃs tathā",
    "GE07mbh_12_u:295.024a": "aham eva hi saṃmohād anyam anyaṃ janāj janam",
    "GE07mbh_12_u:295.024c": "matsyo yathodakajñānād anuvartitavān iha",
    "GE07mbh_12_u:295.025a": "matsyo 'nyatvaṃ yathājñānād udakān nābhimanyate",
    "GE07mbh_12_u:295.025c": "ātmānaṃ tadvad ajñānād anyatvaṃ caiva vedmy aham",
    "GE07mbh_12_u:295.026a": "mamāstu dhig abuddhasya yo 'haṃ magnam imaṃ punaḥ",
    "GE07mbh_12_u:295.026c": "anuvartitavān mohād anyam anyaṃ janāj janam",
    "GE07mbh_12_u:295.027a": "ayam atra bhaved bandhur anena saha mokṣaṇam",
    "GE07mbh_12_u:295.027c": "sāmyam ekatvam āyāto yādṛśas tādṛśas tv aham",
    "GE07mbh_12_u:295.028a": "tulyatām iha paśyāmi sadṛśo 'ham anena vai",
    "GE07mbh_12_u:295.028c": "ayaṃ hi vimalo vyaktam aham īdṛśakas tathā",
    "GE07mbh_12_u:295.029a": "yo 'ham ajñānasaṃmohād ajñayā saṃpravṛttavān",
    "GE07mbh_12_u:295.029c": "sasaṅgayāhaṃ niḥsaṅgaḥ sthitaḥ kālam imaṃ tv aham",
    "GE07mbh_12_u:295.030a": "anayāhaṃ vaśībhūtaḥ kālam etaṃ na buddhavān",
    "GE07mbh_12_u:295.030c": "uccamadhyamanīcānāṃ tām ahaṃ katham āvase",
    "GE07mbh_12_u:295.031a": "samānayānayā ceha sahavāsam ahaṃ katham",
    "GE07mbh_12_u:295.031c": "gacchāmy abuddhabhāvatvād eṣedānīṃ sthiro bhave",
    "GE07mbh_12_u:295.032a": "sahavāsaṃ na yāsyāmi kālam etad dhi vañcanāt",
    "GE07mbh_12_u:295.032c": "vañcito 'smy anayā yad dhi nirvikāro vikārayā",
    "GE07mbh_12_u:295.033a": "na cāyam aparādho 'syā aparādho hy ayaṃ mama",
    "GE07mbh_12_u:295.033c": "yo 'ham atrābhavaṃ saktaḥ parāṅmukham upasthitaḥ",
    "GE07mbh_12_u:295.034a": "tato 'smi bahurūpāsu sthito mūrtiṣv amūrtimān",
    "GE07mbh_12_u:295.034c": "amūrtaś cāpi mūrtātmā mamatvena pradharṣitaḥ",
    "GE07mbh_12_u:295.035a": "prakṛter anayatvena tāsu tāsv iha yoniṣu",
    "GE07mbh_12_u:295.035c": "nirmamasya mamatvena kiṃ kṛtaṃ tāsu tāsu ca",
    "GE07mbh_12_u:295.035e": "yonīṣu vartamānena naṣṭasaṃjñena cetasā",
    "GE07mbh_12_u:295.036a": "na mamātrānayā kāryam ahaṃkārakṛtātmayā",
    "GE07mbh_12_u:295.036c": "ātmānaṃ bahudhā kṛtvā yeyaṃ bhūyo yunakti mām",
    "GE07mbh_12_u:295.036e": "idānīm eṣa buddho 'smi nirmamo nirahaṃkṛtaḥ",
    "GE07mbh_12_u:295.037a": "mamatvam anayā nityam",
    "GE07mbh_12_u:295.037c": "apetyāham imāṃ hitvā saṃśrayiṣye nirāmayam",
    "GE07mbh_12_u:295.038a": "anena sāmyaṃ yāsyāmi nānayāham acetasā",
    "GE07mbh_12_u:295.038c": "kṣamaṃ mama sahānena naikatvam anayā saha",
    "GE07mbh_12_u:295.038e": "evaṃ paramasaṃbodhāt pañcaviṃśo 'nubuddhavān",
    "GE07mbh_12_u:295.039a": "akṣaratvaṃ niyaccheta tyaktvā kṣaram anāmayam",
    "GE07mbh_12_u:295.039c": "avyaktaṃ vyaktadharmāṇaṃ saguṇaṃ nirguṇaṃ tathā",
    "GE07mbh_12_u:295.039e": "nirguṇaṃ prathamaṃ dṛṣṭvā tādṛg bhavati maithila",
    "GE07mbh_12_u:295.040a": "akṣarakṣarayor etad uktaṃ tava nidarśanam",
    "GE07mbh_12_u:295.040c": "mayeha jñānasaṃpannaṃ",
    "GE07mbh_12_u:295.041a": "niḥsaṃdigdhaṃ ca sūkṣmaṃ ca vibuddhaṃ vimalaṃ tathā",
    "GE07mbh_12_u:295.041c": "pravakṣyāmi tu te bhūyas tan nibodha yathāśrutam",
    "GE07mbh_12_u:295.042a": "sāṃkhyayogau mayā proktau śāstradvayanidarśanāt",
    "GE07mbh_12_u:295.042c": "yad eva śāstraṃ sāṃkhyoktaṃ yogadarśanam eva tat",
    "GE07mbh_12_u:295.043a": "prabodhanakaraṃ jñānaṃ sāṃkhyānām avanīpate",
    "GE07mbh_12_u:295.043c": "vispaṣṭaṃ procyate tatra śiṣyāṇāṃ hitakāmyayā",
    "GE07mbh_12_u:295.044a": "bṛhac caiva hi tac chāstram ity āhuḥ kuśalā janāḥ",
    "GE07mbh_12_u:295.044c": "asmiṃś ca śāstre yogānāṃ punar dadhi punaḥ śaraḥ",
    "GE07mbh_12_u:295.045a": "pañcaviṃśāt paraṃ tattvaṃ na paśyati narādhipa",
    "GE07mbh_12_u:295.045c": "sāṃkhyānāṃ tu paraṃ tatra yathāvad anuvarṇitam",
    "GE07mbh_12_u:295.046a": "buddham apratibuddhaṃ ca budhyamānaṃ ca tattvataḥ",
    "GE07mbh_12_u:295.046c": "budhyamānaṃ ca buddhaṃ ca prāhur yoganidarśanam",
    "GE07mbh_12_u:296.001": "vasiṣṭha uvāca",
    "GE07mbh_12_u:296.001a": "aprabuddham athāvyaktam imaṃ guṇavidhiṃ śṛṇu",
    "GE07mbh_12_u:296.001c": "guṇān dhārayate hy eṣā sṛjaty ākṣipate tathā",
    "GE07mbh_12_u:296.002a": "ajasraṃ tv iha krīḍārthaṃ vikurvantī narādhipa",
    "GE07mbh_12_u:296.002c": "ātmānaṃ bahudhā kṛtvā tāny eva ca vicakṣate",
    "GE07mbh_12_u:296.003a": "etad evaṃ vikurvāṇāṃ budhyamāno na budhyate",
    "GE07mbh_12_u:296.003c": "avyaktabodhanāc caiva budhyamānaṃ vadanty api",
    "GE07mbh_12_u:296.004a": "na tv eva budhyate 'vyaktaṃ saguṇaṃ vātha nirguṇam",
    "GE07mbh_12_u:296.004c": "kadā cit tv eva khalv etad āhur apratibuddhakam",
    "GE07mbh_12_u:296.005a": "budhyate yadi vāvyaktam etad vai pañcaviṃśakam",
    "GE07mbh_12_u:296.005c": "budhyamāno bhavaty eṣa saṅgātmaka iti śrutiḥ",
    "GE07mbh_12_u:296.006a": "anenāpratibuddheti vadanty avyaktam acyutam",
    "GE07mbh_12_u:296.006c": "avyaktabodhanāc caiva budhyamānaṃ vadanty uta",
    "GE07mbh_12_u:296.007a": "pañcaviṃśaṃ mahātmānaṃ na cāsāv api budhyate",
    "GE07mbh_12_u:296.007c": "ṣaḍviṃśaṃ vimalaṃ buddham aprameyaṃ sanātanam",
    "GE07mbh_12_u:296.008a": "satataṃ pañcaviṃśaṃ ca caturviṃśaṃ ca budhyate",
    "GE07mbh_12_u:296.008c": "dṛśyādṛśye hy anugatam ubhāv eva mahādyutī",
    "GE07mbh_12_u:296.009a": "avyaktaṃ na tu tad brahma budhyate tāta kevalam",
    "GE07mbh_12_u:296.009c": "kevalaṃ pañcaviṃśaṃ ca caturviṃśaṃ na paśyati",
    "GE07mbh_12_u:296.010a": "budhyamāno yadātmānam anyo 'ham iti manyate",
    "GE07mbh_12_u:296.010c": "tadā prakṛtimān eṣa bhavaty avyaktalocanaḥ",
    "GE07mbh_12_u:296.011a": "budhyate ca parāṃ buddhiṃ viśuddhām amalāṃ yadā",
    "GE07mbh_12_u:296.011c": "ṣaḍviṃśo rājaśārdūla tadā buddhatvam āvrajet",
    "GE07mbh_12_u:296.012a": "tatas tyajati so 'vyaktaṃ",
    "GE07mbh_12_u:296.012c": "nirguṇaḥ prakṛtiṃ veda guṇayuktām acetanām",
    "GE07mbh_12_u:296.013a": "tataḥ kevaladharmāsau bhavaty avyaktadarśanāt",
    "GE07mbh_12_u:296.013c": "kevalena samāgamya vimukto ''tmānam āpnuyāt",
    "GE07mbh_12_u:296.014a": "etat tat tattvam ity āhur nistattvam ajarāmaram",
    "GE07mbh_12_u:296.014c": "tattvasaṃśrayaṇād etat tattvavan na ca mānada",
    "GE07mbh_12_u:296.014e": "pañcaviṃśatitattvāni pravadanti manīṣiṇaḥ",
    "GE07mbh_12_u:296.015a": "na caiṣa tattvavāṃs tāta nistattvas tv eṣa buddhimān",
    "GE07mbh_12_u:296.015c": "eṣa muñcati tattvaṃ hi kṣipraṃ buddhasya lakṣaṇam",
    "GE07mbh_12_u:296.016a": "ṣaḍviṃśo 'ham iti prājño gṛhyamāṇo 'jarāmaraḥ",
    "GE07mbh_12_u:296.016c": "kevalena balenaiva samatāṃ yāty asaṃśayam",
    "GE07mbh_12_u:296.017a": "ṣaḍviṃśena prabuddhena budhyamāno 'py abuddhimān",
    "GE07mbh_12_u:296.017c": "etan nānātvam ity uktaṃ sāṃkhyaśrutinidarśanāt",
    "GE07mbh_12_u:296.018a": "cetanena sametasya pañcaviṃśatikasya ca",
    "GE07mbh_12_u:296.018c": "ekatvaṃ vai bhavaty asya yadā buddhyā na budhyate",
    "GE07mbh_12_u:296.019a": "budhyamāno 'prabuddhena samatāṃ yāti maithila",
    "GE07mbh_12_u:296.019c": "saṅgadharmā bhavaty eṣa niḥsaṅgātmā narādhipa",
    "GE07mbh_12_u:296.020a": "niḥsaṅgātmānam āsādya ṣaḍviṃśakam ajaṃ viduḥ",
    "GE07mbh_12_u:296.020c": "vibhus tyajati cāvyaktaṃ yadā tv etad vibudhyate",
    "GE07mbh_12_u:296.020e": "caturviṃśam agādhaṃ ca ṣaḍviṃśasya prabodhanāt",
    "GE07mbh_12_u:296.021a": "eṣa hy apratibuddhaś ca budhyamānaś ca te 'nagha",
    "GE07mbh_12_u:296.021c": "prokto buddhaś ca tattvena yathāśrutinidarśanāt",
    "GE07mbh_12_u:296.021e": "nānātvaikatvam etāvad draṣṭavyaṃ śāstradṛṣṭibhiḥ",
    "GE07mbh_12_u:296.022a": "maśakodumbare yadvad anyatvaṃ tadvad etayoḥ",
    "GE07mbh_12_u:296.022c": "matsyo 'mbhasi yathā tadvad anyatvam upalabhyate",
    "GE07mbh_12_u:296.023a": "evam evāvagantavyaṃ nānātvaikatvam etayoḥ",
    "GE07mbh_12_u:296.023c": "etad vimokṣa ity uktam avyaktajñānasaṃhitam",
    "GE07mbh_12_u:296.024a": "pañcaviṃśatikasyāsya yo 'yaṃ deheṣu vartate",
    "GE07mbh_12_u:296.024c": "eṣa mokṣayitavyeti prāhur avyaktagocarāt",
    "GE07mbh_12_u:296.025a": "so 'yam evaṃ vimucyeta nānyatheti viniścayaḥ",
    "GE07mbh_12_u:296.025c": "pareṇa paradharmā ca bhavaty eṣa sametya vai",
    "GE07mbh_12_u:296.026a": "viśuddhadharmā śuddhena buddhena ca sa buddhimān",
    "GE07mbh_12_u:296.026c": "vimuktadharmā muktena sametya puruṣarṣabha",
    "GE07mbh_12_u:296.027a": "niyogadharmiṇā caiva niyogātmā bhavaty api",
    "GE07mbh_12_u:296.027c": "vimokṣiṇā vimokṣaś ca sametyeha tathā bhavet",
    "GE07mbh_12_u:296.028a": "śucikarmā śuciś caiva bhavaty amitadīptimān",
    "GE07mbh_12_u:296.028c": "vimalātmā ca bhavati sametya vimalātmanā",
    "GE07mbh_12_u:296.029a": "kevalātmā tathā caiva kevalena sametya vai",
    "GE07mbh_12_u:296.029c": "svatantraś ca svatantreṇa svatantratvam avāpnute",
    "GE07mbh_12_u:296.030a": "etāvad etat kathitaṃ mayā te; tathyaṃ mahārāja yathārthatattvam",
    "GE07mbh_12_u:296.030c": "amatsaratvaṃ pratigṛhya cārthaṃ; sanātanaṃ brahma viśuddham ādyam",
    "GE07mbh_12_u:296.031a": "na vedaniṣṭhasya janasya rājan; pradeyam etat paramaṃ tvayā bhavet",
    "GE07mbh_12_u:296.031c": "vivitsamānāya vibodhakārakaṃ; prabodhahetoḥ praṇatasya śāsanam",
    "GE07mbh_12_u:296.032a": "na deyam etac ca tathānṛtātmane; śaṭhāya klībāya na jihmabuddhaye",
    "GE07mbh_12_u:296.032c": "na paṇḍitajñānaparopatāpine; deyaṃ tvayedaṃ vinibodha yādṛśe",
    "GE07mbh_12_u:296.033a": "śraddhānvitāyātha guṇānvitāya; parāpavādād viratāya nityam",
    "GE07mbh_12_u:296.033c": "viśuddhayogāya budhāya caiva; kriyāvate 'tha kṣamiṇe hitāya",
    "GE07mbh_12_u:296.034a": "viviktaśīlāya vidhipriyāya; vivādahīnāya bahuśrutāya",
    "GE07mbh_12_u:296.034c": "vijānate caiva na cāhitakṣame; dame ca śaktāya śame ca dehinām",
    "GE07mbh_12_u:296.035a": "etair guṇair hīnatame na deyam; etat paraṃ brahma viśuddham āhuḥ",
    "GE07mbh_12_u:296.035c": "na śreyasā yokṣyati tādṛśe kṛtaṃ; dharmapravaktāram apātradānāt",
    "GE07mbh_12_u:296.036a": "pṛthvīm imāṃ yady api ratnapūrṇāṃ; dadyān nadeyaṃ tv idam avratāya",
    "GE07mbh_12_u:296.036c": "jitendriyāyaitad asaṃśayaṃ te; bhavet pradeyaṃ paramaṃ narendra",
    "GE07mbh_12_u:296.037a": "karāla mā te bhayam astu kiṃ cid; etac chrutaṃ brahma paraṃ tvayādya",
    "GE07mbh_12_u:296.037c": "yathāvad uktaṃ paramaṃ pavitraṃ; niḥśokam atyantam anādimadhyam",
    "GE07mbh_12_u:296.038a": "agādhajanmāmaraṇaṃ ca rājan; nirāmayaṃ vītabhayaṃ śivaṃ ca",
    "GE07mbh_12_u:296.038c": "samīkṣya mohaṃ tyaja cādya sarvaṃ; jñānasya tattvārtham idaṃ viditvā",
    "GE07mbh_12_u:296.039a": "avāptam etad dhi purā sanātanād; dhiraṇyagarbhād gadato narādhipa",
    "GE07mbh_12_u:296.039c": "prasādya yatnena tam ugratejasaṃ; sanātanaṃ brahma yathādya vai tvayā",
    "GE07mbh_12_u:296.040a": "pṛṣṭas tvayā cāsmi yathā narendra; tathā mayedaṃ tvayi coktam adya",
    "GE07mbh_12_u:296.040c": "tathāvāptaṃ brahmaṇo me narendra; mahaj jñānaṃ mokṣavidāṃ purāṇam",
    "GE07mbh_12_u:296.041": "bhīṣma uvāca",
    "GE07mbh_12_u:296.041a": "etad uktaṃ paraṃ brahma yasmān nāvartate punaḥ",
    "GE07mbh_12_u:296.041c": "pañcaviṃśo mahārāja paramarṣinidarśanāt",
    "GE07mbh_12_u:296.042a": "punarāvṛttim āpnoti paraṃ jñānam avāpya ca",
    "GE07mbh_12_u:296.042c": "nāvabudhyati tattvena budhyamāno 'jarāmaraḥ",
    "GE07mbh_12_u:296.043a": "etan niḥśreyasakaraṃ jñānānāṃ te paraṃ mayā",
    "GE07mbh_12_u:296.043c": "kathitaṃ tattvatas tāta śrutvā devarṣito nṛpa",
    "GE07mbh_12_u:296.044a": "hiraṇyagarbhād ṛṣiṇā vasiṣṭhena mahātmanā",
    "GE07mbh_12_u:296.044c": "vasiṣṭhād ṛṣiśārdūlān nārado 'vāptavān idam",
    "GE07mbh_12_u:296.045a": "nāradād viditaṃ mahyam etad brahma sanātanam",
    "GE07mbh_12_u:296.045c": "mā śucaḥ kauravendra tvaṃ śrutvaitat paramaṃ padam",
    "GE07mbh_12_u:296.046a": "yena kṣarākṣare vitte na bhayaṃ tasya vidyate",
    "GE07mbh_12_u:296.046c": "vidyate tu bhayaṃ tasya yo naitad vetti pārthiva",
    "GE07mbh_12_u:296.047a": "avijñānāc ca mūḍhātmā punaḥ punar upadravan",
    "GE07mbh_12_u:296.047c": "pretya jātisahasrāṇi maraṇāntāny upāśnute",
    "GE07mbh_12_u:296.048a": "devalokaṃ tathā tiryaṅ mānuṣyam api cāśnute",
    "GE07mbh_12_u:296.048c": "yadi śudhyati kālena tasmād ajñānasāgarāt",
    "GE07mbh_12_u:296.048d-0761_01": "uttīrṇo 'smād agādhāt sa param āpnoti śobhanam",
    "GE07mbh_12_u:296.049a": "ajñānasāgaro ghoro hy avyakto 'gādha ucyate",
    "GE07mbh_12_u:296.049c": "ahany ahani majjanti yatra bhūtāni bhārata",
    "GE07mbh_12_u:296.050a": "yasmād agādhād avyaktād uttīrṇas tvaṃ sanātanāt",
    "GE07mbh_12_u:296.050c": "tasmāt tvaṃ virajāś caiva vitamaskaś ca pārthiva",
    "GE07mbh_12_u:297.001": "bhīṣma uvāca",
    "GE07mbh_12_u:297.001a": "mṛgayāṃ vicaran kaś cid vijane janakātmajaḥ",
    "GE07mbh_12_u:297.001c": "vane dadarśa viprendram ṛṣiṃ vaṃśadharaṃ bhṛgoḥ",
    "GE07mbh_12_u:297.002a": "tam āsīnam upāsīnaḥ praṇamya śirasā munim",
    "GE07mbh_12_u:297.002c": "paścād anumatas tena papraccha vasumān idam",
    "GE07mbh_12_u:297.003a": "bhagavan kim idaṃ śreyaḥ pretya vāpīha vā bhavet",
    "GE07mbh_12_u:297.003c": "puruṣasyādhruve dehe kāmasya vaśavartinaḥ",
    "GE07mbh_12_u:297.004a": "satkṛtya paripṛṣṭaḥ san sumahātmā mahātapāḥ",
    "GE07mbh_12_u:297.004c": "nijagāda tatas tasmai śreyaskaram idaṃ vacaḥ",
    "GE07mbh_12_u:297.005a": "manaso 'pratikūlāni pretya ceha ca vāñchasi",
    "GE07mbh_12_u:297.005c": "bhūtānāṃ pratikūlebhyo nivartasva yatendriyaḥ",
    "GE07mbh_12_u:297.006a": "dharmaḥ satāṃ hitaḥ puṃsāṃ dharmaś caivāśrayaḥ satām",
    "GE07mbh_12_u:297.006c": "dharmāl lokās trayas tāta pravṛttāḥ sacarācarāḥ",
    "GE07mbh_12_u:297.007a": "svādukāmuka kāmānāṃ vaitṛṣṇyaṃ kiṃ na gacchasi",
    "GE07mbh_12_u:297.007c": "madhu paśyasi durbuddhe prapātaṃ nānupaśyasi",
    "GE07mbh_12_u:297.008a": "yathā jñāne paricayaḥ kartavyas tatphalārthinā",
    "GE07mbh_12_u:297.008c": "tathā dharme paricayaḥ kartavyas tatphalārthinā",
    "GE07mbh_12_u:297.009a": "asatā dharmakāmena viśuddhaṃ karma duṣkaram",
    "GE07mbh_12_u:297.009c": "satā tu dharmakāmena sukaraṃ karma duṣkaram",
    "GE07mbh_12_u:297.010a": "vane grāmyasukhācāro yathā grāmyas tathaiva saḥ",
    "GE07mbh_12_u:297.010c": "grāme vanasukhācāro yathā vanacaras tathā",
    "GE07mbh_12_u:297.011a": "manovākkarmake dharme kuru śraddhāṃ samāhitaḥ",
    "GE07mbh_12_u:297.011c": "nivṛttau vā pravṛttau vā saṃpradhārya guṇāguṇān",
    "GE07mbh_12_u:297.012a": "nityaṃ ca bahu dātavyaṃ sādhubhyaś cānasūyatā",
    "GE07mbh_12_u:297.012c": "prārthitaṃ vrataśaucābhyāṃ satkṛtaṃ deśakālayoḥ",
    "GE07mbh_12_u:297.013a": "śubhena vidhinā labdham arhāya pratipādayet",
    "GE07mbh_12_u:297.013c": "krodham utsṛjya dattvā ca nānutapyen na kīrtayet",
    "GE07mbh_12_u:297.014a": "anṛśaṃsaḥ śucir dāntaḥ satyavāg ārjave sthitaḥ",
    "GE07mbh_12_u:297.014c": "yonikarmaviśuddhaś ca pātraṃ syād vedavid dvijaḥ",
    "GE07mbh_12_u:297.015a": "satkṛtā caikapatnī ca jātyā yonir iheṣyate",
    "GE07mbh_12_u:297.015c": "ṛgyajuḥsāmago vidvān ṣaṭkarmā pātram ucyate",
    "GE07mbh_12_u:297.016a": "sa eva dharmaḥ so 'dharmas taṃ taṃ pratinaraṃ bhavet",
    "GE07mbh_12_u:297.016c": "pātrakarmaviśeṣeṇa deśakālāv avekṣya ca",
    "GE07mbh_12_u:297.017a": "līlayālpaṃ yathā gātrāt pramṛjyād rajasaḥ pumān",
    "GE07mbh_12_u:297.017c": "bahuyatnena mahatā pāpanirharaṇaṃ tathā",
    "GE07mbh_12_u:297.018a": "viriktasya yathā samyag ghṛtaṃ bhavati bheṣajam",
    "GE07mbh_12_u:297.018c": "tathā nirhṛtadoṣasya pretyadharmaḥ sukhāvahaḥ",
    "GE07mbh_12_u:297.019a": "mānasaṃ sarvabhūteṣu vartate vai śubhāśubhe",
    "GE07mbh_12_u:297.019c": "aśubhebhyaḥ samākṣipya śubheṣv evāvatārayet",
    "GE07mbh_12_u:297.019d-0762_01": "mānasaṃ vṛddhasevābhir duḥkhaṃ śārīram auṣadhaiḥ",
    "GE07mbh_12_u:297.019d-0762_02": "vācikaṃ mantrajāpyena vidvān yatnād vināśayet",
    "GE07mbh_12_u:297.020a": "sarvaṃ sarveṇa sarvatra kriyamāṇaṃ ca pūjaya",
    "GE07mbh_12_u:297.020c": "svadharme yatra rāgas te kāmaṃ dharmo vidhīyatām",
    "GE07mbh_12_u:297.021a": "adhṛtātman dhṛtau tiṣṭha durbuddhe buddhimān bhava",
    "GE07mbh_12_u:297.021c": "apraśānta praśāmya tvam aprājña prājñavac cara",
    "GE07mbh_12_u:297.022a": "tejasā śakyate prāptum upāyasahacāriṇā",
    "GE07mbh_12_u:297.022c": "iha ca pretya ca śreyas tasya mūlaṃ dhṛtiḥ parā",
    "GE07mbh_12_u:297.023a": "rājarṣir adhṛtiḥ svargāt patito hi mahābhiṣaḥ",
    "GE07mbh_12_u:297.023c": "yayātiḥ kṣīṇapuṇyaś ca dhṛtyā lokān avāptavān",
    "GE07mbh_12_u:297.024a": "tapasvināṃ dharmavatāṃ viduṣāṃ copasevanāt",
    "GE07mbh_12_u:297.024c": "prāpsyase vipulāṃ buddhiṃ tathā śreyo 'bhipatsyase",
    "GE07mbh_12_u:297.024d-0763_01": "sa tu vipras tathā pṛṣṭo rājñā jānakinā vane",
    "GE07mbh_12_u:297.024d-0763_02": "proktavān akhilaṃ dharmaṃ mokṣāśramam anuttamam",
    "GE07mbh_12_u:297.025a": "sa tu svabhāvasaṃpannas tac chrutvā munibhāṣitam",
    "GE07mbh_12_u:297.025c": "vinivartya manaḥ kāmād dharme buddhiṃ cakāra ha",
    "GE07mbh_12_u:298.001": "yudhiṣṭhira uvāca",
    "GE07mbh_12_u:298.001a": "dharmādharmavimuktaṃ yad vimuktaṃ sarvasaṃśrayāt",
    "GE07mbh_12_u:298.001c": "janmamṛtyuvimuktaṃ ca vimuktaṃ puṇyapāpayoḥ",
    "GE07mbh_12_u:298.002a": "yac chivaṃ nityam abhayaṃ nityaṃ cākṣaram avyayam",
    "GE07mbh_12_u:298.002c": "śuci nityam anāyāsaṃ tad bhavān vaktum arhati",
    "GE07mbh_12_u:298.003": "bhīṣma uvāca",
    "GE07mbh_12_u:298.003a": "atra te vartayiṣye 'ham itihāsaṃ purātanam",
    "GE07mbh_12_u:298.003c": "yājñavalkyasya saṃvādaṃ janakasya ca bhārata",
    "GE07mbh_12_u:298.004a": "yājñavalkyam ṛṣiśreṣṭhaṃ daivarātir mahāyaśāḥ",
    "GE07mbh_12_u:298.004c": "papraccha janako rājā praśnaṃ praśnavidāṃ varaḥ",
    "GE07mbh_12_u:298.005a": "katīndriyāṇi viprarṣe kati prakṛtayaḥ smṛtāḥ",
    "GE07mbh_12_u:298.005c": "kim avyaktaṃ paraṃ brahma tasmāc ca paratas tu kim",
    "GE07mbh_12_u:298.006a": "prabhavaṃ cāpyayaṃ caiva kālasaṃkhyāṃ tathaiva ca",
    "GE07mbh_12_u:298.006c": "vaktum arhasi viprendra tvadanugrahakāṅkṣiṇaḥ",
    "GE07mbh_12_u:298.007a": "ajñānāt paripṛcchāmi tvaṃ hi jñānamayo nidhiḥ",
    "GE07mbh_12_u:298.007c": "tad ahaṃ śrotum icchāmi sarvam etad asaṃśayam",
    "GE07mbh_12_u:298.008": "yājñavalkya uvāca",
    "GE07mbh_12_u:298.008a": "śrūyatām avanīpāla yad etad anupṛcchasi",
    "GE07mbh_12_u:298.008c": "yogānāṃ paramaṃ jñānaṃ sāṃkhyānāṃ ca viśeṣataḥ",
    "GE07mbh_12_u:298.009a": "na tavāviditaṃ kiṃ cin māṃ tu jijñāsate bhavān",
    "GE07mbh_12_u:298.009c": "pṛṣṭena cāpi vaktavyam eṣa dharmaḥ sanātanaḥ",
    "GE07mbh_12_u:298.010a": "aṣṭau prakṛtayaḥ proktā vikārāś cāpi ṣoḍaśa",
    "GE07mbh_12_u:298.010c": "atha sapta tu vyaktāni prāhur adhyātmacintakāḥ",
    "GE07mbh_12_u:298.011a": "avyaktaṃ ca mahāṃś caiva tathāhaṃkāra eva ca",
    "GE07mbh_12_u:298.011c": "pṛthivī vāyur ākāśam āpo jyotiś ca pañcamam",
    "GE07mbh_12_u:298.012a": "etāḥ prakṛtayas tv aṣṭau vikārān api me śṛṇu",
    "GE07mbh_12_u:298.012c": "śrotraṃ tvak caiva cakṣuś ca jihvā ghrāṇaṃ ca pañcamam",
    "GE07mbh_12_u:298.013a": "śabdasparśau ca rūpaṃ ca raso gandhas tathaiva ca",
    "GE07mbh_12_u:298.013c": "vāk ca hastau ca pādau ca pāyur meḍhraṃ tathaiva ca",
    "GE07mbh_12_u:298.014a": "ete viśeṣā rājendra mahābhūteṣu pañcasu",
    "GE07mbh_12_u:298.014c": "buddhīndriyāṇy athaitāni saviśeṣāṇi maithila",
    "GE07mbh_12_u:298.015a": "manaḥ ṣoḍaśakaṃ prāhur adhyātmagaticintakāḥ",
    "GE07mbh_12_u:298.015c": "tvaṃ caivānye ca vidvāṃsas tattvabuddhiviśāradāḥ",
    "GE07mbh_12_u:298.016a": "avyaktāc ca mahān ātmā samutpadyati pārthiva",
    "GE07mbh_12_u:298.016c": "prathamaṃ sargam ity etad āhuḥ prādhānikaṃ budhāḥ",
    "GE07mbh_12_u:298.017a": "mahataś cāpy ahaṃkāra utpadyati narādhipa",
    "GE07mbh_12_u:298.017c": "dvitīyaṃ sargam ity āhur etad buddhyātmakaṃ smṛtam",
    "GE07mbh_12_u:298.018a": "ahaṃkārāc ca saṃbhūtaṃ mano bhūtaguṇātmakam",
    "GE07mbh_12_u:298.018c": "tṛtīyaḥ sarga ity eṣa āhaṃkārika ucyate",
    "GE07mbh_12_u:298.019a": "manasas tu samudbhūtā mahābhūtā narādhipa",
    "GE07mbh_12_u:298.019b-0764_01": "samudbhūtāni manaso mahābhūtāni pārthiva",
    "GE07mbh_12_u:298.019c": "caturthaṃ sargam ity etan mānasaṃ paricakṣate",
    "GE07mbh_12_u:298.020a": "śabdaḥ sparśaś ca rūpaṃ ca raso gandhas tathaiva ca",
    "GE07mbh_12_u:298.020c": "pañcamaṃ sargam ity āhur bhautikaṃ bhūtacintakāḥ",
    "GE07mbh_12_u:298.021a": "śrotraṃ tvak caiva cakṣuś ca jihvā ghrāṇaṃ ca pañcamam",
    "GE07mbh_12_u:298.021c": "sargaṃ tu ṣaṣṭham ity āhur bahucintātmakaṃ smṛtam",
    "GE07mbh_12_u:298.022a": "adhaḥ śrotrendriyagrāma utpadyati narādhipa",
    "GE07mbh_12_u:298.022c": "saptamaṃ sargam ity āhur etad aindriyakaṃ smṛtam",
    "GE07mbh_12_u:298.023a": "ūrdhvasrotas tathā tiryag utpadyati narādhipa",
    "GE07mbh_12_u:298.023c": "aṣṭamaṃ sargam ity āhur etad ārjavakaṃ budhāḥ",
    "GE07mbh_12_u:298.024a": "tiryak srotas tv adhaḥsrota utpadyati narādhipa",
    "GE07mbh_12_u:298.024c": "navamaṃ sargam ity āhur etad ārjavakaṃ budhāḥ",
    "GE07mbh_12_u:298.025a": "etāni nava sargāṇi tattvāni ca narādhipa",
    "GE07mbh_12_u:298.025c": "caturviṃśatir uktāni yathāśruti nidarśanāt",
    "GE07mbh_12_u:298.026a": "ata ūrdhvaṃ mahārāja guṇasyaitasya tattvataḥ",
    "GE07mbh_12_u:298.026c": "mahātmabhir anuproktāṃ kālasaṃkhyāṃ nibodha me",
    "GE07mbh_12_u:299.001": "yājñavalkya uvāca",
    "GE07mbh_12_u:299.001a": "avyaktasya naraśreṣṭha kālasaṃkhyāṃ nibodha me",
    "GE07mbh_12_u:299.001c": "pañca kalpasahasrāṇi dviguṇāny ahar ucyate",
    "GE07mbh_12_u:299.002a": "rātrir etāvatī cāsya pratibuddho narādhipa",
    "GE07mbh_12_u:299.002c": "sṛjaty oṣadhim evāgre jīvanaṃ sarvadehinām",
    "GE07mbh_12_u:299.003a": "tato brahmāṇam asṛjad dhairaṇyāṇḍasamudbhavam",
    "GE07mbh_12_u:299.003c": "sā mūrtiḥ sarvabhūtānām ity evam anuśuśruma",
    "GE07mbh_12_u:299.004a": "saṃvatsaram uṣitvāṇḍe niṣkramya ca mahāmuniḥ",
    "GE07mbh_12_u:299.004c": "saṃdadhe 'rdhaṃ mahīṃ kṛtsnāṃ divam ardhaṃ prajāpatiḥ",
    "GE07mbh_12_u:299.005a": "dyāvāpṛthivyor ity eṣa rājan vedeṣu paṭhyate",
    "GE07mbh_12_u:299.005c": "tayoḥ śakalayor madhyam ākāśam akarot prabhuḥ",
    "GE07mbh_12_u:299.006a": "etasyāpi ca saṃkhyānaṃ vedavedāṅgapāragaiḥ",
    "GE07mbh_12_u:299.006c": "daśa kalpasahasrāṇi pādonāny ahar ucyate",
    "GE07mbh_12_u:299.006e": "rātrim etāvatīṃ cāsya prāhur adhyātmacintakāḥ",
    "GE07mbh_12_u:299.007a": "sṛjaty ahaṃkāram ṛṣir bhūtaṃ divyātmakaṃ tathā",
    "GE07mbh_12_u:299.007c": "caturaś cāparān putrān dehāt pūrvaṃ mahān ṛṣiḥ",
    "GE07mbh_12_u:299.007d-0765_01": "maharṣayaḥ sapta pūrve catvāro manavas tathā",
    "GE07mbh_12_u:299.007e": "te vai pitṛbhyaḥ pitaraḥ śrūyante rājasattama",
    "GE07mbh_12_u:299.008a": "devāḥ pitṝṇāṃ ca sutā devair lokāḥ samāvṛtāḥ",
    "GE07mbh_12_u:299.008c": "carācarā naraśreṣṭha ity evam anuśuśruma",
    "GE07mbh_12_u:299.009a": "parameṣṭhī tv ahaṃkāro 'sṛjad bhūtāni pañcadhā",
    "GE07mbh_12_u:299.009c": "pṛthivī vāyur ākāśam āpo jyotiś ca pañcamam",
    "GE07mbh_12_u:299.010a": "etasyāpi niśām āhus tṛtīyam iha kurvataḥ",
    "GE07mbh_12_u:299.010c": "pañca kalpasahasrāṇi tāvad evāhar ucyate",
    "GE07mbh_12_u:299.011a": "śabdaḥ sparśaś ca rūpaṃ ca raso gandhaś ca pañcamaḥ",
    "GE07mbh_12_u:299.011c": "ete viśeṣā rājendra mahābhūteṣu pañcasu",
    "GE07mbh_12_u:299.011e": "yair āviṣṭāni bhūtāni ahany ahani pārthiva",
    "GE07mbh_12_u:299.012a": "anyonyaṃ spṛhayanty ete anyonyasya hite ratāḥ",
    "GE07mbh_12_u:299.012c": "anyonyam abhimanyante anyonyaspardhinas tathā",
    "GE07mbh_12_u:299.013a": "te vadhyamānā anyonyaṃ guṇair hāribhir avyayāḥ",
    "GE07mbh_12_u:299.013c": "ihaiva parivartante tiryagyonipraveśinaḥ",
    "GE07mbh_12_u:299.014a": "trīṇi kalpasahasrāṇi eteṣām ahar ucyate",
    "GE07mbh_12_u:299.014c": "ratrir etāvatī caiva manasaś ca narādhipa",
    "GE07mbh_12_u:299.015a": "manaś carati rājendra caritaṃ sarvam indriyaiḥ",
    "GE07mbh_12_u:299.015c": "na cendriyāṇi paśyanti mana evātra paśyati",
    "GE07mbh_12_u:299.016a": "cakṣuḥ paśyati rūpāṇi manasā tu na cakṣuṣā",
    "GE07mbh_12_u:299.016c": "manasi vyākule cakṣuḥ paśyann api na paśyati",
    "GE07mbh_12_u:299.016e": "tathendriyāṇi sarvāṇi paśyantīty abhicakṣate",
    "GE07mbh_12_u:299.017a": "manasy uparate rājann indriyoparamo bhavet",
    "GE07mbh_12_u:299.017c": "na cendriyavyuparame manasy uparamo bhavet",
    "GE07mbh_12_u:299.017e": "evaṃ manaḥpradhānāni indriyāṇi vibhāvayet",
    "GE07mbh_12_u:299.018a": "indriyāṇāṃ hi sarveṣām īśvaraṃ mana ucyate",
    "GE07mbh_12_u:299.018c": "etad viśanti bhūtāni sarvāṇīha mahāyaśāḥ",
    "GE07mbh_12_u:300.001": "yājñavalkya uvāca",
    "GE07mbh_12_u:300.001a": "tattvānāṃ sargasaṃkhyā ca kālasaṃkhyā tathaiva ca",
    "GE07mbh_12_u:300.001c": "mayā proktānupūrvyeṇa saṃhāram api me śṛṇu",
    "GE07mbh_12_u:300.002a": "yathā saṃharate jantūn sasarja ca punaḥ punaḥ",
    "GE07mbh_12_u:300.002c": "anādinidhano brahmā nityaś cākṣara eva ca",
    "GE07mbh_12_u:300.003a": "ahaḥkṣayam atho buddhvā niśi svapnamanās tathā",
    "GE07mbh_12_u:300.003c": "codayām āsa bhagavān avyakto 'haṃkṛtaṃ naram",
    "GE07mbh_12_u:300.004a": "tataḥ śatasahasrāṃśur avyaktenābhicoditaḥ",
    "GE07mbh_12_u:300.004c": "kṛtvā dvādaśadhātmānam ādityo jvaladagnivat",
    "GE07mbh_12_u:300.005a": "caturvidhaṃ prajājālaṃ nirdahaty āśu tejasā",
    "GE07mbh_12_u:300.005c": "jarāyvaṇḍasvedajātam udbhijjaṃ ca narādhipa",
    "GE07mbh_12_u:300.006a": "etad unmeṣamātreṇa viniṣṭaṃ sthāṇujaṅgamam",
    "GE07mbh_12_u:300.006c": "kūrmapṛṣṭhasamā bhūmir bhavaty atha samantataḥ",
    "GE07mbh_12_u:300.007a": "jagad dagdhvāmitabalaḥ kevalaṃ jagatīṃ tataḥ",
    "GE07mbh_12_u:300.007c": "ambhasā balinā kṣipram āpūryata samantataḥ",
    "GE07mbh_12_u:300.008a": "tataḥ kālāgnim āsādya tad ambho yāti saṃkṣayam",
    "GE07mbh_12_u:300.008c": "vinaṣṭe 'mbhasi rājendra jājvalīty analo mahān",
    "GE07mbh_12_u:300.009a": "tam aprameyo 'tibalaṃ jvalamānaṃ vibhāvasum",
    "GE07mbh_12_u:300.009c": "ūṣmāṇaṃ sarvabhūtānāṃ saptārciṣam athāñjasā",
    "GE07mbh_12_u:300.010a": "bhakṣayām āsa balavān vāyur aṣṭātmako balī",
    "GE07mbh_12_u:300.010c": "vicarann amitaprāṇas tiryag ūrdhvam adhas tathā",
    "GE07mbh_12_u:300.011a": "tam apratibalaṃ bhīmam ākāśaṃ grasate ''tmanā",
    "GE07mbh_12_u:300.011c": "ākāśam apy atinadan mano grasati cārikam",
    "GE07mbh_12_u:300.012a": "mano grasati sarvātmā so 'haṃkāraḥ prajāpatiḥ",
    "GE07mbh_12_u:300.012c": "ahaṃkāraṃ mahān ātmā bhūtabhavyabhaviṣyavit",
    "GE07mbh_12_u:300.013a": "tam apy anupamātmānaṃ viśvaṃ śaṃbhuḥ prajāpatiḥ",
    "GE07mbh_12_u:300.013c": "aṇimā laghimā prāptir īśāno jyotir avyayaḥ",
    "GE07mbh_12_u:300.014a": "sarvataḥpāṇipādāntaḥ sarvatokṣiśiromukhaḥ",
    "GE07mbh_12_u:300.014c": "sarvataḥśrutimāṃl loke sarvam āvṛtya tiṣṭhati",
    "GE07mbh_12_u:300.015a": "hṛdayaṃ sarvabhūtānāṃ parvaṇo 'ṅguṣṭhamātrakaḥ",
    "GE07mbh_12_u:300.015c": "anugrasaty anantaṃ hi mahātmā viśvam īśvaraḥ",
    "GE07mbh_12_u:300.016a": "tataḥ samabhavat sarvam akṣayāvyayam avraṇam",
    "GE07mbh_12_u:300.016c": "bhūtabhavyamanuṣyāṇāṃ sraṣṭāram anaghaṃ tathā",
    "GE07mbh_12_u:300.017a": "eṣo 'pyayas te rājendra yathāvat paribhāṣitaḥ",
    "GE07mbh_12_u:300.017c": "adhyātmam adhibhūtaṃ ca adhidaivaṃ ca śrūyatām",
    "GE07mbh_12_u:301.001": "yājñavalkya uvāca",
    "GE07mbh_12_u:301.001a": "pādāv adhyātmam ity āhur brāhmaṇās tattvadarśinaḥ",
    "GE07mbh_12_u:301.001c": "gantavyam adhibhūtaṃ ca viṣṇus tatrādhidaivatam",
    "GE07mbh_12_u:301.002a": "pāyur adhyātmam ity āhur yathātattvārthadarśinaḥ",
    "GE07mbh_12_u:301.002c": "visargam adhibhūtaṃ ca mitras tatrādhidaivatam",
    "GE07mbh_12_u:301.003a": "upastho 'dhyātmam ity āhur yathāyoganidarśanam",
    "GE07mbh_12_u:301.003c": "adhibhūtaṃ tathānando daivataṃ ca prajāpatiḥ",
    "GE07mbh_12_u:301.004a": "hastāv adhyātmam ity āhur yathāsāṃkhyanidarśanam",
    "GE07mbh_12_u:301.004c": "kartavyam adhibhūtaṃ tu indras tatrādhidaivatam",
    "GE07mbh_12_u:301.005a": "vāg adhyātmam iti prāhur yathāśrutinidarśanam",
    "GE07mbh_12_u:301.005c": "vaktavyam adhibhūtaṃ tu vahnis tatrādhidaivatam",
    "GE07mbh_12_u:301.006a": "cakṣur adhyātmam ity āhur yathāśrutinidarśanam",
    "GE07mbh_12_u:301.006c": "rūpam atrādhibhūtaṃ tu sūryas tatrādhidaivatam",
    "GE07mbh_12_u:301.007a": "śrotram adhyātmam ity āhur yathāśrutinidarśanam",
    "GE07mbh_12_u:301.007b-0766_01": "karṇāv adhyātmakaṃ jñeyaṃ prāhuḥ sāṃkhyanidarśanāḥ",
    "GE07mbh_12_u:301.007c": "śabdas tatrādhibhūtaṃ tu diśas tatrādhidaivatam",
    "GE07mbh_12_u:301.008a": "jihvām adhyātmam ity āhur yathātattvanidarśanam",
    "GE07mbh_12_u:301.008c": "rasa evādhibhūtaṃ tu āpas tatrādhidaivatam",
    "GE07mbh_12_u:301.009a": "ghrāṇam adhyātmam ity āhur yathāśrutinidarśanam",
    "GE07mbh_12_u:301.009c": "gandha evādhibhūtaṃ tu pṛthivī cādhidaivatam",
    "GE07mbh_12_u:301.010a": "tvag adhyātmam iti prāhus tattvabuddhiviśāradāḥ",
    "GE07mbh_12_u:301.010c": "sparśa evādhibhūtaṃ tu pavanaś cādhidaivatam",
    "GE07mbh_12_u:301.011a": "mano 'dhyātmam iti prāhur yathāśrutinidarśanam",
    "GE07mbh_12_u:301.011c": "mantavyam adhibhūtaṃ tu candramāś cādhidaivatam",
    "GE07mbh_12_u:301.012a": "ahaṃkārikam adhyātmam āhus tattvanidarśanam",
    "GE07mbh_12_u:301.012c": "abhimāno 'dhibhūtaṃ tu bhavas tatrādhidaivatam",
    "GE07mbh_12_u:301.013a": "buddhir adhyātmam ity āhur yathāvedanidarśanam",
    "GE07mbh_12_u:301.013c": "boddhavyam adhibhūtaṃ tu kṣetrajño 'trādhidaivatam",
    "GE07mbh_12_u:301.013d-0767_01": "cittam adhyātmam ity āhur yoginaḥ sūkṣmadṛṣṭayaḥ",
    "GE07mbh_12_u:301.013d-0767_02": "adhibhūtaṃ caityam āhū rudras tatrādhidaivatam",
    "GE07mbh_12_u:301.014a": "eṣā te vyaktato rājan vibhūtir anuvarṇitā",
    "GE07mbh_12_u:301.014c": "ādau madhye tathā cānte yathātattvena tattvavit",
    "GE07mbh_12_u:301.015a": "prakṛtir guṇān vikurute svacchandenātmakāmyayā",
    "GE07mbh_12_u:301.015c": "krīḍārthaṃ tu mahārāja śataśo 'tha sahasraśaḥ",
    "GE07mbh_12_u:301.016a": "yathā dīpasahasrāṇi dīpān martyāḥ prakurvate",
    "GE07mbh_12_u:301.016c": "prakṛtis tathā vikurute puruṣasya guṇān bahūn",
    "GE07mbh_12_u:301.017a": "sattvam ānanda udrekaḥ prītiḥ prākāśyam eva ca",
    "GE07mbh_12_u:301.017c": "sukhaṃ śuddhitvam ārogyaṃ saṃtoṣaḥ śraddadhānatā",
    "GE07mbh_12_u:301.018a": "akārpaṇyam asaṃrambhaḥ kṣamā dhṛtir ahiṃsatā",
    "GE07mbh_12_u:301.018c": "samatā satyam ānṛṇyaṃ mārdavaṃ hrīr acāpalam",
    "GE07mbh_12_u:301.019a": "śaucam ārjavam ācāram alaulyaṃ hṛdyasaṃbhramaḥ",
    "GE07mbh_12_u:301.019c": "iṣṭāniṣṭaviyogānāṃ kṛtānām avikatthanam",
    "GE07mbh_12_u:301.020a": "dānena cānugrahaṇam aspṛhārthe parārthatā",
    "GE07mbh_12_u:301.020c": "sarvabhūtadayā caiva sattvasyaite guṇāḥ smṛtāḥ",
    "GE07mbh_12_u:301.021a": "rajoguṇānāṃ saṃghāto rūpam aiśvaryavigrahe",
    "GE07mbh_12_u:301.021c": "atyāśitvam akāruṇyaṃ sukhaduḥkhopasevanam",
    "GE07mbh_12_u:301.022a": "parāpavādeṣu ratir vivādānāṃ ca sevanam",
    "GE07mbh_12_u:301.022c": "ahaṃkāras tv asatkāraś cintā vairopasevanam",
    "GE07mbh_12_u:301.023a": "paritāpo 'paharaṇaṃ hrīnāśo 'nārjavaṃ tathā",
    "GE07mbh_12_u:301.023c": "bhedaḥ paruṣatā caiva kāmakrodhau madas tathā",
    "GE07mbh_12_u:301.023e": "darpo dveṣo 'tivādaś ca ete proktā rajoguṇāḥ",
    "GE07mbh_12_u:301.024a": "tāmasānāṃ tu saṃghātaṃ pravakṣyāmy upadhāryatām",
    "GE07mbh_12_u:301.024c": "moho 'prakāśas tāmisram andhatāmisrasaṃjñitam",
    "GE07mbh_12_u:301.025a": "maraṇaṃ cāndhatāmisraṃ tāmisraṃ krodha ucyate",
    "GE07mbh_12_u:301.025c": "tamaso lakṣaṇānīha bhakṣāṇām abhirocanam",
    "GE07mbh_12_u:301.026a": "bhojanānām aparyāptis tathā peyeṣv atṛptatā",
    "GE07mbh_12_u:301.026c": "gandhavāso vihāreṣu śayaneṣv āsaneṣu ca",
    "GE07mbh_12_u:301.027a": "divāsvapne vivāde ca pramādeṣu ca vai ratiḥ",
    "GE07mbh_12_u:301.027c": "nṛtyavāditragītānām ajñānāc chraddadhānatā",
    "GE07mbh_12_u:301.027e": "dveṣo dharmaviśeṣāṇām ete vai tāmasā guṇāḥ",
    "GE07mbh_12_u:301.027f-0768_01": "ity evaṃ saptadaśako rāśir avyaktasaṃjñakaḥ",
    "GE07mbh_12_u:301.027f-0768_02": "sarvair ihendriyārthaiś ca vyaktāvyaktaiś ca saṃhatāḥ",
    "GE07mbh_12_u:301.027f-0768_03": "pañcaviṃśaka ity eṣa vyaktāvyaktamayo gaṇaḥ",
    "GE07mbh_12_u:301.027f-0768_04": "etaiḥ sarvaiḥ samāyuktāḥ pumān ity abhidhīyate",
    "GE07mbh_12_u:302.001": "yājñavalkya uvāca",
    "GE07mbh_12_u:302.001a": "ete pradhānasya guṇās trayaḥ puruṣasattama",
    "GE07mbh_12_u:302.001c": "kṛtsnasya caiva jagatas tiṣṭhanty anapagāḥ sadā",
    "GE07mbh_12_u:302.001d-0769_01": "avyaktarūpo bhagavāñ śatadhā ca sahasraśaḥ",
    "GE07mbh_12_u:302.002a": "śatadhā sahasradhā caiva tathā śatasahasradhā",
    "GE07mbh_12_u:302.002c": "koṭiśaś ca karoty eṣa pratyagātmānam ātmanā",
    "GE07mbh_12_u:302.003a": "sāttvikasyottamaṃ sthānaṃ rājasasyeha madhyamam",
    "GE07mbh_12_u:302.003c": "tāmasasyādhamaṃ sthānaṃ prāhur adhyātmacintakāḥ",
    "GE07mbh_12_u:302.004a": "kevaleneha puṇyena gatim ūrdhvām avāpnuyāt",
    "GE07mbh_12_u:302.004c": "puṇyapāpena mānuṣyam adharmeṇāpy adhogatim",
    "GE07mbh_12_u:302.005a": "dvaṃdvam eṣāṃ trayāṇāṃ tu saṃnipātaṃ ca tattvataḥ",
    "GE07mbh_12_u:302.005c": "sattvasya rajasaś caiva tamasaś ca śṛṇuṣva me",
    "GE07mbh_12_u:302.006a": "sattvasya tu rajo dṛṣṭaṃ rajasaś ca tamas tathā",
    "GE07mbh_12_u:302.006c": "tamasaś ca tathā sattvaṃ sattvasyāvyaktam eva ca",
    "GE07mbh_12_u:302.006d-0770_01": "sattvaṃ prapadyate sattvād avyaktād vyaktam eva ca",
    "GE07mbh_12_u:302.007a": "avyaktasattvasaṃyukto devalokam avāpnuyāt",
    "GE07mbh_12_u:302.007c": "rajaḥsattvasamāyukto manuṣyeṣūpapadyate",
    "GE07mbh_12_u:302.008a": "rajastamobhyāṃ saṃyuktas tiryagyoniṣu jāyate",
    "GE07mbh_12_u:302.008c": "rajastāmasasattvaiś ca yukto mānuṣyam āpnuyāt",
    "GE07mbh_12_u:302.009a": "puṇyapāpaviyuktānāṃ sthānam āhur manīṣiṇām",
    "GE07mbh_12_u:302.009c": "śāsvataṃ cāvyayaṃ caiva akṣaraṃ cābhayaṃ ca yat",
    "GE07mbh_12_u:302.010a": "jñānināṃ saṃbhavaṃ śreṣṭhaṃ sthānam avraṇam acyutam",
    "GE07mbh_12_u:302.010c": "atīndriyam abījaṃ ca janmamṛtyutamonudam",
    "GE07mbh_12_u:302.011a": "avyaktasthaṃ paraṃ yat tat pṛṣṭas te 'haṃ narādhipa",
    "GE07mbh_12_u:302.011c": "sa eṣa prakṛtiṣṭho hi tasthur ity abhidhīyate",
    "GE07mbh_12_u:302.012a": "acetanaś caiṣa mataḥ prakṛtisthaś ca pārthiva",
    "GE07mbh_12_u:302.012c": "etenādhiṣṭhitaś caiva sṛjate saṃharaty api",
    "GE07mbh_12_u:302.013": "janaka uvāca",
    "GE07mbh_12_u:302.013a": "anādinidhanāv etāv ubhāv eva mahāmune",
    "GE07mbh_12_u:302.013c": "amūrtimantāv acalāv aprakampyau ca nirvraṇau",
    "GE07mbh_12_u:302.014a": "agrāhyāv ṛṣiśārdūla katham eko hy acetanaḥ",
    "GE07mbh_12_u:302.014c": "cetanāvāṃs tathā caikaḥ kṣetrajña iti bhāṣitaḥ",
    "GE07mbh_12_u:302.015a": "tvaṃ hi viprendra kārtsnyena mokṣadharmam upāsase",
    "GE07mbh_12_u:302.015c": "sākalyaṃ mokṣadharmasya śrotum icchāmi tattvataḥ",
    "GE07mbh_12_u:302.016a": "astitvaṃ kevalatvaṃ ca vinābhāvaṃ tathaiva ca",
    "GE07mbh_12_u:302.016b-0771_01": "daivatāni ca me brūhi dehaṃ yāny āśritāni vai",
    "GE07mbh_12_u:302.016c": "tathaivotkramaṇasthānaṃ dehino 'pi viyujyataḥ",
    "GE07mbh_12_u:302.017a": "kālena yad dhi prāpnoti sthānaṃ tad brūhi me dvija",
    "GE07mbh_12_u:302.017c": "sāṃkhyajñānaṃ ca tattvena pṛthag yogaṃ tathaiva ca",
    "GE07mbh_12_u:302.018a": "ariṣṭāni ca tattvena vaktum arhasi sattama",
    "GE07mbh_12_u:302.018c": "viditaṃ sarvam etat te pāṇāv āmalakaṃ yathā",
    "GE07mbh_12_u:303.001": "yājñavalkya uvāca",
    "GE07mbh_12_u:303.001a": "na śakyo nirguṇas tāta guṇīkartuṃ viśāṃ pate",
    "GE07mbh_12_u:303.001c": "guṇavāṃś cāpy aguṇavān yathātattvaṃ nibodha me",
    "GE07mbh_12_u:303.002a": "guṇair hi guṇavān eva nirguṇaś cāguṇas tathā",
    "GE07mbh_12_u:303.002c": "prāhur evaṃ mahātmāno munayas tattvadarśinaḥ",
    "GE07mbh_12_u:303.003a": "guṇasvabhāvas tv avyakto guṇān evābhivartate",
    "GE07mbh_12_u:303.003c": "upayuṅkte ca tān eva sa caivājñaḥ svabhāvataḥ",
    "GE07mbh_12_u:303.004a": "avyaktas tu na jānīte puruṣo jñaḥ svabhāvataḥ",
    "GE07mbh_12_u:303.004c": "na mattaḥ param astīti nityam evābhimanyate",
    "GE07mbh_12_u:303.005a": "anena kāraṇenaitad avyaktaṃ syād acetanam",
    "GE07mbh_12_u:303.005c": "nityatvād akṣaratvāc ca kṣarāṇāṃ tattvato 'nyathā",
    "GE07mbh_12_u:303.006a": "yadājñānena kurvīta guṇasargaṃ punaḥ punaḥ",
    "GE07mbh_12_u:303.006c": "yadātmānaṃ na jānīte tadāvyaktam ihocyate",
    "GE07mbh_12_u:303.007a": "kartṛtvāc cāpi tattvānāṃ tattvadharmī tathocyate",
    "GE07mbh_12_u:303.007c": "kartṛtvāc caiva yonīnāṃ yonidharmā tathocyate",
    "GE07mbh_12_u:303.008a": "kartṛtvāt prakṛtīnāṃ tu tathā prakṛtidharmitā",
    "GE07mbh_12_u:303.008c": "kartṛtvāc cāpi bījānāṃ bījadharmī tathocyate",
    "GE07mbh_12_u:303.009a": "guṇānāṃ prasavatvāc ca tathā prasavadharmavān",
    "GE07mbh_12_u:303.009c": "kartṛtvāt pralayānāṃ ca tathā pralayadharmitā",
    "GE07mbh_12_u:303.009d-0772_01": "kartṛtvāt prasavānāṃ ca tathā prabhavadharmitā",
    "GE07mbh_12_u:303.010a": "bījatvāt prakṛtitvāc ca pralayatvāt tathaiva ca",
    "GE07mbh_12_u:303.010c": "upekṣakatvād anyatvād abhimānāc ca kevalam",
    "GE07mbh_12_u:303.011a": "manyante yatayaḥ śuddhā",
    "GE07mbh_12_u:303.011c": "anityaṃ nityam avyaktam evam etad dhi śuśruma",
    "GE07mbh_12_u:303.012a": "avyaktaikatvam ity āhur nānātvaṃ puruṣas tathā",
    "GE07mbh_12_u:303.012c": "sarvabhūtadayāvantaḥ kevalaṃ jñānam āsthitāḥ",
    "GE07mbh_12_u:303.013a": "anyaḥ sa puruṣo 'vyaktas tv adhruvo dhruvasaṃjñakaḥ",
    "GE07mbh_12_u:303.013c": "yathā muñja iṣīkāyās tathaivaitad dhi jāyate",
    "GE07mbh_12_u:303.013d-0773_01": "na caiva muñjasaṃyogād iṣīkā kartṛ budhyate",
    "GE07mbh_12_u:303.014a": "anyaṃ ca maśakaṃ vidyād anyac codumbaraṃ tathā",
    "GE07mbh_12_u:303.014c": "na codumbarasaṃyogair maśakas tatra lipyate",
    "GE07mbh_12_u:303.015a": "anya eva tathā matsyas tathānyad udakaṃ smṛtam",
    "GE07mbh_12_u:303.015c": "na codakasya sparśena matsyo lipyati sarvaśaḥ",
    "GE07mbh_12_u:303.016a": "anyo hy agnir ukhāpy anyā nityam evam avaihi bhoḥ",
    "GE07mbh_12_u:303.016c": "na copalipyate so 'gnir ukhāsaṃsparśanena vai",
    "GE07mbh_12_u:303.017a": "puṣkaraṃ tv anyad evātra tathānyad udakaṃ smṛtam",
    "GE07mbh_12_u:303.017c": "na codakasya sparśena lipyate tatra puṣkaram",
    "GE07mbh_12_u:303.018a": "eteṣāṃ saha saṃvāsaṃ vivāsaṃ caiva nityaśaḥ",
    "GE07mbh_12_u:303.018c": "yathā tathainaṃ paśyanti na nityaṃ prākṛtā janāḥ",
    "GE07mbh_12_u:303.019a": "ye tv anyathaiva paśyanti na samyak teṣu darśanam",
    "GE07mbh_12_u:303.019c": "te vyaktaṃ nirayaṃ ghoraṃ praviśanti punaḥ punaḥ",
    "GE07mbh_12_u:303.020a": "sāṃkhyadarśanam etat te parisaṃkhyātam uttamam",
    "GE07mbh_12_u:303.020c": "evaṃ hi parisaṃkhyāya sāṃkhyāḥ kevalatāṃ gatāḥ",
    "GE07mbh_12_u:303.021a": "ye tv anye tattvakuśalās teṣām etan nidarśanam",
    "GE07mbh_12_u:303.021c": "ataḥ paraṃ pravakṣyāmi yogānām api darśanam",
    "GE07mbh_12_u:304.001": "yājñavalkya uvāca",
    "GE07mbh_12_u:304.001a": "sāṃkhyajñānaṃ mayā proktaṃ yogajñānaṃ nibodha",
    "GE07mbh_12_u:304.001c": "yathāśrutaṃ yathādṛṣṭaṃ tattvena nṛpasattama",
    "GE07mbh_12_u:304.002a": "nāsti sāṃkhyasamaṃ jñānaṃ nāsti yogasamaṃ balam",
    "GE07mbh_12_u:304.002c": "tāv ubhāv ekacaryau tu ubhāv anidhanau smṛtau",
    "GE07mbh_12_u:304.003a": "pṛthak pṛthak tu paśyanti ye 'lpabuddhiratā narāḥ",
    "GE07mbh_12_u:304.003c": "vayaṃ tu rājan paśyāma ekam eva tu niścayāt",
    "GE07mbh_12_u:304.004a": "yad eva yogāḥ paśyanti tat sāṃkhyair api dṛśyate",
    "GE07mbh_12_u:304.004c": "ekaṃ sāṃkhyaṃ ca yogaṃ ca yaḥ paśyati sa tattvavit",
    "GE07mbh_12_u:304.005a": "rudrapradhānān aparān viddhi yogān paraṃtapa",
    "GE07mbh_12_u:304.005c": "tenaiva cātha dehena vicaranti diśo daśa",
    "GE07mbh_12_u:304.006a": "yāvad dhi pralayas tāta sūkṣmeṇāṣṭaguṇena vai",
    "GE07mbh_12_u:304.006c": "yogena lokān vicaran sukhaṃ saṃnyasya cānagha",
    "GE07mbh_12_u:304.007a": "vedeṣu cāṣṭaguṇitaṃ yogam āhur manīṣiṇaḥ",
    "GE07mbh_12_u:304.007c": "sūkṣmam aṣṭaguṇaṃ prāhur netaraṃ nṛpasattama",
    "GE07mbh_12_u:304.008a": "dviguṇaṃ yogakṛtyaṃ tu yogānāṃ prāhur uttamam",
    "GE07mbh_12_u:304.008c": "saguṇaṃ nirguṇaṃ caiva yathāśāstranidarśanam",
    "GE07mbh_12_u:304.008d-0774_01": "ataḥ paraṃ pravakṣyāmi prāṇāyāmaṃ ca pārthiva",
    "GE07mbh_12_u:304.009a": "dhāraṇā caiva manasaḥ prāṇāyāmaś ca pārthiva",
    "GE07mbh_12_u:304.009b-0775_01": "ekāgratā ca manasaḥ prāṇāyāmas tathaiva ca",
    "GE07mbh_12_u:304.009c": "prāṇāyāmo hi saguṇo nirguṇaṃ dhāraṇaṃ manaḥ",
    "GE07mbh_12_u:304.010a": "yatra dṛśyeta muñcan vai prāṇān maithilasattama",
    "GE07mbh_12_u:304.010c": "vātādhikyaṃ bhavaty eva tasmād dhi na samācaret",
    "GE07mbh_12_u:304.011a": "niśāyāḥ prathame yāme codanā dvādaśa smṛtāḥ",
    "GE07mbh_12_u:304.011c": "madhye suptvā pare yāme dvādaśaiva tu codanāḥ",
    "GE07mbh_12_u:304.012a": "tad evam upaśāntena dāntenaikāntaśīlinā",
    "GE07mbh_12_u:304.012c": "ātmārāmeṇa buddhena yoktavyo ''tmā na saṃśayaḥ",
    "GE07mbh_12_u:304.013a": "pañcānām indriyāṇāṃ tu doṣān ākṣipya pañcadhā",
    "GE07mbh_12_u:304.013c": "śabdaṃ sparśaṃ tathā rūpaṃ rasaṃ gandhaṃ tathaiva ca",
    "GE07mbh_12_u:304.014a": "pratibhām apavargaṃ ca pratisaṃhṛtya maithila",
    "GE07mbh_12_u:304.014c": "indriyagrāmam akhilaṃ manasy abhiniveśya ha",
    "GE07mbh_12_u:304.015a": "manas tathaivāhaṃkāre pratiṣṭhāpya narādhipa",
    "GE07mbh_12_u:304.015c": "ahaṃkāraṃ tathā buddhau buddhiṃ ca prakṛtāv api",
    "GE07mbh_12_u:304.016a": "evaṃ hi parisaṃkhyāya tato dhyāyeta kevalam",
    "GE07mbh_12_u:304.016c": "virajaskamalaṃ nityam anantaṃ śuddham avraṇam",
    "GE07mbh_12_u:304.017a": "tasthuṣaṃ puruṣaṃ sattvam abhedyam ajarāmaram",
    "GE07mbh_12_u:304.017c": "śāśvataṃ cāvyayaṃ caiva īśānaṃ brahma cāvyayam",
    "GE07mbh_12_u:304.018a": "yuktasya tu mahārāja lakṣaṇāny upadhārayet",
    "GE07mbh_12_u:304.018c": "lakṣaṇaṃ tu prasādasya yathā tṛptaḥ sukhaṃ svapet",
    "GE07mbh_12_u:304.019a": "nivāte tu yathā dīpo jvalet snehasamanvitaḥ",
    "GE07mbh_12_u:304.019c": "niścalordhvaśikhas tadvad yuktam āhur manīṣiṇaḥ",
    "GE07mbh_12_u:304.020a": "pāṣāṇa iva meghotthair yathā bindubhir āhataḥ",
    "GE07mbh_12_u:304.020c": "nālaṃ cālayituṃ śakyas tathā yuktasya lakṣaṇam",
    "GE07mbh_12_u:304.021a": "śaṅkhadundubhinirghoṣair vividhair gītavāditaiḥ",
    "GE07mbh_12_u:304.021c": "kriyamāṇair na kampeta yuktasyaitan nidarśanam",
    "GE07mbh_12_u:304.022a": "tailapātraṃ yathā pūrṇaṃ karābhyāṃ gṛhya pūruṣaḥ",
    "GE07mbh_12_u:304.022c": "sopānam āruhed bhītas tarjyamāno 'sipāṇibhiḥ",
    "GE07mbh_12_u:304.023a": "saṃyatātmā bhayāt teṣāṃ na pātrād bindum utsṛjet",
    "GE07mbh_12_u:304.023c": "tathaivottaramāṇasya ekāgramanasas tathā",
    "GE07mbh_12_u:304.024a": "sthiratvād indriyāṇāṃ tu niścalatvāt tathaiva ca",
    "GE07mbh_12_u:304.024c": "evaṃ yuktasya tu muner lakṣaṇāny upadhārayet",
    "GE07mbh_12_u:304.025a": "sa yuktaḥ paśyati brahma yat tat paramam avyayam",
    "GE07mbh_12_u:304.025c": "mahatas tamaso madhye sthitaṃ jvalanasaṃnibham",
    "GE07mbh_12_u:304.026a": "etena kevalaṃ yāti tyaktvā deham asākṣikam",
    "GE07mbh_12_u:304.026c": "kālena mahatā rājañ śrutir eṣā sanātanī",
    "GE07mbh_12_u:304.027a": "etad dhi yogaṃ yogānāṃ kim anyad yogalakṣaṇam",
    "GE07mbh_12_u:304.027c": "vijñāya tad dhi manyante kṛtakṛtyā manīṣiṇaḥ",
    "GE07mbh_12_u:305.001": "yājñavalkya uvāca",
    "GE07mbh_12_u:305.001a": "tathaivotkramamāṇaṃ tu śṛṇuṣvāvahito nṛpa",
    "GE07mbh_12_u:305.001c": "padbhyām utkramamāṇasya vaiṣṇavaṃ sthānam ucyate",
    "GE07mbh_12_u:305.002a": "jaṅghābhyāṃ tu vasūn devān āpnuyād iti naḥ śrutam",
    "GE07mbh_12_u:305.002c": "jānubhyāṃ ca mahābhāgān devān sādhyān avāpnuyāt",
    "GE07mbh_12_u:305.003a": "pāyunotkramamāṇas tu maitraṃ sthānam avāpnuyāt",
    "GE07mbh_12_u:305.003c": "pṛthivīṃ jaghanenātha ūrubhyāṃ tu prajāpatim",
    "GE07mbh_12_u:305.004a": "pārśvābhyāṃ maruto devān nāsābhyām indum eva ca",
    "GE07mbh_12_u:305.004c": "bāhubhyām indram ity āhur urasā rudram eva ca",
    "GE07mbh_12_u:305.005a": "grīvāyās tam ṛṣiśreṣṭhaṃ naram āpnoty anuttamam",
    "GE07mbh_12_u:305.005c": "viśvedevān mukhenātha diśaḥ śrotreṇa cāpnuyāt",
    "GE07mbh_12_u:305.006a": "ghrāṇena gandhavahanaṃ netrābhyāṃ sūryam eva ca",
    "GE07mbh_12_u:305.006c": "bhrūbhyāṃ caivāśvinau devau lalāṭena pitṝn atha",
    "GE07mbh_12_u:305.007a": "brahmāṇam āpnoti vibhuṃ mūrdhnā devāgrajaṃ tathā",
    "GE07mbh_12_u:305.007c": "etāny utkramaṇasthānāny uktāni mithileśvara",
    "GE07mbh_12_u:305.008a": "ariṣṭāni tu vakṣyāmi vihitāni manīṣibhiḥ",
    "GE07mbh_12_u:305.008c": "saṃvatsaraviyogasya saṃbhaveyuḥ",
    "GE07mbh_12_u:305.009a": "yo 'rundhatīṃ na paśyeta dṛṣṭapūrvāṃ kadā cana",
    "GE07mbh_12_u:305.009c": "tathaiva dhruvam ity āhuḥ pūrṇenduṃ dīpam eva ca",
    "GE07mbh_12_u:305.009e": "khaṇḍābhāsaṃ dakṣiṇatas te 'pi saṃvatsarāyuṣaḥ",
    "GE07mbh_12_u:305.010a": "paracakṣuṣi cātmānaṃ ye na paśyanti pārthiva",
    "GE07mbh_12_u:305.010c": "ātmacchāyākṛtībhūtaṃ te 'pi saṃvatsarāyuṣaḥ",
    "GE07mbh_12_u:305.011a": "atidyutir atiprajñā aprajñā cādyutis tathā",
    "GE07mbh_12_u:305.011c": "prakṛter vikriyāpattiḥ ṣaṇmāsān mṛtyulakṣaṇam",
    "GE07mbh_12_u:305.012a": "daivatāny avajānāti brāhmaṇaiś ca virudhyate",
    "GE07mbh_12_u:305.012c": "kṛṣṇaśyāvacchavicchāyaḥ ṣaṇmāsān mṛtyulakṣaṇam",
    "GE07mbh_12_u:305.013a": "śīrṇanābhi yathā cakraṃ chidraṃ somaṃ prapaśyati",
    "GE07mbh_12_u:305.013c": "tathaiva ca sahasrāṃśuṃ saptarātreṇa mṛtyubhāk",
    "GE07mbh_12_u:305.014a": "śavagandham upāghrāti surabhiṃ prāpya yo naraḥ",
    "GE07mbh_12_u:305.014c": "devatāyatanasthas tu ṣaḍrātreṇa sa mṛtyubhāk",
    "GE07mbh_12_u:305.015a": "karṇanāsāvanamanaṃ dantadṛṣṭivirāgitā",
    "GE07mbh_12_u:305.015c": "saṃjñālopo nirūṣmatvaṃ sadyomṛtyunidarśanam",
    "GE07mbh_12_u:305.016a": "akasmāc ca sravedyasya vāmam akṣi narādhipa",
    "GE07mbh_12_u:305.016c": "mūrdhataś cotpated dhūmaḥ sadyomṛtyunidarśanam",
    "GE07mbh_12_u:305.017a": "etāvanti tv ariṣṭāni viditvā mānavo ''tmavān",
    "GE07mbh_12_u:305.017c": "niśi cāhani cātmānaṃ yojayet paramātmani",
    "GE07mbh_12_u:305.018a": "pratīkṣamāṇas tat kālaṃ yat kālaṃ prati tad bhavet",
    "GE07mbh_12_u:305.018c": "athāsya neṣṭaṃ maraṇaṃ sthātum icched imāṃ kriyām",
    "GE07mbh_12_u:305.019a": "sarvagandhān rasāṃś caiva dhārayeta samāhitaḥ",
    "GE07mbh_12_u:305.019c": "tathā hi mṛtyuṃ jayati tatpareṇāntarātmanā",
    "GE07mbh_12_u:305.020a": "sasāṃkhyadhāraṇaṃ caiva viditvā manujarṣabha",
    "GE07mbh_12_u:305.020c": "jayec ca mṛtyuṃ yogena tatpareṇāntarātmanā",
    "GE07mbh_12_u:305.021a": "gacchet prāpyākṣayaṃ kṛtsnam ajanma śivam avyayam",
    "GE07mbh_12_u:305.021c": "śāśvataṃ sthānam acalaṃ duṣprāpam akṛtātmabhiḥ",
    "GE07mbh_12_u:306.001": "yājñavalkya uvāca",
    "GE07mbh_12_u:306.001a": "avyaktasthaṃ paraṃ yat tat pṛṣṭas te 'haṃ narādhipa",
    "GE07mbh_12_u:306.001c": "paraṃ guhyam imaṃ praśnaṃ śṛṇuṣvāvahito nṛpa",
    "GE07mbh_12_u:306.002a": "yathārṣeṇeha vidhinā caratāvamatena ha",
    "GE07mbh_12_u:306.002c": "mayādityād avāptāni yajūṃṣi mithilādhipa",
    "GE07mbh_12_u:306.003a": "mahatā tapasā devas tapiṣṭhaḥ sevito mayā",
    "GE07mbh_12_u:306.003c": "prītena cāhaṃ vibhunā sūryeṇoktas tadānagha",
    "GE07mbh_12_u:306.004a": "varaṃ vṛṇīṣva viprarṣe yad iṣṭaṃ te sudurlabham",
    "GE07mbh_12_u:306.004c": "tat te dāsyāmi prītātmā matprasādo hi durlabhaḥ",
    "GE07mbh_12_u:306.005a": "tataḥ praṇamya śirasā mayoktas tapatāṃ varaḥ",
    "GE07mbh_12_u:306.005c": "yajūṃṣi nopayuktāni kṣipram icchāmi veditum",
    "GE07mbh_12_u:306.006a": "tato māṃ bhagavān āha vitariṣyāmi te dvija",
    "GE07mbh_12_u:306.006c": "sarasvatīha vāgbhūtā śarīraṃ te pravekṣyati",
    "GE07mbh_12_u:306.007a": "tato mām āha bhagavān āsyaṃ svaṃ vivṛtaṃ kuru",
    "GE07mbh_12_u:306.007c": "vivṛtaṃ ca tato me ''syaṃ praviṣṭā ca sarasvatī",
    "GE07mbh_12_u:306.008a": "tato vidahyamāno 'haṃ praviṣṭo 'mbhas tadānagha",
    "GE07mbh_12_u:306.008c": "avijñānād amarṣāc ca bhāskarasya mahātmanaḥ",
    "GE07mbh_12_u:306.008d-0776_01": "vaiśaṃpāyananāmāsau mātulo me mahāmuniḥ",
    "GE07mbh_12_u:306.008d-0776_02": "mucyatāṃ yad adhītaṃ te matta ity eva so 'bravīt",
    "GE07mbh_12_u:306.008d-0776_03": "tenāmarṣeṇa tapto 'haṃ mātulasya mahātmanaḥ",
    "GE07mbh_12_u:306.009a": "tato vidahyamānaṃ mām uvāca bhagavān raviḥ",
    "GE07mbh_12_u:306.009c": "muhūrtaṃ sahyatāṃ dāhas tataḥ śītībhaviṣyasi",
    "GE07mbh_12_u:306.010a": "śītībhūtaṃ ca māṃ dṛṣṭvā bhagavān āha bhāskaraḥ",
    "GE07mbh_12_u:306.010c": "pratiṣṭhāsyati te vedaḥ sottaraḥ sakhilo dvija",
    "GE07mbh_12_u:306.011a": "kṛtsnaṃ śatapathaṃ caiva praṇeṣyasi dvijarṣabha",
    "GE07mbh_12_u:306.011c": "tasyānte cāpunarbhāve buddhis tava bhaviṣyati",
    "GE07mbh_12_u:306.012a": "prāpsyase ca yad iṣṭaṃ tat sāṃkhyayogepsitaṃ padam",
    "GE07mbh_12_u:306.012c": "etāvad uktvā bhagavān astam evābhyavartata",
    "GE07mbh_12_u:306.013a": "tato 'nuvyāhṛtaṃ śrutvā gate deve vibhāvasau",
    "GE07mbh_12_u:306.013c": "gṛham āgatya saṃhṛṣṭo 'cintayaṃ vai sarasvatīm",
    "GE07mbh_12_u:306.014a": "tataḥ pravṛttātiśubhā",
    "GE07mbh_12_u:306.014c": "oṃkāram āditaḥ kṛtvā mama devī sarasvatī",
    "GE07mbh_12_u:306.015a": "tato 'ham arghyaṃ vidhivat sarasvatyai nyavedayam",
    "GE07mbh_12_u:306.015c": "tapatāṃ ca variṣṭhāya niṣaṇṇas tatparāyaṇaḥ",
    "GE07mbh_12_u:306.016a": "tataḥ śatapathaṃ kṛtsnaṃ sarahasyaṃ sasaṃgraham",
    "GE07mbh_12_u:306.016c": "cakre sapariśeṣaṃ ca harṣeṇa parameṇa ha",
    "GE07mbh_12_u:306.017a": "kṛtvā cādhyayanaṃ teṣāṃ śiṣyāṇāṃ śatam uttamam",
    "GE07mbh_12_u:306.017c": "vipriyārthaṃ saśiṣyasya mātulasya mahātmanaḥ",
    "GE07mbh_12_u:306.018a": "tataḥ saśiṣyeṇa mayā sūryeṇeva gabhastibhiḥ",
    "GE07mbh_12_u:306.018c": "vyāpto yajño mahārāja pitus tava mahātmanaḥ",
    "GE07mbh_12_u:306.019a": "miṣato devalasyāpi tato 'rdhaṃ hṛtavān aham",
    "GE07mbh_12_u:306.019c": "svavedadakṣiṇāyātha vimarde mātulena ha",
    "GE07mbh_12_u:306.020a": "sumantunātha pailena tathā jaimininā ca vai",
    "GE07mbh_12_u:306.020c": "pitrā te munibhiś caiva tato 'ham anumānitaḥ",
    "GE07mbh_12_u:306.021a": "daśa pañca ca prāptāni yajūṃṣy arkān mayānagha",
    "GE07mbh_12_u:306.021c": "tathaiva lomaharṣāc ca purāṇam avadhāritam",
    "GE07mbh_12_u:306.021d-0777_01": "upadhāritaṃ tathā vāpi purāṇaṃ romaharṣaṇāt",
    "GE07mbh_12_u:306.022a": "bījam etat puraskṛtya devīṃ caiva sarasvatīm",
    "GE07mbh_12_u:306.022c": "sūryasya cānubhāvena pravṛtto 'haṃ narādhipa",
    "GE07mbh_12_u:306.023a": "kartuṃ śatapathaṃ vedam apūrvaṃ kāritaṃ ca me",
    "GE07mbh_12_u:306.023c": "yathābhilaṣitaṃ mārgaṃ tathā tac copapāditam",
    "GE07mbh_12_u:306.024a": "śiṣyāṇām akhilaṃ kṛtsnam anujñātaṃ sasaṃgraham",
    "GE07mbh_12_u:306.024c": "sarve ca śiṣyāḥ śucayo gatāḥ paramaharṣitāḥ",
    "GE07mbh_12_u:306.025a": "śākhāḥ pañcadaśemās tu vidyā bhāskaradarśitāḥ",
    "GE07mbh_12_u:306.025c": "pratiṣṭhāpya yathākāmaṃ vedyaṃ tad anucintayam",
    "GE07mbh_12_u:306.026a": "kim atra brahmaṇyam ṛtaṃ kiṃ ca vedyam anuttamam",
    "GE07mbh_12_u:306.026c": "cintaye tatra cāgatya gandharvo mām apṛcchata",
    "GE07mbh_12_u:306.027a": "viśvāvasus tato rājan vedāntajñānakovidaḥ",
    "GE07mbh_12_u:306.027c": "caturviṃśatikān praśnān pṛṣṭvā vedasya pārthiva",
    "GE07mbh_12_u:306.027e": "pañcaviṃśatimaṃ praśnaṃ papracchānvīkṣikīṃ tathā",
    "GE07mbh_12_u:306.028a": "viśvāviśvaṃ tathāśvāśvaṃ mitraṃ varuṇam eva ca",
    "GE07mbh_12_u:306.028a-0778_01": "**** **** puruṣaṃ prakṛtiṃ tathā",
    "GE07mbh_12_u:306.028a-0778_02": "tathaiva puruṣavyāghra",
    "GE07mbh_12_u:306.028c": "jñānaṃ jñeyaṃ tathājño jñaḥ kas tapā atapās tathā",
    "GE07mbh_12_u:306.028e": "sūryādaḥ sūrya iti ca vidyāvidye tathaiva ca",
    "GE07mbh_12_u:306.029a": "vedyāvedyaṃ tathā rājann acalaṃ calam eva ca",
    "GE07mbh_12_u:306.029c": "apūrvam akṣayaṃ kṣayyam etat praśnam anuttamam",
    "GE07mbh_12_u:306.030a": "athoktaś ca mayā rājan rājā gandharvasattamaḥ",
    "GE07mbh_12_u:306.030c": "pṛṣṭavān anupūrveṇa praśnam uttamam arthavat",
    "GE07mbh_12_u:306.031a": "muhūrtaṃ mṛṣyatāṃ tāvad yāvad enaṃ vicintaye",
    "GE07mbh_12_u:306.031c": "bāḍham ity eva kṛtvā sa tūṣṇīṃ gandharva āsthitaḥ",
    "GE07mbh_12_u:306.032a": "tato 'nvacintayam ahaṃ bhūyo devīṃ sarasvatīm",
    "GE07mbh_12_u:306.032c": "manasā sa ca me praśno dadhno ghṛtam ivoddhṛtam",
    "GE07mbh_12_u:306.033a": "tatropaniṣadaṃ caiva pariśeṣaṃ ca pārthiva",
    "GE07mbh_12_u:306.033c": "mathnāmi manasā tāta dṛṣṭvā cānvīkṣikīṃ parām",
    "GE07mbh_12_u:306.034a": "caturthī rājaśārdūla vidyaiṣā sāṃparāyikī",
    "GE07mbh_12_u:306.034c": "udīritā mayā tubhyaṃ pañcaviṃśe 'dhi dhiṣṭhitā",
    "GE07mbh_12_u:306.035a": "athoktas tu mayā rājan rājā viśvāvasus tadā",
    "GE07mbh_12_u:306.035c": "śrūyatāṃ yad bhavān asmān praśnaṃ saṃpṛṣṭavān iha",
    "GE07mbh_12_u:306.036a": "viśvāviśveti yad idaṃ gandharvendrānupṛcchasi",
    "GE07mbh_12_u:306.036c": "viśvāvyaktaṃ paraṃ vidyād bhūtabhavyabhayaṃkaram",
    "GE07mbh_12_u:306.037a": "triguṇaṃ guṇakartṛtvād aviśvo niṣkalas tathā",
    "GE07mbh_12_u:306.037c": "aśvas tathaiva mithunam evam evānudṛśyate",
    "GE07mbh_12_u:306.038a": "avyaktaṃ prakṛtiṃ prāhuḥ puruṣeti ca nirguṇam",
    "GE07mbh_12_u:306.038c": "tathaiva mitraṃ puruṣaṃ varuṇaṃ prakṛtiṃ tathā",
    "GE07mbh_12_u:306.039a": "jñānaṃ tu prakṛtiṃ prāhur jñeyaṃ niṣkalam eva ca",
    "GE07mbh_12_u:306.039c": "ajñaś ca jñaś ca puruṣas tasmān niṣkala ucyate",
    "GE07mbh_12_u:306.040a": "kas tapā atapāḥ proktaḥ ko 'sau puruṣa ucyate",
    "GE07mbh_12_u:306.040c": "tapāḥ prakṛtir ity āhur atapā niṣkalaḥ smṛtaḥ",
    "GE07mbh_12_u:306.040d-0779_01": "sūryam avyaktam ity uktam atisūryas tu niṣkalam",
    "GE07mbh_12_u:306.040d-0779_02": "avidyā prakṛtir jñeyā vidyā puruṣa ucyate",
    "GE07mbh_12_u:306.040d-0780_01": "sūryāṃ ca prakṛtiṃ vidyād asūryā niṣphalaḥ smṛtaḥ",
    "GE07mbh_12_u:306.040d-0780_02": "vidyeti puruṣaṃ vidyād avidyā prakṛtiḥ parā",
    "GE07mbh_12_u:306.041a": "tathaivāvedyam avyaktaṃ vedyaḥ puruṣa ucyate",
    "GE07mbh_12_u:306.041c": "calācalam iti proktaṃ tvayā tad api me śṛṇu",
    "GE07mbh_12_u:306.042a": "calāṃ tu prakṛtiṃ prāhuḥ kāraṇaṃ kṣepasargayoḥ",
    "GE07mbh_12_u:306.042c": "akṣepasargayoḥkartā niścalaḥ puruṣaḥ smṛtaḥ",
    "GE07mbh_12_u:306.043a": "ajāv ubhāv aprajau ca akṣayau cāpy ubhāv api",
    "GE07mbh_12_u:306.043c": "ajau nityāv ubhau prāhur adhyātmagatiniścayāḥ",
    "GE07mbh_12_u:306.044a": "akṣayatvāt prajanane ajam atrāhur avyayam",
    "GE07mbh_12_u:306.044c": "akṣayaṃ puruṣaṃ prāhuḥ kṣayo hy asya na vidyate",
    "GE07mbh_12_u:306.045a": "guṇakṣayatvāt prakṛtiḥ kartṛtvād akṣayaṃ budhāḥ",
    "GE07mbh_12_u:306.045c": "eṣā te ''nvīkṣikī vidyā caturthī sāṃparāyikī",
    "GE07mbh_12_u:306.046a": "vidyopetaṃ dhanaṃ kṛtvā karmaṇā nityakarmaṇi",
    "GE07mbh_12_u:306.046c": "ekāntadarśanā vedāḥ sarve viśvāvaso smṛtāḥ",
    "GE07mbh_12_u:306.047a": "jāyante ca mriyante ca yasminn ete yataś cyutāḥ",
    "GE07mbh_12_u:306.047c": "vedārthaṃ ye na jānanti vedyaṃ gandharvasattama",
    "GE07mbh_12_u:306.048a": "sāṅgopāṅgān api yadi pañca vedān adhīyate",
    "GE07mbh_12_u:306.048c": "vedavedyaṃ na jānīte vedabhāravaho hi saḥ",
    "GE07mbh_12_u:306.049a": "yo ghṛtārthī kharīkṣīraṃ mathed gandharvasattama",
    "GE07mbh_12_u:306.049c": "viṣṭhāṃ tatrānupaśyeta na maṇḍaṃ nāpi vā ghṛtam",
    "GE07mbh_12_u:306.050a": "tathā vedyam avedyaṃ ca vedavidyo na vindati",
    "GE07mbh_12_u:306.050c": "sa kevalaṃ mūḍhamatir jñānabhāravahaḥ smṛtaḥ",
    "GE07mbh_12_u:306.051a": "draṣṭavyau nityam evaitau tatpareṇāntarātmanā",
    "GE07mbh_12_u:306.051c": "yathāsya janmanidhane na bhavetāṃ punaḥ punaḥ",
    "GE07mbh_12_u:306.052a": "ajasraṃ janmanidhanaṃ cintayitvā trayīm imām",
    "GE07mbh_12_u:306.052c": "parityajya kṣayam iha akṣayaṃ dharmam āsthitaḥ",
    "GE07mbh_12_u:306.053a": "yadā tu paśyate 'tyantam ahany ahani kāśyapa",
    "GE07mbh_12_u:306.053c": "tadā sa kevalībhūtaḥ ṣaḍviṃśam anupaśyati",
    "GE07mbh_12_u:306.054a": "anyaś ca śaśvad avyaktas tathānyaḥ pañcaviṃśakaḥ",
    "GE07mbh_12_u:306.054c": "tasya dvāv anupaśyeta tam ekam iti sādhavaḥ",
    "GE07mbh_12_u:306.055a": "tenaitan nābhijānanti pañcaviṃśakam acyutam",
    "GE07mbh_12_u:306.055c": "janmamṛtyubhayād yogāḥ sāṃkhyāś ca paramaiṣiṇaḥ",
    "GE07mbh_12_u:306.056": "viśvāvasur uvāca",
    "GE07mbh_12_u:306.056a": "pañcaviṃśaṃ yad etat te proktaṃ brāhmaṇasattama",
    "GE07mbh_12_u:306.056c": "tathā tan na tathā veti tad bhavān vaktum arhati",
    "GE07mbh_12_u:306.057a": "jaigīṣavyasyāsitasya devalasya ca me śrutam",
    "GE07mbh_12_u:306.057c": "parāśarasya viprarṣer vārṣagaṇyasya dhīmataḥ",
    "GE07mbh_12_u:306.058a": "bhikṣoḥ pañcaśikhasyātha kapilasya śukasya ca",
    "GE07mbh_12_u:306.058c": "gautamasyārṣṭiṣeṇasya gargasya ca mahātmanaḥ",
    "GE07mbh_12_u:306.059a": "nāradasyāsureś caiva pulastyasya ca dhīmataḥ",
    "GE07mbh_12_u:306.059c": "sanatkumārasya tataḥ śukrasya ca mahātmanaḥ",
    "GE07mbh_12_u:306.060a": "kaśyapasya pituś caiva pūrvam eva mayā śrutam",
    "GE07mbh_12_u:306.060c": "tadanantaraṃ ca rudrasya viśvarūpasya dhīmataḥ",
    "GE07mbh_12_u:306.061a": "daivatebhyaḥ pitṛbhyaś ca daityebhyaś ca tatas tataḥ",
    "GE07mbh_12_u:306.061c": "prāptam etan mayā kṛtsnaṃ vedyaṃ nityaṃ vadanty uta",
    "GE07mbh_12_u:306.062a": "tasmāt tad vai bhavadbuddhyā śrotum icchāmi brāhmaṇa",
    "GE07mbh_12_u:306.062c": "bhavān prabarhaḥ śāstrāṇāṃ pragalbhaś cātibuddhimān",
    "GE07mbh_12_u:306.063a": "na tavāviditaṃ kiṃ cid bhavāñ śrutinidhiḥ smṛtaḥ",
    "GE07mbh_12_u:306.063c": "kathyate devaloke ca pitṛloke ca brāhmaṇa",
    "GE07mbh_12_u:306.064a": "brahmalokagatāś caiva kathayanti maharṣayaḥ",
    "GE07mbh_12_u:306.064c": "patiś ca tapatāṃ śaśvad ādityas tava bhāṣate",
    "GE07mbh_12_u:306.065a": "sāṃkhyajñānaṃ tvayā brahmann avāptaṃ kṛtsnam eva ca",
    "GE07mbh_12_u:306.065c": "tathaiva yogajñānaṃ ca yājñavalkya viśeṣataḥ",
    "GE07mbh_12_u:306.066a": "niḥsaṃdigdhaṃ prabuddhas tvaṃ budhyamānaś carācaram",
    "GE07mbh_12_u:306.066c": "śrotum icchāmi taj jñānaṃ ghṛtaṃ maṇḍamayaṃ yathā",
    "GE07mbh_12_u:306.067": "yājñavalkya uvāca",
    "GE07mbh_12_u:306.067a": "kṛtsnadhāriṇam eva tvāṃ manye gandharvasattama",
    "GE07mbh_12_u:306.067c": "jijñāsasi ca māṃ rājaṃs tan nibodha yathāśrutam",
    "GE07mbh_12_u:306.068a": "abudhyamānāṃ prakṛtiṃ budhyate pañcaviṃśakaḥ",
    "GE07mbh_12_u:306.068c": "na tu budhyati gandharva prakṛtiḥ pañcaviṃśakam",
    "GE07mbh_12_u:306.069a": "anenāpratibodhena pradhānaṃ pravadanti tam",
    "GE07mbh_12_u:306.069c": "sāṃkhyayogāś ca tattvajñā yathāśrutinidarśanāt",
    "GE07mbh_12_u:306.070a": "paśyaṃs tathaivāpaśyaṃś ca paśyaty anyas tathānagha",
    "GE07mbh_12_u:306.070c": "ṣaḍviṃśaḥ pañcaviṃśaṃ ca caturviṃśaṃ ca paśyati",
    "GE07mbh_12_u:306.070e": "na tu paśyati paśyaṃs tu yaś cainam anupaśyati",
    "GE07mbh_12_u:306.071a": "pañcaviṃśo 'bhimanyeta nānyo 'sti paramo mama",
    "GE07mbh_12_u:306.071c": "na caturviṃśako 'grāhyo manujair jñānadarśibhiḥ",
    "GE07mbh_12_u:306.072a": "matsyevodakam anveti pravartati pravartanāt",
    "GE07mbh_12_u:306.072c": "yathaiva budhyate matsyas tathaiṣo 'py anubudhyate",
    "GE07mbh_12_u:306.072e": "sasnehaḥ sahavāsāc ca sābhimānaś ca nityaśaḥ",
    "GE07mbh_12_u:306.073a": "sa nimajjati kālasya yadaikatvaṃ na budhyate",
    "GE07mbh_12_u:306.073c": "unmajjati hi kālasya mamatvenābhisaṃvṛtaḥ",
    "GE07mbh_12_u:306.074a": "yadā tu manyate 'nyo 'ham anya eṣa iti dvijaḥ",
    "GE07mbh_12_u:306.074c": "tadā sa kevalībhūtaḥ ṣaḍviṃśam anupaśyati",
    "GE07mbh_12_u:306.075a": "anyaś ca rājann avaras tathānyaḥ pañcaviṃśakaḥ",
    "GE07mbh_12_u:306.075c": "tatsthatvād anupaśyanti eka eveti sādhavaḥ",
    "GE07mbh_12_u:306.076a": "tenaitan nābhinandanti pañcaviṃśakam acyutam",
    "GE07mbh_12_u:306.076c": "janmamṛtyubhayād bhītā yogāḥ sāṃkhyāś ca kāśyapa",
    "GE07mbh_12_u:306.076e": "ṣaḍviṃśam anupaśyanti śucayas tatparāyaṇāḥ",
    "GE07mbh_12_u:306.077a": "yadā sa kevalībhūtaḥ ṣaḍviṃśam anupaśyati",
    "GE07mbh_12_u:306.077c": "tadā sa sarvavid vidvān na punarjanma vindati",
    "GE07mbh_12_u:306.078a": "evam apratibuddhaś ca budhyamānaś ca te 'nagha",
    "GE07mbh_12_u:306.078c": "buddhaś cokto yathātattvaṃ mayā śrutinidarśanāt",
    "GE07mbh_12_u:306.079a": "paśyāpaśyaṃ yo 'nupaśyet kṣemaṃ tattvaṃ ca kāśyapa",
    "GE07mbh_12_u:306.079c": "kevalākevalaṃ cādyaṃ pañcaviṃśāt paraṃ ca yat",
    "GE07mbh_12_u:306.080": "viśvāvasur uvāca",
    "GE07mbh_12_u:306.080a": "tathyaṃ śubhaṃ caitad uktaṃ tvayā bhoḥ; samyak kṣemyaṃ devatādyaṃ yathāvat",
    "GE07mbh_12_u:306.080c": "svasty akṣayaṃ bhavataś cāstu nityaṃ; buddhyā sadā buddhiyuktaṃ namas te",
    "GE07mbh_12_u:306.081": "yājñavalkya uvāca",
    "GE07mbh_12_u:306.081a": "evam uktvā saṃprayāto divaṃ sa; vibhrājan vai darśanena",
    "GE07mbh_12_u:306.081c": "tuṣṭaś ca tuṣṭyā parayābhinandya; pradakṣiṇaṃ mama kṛtvā mahātmā",
    "GE07mbh_12_u:306.082a": "brahmādīnāṃ khecarāṇāṃ kṣitau ca; ye cādhastāt saṃvasante narendra",
    "GE07mbh_12_u:306.082c": "tatraiva tad darśanaṃ darśayan vai; samyak kṣemyaṃ ye pathaṃ saṃśritā vai",
    "GE07mbh_12_u:306.083a": "sāṃkhyāḥ sarve sāṃkhyadharme ratāś ca; tadvad yogā yogadharme ratāś ca",
    "GE07mbh_12_u:306.083c": "ye cāpy anye mokṣakāmā manuṣyās; teṣām etad darśanaṃ jñānadṛṣṭam",
    "GE07mbh_12_u:306.084a": "jñānān mokṣo jāyate pūruṣāṇāṃ; nāsty ajñānād evam āhur narendra",
    "GE07mbh_12_u:306.084c": "tasmāj jñānaṃ tattvato 'nveṣitavyaṃ; yenātmānaṃ mokṣayej janmamṛtyoḥ",
    "GE07mbh_12_u:306.085a": "prāpya jñānaṃ brāhmaṇāt kṣatriyād vā; vaiśyāc chūdrād api nīcād abhīkṣṇam",
    "GE07mbh_12_u:306.085c": "śraddhātavyaṃ śraddadhānena nityaṃ; na śraddhinaṃ janmamṛtyū viśetām",
    "GE07mbh_12_u:306.086a": "sarve varṇā brāhmaṇā brahmajāś ca; sarve nityaṃ vyāharante ca brahma",
    "GE07mbh_12_u:306.086c": "tattvaṃ śāstraṃ brahmabuddhyā bravīmi; sarvaṃ viśvaṃ brahma caitat samastam",
    "GE07mbh_12_u:306.087a": "brahmāsyato brāhmaṇāḥ saṃprasūtā; bāhubhyāṃ vai kṣatriyāḥ saṃprasūtāḥ",
    "GE07mbh_12_u:306.087c": "nābhyāṃ vaiśyāḥ pādataś cāpi śūdrāḥ; sarve varṇā nānyathā veditavyāḥ",
    "GE07mbh_12_u:306.088a": "ajñānataḥ karmayoniṃ bhajante; tāṃ tāṃ rājaṃs te yathā yānty abhāvam",
    "GE07mbh_12_u:306.088c": "tathā varṇā jñānahīnāḥ patante; ghorād ajñānāt prākṛtaṃ yonijālam",
    "GE07mbh_12_u:306.089a": "tasmāj jñānaṃ sarvato mārgitavyaṃ; sarvatrasthaṃ caitad uktaṃ mayā te",
    "GE07mbh_12_u:306.089c": "tasthau brahmā tasthivāṃś cāparo yas; tasmai nityaṃ mokṣam āhur dvijendrāḥ",
    "GE07mbh_12_u:306.090a": "yat te pṛṣṭaṃ tan mayā copadiṣṭaṃ; yāthātathyaṃ tad viśoko bhavasva",
    "GE07mbh_12_u:306.090c": "rājan gacchasvaitadarthasya pāraṃ; samyak proktaṃ svasti te 'stv atra nityam",
    "GE07mbh_12_u:306.091": "bhīṣma uvāca",
    "GE07mbh_12_u:306.091a": "sa evam anuśāstas tu yājñavalkyena",
    "GE07mbh_12_u:306.091c": "prītimān abhavad rājā mithilādhipatis tadā",
    "GE07mbh_12_u:306.092a": "gate munivare tasmin kṛte cāpi pradakṣiṇe",
    "GE07mbh_12_u:306.092c": "daivarātir narapatir āsīnas tatra mokṣavit",
    "GE07mbh_12_u:306.093a": "gokoṭiṃ sparśayām āsa hiraṇyasya tathaiva ca",
    "GE07mbh_12_u:306.093c": "ratnāñjalim athaikaṃ ca brāhmaṇebhyo dadau tadā",
    "GE07mbh_12_u:306.094a": "videharājyaṃ ca tathā pratiṣṭhāpya sutasya vai",
    "GE07mbh_12_u:306.094c": "yatidharmam upāsaṃś cāpy avasan mithilādhipaḥ",
    "GE07mbh_12_u:306.095a": "sāṃkhyajñānam adhīyāno yogaśāstraṃ ca kṛtsnaśaḥ",
    "GE07mbh_12_u:306.095c": "dharmādharmau ca rājendra prākṛtaṃ parigarhayan",
    "GE07mbh_12_u:306.096a": "anantam iti kṛtvā sa nityaṃ kevalam eva ca",
    "GE07mbh_12_u:306.096c": "dharmādharmau puṇyapāpe satyāsatye tathaiva ca",
    "GE07mbh_12_u:306.097a": "janmamṛtyū ca rājendra prākṛtaṃ tad acintayat",
    "GE07mbh_12_u:306.097c": "brahmāvyaktasya karmedam iti nityaṃ narādhipa",
    "GE07mbh_12_u:306.098a": "paśyanti yogāḥ sāṃkhyāś ca svaśāstrakṛtalakṣaṇāḥ",
    "GE07mbh_12_u:306.098c": "iṣṭāniṣṭaviyuktaṃ hi tasthau brahma parātparam",
    "GE07mbh_12_u:306.098e": "nityaṃ tam āhur vidvāṃsaḥ śucis tasmāc chucir bhava",
    "GE07mbh_12_u:306.099a": "dīyate yac ca labhate dattaṃ yac cānumanyate",
    "GE07mbh_12_u:306.099b-0781_01": "avyakteneti tac cintyam anyathā mā vicintaya",
    "GE07mbh_12_u:306.099c": "dadāti ca naraśreṣṭha pratigṛhṇāti yac ca ha",
    "GE07mbh_12_u:306.099e": "dadāty avyaktam evaitat pratigṛhṇāti tac ca vai",
    "GE07mbh_12_u:306.100a": "ātmā hy evātmano hy ekaḥ ko 'nyas tvatto 'dhiko bhavet",
    "GE07mbh_12_u:306.100c": "evaṃ manyasva satatam anyathā mā vicintaya",
    "GE07mbh_12_u:306.101a": "yasyāvyaktaṃ na viditaṃ saguṇaṃ nirguṇaṃ punaḥ",
    "GE07mbh_12_u:306.101c": "tena tīrthāni yajñāś ca sevitavyāvipaścitā",
    "GE07mbh_12_u:306.102a": "na svādhyāyais tapobhir vā yajñair vā kurunandana",
    "GE07mbh_12_u:306.102c": "labhate 'vyaktasaṃsthānaṃ jñātvāvyaktaṃ mahīpate",
    "GE07mbh_12_u:306.103a": "tathaiva mahataḥ sthānam āhaṃkārikam eva ca",
    "GE07mbh_12_u:306.103c": "ahaṃkārāt paraṃ cāpi sthānāni samavāpnuyāt",
    "GE07mbh_12_u:306.104a": "ye tv avyaktāt paraṃ nityaṃ jānate śāstratatparāḥ",
    "GE07mbh_12_u:306.104c": "janmamṛtyuviyuktaṃ ca viyuktaṃ sad asac ca yat",
    "GE07mbh_12_u:306.105a": "etan mayāptaṃ janakāt purastāt; tenāpi cāptaṃ nṛpa yājñavalkyāt",
    "GE07mbh_12_u:306.105c": "jñānaṃ viśiṣṭaṃ na tathā hi yajñā; jñānena durgaṃ tarate na yajñaiḥ",
    "GE07mbh_12_u:306.106a": "durgaṃ janma nidhanaṃ cāpi rājan; na bhūtikaṃ jñānavido vadanti",
    "GE07mbh_12_u:306.106c": "yajñais tapobhir niyamair vrataiś ca; divaṃ samāsādya patanti bhūmau",
    "GE07mbh_12_u:306.107a": "tasmād upāsasva paraṃ mahac chuci; śivaṃ vimokṣaṃ vimalaṃ pavitram",
    "GE07mbh_12_u:306.107c": "kṣetrajñavit pārthiva jñānayajñam; upāsya vai tattvam ṛṣir bhaviṣyasi",
    "GE07mbh_12_u:306.108a": "upaniṣadam upākarot tadā vai; janakanṛpasya purā hi yājñavalkyaḥ",
    "GE07mbh_12_u:306.108c": "yad upagaṇitaśāśvatāvyayaṃ tac; chubham amṛtatvam aśokam ṛcchatīti",
    "GE07mbh_12_u:307.001": "yudhiṣṭhira uvāca",
    "GE07mbh_12_u:307.001a": "aiśvaryaṃ vā mahat prāpya dhanaṃ vā bharatarṣabha",
    "GE07mbh_12_u:307.001c": "dīrgham āyur avāpyātha kathaṃ mṛtyum atikramet",
    "GE07mbh_12_u:307.002a": "tapasā vā sumahatā karmaṇā vā śrutena vā",
    "GE07mbh_12_u:307.002c": "rasāyanaprayogair vā kair nopaiti jarāntakau",
    "GE07mbh_12_u:307.003": "bhīṣma uvāca",
    "GE07mbh_12_u:307.003a": "atrāpy udāharantīmam itihāsaṃ purātanam",
    "GE07mbh_12_u:307.003c": "bhikṣoḥ pañcaśikhasyeha saṃvādaṃ janakasya ca",
    "GE07mbh_12_u:307.004a": "vaideho janako rājā maharṣiṃ vedavittamam",
    "GE07mbh_12_u:307.004c": "paryapṛcchat pañcaśikhaṃ chinnadharmārthasaṃśayam",
    "GE07mbh_12_u:307.005a": "kena vṛttena bhagavann atikrāmej jarāntakau",
    "GE07mbh_12_u:307.005c": "tapasā vātha buddhyā vā karmaṇā vā śrutena vā",
    "GE07mbh_12_u:307.006a": "evam uktaḥ sa vaidehaṃ pratyuvāca parokṣavit",
    "GE07mbh_12_u:307.006c": "nivṛttir naitayor asti nānivṛttiḥ kathaṃ cana",
    "GE07mbh_12_u:307.007a": "na hy ahāni nivartante na māsā na punaḥ kṣapāḥ",
    "GE07mbh_12_u:307.007c": "so 'yaṃ prapadyate 'dhvānaṃ cirāya dhruvam adhruvaḥ",
    "GE07mbh_12_u:307.008a": "sarvabhūtasamucchedaḥ srotasevohyate sadā",
    "GE07mbh_12_u:307.008c": "uhyamānaṃ nimajjantam aplave kālasāgare",
    "GE07mbh_12_u:307.008e": "jarāmṛtyumahāgrāhe na kaś cid abhipadyate",
    "GE07mbh_12_u:307.009a": "naivāsya bhavitā kaś cin nāsau bhavati kasya cit",
    "GE07mbh_12_u:307.009c": "pathi saṃgatam evedaṃ dārair anyaiś ca bandhubhiḥ",
    "GE07mbh_12_u:307.009e": "nāyam atyantasaṃvāso labdhapūrvo hi kena cit",
    "GE07mbh_12_u:307.010a": "kṣipyante tena tenaiva niṣṭanantaḥ punaḥ punaḥ",
    "GE07mbh_12_u:307.010c": "kālena jātā jātā hi vāyunevābhrasaṃcayāḥ",
    "GE07mbh_12_u:307.011a": "jarāmṛtyū hi bhūtānāṃ khāditārau vṛkāv iva",
    "GE07mbh_12_u:307.011c": "balināṃ durbalānāṃ ca hrasvānāṃ mahatām api",
    "GE07mbh_12_u:307.012a": "evaṃbhūteṣu bhūteṣu nityabhūtādhruveṣu ca",
    "GE07mbh_12_u:307.012c": "kathaṃ hṛṣyeta jāteṣu mṛteṣu ca kathaṃ jvaret",
    "GE07mbh_12_u:307.013a": "kuto 'ham āgataḥ ko 'smi kva gamiṣyāmi kasya vā",
    "GE07mbh_12_u:307.013c": "kasmin sthitaḥ kva bhavitā kasmāt kim anuśocasi",
    "GE07mbh_12_u:307.013d-0782_01": "satyaś ca te yathātmā ca tyaktaḥ syāt kim anena ca",
    "GE07mbh_12_u:307.014a": "draṣṭā svargasya na hy asti tathaiva narakasya ca",
    "GE07mbh_12_u:307.014c": "āgamāṃs tv anatikramya dadyāc caiva yajeta ca",
    "GE07mbh_12_u:308.001": "yudhiṣṭhira uvāca",
    "GE07mbh_12_u:308.001a": "aparityajya gārhasthyaṃ kururājarṣisattama",
    "GE07mbh_12_u:308.001c": "kaḥ prāpto vinayaṃ buddhyā mokṣatattvaṃ vadasva me",
    "GE07mbh_12_u:308.002a": "saṃnyasyate yathātmāyaṃ saṃnyastātmā yathā ca yaḥ",
    "GE07mbh_12_u:308.002c": "paraṃ mokṣasya yac cāpi tan me brūhi pitāmaha",
    "GE07mbh_12_u:308.003": "bhīṣma uvāca",
    "GE07mbh_12_u:308.003a": "atrāpy udāharantīmam itihāsaṃ purātanam",
    "GE07mbh_12_u:308.003c": "janakasya ca saṃvādaṃ sulabhāyāś ca bhārata",
    "GE07mbh_12_u:308.004a": "saṃnyāsaphalikaḥ kaś cid babhūva nṛpatiḥ purā",
    "GE07mbh_12_u:308.004c": "maithilo janako nāma dharmadhvaja iti śrutaḥ",
    "GE07mbh_12_u:308.005a": "sa vede mokṣaśāstre ca sve ca śāstre kṛtāgamaḥ",
    "GE07mbh_12_u:308.005c": "indriyāṇi samādhāya śaśāsa vasudhām imām",
    "GE07mbh_12_u:308.006a": "tasya vedavidaḥ prājñāḥ śrutvā tāṃ sādhuvṛttatām",
    "GE07mbh_12_u:308.006c": "lokeṣu spṛhayanty anye puruṣāḥ puruṣeśvara",
    "GE07mbh_12_u:308.007a": "atha dharmayuge tasmin yogadharmam anuṣṭhitā",
    "GE07mbh_12_u:308.007c": "mahīm anucacāraikā sulabhā nāma bhikṣukī",
    "GE07mbh_12_u:308.008a": "tayā jagad idaṃ sarvam aṭantyā mithileśvaraḥ",
    "GE07mbh_12_u:308.008c": "tatra tatra śruto mokṣe kathyamānas tridaṇḍibhiḥ",
    "GE07mbh_12_u:308.009a": "sā susūkṣmāṃ kathāṃ śrutvā tathyaṃ neti sasaṃśayā",
    "GE07mbh_12_u:308.009c": "darśane jātasaṃkalpā janakasya babhūva ha",
    "GE07mbh_12_u:308.010a": "tataḥ sā viprahāyātha pūrvarūpaṃ hi yogataḥ",
    "GE07mbh_12_u:308.010c": "abibhrad anavadyāṅgī rūpam anyad anuttamam",
    "GE07mbh_12_u:308.011a": "cakṣur nimeṣamātreṇa",
    "GE07mbh_12_u:308.011c": "videhānāṃ purīṃ subhrūr jagāma kamalekṣaṇā",
    "GE07mbh_12_u:308.012a": "sā prāpya mithilāṃ ramyāṃ samṛddhajanasaṃkulām",
    "GE07mbh_12_u:308.012c": "bhaikṣacaryāpadeśena dadarśa mithileśvaram",
    "GE07mbh_12_u:308.013a": "rājā tasyāḥ paraṃ dṛṣṭvā saukumāryaṃ vapus tathā",
    "GE07mbh_12_u:308.013c": "keyaṃ kasya kuto veti babhūvāgatavismayaḥ",
    "GE07mbh_12_u:308.014a": "tato 'syāḥ svāgataṃ kṛtvā vyādiśya ca varāsanam",
    "GE07mbh_12_u:308.014c": "pūjitāṃ pādaśaucena varānnenāpy atarpayat",
    "GE07mbh_12_u:308.015a": "atha bhuktavatī prītā rājānaṃ mantribhir vṛtam",
    "GE07mbh_12_u:308.015c": "sarvabhāṣyavidāṃ madhye codayām āsa bhikṣukī",
    "GE07mbh_12_u:308.016a": "sulabhā tv asya dharmeṣu mukto neti sasaṃśayā",
    "GE07mbh_12_u:308.016c": "sattvaṃ sattvena yogajñā praviveśa mahīpate",
    "GE07mbh_12_u:308.017a": "netrābhyāṃ netrayor asya raśmīn saṃyojya raśmibhiḥ",
    "GE07mbh_12_u:308.017c": "sā sma saṃcodayiṣyantaṃ yogabandhair babandha ha",
    "GE07mbh_12_u:308.018a": "janako 'py utsmayan rājā bhāvam asyā viśeṣayan",
    "GE07mbh_12_u:308.018c": "pratijagrāha bhāvena bhāvam asyā nṛpottamaḥ",
    "GE07mbh_12_u:308.019a": "tad ekasminn adhiṣṭhāne saṃvādaḥ śrūyatām ayam",
    "GE07mbh_12_u:308.019c": "chatrādiṣu vimuktasya muktāyāś ca tridaṇḍake",
    "GE07mbh_12_u:308.020a": "bhagavatyāḥ kva caryeyaṃ kṛtā kva ca gamiṣyasi",
    "GE07mbh_12_u:308.020c": "kasya ca tvaṃ kuto veti papracchaināṃ mahīpatiḥ",
    "GE07mbh_12_u:308.021a": "śrute vayasi jātau ca sadbhāvo nādhigamyate",
    "GE07mbh_12_u:308.021c": "eṣv artheṣūttaraṃ tasmāt pravedyaṃ satsamāgame",
    "GE07mbh_12_u:308.022a": "chatrādiṣu viśeṣeṣu muktaṃ māṃ viddhi sarvaśaḥ",
    "GE07mbh_12_u:308.022c": "sa tvāṃ saṃmantum icchāmi mānārhāsi matā hi me",
    "GE07mbh_12_u:308.023a": "yasmāc caitan mayā prāptaṃ jñānaṃ vaiśeṣikaṃ purā",
    "GE07mbh_12_u:308.023c": "yasya nānyaḥ pravaktāsti mokṣe tam api me śṛṇu",
    "GE07mbh_12_u:308.024a": "pārāśaryasagotrasya vṛddhasya sumahātmanaḥ",
    "GE07mbh_12_u:308.024c": "bhikṣoḥ pañcaśikhasyāhaṃ śiṣyaḥ paramasaṃmataḥ",
    "GE07mbh_12_u:308.025a": "sāṃkhyajñāne tathā yoge mahīpālavidhau tathā",
    "GE07mbh_12_u:308.025c": "trividhe mokṣadharme 'smin gatādhvā chinnasaṃśayaḥ",
    "GE07mbh_12_u:308.026a": "sa yathāśāstradṛṣṭena mārgeṇeha parivrajan",
    "GE07mbh_12_u:308.026c": "vārṣikāṃś caturo māsān purā mayi sukhoṣitaḥ",
    "GE07mbh_12_u:308.027a": "tenāhaṃ sāṃkhyamukhyena sudṛṣṭārthena tattvataḥ",
    "GE07mbh_12_u:308.027c": "śrāvitas trividhaṃ mokṣaṃ na ca rājyād vicālitaḥ",
    "GE07mbh_12_u:308.028a": "so 'haṃ tām akhilāṃ vṛttiṃ trividhāṃ mokṣasaṃhitām",
    "GE07mbh_12_u:308.028c": "muktarāgaś carāmy ekaḥ pade paramake sthitaḥ",
    "GE07mbh_12_u:308.029a": "vairāgyaṃ punar etasya mokṣasya paramo vidhiḥ",
    "GE07mbh_12_u:308.029c": "jñānād eva ca vairāgyaṃ jāyate yena mucyate",
    "GE07mbh_12_u:308.030a": "jñānena kurute yatnaṃ yatnena prāpyate mahat",
    "GE07mbh_12_u:308.030c": "mahad dvaṃdvapramokṣāya sā siddhir yā vayotigā",
    "GE07mbh_12_u:308.031a": "seyaṃ paramikā buddhiḥ prāptā nirdvaṃdvatā mayā",
    "GE07mbh_12_u:308.031c": "ihaiva gatamohena caratā muktasaṅginā",
    "GE07mbh_12_u:308.032a": "yathā kṣetraṃ mṛdūbhūtam adbhir āplāvitaṃ tathā",
    "GE07mbh_12_u:308.032c": "janayaty aṅkuraṃ karma nṛṇāṃ tadvat punarbhavam",
    "GE07mbh_12_u:308.033a": "yathā cottāpitaṃ bījaṃ kapāle yatra tatra vā",
    "GE07mbh_12_u:308.033c": "prāpyāpy aṅkurahetutvam abījatvān na jāyate",
    "GE07mbh_12_u:308.033c-0783_01": "kṣīṇavāsanayā buddhyā karma yat kriyate 'nagha",
    "GE07mbh_12_u:308.033c-0783_02": "tad dagdhabījavad bhūyo nāṅkuraṃ pravimuñcati",
    "GE07mbh_12_u:308.034a": "tadvad bhagavatā tena śikhāproktena bhikṣuṇā",
    "GE07mbh_12_u:308.034c": "jñānaṃ kṛtam abījaṃ me viṣayeṣu na jāyate",
    "GE07mbh_12_u:308.035a": "nābhiṣajjati kasmiṃś cin nānarthe na parigrahe",
    "GE07mbh_12_u:308.035c": "nābhirajyati caiteṣu vyarthatvād rāgadoṣayoḥ",
    "GE07mbh_12_u:308.036a": "yaś ca me dakṣiṇaṃ bāhuṃ candanena samukṣayet",
    "GE07mbh_12_u:308.036c": "savyaṃ vāsyā ca yas takṣet samāv etāv ubhau mama",
    "GE07mbh_12_u:308.037a": "sukhī so 'ham avāptārthaḥ samaloṣṭāśmakāñcanaḥ",
    "GE07mbh_12_u:308.037c": "muktasaṅgaḥ sthito rājye viśiṣṭo 'nyais tridaṇḍibhiḥ",
    "GE07mbh_12_u:308.038a": "mokṣe hi trividhā niṣṭhā dṛṣṭā pūrvair maharṣibhiḥ",
    "GE07mbh_12_u:308.038c": "jñānaṃ lokottaraṃ yac ca sarvatyāgaś ca karmaṇām",
    "GE07mbh_12_u:308.039a": "jñānaniṣṭhāṃ vadanty eke mokṣaśāstravido janāḥ",
    "GE07mbh_12_u:308.039c": "karmaniṣṭhāṃ tathaivānye yatayaḥ sūkṣmadarśinaḥ",
    "GE07mbh_12_u:308.040a": "prahāyobhayam apy etaj jñānaṃ karma ca kevalam",
    "GE07mbh_12_u:308.040c": "tṛtīyeyaṃ samākhyātā niṣṭhā tena mahātmanā",
    "GE07mbh_12_u:308.041a": "yame ca niyame caiva dveṣe kāme parigrahe",
    "GE07mbh_12_u:308.041c": "māne dambhe tathā snehe sadṛśās te kuṭumbibhiḥ",
    "GE07mbh_12_u:308.042a": "tridaṇḍādiṣu yady asti mokṣo jñānena kena cit",
    "GE07mbh_12_u:308.042c": "chatrādiṣu kathaṃ na syāt tulyahetau parigrahe",
    "GE07mbh_12_u:308.043a": "yena yena hi yasyārthaḥ kāraṇeneha kasya cit",
    "GE07mbh_12_u:308.043c": "tat tad ālambate dravyaṃ sarvaḥ sve sve parigrahe",
    "GE07mbh_12_u:308.044a": "doṣadarśī tu gārhasthye yo vrajaty āśramāntaram",
    "GE07mbh_12_u:308.044c": "utsṛjan parigṛhṇaṃś ca so 'pi saṅgān na mucyate",
    "GE07mbh_12_u:308.045a": "ādhipatye tathā tulye nigrahānugrahātmani",
    "GE07mbh_12_u:308.045c": "rājarṣibhikṣukācāryā mucyante kena hetunā",
    "GE07mbh_12_u:308.046a": "atha satyādhipatye 'pi jñānenaiveha kevalam",
    "GE07mbh_12_u:308.046c": "mucyante kiṃ na mucyante pade paramake sthitāḥ",
    "GE07mbh_12_u:308.047a": "kāṣāyadhāraṇaṃ mauṇḍyaṃ triviṣṭabdhaḥ kamaṇḍaluḥ",
    "GE07mbh_12_u:308.047c": "liṅgāny atyartham etāni na mokṣāyeti me matiḥ",
    "GE07mbh_12_u:308.048a": "yadi saty api liṅge 'smiñ jñānam evātra kāraṇam",
    "GE07mbh_12_u:308.048c": "nirmokṣāyeha duḥkhasya liṅgamātraṃ nirarthakam",
    "GE07mbh_12_u:308.049a": "atha vā duḥkhaśaithilyaṃ vīkṣya liṅge kṛtā matiḥ",
    "GE07mbh_12_u:308.049c": "kiṃ tad evārthasāmānyaṃ chatrādiṣu na lakṣyate",
    "GE07mbh_12_u:308.050a": "ākiṃcanye na mokṣo 'sti kaiṃcanye nāsti bandhanam",
    "GE07mbh_12_u:308.050c": "kaiṃcanye cetare caiva jantur jñānena mucyate",
    "GE07mbh_12_u:308.051a": "tasmād dharmārthakāmeṣu tathā rājyaparigrahe",
    "GE07mbh_12_u:308.051c": "bandhanāyataneṣv eṣu viddhy abandhe pade sthitam",
    "GE07mbh_12_u:308.052a": "rājyaiśvaryamayaḥ pāśaḥ snehāyatanabandhanaḥ",
    "GE07mbh_12_u:308.052c": "mokṣāśmaniśiteneha chinnas tyāgāsinā mayā",
    "GE07mbh_12_u:308.053a": "so 'ham evaṃgato mukto jātāsthas tvayi bhikṣuki",
    "GE07mbh_12_u:308.053c": "ayathārtho hi te varṇo vakṣyāmi śṛṇu tan mama",
    "GE07mbh_12_u:308.054a": "saukumāryaṃ tathā rūpaṃ vapur agryaṃ tathā vayaḥ",
    "GE07mbh_12_u:308.054c": "tavaitāni samastāni niyamaś ceti saṃśayaḥ",
    "GE07mbh_12_u:308.055a": "yac cāpy ananurūpaṃ te liṅgasyāsya viceṣṭitam",
    "GE07mbh_12_u:308.055c": "mukto 'yaṃ syān na vety asmād dharṣito matparigrahaḥ",
    "GE07mbh_12_u:308.056a": "na ca kāmasamāyukte mukte 'py asti tridaṇḍakam",
    "GE07mbh_12_u:308.056c": "na rakṣyate tvayā cedaṃ na muktasyāsti gopanā",
    "GE07mbh_12_u:308.057a": "matpakṣasaṃśrayāc cāyaṃ śṛṇu yas te vyatikramaḥ",
    "GE07mbh_12_u:308.057c": "āśrayantyāḥ svabhāvena mama pūrvaparigraham",
    "GE07mbh_12_u:308.058a": "praveśas te kṛtaḥ kena mama rāṣṭre pure tathā",
    "GE07mbh_12_u:308.058c": "kasya vā saṃnisargāt tvaṃ praviṣṭā hṛdayaṃ mama",
    "GE07mbh_12_u:308.059a": "varṇapravaramukhyāsi brāhmaṇī kṣatriyo hy aham",
    "GE07mbh_12_u:308.059c": "nāvayor ekayogo 'sti mā kṛthā varṇasaṃkaram",
    "GE07mbh_12_u:308.060a": "vartase mokṣadharmeṣu gārhasthye tv aham āśrame",
    "GE07mbh_12_u:308.060c": "ayaṃ cāpi sukaṣṭas te dvitīyo ''śramasaṃkaraḥ",
    "GE07mbh_12_u:308.061a": "sagotrāṃ vāsagotrāṃ vā na veda tvāṃ na vettha mām",
    "GE07mbh_12_u:308.061c": "sagotram āviśantyās te tṛtīyo gotrasaṃkaraḥ",
    "GE07mbh_12_u:308.062a": "atha jīvati te bhartā proṣito 'py atha vā kva cit",
    "GE07mbh_12_u:308.062c": "agamyā parabhāryeti caturtho dharmasaṃkaraḥ",
    "GE07mbh_12_u:308.063a": "sā tvam etāny akāryāṇi kāryāpekṣā vyavasyasi",
    "GE07mbh_12_u:308.063c": "avijñānena vā yuktā mithyājñānena vā punaḥ",
    "GE07mbh_12_u:308.064a": "atha vāpi svatantrāsi svadoṣeṇeha kena cit",
    "GE07mbh_12_u:308.064c": "yadi kiṃ cic chrutaṃ te 'sti sarvaṃ kṛtam anarthakam",
    "GE07mbh_12_u:308.065a": "idam anyat tṛtīyaṃ te bhāvasparśavighātakam",
    "GE07mbh_12_u:308.065c": "duṣṭāyā lakṣyate liṅgaṃ pravaktavyaṃ prakāśitam",
    "GE07mbh_12_u:308.066a": "na mayy evābhisaṃdhis te jayaiṣiṇyā jaye kṛtaḥ",
    "GE07mbh_12_u:308.066c": "yeyaṃ matpariṣat kṛtsnā jetum icchasi tām api",
    "GE07mbh_12_u:308.067a": "tathā hy evaṃ punaś ca tvaṃ dṛṣṭiṃ svāṃ pratimuñcasi",
    "GE07mbh_12_u:308.067c": "matpakṣapratighātāya svapakṣodbhāvanāya ca",
    "GE07mbh_12_u:308.068a": "sā svenāmarṣajena tvam ṛddhimohena mohitā",
    "GE07mbh_12_u:308.068c": "bhūyaḥ sṛjasi yogāstraṃ viṣāmṛtam ivaikadhā",
    "GE07mbh_12_u:308.069a": "icchator hi dvayor lābhaḥ strīpuṃsor amṛtopamaḥ",
    "GE07mbh_12_u:308.069c": "alābhaś cāpy araktasya so 'tra doṣo viṣopamaḥ",
    "GE07mbh_12_u:308.070a": "mā sprākṣīḥ sadhu jānīṣva svaśāstram anupālaya",
    "GE07mbh_12_u:308.070c": "kṛteyaṃ hi vijijñāsā mukto neti tvayā mama",
    "GE07mbh_12_u:308.070e": "etat sarvaṃ praticchannaṃ mayi nārhasi gūhitum",
    "GE07mbh_12_u:308.071a": "sā yadi tvaṃ svakāryeṇa yady anyasya mahīpateḥ",
    "GE07mbh_12_u:308.071c": "tattvaṃ satrapraticchannā mayi nārhasi gūhitum",
    "GE07mbh_12_u:308.072a": "na rājānaṃ mṛṣā gacchen na dvijātiṃ kathaṃ cana",
    "GE07mbh_12_u:308.072c": "na striyaṃ strīguṇopetāṃ hanyur hy ete mṛṣāgatāḥ",
    "GE07mbh_12_u:308.073a": "rājñāṃ hi balam aiśvaryaṃ brahma brahmavidāṃ balam",
    "GE07mbh_12_u:308.073c": "rūpayauvanasaubhāgyaṃ strīṇāṃ balam anuttamam",
    "GE07mbh_12_u:308.074a": "ata etair balair ete balinaḥ svārtham icchatā",
    "GE07mbh_12_u:308.074c": "ārjavenābhigantavyā vināśāya hy anārjavam",
    "GE07mbh_12_u:308.075a": "sā tvaṃ jātiṃ śrutaṃ vṛttaṃ bhāvaṃ prakṛtim ātmanaḥ",
    "GE07mbh_12_u:308.075c": "kṛtyam āgamane caiva vaktum arhasi tattvataḥ",
    "GE07mbh_12_u:308.076a": "ity etair asukhair vākyair ayuktair asamañjasaiḥ",
    "GE07mbh_12_u:308.076c": "pratyādiṣṭā narendreṇa sulabhā na vyakampata",
    "GE07mbh_12_u:308.077a": "uktavākye tu nṛpatau sulabhā cārudarśanā",
    "GE07mbh_12_u:308.077c": "tataś cārutaraṃ vākyaṃ pracakrāmātha bhāṣitum",
    "GE07mbh_12_u:308.078a": "navabhir navabhiś caiva doṣair vāgbuddhidūṣaṇaiḥ",
    "GE07mbh_12_u:308.078c": "apetam upapannārtham aṣṭādaśaguṇānvitam",
    "GE07mbh_12_u:308.079a": "saukṣmyaṃ saṃkhyākramau cobhau nirṇayaḥ saprayojanaḥ",
    "GE07mbh_12_u:308.079c": "pañcaitāny arthajātāni vākyam ity ucyate nṛpa",
    "GE07mbh_12_u:308.080a": "eṣām ekaikaśo 'rthānāṃ saukṣmyādīnāṃ sulakṣaṇam",
    "GE07mbh_12_u:308.080c": "śṛṇu saṃsāryamāṇānāṃ padārthaiḥ padavākyataḥ",
    "GE07mbh_12_u:308.081a": "jñānaṃ jñeyeṣu bhinneṣu yathābhedena vartate",
    "GE07mbh_12_u:308.081c": "tatrātiśayinī buddhis tat saukṣmyam iti vartate",
    "GE07mbh_12_u:308.082a": "doṣāṇāṃ ca guṇānāṃ ca pramāṇaṃ pravibhāgaśaḥ",
    "GE07mbh_12_u:308.082c": "kaṃ cid artham abhipretya sā saṃkhyety upadhāryatām",
    "GE07mbh_12_u:308.083a": "idaṃ pūrvam idaṃ paścād vaktavyaṃ yad vivakṣitam",
    "GE07mbh_12_u:308.083c": "kramayogaṃ tam apy āhur vākyaṃ vākyavido janāḥ",
    "GE07mbh_12_u:308.084a": "dharmārthakāmamokṣeṣu pratijñāya viśeṣataḥ",
    "GE07mbh_12_u:308.084c": "idaṃ tad iti vākyānte procyate sa vinirṇayaḥ",
    "GE07mbh_12_u:308.085a": "icchādveṣabhavair duḥkhaiḥ prakarṣo yatra jāyate",
    "GE07mbh_12_u:308.085c": "tatra yā nṛpate vṛttis tat prayojanam iṣyate",
    "GE07mbh_12_u:308.086a": "tāny etāni yathoktāni saukṣmyādīni janādhipa",
    "GE07mbh_12_u:308.086c": "ekārthasamavetāni vākyaṃ mama niśāmaya",
    "GE07mbh_12_u:308.087a": "upetārtham abhinnārthaṃ nāpavṛttaṃ na cādhikam",
    "GE07mbh_12_u:308.087c": "nāślakṣṇaṃ na ca saṃdigdhaṃ vakṣyāmi paramaṃ tava",
    "GE07mbh_12_u:308.088a": "na gurvakṣarasaṃbaddhaṃ parāṅmukhamukhaṃ na ca",
    "GE07mbh_12_u:308.088c": "nānṛtaṃ na trivargeṇa viruddhaṃ nāpy asaṃskṛtam",
    "GE07mbh_12_u:308.089a": "na nyūnaṃ kaṣṭaśabdaṃ vā vyutkramābhihitaṃ na ca",
    "GE07mbh_12_u:308.089c": "na śeṣaṃ nānukalpena niṣkāraṇam ahetukam",
    "GE07mbh_12_u:308.090a": "kāmāt krodhād bhayāl lobhād dainyād ānāryakāt tathā",
    "GE07mbh_12_u:308.090c": "hrīto 'nukrośato mānān na vakṣyāmi kathaṃ cana",
    "GE07mbh_12_u:308.091a": "vaktā śrotā ca vākyaṃ ca yadā tv avikalaṃ nṛpa",
    "GE07mbh_12_u:308.091c": "samam eti vivakṣāyāṃ tadā so 'rthaḥ prakāśate",
    "GE07mbh_12_u:308.092a": "vaktavye tu yadā vaktā śrotāram avamanyate",
    "GE07mbh_12_u:308.092c": "svārtham āha parārthaṃ vā tadā vākyaṃ na rohati",
    "GE07mbh_12_u:308.093a": "atha yaḥ svārtham utsṛjya parārthaṃ prāha mānavaḥ",
    "GE07mbh_12_u:308.093c": "viśaṅkā jāyate tasmin vākyaṃ tad api doṣavat",
    "GE07mbh_12_u:308.094a": "yas tu vaktā dvayor artham aviruddhaṃ prabhāṣate",
    "GE07mbh_12_u:308.094c": "śrotuś caivātmanaś caiva sa vaktā netaro nṛpa",
    "GE07mbh_12_u:308.095a": "tad arthavad idaṃ vākyam upetaṃ vākyasaṃpadā",
    "GE07mbh_12_u:308.095c": "avikṣiptamanā rājann ekāgraḥ śrotum arhasi",
    "GE07mbh_12_u:308.096a": "kāsi kasya kuto veti tvayāham abhicoditā",
    "GE07mbh_12_u:308.096c": "tatrottaram idaṃ vākyaṃ rājann ekamanāḥ śṛṇu",
    "GE07mbh_12_u:308.097a": "yathā jatu ca kāṣṭhaṃ ca pāṃsavaś codabindubhiḥ",
    "GE07mbh_12_u:308.097c": "suśliṣṭāni tathā rājan prāṇinām iha saṃbhavaḥ",
    "GE07mbh_12_u:308.098a": "śabdaḥ sparśo raso rūpaṃ gandhaḥ pañcendriyāṇi ca",
    "GE07mbh_12_u:308.098c": "pṛthag ātmā daśātmānaḥ saṃśliṣṭā jatukāṣṭhavat",
    "GE07mbh_12_u:308.099a": "na caiṣāṃ codanā kā cid astīty eṣa viniścayaḥ",
    "GE07mbh_12_u:308.099c": "ekaikasyeha vijñānaṃ nāsty ātmani tathā pare",
    "GE07mbh_12_u:308.100a": "na veda cakṣuś cakṣuṣṭvaṃ śrotraṃ nātmani vartate",
    "GE07mbh_12_u:308.100c": "tathaiva vyabhicāreṇa na vartante parasparam",
    "GE07mbh_12_u:308.100e": "saṃśliṣṭā nābhijāyante yathāpa iha pāṃsavaḥ",
    "GE07mbh_12_u:308.101a": "bāhyān anyān apekṣante guṇāṃs tān api me śṛṇu",
    "GE07mbh_12_u:308.101c": "rūpaṃ cakṣuḥ prakāśaś ca darśane hetavas trayaḥ",
    "GE07mbh_12_u:308.101e": "yathaivātra tathānyeṣu jñānajñeyeṣu hetavaḥ",
    "GE07mbh_12_u:308.102a": "jñānajñeyāntare tasmin mano nāmāparo guṇaḥ",
    "GE07mbh_12_u:308.102c": "vicārayati yenāyaṃ niścaye",
    "GE07mbh_12_u:308.103a": "dvādaśas tv aparas tatra buddhir nāma guṇaḥ smṛtaḥ",
    "GE07mbh_12_u:308.103c": "yena saṃśayapūrveṣu boddhavyeṣu vyavasyati",
    "GE07mbh_12_u:308.104a": "atha dvādaśake tasmin sattvaṃ nāmāparo guṇaḥ",
    "GE07mbh_12_u:308.104c": "mahāsattvo 'lpasattvo vā jantur yenānumīyate",
    "GE07mbh_12_u:308.105a": "kṣetrajña iti cāpy anyo guṇas tatra caturdaśaḥ",
    "GE07mbh_12_u:308.105c": "mamāyam iti yenāyaṃ manyate na ca manyate",
    "GE07mbh_12_u:308.106a": "atha pañcadaśo rājan guṇas tatrāparaḥ smṛtaḥ",
    "GE07mbh_12_u:308.106c": "pṛthak kalāsamūhasya sāmagryaṃ tad ihocyate",
    "GE07mbh_12_u:308.107a": "guṇas tv evāparas tatra saṃghāta iti ṣoḍaśaḥ",
    "GE07mbh_12_u:308.107c": "ākṛtir vyaktir ity etau guṇau yasmin samāśritau",
    "GE07mbh_12_u:308.108a": "sukhaduḥkhe jarāmṛtyū lābhālābhau priyāpriye",
    "GE07mbh_12_u:308.108c": "iti caikonaviṃśo 'yaṃ dvaṃdvayoga iti smṛtaḥ",
    "GE07mbh_12_u:308.109a": "ūrdhvam ekonaviṃśatyāḥ kālo nāmāparo guṇaḥ",
    "GE07mbh_12_u:308.109c": "itīmaṃ viddhi viṃśatyā bhūtānāṃ prabhavāpyayam",
    "GE07mbh_12_u:308.110a": "viṃśakaś caiṣa saṃghāto mahābhūtāni pañca ca",
    "GE07mbh_12_u:308.110c": "sadasadbhāvayogau ca guṇāv anyau prakāśakau",
    "GE07mbh_12_u:308.111a": "ity evaṃ viṃśatiś caiva guṇāḥ sapta ca ye smṛtāḥ",
    "GE07mbh_12_u:308.111c": "vidhiḥ śukraṃ balaṃ ceti traya ete guṇāḥ pare",
    "GE07mbh_12_u:308.112a": "ekaviṃśaś ca daśa ca kalāḥ saṃkhyānataḥ smṛtāḥ",
    "GE07mbh_12_u:308.112c": "samagrā yatra vartante tac charīram iti smṛtam",
    "GE07mbh_12_u:308.113a": "avyaktaṃ prakṛtiṃ tv āsāṃ kalānāṃ kaś cid icchati",
    "GE07mbh_12_u:308.113c": "vyaktaṃ cāsāṃ tathaivānyaḥ sthūladarśī prapaśyati",
    "GE07mbh_12_u:308.114a": "avyaktaṃ yadi vā vyaktaṃ dvayīm atha catuṣṭayīm",
    "GE07mbh_12_u:308.114c": "prakṛtiṃ sarvabhūtānāṃ paśyanty adhyātmacintakāḥ",
    "GE07mbh_12_u:308.115a": "seyaṃ prakṛtir avyaktā kalābhir vyaktatāṃ gatā",
    "GE07mbh_12_u:308.115c": "ahaṃ ca tvaṃ ca rājendra ye cāpy anye śarīriṇaḥ",
    "GE07mbh_12_u:308.116a": "bindunyāsādayo 'vasthāḥ śukraśoṇitasaṃbhavāḥ",
    "GE07mbh_12_u:308.116c": "yāsām eva nipātena kalalaṃ nāma jāyate",
    "GE07mbh_12_u:308.117a": "kalalād arbudotpattiḥ peśī cāpy arbudodbhavā",
    "GE07mbh_12_u:308.117c": "peśyās tv aṅgābhinirvṛttir nakharomāṇi cāṅgataḥ",
    "GE07mbh_12_u:308.118a": "saṃpūrṇe navame māse jantor jātasya maithila",
    "GE07mbh_12_u:308.118b-0784_01": "evaṃ hi jantuḥ saṃpūrṇo navame māsi maithila",
    "GE07mbh_12_u:308.118c": "jāyate nāmarūpatvaṃ strī pumān veti liṅgataḥ",
    "GE07mbh_12_u:308.119a": "jātamātraṃ tu tad rūpaṃ dṛṣṭvā tāmranakhāṅguli",
    "GE07mbh_12_u:308.119c": "kaumārarūpam āpannaṃ rūpato nopalabhyate",
    "GE07mbh_12_u:308.120a": "kaumārād yauvanaṃ cāpi sthāviryaṃ cāpi yauvanāt",
    "GE07mbh_12_u:308.120c": "anena kramayogena pūrvaṃ pūrvaṃ na labhyate",
    "GE07mbh_12_u:308.121a": "kalānāṃ pṛthagarthānāṃ pratibhedaḥ kṣaṇe kṣaṇe",
    "GE07mbh_12_u:308.121c": "vartate sarvabhūteṣu saukṣmyāt tu na vibhāvyate",
    "GE07mbh_12_u:308.122a": "na caiṣām apyayo rājaṃl lakṣyate prabhavo na ca",
    "GE07mbh_12_u:308.122c": "avasthāyām avasthāyāṃ dīpasyevārciṣo gatiḥ",
    "GE07mbh_12_u:308.123a": "tasyāpy evaṃprabhāvasya sadaśvasyeva dhāvataḥ",
    "GE07mbh_12_u:308.123c": "ajasraṃ sarvalokasya kaḥ kuto vā na vā kutaḥ",
    "GE07mbh_12_u:308.124a": "kasyedaṃ kasya vā nedaṃ kuto vedaṃ na vā kutaḥ",
    "GE07mbh_12_u:308.124c": "saṃbandhaḥ ko 'sti bhūtānāṃ svair apy avayavair iha",
    "GE07mbh_12_u:308.125a": "yathādityān maṇeś caiva vīrudbhyaś caiva pāvakaḥ",
    "GE07mbh_12_u:308.125c": "bhavaty evaṃ samudayāt kalānām api jantavaḥ",
    "GE07mbh_12_u:308.126a": "ātmany evātmanātmānaṃ yathā tvam anupaśyasi",
    "GE07mbh_12_u:308.126c": "evam evātmanātmānam anyasmin kiṃ na paśyasi",
    "GE07mbh_12_u:308.126e": "yady ātmani parasmiṃś ca samatām adhyavasyasi",
    "GE07mbh_12_u:308.127a": "atha māṃ kāsi kasyeti kimartham anupṛcchasi",
    "GE07mbh_12_u:308.127c": "idaṃ me syād idaṃ neti dvaṃdvair muktasya maithila",
    "GE07mbh_12_u:308.127e": "kāsi kasya kuto veti vacane kiṃ prayojanam",
    "GE07mbh_12_u:308.128a": "ripau mitre 'tha madhyasthe vijaye saṃdhivigrahe",
    "GE07mbh_12_u:308.128c": "kṛtavān yo mahīpāla kiṃ tasmin muktalakṣaṇam",
    "GE07mbh_12_u:308.129a": "trivarge saptadhā vyaktaṃ yo na vedeha karmasu",
    "GE07mbh_12_u:308.129c": "saṅgavān yas trivarge ca kiṃ tasmin muktalakṣaṇam",
    "GE07mbh_12_u:308.130a": "priye caivāpriye caiva durbale balavaty api",
    "GE07mbh_12_u:308.130c": "yasya nāsti samaṃ cakṣuḥ kiṃ tasmin muktalakṣaṇam",
    "GE07mbh_12_u:308.131a": "tad amuktasya te mokṣe yo 'bhimāno bhaven nṛpa",
    "GE07mbh_12_u:308.131c": "suhṛdbhiḥ sa nivāryas te vicittasyeva bheṣajaiḥ",
    "GE07mbh_12_u:308.132a": "tāni tāny anusaṃdṛśya saṅgasthānāny ariṃdama",
    "GE07mbh_12_u:308.132c": "ātmanātmani saṃpaśyet kiṃ tasmin muktalakṣaṇam",
    "GE07mbh_12_u:308.133a": "imāny anyāni sūkṣmāṇi mokṣam āśritya kāni cit",
    "GE07mbh_12_u:308.133c": "caturaṅgapravṛttāni saṅgasthānāni me śṛṇu",
    "GE07mbh_12_u:308.134a": "ya imāṃ pṛthivīṃ kṛtsnām ekacchatrāṃ praśāsti ha",
    "GE07mbh_12_u:308.134c": "ekam eva sa vai rājā puram adhyāvasaty uta",
    "GE07mbh_12_u:308.135a": "tatpure caikam evāsya gṛhaṃ yad adhitiṣṭhati",
    "GE07mbh_12_u:308.135c": "gṛhe śayanam apy ekaṃ niśāyāṃ yatra līyate",
    "GE07mbh_12_u:308.136a": "śayyārdhaṃ tasya cāpy atra strīpūrvam adhitiṣṭhati",
    "GE07mbh_12_u:308.136c": "tad anena prasaṅgena phalenaiveha yujyate",
    "GE07mbh_12_u:308.137a": "evam evopabhogeṣu bhojanācchādaneṣu",
    "GE07mbh_12_u:308.137c": "guṇeṣu parimeyeṣu nigrahānugrahau prati",
    "GE07mbh_12_u:308.138a": "paratantraḥ sadā rājā svalpe so 'pi prasajjate",
    "GE07mbh_12_u:308.138c": "saṃdhivigrahayoge ca kuto rājñaḥ svatantratā",
    "GE07mbh_12_u:308.139a": "strīṣu krīḍāvihāreṣu nityam asyāsvatantratā",
    "GE07mbh_12_u:308.139c": "mantre cāmātyasamitau kuta eva svatantratā",
    "GE07mbh_12_u:308.140a": "yadā tv ājñāpayaty anyāṃs tadāsyoktā svatantratā",
    "GE07mbh_12_u:308.140c": "avaśaḥ kāryate tatra tasmiṃs tasmin guṇe sthitaḥ",
    "GE07mbh_12_u:308.141a": "svaptukāmo na labhate svaptuṃ kāryārthibhir janaiḥ",
    "GE07mbh_12_u:308.141c": "śayane cāpy anujñātaḥ supta utthāpyate 'vaśaḥ",
    "GE07mbh_12_u:308.142a": "snāhy ālabha piba prāśa juhudhy agnīn yajeti ca",
    "GE07mbh_12_u:308.142c": "vadasva śṛṇu cāpīti vivaśaḥ kāryate paraiḥ",
    "GE07mbh_12_u:308.143a": "abhigamyābhigamyainaṃ yācante satataṃ narāḥ",
    "GE07mbh_12_u:308.143c": "na cāpy utsahate dātuṃ vittarakṣī mahājanāt",
    "GE07mbh_12_u:308.144a": "dāne kośakṣayo hy asya vairaṃ cāpy aprayacchataḥ",
    "GE07mbh_12_u:308.144c": "kṣaṇenāsyopavartante doṣā vairāgyakārakāḥ",
    "GE07mbh_12_u:308.145a": "prājñāñ śūrāṃs tathaivāḍhyān ekasthāne 'pi śaṅkate",
    "GE07mbh_12_u:308.145c": "bhayam apy abhaye rājño yaiś ca nityam upāsyate",
    "GE07mbh_12_u:308.146a": "yadā caite praduṣyanti rājan ye kīrtitā mayā",
    "GE07mbh_12_u:308.146c": "tadaivāsya bhayaṃ tebhyo jāyate paśya yādṛśam",
    "GE07mbh_12_u:308.147a": "sarvaḥ sve sve gṛhe rājā sarvaḥ sve sve gṛhe gṛhī",
    "GE07mbh_12_u:308.147c": "nigrahānugrahau kurvaṃs tulyo janaka rājabhiḥ",
    "GE07mbh_12_u:308.148a": "putrā dārās tathaivātmā kośo mitrāṇi saṃcayaḥ",
    "GE07mbh_12_u:308.148c": "paraiḥ sādhāraṇā hy ete tais tair evāsya hetubhiḥ",
    "GE07mbh_12_u:308.149a": "hato deśaḥ puraṃ dagdhaṃ pradhānaḥ kuñjaro mṛtaḥ",
    "GE07mbh_12_u:308.149c": "lokasādhāraṇeṣv eṣu mithyājñānena tapyate",
    "GE07mbh_12_u:308.150a": "amukto mānasair duḥkhair icchādveṣapriyodbhavaiḥ",
    "GE07mbh_12_u:308.150c": "śirorogādibhī rogais tathaiva vinipātibhiḥ",
    "GE07mbh_12_u:308.151a": "dvaṃdvais tais tair upahataḥ sarvataḥ pariśaṅkitaḥ",
    "GE07mbh_12_u:308.151c": "bahupratyarthikaṃ rājyam upāste gaṇayan niśāḥ",
    "GE07mbh_12_u:308.152a": "tad alpasukham atyarthaṃ bahuduḥkham asāravat",
    "GE07mbh_12_u:308.152b-0785_01": "tṛṇāgnijvalanaprakhyaṃ phenabudbudasaṃnibham",
    "GE07mbh_12_u:308.152c": "ko rājyam abhipadyeta prāpya copaśamaṃ labhet",
    "GE07mbh_12_u:308.153a": "mamedam iti yac cedaṃ puraṃ rāṣṭraṃ ca manyase",
    "GE07mbh_12_u:308.153c": "balaṃ kośam amātyāṃś ca kasyaitāni na vā nṛpa",
    "GE07mbh_12_u:308.154a": "mitrāmātyaṃ puraṃ rāṣṭraṃ daṇḍaḥ kośo mahīpatiḥ",
    "GE07mbh_12_u:308.154c": "saptāṅgaś cakrasaṃghāto rājyam ity ucyate nṛpa",
    "GE07mbh_12_u:308.155a": "saptāṅgasyāsya rājyasya tridaṇḍasyeva tiṣṭhataḥ",
    "GE07mbh_12_u:308.155c": "anyonyaguṇayuktasya kaḥ kena guṇato 'dhikaḥ",
    "GE07mbh_12_u:308.156a": "teṣu teṣu hi kāleṣu tat tad aṅgaṃ viśiṣyate",
    "GE07mbh_12_u:308.156c": "yena yat sidhyate kāryaṃ tat prādhānyāya kalpate",
    "GE07mbh_12_u:308.157a": "saptāṅgaś cāpi saṃghātas trayaś cānye nṛpottama",
    "GE07mbh_12_u:308.157c": "saṃbhūya daśavargo 'yaṃ bhuṅkte rājyaṃ hi rājavat",
    "GE07mbh_12_u:308.158a": "yaś ca rājā mahotsāhaḥ kṣatradharmarato bhavet",
    "GE07mbh_12_u:308.158c": "sa tuṣyed daśabhāgena tatas tv anyo daśāvaraiḥ",
    "GE07mbh_12_u:308.159a": "nāsty asādhāraṇo rājā nāsti rājyam arājakam",
    "GE07mbh_12_u:308.159c": "rājye 'sati kuto dharmo dharme 'sati kutaḥ param",
    "GE07mbh_12_u:308.160a": "yo 'py atra paramo dharmaḥ pavitraṃ rājarājyayoḥ",
    "GE07mbh_12_u:308.160c": "pṛthivī dakṣiṇā yasya so 'śvamedho na vidyate",
    "GE07mbh_12_u:308.161a": "sāham etāni karmāṇi rājyaduḥkhāni maithila",
    "GE07mbh_12_u:308.161c": "samarthā śataśo vaktum atha vāpi sahasraśaḥ",
    "GE07mbh_12_u:308.162a": "svadehe nābhiṣaṅgo me kutaḥ paraparigrahe",
    "GE07mbh_12_u:308.162c": "na mām evaṃvidhāṃ muktām īdṛśaṃ vaktum arhasi",
    "GE07mbh_12_u:308.163a": "nanu nāma tvayā mokṣaḥ kṛtsnaḥ pañcaśikhāc chrutaḥ",
    "GE07mbh_12_u:308.163c": "sopāyaḥ sopaniṣadaḥ sopāsaṅgaḥ saniścayaḥ",
    "GE07mbh_12_u:308.164a": "tasya te muktasaṅgasya pāśān ākramya tiṣṭhataḥ",
    "GE07mbh_12_u:308.164c": "chatrādiṣu viśeṣeṣu kathaṃ saṅgaḥ punar nṛpa",
    "GE07mbh_12_u:308.165a": "śrutaṃ te na śrutaṃ manye mithyā vāpi śrutaṃ śrutam",
    "GE07mbh_12_u:308.165c": "atha vā śrutasaṃkāśaṃ śrutam anyac chrutaṃ tvayā",
    "GE07mbh_12_u:308.166a": "athāpīmāsu saṃjñāsu laukikīṣu pratiṣṭhasi",
    "GE07mbh_12_u:308.166c": "abhiṣaṅgāvarodhābhyāṃ baddhas tvaṃ prākṛto mayā",
    "GE07mbh_12_u:308.167a": "sattvenānupraveśo hi yo 'yaṃ tvayi kṛto mayā",
    "GE07mbh_12_u:308.167c": "kiṃ tavāpakṛtaṃ tatra yadi mukto 'si sarvataḥ",
    "GE07mbh_12_u:308.168a": "niyamo hy eṣa dharmeṣu yatīnāṃ śūnyavāsitā",
    "GE07mbh_12_u:308.168c": "śūnyam āvāsayantyā ca mayā kiṃ kasya dūṣitam",
    "GE07mbh_12_u:308.169a": "na pāṇibhyāṃ na bāhubhyāṃ pādorubhyāṃ na cānagha",
    "GE07mbh_12_u:308.169c": "na gātrāvayavair anyaiḥ spṛśāmi tvā narādhipa",
    "GE07mbh_12_u:308.170a": "kule mahati jātena hrīmatā dīrghadarśinā",
    "GE07mbh_12_u:308.170c": "naitat sadasi vaktavyaṃ sad vāsad vā mithaḥ kṛtam",
    "GE07mbh_12_u:308.171a": "brāhmaṇā guravaś ceme tathāmātyā gurūttamāḥ",
    "GE07mbh_12_u:308.171c": "tvaṃ cātha gurur apy eṣām evam anyonyagauravam",
    "GE07mbh_12_u:308.172a": "tad evam anusaṃdṛśya vācyāvācyaṃ parīkṣatā",
    "GE07mbh_12_u:308.172c": "strīpuṃsoḥ samavāyo 'yaṃ tvayā vācyo na saṃsadi",
    "GE07mbh_12_u:308.173a": "yathā puṣkaraparṇasthaṃ jalaṃ tatparṇasaṃsthitam",
    "GE07mbh_12_u:308.173c": "tiṣṭhaty aspṛśatī tadvat tvayi vatsyāmi maithila",
    "GE07mbh_12_u:308.174a": "yadi vāpy aspṛśantyā me sparśaṃ jānāsi kaṃ cana",
    "GE07mbh_12_u:308.174c": "jñānaṃ kṛtam abījaṃ te kathaṃ teneha bhikṣuṇā",
    "GE07mbh_12_u:308.175a": "sa gārhasthyāc cyutaś ca tvaṃ mokṣaṃ nāvāpya durvidam",
    "GE07mbh_12_u:308.175c": "ubhayor antarāle ca vartase mokṣavātikaḥ",
    "GE07mbh_12_u:308.176a": "na hi muktasya muktena jñasyaikatvapṛthaktvayoḥ",
    "GE07mbh_12_u:308.176c": "bhāvābhāvasamāyoge jāyate varṇasaṃkaraḥ",
    "GE07mbh_12_u:308.177a": "varṇāśramapṛthaktve ca dṛṣṭārthasyāpṛthaktvinaḥ",
    "GE07mbh_12_u:308.177c": "nānyad anyad iti jñātvā nānyad anyat pravartate",
    "GE07mbh_12_u:308.178a": "pāṇau kuṇḍaṃ tathā kuṇḍe payaḥ payasi makṣikāḥ",
    "GE07mbh_12_u:308.178c": "āśritāśrayayogena pṛthaktvenāśrayā vayam",
    "GE07mbh_12_u:308.179a": "na tu kuṇḍe payobhāvaḥ payaś cāpi na makṣikāḥ",
    "GE07mbh_12_u:308.179c": "svayam evāśrayanty ete bhāvā na tu parāśrayam",
    "GE07mbh_12_u:308.180a": "pṛthaktvād āśramāṇāṃ ca varṇānyatve tathaiva ca",
    "GE07mbh_12_u:308.180c": "parasparapṛthaktvāc ca kathaṃ te varṇasaṃkaraḥ",
    "GE07mbh_12_u:308.181a": "nāsmi varṇottamā jātyā na vaiśyā nāvarā tathā",
    "GE07mbh_12_u:308.181c": "tava rājan savarṇāsmi śuddhayonir aviplutā",
    "GE07mbh_12_u:308.182a": "pradhāno nāma rājarṣir vyaktaṃ te śrotram āgataḥ",
    "GE07mbh_12_u:308.182c": "kule tasya samutpannāṃ sulabhāṃ nāma viddhi mām",
    "GE07mbh_12_u:308.183a": "droṇaś ca śataśṛṅgaś ca vakradvāraś ca parvataḥ",
    "GE07mbh_12_u:308.183c": "mama satreṣu pūrveṣāṃ citā maghavatā saha",
    "GE07mbh_12_u:308.184a": "sāhaṃ tasmin kule jātā bhartary asati madvidhe",
    "GE07mbh_12_u:308.184c": "vinītā mokṣadharmeṣu carāmy ekā munivratam",
    "GE07mbh_12_u:308.185a": "nāsmi satrapraticchannā na parasvābhimāninī",
    "GE07mbh_12_u:308.185c": "na dharmasaṃkarakarī svadharme 'smi dhṛtavratā",
    "GE07mbh_12_u:308.186a": "nāsthirā svapratijñāyāṃ nāsamīkṣyapravādinī",
    "GE07mbh_12_u:308.186c": "nāsamīkṣyāgatā cāhaṃ tvatsakāśaṃ janādhipa",
    "GE07mbh_12_u:308.187a": "mokṣe te bhāvitāṃ buddhiṃ śrutvāhaṃ kuśalaiṣiṇī",
    "GE07mbh_12_u:308.187c": "tava mokṣasya cāpy asya jijñāsārtham ihāgatā",
    "GE07mbh_12_u:308.188a": "na vargasthā bravīmy etat svapakṣaparapakṣayoḥ",
    "GE07mbh_12_u:308.188c": "mukto na mucyate yaś ca śānto yaś ca na śāmyati",
    "GE07mbh_12_u:308.189a": "yathā śūnye purāgāre bhikṣur ekāṃ niśāṃ vaset",
    "GE07mbh_12_u:308.189c": "tathā hi tvaccharīre 'sminn imāṃ vatsyāmi śarvarīm",
    "GE07mbh_12_u:308.190a": "sāham āsanadānena vāgātithyena cārcitā",
    "GE07mbh_12_u:308.190c": "suptā suśaraṇā prītā śvo gamiṣyāmi maithila",
    "GE07mbh_12_u:308.191a": "ity etāni sa vākyāni hetumanty arthavanti ca",
    "GE07mbh_12_u:308.191c": "śrutvā nādhijagau rājā kiṃ cid anyad ataḥ param yudhiṣṭhira uvāca",
    "GE07mbh_12_u:308.191d-029A_0001": "avyaktavyaktatattvānāṃ niścayaṃ bharatarṣabha bhīṣma uvāca",
    "GE07mbh_12_u:308.191d-029A_0002": "vaktum arhasi kauravya devasyājasya yā kṛtiḥ",
    "GE07mbh_12_u:308.191d-029A_0003": "atrāpy udāharantīmaṃ saṃvādaṃ guruśiṣyayoḥ āsurir uvāca",
    "GE07mbh_12_u:308.191d-029A_0004": "kapilasyāsureś caiva sarvaduḥkhavimokṣaṇam",
    "GE07mbh_12_u:308.191d-029A_0005": "avyaktavyaktatattvānāṃ niścayaṃ buddhiniścayam",
    "GE07mbh_12_u:308.191d-029A_0006": "bhagavann amitaprajña vaktum arhasi me 'rthataḥ",
    "GE07mbh_12_u:308.191d-029A_0007": "kiṃ vyaktaṃ kim avyaktaṃ kiṃ vyaktāvyaktataram | kati tattvāni",
    "GE07mbh_12_u:308.191d-029A_0008": "kim ādyaṃ madhyamaṃ ca tattvānāṃ kim adhyātmam adhibhūtam adhidaivataṃ ca |",
    "GE07mbh_12_u:308.191d-029A_0009": "kiṃ nu svargāpyayaṃ kati sargāḥ kiṃ bhūtaṃ kiṃ bhaviṣyaṃ kiṃ bhavyam",
    "GE07mbh_12_u:308.191d-029A_0010": "kiṃ jñānaṃ kiṃ jñeyaṃ ko jñātā kiṃ buddhaṃ kim apratibuddhaṃ kiṃ",
    "GE07mbh_12_u:308.191d-029A_0011": "budhyamānam |",
    "GE07mbh_12_u:308.191d-029A_0012": "kati parvāṇi kati srotāṃsi kati karmayonayaḥ | kim ekatvaṃ kiṃ",
    "GE07mbh_12_u:308.191d-029A_0013": "nānātvam | kiṃ sahavāsavivāsaṃ kiṃ vidyāvidyam | iti kapila uvāca",
    "GE07mbh_12_u:308.191d-029A_0014": "yad bhavān āha kiṃ vyaktaṃ kim avyaktam ity atra brūmaḥ | avyaktam |",
    "GE07mbh_12_u:308.191d-029A_0015": "agrāhyam atarkyam aparimeyam avyaktam | vyaktam upalakṣyate |",
    "GE07mbh_12_u:308.191d-029A_0016": "yathartavo 'mūrtayas teṣu puṣpaphalair vyaktir upalakṣyate tadvad avyaktaṃ guṇair upalakṣyate",
    "GE07mbh_12_u:308.191d-029A_0017": "prāggataṃ pratyaggatam ūrdhvam adhas tiryak ca | sataś cānanugrāhyatvāt",
    "GE07mbh_12_u:308.191d-029A_0018": "sākṛtiḥ |",
    "GE07mbh_12_u:308.191d-029A_0019": "avyaktasya tamo rajaḥ sattvaṃ tat pradhānaṃ tattvaṃ paraṃ kṣetram |",
    "GE07mbh_12_u:308.191d-029A_0020": "salilam amṛtam abhayam avyaktam akṣaram ajaṃ jīvam ity evamādīny avyaktanāmāni evam āha |",
    "GE07mbh_12_u:308.191d-029A_0022": "avyaktaṃ bījadharmāṇāṃ mahāgrāham acetanam",
    "GE07mbh_12_u:308.191d-029A_0023": "tasmād ekaguṇo jajñe tad vyaktaṃ tattvam īśvaraḥ",
    "GE07mbh_12_u:308.191d-029A_0024": "tad etad avyaktam | prasavadhāraṇādānasvabhāvam āpo dhāraṇe prajanane",
    "GE07mbh_12_u:308.191d-029A_0025": "ādāne guṇānāṃ prakṛtiḥ sadā parāpramattaṃ tad ekasmin kāryakāraṇe |",
    "GE07mbh_12_u:308.191d-029A_0027": "yad apy uktaṃ kiṃ vyaktam ity atra brūmaḥ | vyaktaṃ nāmāsure yat pūrvam",
    "GE07mbh_12_u:308.191d-029A_0028": "avyaktād utpannam īśvaram apratibuddhaguṇastham etat puruṣasaṃjñakaṃ mahad ity uktaṃ",
    "GE07mbh_12_u:308.191d-029A_0029": "buddhir iti ca dhṛtir iti ca | sattā smṛtir matir medhā vyavasāyaḥ",
    "GE07mbh_12_u:308.191d-029A_0030": "samādhiḥ prāptir ity evamādīni vyaktaparyāyanāmāni vadanti |",
    "GE07mbh_12_u:308.191d-029A_0031": "evam āha |",
    "GE07mbh_12_u:308.191d-029A_0032": "mahataḥ siddhir āyattā saṃśayaś ca mahān yataḥ",
    "GE07mbh_12_u:308.191d-029A_0033": "putrasargasya dīptyartham autsukyaṃ ca paraṃ tathā",
    "GE07mbh_12_u:308.191d-029A_0034": "tad evordhvasrotobhimukhatvād apratibuddhatvāc cātmanaḥ prakaroty ahaṃkāram",
    "GE07mbh_12_u:308.191d-029A_0035": "avyaktāvyaktataram |",
    "GE07mbh_12_u:308.191d-029A_0036": "yad apy uktaṃ kiṃ vyaktāvyaktataram ity atra brūmaḥ | vyaktāvyaktataraṃ",
    "GE07mbh_12_u:308.191d-029A_0037": "nāma tṛtīyaṃ puruṣasaṃjñakam |",
    "GE07mbh_12_u:308.191d-029A_0038": "tad etayor ubhayor viriñcivairiñcayor ekaikaśa utpattiḥ | viriñco 'bhimāniny",
    "GE07mbh_12_u:308.191d-029A_0039": "aviveka īrṣyā kāmaḥ krodho lobho darpo moho mamakāraś",
    "GE07mbh_12_u:308.191d-029A_0040": "cety etāny ahaṃkāraparyāyanāmāni bhavanti | evam āha |",
    "GE07mbh_12_u:308.191d-029A_0041": "ahaṃ kartety ahaṃkartā sasṛje viśvam īśvaraḥ",
    "GE07mbh_12_u:308.191d-029A_0042": "tṛtīyam etaṃ puruṣam abhimānaguṇaṃ viduḥ",
    "GE07mbh_12_u:308.191d-029A_0043": "ahaṃkārād yugapad utpādayām āsa pañca mahābhūtāni śabdasparśarūparasagandhalakṣaṇāni |",
    "GE07mbh_12_u:308.191d-029A_0044": "tāny eva buddhyanta iti | evam āha |",
    "GE07mbh_12_u:308.191d-029A_0045": "bhūtasargam ahaṃkārād yo vidvān avabudhyate",
    "GE07mbh_12_u:308.191d-029A_0046": "so 'bhimānam atikramya mahāntaṃ pratitiṣṭhate",
    "GE07mbh_12_u:308.191d-029A_0047": "bhūteṣu cāpy ahaṃkāro asarūpas tathocyate",
    "GE07mbh_12_u:308.191d-029A_0048": "punar viṣayahetvarthe sa manaḥsaṃjñakaḥ smṛtaḥ",
    "GE07mbh_12_u:308.191d-029A_0049": "vikharād vaikharaṃ yugapad indriyaiḥ sahotpādayati | śrotraghrāṇacakṣurjihvātvag",
    "GE07mbh_12_u:308.191d-029A_0050": "ity etāni śabdasparśarūparasagandhān avabudhyanta",
    "GE07mbh_12_u:308.191d-029A_0051": "iti pañca buddhīndriyāṇi vadanti | evam āhur ācāryāḥ | vāg ghastau",
    "GE07mbh_12_u:308.191d-029A_0052": "pādapāyur ānandaś ceti pañca karmendriyāṇi viśeṣāḥ ādityo 'śvinau",
    "GE07mbh_12_u:308.191d-029A_0053": "nakṣatrāṇīty etānīndriyāṇāṃ paryāyanāmāni vadanti |",
    "GE07mbh_12_u:308.191d-029A_0054": "āha |",
    "GE07mbh_12_u:308.191d-029A_0055": "ahaṃkārāt tathā bhūtāny utpādya mahadātmanoḥ",
    "GE07mbh_12_u:308.191d-029A_0056": "vaikharatvaṃ tato jñātvā vaikharo viṣayātmakaḥ",
    "GE07mbh_12_u:308.191d-029A_0057": "vikārastham ahaṃkāram avabudhyātha mānavaḥ",
    "GE07mbh_12_u:308.191d-029A_0058": "mahad aiśvaryam āpnoti yāvad ācandratārakam kapila uvāca",
    "GE07mbh_12_u:308.191d-029A_0059": "yad apy uktaṃ kati tattvāni bhavantīti | tad etāni mayā pūrvaśaḥ",
    "GE07mbh_12_u:308.191d-029A_0060": "pūrvoktāni | evam āha |",
    "GE07mbh_12_u:308.191d-029A_0061": "tattvāny etāny athoktāni yathāvad yo 'nubudhyate",
    "GE07mbh_12_u:308.191d-029A_0062": "na sa pāpena lipyeta nirmuktaḥ sarvasaṃkarāt",
    "GE07mbh_12_u:308.191d-029A_0063": "yad apy uktaṃ kim ādyaṃ madhyamaṃ ca tattvānām ity atra brūmaḥ | etad ādyaṃ",
    "GE07mbh_12_u:308.191d-029A_0064": "madhyamaṃ coktaṃ buddhyādīni trayoviṃśatitattvāni viśeṣaparyavasānāni",
    "GE07mbh_12_u:308.191d-029A_0065": "jñātavyāni bhavantīty evam āha | kenety atrocyate | devadattayajñadattabrāhmaṇakṣatriyavaiśyaśūdracaṇḍālapulkasādir etāni",
    "GE07mbh_12_u:308.191d-029A_0067": "jñātavyāni buddhyādīni viśeṣaparyavasānāni mantavyāni pratyetavyāny",
    "GE07mbh_12_u:308.191d-029A_0068": "uktāni | etad ādyaṃ madhyamaṃ ca | etasmāt tattvānām utpattir",
    "GE07mbh_12_u:308.191d-029A_0069": "bhavati atra pralīyante | ke cid āhur ācāryāḥ | aham ity evam ātmakaṃ",
    "GE07mbh_12_u:308.191d-029A_0070": "śarīrasaṃghātaṃ triṣu lokeṣu vyaktam | avyaktasūkṣmādhiṣṭhitam etad",
    "GE07mbh_12_u:308.191d-029A_0071": "devadattasaṃjñakam | dehināṃ yogadarśanam | abuddhapuruṣadarśanānāṃ tu",
    "GE07mbh_12_u:308.191d-029A_0072": "pañcaviṃśatitattvānāṃ buddhyamānāpratibuddhayor vyatiriktam upekṣakaṃ śuci",
    "GE07mbh_12_u:308.191d-029A_0073": "vyabhram ity āhur ācāryāḥ | evaṃ cāha |",
    "GE07mbh_12_u:308.191d-029A_0074": "caturviṃśatitattvajñas tv avyakte pratitiṣṭhati",
    "GE07mbh_12_u:308.191d-029A_0075": "pañcaviṃśatitattvajño 'vyaktam apy atitiṣṭhati kapila uvāca",
    "GE07mbh_12_u:308.191d-029B_0001": "yad apy uktaṃ kim adhyātmam adhibhūtam adhidaivataṃ cet yatra brūmaḥ | adhyātmam",
    "GE07mbh_12_u:308.191d-029B_0002": "adhibhūtam adhidaivataṃ cāsure vakṣyāmaḥ | pādāv adhyātmaṃ gantavyam",
    "GE07mbh_12_u:308.191d-029B_0003": "adhibhūtaṃ viṣṇur adhidaivatam | pāyur adhyātmaṃ visargo 'dhibhūtaṃ mitro 'dhidaivatam |",
    "GE07mbh_12_u:308.191d-029B_0004": "ānando 'dhyātmam anubhavo 'dhibhūtaṃ prajāpatir adhidaivatam |",
    "GE07mbh_12_u:308.191d-029B_0005": "hastāv adhyātmaṃ kartavyam adhibhūtam indro 'dhidaivatam |",
    "GE07mbh_12_u:308.191d-029B_0006": "vāg adhyātmaṃ vaktavyam adhibhūtam agnir adhidaivatam | ghrāṇo 'dhyātmaṃ",
    "GE07mbh_12_u:308.191d-029B_0007": "ghreyam adhibhūtaṃ bhūmir adhidaivatam | śrotram adhyātmaṃ śrotavyam adhibhūtam",
    "GE07mbh_12_u:308.191d-029B_0008": "ākāśam adhidaivatam | cakṣur adhyātmaṃ draṣṭavyam adhibhūtaṃ sūryo 'dhidaivatam |",
    "GE07mbh_12_u:308.191d-029B_0009": "jihvādhyātmaṃ raso 'dhibhūtam āpo 'dhidaivatam | tvag adhyātmaṃ",
    "GE07mbh_12_u:308.191d-029B_0010": "spraṣṭavyam adhibhūtaṃ vāyur adhidaivatam | mano 'dhyātmaṃ mantavyam",
    "GE07mbh_12_u:308.191d-029B_0011": "adhibhūtaṃ candramā adhidaivatam | ahaṃkāro 'dhyātmam abhimāno 'dhibhūtaṃ",
    "GE07mbh_12_u:308.191d-029B_0012": "viriñco 'dhidaivatam | buddhir adhyātmaṃ boddhavyam adhibhūtaṃ puruṣo 'dhidaivatam |",
    "GE07mbh_12_u:308.191d-029B_0013": "etāvad adhyātmam adhibhūtam adhidaivataṃ ca sarvatra pratyetavyānīty",
    "GE07mbh_12_u:308.191d-029B_0014": "āha |",
    "GE07mbh_12_u:308.191d-029B_0015": "brāhmaṇe nṛpatau kīṭe śvapāke śuni hastini",
    "GE07mbh_12_u:308.191d-029B_0016": "puttikādaṃśamaśake vihaṃge ca samaṃ bhavet",
    "GE07mbh_12_u:308.191d-029B_0017": "avyaktapuruṣayor yogād buddhir utpadyate ''tmani",
    "GE07mbh_12_u:308.191d-029B_0018": "yayā sarvam idaṃ vyāptaṃ trailokyaṃ sacarācaram",
    "GE07mbh_12_u:308.191d-029B_0019": "ya etat tritayaṃ vetti śuddhaṃ cānyad upekṣakam",
    "GE07mbh_12_u:308.191d-029B_0020": "virajo vitamaskaṃ ca nirmalaṃ śivam avyayam",
    "GE07mbh_12_u:308.191d-029B_0021": "saṃdehasaṃkarān mukto nirindriyam anīśvaram",
    "GE07mbh_12_u:308.191d-029B_0022": "niraṅkuram abījaṃ ca śāśvataṃ tad avāpnuyāt",
    "GE07mbh_12_u:308.191d-029B_0023": "yad apy uktaṃ kiṃ nu sargāpyayam iti atra brūmaḥ | tad yathā jarāyujāṇḍajasvedajodbhijjāś",
    "GE07mbh_12_u:308.191d-029B_0024": "catvāro bhūtagrāmāḥ kālāgnināhaṃkṛtenānekaśatasahasrāṃśunā",
    "GE07mbh_12_u:308.191d-029B_0025": "dahyamānāḥ pṛthivīm anupralīyante | tadāttagandhā",
    "GE07mbh_12_u:308.191d-029B_0026": "kūrmapṛṣṭhanibhā pṛthivī apsu pralīyate | tad udakaṃ sarvam",
    "GE07mbh_12_u:308.191d-029B_0027": "abhavat | agnir apy ādatte toyam | tadāgnibhūtam abhavat | agnim apy ādatte",
    "GE07mbh_12_u:308.191d-029B_0028": "vāyuḥ | sa vāyur ūrdhvam adhas tiryak ca dodhavīti | tad vāyur bhūtam",
    "GE07mbh_12_u:308.191d-029B_0029": "abhavat | vāyum apy ādatte vyoma | tad ākāśam eva ninādam abhavat |",
    "GE07mbh_12_u:308.191d-029B_0030": "tad ākāśaṃ manasi pralīyate | mano 'haṃkāre 'haṃkāro mahati",
    "GE07mbh_12_u:308.191d-029B_0031": "mahān avyakte tad etat pralayam īhate | pralayāntān mahāpralaya ity ucyate |",
    "GE07mbh_12_u:308.191d-029B_0032": "praṇaṣṭasarvasvaṃ tama evāpratimaṃ bhavati | agrāhyam acchedyam",
    "GE07mbh_12_u:308.191d-029B_0033": "abhedyam apratarkyam anādy acintyam anālambam asthānam avyayam ajaṃ śāśvatam evam āha |",
    "GE07mbh_12_u:308.191d-029B_0035": "sargapralayam etāvat tattvato yo 'vabudhyate",
    "GE07mbh_12_u:308.191d-029B_0036": "uttīrya so 'śivād asmāc chivam ānantyam āpnuyāt kapila uvāca iti |",
    "GE07mbh_12_u:308.191d-029B_0038": "yad apy uktam āsure kati sargāṇi prākṛtavaikṛtāni bhavantīti |",
    "GE07mbh_12_u:308.191d-029B_0039": "atra brūmaḥ | nava sargāṇi prākṛtavaikṛtāni bhavanti | avyaktān mahad",
    "GE07mbh_12_u:308.191d-029B_0040": "utpadyate | taṃ vidyāsargaṃ vadanti | mahataś cāhaṃkāra utpadyate |",
    "GE07mbh_12_u:308.191d-029B_0041": "ahaṃkārāt pañcabhūtasargaḥ | bhūtebhyo vikāraḥ | yasmāt kṛtsnasya jagatas",
    "GE07mbh_12_u:308.191d-029B_0042": "tejas tad etat prabhavāpyayam | evam āha |",
    "GE07mbh_12_u:308.191d-029B_0043": "utpattiṃ nidhanaṃ madhyaṃ bhūtānām ātmanaś ca yaḥ",
    "GE07mbh_12_u:308.191d-029B_0044": "vetti vidyām avidyāṃ ca sa vācyo bhagavān iti",
    "GE07mbh_12_u:308.191d-029B_0045": "yad apy uktaṃ kiṃ bhūtaṃ kiṃ bhavyaṃ kiṃ bhaviṣyac cety atra brūmaḥ |",
    "GE07mbh_12_u:308.191d-029B_0046": "bhūtaṃ bhavyaṃ bhaviṣyaṃ cāsure trailokyaṃ kālaḥ | sa mahātmā saṃpraty atītānāgatānām",
    "GE07mbh_12_u:308.191d-029B_0047": "utpādakānām utpādakaś cānugrāhakaś ca tirobhāvakaś cety",
    "GE07mbh_12_u:308.191d-029B_0048": "evam āha |",
    "GE07mbh_12_u:308.191d-029B_0049": "bhūtabhavyabhaviṣyāṇāṃ sraṣṭāraṃ kālam īśvaram",
    "GE07mbh_12_u:308.191d-029B_0050": "yo 'vabudhyati tadgāmī sa duḥkhāt parimucyate",
    "GE07mbh_12_u:308.191d-029B_0051": "katarasmād duḥkhāt | janmajarāmaraṇājñānabadhirāndhakubjahīnātiriktāṅgavadhabandhavairūpyacintāvyādhiprabhṛtibhir kapila uvāca",
    "GE07mbh_12_u:308.191d-029B_0052": "anyaiś cānekair iti |",
    "GE07mbh_12_u:308.191d-029B_0053": "yad apy uktaṃ kiṃ jñānam iti atra brūmaḥ | jñānaṃ nāmāsure prajñā |",
    "GE07mbh_12_u:308.191d-029B_0054": "sā buddhir yayā boddhavyam anubudhyate | kiṃ punas tad boddhavyam ity atrocyate |",
    "GE07mbh_12_u:308.191d-029B_0055": "boddhavyaṃ nāma dvividham iṣṭāniṣṭakṛtam | idaṃ",
    "GE07mbh_12_u:308.191d-029B_0056": "dharmyam idam adharmyam | idaṃ vācyam idam avācyam | idaṃ kāryam idam akāryam |",
    "GE07mbh_12_u:308.191d-029B_0057": "idaṃ grāhyam idam agrāhyam | idaṃ gamyam idam agamyam | idaṃ",
    "GE07mbh_12_u:308.191d-029B_0058": "śrāvyam idam aśrāvyam | idaṃ dṛśyam idam adṛśyam | idaṃ bhakṣyam idam abhakṣyam |",
    "GE07mbh_12_u:308.191d-029B_0059": "idaṃ bhojyam idam abhojyam | idaṃ peyam idam apeyam | idaṃ",
    "GE07mbh_12_u:308.191d-029B_0060": "lehyam idam alehyam | idaṃ coṣyam idam acoṣyam |",
    "GE07mbh_12_u:308.191d-029B_0061": "kutaś caitāny avatiṣṭhante | kva vā pralīyante |",
    "GE07mbh_12_u:308.191d-029B_0062": "vā naitāni | tatrocyate | avyaktād etāny avatiṣṭhante | avyaktam eva",
    "GE07mbh_12_u:308.191d-029B_0063": "pralīyante | avyaktasyaitāni naitāni puruṣasyety atrāha | yady avyaktād",
    "GE07mbh_12_u:308.191d-029B_0064": "etāny avatiṣṭhante 'vyaktam evābhipralīyante |",
    "GE07mbh_12_u:308.191d-029B_0065": "kena khalv idānīṃ kāraṇeneṣṭāniṣṭakṛtair dvaṃdvair avabudhyate",
    "GE07mbh_12_u:308.191d-029B_0066": "kṣetrajñaḥ | kasmād abhimanyate mamaitāni dvaṃdvāni | aham eteṣāṃ mattaś caitāny",
    "GE07mbh_12_u:308.191d-029B_0067": "avatiṣṭhante mayy evābhipralīyanta ity evam āha |",
    "GE07mbh_12_u:308.191d-029B_0068": "pravartamānān prakṛter imān guṇāṃs",
    "GE07mbh_12_u:308.191d-029B_0069": "tamovṛto 'yaṃ viparītadarśanaḥ",
    "GE07mbh_12_u:308.191d-029B_0070": "ahaṃ karomīty abudho 'bhimanyate",
    "GE07mbh_12_u:308.191d-029B_0071": "tṛṇasya kubjīkaraṇe 'py anīśvaraḥ",
    "GE07mbh_12_u:308.191d-029B_0072": "yadā tv ayam abhimanyate | avyaktād etāny avatiṣṭhante | avyaktam",
    "GE07mbh_12_u:308.191d-029B_0073": "evābhipralīyante avyaktasyaitāni naitāni mameti | tadāsya",
    "GE07mbh_12_u:308.191d-029B_0074": "vijñānābhisaṃbandhād vivāso bhavati | evam āha |",
    "GE07mbh_12_u:308.191d-029B_0075": "setur iva bhavet prakṛtir jalam iva guṇā matsyavat kṣetrī",
    "GE07mbh_12_u:308.191d-029B_0076": "tasmin svabhāvalulite jale pravṛtte carati matsyaḥ",
    "GE07mbh_12_u:308.191d-029B_0077": "evaṃ svabhāvayogāt sṛjati guṇān prakṛtir ity abhimatam | na so 'jñeṣu",
    "GE07mbh_12_u:308.191d-029B_0078": "pravicarati kṣetrajño jñaḥ paraḥ prakṛter iti |",
    "GE07mbh_12_u:308.191d-029B_0079": "yad apy uktaṃ kiṃ jñeyam iti | atra brūmaḥ | jñeyaṃ nāmāsure puruṣaḥ",
    "GE07mbh_12_u:308.191d-029B_0080": "pañcaviṃśatitattvāni bhavanti evam āha |",
    "GE07mbh_12_u:308.191d-029B_0081": "avyaktaṃ buddhyahaṃkārau mahābhūtāni pañca ca",
    "GE07mbh_12_u:308.191d-029B_0082": "viśeṣān pañca caivāhur daśaikaṃ ca prakāśakān",
    "GE07mbh_12_u:308.191d-029B_0083": "ekādaśendriyāṇy eva etāvaj jñeyasaṃjñitam",
    "GE07mbh_12_u:308.191d-029B_0084": "pañca pañca hi vargāṇi vijñeyāny eva tattvataḥ",
    "GE07mbh_12_u:308.191d-029B_0085": "pañcaviṃśatitattvāni viditvaitāni tattvataḥ",
    "GE07mbh_12_u:308.191d-029B_0086": "viśuddhaḥ puruṣaś cāsmād vargahīno na śocati",
    "GE07mbh_12_u:308.191d-029B_0087": "pañcaviṃśatitattvajño yatra tatrāśrame rataḥ",
    "GE07mbh_12_u:308.191d-029B_0088": "trayas trivargān yo veda śuddhātmani sa līyate",
    "GE07mbh_12_u:308.191d-029B_0089": "ke te trayas trivargā ity atra brūmaḥ | sattvaṃ rajas tama iti prathamaḥ |",
    "GE07mbh_12_u:308.191d-029B_0090": "utpādako 'nugrāhyakas tirobhāvaka iti dvitīyaḥ | buddho 'pratibuddho",
    "GE07mbh_12_u:308.191d-029B_0091": "budhyamāna iti tṛtīyaḥ | evam ete trayas trivargā bhavanti |",
    "GE07mbh_12_u:308.191d-029B_0092": "evam āha |",
    "GE07mbh_12_u:308.191d-029B_0093": "trayas trivargān vijñāya yāthātathyena mānavaḥ",
    "GE07mbh_12_u:308.191d-029B_0094": "karmaṇā manasā vācā pravimukto na śocati",
    "GE07mbh_12_u:308.191d-029B_0095": "kāryaṃ kāraṇaṃ kartṛtvam iti trivargaguṇāḥ | ke guṇā guṇamātrā",
    "GE07mbh_12_u:308.191d-029B_0096": "guṇalakṣaṇaṃ guṇāvayavam | sattvaṃ rajas tama iti guṇāḥ | tatra",
    "GE07mbh_12_u:308.191d-029B_0097": "tattvadarśanatā bhayanāśaḥ svasthabhāvatā prasannendriyatā sukhasvapnapratibodhanam",
    "GE07mbh_12_u:308.191d-029B_0098": "iti sattvamātrāḥ | rāgitā matsaritā sāhasikatā",
    "GE07mbh_12_u:308.191d-029B_0099": "paritāpitāriṣṭasvapnapratibodhanateti rajomātrāḥ | mūḍhatā nidrāveśitā",
    "GE07mbh_12_u:308.191d-029B_0100": "dharmadveṣitākāryeṣv atipramoditā smṛtināśaś",
    "GE07mbh_12_u:308.191d-029B_0101": "tamomātrāḥ | guṇavṛttam ity upāsya sarvabhūtamadhyasthas tamasābhibhūtaḥ",
    "GE07mbh_12_u:308.191d-029B_0102": "svapiti sattvaviśuddho 'vabudhyate | svapnapratibodhanāntaraṃ raja kapila uvāca",
    "GE07mbh_12_u:308.191d-029B_0103": "ity avayavān | ya evaṃ vindate prājñaḥ sarvato vimucyata iti |",
    "GE07mbh_12_u:308.191d-029B_0104": "yad apy uktaṃ ko jñāteti atra brūmaḥ | jñātā nāmāsure kṣetrajño",
    "GE07mbh_12_u:308.191d-029B_0105": "draṣṭā śucir upekṣako jñānatriko budhyamānāpratibuddhayoḥ",
    "GE07mbh_12_u:308.191d-029B_0106": "paraḥ | taṃ viditvā niravayavam anāmayam asmād duḥkhād vimucyata ity evam",
    "GE07mbh_12_u:308.191d-029B_0107": "āha |",
    "GE07mbh_12_u:308.191d-029B_0108": "pañcaviṃśatitattvād dhi niṣkalaṃ śucim avraṇam",
    "GE07mbh_12_u:308.191d-029B_0109": "na śocati naro jñātvā sāṃkhyaśrutinidarśanāt",
    "GE07mbh_12_u:308.191d-029B_0110": "yad apy uktaṃ kim apratibuddhaṃ kiṃ budhyamānaṃ ceti | atra",
    "GE07mbh_12_u:308.191d-029B_0111": "brūmaḥ | apratibuddhaṃ nāmāsure avyaktam | budhyamānaṃ buddhistham |",
    "GE07mbh_12_u:308.191d-029B_0112": "param etābhyām anyad upekṣakaṃ śucijñaṃ vyabhram ity evam āha |",
    "GE07mbh_12_u:308.191d-029B_0113": "budhyamānāpratibuddhābhyāṃ buddhasya ca nirātmanaḥ",
    "GE07mbh_12_u:308.191d-029B_0114": "pārāvaryaṃ viditvā tu jñānasāphalyam āpnuyāt",
    "GE07mbh_12_u:308.191d-029B_0115": "ye tv evaṃ nāma budhyeran yathāśāstranidarśanāt kapila uvāca",
    "GE07mbh_12_u:308.191d-029B_0116": "tritayaṃ teṣv asāphalyaṃ śāstrasyābhavad āsure",
    "GE07mbh_12_u:308.191d-029B_0117": "yad apy uktaṃ kati parvāṇi bhavantīti atrocyate | pañca parvāṇi",
    "GE07mbh_12_u:308.191d-029B_0118": "tamo moho mahāmohas tāmisro 'ndhatāmisra iti | tama ity ajñānam",
    "GE07mbh_12_u:308.191d-029B_0119": "evādhikurute | moha ity ālasyam evādhikurute | mahāmoha iti",
    "GE07mbh_12_u:308.191d-029B_0120": "kāmam evādhikurute | kasmāt | mahatām apy atra devadānavamaharṣīṇāṃ",
    "GE07mbh_12_u:308.191d-029B_0121": "mahān moho bhavatīti | tāmisra iti krodham evādhikurute |",
    "GE07mbh_12_u:308.191d-029B_0122": "andhatāmisra iti viṣādam evādhikurute | viṣādaś ca mṛtyuḥ |",
    "GE07mbh_12_u:308.191d-029B_0123": "sa cāpratibuddhasya bhavati | kasmāt | yat sattvastho 'ham iti paśyan",
    "GE07mbh_12_u:308.191d-029B_0124": "mohāt sa sattvavināśe nityasya kṣetrajñasya anupaśyati | yatraikakālam",
    "GE07mbh_12_u:308.191d-029B_0125": "andhatāmisraṃ viṣādam evārchati | ahaṃ mariṣyāmi",
    "GE07mbh_12_u:308.191d-029B_0126": "aham amṛto 'nityatvād ajñānatvāc ca | maraṇajananatve svaśarīrasaṃsthite",
    "GE07mbh_12_u:308.191d-029B_0127": "paraśarīrasaṃjñite cābhiṣvajate ahaṃ tava mama tvaṃ mātā mama mātur",
    "GE07mbh_12_u:308.191d-029B_0128": "ahaṃ putro mama pitur aham ity evamādiṣu snehāyataneṣv abhidhatte | satataṃ",
    "GE07mbh_12_u:308.191d-029B_0129": "duḥkhānubaddhas tāsu tāsu yonyavasthāsv abhiṣicyamāno mama sukhaṃ",
    "GE07mbh_12_u:308.191d-029B_0130": "mama duḥkham ity evamādibhiḥ sarvadvaṃdvair abhyāhato 'haṃkāraspṛṣṭo",
    "GE07mbh_12_u:308.191d-029B_0131": "mātsaryakāmakrodhalobhamohamānadarpamadāviṣṭas tṛṣṇārtaś ca | indriyānukūlato",
    "GE07mbh_12_u:308.191d-029B_0132": "'tikṛcchratvān niyatamānasaḥ śubhāśubham eva karma kurvan sthāvaranirayatiryagyoniṣv",
    "GE07mbh_12_u:308.191d-029B_0133": "evopapadyate varṣasahasrakoṭiśatāny anantāny eko 'navabodhāt |",
    "GE07mbh_12_u:308.191d-029B_0134": "evaṃ hy āha |",
    "GE07mbh_12_u:308.191d-029B_0135": "parvāṇi parvāṇi ghorāṇi yo 'vidvān nāvabudhyate",
    "GE07mbh_12_u:308.191d-029B_0136": "sa badhyate mṛtyupāśair harṣaśokasamanvitaḥ",
    "GE07mbh_12_u:308.191d-029B_0137": "budhyamāno hy adīnātmā viditārthas tu tattvataḥ",
    "GE07mbh_12_u:308.191d-029B_0138": "vimucyate mṛtyupāśair vidyayā gataniścayaḥ iti |",
    "GE07mbh_12_u:308.191d-029B_0140": "yad apy uktaṃ kati srotāṃsi bhavantīti | atra brūmaḥ |",
    "GE07mbh_12_u:308.191d-029B_0141": "pañca srotāṃsi bhavanti | mukhyasrotas tiryaksrota urdhvasroto 'rvākasroto kapila uvāca",
    "GE07mbh_12_u:308.191d-029B_0142": "'nugrahasrotaś ceti |",
    "GE07mbh_12_u:308.191d-029B_0143": "yad apy uktaṃ kati karmayonayo bhavantīti | atra brūmaḥ | pañca karmayonayo",
    "GE07mbh_12_u:308.191d-029B_0144": "bhavanti dhṛtiḥ śraddhā sukhā vividiṣāvividiṣā",
    "GE07mbh_12_u:308.191d-029B_0145": "tatra dhṛtir nāma karmayoniḥ | dhṛtiṃ yo 'nurakṣati trividhena",
    "GE07mbh_12_u:308.191d-029B_0146": "karmaṇā vāṅmanaḥkāyasamuttheneti | evam āha |",
    "GE07mbh_12_u:308.191d-029B_0147": "vāci karmaṇi saṃkalpe pratijñāṃ yo 'nurakṣati",
    "GE07mbh_12_u:308.191d-029B_0148": "tanniṣṭhas tatpratijñaś ca dhṛter etat svalakṣaṇam",
    "GE07mbh_12_u:308.191d-029B_0149": "śraddhā nāma karmayoniḥ | śraddhāṃ yas tv anutiṣṭhate so 'nasūyādamādibhiḥ vijñānasaṃyogabrahmacaryagurukulanivāsagṛhasthavānaprasthadānādhyayanapratigrahamantrādibhir",
    "GE07mbh_12_u:308.191d-029B_0151": "nakṣatraniyamaiḥ śreyaḥ prāpsyāmīty",
    "GE07mbh_12_u:308.191d-029B_0152": "evam anuṣṭhānaṃ kuruta iti | evam āha |",
    "GE07mbh_12_u:308.191d-029B_0153": "brahmacaryānasūye ca dānam adhyayanaṃ tapaḥ",
    "GE07mbh_12_u:308.191d-029B_0154": "yajanaṃ yājanaṃ caiva śraddhāyā lakṣaṇaṃ smṛtam",
    "GE07mbh_12_u:308.191d-029B_0155": "sukhaṃ nāma karmayoniḥ | yaḥ sukhakāmo bhavati prāyaścittaparaḥ",
    "GE07mbh_12_u:308.191d-029B_0156": "pareṇa yatnenānutiṣṭhati | tad yathā satyaṃ kāmamanyuviṣayagobrāhmaṇakarma |",
    "GE07mbh_12_u:308.191d-029B_0157": "anulomānām api proktā sāvitrīty anyāś ca vidyā",
    "GE07mbh_12_u:308.191d-029B_0158": "bahvyo brahmalokaṃ prāpayantīti | evam āha |",
    "GE07mbh_12_u:308.191d-029B_0159": "karmavidyātapobhis tu yo yatnam anutiṣṭhati",
    "GE07mbh_12_u:308.191d-029B_0160": "prāyaścittaṃ tapaś caiva tat sukhāyāstu lakṣaṇam",
    "GE07mbh_12_u:308.191d-029B_0161": "vividiṣā nāma karmayoniḥ | sarvaṃ jñātukāmatā | āgamāṃś ca",
    "GE07mbh_12_u:308.191d-029B_0162": "kurute śrutiviśeṣākāṅkṣī kva saṃjñā kva vāsaṃjñeti | evam āha |",
    "GE07mbh_12_u:308.191d-029B_0163": "sarvam etat parijñāya karma hy ārabhate tu yaḥ",
    "GE07mbh_12_u:308.191d-029B_0164": "saiṣā vividiṣā nāma karmayonir anuṣṭhitā",
    "GE07mbh_12_u:308.191d-029B_0165": "avividiṣā nāma karmayoniḥ sarvam evājñātukāmatā",
    "GE07mbh_12_u:308.191d-029B_0166": "sarvakarmabhyo nivartanam iti | evam āha |",
    "GE07mbh_12_u:308.191d-029B_0167": "sarvam etat parijñāya karmabhyo yo nivartate",
    "GE07mbh_12_u:308.191d-029B_0168": "saiṣāvividiṣā nāma karmayonir anuṣṭhitā",
    "GE07mbh_12_u:308.191d-029B_0169": "yad apy uktaṃ kim ekatvaṃ kiṃ nānātvam iti | atra brūmaḥ | ekatvaṃ",
    "GE07mbh_12_u:308.191d-029B_0170": "nāmāsure yad ayaṃ sattvam abhiṣvajate kṣetrajñaḥ vyaktaṃ cāvyaktaṃ",
    "GE07mbh_12_u:308.191d-029B_0171": "cāpratibuddhattvāt tad ekatvam apadiśyate | nānātvaṃ nāma yad ayaṃ sattvād avyaktāc",
    "GE07mbh_12_u:308.191d-029B_0172": "ca smṛtaḥ samāvartayate | etan nānātvam apadiśyate pratibuddhatvāt |",
    "GE07mbh_12_u:308.191d-029B_0173": "evam eṣāṃ bhautikāhaṃkārikamāhātmikāvyaktīnāṃ caturṇāṃ",
    "GE07mbh_12_u:308.191d-029B_0174": "puruṣāṇāṃ sattvenaikatvaṃ bhavati nānātvaṃ ceti | evam āha |",
    "GE07mbh_12_u:308.191d-029B_0175": "nānātvaikatvam etāvad yo na vindaty abuddhimān",
    "GE07mbh_12_u:308.191d-029B_0176": "sa badhyate sarvabandhair asaṃbandhād vimucyate",
    "GE07mbh_12_u:308.191d-029B_0177": "yad apy uktaṃ kiṃ sahavāsavivāsam iti | atra brūmaḥ | sahavāsaṃ",
    "GE07mbh_12_u:308.191d-029B_0178": "nāmāsure yad ayaṃ sattvam abhiṣajate kṣetrajño 'vyaktaṃ cāpratibuddhatvād",
    "GE07mbh_12_u:308.191d-029B_0179": "etat sahavāsam ity apadiśyate | vivāsaṃ nāma yad ayaṃ sattvād avyaktāc ca",
    "GE07mbh_12_u:308.191d-029B_0180": "vāsaṃ pratisamāvartayate pratibuddhatvād etad vivāsam apadiśyate |",
    "GE07mbh_12_u:308.191d-029B_0181": "evam apratibuddhānāṃ viṣayābhiṣaṅgiṇām eṣāṃ bhautikāhaṃkārikamāhātmikāvyaktikānāṃ",
    "GE07mbh_12_u:308.191d-029B_0182": "caturṇāṃ puruṣāṇāṃ sattvena sahavāsavivāsam evaṃ cāha |",
    "GE07mbh_12_u:308.191d-029B_0184": "vivāsaṃ sahavāsaṃ ca yo vidvān nāvabudhyate",
    "GE07mbh_12_u:308.191d-029B_0185": "sa baddhaḥ sattvasaṃvāsaiḥ saṃsārān na pramucyate",
    "GE07mbh_12_u:308.191d-029B_0186": "iti | kapila uvāca",
    "GE07mbh_12_u:308.191d-029B_0187": "yad apy uktaṃ kiṃ vidyāvidyeti atra brūmaḥ | avidyā nāmāsure",
    "GE07mbh_12_u:308.191d-029B_0188": "bhavaty eṣā iṣṭāniṣṭāvyatiriktā trayī punarbhāvikī vidyā nāmāsure",
    "GE07mbh_12_u:308.191d-029B_0189": "bhavatīṣṭāniṣṭavyatiriktānvīkṣiky apunarbhāvikī | sarvabhūtābhayaṃkarī",
    "GE07mbh_12_u:308.191d-029B_0190": "sarvalokeṣv ālokanāya sarvajñānāvabodhanābhyudyatā",
    "GE07mbh_12_u:308.191d-029B_0191": "sarvaduḥkhanirmokṣāyopadiṣṭety ācāryam abhigamya yāthātathyadarśanān na",
    "GE07mbh_12_u:308.191d-029B_0192": "bhavati | evam āha |",
    "GE07mbh_12_u:308.191d-029B_0193": "ūrdhvaṃ cāvāk ca tiryak ca na kva cit kāmayed budhaḥ",
    "GE07mbh_12_u:308.191d-029B_0194": "na hi jñānena cājñāne śarma vindati mānuṣaḥ",
    "GE07mbh_12_u:308.191d-029B_0195": "mānuṣatvāc ca devatvaṃ devatvāc ca manuṣyatām",
    "GE07mbh_12_u:308.191d-029B_0196": "sa tu saṃdhāvate 'jasram avidyāvaśam āgataḥ",
    "GE07mbh_12_u:308.191d-029B_0197": "yas tv avidyām adhaḥ kṛtvā vidyārtham avabudhya ca",
    "GE07mbh_12_u:308.191d-029B_0198": "nābhinandati na dveṣṭi vidyāvidye sa buddhimān",
    "GE07mbh_12_u:308.191d-029B_0199": "pārāvarye sukhaṃ jñātvā viditvā ca paraṃ budhaḥ",
    "GE07mbh_12_u:308.191d-029B_0200": "mucyate dehasaṃtānād dehāc cāmṛtam āpnuyāt āsurir uvāca iti |",
    "GE07mbh_12_u:308.191d-029B_0202": "bhagavan kiṃ kuśalākuśalaṃ vargāvargaṃ kiṃ kṛtsnakṣayaṃ kiṃ śuddhāśuddhaṃ",
    "GE07mbh_12_u:308.191d-029B_0203": "kiṃ nityānityaṃ kiṃ kevalākevalaṃ kiṃ parāt paraṃ kiṃ paśyāpaśyaṃ",
    "GE07mbh_12_u:308.191d-029B_0204": "kiṃ śāśvatāśāśvataṃ kiṃ vyatiriktāvyatiriktaṃ kiṃ yogāyogam ity atra",
    "GE07mbh_12_u:308.191d-029B_0205": "saṃdeho me bhavaty apratyakṣatvāt | pratyakṣaṃ caitad bhagavataḥ |",
    "GE07mbh_12_u:308.191d-029B_0206": "tad anubhāṣitum arhati bhagavān madanugrahāya dharmeṇa | iti | kapila uvāca",
    "GE07mbh_12_u:308.191d-029B_0207": "yad uktam āsure kiṃ kuśalākuśalam iti | atra brūmaḥ | kuśalaṃ",
    "GE07mbh_12_u:308.191d-029B_0208": "nāma sarveṣu vedeṣu sarveṣu śāstreṣu sarvāsu vidyāsv adhigatayāthātathyatvam",
    "GE07mbh_12_u:308.191d-029B_0209": "akuśalaṃ nāma sarveṣām anadhigatayāthātathyatvam |",
    "GE07mbh_12_u:308.191d-029B_0210": "tad etat kuśalākuśalaṃ karma sattvam āhuḥ | sattvamūle khalv ete",
    "GE07mbh_12_u:308.191d-029B_0211": "kuśalākuśale sattvabhūte sattva eva pralayaṃ gacchataḥ | sattvaṃ",
    "GE07mbh_12_u:308.191d-029B_0212": "caivāviśeṣas tyajati | tanmūlaṃ caitat kuśalākuśalam aśeṣataḥ sattvam",
    "GE07mbh_12_u:308.191d-029B_0213": "iti | evam āha |",
    "GE07mbh_12_u:308.191d-029B_0214": "kāyena trividhaṃ karma vācā caiva caturvidham",
    "GE07mbh_12_u:308.191d-029B_0215": "manasā trividhaṃ caiva kuśalākuśalaṃ smṛtam",
    "GE07mbh_12_u:308.191d-029B_0216": "yad apy uktaṃ kiṃ vargāvargam iti | atra brūmaḥ | vargaṃ nāmāsure",
    "GE07mbh_12_u:308.191d-029B_0217": "puruṣaḥ pañcaviṃśatitattvāni bhavanti | avyaktaṃ mahān ahaṃkāraḥ pañca",
    "GE07mbh_12_u:308.191d-029B_0218": "mahābhūtāni pañca viśeṣā ekādaśendriyāṇi | tad vargam | etasmād",
    "GE07mbh_12_u:308.191d-029B_0219": "vargād apavarga upavṛttaḥ kṣetrajñaḥ śucir upekṣako budhyamānāpratibuddhayoḥ",
    "GE07mbh_12_u:308.191d-029B_0220": "parastāt | evam āha |",
    "GE07mbh_12_u:308.191d-029B_0221": "pañcaviṃśāt paraṃ vyaktam ahaṃkāras tataḥ paraḥ",
    "GE07mbh_12_u:308.191d-029B_0222": "ahaṃkārāt parā buddhir buddher ātmā mahān paraḥ",
    "GE07mbh_12_u:308.191d-029B_0223": "mahataḥ param avyaktam avyaktāt puruṣaḥ paraḥ",
    "GE07mbh_12_u:308.191d-029B_0224": "parāvarajñas tattvānāṃ prāpnoty ajam anuttamam",
    "GE07mbh_12_u:308.191d-029B_0225": "iti | kapila uvāca",
    "GE07mbh_12_u:308.191d-029B_0226": "yad apy uktaṃ kiṃ kṛtsnakṣayam iti | atra brūmaḥ | kṛtsnakṣayaṃ nāmāsure",
    "GE07mbh_12_u:308.191d-029B_0227": "puruṣaḥ pañcaviṃśatitattvāni bhavanti | avyaktaṃ mahān buddhir ahaṃkāraḥ",
    "GE07mbh_12_u:308.191d-029B_0228": "pañca mahābhūtāni pañca viśeṣā ekādaśendriyāṇi puruṣeṇa jñātavyāni",
    "GE07mbh_12_u:308.191d-029B_0229": "bhavanti | svatas tasmāt tattvāni | nāham eteṣāṃ naitāni mattaḥ",
    "GE07mbh_12_u:308.191d-029B_0230": "sarvataḥ sarvāṇīti | evam āha |",
    "GE07mbh_12_u:308.191d-029B_0231": "samyagdarśanasaṃpannaḥ kṛtsnakṣayam avāpnuyāt",
    "GE07mbh_12_u:308.191d-029B_0232": "kṛtsnakṣayaṃ na cāpnoti asamyagdarśane rataḥ",
    "GE07mbh_12_u:308.191d-029B_0233": "yad apy uktaṃ kiṃ śuddhāśuddham iti | atra brūmaḥ | śuddhaṃ nāmāsure",
    "GE07mbh_12_u:308.191d-029B_0234": "kṣetrajño draṣṭā sākṣimātrako budhyamānāpratibuddhayoḥ paro yaḥ",
    "GE07mbh_12_u:308.191d-029B_0235": "pañcaviṃśatitattvajñaḥ | yathā mantavyaṃ tathā manyate yathā",
    "GE07mbh_12_u:308.191d-029B_0236": "boddhavyaṃ tathā budhyate yathā vaktavyaṃ tathā bravīti yathā kartavyaṃ",
    "GE07mbh_12_u:308.191d-029B_0237": "tathā karoty ahaṃkārāpratibuddhatvāt | budhena kṣetrajñena sarvaṃ dṛṣṭaṃ",
    "GE07mbh_12_u:308.191d-029B_0238": "sarvāgamāḥ sarvadvaṃdvāni sarvajñānāni tapaś cātapaś ca śuddhaś cāśuddhaś ca |",
    "GE07mbh_12_u:308.191d-029B_0239": "anena mārgeṇa kṣetrajñasyāśuddhadharmiṇaḥ śuddhim ṛcchati | amārgeṇa",
    "GE07mbh_12_u:308.191d-029B_0240": "jñānadṛṣṭāntāgamaprāmāṇyāt suvipulam api tapas taptvā",
    "GE07mbh_12_u:308.191d-029B_0241": "saṃsāra eva majjaty apratibuddhatvāt | evam āha |",
    "GE07mbh_12_u:308.191d-029B_0242": "suśuddhaṃ puruṣaṃ dṛṣṭvāpy aśuddham iti manyate",
    "GE07mbh_12_u:308.191d-029B_0243": "sa tapo vipulaṃ prāpya saṃsāre pratitiṣṭhati kapila uvāca iti |",
    "GE07mbh_12_u:308.191d-029B_0245": "yad apy uktaṃ kiṃ nityānityam iti | atra brūmaḥ | nityaṃ",
    "GE07mbh_12_u:308.191d-029B_0246": "nāmāsure 'vyaktam | anityā vikārāḥ | avyaktam anityaṃ pravadanti",
    "GE07mbh_12_u:308.191d-029B_0247": "sargapralayadharmitvād vikārāṇām | tathaivādhiṣṭhātāram anityaṃ pravadanti",
    "GE07mbh_12_u:308.191d-029B_0248": "adhiṣṭhānakartṛtvād vikārāṇām | anenaiva hetunā evam etayor ubhayor",
    "GE07mbh_12_u:308.191d-029B_0249": "nityatvān nityaḥ kṣetrajña ity evam āha |",
    "GE07mbh_12_u:308.191d-029B_0250": "budhyamānāpratibuddhābhyāṃ buddhasya ca nirātmanaḥ",
    "GE07mbh_12_u:308.191d-029B_0251": "nityānityaṃ viditvā tu na janma punar āpnuyāt",
    "GE07mbh_12_u:308.191d-029B_0252": "yad apy uktaṃ kiṃ kevalākevalam iti | atra brūmaḥ | kevalaṃ nāmāsure",
    "GE07mbh_12_u:308.191d-029B_0253": "paraṃ kṣetrajño 'prakṛtir avikāraḥ | prakṛtivikāraguṇādhiṣṭhitatvād akevalaṃ",
    "GE07mbh_12_u:308.191d-029B_0254": "buddhisthaṃ budhyamānaṃ puruṣam ācāryāḥ | yadi hy eṣa budhyeta nāham eteṣāṃ",
    "GE07mbh_12_u:308.191d-029B_0255": "prakṛtivikārāṇām iti kevalaś ca syād anyaś ca",
    "GE07mbh_12_u:308.191d-029B_0256": "syāt | yadā tv eṣa prakṛtivikārān adhitiṣṭhamāno 'bhimanyate mamaite",
    "GE07mbh_12_u:308.191d-029B_0257": "prakṛtivikārā aham eteṣām iti tadaiṣa prakṛtivikārāṇām adhiṣṭhitatvād",
    "GE07mbh_12_u:308.191d-029B_0258": "akevalaḥ syāt | evam āha |",
    "GE07mbh_12_u:308.191d-029B_0259": "budhyamāno yadā buddhyā vikārān adhitiṣṭhati",
    "GE07mbh_12_u:308.191d-029B_0260": "tadā saha guṇair eṣa sargapralayabhāg bhavet",
    "GE07mbh_12_u:308.191d-029B_0261": "yadā tv eṣa vikārāṇām anyo 'ham iti manyate",
    "GE07mbh_12_u:308.191d-029B_0262": "tadā vikārān utkramya param avyaktam āpnuyāt kapila uvāca iti |",
    "GE07mbh_12_u:308.191d-029B_0264": "yad apy uktaṃ kiṃ parāt param iti | atra brūmaḥ | parāt paraṃ nāmāsure",
    "GE07mbh_12_u:308.191d-029B_0265": "karmendriyebhyaḥ paraṃ buddhīndriyaṃ buddhīndriyebhyo mano manaso",
    "GE07mbh_12_u:308.191d-029B_0266": "viśeṣā viśeṣebhyo mahābhūtāni mahābhūtebhyo 'haṃkāro 'haṃkārād",
    "GE07mbh_12_u:308.191d-029B_0267": "buddhir buddher mahān mahataś cāvyaktam | tad etad āsure parāt paraṃ bhavati |",
    "GE07mbh_12_u:308.191d-029B_0268": "aparam etat | param etebhyo 'nyaḥ kṣetrajñas tv asargapralayadharmā | asargapralayadharmiṇāv",
    "GE07mbh_12_u:308.191d-029B_0269": "abuddhabudhyamānāv avyaktapuruṣau | na tv etāvad budhyamānāpratibuddhatvād",
    "GE07mbh_12_u:308.191d-029B_0270": "buddhaḥ | evam āha |",
    "GE07mbh_12_u:308.191d-029B_0271": "budhyamānāpratibuddhābhyāṃ buddhasya ca nirātmanaḥ",
    "GE07mbh_12_u:308.191d-029B_0272": "parāparaṃ viditvā tu na janma punar āpnuyāt",
    "GE07mbh_12_u:308.191d-029B_0273": "evam etābhyāṃ budhyamānāpratibuddhābhyām anyaṃ buddhaṃ buddhvā na śocatīti kapila uvāca",
    "GE07mbh_12_u:308.191d-029B_0274": "++++",
    "GE07mbh_12_u:308.191d-029B_0275": "yad apy uktaṃ kiṃ paśyāpaśyam iti | atra brūmaḥ | anādinidhanād",
    "GE07mbh_12_u:308.191d-029B_0276": "grāhyatvād āsure śāśvatam avyaktam | prasavadhāraṇādānaguṇasvabhāvatvād",
    "GE07mbh_12_u:308.191d-029B_0277": "aśāśvatam | anye cācāryās tathaivādhiṣṭhātāram anenaiva",
    "GE07mbh_12_u:308.191d-029B_0278": "hetunā śāśvataṃ ca varṇayanti | śāśvatas tu bhagavān kṣetrajño bījadharmā",
    "GE07mbh_12_u:308.191d-029B_0279": "prakṛtivikārayor vyatiriktaḥ muktadharmā ceti | evam āha |",
    "GE07mbh_12_u:308.191d-029B_0280": "paśyaḥ paśyati paśyantam apaśyantaṃ ca paśyati",
    "GE07mbh_12_u:308.191d-029B_0281": "apaśyas tāv apaśyatvāt paśyāpaśyau na paśyati iti |",
    "GE07mbh_12_u:308.191d-029B_0283": "yad apy uktaṃ kiṃ vyatiriktam iti | atra brūmaḥ | vyatiriktaṃ nāmāsure",
    "GE07mbh_12_u:308.191d-029B_0284": "puruṣaḥ pañcaviṃśakaḥ kṣetrajñaḥ | yathā puṣkaraparṇastho bindur na śleṣam",
    "GE07mbh_12_u:308.191d-029B_0285": "upagacchanty anyatvāt tathā kṣetraṃ kṣetrajñaḥ | yathā muñjād",
    "GE07mbh_12_u:308.191d-029B_0286": "iṣīkā nikṛṣṭā na punar āviśati anyatvāt tathā kṣetraṃ kṣetrajñaḥ |",
    "GE07mbh_12_u:308.191d-029B_0287": "yathodake pravartamāne matsyo na pravartate 'nyatvāt tathā kṣetraṃ kṣetrajñaḥ |",
    "GE07mbh_12_u:308.191d-029B_0288": "yathodumbare maśako bhinna udumbare na punar abhiṣvajate 'nyatvāt tathā",
    "GE07mbh_12_u:308.191d-029B_0289": "kṣetraṃ kṣetrajñaḥ | yathā kūlād vṛkṣaḥ pataṃs tat kūlaṃ muñcaty anyatvāt tathā",
    "GE07mbh_12_u:308.191d-029B_0290": "kṣetraṃ kṣetrajñaḥ | yathā vṛkṣād vā śakunir utpatan sa taṃ vṛkṣam",
    "GE07mbh_12_u:308.191d-029B_0291": "utsṛjaty anyatvāt tathā kṣetraṃ kṣetrajñaḥ | kasmād anyatvāt | sarveṣām evam",
    "GE07mbh_12_u:308.191d-029B_0292": "anyatvam | kūlam anyad vṛkṣo 'nyaḥ | maśako 'nyo 'nyad udumbaram |",
    "GE07mbh_12_u:308.191d-029B_0293": "anyo matsyo 'nyad udakam | muñjam anyad anyeṣīkā | anyad udakam anyat",
    "GE07mbh_12_u:308.191d-029B_0294": "puṣkaraparṇam | tathānyat kṣetraṃ kṣetrajño 'nyaḥ puruṣaḥ pañcaviṃśakaḥ | kapila uvāca",
    "GE07mbh_12_u:308.191d-029B_0295": "anyaś cāsmāt kṣetrajña iti |",
    "GE07mbh_12_u:308.191d-029B_0296": "yad apy uktaṃ kiṃ viyogāviyogam iti | atra brūmaḥ | aviyogo",
    "GE07mbh_12_u:308.191d-029B_0297": "nāmāsure viṣayaviṣayiṇau prati viśleṣo na bhavaty apratibuddhatvāt |",
    "GE07mbh_12_u:308.191d-029B_0298": "viyogo nāmāsure puruṣaḥ pañcaviṃśatīnāṃ tattvānām asaṃsakto nāham",
    "GE07mbh_12_u:308.191d-029B_0299": "eteṣām anye caite mamety anabhimanyamāno viyogī bhavati |",
    "GE07mbh_12_u:308.191d-029B_0300": "pañcaviṃśatitattvajñaḥ parātmā bhavate 'mṛtaḥ kapila uvāca",
    "GE07mbh_12_u:308.191d-029B_0301": "sa muktas tattvasaṃtānāt pareṇa samatāṃ vrajet",
    "GE07mbh_12_u:308.191d-029B_0302": "evam etad āsure paraṃ puruṣād anyad vyaktam abuddhaṃ budhyamāno 'bhimanyate",
    "GE07mbh_12_u:308.191d-029B_0303": "nānābhāvāt kṣetradharmāvyaktam akṣetradharmā kṣetrajñaḥ | bījadharmāvyaktam abījadharmā",
    "GE07mbh_12_u:308.191d-029B_0304": "kṣetrajñaḥ | sargadharmāvyaktam asargadharmā kṣetrajñaḥ | prakṛtidharmāvyaktam",
    "GE07mbh_12_u:308.191d-029B_0305": "aprakṛtidharmā kṣetrajñaḥ | guṇadharmāvyaktam aguṇadharmā",
    "GE07mbh_12_u:308.191d-029B_0306": "kṣetrajñaḥ | avimaladharmāvyaktaṃ vimaladharmā kṣetrajñaḥ | abuddhidharmāvyaktaṃ",
    "GE07mbh_12_u:308.191d-029B_0307": "buddhidharmā kṣetrajñaḥ | aśucidharmāvyaktaṃ śucidharmā kṣetrajñaḥ |",
    "GE07mbh_12_u:308.191d-029B_0308": "amuktadharmāvyaktaṃ muktadharmā kṣetrajñaḥ | aviviktadharmāvyaktaṃ viviktadharmā",
    "GE07mbh_12_u:308.191d-029B_0309": "kṣetrajñaḥ | akuśaladharmāvyaktaṃ kuśaladharmā kṣetrajñaḥ | apaśyadharmāvyaktaṃ",
    "GE07mbh_12_u:308.191d-029B_0310": "paśyadharmā kṣetrajñaḥ | acetanadharmāvyaktaṃ cetanadharmā",
    "GE07mbh_12_u:308.191d-029B_0311": "kṣetrajñaḥ | aviyogadharmāvyaktaṃ viyogadharmā kṣetrajñaḥ | avimokṣadharmāvyaktaṃ",
    "GE07mbh_12_u:308.191d-029B_0312": "vimokṣadharmā kṣetrajñaḥ | kiṃ ca bhūyo draṣṭā kṣetrajño",
    "GE07mbh_12_u:308.191d-029B_0313": "draṣṭavyam avyaktam | śrotā kṣetrajñaḥ śrotavyam avyaktam | mantā",
    "GE07mbh_12_u:308.191d-029B_0314": "kṣetrajño mantavyam avyaktam | boddhā kṣetrajño boddhavyam avyaktam |",
    "GE07mbh_12_u:308.191d-029B_0315": "evam evāsure anyad avyaktam anyaḥ puruṣaḥ pañcaviṃśatitattvam kapila uvāca",
    "GE07mbh_12_u:308.191d-029B_0316": "anyad anyo 'smāt kṣetrajña iti",
    "GE07mbh_12_u:308.191d-029B_0317": "evam etad āsure buddhyā buddhvā nirdvaṃdvaṃ nirnamaskāram asvāhākārasvadhākāram",
    "GE07mbh_12_u:308.191d-029B_0318": "anahaṃkāraṃ kṣetrajñaṃ śuddhaṃ nirdvaṃdvena nirdvitīyena śuddhenālubdhakenāhiṃsakena",
    "GE07mbh_12_u:308.191d-029B_0319": "yathālabdhopajīvināpy apagatakāmakrodhalobhamohamānadarpeṇātmavatā",
    "GE07mbh_12_u:308.191d-029B_0320": "sarvabhūtadarśanena samyagdṛṣṭinā yatātmanā",
    "GE07mbh_12_u:308.191d-029B_0321": "śāntena dāntena śūnyāgāranadīpulinavṛkṣamūlavṛkṣakoṭarabusāgārāvasathagṛhānityena",
    "GE07mbh_12_u:308.191d-029B_0322": "yātrāmātrabhojanācchādanena yatra kva cana",
    "GE07mbh_12_u:308.191d-029B_0323": "śāyinā bhikṣuṇā svakāryam anuṣṭhātavyam | pratibhāvyam upasargaṃ jitvā",
    "GE07mbh_12_u:308.191d-029B_0324": "yogena yogakāryam anuṣṭheyam | tad dvividhaṃ dhyānam | tad yathā prāṇāyāmātmakaṃ",
    "GE07mbh_12_u:308.191d-029B_0325": "caturvidhaṃ saguṇaprāṇāyāmātmakaṃ ca mānasam aguṇam |",
    "GE07mbh_12_u:308.191d-029B_0326": "tad yathā śrotraṃ śrāvyebhyaḥ pratisamāvartayati ghrāṇaṃ ghreyebhyaś",
    "GE07mbh_12_u:308.191d-029B_0327": "cakṣū rūpebhyas tvacaṃ sparśebhyo jihvāṃ rasebhyo mano mantavyebhyo",
    "GE07mbh_12_u:308.191d-029B_0328": "'haṃkāram abhimānebhyo buddhiṃ boddhavyebhyaḥ | tad etad idam indriyagrāmam",
    "GE07mbh_12_u:308.191d-029B_0329": "asmād indriyaviṣayāt svaiḥ svaṃ nirudhya devatāḥ pratisamāvartayati |",
    "GE07mbh_12_u:308.191d-029B_0330": "jalajānīva pralāyayati mānasebhyaḥ saṃkalpebhyaḥ",
    "GE07mbh_12_u:308.191d-029B_0331": "pratisamāvartayati mānasam indriyāṇi | mānasebhyaś caivaṃ saṃkalpebhyaḥ",
    "GE07mbh_12_u:308.191d-029B_0332": "pratisamāvartayitvā mahātmā kratum unnayate | mahākratavo bhūtādiś ca",
    "GE07mbh_12_u:308.191d-029B_0333": "bhūtaviśeṣāś ca mahaty ātmani mahāntam ātmānaṃ kratūṃś ca vivecayitvā",
    "GE07mbh_12_u:308.191d-029B_0334": "vyaktam anuyuṅkte | tatrātītaḥ kṣemī bhavati tasmād ayaṃ vivṛtaḥ | yaś ca",
    "GE07mbh_12_u:308.191d-029B_0335": "tataḥ kṣetrajñam asamāvṛto bhavati nirdvaṃdvo nirdvitīyaḥ",
    "GE07mbh_12_u:308.191d-029B_0336": "śuddho mukto nityaḥ kevalo bhavati | eṣo 'nta eṣo 'pavarga eṣā",
    "GE07mbh_12_u:308.191d-029B_0337": "niṣṭhā etan naiṣkarmyam |",
    "GE07mbh_12_u:308.191d-029B_0338": "tad yathā tathopanayanena pūrvataraiś cācāryair upadiṣṭam | tad evam upadeśaḥ |",
    "GE07mbh_12_u:308.191d-029B_0339": "tatra śloko bhavati |",
    "GE07mbh_12_u:308.191d-029B_0340": "yathāsya jāgrataḥ svapno yathā syāt tamasā vṛtaḥ kapila uvāca",
    "GE07mbh_12_u:308.191d-029B_0341": "vibhāgajñasya mokṣas tu yas tv ajñaḥ sa punar bhavet",
    "GE07mbh_12_u:308.191d-029B_0342": "etāvad evāsure dhyānam anuvarṇitam | parisaṃkhyānam api coktam |",
    "GE07mbh_12_u:308.191d-029B_0343": "caturviṃśatitattvam etat kāraṇam ity atra brūmaḥ | tad etad buddhisthaṃ budhyamānam",
    "GE07mbh_12_u:308.191d-029B_0344": "etad ācāryāḥ śuddham icchanty anavabodhāt | nānyam aguṇaṃ puruṣam |",
    "GE07mbh_12_u:308.191d-029B_0345": "kas tv eṣo 'dhiṣṭhātṛsaṃjñakaḥ prakṛtivikārāṇām anyas tv apratīkāraḥ",
    "GE07mbh_12_u:308.191d-029B_0347": "tad etat prakṛtivikārasaṃjñakād anyad avyaktāt puruṣaṃ śuddhaṃ niṣkaivalyam",
    "GE07mbh_12_u:308.191d-029B_0348": "anavayavam ajaṃ kṣemyam evāha |",
    "GE07mbh_12_u:308.191d-029B_0349": "yeneyaṃ sasutā bahuprasavinī lokāśrayālambinā",
    "GE07mbh_12_u:308.191d-029B_0350": "yonisthāḥ puruṣāś ca yena viditā buddhyā sadā buddhavat",
    "GE07mbh_12_u:308.191d-029B_0351": "draṣṭā caiva paro guṇair virahito jñānāt turīyo 'kṣayas",
    "GE07mbh_12_u:308.191d-029B_0352": "tadvad vartayatīha yaḥ kṛtamatir muktaḥ sa yonyādhikaḥ",
    "GE07mbh_12_u:308.191d-029B_0353": "tad etad upasaṃkhyānam anuvarṇitaṃ yāthātathyadarśanād anavabuddhānāṃ",
    "GE07mbh_12_u:308.191d-029B_0354": "iti | kapila uvāca",
    "GE07mbh_12_u:308.191d-029B_0355": "sāṅgopāṅgeṣu setihāsapañcameṣv āsure vedeṣv aṣṭāsu vidyāsthāneṣv",
    "GE07mbh_12_u:308.191d-029B_0356": "amṛtam uddhṛtya mayānuvarṇitaṃ sāṃkhyajñānam etāvad etaj jñātavyaṃ",
    "GE07mbh_12_u:308.191d-029B_0357": "pañcaviṃśatitattvāni | tad etan nāputrāya nāśiṣyāya nāsarvasvapradāyine",
    "GE07mbh_12_u:308.191d-029B_0358": "nāsaṃvatsaroṣitāya vā vartayitavyam | paramajñānam ityartham ṛṣayo",
    "GE07mbh_12_u:308.191d-029B_0359": "vedaproktaṃ vedyaṃ vetsyantīti | tad etad āsure nāvabudhyanty abhīkṣṇapāpmāno",
    "GE07mbh_12_u:308.191d-029B_0360": "'nyathaiva pravṛttāḥ svāhākārasvadhākāroṃkāravaṣaṭkārair",
    "GE07mbh_12_u:308.191d-029B_0361": "ṛṣikoṭisahasrāṇy anantānīṣṭāniṣṭakṛtena karmaṇā | tathaiva devadānavāsurapiśācabhūtarākṣasavidyādharagandharvayakṣanāgakiṃnarādayo 'nye",
    "GE07mbh_12_u:308.191d-029B_0363": "bhūtagrāmā ajñānapatham āśritā ajñānam evāvalīyante | jāyante",
    "GE07mbh_12_u:308.191d-029B_0364": "cāsakṛd asakṛj jñānāt sthāvaranarakatiryagyoniṣv evopapadyante varṣakoṭiśatasahasrāṇy",
    "GE07mbh_12_u:308.191d-029B_0365": "anekāni | kathaṃ cit kasya cid dharmabuddhir api",
    "GE07mbh_12_u:308.191d-029B_0366": "syāt | kuta eva mokṣabuddhiḥ |",
    "GE07mbh_12_u:308.191d-029B_0367": "te 'py apavargeṇaiva sukhakāmāḥ pratikūladuḥkhanivartanam eva kurvanto",
    "GE07mbh_12_u:308.191d-029B_0368": "bhāvotpādakaṃ trailokyād anyad apaśyanto niḥsaraṇaṃ trailokyam evāgādhaṃ",
    "GE07mbh_12_u:308.191d-029B_0369": "prapatanti | tadvad āsure laukikeṣv api tu darśaneṣu paraṃ vedaprāmāṇyam |",
    "GE07mbh_12_u:308.191d-029B_0370": "te cāpi duḥkhasaṃsāravartakā eva | kuta eva |",
    "GE07mbh_12_u:308.191d-029B_0371": "vedārthaṃ yajño yajñārthaṃ svargaḥ svargārthaṃ sukhaṃ ca mohāyatanam",
    "GE07mbh_12_u:308.191d-029B_0372": "mohaprabhavaṃ janma | tac ca sukhaduḥkhahaitukamohaprabhavaṃ janma | tathaiva",
    "GE07mbh_12_u:308.191d-029B_0373": "cāpi nidhanam | tac cāpi duḥkhahaitukaratam | tasmān mantragrāmo",
    "GE07mbh_12_u:308.191d-029B_0374": "duḥkhasya parasparaṃ hetuḥ | tasmād upaśamarucayo duḥkhasamudraugham uttitīrṣanto",
    "GE07mbh_12_u:308.191d-029B_0375": "hitvā sarvavedān upaśamaśāstreṣu prayujyante | tad abhyāsāc",
    "GE07mbh_12_u:308.191d-029B_0376": "ca śāstrasya duḥkhamārgāvacchedaṃ kurvanti | svātmany ekatvenāvatiṣṭhante",
    "GE07mbh_12_u:308.191d-029B_0377": "śītībhūtā amṛtaṃ prāptāḥ | evam āha |",
    "GE07mbh_12_u:308.191d-029B_0378": "teṣāṃ śāstrābhyāsād duḥkhasroto nivartate | atyantacchinne duḥkhasrotasi",
    "GE07mbh_12_u:308.191d-029B_0379": "śāntir ihāntāya duḥkhasya | tad etad āsure mayotpannamātreṇaivāvabuddhaṃ",
    "GE07mbh_12_u:308.191d-029B_0380": "prākṛtajñānam | yad antarotpannas tatra bhagavān viriñco",
    "GE07mbh_12_u:308.191d-029B_0381": "'pi vikrośitavān saptakṛtvaḥ yadā na tasya kaś cit prativacanaṃ bhīṣma uvāca",
    "GE07mbh_12_u:308.191d-029B_0382": "prāyacchat tataḥ pravṛttas tatra bhavān punaḥ sargāya nivṛtta iti |",
    "GE07mbh_12_u:308.191d-029B_0383": "tad etat paramajñānam āsurer ācāryeṇānuśastaṃ paramarṣiṇā bhagavatā",
    "GE07mbh_12_u:308.191d-029B_0384": "kapilena pareṇa bahumānena | bhagavatā cāsuriṇā śāstraṃ bhagavate",
    "GE07mbh_12_u:308.191d-029B_0385": "pañcaśikhāya pañcaśikhena kātyāyanāya",
    "GE07mbh_12_u:308.191d-029B_0386": "gautamāya gautamena gārgyāya gārgyeṇāvaṭyāyanāya āvaṭyāyanenarṣibhya",
    "GE07mbh_12_u:308.191d-029B_0387": "ṛṣibhyaḥ | tat edat paramaṃ tat pareṇa bhagavatā vyāsena vyāsān",
    "GE07mbh_12_u:308.191d-029B_0388": "mayāvāptaṃ paramajñānaṃ tathā matto bhavatā prāptam iti |",
    "GE07mbh_12_u:308.191d-029B_0389": "tad etad brāhmaṇāṃs tāta śrāvayet saṃśitavratān",
    "GE07mbh_12_u:308.191d-029B_0390": "kṣatriyān yājñikāṃś caiva prajāpālanatatparān",
    "GE07mbh_12_u:308.191d-029B_0391": "vaiśyāṃś ca nṛpaśārdūla sarvātithyakṛtavratān",
    "GE07mbh_12_u:308.191d-029B_0392": "śūdrāṃś ca śuśrūṣaparān sarvasattvahite ratān",
    "GE07mbh_12_u:308.191d-029B_0393": "yady api syus trayo varṇā yajñe cādhikriyanti vai",
    "GE07mbh_12_u:308.191d-029B_0394": "mantravarjaṃ tu śūdrāṇāṃ kriyā dṛṣṭā iti śrutiḥ",
    "GE07mbh_12_u:308.191d-029B_0395": "sūtrakāravacas tv etad vedakāravacas tadā",
    "GE07mbh_12_u:308.191d-029B_0396": "śāstrakārās tathā caitat pravadantīti naḥ śrutam yudhiṣṭhira uvāca",
    "GE07mbh_12_u:308.191d-029C_0001": "kliśyamāneṣu bhūteṣu jātīmaraṇasāgare bhīṣma uvāca",
    "GE07mbh_12_u:308.191d-029C_0002": "yat prāpya kleśaṃ nāpnoti tan me brūhi pitāmaha",
    "GE07mbh_12_u:308.191d-029C_0003": "atrāpy udāharantīmam itihāsaṃ purātanam",
    "GE07mbh_12_u:308.191d-029C_0004": "sanatkumārasya sataḥ saṃvādaṃ nāradasya ca",
    "GE07mbh_12_u:308.191d-029C_0005": "sanatkumāro bhagavān brahmaputro mahāyaśāḥ",
    "GE07mbh_12_u:308.191d-029C_0006": "pūrvajāś ca trayas tasya kathyante brahmavādinaḥ",
    "GE07mbh_12_u:308.191d-029C_0007": "sanakaḥ sanandanaś caiva tṛtīyaś ca sanātanaḥ",
    "GE07mbh_12_u:308.191d-029C_0008": "jātamātrāś ca te sarve pratibuddhā iti śrutiḥ",
    "GE07mbh_12_u:308.191d-029C_0009": "caturthaś caiva teṣāṃ sa bhagavān yogasattamaḥ",
    "GE07mbh_12_u:308.191d-029C_0010": "sanatkumāra iti vai kathayanti maharṣayaḥ",
    "GE07mbh_12_u:308.191d-029C_0011": "hairaṇyagarbhaś ca munir vasiṣṭhaḥ pañcamaḥ smṛtaḥ",
    "GE07mbh_12_u:308.191d-029C_0012": "ṣaṣṭhaḥ sthāṇuś ca bhagavān ameyātmā triśūladhṛk",
    "GE07mbh_12_u:308.191d-029C_0013": "tato 'pare samutpannāḥ pāvakād varuṇakratau",
    "GE07mbh_12_u:308.191d-029C_0014": "mānasāḥ svayaṃbhuvo hi marīcipramukhās tathā",
    "GE07mbh_12_u:308.191d-029C_0015": "bhṛgur marīcer anujo bhṛgor apy aṅgirās tathā",
    "GE07mbh_12_u:308.191d-029C_0016": "anujo 'ṅgiraso 'thātriḥ pulastyo 'tres tathānujaḥ",
    "GE07mbh_12_u:308.191d-029C_0017": "pulastyasyānujo vidvān pulaho 'nupamadyutiḥ",
    "GE07mbh_12_u:308.191d-029C_0018": "paṭhyante brahmajā hy ete vidvadbhir amitaujasaḥ",
    "GE07mbh_12_u:308.191d-029C_0019": "sargam etan mahārāja kurvann ādigurur mahān",
    "GE07mbh_12_u:308.191d-029C_0020": "prabhur vibhur anantaśrīr brahmā lokapitāmahaḥ",
    "GE07mbh_12_u:308.191d-029C_0021": "mūrtimanto 'mṛtībhūtās tejasātitaponvitāḥ",
    "GE07mbh_12_u:308.191d-029C_0022": "sanakaprabhṛtayas tatra trayaḥ prāptāḥ paraṃ padam",
    "GE07mbh_12_u:308.191d-029C_0023": "kṛtsnakṣayam anuprāpya vimuktā mūrtibandhanāt",
    "GE07mbh_12_u:308.191d-029C_0024": "sanatkumāras tu vibhur yogam āsthāya yogavit",
    "GE07mbh_12_u:308.191d-029C_0025": "vicacāra trayo lokān aiśvaryeṇa pareṇa ha",
    "GE07mbh_12_u:308.191d-029C_0026": "rudraś cāpy aṣṭaguṇitaṃ yogaṃ prāpto mahāyaśāḥ",
    "GE07mbh_12_u:308.191d-029C_0027": "sūkṣmam aṣṭaguṇaṃ rājan netare nṛpasattama",
    "GE07mbh_12_u:308.191d-029C_0028": "marīcipramukhās tāta sarve sṛṣṭyartham eva te",
    "GE07mbh_12_u:308.191d-029C_0029": "niyuktā rājaśārdūla teṣāṃ sṛṣṭiṃ śṛṇuṣva me",
    "GE07mbh_12_u:308.191d-029C_0030": "sapta brahmāṇa ity eṣa purāṇe niścayo gataḥ",
    "GE07mbh_12_u:308.191d-029C_0031": "sarvavedeṣu caivoktāḥ khileṣu ca na saṃśayaḥ",
    "GE07mbh_12_u:308.191d-029C_0032": "itihāse purāṇe ca śrutir eṣā purātanā",
    "GE07mbh_12_u:308.191d-029C_0033": "varade kathyata iti prāhur vedāntapāragāḥ",
    "GE07mbh_12_u:308.191d-029C_0034": "eteṣāṃ pitaras tāta putrā ity anucakṣate",
    "GE07mbh_12_u:308.191d-029C_0035": "gaṇāḥ sapta mahārāja mūrtayo 'mūrtayas tathā",
    "GE07mbh_12_u:308.191d-029C_0036": "pitṝṇāṃ caiva rājendra putrā devā iti śrutiḥ",
    "GE07mbh_12_u:308.191d-029C_0037": "devair vyāptā ime lokā ity evam anuśuśruma",
    "GE07mbh_12_u:308.191d-029C_0038": "kṛṣṇadvaipāyanāc caiva devasthānāt tathaiva ca",
    "GE07mbh_12_u:308.191d-029C_0039": "devalāc ca naraśreṣṭha kāśyapāc ca mayā śrutaḥ",
    "GE07mbh_12_u:308.191d-029C_0040": "gautamād atha kauṇḍinyād bhāradvājāt tathaiva ca",
    "GE07mbh_12_u:308.191d-029C_0041": "mārkaṇḍeyāt tathaivaitad ṛṣer devatamāt tathā",
    "GE07mbh_12_u:308.191d-029C_0042": "pitrā ca mama rājendra śrāddhakāle prabhāṣitam",
    "GE07mbh_12_u:308.191d-029C_0043": "paraṃ rahasyaṃ rājendra brahmaṇaḥ paramātmanaḥ",
    "GE07mbh_12_u:308.191d-029C_0044": "ataḥ paraṃ pravakṣyāmi yan mā pṛcchasi bhārata",
    "GE07mbh_12_u:308.191d-029C_0045": "tad ihaikamanāḥ śraddhī śṛṇuṣvāvahito mama",
    "GE07mbh_12_u:308.191d-029C_0046": "svāyaṃbhuvasya saṃvādaṃ nāradasya ca dhīmataḥ",
    "GE07mbh_12_u:308.191d-029C_0047": "sanatkumāro bhagavān dīpaṃ jajvālya tejasā",
    "GE07mbh_12_u:308.191d-029C_0048": "aṅguṣṭhamātro bhūtvā vai vicacāra mahāmuniḥ",
    "GE07mbh_12_u:308.191d-029C_0049": "sa kadā cin mahārāja merupṛṣṭhe sameyivān",
    "GE07mbh_12_u:308.191d-029C_0050": "nāradena naraśreṣṭha muninā brahmavādinā",
    "GE07mbh_12_u:308.191d-029C_0051": "jijñāsamānāv anyonyaṃ sakāśād brahmaṇas tadā",
    "GE07mbh_12_u:308.191d-029C_0052": "brahmabhāgagatau tāta paramārthārthacintakau",
    "GE07mbh_12_u:308.191d-029C_0053": "matimān matimacchreṣṭhaṃ buddhimān buddhimattaram",
    "GE07mbh_12_u:308.191d-029C_0054": "śrutimāñ śrutimacchreṣṭhaṃ smṛtimān smṛtimattaram",
    "GE07mbh_12_u:308.191d-029C_0055": "kṣetravit kṣetravicchreṣṭhaṃ jñānavij jñānavittamam",
    "GE07mbh_12_u:308.191d-029C_0056": "lokavil lokavicchreṣṭham ātmavic cātmavittamam",
    "GE07mbh_12_u:308.191d-029C_0057": "sanatkumāraṃ tattvajñaṃ bhagavantam ariṃdama",
    "GE07mbh_12_u:308.191d-029C_0058": "sarvavedārthakuśalaḥ sarvaśāstraviśāradaḥ",
    "GE07mbh_12_u:308.191d-029C_0059": "sāṃkhyayogaṃ ca yo veda pāṇāv āmalakaṃ yathā",
    "GE07mbh_12_u:308.191d-029C_0060": "nārado 'tha naraśreṣṭha taṃ papraccha mahāmatim",
    "GE07mbh_12_u:308.191d-029C_0061": "trayoviṃśatitattvasya avyaktasya mahāmune",
    "GE07mbh_12_u:308.191d-029C_0062": "prabhavaṃ cāpyayaṃ caiva śrotum icchāmi tattvataḥ",
    "GE07mbh_12_u:308.191d-029C_0063": "adhyātmam adhibhūtaṃ ca adhidaivaṃ tathaiva ca sanatkumāra uvāca",
    "GE07mbh_12_u:308.191d-029C_0064": "kālasaṃkhyāś ca sargāṃś ca tad bhavān vaktum arhati",
    "GE07mbh_12_u:308.191d-029C_0065": "śrūyatām ānupūrvyeṇa nava sargāḥ prayatnataḥ",
    "GE07mbh_12_u:308.191d-029C_0066": "tathā kālaparīmāṇaṃ tattvānām ṛṣisattama",
    "GE07mbh_12_u:308.191d-029C_0067": "adhyātmam adhibhūtaṃ ca adhidaivaṃ tathaiva ca",
    "GE07mbh_12_u:308.191d-029C_0068": "kālasaṃkhyā ca sargaṃ ca sarvam eva mahāmune",
    "GE07mbh_12_u:308.191d-029C_0069": "tamasaḥ kurvataḥ sargas tāmasety abhidhīyate",
    "GE07mbh_12_u:308.191d-029C_0070": "brahmavidbhir dvijair nityaṃ nityam adhyātmacintakaiḥ",
    "GE07mbh_12_u:308.191d-029C_0071": "paryāyanāmāny etasya kathayanti manīṣiṇaḥ",
    "GE07mbh_12_u:308.191d-029C_0072": "tāni te saṃpravakṣyāmi tad ihaikamanāḥ śṛṇu",
    "GE07mbh_12_u:308.191d-029C_0073": "mahārṇavo 'rṇavaś caiva salilaṃ ca guṇās tathā",
    "GE07mbh_12_u:308.191d-029C_0074": "vedās tapaś ca yajñāś ca dharmaś ca bhagavān vibhuḥ",
    "GE07mbh_12_u:308.191d-029C_0075": "prāṇaḥ saṃvartako 'gniś ca vyoma kālas tathaiva ca",
    "GE07mbh_12_u:308.191d-029C_0076": "nāmāny etāni brahmarṣe śarīrasyeśvarasya vai",
    "GE07mbh_12_u:308.191d-029C_0077": "kīrtitāni dvijaśreṣṭha mayā śāstrānumānataḥ",
    "GE07mbh_12_u:308.191d-029C_0078": "caturyugasahasraṃ tu caturyugam ariṃdama",
    "GE07mbh_12_u:308.191d-029C_0079": "prāhuḥ kalpasahasraṃ vai brāhmaṇās tattvadarśinaḥ",
    "GE07mbh_12_u:308.191d-029C_0080": "daśakalpasahasrāṇi avyaktasya mahāniśā",
    "GE07mbh_12_u:308.191d-029C_0081": "tathaiva divasaṃ prāhur yogāḥ sāṃkhyāś ca tattvataḥ",
    "GE07mbh_12_u:308.191d-029C_0082": "niśāṃ suptvātha bhagavān kṣapānte pratyabudhyata",
    "GE07mbh_12_u:308.191d-029C_0083": "ahaḥ kṛtvā sukhaṃ tāta sasarja prabhur īśvaraḥ",
    "GE07mbh_12_u:308.191d-029C_0084": "hiraṇyagarbhaṃ viśvātmā hy aṇḍajaṃ jalajaṃ munim",
    "GE07mbh_12_u:308.191d-029C_0085": "bhūtabhavyabhaviṣyasya kartāram anaghaṃ vibhum",
    "GE07mbh_12_u:308.191d-029C_0086": "mūrtimantaṃ mahātmānaṃ viśvaṃ śaṃbhuṃ svayaṃbhuvam",
    "GE07mbh_12_u:308.191d-029C_0087": "aṇimālaghimāprāptim īśānaṃ jyotiṣāṃ param",
    "GE07mbh_12_u:308.191d-029C_0088": "tasya cāpi niśām āhur vedavedāṅgapāragāḥ",
    "GE07mbh_12_u:308.191d-029C_0089": "pañcakalpasahasrāṇi ahar etāvad eva ca",
    "GE07mbh_12_u:308.191d-029C_0090": "na sargaṃ kurute brahmā tāmasasyānupūrvaśaḥ",
    "GE07mbh_12_u:308.191d-029C_0091": "sṛjate sa tv ahaṃkāraṃ parameṣṭhinam avyayam",
    "GE07mbh_12_u:308.191d-029C_0092": "ahaṃkāreṇa vai lokā vyāptās tv āhaṃkṛtena ca",
    "GE07mbh_12_u:308.191d-029C_0093": "yenāviṣṭāni bhūtāni majjanty avyaktasāgare",
    "GE07mbh_12_u:308.191d-029C_0094": "devarṣidānavanarā yakṣagandharvakiṃnarāḥ",
    "GE07mbh_12_u:308.191d-029C_0095": "unmajjanti nimajjanti ūrdhvādhas tiryag eva ca",
    "GE07mbh_12_u:308.191d-029C_0096": "etasyāpi niśām āhus tṛtīyam atha kurvataḥ",
    "GE07mbh_12_u:308.191d-029C_0097": "trīṇi kalpasahasrāṇi ahar etāvad eva ca",
    "GE07mbh_12_u:308.191d-029C_0098": "ahaṃkāraś ca sṛjati mahābhūtāni pañca vai",
    "GE07mbh_12_u:308.191d-029C_0099": "pṛthivī vāyur ākāśam āpo jyotiś ca pañcamam",
    "GE07mbh_12_u:308.191d-029C_0100": "eteṣāṃ guṇatattvāni pañca prāhur dvijātayaḥ",
    "GE07mbh_12_u:308.191d-029C_0101": "śabde sparśe ca rūpe ca rase gandhe tathaiva ca",
    "GE07mbh_12_u:308.191d-029C_0102": "guṇeṣv eteṣv abhiratāḥ paṅkalagnā iva dvipāḥ",
    "GE07mbh_12_u:308.191d-029C_0103": "nottiṣṭhanty avaśībhūtāḥ saktā avyaktasāgare",
    "GE07mbh_12_u:308.191d-029C_0104": "eteṣām iha vai sargaṃ caturtham iha kurvatām",
    "GE07mbh_12_u:308.191d-029C_0105": "dve tu kalpasahasre vai aho rātris tathaiva ca",
    "GE07mbh_12_u:308.191d-029C_0106": "ananta iti vikhyātaḥ pañcamaḥ sarga ucyate",
    "GE07mbh_12_u:308.191d-029C_0107": "indriyāṇi daśaikaṃ ca yathāśrutinidarśanāt",
    "GE07mbh_12_u:308.191d-029C_0108": "manaḥ sargagataṃ tāta viśat sarvam idaṃ jagat",
    "GE07mbh_12_u:308.191d-029C_0109": "na tathānyāni bhūtāni balavanti yathā manaḥ",
    "GE07mbh_12_u:308.191d-029C_0110": "etasyāpi tu vai sargaṃ ṣaṣṭham āhur dvijātayaḥ",
    "GE07mbh_12_u:308.191d-029C_0111": "ahaḥ kalpasahasraṃ vai rātrir etāvatī tathā",
    "GE07mbh_12_u:308.191d-029C_0112": "urdhvasrotas tu vai sargaṃ saptamaṃ brāhmaṇā viduḥ",
    "GE07mbh_12_u:308.191d-029C_0113": "aṣṭamaś cāpy adhaḥsrotas tiryak tu navamaḥ smṛtaḥ",
    "GE07mbh_12_u:308.191d-029C_0114": "etāni nava sargāṇi tattvāni ca mahāmune",
    "GE07mbh_12_u:308.191d-029C_0115": "caturviṃśatir uktāni kālasaṃkhyāś ca te 'nagha",
    "GE07mbh_12_u:308.191d-029C_0116": "apyayaṃ prabhavaṃ caiva avyaktasya mahāmune",
    "GE07mbh_12_u:308.191d-029C_0117": "pravakṣyāmy aparaṃ tattvaṃ yasya yasyeśvaraś ca yaḥ",
    "GE07mbh_12_u:308.191d-029C_0118": "adhyātmam adhibhūtaṃ ca adhidaivaṃ tathaiva ca sanatkumāra uvāca",
    "GE07mbh_12_u:308.191d-029C_0119": "yathāśrutaṃ yathādṛṣṭaṃ tat tathā vai nibodha me",
    "GE07mbh_12_u:308.191d-029C_0120": "adhaḥsrotasi sarge ca tiryaksrotasi caiva ha",
    "GE07mbh_12_u:308.191d-029C_0121": "etābhyām īśvaraṃ vidyād ūrdhvasrotas tathaiva ca",
    "GE07mbh_12_u:308.191d-029C_0122": "karmendriyāṇāṃ pañcānām īśvaro buddhigocaraḥ",
    "GE07mbh_12_u:308.191d-029C_0123": "buddhīndriyāṇām atha tu mana īśvaram ucyate",
    "GE07mbh_12_u:308.191d-029C_0124": "manasaḥ pañca bhūtāni saguṇāny āhur īśvaram",
    "GE07mbh_12_u:308.191d-029C_0125": "bhūtānām īśvaraṃ vidyād brahmāṇaṃ parameṣṭhinam",
    "GE07mbh_12_u:308.191d-029C_0126": "bhavān hi kuśalaś caiva dharmeṣv eva pareṣu vai",
    "GE07mbh_12_u:308.191d-029C_0127": "kālāgnir apy ahaḥ svaṃ te jagad dahati cāṃśubhiḥ",
    "GE07mbh_12_u:308.191d-029C_0128": "tataḥ sarvāṇi bhūtāni sthāvarāṇi carāṇi ca",
    "GE07mbh_12_u:308.191d-029C_0129": "hāhābhūtāni dagdhāni svayoniṃ gamitāni vai",
    "GE07mbh_12_u:308.191d-029C_0130": "kūrmapṛṣṭhanibhā bhūmir nirdagdhakuśakaṇṭakā",
    "GE07mbh_12_u:308.191d-029C_0131": "nirvṛkṣā nistṛṇā caiva dagdhā kālāgninā tadā",
    "GE07mbh_12_u:308.191d-029C_0132": "jagat pralīnaṃ jagati jagaty apsu pralīyate",
    "GE07mbh_12_u:308.191d-029C_0133": "naṣṭagandhā tadā sūkṣmā jalam evābhavat tadā",
    "GE07mbh_12_u:308.191d-029C_0134": "tato mayūkhajālena sūryasyāpīyate jalam",
    "GE07mbh_12_u:308.191d-029C_0135": "jalātmā pralīyaty arke tadā brāhmaṇasattama",
    "GE07mbh_12_u:308.191d-029C_0136": "antarikṣagatān bhūtān pradahaty analas tadā",
    "GE07mbh_12_u:308.191d-029C_0137": "agnibhūtaṃ tadā vyoma bhavatīty abhicakṣate",
    "GE07mbh_12_u:308.191d-029C_0138": "taṃ tathā visphurantaṃ hi vāyur dhvaṃsayate mahān",
    "GE07mbh_12_u:308.191d-029C_0139": "mahatā balavegena ādatte taṃ hi bhānumān",
    "GE07mbh_12_u:308.191d-029C_0140": "vāyor api guṇaṃ sparśam ākāśaṃ grasate yadā",
    "GE07mbh_12_u:308.191d-029C_0141": "praṇaśyati tadā vāyuḥ khaṃ tu tiṣṭhati nānadat",
    "GE07mbh_12_u:308.191d-029C_0142": "tasya taṃ ninadaṃ śabdam ādatte vai manas tadā",
    "GE07mbh_12_u:308.191d-029C_0143": "sa śabdaguṇahīnātmā tiṣṭhate 'mūrtimāṃs tu vai",
    "GE07mbh_12_u:308.191d-029C_0144": "bhuṅkte tu sa tadā vyoma manas tāta digātmakam",
    "GE07mbh_12_u:308.191d-029C_0145": "vyomātmani vinaṣṭe tu saṃkalpātmā vivardhate",
    "GE07mbh_12_u:308.191d-029C_0146": "saṃkalpātmānam ādatte cittaṃ vai svena tejasā",
    "GE07mbh_12_u:308.191d-029C_0147": "cittaṃ grasaty ahaṃkāras tadā vai munisattama",
    "GE07mbh_12_u:308.191d-029C_0148": "vinaṣṭe ca tadā citte ahaṃkāro bhaven mahān",
    "GE07mbh_12_u:308.191d-029C_0149": "ahaṃkāraṃ tadādatte mahān brahmā prajāpatiḥ",
    "GE07mbh_12_u:308.191d-029C_0150": "abhimāne vinaṣṭe tu mahān brahmā virājate",
    "GE07mbh_12_u:308.191d-029C_0151": "taṃ tadā triṣu lokeṣu mūrtiṣv evāgramūrtijam",
    "GE07mbh_12_u:308.191d-029C_0152": "yena viśvam idaṃ kṛtsnaṃ nirmitaṃ vai guṇārthinā",
    "GE07mbh_12_u:308.191d-029C_0153": "mūrtiṃ jaleśvaram api vyavasāyaguṇātmakam",
    "GE07mbh_12_u:308.191d-029C_0154": "grasiṣṇur bhagavān brahmā vyakto 'vyaktam asaṃśayam",
    "GE07mbh_12_u:308.191d-029C_0155": "eṣo 'pyayaś ca pralayo mayā te paribhāṣitaḥ",
    "GE07mbh_12_u:308.191d-029C_0156": "adhyātmam adhibhūtaṃ ca adhidaivaṃ ca śrūyatām",
    "GE07mbh_12_u:308.191d-029C_0157": "ākāśaṃ prathamaṃ bhūtaṃ śrotram adhyātmaṃ śabdo 'dhibhūtaṃ diśo 'dhidaivatam |",
    "GE07mbh_12_u:308.191d-029C_0158": "vāyur dvitīyaṃ bhūtaṃ tvag adhyātmaṃ sparśo 'dhibhūtaṃ vidyud adhidaivataṃ",
    "GE07mbh_12_u:308.191d-029C_0159": "syāt | jyotis tṛtīyaṃ bhūtaṃ cakṣur adhyātmaṃ rūpam adhibhūtaṃ",
    "GE07mbh_12_u:308.191d-029C_0160": "sūryo 'dhidaivataṃ syāt | āpaś caturthaṃ bhūtaṃ jihvādhyātmaṃ",
    "GE07mbh_12_u:308.191d-029C_0161": "raso 'dhibhūtaṃ somo 'dhidaivataṃ syāt | pṛthivī pañcamaṃ bhūtaṃ ghrāṇam adhyātmaṃ",
    "GE07mbh_12_u:308.191d-029C_0162": "gandho 'dhibhūtaṃ vāyur adhidaivataṃ syāt | pāñcabhautikam etac",
    "GE07mbh_12_u:308.191d-029C_0163": "catuṣṭayam anuvarṇitam |",
    "GE07mbh_12_u:308.191d-029C_0164": "ata ūrdhvaṃ trividham indriyavidhim anuvarṇayiṣyāmaḥ | pādāv adhyātmaṃ",
    "GE07mbh_12_u:308.191d-029C_0165": "gantavyam adhibhūtaṃ viṣṇur adhidaivataṃ syāt | hastāv adhyātmaṃ",
    "GE07mbh_12_u:308.191d-029C_0166": "kartavyam adhibhūtaṃ indro 'dhidaivataṃ syāt | pāyur adhyātmaṃ visargo 'dhibhūtaṃ",
    "GE07mbh_12_u:308.191d-029C_0167": "mitro 'dhidaivataṃ syāt | upastham adhyātmam ānando 'dhibhūtaṃ",
    "GE07mbh_12_u:308.191d-029C_0168": "prajāpatir adhidaivataṃ syāt | vāg adhyātmaṃ vaktavyam adhibhūtaṃ agnir adhidaivataṃ",
    "GE07mbh_12_u:308.191d-029C_0169": "syāt | mano 'dhyātmaṃ mantavyam adhibhūtaṃ candramā adhidaivataṃ",
    "GE07mbh_12_u:308.191d-029C_0170": "syāt | ahaṃkāro 'dhyātmam abhimāno 'dhibhūtaṃ viriñco 'dhidaivataṃ",
    "GE07mbh_12_u:308.191d-029C_0171": "syāt | buddhir adhyātmaṃ vyavasāyo 'dhibhūtaṃ brahmādhidaivataṃ",
    "GE07mbh_12_u:308.191d-029C_0172": "syāt | evam avyakto bhagavān asakṛd asakṛt sargān kurute saṃharate ca |",
    "GE07mbh_12_u:308.191d-029C_0173": "kasmāt krīḍārtham | yathādityo 'ṃśujālaṃ kṣipati saṃharate ca yathā",
    "GE07mbh_12_u:308.191d-029C_0174": "cāntarikṣād abhrakośa uttiṣṭhati |",
    "GE07mbh_12_u:308.191d-029C_0175": "stanitaṃ garjitonmiśraṃ tac ca tatraiva prāṇaśat |",
    "GE07mbh_12_u:308.191d-029C_0176": "evam avyakto guṇān sṛjati saṃharate ca | yathā cārṇavād ūrmijālaṃ",
    "GE07mbh_12_u:308.191d-029C_0177": "nīcoccaṃ prādurbhavati tac ca tatraiva prāṇaśad evam avyakto lokān sṛjati",
    "GE07mbh_12_u:308.191d-029C_0178": "saṃharate ca | yathā ca kūrmo 'ṅgāni kāmāt prasārayate punaś ca praveśayaty",
    "GE07mbh_12_u:308.191d-029C_0179": "evam avyakto lokān prasārayati girati ca | cetanaś ca bhagavān pañcaviṃśakaḥ",
    "GE07mbh_12_u:308.191d-029C_0180": "śuciḥ | tenādhiṣṭhitā prakṛtiś cetayati | nityaṃ",
    "GE07mbh_12_u:308.191d-029C_0181": "sahadharmā ca bhagavato 'vyaktasya kriyāvato 'kriyāvān bhagavān paramaprakṛtir nārada uvāca",
    "GE07mbh_12_u:308.191d-029C_0182": "aṇuḥ kṣetrajñaḥ kṣemya iti |",
    "GE07mbh_12_u:308.191d-029C_0183": "yady acetanā prakṛtiś cetanādhiṣṭhitā cetayati kasmān na mokṣo 'sti",
    "GE07mbh_12_u:308.191d-029C_0184": "bhavadvidhānāṃ cetaskāṅkṣiṇāṃ ceto hi pañcaviṃśakam upadiśanti",
    "GE07mbh_12_u:308.191d-029C_0185": "yogāḥ sāṃkhyāś ca | tac cāyuktam upadiśanti | tad vañcanāc cāyutaprakṛtisahadharmā",
    "GE07mbh_12_u:308.191d-029C_0186": "prakṛtiṃ vartamānām anuvartate iti | anuvartamānāc",
    "GE07mbh_12_u:308.191d-029C_0187": "ca manyāmahe adhiṣṭhātṛtvād aṇutvāc ceta iti | ataś ca bhavaty eva",
    "GE07mbh_12_u:308.191d-029C_0188": "doṣa iti | yathā hi kaś cid dīrgham adhvānaṃ gacchati saṅgavān | asaṅgasyāgamavato",
    "GE07mbh_12_u:308.191d-029C_0189": "gamane na prayojanaṃ bhavati | atha gacchati so 'pi saṅgī",
    "GE07mbh_12_u:308.191d-029C_0190": "bhavati | matsyaś codakaṃ sahadharmiṇāv eva | evaṃ bhagavadvacanāt",
    "GE07mbh_12_u:308.191d-029C_0191": "prakṛtipuruṣau | yady udakaṃ pravartamānaṃ matsyo 'nupravartate nanu saṅgavān sanatkumāra uvāca",
    "GE07mbh_12_u:308.191d-029C_0192": "bhavati asaṅgī matsyas tasya kiṃ saṅgavṛttyānuvartanena |",
    "GE07mbh_12_u:308.191d-029C_0193": "devarṣe tatrāsaṅgaṃ varṇayanti puruṣasya | na bhagavatā vyaktena",
    "GE07mbh_12_u:308.191d-029C_0194": "saṅgo 'sti nirguṇasya guṇinā | tatra ślokān udāharanti budhāḥ |",
    "GE07mbh_12_u:308.191d-029C_0195": "tān upadhārayasvaikārthe paryāyavacanaṃ kṛtvā |",
    "GE07mbh_12_u:308.191d-029C_0196": "adhiṣṭhā puruṣo nityaṃ prakṛtyā na ca ātmanaḥ",
    "GE07mbh_12_u:308.191d-029C_0197": "tasyābhimāno bhavati tasmād āsaṅga ucyate",
    "GE07mbh_12_u:308.191d-029C_0198": "cetanā puruṣo nityaṃ kālasya na ca ātmanaḥ",
    "GE07mbh_12_u:308.191d-029C_0199": "tasyābhimāno bhavati tasmād āsaṅga ucyate",
    "GE07mbh_12_u:308.191d-029C_0200": "draṣṭā hi puruṣo nityaṃ manaso na ca ātmanaḥ",
    "GE07mbh_12_u:308.191d-029C_0201": "tasyābhimāno bhavati tasmād āsaṅga ucyate",
    "GE07mbh_12_u:308.191d-029C_0202": "boddhā hi puruṣo nityaṃ vedasya na ca ātmanaḥ",
    "GE07mbh_12_u:308.191d-029C_0203": "tasyābhimāno bhavati tasmād āsaṅga ucyate",
    "GE07mbh_12_u:308.191d-029C_0204": "jñātā hi puruṣo nityaṃ kṣetrasya na ca ātmanaḥ",
    "GE07mbh_12_u:308.191d-029C_0205": "tasyābhimāno bhavati tasmād āsaṅga ucyate",
    "GE07mbh_12_u:308.191d-029C_0206": "kartā hi puruṣo nityaṃ parasya na ca ātmanaḥ",
    "GE07mbh_12_u:308.191d-029C_0207": "tasyābhimāno bhavati tasmād āsaṅga ucyate",
    "GE07mbh_12_u:308.191d-029C_0208": "devarṣe tatrāsaṅgam anuvarṇayanti puruṣasya | śucir hi bhagavān",
    "GE07mbh_12_u:308.191d-029C_0209": "kṣetrajño 'śucinīṃ prakṛtim udāharanti | saṅgī hi saṅgavān saṅgī",
    "GE07mbh_12_u:308.191d-029C_0210": "cāsaṅga iti yo 'saṅgo hy ātmānaṃ saṅginam anupaśyati sa",
    "GE07mbh_12_u:308.191d-029C_0211": "khalv ajñānīty ucyate budhair iha |",
    "GE07mbh_12_u:308.191d-029C_0212": "etasyāvidyāgrastasya udbhavākṣepaśatasahasrakoṭiśo 'pyayamānasyāvyaktasāgare",
    "GE07mbh_12_u:308.191d-029C_0213": "sumahān duḥkhayogo bhavati | yathā ca samudraṃ prayātasya",
    "GE07mbh_12_u:308.191d-029C_0214": "kṛtaprāyaścittasya arthatarṣiṇo vaṇiksaṃghasya yānapātrārṇavodaragataś",
    "GE07mbh_12_u:308.191d-029C_0215": "caṇḍavāyunā bhidyamāna itas tataś ca vimalābhir ūrmibhir",
    "GE07mbh_12_u:308.191d-029C_0216": "bhidyamāno hāhābhūto jano vyāpadyet | śataśaś cāprāptamanorathāḥ",
    "GE07mbh_12_u:308.191d-029C_0217": "plavān gṛhītvā | plavāś conmajjanti nimajjanti cānyonyam",
    "GE07mbh_12_u:308.191d-029C_0218": "avalambamānāḥ | evam ajñānī puruṣa unmajjati nimajjati ca | yathā",
    "GE07mbh_12_u:308.191d-029C_0219": "tatronmajjaṃś ca nimajjaṃś ca kaś cit pāram āsādayati sa muktas tatas",
    "GE07mbh_12_u:308.191d-029C_0220": "mṛtyumukhāt | nārada uvāca",
    "GE07mbh_12_u:308.191d-029C_0221": "bhagavann acchedyābhedyādāhyātarkyānantyākalpyānādimadhyā",
    "GE07mbh_12_u:308.191d-029C_0222": "prakṛtis tadvat puruṣo 'py ebhir eva guṇair yutaḥ | tat katham anityāṃ prakṛtim",
    "GE07mbh_12_u:308.191d-029C_0223": "udāharanti nityaṃ puruṣam iti | sanatkumāra uvāca",
    "GE07mbh_12_u:308.191d-029C_0224": "devarṣe samyag abhihitaṃ bhavatā | acchedyābhedyādāhyātarkyānantyākalpyānādimadhyā",
    "GE07mbh_12_u:308.191d-029C_0225": "prakṛtir hi puruṣaś ca | kartṛtvād guṇānām",
    "GE07mbh_12_u:308.191d-029C_0226": "anityāṃ prakṛtim udāharanti akartṛtvān nityaḥ puruṣaḥ | yadi prakṛtir",
    "GE07mbh_12_u:308.191d-029C_0227": "guṇān kuryād veda cātmānaṃ puruṣaś ca | nityānityabhāve vītarāgatve",
    "GE07mbh_12_u:308.191d-029C_0228": "cāsya nirdvaṃdvatā ca | yadā tv ayam eva syān nānyad asti mama param ity abhimanyamāno",
    "GE07mbh_12_u:308.191d-029C_0229": "nityatvatām eti | tatra ślokān udāharanti |",
    "GE07mbh_12_u:308.191d-029C_0230": "ubhāv amūrtī hy ajarāv ubhāv eva mahātmabhiḥ",
    "GE07mbh_12_u:308.191d-029C_0231": "viditau viṣayī caiva viṣayaś ca mahāmune",
    "GE07mbh_12_u:308.191d-029C_0232": "puruṣo viṣayī nityaṃ prakṛtir viṣayaḥ smṛtaḥ",
    "GE07mbh_12_u:308.191d-029C_0233": "vyākhyātau śāstravidbhir hi maśakodumbarau yathā",
    "GE07mbh_12_u:308.191d-029C_0234": "prakṛtir na vijānāti bhujyamānam acetanam",
    "GE07mbh_12_u:308.191d-029C_0235": "puruṣaś cāpi jānāti bhuṅkte yaś ca sa bhujyate",
    "GE07mbh_12_u:308.191d-029C_0236": "mahadādayo guṇā bhojyaṃ bhoktā tu prakṛtir dvija",
    "GE07mbh_12_u:308.191d-029C_0237": "manyanty evaṃ vibhāgajñā bhoktāraṃ tasya ceśvaram",
    "GE07mbh_12_u:308.191d-029C_0238": "aiśvaryaṃ bhavatīśatvāt prakṛtyā dvijasattama",
    "GE07mbh_12_u:308.191d-029C_0239": "anīśatvād anaiśvaryaṃ puruṣasyānucakṣate",
    "GE07mbh_12_u:308.191d-029C_0240": "vibhūtitvād vibhutvaṃ hi puruṣasya mahāmune",
    "GE07mbh_12_u:308.191d-029C_0241": "dvaṃdvabhāvād anityaṃ hi triguṇā prakṛtis tathā",
    "GE07mbh_12_u:308.191d-029C_0242": "nirdvaṃdvo nirguṇo nityaḥ puruṣo 'trānucakṣate",
    "GE07mbh_12_u:308.191d-029C_0243": "kriyākaraṇayogitvād anityā prakṛtir dvija",
    "GE07mbh_12_u:308.191d-029C_0244": "kriyākaraṇahīno hi nityaḥ puruṣa ucyate",
    "GE07mbh_12_u:308.191d-029C_0245": "evam anumanyante yatayaḥ stunvānāḥ puruṣam | sattvaṃ",
    "GE07mbh_12_u:308.191d-029C_0246": "kṣetraṃ paraṃ guhākṣayakaraṃ calavraṇakaraṃ niśicaraṃ nidhir matiḥ smṛtir",
    "GE07mbh_12_u:308.191d-029C_0247": "iti caitāni prakṛtiparyāyanāmāni | athāparāṇi bhūtaṃ bhavyaṃ bhaviṣyam",
    "GE07mbh_12_u:308.191d-029C_0248": "iti | sattvaṃ rajas tama iti triguṇam etat prakṛtir ity anupaśyati |",
    "GE07mbh_12_u:308.191d-029C_0249": "atha tad avyaktāt param avyayaṃ śivaṃ kṣemamayaṃ śuci vyabhram iti vimalam",
    "GE07mbh_12_u:308.191d-029C_0250": "amalam acalam ajaram akaram ataram abhavam iti | abhavanam anayanam",
    "GE07mbh_12_u:308.191d-029C_0251": "agamanaṃ pṛthag iti caitāni puruṣaparyāyanāmāni atra paśyantu",
    "GE07mbh_12_u:308.191d-029C_0252": "bhavantaḥ kṣetrajñaṃ vimokṣaṃ viśokaṃ vimoham | vidambhād vilobhād vikārād",
    "GE07mbh_12_u:308.191d-029C_0253": "viruddhād ānṛśaṃsyād alaulyam aśaraṇam abhayam anavayavaṃ paśyante",
    "GE07mbh_12_u:308.191d-029C_0254": "tad yathā maśakodumbarayor vivāsasahavāso 'nya eva svabhāva evam eva",
    "GE07mbh_12_u:308.191d-029C_0255": "jñānājñānayor vivāsasahavāsaḥ | anyad eva jñānam ajñānam |",
    "GE07mbh_12_u:308.191d-029C_0256": "kṣetrajñas tyakṣyati prakṛtiṃ na ca prakṛtiḥ kṣetrajñaṃ tyakṣyati | manyate",
    "GE07mbh_12_u:308.191d-029C_0257": "prakṛtiṃ kṣetrajño na ca prakṛtiḥ kṣetrajñaṃ manyate | budhyate prakṛtiṃ",
    "GE07mbh_12_u:308.191d-029C_0258": "kṣetrajño na ca prakṛtiḥ kṣetrajñaṃ budhyate paśyati prakṛtiṃ kṣetrajño",
    "GE07mbh_12_u:308.191d-029C_0259": "na ca prakṛtiḥ kṣetrajñaṃ paśyati | etad vivāsasahavāsam ity etan nānātvadarśanaṃ",
    "GE07mbh_12_u:308.191d-029C_0260": "paśyanti devarṣe | jñātāraṃ tad asaṅgam anupaśyatu",
    "GE07mbh_12_u:308.191d-029C_0261": "bhavān puruṣe | atra ślokam udāharanti |",
    "GE07mbh_12_u:308.191d-029C_0262": "yogāś ca sāṃkhyāś ca vadanti samyaṅ",
    "GE07mbh_12_u:308.191d-029C_0263": "na pañcaviṃśāt param asti kiṃ cit",
    "GE07mbh_12_u:308.191d-029C_0264": "athānyathā paśyati tattvam etad",
    "GE07mbh_12_u:308.191d-029C_0265": "dvayaṃ tu paśyāma guror niyogāt",
    "GE07mbh_12_u:308.191d-029C_0266": "ity etad yogadarśanam atra sāṃkhyair gītam | śloko bhavati |",
    "GE07mbh_12_u:308.191d-029C_0267": "paśyaḥ paśyati paśyantam apaśyantaṃ ca paśyati",
    "GE07mbh_12_u:308.191d-029C_0268": "apaśyas tāv apaśyatvāt paśyāpaśyau na paśyati",
    "GE07mbh_12_u:308.191d-029C_0269": "prakṛtiḥ kṣetraṃ kṣetrajñaś cāparaḥ | kṣetrajñaḥ ṣaḍviṃśako 'nupaśyati |",
    "GE07mbh_12_u:308.191d-029C_0270": "na tat pañcaviṃśaḥ kṣetrajñaḥ prakṛtir vā paraṃ kṣetrajñaṃ paśyati |",
    "GE07mbh_12_u:308.191d-029C_0271": "devarṣe yan mayā bahubhir janmabhir avāptam idānīm | ye hy evaṃ paśyanti",
    "GE07mbh_12_u:308.191d-029C_0272": "śivaṃ hi teṣām ihaiva cāmutra saṃśayo nāsti | sukhaṃ paraṃ janma cāhaṃ",
    "GE07mbh_12_u:308.191d-029C_0273": "bravīmi | na tv itaraṃ mṛtyuṃ vivedāham |",
    "GE07mbh_12_u:308.191d-029C_0274": "prativirama sa buddhivigrahāt paramaśucis tvam upāsa nirmamaḥ",
    "GE07mbh_12_u:308.191d-029C_0275": "bahubhir aribhir etad āvṛtaṃ prakṛtimayaṃ hi śarīram adhruvam",
    "GE07mbh_12_u:308.191d-029C_0276": "yadi jayasi śarīram ekato nanu vijitās tava sarvaśatravaḥ",
    "GE07mbh_12_u:308.191d-029C_0277": "munibhir ṛṣibhir īritaṃ paraṃ paramaśuciṃ tam upāsya te gatāḥ",
    "GE07mbh_12_u:308.191d-029C_0278": "etan mayopasanneṣūpadiṣṭaṃ devarṣe hiraṇyanābhasya mahāsurasya",
    "GE07mbh_12_u:308.191d-029C_0279": "śivasya caitan namucer nāradasya prahrādasya vṛtrasya virocanasya",
    "GE07mbh_12_u:308.191d-029C_0280": "baler marīceḥ pulastyapulahayoḥ | tathaiva bhṛgvaṅgirasor atrivasiṣṭhakāśyapānāṃ",
    "GE07mbh_12_u:308.191d-029C_0281": "śukrasya cendrasya bṛhaspateś cāṅgirasottamāya |",
    "GE07mbh_12_u:308.191d-029C_0282": "tathaiva viśvāvasave mayoktaṃ gandharvāpsarobhiś ca | etad brahma sarvatra",
    "GE07mbh_12_u:308.191d-029C_0283": "samaṃ draṣṭavyam | brahmaṇi cendre śuni kīṭe pataṃgadaṃśamaśakeṣu samyag",
    "GE07mbh_12_u:308.191d-029C_0284": "anudarśanāc ca paśyāmaḥ | sarvasya mokṣadharmo vidyate | etat padam",
    "GE07mbh_12_u:308.191d-029C_0285": "anudvignaṃ janmamṛtyutamonudam upaśāntaṃ samuttīrṇam avasthitam bhīṣma uvāca",
    "GE07mbh_12_u:308.191d-029C_0286": "apajvaram |",
    "GE07mbh_12_u:308.191d-029C_0287": "etac chrutvā muniśreṣṭho nāradaḥ sa mahāmuniḥ",
    "GE07mbh_12_u:308.191d-029C_0288": "parayā ca mudā yuktaḥ praṇamya śirasā gurum",
    "GE07mbh_12_u:308.191d-029C_0289": "pradakṣiṇaṃ ca taṃ kṛtvā jagāma bhavanaṃ svakam",
    "GE07mbh_12_u:308.191d-029C_0290": "bhagavān api tatraiva sadyas tv antaradhīyata bhīṣma uvāca",
    "GE07mbh_12_u:308.191d-029D_0001": "saṃyamanaḥ kāśipatir avimuktagataṃ muniṃ papraccha jñānavijñānaṃ saṃyamana uvāca",
    "GE07mbh_12_u:308.191d-029D_0002": "kapilād āgatāgamam |",
    "GE07mbh_12_u:308.191d-029D_0003": "ko viśvaṃ sṛjate sarvam idaṃ saṃharate ca kaḥ",
    "GE07mbh_12_u:308.191d-029D_0004": "kaś ca viśvam adhiṣṭhāya tiṣṭhaty agnivad dāruṣu",
    "GE07mbh_12_u:308.191d-029D_0005": "kaś ca viśvam aviśvaṃ ca nityam evānupaśyati",
    "GE07mbh_12_u:308.191d-029D_0006": "kau ca tau muniśārdūla namasye tāv ubhāv api",
    "GE07mbh_12_u:308.191d-029D_0007": "kati tattvāni viśvātmā bhagavān havyakavyabhuk",
    "GE07mbh_12_u:308.191d-029D_0008": "kiṃ ca havyaṃ ca kavyaṃ ca paṭhyate śāstradarśanāt",
    "GE07mbh_12_u:308.191d-029D_0009": "kaś ca sattvāt samutpannas tasmāt tattvād viśāradaḥ",
    "GE07mbh_12_u:308.191d-029D_0010": "kaś ca tattvādir ity uktas tathā prāṇādir eva ca",
    "GE07mbh_12_u:308.191d-029D_0011": "bhūtādiś ca muniśreṣṭha vikārādis tathaiva ca",
    "GE07mbh_12_u:308.191d-029D_0012": "kasmād ādadate caiva visṛjya ca punaḥ punaḥ",
    "GE07mbh_12_u:308.191d-029D_0013": "adhyātmam adhibhūtaṃ ca adhidaivaṃ tathaiva ca",
    "GE07mbh_12_u:308.191d-029D_0014": "vimokṣaś cāsya bhagavan yo 'yaṃ deheṣu vartate",
    "GE07mbh_12_u:308.191d-029D_0015": "savijñānaṃ sadaśakaṃ tathopaniṣadaṃ mune",
    "GE07mbh_12_u:308.191d-029D_0016": "vartate tvayi kārtsnyena yogaśāstraṃ tathaiva ca",
    "GE07mbh_12_u:308.191d-029D_0017": "purāṇaṃ ca muniśreṣṭha yathābuddhi sanātanam",
    "GE07mbh_12_u:308.191d-029D_0018": "sāṅgopāṅgāś ca catvāro vedās tiṣṭhanti vedavit",
    "GE07mbh_12_u:308.191d-029D_0019": "sarvasya cāsya jñānasya granthataś cārthataś ca te",
    "GE07mbh_12_u:308.191d-029D_0020": "viditaṃ veditavyaṃ hi pāṇāv āmalakaṃ yathā",
    "GE07mbh_12_u:308.191d-029D_0021": "parāvarajño bhagavān ity evam anuśuśruma",
    "GE07mbh_12_u:308.191d-029D_0022": "tena tvām anupṛcchāmi sarvabhūtahite ratam",
    "GE07mbh_12_u:308.191d-029D_0023": "parokṣam etad asmākaṃ tava pratyakṣam eva ca",
    "GE07mbh_12_u:308.191d-029D_0024": "manyāma manasā deva yatīnāṃ yatisattama",
    "GE07mbh_12_u:308.191d-029D_0025": "tad anugrahadharmeṇa akṣayeṇāvyayena ca",
    "GE07mbh_12_u:308.191d-029D_0026": "śāśvatenāprameyena acalenāmṛtena ca",
    "GE07mbh_12_u:308.191d-029D_0027": "janmamṛtyuvimuktena yoktum arhasi mānagha",
    "GE07mbh_12_u:308.191d-029D_0028": "sarvathā tena dehena asadgranthena me mune",
    "GE07mbh_12_u:308.191d-029D_0029": "badhyāmi bhagavan nityam ityartham aham āgataḥ",
    "GE07mbh_12_u:308.191d-029D_0030": "kāśirājyaṃ parityajya bhagavantam ariṃdama",
    "GE07mbh_12_u:308.191d-029D_0031": "tad etac chrotum icchāmi yāthātathyena tattvataḥ",
    "GE07mbh_12_u:308.191d-029D_0032": "mamānatasya bhagavañ śiṣyasyāmitabuddhimān",
    "GE07mbh_12_u:308.191d-029D_0033": "vaktum arhasi śāntyartham etam arthaṃ mahāmune",
    "GE07mbh_12_u:308.191d-029D_0034": "mamodvahaty eva manaḥ tattvaṃ śrotuṃ parāyaṇam pañcaśikha uvāca",
    "GE07mbh_12_u:308.191d-029D_0035": "pāpaghnam amṛtaṃ śreṣṭhaṃ pavitrāṇāṃ parāyaṇam",
    "GE07mbh_12_u:308.191d-029D_0036": "śrūyatāṃ nṛpaśārdūla sarvam etad asaṃśayam",
    "GE07mbh_12_u:308.191d-029D_0037": "sarvasya cāsya jñānasya kṛtsnakārī bhavān api",
    "GE07mbh_12_u:308.191d-029D_0038": "viśanād viśvam ity āhur lokānāṃ kāśisattama",
    "GE07mbh_12_u:308.191d-029D_0039": "lokāṃś ca viśvam eveti pravadanti narādhipa",
    "GE07mbh_12_u:308.191d-029D_0040": "lokānām apy aviśanād aviśvam iti taṃ viduḥ",
    "GE07mbh_12_u:308.191d-029D_0041": "īdṛgbhūtīyam evāhur aparaṃ śāstradarśanāt",
    "GE07mbh_12_u:308.191d-029D_0042": "viśvāviśve naraśreṣṭha tattvabuddhiparāyaṇāḥ",
    "GE07mbh_12_u:308.191d-029D_0043": "narāṇāṃ naraśārdūla tattvam etad asaṃśayam",
    "GE07mbh_12_u:308.191d-029D_0044": "amṛtāś ca trayo 'py ete nityāś ceti vadanti vai",
    "GE07mbh_12_u:308.191d-029D_0045": "vibhāginaś ca vai nityaṃ vimalāś ceti naḥ śrutiḥ",
    "GE07mbh_12_u:308.191d-029D_0046": "ajāś cāmūrtayaś caiva aprakampyāvyayāś ca ha",
    "GE07mbh_12_u:308.191d-029D_0047": "agrāhyāś cāpratarkyāś ca tathāmartyāś ca pārthiva",
    "GE07mbh_12_u:308.191d-029D_0048": "anādinidhanāś caiva tathāmūrtyāś ca te 'nagha",
    "GE07mbh_12_u:308.191d-029D_0049": "acchedyāś cāmarāś caiva apradahyatamāś ca vai",
    "GE07mbh_12_u:308.191d-029D_0050": "nirguṇāś cetanāś caiva paśyāś ceti narādhipa",
    "GE07mbh_12_u:308.191d-029D_0051": "yathaitad uktam ācāryair evam etad asaṃśayam",
    "GE07mbh_12_u:308.191d-029D_0052": "santi sarve guṇā hy eṣāṃ trayāṇāṃ nṛpasattama",
    "GE07mbh_12_u:308.191d-029D_0053": "ahaṃ tattvaṃ pravakṣyāmi yathā cācāryadarśanam",
    "GE07mbh_12_u:308.191d-029D_0054": "eko 'tra guṇavāṃś caiva tathaivācetanaś ca ha",
    "GE07mbh_12_u:308.191d-029D_0055": "apaśyaś ca mahārāja pradhāna iti paṭhyate",
    "GE07mbh_12_u:308.191d-029D_0056": "pratyayaṃ copasarge vai vidhānaṃ mana iṣyate",
    "GE07mbh_12_u:308.191d-029D_0057": "pradhāna iti nāmāsya etayor dharma ucyate",
    "GE07mbh_12_u:308.191d-029D_0058": "saṃdhāvatīti rājendra ity evam anuśuśruma",
    "GE07mbh_12_u:308.191d-029D_0059": "tasya tat saṃpravakṣyāmi nava tāṃś ca nibodha me",
    "GE07mbh_12_u:308.191d-029D_0060": "prākṛtāny asya catvāri vaikṛtāni tu pañca vai",
    "GE07mbh_12_u:308.191d-029D_0061": "pūrvam utpadyate 'vyaktād vyakto vyaktādir ucyate",
    "GE07mbh_12_u:308.191d-029D_0062": "prāṇānām ādim evaitam āhur adhyātmacintakāḥ",
    "GE07mbh_12_u:308.191d-029D_0063": "mahān iti ca nāmāsya prāhur vedavipaścitaḥ",
    "GE07mbh_12_u:308.191d-029D_0064": "buddhir ity apare rājan viriñceti tathāpare",
    "GE07mbh_12_u:308.191d-029D_0065": "etasmāt khalu vairiñcam utpadyati narādhipa",
    "GE07mbh_12_u:308.191d-029D_0066": "viriñcād rājaśārdūla vairiñcaḥ sarga ucyate",
    "GE07mbh_12_u:308.191d-029D_0067": "ekaikaśo viriñco vai vairiñcād utpattitaḥ smṛtaḥ",
    "GE07mbh_12_u:308.191d-029D_0068": "ete sargā mahārāja vidyāvidyeti naḥ śrutiḥ",
    "GE07mbh_12_u:308.191d-029D_0069": "vairiñcāt pañca bhūtāni vairiñcāni narādhipa",
    "GE07mbh_12_u:308.191d-029D_0070": "utpadyante mahārāja ahaṃkārād asaṃśayam",
    "GE07mbh_12_u:308.191d-029D_0071": "pṛthivī vāyur ākāśam āpo jyotiś ca pañcamam",
    "GE07mbh_12_u:308.191d-029D_0072": "pañca bhūtaviśeṣāś ca yugapat kāśinandana",
    "GE07mbh_12_u:308.191d-029D_0073": "vairiñco viṣayārthī tu jajñe bhūteṣu pañcasu",
    "GE07mbh_12_u:308.191d-029D_0074": "mana ity abhidiśyeta vikharād vaikharas tathā",
    "GE07mbh_12_u:308.191d-029D_0075": "buddhīndriyāṇi rājendra tathā karmendriyāṇy api",
    "GE07mbh_12_u:308.191d-029D_0076": "caturaḥ prākṛtān sargān yugapat tāta buddhimān",
    "GE07mbh_12_u:308.191d-029D_0077": "vaikṛtān pañca caivāhur adhyātmakṛtaniścayāḥ",
    "GE07mbh_12_u:308.191d-029D_0078": "tvaṃ caivānye ca rājendra tattvabuddhiviśāradāḥ",
    "GE07mbh_12_u:308.191d-029D_0079": "tiryak sargaṃ tathā mukhya ūrdhvo 'rvāksrota eva ca",
    "GE07mbh_12_u:308.191d-029D_0080": "pañcamo 'nugrahaś caiva navaitān viddhi pārthiva",
    "GE07mbh_12_u:308.191d-029D_0081": "etad dhi sarganavakaṃ sāṃkhyayoganidarśanam",
    "GE07mbh_12_u:308.191d-029D_0082": "mayeyam ānupūrvyeṇa tattvasaṃkhyā ca te 'nagha",
    "GE07mbh_12_u:308.191d-029D_0083": "yaś ca yasmāt samutpannas tataś caivānuvarṇitaḥ",
    "GE07mbh_12_u:308.191d-029D_0084": "vikārādi manaḥ prāhus trayāṇāṃ pañcakāni vai",
    "GE07mbh_12_u:308.191d-029D_0085": "bhūtādīnāṃ tu pañcānām āhur vikharam eva tu",
    "GE07mbh_12_u:308.191d-029D_0086": "prāṇāpānasamānānām udānavyānayoś ca ha",
    "GE07mbh_12_u:308.191d-029D_0087": "viriñcam āhuḥ prāṇādiṃ brāhmaṇās tattvadarśinaḥ",
    "GE07mbh_12_u:308.191d-029D_0088": "trayoviṃśatitattvānāṃ vyaktānāṃ nṛpasattama",
    "GE07mbh_12_u:308.191d-029D_0089": "ādim avyaktam ity āhur yathāśrutinidarśanam pañcaśikha uvāca iti |",
    "GE07mbh_12_u:308.191d-029D_0091": "etad dhi mūrtisaṃghātaṃ trailokye sarvadehiṣu",
    "GE07mbh_12_u:308.191d-029D_0092": "āvyaktikasya sādṛśyaṃ viriñcasya prajāpateḥ",
    "GE07mbh_12_u:308.191d-029D_0093": "vyaktasyāvyaktam ity āhur viśvarūpasya naḥ śrutiḥ",
    "GE07mbh_12_u:308.191d-029D_0094": "veditavyo mahārāja viśvarūpaḥ sanātanaḥ",
    "GE07mbh_12_u:308.191d-029D_0095": "adhyātmam adhibhūtaṃ ca adhidaivaṃ tathaiva ca",
    "GE07mbh_12_u:308.191d-029D_0096": "pravakṣyāmi yathātattvaṃ tan nibodha janeśvara",
    "GE07mbh_12_u:308.191d-029D_0097": "śrotram adhyātmaṃ śabdo 'dhibhūtam ākāśam adhidaivatam | tvag adhyātmaṃ",
    "GE07mbh_12_u:308.191d-029D_0098": "sparśo 'dhibhūtaṃ vāyur adhidaivatam | vāg adhyātmaṃ vaktavyam adhibhūtam agnir",
    "GE07mbh_12_u:308.191d-029D_0099": "adhidaivatam | ghrāṇam adhyātmaṃ gandho 'dhibhūtaṃ pṛthivy adhidaivatam |",
    "GE07mbh_12_u:308.191d-029D_0100": "pādāv adhyātmaṃ gantavyam adhibhūtaṃ viṣṇur adhidaivatam | hastāv",
    "GE07mbh_12_u:308.191d-029D_0101": "adhyātmaṃ kartavyam adhibhūtam indro 'dhidaivatam | pāyur adhyātmaṃ visargo",
    "GE07mbh_12_u:308.191d-029D_0102": "'dhibhūtaṃ mitro 'dhidaivatam | upastho 'dhyātmam ānando 'dhibhūtaṃ",
    "GE07mbh_12_u:308.191d-029D_0103": "prajāpatir adhidaivatam | mano 'dhyātmaṃ mantavyam adhibhūtaṃ candramā",
    "GE07mbh_12_u:308.191d-029D_0104": "adhidaivatam | ahaṃkāro 'dhyātmam abhimāno 'dhibhūtaṃ viriñco 'dhidaivatam |",
    "GE07mbh_12_u:308.191d-029D_0105": "buddhir adhyātmaṃ boddhavyam adhibhūtaṃ puruṣo 'dhidaivatam |",
    "GE07mbh_12_u:308.191d-029D_0106": "etad adhyātmam adhibhūtam adhidaivataṃ ca sarvaṃ vijñātavyam |",
    "GE07mbh_12_u:308.191d-029D_0107": "anabhidroheṇa brāhmaṇendre śuni kīṭe pataṃgaputtikādaṃśamaśakeṣv",
    "GE07mbh_12_u:308.191d-029D_0108": "ity evaṃ prayoktavyaṃ syāt |",
    "GE07mbh_12_u:308.191d-029D_0109": "ātmany evātmaliṅge caitasyāvyaktikasya mahātmikasyāhaṃkārikabhautikavaikārikebhyaś",
    "GE07mbh_12_u:308.191d-029D_0110": "ca kālajñānaṃ puruṣebhyo vyākhyāsyāmaḥ |",
    "GE07mbh_12_u:308.191d-029D_0111": "tad etat paryāyaśatasahasraśaḥ pañcaśataṃ pañcāhorātram apadiśyate",
    "GE07mbh_12_u:308.191d-029D_0112": "pañcānāṃ puruṣāṇām | tatraikasya pratiṣiddham avyaktasya caturṇāṃ",
    "GE07mbh_12_u:308.191d-029D_0113": "vakṣyanty ācāryāḥ | mahadādīnāṃ paryāyaśatasahasrāṇy aśītim ahorātram",
    "GE07mbh_12_u:308.191d-029D_0114": "apadiśyate | prādhānikasya mahataś catvāriṃśat paryāyaśatasahasrāṇy ahorātram",
    "GE07mbh_12_u:308.191d-029D_0115": "apadiśyate |",
    "GE07mbh_12_u:308.191d-029D_0116": "āhaṃkārikasya bhautikasya puruṣasya paryāyadaśasahasrāṇy ahorātram",
    "GE07mbh_12_u:308.191d-029D_0117": "apadiśyate | vaikārikasya puruṣasya manasaḥ paryāyam api caturyugam |",
    "GE07mbh_12_u:308.191d-029D_0118": "tad etat paryāyaśatasahasrāṇi pañcāśatam avyaktasyāhorātrasyākevalasya",
    "GE07mbh_12_u:308.191d-029D_0119": "ebhyaḥ paśyen nityaṃ kālajñānam | kālajñāne 'syāvyaktasyācetanasya",
    "GE07mbh_12_u:308.191d-029D_0120": "jñānavijñānam iti paśyantyā bījadharmiṇaṃ",
    "GE07mbh_12_u:308.191d-029D_0121": "bījadharmiṇām aprasavadharmiṇām aprakṛtidharmiṇām apralayadharmiṇāṃ pralayadharmiṇām",
    "GE07mbh_12_u:308.191d-029D_0122": "iti | saṃyamana uvāca",
    "GE07mbh_12_u:308.191d-029D_0123": "bhagavan yadā khalv agnir dāruśatasahasrakoṭiṣv avatiṣṭhamānas tatsthatvān",
    "GE07mbh_12_u:308.191d-029D_0124": "nityaṃ sahadharmā syād evaṃ khalv ayaṃ kṣetrasahasrakoṭiṣv avatiṣṭhamānas tatsthatvān",
    "GE07mbh_12_u:308.191d-029D_0125": "nityaṃ sahadharmaḥ syāt | yadi khalv asyāniṣṭaṃ",
    "GE07mbh_12_u:308.191d-029D_0126": "kṣetraṃ sahadharmitvaṃ syān nāyam iṣṭāniṣṭe pravartamānaḥ prakṛtim",
    "GE07mbh_12_u:308.191d-029D_0127": "guṇasargāya guṇasargam | yac cānuvartamānasya prakṛtisahadharmitvaṃ",
    "GE07mbh_12_u:308.191d-029D_0128": "syād bhavatu | na hy aniṣṭaguṇenānugamyamānām abhiṣvajata ityartham",
    "GE07mbh_12_u:308.191d-029D_0129": "asyeṣṭā prakṛtir guṇāṃś ca tān anuvartate ca | tad abhiṣvajanād anugamanāc ca",
    "GE07mbh_12_u:308.191d-029D_0130": "tatsthatvāc ca nityasyānityam anupaśyāmaḥ | tad dhetumātraṃ",
    "GE07mbh_12_u:308.191d-029D_0131": "vakṣyāmaḥ | kaś cid guṇyaguṇinā sārdhaṃ samīyāya | sametya ca kāryakāraṇaṃ",
    "GE07mbh_12_u:308.191d-029D_0132": "sa kurvīta | taṃ ca tatheṣṭāniṣṭe pravartamānaṃ guṇinam athāguṇo 'nuvartate",
    "GE07mbh_12_u:308.191d-029D_0133": "tatsthatvāt | nanu so 'pīṣṭāniṣṭavad bhavati tatsthatvāt |",
    "GE07mbh_12_u:308.191d-029D_0134": "yadi hy ayam iṣṭāniṣṭavyatiriktaḥ sadbhāvo nāyam iṣṭāniṣṭavattvam ityartham",
    "GE07mbh_12_u:308.191d-029D_0135": "asyeṣṭāniṣṭatvabhāvam iṣṭaṃ yenāyam anuvartate cābhiṣvajate",
    "GE07mbh_12_u:308.191d-029D_0136": "ceti | tad anuṣvajanād anugamanāc ca kāryākāryakartṛtvam asyānupaśyāmaḥ |",
    "GE07mbh_12_u:308.191d-029D_0137": "kāryākāryakartṛtvāc cāyam iṣṭāniṣṭavān bhavati |",
    "GE07mbh_12_u:308.191d-029D_0138": "yad uktam iṣṭāniṣṭe nāyam iti tan mithyā | guṇavān ayaṃ kṣetrajño",
    "GE07mbh_12_u:308.191d-029D_0139": "nāguṇavān | yady ayam aguṇavān syān nāyam iṣṭāniṣṭe pravartamānāṃ prakṛtim",
    "GE07mbh_12_u:308.191d-029D_0140": "anuvarteta dharmiṇīm | tad anuvarṇitāni dvaṃdvasya dvaṃdvadharmitvāt",
    "GE07mbh_12_u:308.191d-029D_0141": "paśyāmaḥ | tad anupapannaṃ syād vyatiriktasyātiriktatvam anirdvaṃdvasya",
    "GE07mbh_12_u:308.191d-029D_0142": "sadvaṃdvatvaṃ ca paśyasva | ācārya paśya tvaṃ kevalasyākevalatvaṃ pañcaśikha uvāca",
    "GE07mbh_12_u:308.191d-029D_0143": "nityasya cānityatvaṃ kevalasyākevalatvaṃ svātantryaṃ cāsya |",
    "GE07mbh_12_u:308.191d-029D_0144": "bhoḥ saṃyamana yad etad uktaṃ bhavatā na vayam asyaitad evaṃ gṛhṇīmaḥ ekatvam",
    "GE07mbh_12_u:308.191d-029D_0145": "evaitad upadiṣṭaṃ bhavatā tatra yan neṣṭam | saṃyogaṃ nityaṃ jānīte",
    "GE07mbh_12_u:308.191d-029D_0146": "sṛjyamānam asakṛt saṃharamāṇaṃ ca | guṇāṃs tu guṇasaṃharaṇam anuvyākhyāsyāmaḥ |",
    "GE07mbh_12_u:308.191d-029D_0147": "tad yathā catvāro bhūtagrāmā jarāyujāṇḍajodbhidasvedajāḥ",
    "GE07mbh_12_u:308.191d-029D_0148": "kālāgnināhaṃkāreṇāprameyaprabhāvānubhāvena śatasahasrāṃśunā dahyamānā",
    "GE07mbh_12_u:308.191d-029D_0149": "vighūrṇanto 'vaśā bhūmau patanti | tatas tair bhūtair hīnā bhūr vivasanā",
    "GE07mbh_12_u:308.191d-029D_0150": "śuddhā sthaṇḍilā kūrmapṛṣṭhanibhā babhūva | tāṃ tathābhūtāṃ",
    "GE07mbh_12_u:308.191d-029D_0151": "jagajjananīṃ jagatīm āpo bhuñjate | praṇaṣṭā bhūr jalam eva syāt | jalam",
    "GE07mbh_12_u:308.191d-029D_0152": "ādityo raśmibhir ādatte | samantād apāṃ vināśād agnir jājvalyamāno 'ntarikṣacarān",
    "GE07mbh_12_u:308.191d-029D_0153": "bhūtān upayujyāgnir jalam ādatte | agniṃ ca vāyuḥ | vinaṣṭe",
    "GE07mbh_12_u:308.191d-029D_0154": "'gnau vāyur evāgniḥ syāt | sa tadā sarvaprāṇabhṛtāṃ prāṇān upayujya",
    "GE07mbh_12_u:308.191d-029D_0155": "vāyur ākāśaṃ syāt | ākāśaṃ mano mano 'haṃkāro 'haṃkāraṃ",
    "GE07mbh_12_u:308.191d-029D_0156": "mahān sūryaḥ sūyanāt | kṛtsnasya jagataḥ sarvasūryāṇām ekīkṛtya lokāṃs",
    "GE07mbh_12_u:308.191d-029D_0157": "trīn nāśāya syān mahatas tamaso madhye tiṣṭhaty ekas tam apy ādadad avyaktam |",
    "GE07mbh_12_u:308.191d-029D_0158": "tad etat pañcāhorātrikaṃ pralayaṃ mahāpralaya ity ucyate | pralayān mahatas tad",
    "GE07mbh_12_u:308.191d-029D_0159": "ekatvaṃ praṇaṣṭasarvasvaṃ sarvamūrtijāleśvaravināśyodakaṃ mūrtyekaṃ syāt |",
    "GE07mbh_12_u:308.191d-029D_0160": "tad etad dhavyaṃ kavyaṃ ca prakaraṇād guṇatāṃ kavyam ity ucyate sa",
    "GE07mbh_12_u:308.191d-029D_0161": "haraṇād dhavyam iti | tad etad guṇavan nirguṇaṃ guṇopayogād guṇakartṛtvād guṇīty",
    "GE07mbh_12_u:308.191d-029D_0162": "ucyate budhaiḥ | krīḍārtham evāsakṛt sṛjate ca guṇān | anavabodhāt tad aparas",
    "GE07mbh_12_u:308.191d-029D_0163": "tv aham evaikaḥ syān nānyaḥ syād iti | yadi hy eṣāvabudhyetānyo 'sti",
    "GE07mbh_12_u:308.191d-029D_0164": "mama vara iti na sṛjed udāsīnatvāc ca sargasaṃhārayor utpattir na bhavet",
    "GE07mbh_12_u:308.191d-029D_0165": "yad uktaṃ bhoḥ saṃyamana ko viśvaṃ sṛjate kṛtsnam idaṃ saṃharate",
    "GE07mbh_12_u:308.191d-029D_0166": "ceti | yad apy uktaṃ kaś ca viśvam adhiṣṭhāya tiṣṭhaty agnivad dāruṣv iti |",
    "GE07mbh_12_u:308.191d-029D_0167": "pañcaviṃśako 'nyo 'nyasyāvyaktasya trayoviṃśatitattvasya caturviṃśakasya",
    "GE07mbh_12_u:308.191d-029D_0168": "draṣṭā draṣṭavyasya śrotā śrotavyasya mantā mantavyasya boddhā boddhavyasyādhiṣṭhātā",
    "GE07mbh_12_u:308.191d-029D_0169": "vā | anenādhiṣṭhitā prakṛtir guṇān saṃharate ca nartate |",
    "GE07mbh_12_u:308.191d-029D_0170": "na cetanenācetanā nirguṇena guṇinīti paśyenāpaśyeti",
    "GE07mbh_12_u:308.191d-029D_0171": "śuddhenāśuddhā nityenānityā kevalenākevalā sargadharmiṇy asargadharmiṇādarśanadharmiṇā",
    "GE07mbh_12_u:308.191d-029D_0172": "darśanadharmiṇī kṣetradharmiṇākṣetradarśanāt kasmāt |",
    "GE07mbh_12_u:308.191d-029D_0173": "pṛthaktvāt | pṛthagbhāvam asya prapadyato 'nekatvaṃ neṣṭaṃ bhavataḥ |",
    "GE07mbh_12_u:308.191d-029D_0174": "prakṛtikṣetrajñayor ekatvam anavabodhadarśanam etad abudhānāṃ darśanam na",
    "GE07mbh_12_u:308.191d-029D_0175": "budhā hy evam etad anupaśyanti paśyāpaśyayor ekatvam | paśyaṃ",
    "GE07mbh_12_u:308.191d-029D_0176": "paśyantaṃ daivād anya eva paśyaḥ | kasmāt | śāstradarśanāt | śāstradarśanasya",
    "GE07mbh_12_u:308.191d-029D_0177": "cānavabodhād abudha ity ucyate budhaiḥ | budhaś cāyaṃ kṣetrajño",
    "GE07mbh_12_u:308.191d-029D_0178": "buddhyādīn guṇān abhivartamānān anubudhyate prakṛtitaḥ | tac ca boddhavyam |",
    "GE07mbh_12_u:308.191d-029D_0179": "na tv evaṃ prakṛtir guṇān kṣetrajñaṃ vā | anavabodhāt | yadi hy evaṃ budhyeran",
    "GE07mbh_12_u:308.191d-029D_0180": "prakṛtir vā guṇā vā buddhaṃ buddhasahadharmiṇī syāt",
    "GE07mbh_12_u:308.191d-029D_0181": "te ca | buddho 'nubudhyati tam anubuddhatvāt prakṛtir abhimanyate | aham evāsya",
    "GE07mbh_12_u:308.191d-029D_0182": "nānyaḥ syād iti | iṣṭāny abhiṣvajate ''tmajānāṃ yajanayājanādhyayanādhyāpanadānapratigrahaṃ",
    "GE07mbh_12_u:308.191d-029D_0183": "bhakṣyābhakṣyaṃ peyāpeyaṃ vācyāvācyam",
    "GE07mbh_12_u:308.191d-029D_0184": "iti | gamanaṃ saṃkocanaṃ prasāraṇaṃ priyāpriyaṃ gamyāgamyaṃ",
    "GE07mbh_12_u:308.191d-029D_0185": "śubhāśubhaṃ śabdasparśarūparasagandhādīnāṃ cāvāptir ity evamādīn",
    "GE07mbh_12_u:308.191d-029D_0186": "guṇān utpādayaty anavabodhāt | prakṛtir anubhūyate dvaṃdvatvāt |",
    "GE07mbh_12_u:308.191d-029D_0187": "tad anekatvam asya kṣetrajñasya prapadyate | nirdvaṃdvasya cāsya pravartamānasya",
    "GE07mbh_12_u:308.191d-029D_0188": "paśyata utpadyate 'haṃkārakṛto doṣaḥ syāt | aham enāṃ pratyācakṣe 'ham",
    "GE07mbh_12_u:308.191d-029D_0189": "enāṃ budhyāmīti | na caiṣā paśyaty ācakṣate manyate budhyate",
    "GE07mbh_12_u:308.191d-029D_0190": "cāhaṃkārāt | yadi hy abhimanyed vābhiṣvajed vā | evam anubuddhaḥ",
    "GE07mbh_12_u:308.191d-029D_0191": "syāt | anubandhāc ca śaktitvaṃ syāt | śaktitvāc cāsya vyatirekatvaṃ",
    "GE07mbh_12_u:308.191d-029D_0192": "syāt | yadi hy ayam iṣṭāniṣṭābhyāṃ madhyasthaḥ katham asyeṣṭāniṣṭakṛto",
    "GE07mbh_12_u:308.191d-029D_0193": "doṣaḥ syāt | bhavati nirdvaṃdvatvāc cāsyālepakatvāc cāsya",
    "GE07mbh_12_u:308.191d-029D_0194": "vyatirekatvaṃ syāt | bhavataś cātra ślokau yathā |",
    "GE07mbh_12_u:308.191d-029D_0195": "paṅkasyāpi hi doṣeṇa nopalipyati paṅkajam",
    "GE07mbh_12_u:308.191d-029D_0196": "tathāvyaktasya doṣeṇa nopalipyati kevalaḥ",
    "GE07mbh_12_u:308.191d-029D_0197": "kevalatvaṃ pṛthagbhāvāt paṅkapaṅkajayor yathā",
    "GE07mbh_12_u:308.191d-029D_0198": "tathāsya sahabhāvatvād vinābhāva iti smṛtaḥ",
    "GE07mbh_12_u:308.191d-029D_0199": "evam asya bho saṃyamana vyatiriktasya vyatiriktatvaṃ bhavati |",
    "GE07mbh_12_u:308.191d-029D_0200": "asahabhāvam asahabhāvatvāc ca | anyatvam anyatvān nistattvam",
    "GE07mbh_12_u:308.191d-029D_0201": "iti | atra ślokā bhavanti |",
    "GE07mbh_12_u:308.191d-029D_0202": "ghorād agādhād avyaktād astam astataraṃ janāḥ",
    "GE07mbh_12_u:308.191d-029D_0203": "pratīpabhūtam anyasyā manyante tattvabuddhayaḥ",
    "GE07mbh_12_u:308.191d-029D_0204": "ye tv abuddhās tapoyogād ekatvaṃ nānupaśyati (sic)",
    "GE07mbh_12_u:308.191d-029D_0205": "te vyaktaniṣṭhād ekatvāj jāyante ca mriyanti ca",
    "GE07mbh_12_u:308.191d-029D_0206": "nirdvaṃdvadharmiṇo nityam atyantaṃ dvaṃdvadharmiṇā",
    "GE07mbh_12_u:308.191d-029D_0207": "anityāc ca mahārāja dvaṃdvaniṣṭhā bhavanti te",
    "GE07mbh_12_u:308.191d-029D_0208": "aśraddadhānāḥ śāstrasya dvaidhībhāvāc ca pārthiva",
    "GE07mbh_12_u:308.191d-029D_0209": "kālasyāsye nimajjanti unmajjanti bhave narāḥ",
    "GE07mbh_12_u:308.191d-029D_0210": "advaidhāt tu bhaven mokṣo hy avyaktagrāhadharmiṇām pañcaśikha uvāca",
    "GE07mbh_12_u:308.191d-029D_0211": "vimucyaitad vimokṣaḥ syād avimokṣāt punarbhavaḥ",
    "GE07mbh_12_u:308.191d-029D_0212": "bhoḥ saṃyamana evam anyo 'vyaktadharmiṇo 'py aguṇo guṇadharmiṇo 'py",
    "GE07mbh_12_u:308.191d-029D_0213": "acalaś caladharmiṇo 'prakṛtiḥ prakṛtidharmiṇaḥ kṣetrajñaḥ kṣetradharmiṇo",
    "GE07mbh_12_u:308.191d-029D_0214": "vimuktaś cāvimuktād vimalaś cāvimalāc chuddho 'śuddhād yogaś cāviyogān",
    "GE07mbh_12_u:308.191d-029D_0215": "mokṣaś cāvimokṣāt | evaṃ puṣkaraparṇastha ivābbindur",
    "GE07mbh_12_u:308.191d-029D_0216": "nityam asaktas tatsthatvān maśakodumbarayor matsyodakayoś ca yathāvyaktaṃ",
    "GE07mbh_12_u:308.191d-029D_0217": "bhavati sahabhāvād evam asya kṣetrajñasyānyatvaṃ bhavati | tad uṣyamāṇasya",
    "GE07mbh_12_u:308.191d-029D_0218": "paśyenāpaśyasya paśyataś cāpaśyabuddhyābuddhasya cetanācetanasya",
    "GE07mbh_12_u:308.191d-029D_0219": "kevalākevalasya nityānityasya jñānājñānasya | evam asya bhoḥ",
    "GE07mbh_12_u:308.191d-029D_0220": "ajñātasyāvyaktasyopakaraṇaṃ śokād aśokaṃ, mohād amohaṃ,",
    "GE07mbh_12_u:308.191d-029D_0221": "sthirāt sthiraṃ, abhrād anabhraṃ vraṇād avraṇaṃ kājād akājaṃ sīmād asīmaṃ",
    "GE07mbh_12_u:308.191d-029D_0222": "purād apuraṃ purasya cāpy avadāraṇaṃ puratvam upadiśyate | lokād alokaṃ",
    "GE07mbh_12_u:308.191d-029D_0223": "kālād akālaṃ bhayād abhayaṃ śivād aśivaṃ vibhutvāc cāvibhutvam",
    "GE07mbh_12_u:308.191d-029D_0224": "evam asyānupaśyataḥ khalv avyaktam avijanam asyaikatvaṃ param anupaśyato",
    "GE07mbh_12_u:308.191d-029D_0225": "nānātvāt kṣemyād akṣemyaḥ syād akṣemyād avyaktāt | bhavanti",
    "GE07mbh_12_u:308.191d-029D_0226": "cātra ślokāḥ |",
    "GE07mbh_12_u:308.191d-029D_0227": "kṣemyākṣemyaṃ nānupaśyeta nityaṃ",
    "GE07mbh_12_u:308.191d-029D_0228": "kṣemyas tv anyas taṃ tu naivānupaśyet",
    "GE07mbh_12_u:308.191d-029D_0229": "ṣaḍviṃśo vā pañcaviṃśo nu rājann",
    "GE07mbh_12_u:308.191d-029D_0230": "avyaktaś ca prāhur evaṃ vidhijñāḥ",
    "GE07mbh_12_u:308.191d-029D_0231": "yo 'yaṃ boddhā pañcaviṃśaḥ parasya",
    "GE07mbh_12_u:308.191d-029D_0232": "sa manyate īdṛśo 'smīti rājan",
    "GE07mbh_12_u:308.191d-029D_0233": "buddhasya vai bodhanāt tena samyag",
    "GE07mbh_12_u:308.191d-029D_0234": "gacchaty ayaṃ na calo nācalas tvam",
    "GE07mbh_12_u:308.191d-029D_0235": "evaṃ boddhā kevalāt kevalaḥ san",
    "GE07mbh_12_u:308.191d-029D_0236": "sa syād vyaktaḥ kiṃ ca saṃjñānasaṃjñaḥ",
    "GE07mbh_12_u:308.191d-029D_0237": "nirdvaṃdvasya dvaṃdvabhāvātmakasya",
    "GE07mbh_12_u:308.191d-029D_0238": "bhāvān na syān na prabhāvaḥ śuciḥ syāt",
    "GE07mbh_12_u:308.191d-029D_0239": "śuciprabodhād aśucitvaṃ tadā syāt trilokasadbhāvaguṇapravartakam",
    "GE07mbh_12_u:308.191d-029D_0241": "bhavaty ayaṃ kevala eva kevalaḥ",
    "GE07mbh_12_u:308.191d-029D_0242": "sametya nityām amalām alaṃ śucim",
    "GE07mbh_12_u:308.191d-029D_0243": "śuciprabodhanasya bhoḥ saṃyamana budhyamānasya pañcaviṃśasya",
    "GE07mbh_12_u:308.191d-029D_0244": "buddhāt ṣaḍviṃśabodhanatvam upadiśanti | boddhāraṃ budhyamānasya vyatiriktasya",
    "GE07mbh_12_u:308.191d-029D_0245": "vyatiriktatvam upapadyate | kevalaṃ nāham asyāḥ",
    "GE07mbh_12_u:308.191d-029D_0246": "kaś cin neyaṃ mama kā cana ṣaḍviṃśasyāham anena mama saha caikatvam iti |",
    "GE07mbh_12_u:308.191d-029D_0247": "tatra ślokaḥ |",
    "GE07mbh_12_u:308.191d-029D_0248": "sāmyaḥ sāmyaṃ śuciṃ dṛṣṭvā śucim āhur manīṣiṇaḥ",
    "GE07mbh_12_u:308.191d-029D_0249": "bahiḥ kṛtvā tamisrālam avyaktāc cetanaṃ param iti |",
    "GE07mbh_12_u:308.191d-029D_0251": "tad etad bhagavatā buddham avāpya mahat tattvaṃ paramarṣiṇā paramaguruṇā",
    "GE07mbh_12_u:308.191d-029D_0252": "mama kapilena guruṇā ca mamāsuriṇā jātiśatair bahubhir avāptaṃ",
    "GE07mbh_12_u:308.191d-029D_0253": "kṛtsnakṣayaṃ kapilāt | mamāpy evam eva śiṣyadaśakatvam upagamya",
    "GE07mbh_12_u:308.191d-029D_0254": "jātiśatair bahubhir avāptaṃ bhagavata āsureḥ sakāśāt | mattaś ca kātyāyanenāptam |",
    "GE07mbh_12_u:308.191d-029D_0255": "gautamena kātyāyanād avāptam | gautamāc ca",
    "GE07mbh_12_u:308.191d-029D_0256": "gārgyeṇāvāptam | tad etat paraṃparayā bahubhir ācāryair avāptaṃ kṛtsnakṣayam amṛtārthatattvaṃ",
    "GE07mbh_12_u:308.191d-029D_0257": "vimalam amalajñānam | atyagādham acetanam akevalam avyaktam",
    "GE07mbh_12_u:308.191d-029D_0258": "apāsya nityaṃ cetanaṃ kevalaṃ jñānaṃ pratibuddhaṃ budhyamānena pañcaviṃśakena",
    "GE07mbh_12_u:308.191d-029D_0259": "ṣaḍviṃśakam | atra ślokā bhavanti |",
    "GE07mbh_12_u:308.191d-029D_0260": "sutasyaitad varṇitaṃ manniyogād",
    "GE07mbh_12_u:308.191d-029D_0261": "vārāṇasyāṃ krīḍamānena rājñā",
    "GE07mbh_12_u:308.191d-029D_0262": "tattvajñānaṃ pṛcchataḥ prāñjaliḥ syāt",
    "GE07mbh_12_u:308.191d-029D_0263": "pṛcchaṃs tasya granthataś cārthataś ca",
    "GE07mbh_12_u:308.191d-029D_0264": "proktaṃ hy etat ṣoḍaśapraśnam ugraṃ",
    "GE07mbh_12_u:308.191d-029D_0265": "nistattvākhyaṃ viṃśat ṣaṭ caiva rājan",
    "GE07mbh_12_u:308.191d-029D_0266": "yaṃ vai buddhvā bālakāya praṇamya",
    "GE07mbh_12_u:308.191d-029D_0267": "mūrdhnābhyarṇaṃ pādayor hṛṣyamāṇaḥ",
    "GE07mbh_12_u:308.191d-029D_0268": "padbhyāṃ gatas tattvam avāpya kṛtsnaṃ",
    "GE07mbh_12_u:308.191d-029D_0269": "sanatkumārād amṛtaṃ paraṃ vai",
    "GE07mbh_12_u:308.191d-029D_0270": "sanatkumāreṇa mamopadiṣṭam",
    "GE07mbh_12_u:308.191d-029D_0271": "etan mahad brahma yathāvad adya",
    "GE07mbh_12_u:308.191d-029D_0272": "tat te śrutaṃ tad bhava vītaśoka",
    "GE07mbh_12_u:308.191d-029D_0273": "etaṃ mahāpraśnam avāpya cārtham",
    "GE07mbh_12_u:308.191d-029D_0274": "tulyaṃ bhavān paśyatu brahmaṇaś ced",
    "GE07mbh_12_u:308.191d-029D_0275": "indrasya sthāṇor maśakasya caiva",
    "GE07mbh_12_u:308.191d-029D_0276": "pataṃgakīṭe śuni ca śvapāke",
    "GE07mbh_12_u:308.191d-029D_0277": "sarvaṃ hi sarvatra narendrasiṃha",
    "GE07mbh_12_u:308.191d-029D_0278": "yas tv anyathā paśyati hy alpabuddhir",
    "GE07mbh_12_u:308.191d-029D_0279": "avyaktaniṣṭhaḥ sa bhaveta rājan",
    "GE07mbh_12_u:308.191d-029D_0280": "sattvasya sarvasya hy apaśyamāno",
    "GE07mbh_12_u:308.191d-029D_0281": "abuddhimān duḥkham upaiti nityam",
    "GE07mbh_12_u:308.191d-029D_0282": "na cāsya duḥkhaṃ sa tu duḥkham eti",
    "GE07mbh_12_u:308.191d-029D_0283": "vaiṣamyabuddhitvam avāpya mohāt",
    "GE07mbh_12_u:308.191d-029D_0284": "tad gaccha rājan svapurīṃ viśālāṃ",
    "GE07mbh_12_u:308.191d-029D_0285": "vārāṇasīm aśvarathena śīghram",
    "GE07mbh_12_u:308.191d-029D_0286": "etāvad etat paramaṃ rahasyam",
    "GE07mbh_12_u:308.191d-029D_0287": "uktaṃ mayā te 'tividhāya sarvam",
    "GE07mbh_12_u:308.191d-029D_0288": "jñānī bhavān na tvam abuddhabuddhir",
    "GE07mbh_12_u:308.191d-029D_0289": "buddhir hi te jyāyasī rājasiṃha",
    "GE07mbh_12_u:308.191d-029D_0290": "buddhaṃ tvayāgryaṃ paramaṃ pavitraṃ",
    "GE07mbh_12_u:308.191d-029D_0291": "ṣaḍviṃśakaṃ pañcaviṃśāt paraṃ yat",
    "GE07mbh_12_u:308.191d-029D_0292": "na pañcaviṃśakāt punaḥ prajāyate narottamaḥ",
    "GE07mbh_12_u:308.191d-029D_0293": "sa yatra tatra saṃvasaṃs trivargavic chucir bhavet",
    "GE07mbh_12_u:308.191d-029D_0294": "śucir hi pañcaviṃśakas tathaiva ṣaḍviṃśaka-",
    "GE07mbh_12_u:308.191d-029D_0295": "tvam avabudhyati yadā tadā śucir bhaved iti vaiśaṃpāyana uvāca",
    "GE07mbh_12_u:308.191d-029E_0001": "purā yudhiṣṭhiro rājā prayatenāntarātmanā",
    "GE07mbh_12_u:308.191d-029E_0002": "dvaipāyanam ṛṣiśreṣṭhaṃ papracchātha kṛtāñjaliḥ",
    "GE07mbh_12_u:308.191d-029E_0003": "sahito bhrātṛbhiḥ sarvair udāramatibhiḥ śubhaiḥ",
    "GE07mbh_12_u:308.191d-029E_0004": "pṛthivyām upaviṣṭais tu vinītair uttamaujasaiḥ",
    "GE07mbh_12_u:308.191d-029E_0005": "bhagavān sarvabhūtānāṃ sarvajñaḥ sarvadarśivān",
    "GE07mbh_12_u:308.191d-029E_0006": "viśrutas triṣu lokeṣu dharmeṇa ca damena ca",
    "GE07mbh_12_u:308.191d-029E_0007": "tad icchāma upaśrotuṃ maṅgalyam ṛṣisattama",
    "GE07mbh_12_u:308.191d-029E_0008": "kathāṃ bhagavatā proktāṃ sarvapāpapraṇāśinīm",
    "GE07mbh_12_u:308.191d-029E_0009": "vayaṃ ca yady anugrāhyāḥ sarve bhagavato matāḥ",
    "GE07mbh_12_u:308.191d-029E_0010": "brūhi satyavatāṃ śreṣṭha śṛṇumopahitā vayam",
    "GE07mbh_12_u:308.191d-029E_0011": "evaṃ saṃpraśrayād uktaḥ satyātmā satyavādinā",
    "GE07mbh_12_u:308.191d-029E_0012": "yudhiṣṭhireṇa satkṛtya kṛṣṇadvaipāyano 'bravīt",
    "GE07mbh_12_u:308.191d-029E_0013": "yudhiṣṭhira mahāprājña kurūṇāṃ vaṃśavardhana",
    "GE07mbh_12_u:308.191d-029E_0014": "śrotum icchasi kaunteya bhrātṛbhiḥ sahitaḥ śubhām",
    "GE07mbh_12_u:308.191d-029E_0015": "imāṃ kathām upaśrutya narāṇām arthasiddhaye",
    "GE07mbh_12_u:308.191d-029E_0016": "vijayaś ca narendrāṇām iha pārtha na durlabhaḥ",
    "GE07mbh_12_u:308.191d-029E_0017": "śāntikī pauṣṭikī rakṣā sarvaduḥsvapnanāśinī",
    "GE07mbh_12_u:308.191d-029E_0018": "katheyam amarākārā daivatair api kathyate",
    "GE07mbh_12_u:308.191d-029E_0019": "atra te vartayiṣyāmi itihāsaṃ purātanam",
    "GE07mbh_12_u:308.191d-029E_0020": "bālye 'vāptaṃ tu yad vīra agastyena mahātmanā",
    "GE07mbh_12_u:308.191d-029E_0021": "purā kṛtayuge rājan maharṣiḥ kumbhasaṃbhavaḥ",
    "GE07mbh_12_u:308.191d-029E_0022": "mitrāvaruṇayoḥ putraḥ śrīmān atitapāḥ prabhuḥ",
    "GE07mbh_12_u:308.191d-029E_0023": "sa cāśramapade puṇye puṇyakarmā mahātapāḥ",
    "GE07mbh_12_u:308.191d-029E_0024": "samā dvādaśako rājan vayasā bharatarṣabha",
    "GE07mbh_12_u:308.191d-029E_0025": "sva āvasatha ekākī hy abhrākāśakṛtavrataḥ",
    "GE07mbh_12_u:308.191d-029E_0026": "mitrāvaruṇayoḥ svargaṃ gatayoḥ sukṛtātmanoḥ",
    "GE07mbh_12_u:308.191d-029E_0027": "puṣkarasyottare tīre sarvadevanamaskṛtaḥ",
    "GE07mbh_12_u:308.191d-029E_0028": "parvato bhāskaro nāma bhāskarābhaḥ svatejasā",
    "GE07mbh_12_u:308.191d-029E_0029": "ataḥ prabhavate rājan puṇyasrotā mahānadī",
    "GE07mbh_12_u:308.191d-029E_0030": "varadā vitamā nāma siddhacāraṇasevitā",
    "GE07mbh_12_u:308.191d-029E_0031": "tasmin girivare tasyāgasteḥ paitṛka āśramaḥ",
    "GE07mbh_12_u:308.191d-029E_0032": "puṇyapuṣpaphalopetaiḥ pādapair upaśobhitaḥ",
    "GE07mbh_12_u:308.191d-029E_0033": "tapyate śiśur ekākī tapo dvādaśavārṣikam",
    "GE07mbh_12_u:308.191d-029E_0034": "yan na taptaṃ purā vatsa divyair anyais tapodhanaiḥ",
    "GE07mbh_12_u:308.191d-029E_0035": "neśvareṇa na cendreṇa yamena varuṇena vā",
    "GE07mbh_12_u:308.191d-029E_0036": "nityordhvabāhur ādityaṃ bhāskare tasthivān muniḥ",
    "GE07mbh_12_u:308.191d-029E_0037": "ūrdhvamukho nirālambo jitātmā pavanopamaḥ",
    "GE07mbh_12_u:308.191d-029E_0038": "nirāvṛto nirālambo niyatātmā jitendriyaḥ",
    "GE07mbh_12_u:308.191d-029E_0039": "nirdvaṃdvo nirahaṃkāro nirāśo niḥspṛhaḥ kva cit",
    "GE07mbh_12_u:308.191d-029E_0040": "kāṣṭhabhūtas tapas tepe sarvabhūtahite rataḥ",
    "GE07mbh_12_u:308.191d-029E_0041": "nirvṛto nistamā dhīro nivṛttaḥ sarvataḥ samaḥ",
    "GE07mbh_12_u:308.191d-029E_0042": "tam evam upasaṃpannam udāramanasaṃ śucim",
    "GE07mbh_12_u:308.191d-029E_0043": "bhāskare vartate nityaṃ tapyamānam atīva ca",
    "GE07mbh_12_u:308.191d-029E_0044": "avardhata mahāpuṇye sa hi dharmeṇa bhārata",
    "GE07mbh_12_u:308.191d-029E_0045": "atha kaunteya kālena kena cid bharatarṣabha",
    "GE07mbh_12_u:308.191d-029E_0046": "aṣṭāśītisahasrāṇi yatīnāṃ puṇyakarmaṇām",
    "GE07mbh_12_u:308.191d-029E_0047": "ānupūrvyeṇa yātāni mahīṃ kṛtvā pradakṣiṇam",
    "GE07mbh_12_u:308.191d-029E_0048": "saparvatavanoddeśāṃ sanadīnadasāgarām dvaipāyana uvāca",
    "GE07mbh_12_u:308.191d-029E_0049": "tatra tatra mahāpuṇyāḥ puṇyatīrthābhilāṣiṇaḥ",
    "GE07mbh_12_u:308.191d-029E_0050": "etasminn antare pārtha ṛṣisaṃghaḥ sa vai mahān",
    "GE07mbh_12_u:308.191d-029E_0051": "pradakṣiṇaṃ mahīṃ kṛtvā bhāskaraṃ girim abhyayāt",
    "GE07mbh_12_u:308.191d-029E_0052": "te taṃ girivaraṃ puṇyam atha kṛtvā pradakṣiṇam",
    "GE07mbh_12_u:308.191d-029E_0053": "tato girinadīṃ puṇyāṃ tīrthahetor upāgaman",
    "GE07mbh_12_u:308.191d-029E_0054": "aṣṭāśītisahasrāṇi tatra nadyāṃ yudhiṣṭhira",
    "GE07mbh_12_u:308.191d-029E_0055": "vigāhya taj jalaṃ rājan prahṛṣṭā munayo 'bhavan",
    "GE07mbh_12_u:308.191d-029E_0056": "ke cit sasnur yathākāmaṃ ke cid atra upaspṛśan",
    "GE07mbh_12_u:308.191d-029E_0057": "ke cit puṇyena toyena pitṝn devān atarpayan",
    "GE07mbh_12_u:308.191d-029E_0058": "ke cit prakrīḍitās tatra japanty anye tapodhanāḥ",
    "GE07mbh_12_u:308.191d-029E_0059": "adhyātmaṃ cintayanty anye ke cid vedān adhīyire",
    "GE07mbh_12_u:308.191d-029E_0060": "kathāḥ śuśruvur anye ca proktā anyais tapodhanaiḥ",
    "GE07mbh_12_u:308.191d-029E_0061": "dhyānam anye hy upāsanta niṣeduś ca tathā pare",
    "GE07mbh_12_u:308.191d-029E_0062": "evaṃ tair ṛṣibhiḥ siddhair vitamā puṇyavardhanī",
    "GE07mbh_12_u:308.191d-029E_0063": "nadī sā puruṣavyāghra dyotate tais tapodhanaiḥ",
    "GE07mbh_12_u:308.191d-029E_0064": "etasminn antare pārtha devarājaḥ puraṃdaraḥ",
    "GE07mbh_12_u:308.191d-029E_0065": "pitāmahaṃ puraskṛtya saha devaiḥ sameyivān",
    "GE07mbh_12_u:308.191d-029E_0066": "vitamāyāṃ tad ekānte tasyāṃ nadyāṃ yudhiṣṭhira",
    "GE07mbh_12_u:308.191d-029E_0067": "athābravīt puṣkarajaḥ sureśvaram ariṃdamam",
    "GE07mbh_12_u:308.191d-029E_0068": "vijñāya munisaṃghasya dharme rāgam upasthitam",
    "GE07mbh_12_u:308.191d-029E_0069": "puraṃdara mahābāho sarvathā śrotum arhasi",
    "GE07mbh_12_u:308.191d-029E_0070": "ṛṣīṇām amaraśreṣṭha dharme rāgam upasthitam",
    "GE07mbh_12_u:308.191d-029E_0071": "imaṃ muhūrtam eteṣām ahaṃkāraḥ sureśvara",
    "GE07mbh_12_u:308.191d-029E_0072": "prabhaviṣyati sarveṣām asvargīyo na saṃśayaḥ",
    "GE07mbh_12_u:308.191d-029E_0073": "sa bhavān deśam utsṛjya imaṃ suravareśvara",
    "GE07mbh_12_u:308.191d-029E_0074": "gantum arhasi dharmātman draṣṭum etan na te kṣamam",
    "GE07mbh_12_u:308.191d-029E_0075": "sa tatas tad vacaḥ śrutvā devarājaḥ pitāmahāt",
    "GE07mbh_12_u:308.191d-029E_0076": "jagāma bharataśreṣṭha saha devair ariṃdama",
    "GE07mbh_12_u:308.191d-029E_0077": "gate deveśvare śakre pitāmahapurogame",
    "GE07mbh_12_u:308.191d-029E_0078": "aṣṭāśītisahasrāṇi paramaṃ harṣam abhyayuḥ",
    "GE07mbh_12_u:308.191d-029E_0079": "te pranṛttāḥ pragītāś ca tathā prahasitā api",
    "GE07mbh_12_u:308.191d-029E_0080": "vitamāyā jale puṇye tasmin prakrīḍitāḥ pare",
    "GE07mbh_12_u:308.191d-029E_0081": "ekānte ca mahāprājño nāradaḥ kalahapriyaḥ",
    "GE07mbh_12_u:308.191d-029E_0082": "tantrīyuktakam ādāya munir vedān adhītavān",
    "GE07mbh_12_u:308.191d-029E_0083": "saṃvarto 'py atha kaunteya jalād utthāya bhārata",
    "GE07mbh_12_u:308.191d-029E_0084": "uvāca tān ṛṣīn sarvān harṣeṇa mahatā yutaḥ",
    "GE07mbh_12_u:308.191d-029E_0085": "śrūyatām ṛṣibhiḥ sarvair idaṃ mama vaco dvijāḥ",
    "GE07mbh_12_u:308.191d-029E_0086": "rocate yadi sarveṣāṃ kriyatāṃ munisattamāḥ",
    "GE07mbh_12_u:308.191d-029E_0087": "aham ugratapā viprā bhavanto 'pi tathaiva ca",
    "GE07mbh_12_u:308.191d-029E_0088": "na tulyo 'smatprabhāveṇa dharmeṇa ca tathā paraḥ",
    "GE07mbh_12_u:308.191d-029E_0089": "dīrghakālapracīrṇasya yamasya niyamasya ca",
    "GE07mbh_12_u:308.191d-029E_0090": "tapobalaṃ na paśyāmi kim apy etat kathaṃ cana",
    "GE07mbh_12_u:308.191d-029E_0091": "saṃvartavacanaṃ śrutvā sarvaṃ tad ṛṣimaṇḍalam",
    "GE07mbh_12_u:308.191d-029E_0092": "ahaṃkāravaśaṃ prāptaṃ tad vākyam abhinandati",
    "GE07mbh_12_u:308.191d-029E_0093": "ahaṃkṛtvā tataḥ sarve ṛṣayaḥ kuntinandana",
    "GE07mbh_12_u:308.191d-029E_0094": "parasparam avajñāya tatra te 'thāmitaujasaḥ",
    "GE07mbh_12_u:308.191d-029E_0095": "bhṛgus tato mahārāja sarvarṣigaṇapūjitaḥ",
    "GE07mbh_12_u:308.191d-029E_0096": "saṃvartavacanaṃ tatra sa satkṛtyedam abravīt",
    "GE07mbh_12_u:308.191d-029E_0097": "evam etan na saṃdeho yat tvayoktaṃ dhṛtavrata",
    "GE07mbh_12_u:308.191d-029E_0098": "tasmāt prabhāvaṃ tapaso draṣṭum arhāma sarvaśaḥ",
    "GE07mbh_12_u:308.191d-029E_0099": "ṛṣayaḥ śrūyatāṃ tāvan mama vākyaṃ dhṛtavratāḥ",
    "GE07mbh_12_u:308.191d-029E_0100": "ahaṃ śucir ahaṃ śreṣṭhaḥ aham ugratapodhanaḥ",
    "GE07mbh_12_u:308.191d-029E_0101": "ahaṃ pradhāna ity evaṃ yaj jalpatha tapodhanāḥ",
    "GE07mbh_12_u:308.191d-029E_0102": "kim etat kathayitvā vo hy ahaṃkārāt punaḥ punaḥ",
    "GE07mbh_12_u:308.191d-029E_0103": "pratyakṣaṃ draṣṭum icchāma iha dharmasya naḥ phalam",
    "GE07mbh_12_u:308.191d-029E_0104": "na tapo vidyate yatra sarvabhūteṣv asaṃśayam",
    "GE07mbh_12_u:308.191d-029E_0105": "upaspṛśya tatas toyaṃ punar abhyupagamyatām",
    "GE07mbh_12_u:308.191d-029E_0106": "dṛśyatāṃ suprataptasya dharmasya mahataḥ phalam",
    "GE07mbh_12_u:308.191d-029E_0107": "yatra yena tapas taptaṃ tathā daśadaśātmakam",
    "GE07mbh_12_u:308.191d-029E_0108": "tad darśayadhvaṃ saṃgamya tapo yasya yathā kṛtam",
    "GE07mbh_12_u:308.191d-029E_0109": "tato bhṛguvacaḥ śrutvā sarvaṃ tad ṛṣimaṇḍalam",
    "GE07mbh_12_u:308.191d-029E_0110": "bhṛgor vacaḥ puraskṛtya tathety ūcur maharṣayaḥ",
    "GE07mbh_12_u:308.191d-029E_0111": "te tu krodhād ahaṃkāraṃ prāpya sarve maharṣayaḥ",
    "GE07mbh_12_u:308.191d-029E_0112": "nadīṃ tāṃ vitamāṃ puṇyām upaspraṣṭuṃ vicakramuḥ",
    "GE07mbh_12_u:308.191d-029E_0113": "te tatra bhraṣṭatapaso vitamāyāṃ jalaṃ śubham",
    "GE07mbh_12_u:308.191d-029E_0114": "upaspṛśya mahārāja japyam āvartayaṃs tadā",
    "GE07mbh_12_u:308.191d-029E_0115": "tatas tad gaganaṃ ruddhaṃ sarvais tair ṛṣisattamaiḥ",
    "GE07mbh_12_u:308.191d-029E_0116": "tapobalaṃ naraśreṣṭha darśayadbhir asaṃśayam",
    "GE07mbh_12_u:308.191d-029E_0117": "kaś cid ākāśam āviśya jvalad dharmeṇa kevalam",
    "GE07mbh_12_u:308.191d-029E_0118": "apsarobhis tathā cānye pūtāḥ svargagatā dvijāḥ",
    "GE07mbh_12_u:308.191d-029E_0119": "puṣpavarṣais tathā cānyaiḥ pūjyante guhyakair api",
    "GE07mbh_12_u:308.191d-029E_0120": "ke cid ākāśam āviśya divyāṃ ceṣṭām akurvata",
    "GE07mbh_12_u:308.191d-029E_0121": "tathāsīt sumahān nādo harṣāt teṣām ariṃdama",
    "GE07mbh_12_u:308.191d-029E_0122": "anyonyaṃ paśyatāṃ tatra hasatāṃ ca yudhiṣṭhira",
    "GE07mbh_12_u:308.191d-029E_0123": "te dṛṣṭvā balam anyonyaṃ dharmasya bharatarṣabha",
    "GE07mbh_12_u:308.191d-029E_0124": "tad evaṃ kathayantas te tīre nadyās tathā vibho",
    "GE07mbh_12_u:308.191d-029E_0125": "taṃ tu dṛṣṭvā viditvā ca dharmalopaṃ mahātmanām",
    "GE07mbh_12_u:308.191d-029E_0126": "nāradaḥ kuruśārdūla ghaṭṭayaṃs tantriyuktakam",
    "GE07mbh_12_u:308.191d-029E_0127": "atha te ṛṣayaḥ sarve gantukāmā nabhastalam",
    "GE07mbh_12_u:308.191d-029E_0128": "yathāpūrvam amitraghna aśaktā gamanāya hi",
    "GE07mbh_12_u:308.191d-029E_0129": "aṣṭāśītisahasrāṇi munīnāṃ bhāvitātmanām",
    "GE07mbh_12_u:308.191d-029E_0130": "aśaktā gamane rājaṃs tato 'nyonyam apaśyata",
    "GE07mbh_12_u:308.191d-029E_0131": "te nirastā nirutsāhā nirāśā gamanaṃ prati",
    "GE07mbh_12_u:308.191d-029E_0132": "tatraivāsan mahābhāga bhraṣṭapakṣāḥ khagā iva",
    "GE07mbh_12_u:308.191d-029E_0133": "parasparam udaikṣanta evam uktvā maharṣayaḥ",
    "GE07mbh_12_u:308.191d-029E_0134": "kim idaṃ kiṃ nv idam iti dhik kaṣṭam iti cāpare",
    "GE07mbh_12_u:308.191d-029E_0135": "te vīkṣamāṇāḥ kṛpaṇāḥ svarge vigatacetasaḥ",
    "GE07mbh_12_u:308.191d-029E_0136": "ahaṃkāreṇa mahatā vasudhāyāṃ nipātitāḥ",
    "GE07mbh_12_u:308.191d-029E_0137": "mohasya vaśam āgamya sarva eva vicetasaḥ",
    "GE07mbh_12_u:308.191d-029E_0138": "na kiṃ cid abhijānanti dharmasya gamanasya vā",
    "GE07mbh_12_u:308.191d-029E_0139": "yadā vimanasaḥ sarve khagāḥ khāt patitā iva",
    "GE07mbh_12_u:308.191d-029E_0140": "athaitān nāradovāca harṣād idam atho vacaḥ",
    "GE07mbh_12_u:308.191d-029E_0141": "kim udīkṣatha mohasthā nākapṛṣṭhaṃ yiyāsavaḥ",
    "GE07mbh_12_u:308.191d-029E_0142": "durlabho 'yaṃ guṇo bhūyo bhavatāṃ naṣṭadharmiṇām",
    "GE07mbh_12_u:308.191d-029E_0143": "ahaṃkāreṇa mahatā naṣṭo dharmaḥ sanātanaḥ",
    "GE07mbh_12_u:308.191d-029E_0144": "evaṃ gate na paśyāmi svargaṃ gantuṃ yathā purā",
    "GE07mbh_12_u:308.191d-029E_0145": "ete stha ṛṣayaḥ sarve pakṣahīnāḥ khagā iva",
    "GE07mbh_12_u:308.191d-029E_0146": "tena dharmātilopena cintitena durātmanā",
    "GE07mbh_12_u:308.191d-029E_0147": "ete stha sarve saṃvṛttā nirāśā gamanaṃ prati dvaipāyana uvāca",
    "GE07mbh_12_u:308.191d-029E_0148": "nadyās tīre śubhe puṇye dharmaṃ kuruta yatnataḥ",
    "GE07mbh_12_u:308.191d-029E_0149": "tasya tad vacanaṃ śrutvā ṛṣayo dīnacetasaḥ",
    "GE07mbh_12_u:308.191d-029E_0150": "taṃ nāradam ṛṣiśreṣṭhaṃ prahvā bhūtvātha te 'bruvan",
    "GE07mbh_12_u:308.191d-029E_0151": "punar asmadvidhair bhūyo nākapṛṣṭhaṃ tapodhana",
    "GE07mbh_12_u:308.191d-029E_0152": "adhiṣṭhātuṃ kathaṃ vāpi na bhaved dharmasaṃkaraḥ",
    "GE07mbh_12_u:308.191d-029E_0153": "teṣāṃ tu vacanaṃ śrutvā nāradaḥ punar abravīt",
    "GE07mbh_12_u:308.191d-029E_0154": "muhūrtaṃ dhyānam āsthāya yogam āgamya vai śubham",
    "GE07mbh_12_u:308.191d-029E_0155": "ahaṃkārasya jānīdhvam ṛṣayo dāruṇaṃ balam",
    "GE07mbh_12_u:308.191d-029E_0156": "kim āśāsya tu pāpasya karmaṇaś caritasya vai",
    "GE07mbh_12_u:308.191d-029E_0157": "aho phalam anāryasya duṣkṛtasya mahat tv idam",
    "GE07mbh_12_u:308.191d-029E_0158": "yad evaṃ prāpyate doṣas tv ahaṃkāro maharṣibhiḥ",
    "GE07mbh_12_u:308.191d-029E_0159": "kva tad varṣasahasrāṇi taptasya tapasaḥ phalam",
    "GE07mbh_12_u:308.191d-029E_0160": "kva tan naṣṭaṃ purā tv iṣṭaṃ niyamaḥ kva ca vai damaḥ",
    "GE07mbh_12_u:308.191d-029E_0161": "yad ūrdhvabāhubhiḥ śāntaiḥ kva nu tasya phalaṃ gatam",
    "GE07mbh_12_u:308.191d-029E_0162": "yadarthaṃ cārcitā devāḥ pitaraś ca tapodhanāḥ",
    "GE07mbh_12_u:308.191d-029E_0163": "kva nu tasya phalaṃ viprāḥ tapaso 'gryasya vai gatam",
    "GE07mbh_12_u:308.191d-029E_0164": "ete kartavyadharmāḥ stha punar eva yathā purā",
    "GE07mbh_12_u:308.191d-029E_0165": "evaṃ gate na paśyāmi gamanaṃ vas triviṣṭapam",
    "GE07mbh_12_u:308.191d-029E_0166": "ahaṃkāraprabhāveṇa tena saṃśayitā gatiḥ",
    "GE07mbh_12_u:308.191d-029E_0167": "aham apy anugantā vai kevalena tu karmaṇā",
    "GE07mbh_12_u:308.191d-029E_0168": "anena kāraṇenāptam evaṃ saṃśayam ātmani",
    "GE07mbh_12_u:308.191d-029E_0169": "tad iyaṃ pravarasrotā nadī puṇyajalā śubhā",
    "GE07mbh_12_u:308.191d-029E_0170": "kartavyo dharma iha tu yadi nāsti nabhogatiḥ",
    "GE07mbh_12_u:308.191d-029E_0171": "vāyubhakṣā nirāhārā niyatā vijitendriyāḥ",
    "GE07mbh_12_u:308.191d-029E_0172": "iha dharmaṃ sunibhṛtā bhavantaḥ kartum arhatha",
    "GE07mbh_12_u:308.191d-029E_0173": "iha deveśvareṇāpi vāsavena mahātmanā",
    "GE07mbh_12_u:308.191d-029E_0174": "dharma ugraḥ sucarito vitamāyāḥ puropari",
    "GE07mbh_12_u:308.191d-029E_0175": "iha devena devyā ca rudreṇa sumahat tapaḥ",
    "GE07mbh_12_u:308.191d-029E_0176": "taptaṃ varṣasahasrāṇi divyena vidhinā purā",
    "GE07mbh_12_u:308.191d-029E_0177": "imāṃ saridvarāṃ prāpya viṣṇunāpi mahātmanā",
    "GE07mbh_12_u:308.191d-029E_0178": "śubhaṃ jalam upaspṛśya prāpto dustarasaṃkṣayaḥ",
    "GE07mbh_12_u:308.191d-029E_0179": "eṣa prabhāvo dharmajñā nadyā asyā na saṃśayaḥ",
    "GE07mbh_12_u:308.191d-029E_0180": "caritveha tataḥ puṇyaṃ gamiṣyatha śubhāṃ gatim",
    "GE07mbh_12_u:308.191d-029E_0181": "yadā vimanasaḥ sarve paraṃ dainyam upāgatāḥ",
    "GE07mbh_12_u:308.191d-029E_0182": "sarva eva mahātmānaḥ tatas tān nārado 'bravīt",
    "GE07mbh_12_u:308.191d-029E_0183": "dainyam etat parityajya sarvakāryāvasādakam",
    "GE07mbh_12_u:308.191d-029E_0184": "śrotum arhatha vai sarve prayatenāntarātmanā",
    "GE07mbh_12_u:308.191d-029E_0185": "yac ca vakṣyāmi tat kāryaṃ bhavadbhiḥ kāryasādhanam",
    "GE07mbh_12_u:308.191d-029E_0186": "sarvathā mānam utsṛjya vinayena damena ca",
    "GE07mbh_12_u:308.191d-029E_0187": "yad idaṃ vacanaṃ me 'dya kariṣyatha tapodhanāḥ",
    "GE07mbh_12_u:308.191d-029E_0188": "idaṃ muhūrtam ākāśaṃ yathāpūrvaṃ gamiṣyatha",
    "GE07mbh_12_u:308.191d-029E_0189": "yadi madvacanaṃ sarve yathoktam anutiṣṭhatha",
    "GE07mbh_12_u:308.191d-029E_0190": "asmin muhūrte sarveṣāṃ kalmaṣaṃ nāśam eṣyati",
    "GE07mbh_12_u:308.191d-029E_0191": "anṛtaṃ noktapūrvaṃ me munir asmi dhṛtavratāḥ",
    "GE07mbh_12_u:308.191d-029E_0192": "madvacaḥ śrūyatāṃ sādhu nārado 'smi tapodhanāḥ",
    "GE07mbh_12_u:308.191d-029E_0193": "dharmo vas tyaktamānānāṃ svargaś caiva bhaviṣyati",
    "GE07mbh_12_u:308.191d-029E_0194": "idaṃ muhūrtaṃ sarveṣāṃ madvākyaṃ parigṛhya tu",
    "GE07mbh_12_u:308.191d-029E_0195": "bhāvajñeyāni dharmyāṇi vākyāni suhṛdāṃ sadā",
    "GE07mbh_12_u:308.191d-029E_0196": "kriyatām avicāreṇa mamedaṃ vacanaṃ hitam",
    "GE07mbh_12_u:308.191d-029E_0197": "saṃvartasya hitārthāya yathāvad iha lapsyatha",
    "GE07mbh_12_u:308.191d-029E_0198": "kathayiṣyāmi vaḥ samyak sarveṣām eva sādhuṣu",
    "GE07mbh_12_u:308.191d-029E_0199": "śrutvā kṣamākṣamaṃ jñātvā yad dhitaṃ tat kariṣyatha dvaipāyana uvāca",
    "GE07mbh_12_u:308.191d-029E_0200": "śāśvataṃ ca dhruvaṃ caiva yathāsthānaṃ gamiṣyatha",
    "GE07mbh_12_u:308.191d-029E_0201": "te tasya vacanaṃ śrutvā tadā ṛṣivarā nṛpa",
    "GE07mbh_12_u:308.191d-029E_0202": "harṣeṇotphullanayanāḥ sarva eva tadābhavan",
    "GE07mbh_12_u:308.191d-029E_0203": "taṃ bhṛguḥ prayato bhūtvā devarṣiṃ nāradaṃ tadā",
    "GE07mbh_12_u:308.191d-029E_0204": "uvāca puruṣaśreṣṭha vismayād ruciraṃ vacaḥ",
    "GE07mbh_12_u:308.191d-029E_0205": "kiṃ nu tad daivataṃ brahman vrataṃ vā niyamo 'pi vā",
    "GE07mbh_12_u:308.191d-029E_0206": "yat kṛtvā khecaraśreṣṭha nākapṛṣṭhaṃ labhemahi",
    "GE07mbh_12_u:308.191d-029E_0207": "sarvathā naitad āścaryaṃ devarṣe tava yan matam",
    "GE07mbh_12_u:308.191d-029E_0208": "asmākam anukampārthaṃ yat tvaṃ vadasi dhārmika",
    "GE07mbh_12_u:308.191d-029E_0209": "tato vada hitaṃ vākyaṃ pāpam etat pramārjitam",
    "GE07mbh_12_u:308.191d-029E_0210": "ko vā sa niyamo vipra samādheyo hi naḥ punaḥ",
    "GE07mbh_12_u:308.191d-029E_0211": "tad ete vai vayaṃ sarve ṛṣayo munisattama",
    "GE07mbh_12_u:308.191d-029E_0212": "baddhāñjalipuṭāḥ prahvās tava sādho prasādane",
    "GE07mbh_12_u:308.191d-029E_0213": "tat tu dharmātmanaḥ śrutvā bhṛgor vākyaṃ mahāyaśāḥ",
    "GE07mbh_12_u:308.191d-029E_0214": "kṛtāñjalipuṭāṃs tāṃś ca ṛṣīn dṛṣṭvā mahāmuniḥ",
    "GE07mbh_12_u:308.191d-029E_0215": "tataḥ prahasya tad vākyaṃ nārado munisattamaḥ",
    "GE07mbh_12_u:308.191d-029E_0216": "sarvān eva samāsīnān idaṃ vacanam abravīt",
    "GE07mbh_12_u:308.191d-029E_0217": "hanta vaḥ kathayiṣyāmi sarva eva nibodhata",
    "GE07mbh_12_u:308.191d-029E_0218": "kṣamaṃ cāpy anukūlaṃ ca svargāya ca hitāya ca",
    "GE07mbh_12_u:308.191d-029E_0219": "eṣa śailavare bālo mitrāvaruṇasaṃbhavaḥ",
    "GE07mbh_12_u:308.191d-029E_0220": "agastyo nāma dharmātmā bhāskare tapa āsthitaḥ",
    "GE07mbh_12_u:308.191d-029E_0221": "dhairyeṇa tapasā caiva dharmeṇa ca damena ca",
    "GE07mbh_12_u:308.191d-029E_0222": "na tulyo vidyate yasya sarveṣāṃ bhavatām api",
    "GE07mbh_12_u:308.191d-029E_0223": "taṃ bālam ugratapasaṃ dharmātmānam aninditam",
    "GE07mbh_12_u:308.191d-029E_0224": "abhigacchata saṃhṛtya ṛṣayo mānam ātmanaḥ",
    "GE07mbh_12_u:308.191d-029E_0225": "yadi mānaṃ ca mohaṃ ca tyaktvā darpaṃ ca kevalam",
    "GE07mbh_12_u:308.191d-029E_0226": "abhigacchata taṃ bālaṃ gamiṣyatha yathā purā",
    "GE07mbh_12_u:308.191d-029E_0227": "sa hy arka iva tejasvī bhāskare parvatottame",
    "GE07mbh_12_u:308.191d-029E_0228": "tapaś carati lokasya svastihetor dhṛtavrataḥ",
    "GE07mbh_12_u:308.191d-029E_0229": "na tulyas tejasā tasya dharmeṇa ca damena ca",
    "GE07mbh_12_u:308.191d-029E_0230": "upatiṣṭhata taṃ sarve varadaṃ munipuṃgavam",
    "GE07mbh_12_u:308.191d-029E_0231": "tatas tasya vacaḥ śrutvā nāradasya mahātmanaḥ",
    "GE07mbh_12_u:308.191d-029E_0232": "hṛṣṭena manasā sarve tasya vākyam adhiṣṭhitāḥ",
    "GE07mbh_12_u:308.191d-029E_0233": "nāradaṃ te tathety uktvā sarve kṛtvā pradakṣiṇam",
    "GE07mbh_12_u:308.191d-029E_0234": "prasannamanaso vīra jagmus te bhāskaraṃ girim",
    "GE07mbh_12_u:308.191d-029E_0235": "te taṃ girivaraṃ puṇyaṃ sarvakālaphaladrumam",
    "GE07mbh_12_u:308.191d-029E_0236": "adhiruhya yatātmānaḥ sarvataḥ pratyalokayan",
    "GE07mbh_12_u:308.191d-029E_0237": "sa tu parvatarājasya bhāskarasyāṃśumān iva",
    "GE07mbh_12_u:308.191d-029E_0238": "upary upari dharmātmā caraty ugraṃ tapaḥ śuciḥ",
    "GE07mbh_12_u:308.191d-029E_0239": "taṃ dṛṣṭvā vismitāḥ sarve ṛṣayaḥ śatrusūdana",
    "GE07mbh_12_u:308.191d-029E_0240": "tasmān nātarkayaṃs te tad yad uktaṃ nāradena vai",
    "GE07mbh_12_u:308.191d-029E_0241": "tatas tv abhigatāḥ sarve taṃ bālam ṛṣisattamāḥ",
    "GE07mbh_12_u:308.191d-029E_0242": "aṣṭāśītisahasrāṇi prayatāni yatāni ca",
    "GE07mbh_12_u:308.191d-029E_0243": "sarveṣāṃ vacanāt teṣāṃ bhṛgus tatra yatavrataḥ",
    "GE07mbh_12_u:308.191d-029E_0244": "abravīt taṃ mahātmānaṃ dīpyamānaḥ svatejasā",
    "GE07mbh_12_u:308.191d-029E_0245": "agastya śreṣṭha sādhūnāṃ nityaṃ sucaritavrata",
    "GE07mbh_12_u:308.191d-029E_0246": "śrotum arhasi dharmajña vaco munivarātmaja",
    "GE07mbh_12_u:308.191d-029E_0247": "vayaṃ daivatasṛṣṭena ahaṃkāreṇa mohitāḥ",
    "GE07mbh_12_u:308.191d-029E_0248": "damam utsṛjya dharmeṇa rāgaspṛṣṭā vimohitāḥ",
    "GE07mbh_12_u:308.191d-029E_0249": "bhavatprasādād icchāmo gantum iṣṭāṃ śubhāṃ gatim",
    "GE07mbh_12_u:308.191d-029E_0250": "ahaṃkārādidagdhānāṃ sarveṣāṃ śaraṇaṃ bhava",
    "GE07mbh_12_u:308.191d-029E_0251": "aṣṭāśītisahasrāṇi mokṣayitvā bhavān imān",
    "GE07mbh_12_u:308.191d-029E_0252": "kalmaṣād atidharmeṇa śaśval lokān avāpsyasi",
    "GE07mbh_12_u:308.191d-029E_0253": "dānenānena dharmasya maharṣe munisattama",
    "GE07mbh_12_u:308.191d-029E_0254": "ātmānaṃ ca pitṝṃś caiva jīvalokaṃ ca tāraya",
    "GE07mbh_12_u:308.191d-029E_0255": "vayaṃ tvā prayatāḥ sarve svargahetor upasthitāḥ",
    "GE07mbh_12_u:308.191d-029E_0256": "aṣṭāśītisahasrāṇi tārayemāni tejasā",
    "GE07mbh_12_u:308.191d-029E_0257": "vayaṃ tv abhigatāḥ sarve bhavataḥ svargakāṅkṣiṇaḥ",
    "GE07mbh_12_u:308.191d-029E_0258": "āśayā tvatsakāśāc ca kāṅkṣamāṇāḥ śivaṃ padam",
    "GE07mbh_12_u:308.191d-029E_0259": "yathārthaṃ kuru dharmajña ṛṣīṇām iha cāgamam dvaipāyana uvāca",
    "GE07mbh_12_u:308.191d-029E_0260": "arhase tejasā svena rakṣituṃ śaraṇāgatān",
    "GE07mbh_12_u:308.191d-029E_0261": "sa tān ṛṣigaṇān dṛṣṭvā agastyaḥ śaraṇāgatān",
    "GE07mbh_12_u:308.191d-029E_0262": "baddhāñjalipuṭān sarvān prahṛṣṭavadano 'bhavat",
    "GE07mbh_12_u:308.191d-029E_0263": "pratyarcayitvā sarvān vai vinayenopagamya ca",
    "GE07mbh_12_u:308.191d-029E_0264": "kṛtāñjalir uvācedaṃ sarvān sa ṛṣisattamān",
    "GE07mbh_12_u:308.191d-029E_0265": "susvāgataṃ vo bhavatu sādhūnāṃ sarvaśas tv iha",
    "GE07mbh_12_u:308.191d-029E_0266": "svam āśramapadaṃ tāvad ṛṣīṇāṃ bhavatām idam",
    "GE07mbh_12_u:308.191d-029E_0267": "tatas teṣv arhataḥ kṛtvā sa cātithividhiṃ dvijaḥ",
    "GE07mbh_12_u:308.191d-029E_0268": "upaviśya yathānyāyaṃ praśrayāvanataḥ sthitaḥ",
    "GE07mbh_12_u:308.191d-029E_0269": "agastyas tāṃs tataḥ sarvān kṛtāñjalir abhāṣata",
    "GE07mbh_12_u:308.191d-029E_0270": "namo bhagavatām astu sarveṣām eva vaḥ samam",
    "GE07mbh_12_u:308.191d-029E_0271": "putro 'haṃ bhavatāṃ sādhu śiṣyo vā praṇato 'bruvam",
    "GE07mbh_12_u:308.191d-029E_0272": "kā śaktir mama bālasya muner akṛtakarmaṇaḥ",
    "GE07mbh_12_u:308.191d-029E_0273": "bhavatām abhayaṃ dātuṃ svargaṃ prāpayituṃ tathā",
    "GE07mbh_12_u:308.191d-029E_0274": "muneḥ kartavyadharmo 'yaṃ kevalaṃ kiṃ cid eva hi",
    "GE07mbh_12_u:308.191d-029E_0275": "nāma dharma iti śrutvā kiṃ cin niyamavān aham",
    "GE07mbh_12_u:308.191d-029E_0276": "kuto dharmaḥ kutaḥ puṇyaṃ kuto dānaṃ kuto damaḥ",
    "GE07mbh_12_u:308.191d-029E_0277": "yena dadyām ahaṃ dharmaṃ bhavatāṃ svargakāṅkṣiṇām",
    "GE07mbh_12_u:308.191d-029E_0278": "prasīdata na me roṣaṃ yūyaṃ vai kartum arhatha",
    "GE07mbh_12_u:308.191d-029E_0279": "saṃbhāvayāmi nātmānaṃ yena dadyām aho 'bhayam",
    "GE07mbh_12_u:308.191d-029E_0280": "tad etad vacanaṃ śrutvā munes tasya mahātmanaḥ",
    "GE07mbh_12_u:308.191d-029E_0281": "cakrus te gamane buddhiṃ tām eva vitamāṃ tadā",
    "GE07mbh_12_u:308.191d-029E_0282": "tatas tv agastyaḥ sahasā tān uvāca dhṛtavrataḥ",
    "GE07mbh_12_u:308.191d-029E_0283": "aṣṭāśītisahasrāṇi ṛṣīṇāṃ bhāvitātmanām",
    "GE07mbh_12_u:308.191d-029E_0284": "śirasy añjalinā bālaḥ praṇamya śirasā hy api",
    "GE07mbh_12_u:308.191d-029E_0285": "idaṃ vacanam iṣṭātmā sarvān eva tadābravīt",
    "GE07mbh_12_u:308.191d-029E_0286": "na gantavyam alaṃ tāvat sarvair ṛṣigaṇair itaḥ",
    "GE07mbh_12_u:308.191d-029E_0287": "dāsyāmi yadi śakṣyāmi svargīyaṃ bhavatāṃ vacaḥ",
    "GE07mbh_12_u:308.191d-029E_0288": "gamiṣyatha yathāpūrvaṃ yadi dharmo bhaviṣyati",
    "GE07mbh_12_u:308.191d-029E_0289": "muhūrtaṃ sthīyatāṃ tāvad yāvat tāvad upaspṛśe",
    "GE07mbh_12_u:308.191d-029E_0290": "sa gatvā vitamāṃ puṇyām ṛṣis tvaritam ātmavān",
    "GE07mbh_12_u:308.191d-029E_0291": "yathāvidhi upaspṛśya tatas tv abhyājagāma ha",
    "GE07mbh_12_u:308.191d-029E_0292": "tataḥ pūrvāṃ diśaṃ dhīmān adhiṣṭhāya kṛtāñjaliḥ",
    "GE07mbh_12_u:308.191d-029E_0293": "hṛṣṭena manasovāca sthito hy ūrdhvam udaṅmukhaḥ",
    "GE07mbh_12_u:308.191d-029E_0294": "yady asti sukṛtaṃ kiṃ cid devatā vā supūjitāḥ",
    "GE07mbh_12_u:308.191d-029E_0295": "aṣṭāśītisahasrāṇi yāntv etāni yathā purā",
    "GE07mbh_12_u:308.191d-029E_0296": "dhruvāya cāstu sarveṣāṃ svargaṃ sthānaṃ mahātmanām",
    "GE07mbh_12_u:308.191d-029E_0297": "mama satyena tapasā niyamena damena ca",
    "GE07mbh_12_u:308.191d-029E_0298": "etasya vacanasyānte tatas tu bharatarṣabha",
    "GE07mbh_12_u:308.191d-029E_0299": "aṣṭāśītisahasrāṇi munīnāṃ puṇyakarmaṇām",
    "GE07mbh_12_u:308.191d-029E_0300": "svargam āruruhus tāni muditāni yathā purā",
    "GE07mbh_12_u:308.191d-029E_0301": "vacanaṃ śrūyate tatra sādhu sādhv ity anantaram",
    "GE07mbh_12_u:308.191d-029E_0302": "sādhu putra suputras tvaṃ mitrasya sudhṛtavrata",
    "GE07mbh_12_u:308.191d-029E_0303": "sādhu sattvavatāṃ śreṣṭha sādhu satyavatāṃ vara",
    "GE07mbh_12_u:308.191d-029E_0304": "sādhu dānam idaṃ puṇyaṃ sādhu brahmaṇyatā ca te",
    "GE07mbh_12_u:308.191d-029E_0305": "tvatprasādād vayaṃ sarve nākapṛṣṭham idaṃ kṣaṇāt",
    "GE07mbh_12_u:308.191d-029E_0306": "prāptavanto yathāpūrvam aho dānaṃ tavākṣayam",
    "GE07mbh_12_u:308.191d-029E_0307": "nedur dundubhayaḥ svarge aho dānaphalasya vai",
    "GE07mbh_12_u:308.191d-029E_0308": "ghuṣyate cāpy aho dānaṃ tribhir lokair mahāmune",
    "GE07mbh_12_u:308.191d-029E_0309": "devā mahoragā yakṣā gandharvāḥ siddhacāraṇāḥ",
    "GE07mbh_12_u:308.191d-029E_0310": "agastyaṃ puruṣaśreṣṭhaṃ puṣpavarṣair avākiran",
    "GE07mbh_12_u:308.191d-029E_0311": "gandharvā gītaghoṣeṇa vicitrair vāditais tathā",
    "GE07mbh_12_u:308.191d-029E_0312": "aho dānaṃ ghoṣayanto agastyaṃ pūjayanti vai",
    "GE07mbh_12_u:308.191d-029E_0313": "ūrvaśī menakā rambhā śyāmā kālī tathaiva ca",
    "GE07mbh_12_u:308.191d-029E_0314": "rāmā yojanagandhā ca gandhakālī tathaiva ca",
    "GE07mbh_12_u:308.191d-029E_0315": "varāpsarā hy anṛtyanta agastyaṃ bharatarṣabha",
    "GE07mbh_12_u:308.191d-029E_0316": "aho dānaṃ ghoṣayanti śataśaś caiva mānada",
    "GE07mbh_12_u:308.191d-029E_0317": "manoramaṃ susaṃhṛṣṭā devagandharvapannagāḥ",
    "GE07mbh_12_u:308.191d-029E_0318": "ghoṣayanto mahānādam agaster muditās tadā",
    "GE07mbh_12_u:308.191d-029E_0319": "tiṣṭhanty abhimukhāḥ svargaṃ sādhu sādhv ity atho 'bruvan",
    "GE07mbh_12_u:308.191d-029E_0320": "dhruvaṃ te cāpy aho dānaṃ tasya lokās trayas tadā",
    "GE07mbh_12_u:308.191d-029E_0321": "divyapuṣpadharā meghāḥ sarvataḥ samupasthitāḥ",
    "GE07mbh_12_u:308.191d-029E_0322": "vavṛṣuḥ puṣpavarṣāṇi agastyasyāśramaṃ prati",
    "GE07mbh_12_u:308.191d-029E_0323": "evaṃ tadā mahārāja agasteḥ sādhuvādinaḥ dvaipāyana uvāca",
    "GE07mbh_12_u:308.191d-029E_0324": "ghuṣyate cāpy aho dānaṃ sarvato bharatarṣabha",
    "GE07mbh_12_u:308.191d-029E_0325": "aho dāne ghuṣyamāṇe brahmarṣes tasya vai tadā",
    "GE07mbh_12_u:308.191d-029E_0326": "nāradaḥ paramāścaryam adbhutaṃ prativīkṣya tat",
    "GE07mbh_12_u:308.191d-029E_0327": "sa tasmād vitamātīrād utthāya munipuṃgavaḥ",
    "GE07mbh_12_u:308.191d-029E_0328": "harṣeṇa mahatā yukto bhāskaraṃ girim āruhat",
    "GE07mbh_12_u:308.191d-029E_0329": "so 'dhiruhya mahāprājña paśyate bālakaṃ munim",
    "GE07mbh_12_u:308.191d-029E_0330": "nirvikāraṃ tadāsīnaṃ dhairyeṇa mahatānvitam",
    "GE07mbh_12_u:308.191d-029E_0331": "taṃ dṛṣṭvā nārado bālam agastyaṃ munisattamam",
    "GE07mbh_12_u:308.191d-029E_0332": "devarṣir vardhayām āsa harṣād amarasaṃnibham",
    "GE07mbh_12_u:308.191d-029E_0333": "diṣṭyā vardhasi dharmajña dhruvāya munisattama",
    "GE07mbh_12_u:308.191d-029E_0334": "bhavatā vijitā lokā hitakāma mahāmune",
    "GE07mbh_12_u:308.191d-029E_0335": "aṣṭāśītisahasrāṇi prāpayitvā nabhastalam",
    "GE07mbh_12_u:308.191d-029E_0336": "tad etad bhavatāvāptaṃ mahādānaṃ mahodayam",
    "GE07mbh_12_u:308.191d-029E_0337": "naitad indrādibhir devair avāptam ṛṣibhir na ca",
    "GE07mbh_12_u:308.191d-029E_0338": "yat tvayādya mahāprājña prāptaṃ bālena kevalam",
    "GE07mbh_12_u:308.191d-029E_0339": "svargīyam etad dharmajña dhruvāya munisattama",
    "GE07mbh_12_u:308.191d-029E_0340": "bhavatā vijitā lokāḥ sarvalokahitaiṣiṇā",
    "GE07mbh_12_u:308.191d-029E_0341": "kartavyo bahulaś caiva tvayā dharmo hy asaṃśayam",
    "GE07mbh_12_u:308.191d-029E_0342": "bhavān asmin yuge pūrve ṛṣir eko guṇaiḥ smṛtaḥ",
    "GE07mbh_12_u:308.191d-029E_0343": "bhaviṣyasi mahāprājña dhruvaḥ śāśvata avyayaḥ",
    "GE07mbh_12_u:308.191d-029E_0344": "tasya tad vacanaṃ śrutvā nāradasya mahātmanaḥ",
    "GE07mbh_12_u:308.191d-029E_0345": "abhivādya yathānyāyam idaṃ vacanam abravīt",
    "GE07mbh_12_u:308.191d-029E_0346": "bhagavan kevalaṃ bālyād avāptaṃ tapasā vibho",
    "GE07mbh_12_u:308.191d-029E_0347": "mayādya katham apy uktaṃ kṛte teṣāṃ mahātmanām",
    "GE07mbh_12_u:308.191d-029E_0348": "te gatāḥ sahasā sarve vacanān mama nārada",
    "GE07mbh_12_u:308.191d-029E_0349": "nākapṛṣṭhaṃ mahātmānaḥ sa hi dharmaḥ samārjitaḥ",
    "GE07mbh_12_u:308.191d-029E_0350": "agastyavacanaṃ śrutvā nārado bharatarṣabha",
    "GE07mbh_12_u:308.191d-029E_0351": "uvāca paramaprītas tad vākyam abhipūjayan",
    "GE07mbh_12_u:308.191d-029E_0352": "kiṃ nāma budhyase ''tmānam agaste pūrvanirjitān",
    "GE07mbh_12_u:308.191d-029E_0353": "lokāṃs tvayā mahāprājña dharmeṇa mahatā ciram",
    "GE07mbh_12_u:308.191d-029E_0354": "bhavān eko muniḥ pūrvaṃ vṛṣabho nāma nāmataḥ",
    "GE07mbh_12_u:308.191d-029E_0355": "yadā ca varṣakoṭī vai yugam āsīn mahāvrata",
    "GE07mbh_12_u:308.191d-029E_0356": "divyasaṃkalpakaṃ nāma pūrvakalpe kṛte yuge",
    "GE07mbh_12_u:308.191d-029E_0357": "yadā dvīpān samudrāṃś ca parvatāṃś ca vanāni ca",
    "GE07mbh_12_u:308.191d-029E_0358": "viṣṇuḥ saṃkalpayām āsa sahitaḥ padmayoninā",
    "GE07mbh_12_u:308.191d-029E_0359": "tadāpi hi bhavāñ jātaḥ salilād dhi svayaṃ prabho",
    "GE07mbh_12_u:308.191d-029E_0360": "puṣkarāc ca yathā brahmā yathā toyāc ca pāvakaḥ",
    "GE07mbh_12_u:308.191d-029E_0361": "tathā tvam api dharmajña svayaṃbhūḥ salilodbhavaḥ",
    "GE07mbh_12_u:308.191d-029E_0362": "evaṃ hi kathayām āsa varadaḥ padmasaṃbhavaḥ",
    "GE07mbh_12_u:308.191d-029E_0363": "tava sarvaṃ mahāprājña pūrvajanma tapomayam agastya uvāca",
    "GE07mbh_12_u:308.191d-029E_0364": "tan na te jñānasaṃjñeyas tava janma prabudhyatām",
    "GE07mbh_12_u:308.191d-029E_0365": "yathā tathāstu bhagavan diṣṭyā te ṛṣayo gatāḥ",
    "GE07mbh_12_u:308.191d-029E_0366": "diṣṭyā te na vṛthā satyā bhagavan vāg udāhṛtā",
    "GE07mbh_12_u:308.191d-029E_0367": "ahaṃkārakṛtaṃ manye na ca satyaṃ mamānyathā vyāsa uvāca",
    "GE07mbh_12_u:308.191d-029E_0368": "na smarāmy anṛtaṃ tāta kadā cid api bhāṣitam",
    "GE07mbh_12_u:308.191d-029E_0369": "yudhiṣṭhira mahāprājña śrūyatāṃ paramādbhutam",
    "GE07mbh_12_u:308.191d-029E_0370": "yac chrutvā manujaśreṣṭha kalmaṣaṃ nāśam eṣyati",
    "GE07mbh_12_u:308.191d-029E_0371": "bhaviṣyati na duḥsvapnaḥ pāpaṃ na prabhaviṣyati",
    "GE07mbh_12_u:308.191d-029E_0372": "nityaṃ svastikaraṃ dhanyaṃ putrapautre bhaviṣyati",
    "GE07mbh_12_u:308.191d-029E_0373": "bhaviṣyati mahārāja jīvaloke 'py anāmayam",
    "GE07mbh_12_u:308.191d-029E_0374": "tad idaṃ kathayiṣyāmi kuntīputra nibodha me",
    "GE07mbh_12_u:308.191d-029E_0375": "purā dvādaśavarṣeṇa yad avāptam agastinā",
    "GE07mbh_12_u:308.191d-029E_0376": "sa kadā cin mahārāja mahātmā kumbhasaṃbhavaḥ",
    "GE07mbh_12_u:308.191d-029E_0377": "upavāsasya mahataḥ samāptau niyatavrataḥ",
    "GE07mbh_12_u:308.191d-029E_0378": "upaviṣṭaḥ śuciḥ snātaḥ samāptau sudhṛtavrataḥ",
    "GE07mbh_12_u:308.191d-029E_0379": "tatas tu sahasā hy eva utpapāta mahātapāḥ",
    "GE07mbh_12_u:308.191d-029E_0380": "sa jagāma tadākāśaṃ vāyuneva samuddhataḥ",
    "GE07mbh_12_u:308.191d-029E_0381": "devagandharvacaritāṃ gatiṃ siddhaniṣevitām",
    "GE07mbh_12_u:308.191d-029E_0382": "sa siddhacāraṇākīrṇāṃ vidyādharaniṣevitām",
    "GE07mbh_12_u:308.191d-029E_0383": "prāpyāntarikṣaṃ bhagavān kiṃ svit kim iti cābravīt",
    "GE07mbh_12_u:308.191d-029E_0384": "sa saptamapathaṃ gatvā pavanasya mahātapāḥ",
    "GE07mbh_12_u:308.191d-029E_0385": "sa jagāma tadākāśaṃ vāyuneva samuddhataḥ",
    "GE07mbh_12_u:308.191d-029E_0386": "devagandharvacaritāṃ gatiṃ siddhaniṣevitām",
    "GE07mbh_12_u:308.191d-029E_0387": "paśyate vimalāḥ sarvā diśo daśa nṛpottama",
    "GE07mbh_12_u:308.191d-029E_0388": "vimānāni ca devānāṃ parvatāṃś ca vanāni ca",
    "GE07mbh_12_u:308.191d-029E_0389": "mahānubhāvān yakṣāṃś ca sarvataḥ pravilokayan",
    "GE07mbh_12_u:308.191d-029E_0390": "devatānāṃ niketāni divyāni bhavanāni ca",
    "GE07mbh_12_u:308.191d-029E_0391": "gandharvanagaraṃ caiva tatra tatrānvavaikṣata",
    "GE07mbh_12_u:308.191d-029E_0392": "saptadvīpavatīṃ ramyāṃ bahuparvataśobhitām",
    "GE07mbh_12_u:308.191d-029E_0393": "paṭṭaṇāgārakīrṇāṃ ca catuḥsāgaramaṇḍitām",
    "GE07mbh_12_u:308.191d-029E_0394": "so 'paśyata mahīṃ ramyām agastyo bharatarṣabha",
    "GE07mbh_12_u:308.191d-029E_0395": "divyena cakṣuṣā rājan daivatāni ca bhārata",
    "GE07mbh_12_u:308.191d-029E_0396": "tatas tv ākāśam āviśya saptavāyupathāṃ gatim",
    "GE07mbh_12_u:308.191d-029E_0397": "agastyo nīyate rājan dharmeṇa bharatarṣabha",
    "GE07mbh_12_u:308.191d-029E_0398": "sa paśyati nabho dīptaṃ jvālārcirbhir nirantaram",
    "GE07mbh_12_u:308.191d-029E_0399": "dhūmāndhakārasaṃchannaṃ pradīptavanasaṃnibham",
    "GE07mbh_12_u:308.191d-029E_0400": "taṃ dṛṣṭvā vyathitas tv āsīt sa tadā kumbhasaṃbhavaḥ",
    "GE07mbh_12_u:308.191d-029E_0401": "kim etad iti cāvignaś cakre saṃsthām avasthitām",
    "GE07mbh_12_u:308.191d-029E_0402": "tatas tu sahasāgatya daivataṃ puruṣākṛti",
    "GE07mbh_12_u:308.191d-029E_0403": "tasthau vai pārśvatas tasya agastyasya kṛtāñjaliḥ",
    "GE07mbh_12_u:308.191d-029E_0404": "sa tu taṃ praśrayād eva upasaṃgamya cābravīt",
    "GE07mbh_12_u:308.191d-029E_0405": "agastyaḥ prayato nityaṃ śucinā caiva cetasā",
    "GE07mbh_12_u:308.191d-029E_0406": "brāhmaṇo 'smi mahābhāga katham abhyāgato nabhaḥ",
    "GE07mbh_12_u:308.191d-029E_0407": "tataḥ pradīptam ālokya śaṅkitaḥ sādhu kathyatām",
    "GE07mbh_12_u:308.191d-029E_0408": "saśarīratayā nedaṃ viditaṃ me yathāvidham",
    "GE07mbh_12_u:308.191d-029E_0409": "tato 'smi vyathito deva tat prasīda vadasva me",
    "GE07mbh_12_u:308.191d-029E_0410": "evaṃ pṛṣṭaṃ tadā rājan muninā daivataṃ tu tat",
    "GE07mbh_12_u:308.191d-029E_0411": "satkṛtya vacanaṃ tasya tato vacanam abravīt",
    "GE07mbh_12_u:308.191d-029E_0412": "avagacchāmy agastya tvām ṛṣiṃ paramadhārmikam",
    "GE07mbh_12_u:308.191d-029E_0413": "saśarīram anuprāptam ato 'haṃ samupasthitaḥ",
    "GE07mbh_12_u:308.191d-029E_0414": "idaṃ khalu nabhaḥ sarvam agnir eva dhṛtavrata",
    "GE07mbh_12_u:308.191d-029E_0415": "tato jyotiṣam ity uktaṃ kāraṇena na saṃśayaḥ",
    "GE07mbh_12_u:308.191d-029E_0416": "jyotīṃṣy etās tārakā vai nakṣatrāṇi grahāṃs tathā",
    "GE07mbh_12_u:308.191d-029E_0417": "nityaṃ tāpayate cāpi sahasrārcir divākaraḥ",
    "GE07mbh_12_u:308.191d-029E_0418": "idaṃ tu dahanākāraṃ yat paśyasi dhṛtavrata",
    "GE07mbh_12_u:308.191d-029E_0419": "svargas tatra mahātejā dāhanaṃ pāvakasya ca",
    "GE07mbh_12_u:308.191d-029E_0420": "tatrārciṣmān hutavaho lokatrayacaro mahān",
    "GE07mbh_12_u:308.191d-029E_0421": "svayam agniḥ sthito vipra ato dīptam idaṃ nabhaḥ",
    "GE07mbh_12_u:308.191d-029E_0422": "atrastham abhigacchanti devāḥ sarṣigaṇās tadā",
    "GE07mbh_12_u:308.191d-029E_0423": "hutāśanaṃ mahābhāgaṃ varadaṃ ca svayaṃprabham",
    "GE07mbh_12_u:308.191d-029E_0424": "atrasthaṃ varadaṃ devaṃ sarvadevanamaskṛtaḥ",
    "GE07mbh_12_u:308.191d-029E_0425": "adhigacchati devānāṃ śāntyarthaṃ madhusūdanaḥ",
    "GE07mbh_12_u:308.191d-029E_0426": "atrasthaṃ daivatair brahma devalokaś ca nirmitaḥ",
    "GE07mbh_12_u:308.191d-029E_0427": "parvatāś ca samudrāś ca dvīpāś ca saritas tathā",
    "GE07mbh_12_u:308.191d-029E_0428": "etat tat prathamaṃ sthānam agnes trailokyapūjitam",
    "GE07mbh_12_u:308.191d-029E_0429": "pradīptaṃ yat tvam ālokya śaṅkito 'bhūr dvijottama",
    "GE07mbh_12_u:308.191d-029E_0430": "tad etan nirviśaṅkas tvaṃ mune praviśa mā vyathāḥ",
    "GE07mbh_12_u:308.191d-029E_0431": "nedaṃ dharmātmanā dīptaṃ nabhaḥ pavanaśītalam",
    "GE07mbh_12_u:308.191d-029E_0432": "tasya tad vacanaṃ śrutvā daivatasya dhṛtavrataḥ",
    "GE07mbh_12_u:308.191d-029E_0433": "satkṛtya tad asaṃmohād viveśa sa munir nabhaḥ",
    "GE07mbh_12_u:308.191d-029E_0434": "sa paśyamānas tatrasthān devān ṛṣigaṇāṃs tathā",
    "GE07mbh_12_u:308.191d-029E_0435": "jagāma dṛśyamānaś ca pūjyamānaś ca tair api",
    "GE07mbh_12_u:308.191d-029E_0436": "sa tan nabho mahātejā viveśa himaśītalam",
    "GE07mbh_12_u:308.191d-029E_0437": "maharṣir daivatākīrṇaṃ padmair iva jalāśayam",
    "GE07mbh_12_u:308.191d-029E_0438": "tatrasthāni vimānāni daivatānāṃ dadarśa ca",
    "GE07mbh_12_u:308.191d-029E_0439": "sadhvajāni patākāś ca savimānāṃś ca toraṇān",
    "GE07mbh_12_u:308.191d-029E_0440": "gandharvāṃś caiva dharmātmā pranṛttāṃś cāpsarogaṇān",
    "GE07mbh_12_u:308.191d-029E_0441": "so 'paśyata mahātejās tasmin hautāśane ha khe",
    "GE07mbh_12_u:309.001": "yudhiṣṭhira uvāca",
    "GE07mbh_12_u:309.001a": "kathaṃ nirvedam āpannaḥ śuko vaiyāsakiḥ purā",
    "GE07mbh_12_u:309.001c": "etad icchāmi kauravya śrotuṃ kautūhalaṃ hi me",
    "GE07mbh_12_u:309.001d-0786_01": "avyaktavyaktatattvānāṃ niścayaṃ buddhiniścayam",
    "GE07mbh_12_u:309.001d-0786_02": "vaktum arhasi kauravya devasyājasya yā kṛtiḥ",
    "GE07mbh_12_u:309.002": "bhīṣma uvāca",
    "GE07mbh_12_u:309.002a": "prākṛtena suvṛttena carantam akutobhayam",
    "GE07mbh_12_u:309.002c": "adhyāpya kṛtsnaṃ svādhyāyam anvaśād vai pitā sutam",
    "GE07mbh_12_u:309.003a": "dharmaṃ putra niṣevasva sutīkṣṇau hi himātapau",
    "GE07mbh_12_u:309.003c": "kṣutpipāse ca vāyuṃ ca jaya nityaṃ jitendriyaḥ",
    "GE07mbh_12_u:309.004a": "satyam ārjavam akrodham anasūyāṃ damaṃ tapaḥ",
    "GE07mbh_12_u:309.004c": "ahiṃsāṃ cānṛśaṃsyaṃ ca vidhivat paripālaya",
    "GE07mbh_12_u:309.005a": "satye tiṣṭha rato dharme hitvā sarvam anārjavam",
    "GE07mbh_12_u:309.005c": "devatātithiśeṣeṇa yātrāṃ prāṇasya saṃśraya",
    "GE07mbh_12_u:309.006a": "phenapātropame dehe jīve śakunivat sthite",
    "GE07mbh_12_u:309.006c": "anitye priyasaṃvāse kathaṃ svapiṣi putraka",
    "GE07mbh_12_u:309.007a": "apramatteṣu jāgratsu nityayukteṣu śatruṣu",
    "GE07mbh_12_u:309.007c": "antaraṃ lipsamāneṣu bālas tvaṃ nāvabudhyase",
    "GE07mbh_12_u:309.008a": "gaṇyamāneṣu varṣeṣu kṣīyamāṇe tathāyuṣi",
    "GE07mbh_12_u:309.008c": "jīvite śiṣyamāṇe ca kim utthāya na dhāvasi",
    "GE07mbh_12_u:309.009a": "aihalaukikam īhante māṃsaśoṇitavardhanam",
    "GE07mbh_12_u:309.009c": "pāralaukikakāryeṣu prasuptā bhṛśanāstikāḥ",
    "GE07mbh_12_u:309.010a": "dharmāya ye 'bhyasūyanti buddhimohānvitā narāḥ",
    "GE07mbh_12_u:309.010c": "apathā gacchatāṃ teṣām anuyātāpi pīḍyate",
    "GE07mbh_12_u:309.011a": "ye tu tuṣṭāḥ suniyatāḥ satyāgamaparāyaṇāḥ",
    "GE07mbh_12_u:309.011c": "dharmyaṃ panthānam ārūḍhās tān upāssva ca pṛccha ca",
    "GE07mbh_12_u:309.012a": "upadhārya mataṃ teṣāṃ vṛddhānāṃ dharmadarśinām",
    "GE07mbh_12_u:309.012c": "niyaccha parayā buddhyā cittam utpathagāmi vai",
    "GE07mbh_12_u:309.013a": "adyakālikayā buddhyā dūre śva iti nirbhayāḥ",
    "GE07mbh_12_u:309.013c": "sarvabhakṣā na paśyanti karmabhūmiṃ vicetasaḥ",
    "GE07mbh_12_u:309.014a": "dharmaniḥśreṇim āsthāya kiṃ cit kiṃ cit samāruha",
    "GE07mbh_12_u:309.014c": "kośakāravad ātmānaṃ veṣṭayan nāvabudhyase",
    "GE07mbh_12_u:309.015a": "nāstikaṃ bhinnamaryādaṃ kūlapātam ivāsthiram",
    "GE07mbh_12_u:309.015c": "vāmataḥ kuru visrabdho naraṃ veṇum ivoddhatam",
    "GE07mbh_12_u:309.016a": "kāmaṃ krodhaṃ ca mṛtyuṃ ca pañcendriyajalāṃ nadīm",
    "GE07mbh_12_u:309.016c": "nāvaṃ dhṛtimayīṃ kṛtvā janmadurgāṇi saṃtara",
    "GE07mbh_12_u:309.017a": "mṛtyunābhyāhate loke jarayā paripīḍite",
    "GE07mbh_12_u:309.017c": "amoghāsu patantīṣu dharmayānena saṃtara",
    "GE07mbh_12_u:309.018a": "tiṣṭhantaṃ ca śayānaṃ ca mṛtyur anveṣate yadā",
    "GE07mbh_12_u:309.018c": "nirvṛtiṃ labhase kasmād akasmān mṛtyunāśitaḥ",
    "GE07mbh_12_u:309.019a": "saṃcinvānakam evainaṃ kāmānām avitṛptakam",
    "GE07mbh_12_u:309.019c": "vṛkīvoraṇam āsādya mṛtyur ādāya gacchati",
    "GE07mbh_12_u:309.020a": "kramaśaḥ saṃcitaśikho dharmabuddhimayo mahān",
    "GE07mbh_12_u:309.020c": "andhakāre praveṣṭavye dīpo yatnena dhāryatām",
    "GE07mbh_12_u:309.021a": "saṃpatan dehajālāni kadā cid iha mānuṣe",
    "GE07mbh_12_u:309.021c": "brāhmaṇyaṃ labhate jantus tat putra paripālaya",
    "GE07mbh_12_u:309.022a": "brāhmaṇasya hi deho 'yaṃ na kāmārthāya jāyate",
    "GE07mbh_12_u:309.022c": "iha kleśāya tapase pretya tv anupamaṃ sukham",
    "GE07mbh_12_u:309.023a": "brāhmaṇyaṃ bahubhir avāpyate tapobhis; tal labdhvā na paripaṇena heḍitavyam",
    "GE07mbh_12_u:309.023c": "svādhyāye tapasi dame ca nityayuktaḥ; kṣemārthī kuśalaparaḥ sadā yatasva",
    "GE07mbh_12_u:309.024a": "avyaktaprakṛtir ayaṃ kalāśarīraḥ; sūkṣmātmā kṣaṇatruṭiśo nimeṣaromā",
    "GE07mbh_12_u:309.024c": "ṛtvāsyaḥ samabalaśuklakṛṣṇanetro; māṃsāṅgo dravati vayohayo narāṇām",
    "GE07mbh_12_u:309.025a": "taṃ dṛṣṭvā prasṛtam ajasram ugravegaṃ; gacchantaṃ satatam ihāvyapekṣamāṇam",
    "GE07mbh_12_u:309.025c": "cakṣus te yadi na parapraṇetṛneyaṃ; dharme te bhavatu manaḥ paraṃ niśamya",
    "GE07mbh_12_u:309.026a": "ye 'mī tu pracalitadharmakāmavṛttāḥ; krośantaḥ satatam aniṣṭasaṃprayogāḥ",
    "GE07mbh_12_u:309.026c": "kliśyante parigatavedanāśarīrā; bahvībhiḥ subhṛśam adharmavāsanābhiḥ",
    "GE07mbh_12_u:309.027a": "rājā dharmaparaḥ sadā śubhagoptā; samīkṣya sukṛtināṃ dadhāti lokān",
    "GE07mbh_12_u:309.027c": "bahuvidham api carataḥ pradiśati; sukham anupagataṃ niravadyam",
    "GE07mbh_12_u:309.028a": "śvāno bhīṣaṇāyomukhāni vayāṃsi; vaḍagṛdhrakulapakṣiṇāṃ ca saṃghāḥ",
    "GE07mbh_12_u:309.028c": "narāṃ kadane rudhirapā guruvacana;nudam uparataṃ viśasanti",
    "GE07mbh_12_u:309.029a": "maryādā niyatāḥ svayaṃbhuvā ya ihemāḥ; prabhinatti daśaguṇā manonugatvāt",
    "GE07mbh_12_u:309.029c": "nivasati bhṛśam asukhaṃ pitṛviṣaya;vipinam avagāhya sa pāpaḥ",
    "GE07mbh_12_u:309.030a": "yo lubdhaḥ subhṛśaṃ priyānṛtaś ca manuṣyaḥ; satatanikṛtivañcanāratiḥ syāt",
    "GE07mbh_12_u:309.030c": "upanidhibhir asukhakṛt sa paramanirayago; bhṛśam asukham anubhavati duṣkṛtakarmā",
    "GE07mbh_12_u:309.031a": "uṣṇāṃ vaitaraṇīṃ mahānadīm; avagāḍho 'sipatravanabhinnagātraḥ",
    "GE07mbh_12_u:309.031c": "paraśuvanaśayo nipatito; vasati ca mahāniraye bhṛśārtaḥ",
    "GE07mbh_12_u:309.032a": "mahāpadāni katthase na cāpy avekṣase param",
    "GE07mbh_12_u:309.032c": "cirasya mṛtyukārikām anāgatāṃ na budhyase",
    "GE07mbh_12_u:309.033a": "prayāsyatāṃ kim āsyate samutthitaṃ mahad bhayam",
    "GE07mbh_12_u:309.033c": "atipramāthi dāruṇaṃ sukhasya saṃvidhīyatām",
    "GE07mbh_12_u:309.034a": "purā mṛtaḥ praṇīyase yamasya mṛtyuśāsanāt",
    "GE07mbh_12_u:309.034c": "tad antikāya dāruṇaiḥ prayatnam ārjave kuru",
    "GE07mbh_12_u:309.035a": "purā samūlabāndhavaṃ prabhur haraty aduḥkhavit",
    "GE07mbh_12_u:309.035c": "taveha jīvitaṃ yamo na cāsti tasya vārakaḥ",
    "GE07mbh_12_u:309.036a": "purā vivāti māruto yamasya yaḥ puraḥsaraḥ",
    "GE07mbh_12_u:309.036c": "puraika eva nīyase kuruṣva sāṃparāyikam",
    "GE07mbh_12_u:309.037a": "purā sahikka eva te pravāti māruto 'ntakaḥ",
    "GE07mbh_12_u:309.037c": "purā ca vibhramanti te diśo mahābhayāgame",
    "GE07mbh_12_u:309.038a": "smṛtiś ca saṃnirudhyate purā taveha putraka",
    "GE07mbh_12_u:309.038c": "samākulasya gacchataḥ samādhim uttamaṃ kuru",
    "GE07mbh_12_u:309.039a": "kṛtākṛte śubhāśubhe",
    "GE07mbh_12_u:309.039c": "smaran purā na tapyase nidhatsva kevalaṃ nidhim",
    "GE07mbh_12_u:309.040a": "purā jarā kalevaraṃ vijarjarīkaroti te",
    "GE07mbh_12_u:309.040c": "balāṅgarūpahāriṇī nidhatsva kevalaṃ nidhim",
    "GE07mbh_12_u:309.041a": "purā śarīram antako bhinatti rogasāyakaiḥ",
    "GE07mbh_12_u:309.041c": "prasahya jīvitakṣaye tapo mahat samācara",
    "GE07mbh_12_u:309.042a": "purā vṛkā bhayaṃkarā manuṣyadehagocarāḥ",
    "GE07mbh_12_u:309.042c": "abhidravanti sarvato yatasva puṇyaśīlane",
    "GE07mbh_12_u:309.043a": "purāndhakāram ekako 'nupaśyasi tvarasva vai",
    "GE07mbh_12_u:309.043c": "purā hiraṇmayān nagān nirīkṣase 'drimūrdhani",
    "GE07mbh_12_u:309.044a": "purā kusaṃgatāni te suhṛnmukhāś ca śatravaḥ",
    "GE07mbh_12_u:309.044c": "vicālayanti darśanād ghaṭasva putra yat param",
    "GE07mbh_12_u:309.045a": "dhanasya yasya rājato bhayaṃ na cāsti caurataḥ",
    "GE07mbh_12_u:309.045c": "mṛtaṃ ca yan na muñcati samarjayasva tad dhanam",
    "GE07mbh_12_u:309.046a": "na tatra saṃvibhajyate svakarmabhiḥ parasparam",
    "GE07mbh_12_u:309.046c": "yad eva yasya yautakaṃ tad eva tatra so 'śnute",
    "GE07mbh_12_u:309.047a": "paratra yena jīvyate tad eva putra dīyatām",
    "GE07mbh_12_u:309.047c": "dhanaṃ yad akṣayaṃ dhruvaṃ samarjayasva tat svayam",
    "GE07mbh_12_u:309.048a": "na yāvad eva pacyate mahājanasya yāvakam",
    "GE07mbh_12_u:309.048c": "apakva eva yāvake purā praṇīyase tvara",
    "GE07mbh_12_u:309.049a": "na mātṛpitṛbāndhavā na saṃstutaḥ priyo janaḥ",
    "GE07mbh_12_u:309.049c": "anuvrajanti saṃkaṭe vrajantam ekapātinam",
    "GE07mbh_12_u:309.050a": "yad eva karma kevalaṃ svayaṃ kṛtaṃ śubhāśubham",
    "GE07mbh_12_u:309.050c": "tad eva tasya yautakaṃ bhavaty amutra gacchataḥ",
    "GE07mbh_12_u:309.051a": "hiraṇyaratnasaṃcayāḥ śubhāśubhena saṃcitāḥ",
    "GE07mbh_12_u:309.051c": "na tasya dehasaṃkṣaye bhavanti kāryasādhakāḥ",
    "GE07mbh_12_u:309.052a": "paratragāmikasya te kṛtākṛtasya karmaṇaḥ",
    "GE07mbh_12_u:309.052c": "na sākṣir ātmanā samo nṛṇām ihāsti kaś cana",
    "GE07mbh_12_u:309.053a": "manuṣyadehaśūnyakaṃ bhavaty amutra gacchataḥ",
    "GE07mbh_12_u:309.053c": "prapaśya buddhicakṣuṣā pradṛśyate hi sarvataḥ",
    "GE07mbh_12_u:309.054a": "ihāgnisūryavāyavaḥ śarīram āśritās trayaḥ",
    "GE07mbh_12_u:309.054c": "ta eva tasya sākṣiṇo bhavanti dharmadarśinaḥ",
    "GE07mbh_12_u:309.055a": "yathāniśeṣu sarvataḥspṛśatsu sarvadāriṣu",
    "GE07mbh_12_u:309.055c": "prakāśagūḍhavṛttiṣu svadharmam eva pālaya",
    "GE07mbh_12_u:309.056a": "anekapāripanthike virūparaudrarakṣite",
    "GE07mbh_12_u:309.056c": "svam eva karma rakṣyatāṃ svakarma tatra gacchati",
    "GE07mbh_12_u:309.057a": "na tatra saṃvibhajyate svakarmaṇā parasparam",
    "GE07mbh_12_u:309.057c": "yathākṛtaṃ svakarmajaṃ tad eva bhujyate phalam",
    "GE07mbh_12_u:309.058a": "yathāpsarogaṇāḥ phalaṃ sukhaṃ maharṣibhiḥ saha",
    "GE07mbh_12_u:309.058c": "tathāpnuvanti karmato",
    "GE07mbh_12_u:309.059a": "yatheha yat kṛtaṃ śubhaṃ vipāpmabhiḥ kṛtātmabhiḥ",
    "GE07mbh_12_u:309.059c": "tad āpnuvanti mānavās tathā viśuddhayonayaḥ",
    "GE07mbh_12_u:309.060a": "prajāpateḥ salokatāṃ bṛhaspateḥ śatakratoḥ",
    "GE07mbh_12_u:309.060c": "vrajanti te parāṃ gatiṃ gṛhasthadharmasetubhiḥ",
    "GE07mbh_12_u:309.061a": "sahasraśo 'py anekaśaḥ pravaktum utsahāmahe",
    "GE07mbh_12_u:309.061c": "abuddhimohanaṃ punaḥ prabhur vinā na yāvakam",
    "GE07mbh_12_u:309.062a": "gatā dviraṣṭavarṣatā dhruvo 'si pañcaviṃśakaḥ",
    "GE07mbh_12_u:309.062c": "kuruṣva dharmasaṃcayaṃ vayo hi te 'tivartate",
    "GE07mbh_12_u:309.063a": "purā karoti so 'ntakaḥ pramādagomukhaṃ damam",
    "GE07mbh_12_u:309.063c": "yathāgṛhītam utthitaṃ tvarasva dharmapālane",
    "GE07mbh_12_u:309.064a": "yadā tvam eva pṛṣṭhatas tvam agrato gamiṣyasi",
    "GE07mbh_12_u:309.064c": "tathā gatiṃ gamiṣyataḥ kim ātmanā pareṇa vā",
    "GE07mbh_12_u:309.065a": "yad ekapātināṃ satāṃ bhavaty amutra gacchatām",
    "GE07mbh_12_u:309.065c": "bhayeṣu sāṃparāyikaṃ nidhatsva taṃ mahānidhim",
    "GE07mbh_12_u:309.066a": "sakūlamūlabāndhavaṃ prabhur haraty asaṅgavān",
    "GE07mbh_12_u:309.066c": "na santi yasya vārakāḥ kuruṣva dharmasaṃnidhim",
    "GE07mbh_12_u:309.067a": "idaṃ nidarśanaṃ mayā taveha putra saṃmatam",
    "GE07mbh_12_u:309.067c": "svadarśanānumānataḥ pravarṇitaṃ kuruṣva tat",
    "GE07mbh_12_u:309.068a": "dadhāti yaḥ svakarmaṇā dhanāni yasya kasya cit",
    "GE07mbh_12_u:309.068c": "abuddhimohajair guṇaiḥ śataika eva yujyate",
    "GE07mbh_12_u:309.069a": "śrutaṃ samartham astu te prakurvataḥ śubhāḥ kriyāḥ",
    "GE07mbh_12_u:309.069c": "tad eva tatra darśanaṃ kṛtajñam arthasaṃhitam",
    "GE07mbh_12_u:309.070a": "nibandhanī rajjur eṣā yā grāme vasato ratiḥ",
    "GE07mbh_12_u:309.070c": "chittvaināṃ sukṛto yānti naināṃ chindanti duṣkṛtaḥ",
    "GE07mbh_12_u:309.071a": "kiṃ te dhanena kiṃ bandhubhis te; kiṃ te putraiḥ putraka yo mariṣyasi",
    "GE07mbh_12_u:309.071c": "ātmānam anviccha guhāṃ praviṣṭaṃ; pitāmahās te kva gatāś ca sarve",
    "GE07mbh_12_u:309.072a": "śvaḥkāryam adya kurvīta pūrvāhṇe cāparāhṇikam",
    "GE07mbh_12_u:309.072b-0787_01": "na hi pratīkṣate mṛtyuḥ kṛtaṃ vāsya na vā kṛtam",
    "GE07mbh_12_u:309.072c": "ko hi tad veda kasyādya mṛtyusenā nivekṣyate",
    "GE07mbh_12_u:309.073a": "anugamya śmaśānāntaṃ nivartantīha bāndhavāḥ",
    "GE07mbh_12_u:309.073c": "agnau prakṣipya puruṣaṃ jñātayaḥ suhṛdas tathā",
    "GE07mbh_12_u:309.074a": "nāstikān niranukrośān narān pāpamatau sthitān",
    "GE07mbh_12_u:309.074c": "vāmataḥ kuru viśrabdhaṃ paraṃ prepsur atandritaḥ",
    "GE07mbh_12_u:309.075a": "evam abhyāhate loke kālenopanipīḍite",
    "GE07mbh_12_u:309.075c": "sumahad dhairyam ālambya dharmaṃ sarvātmanā kuru",
    "GE07mbh_12_u:309.076a": "athemaṃ darśanopāyaṃ samyag yo vetti mānavaḥ",
    "GE07mbh_12_u:309.076c": "samyak sa dharmaṃ kṛtveha paratra sukham edhate",
    "GE07mbh_12_u:309.077a": "na dehabhede maraṇaṃ vijānatāṃ; na ca praṇāśaḥ svanupālite pathi",
    "GE07mbh_12_u:309.077c": "dharmaṃ hi yo vardhayate sa paṇḍito; ya eva dharmāc cyavate sa muhyati",
    "GE07mbh_12_u:309.078a": "prayuktayoḥ karmapathi svakarmaṇoḥ; phalaṃ prayoktā labhate yathāvidhi",
    "GE07mbh_12_u:309.078c": "nihīnakarmā nirayaṃ prapadyate; triviṣṭapaṃ gacchati dharmapāragaḥ",
    "GE07mbh_12_u:309.079a": "sopānabhūtaṃ svargasya mānuṣyaṃ prāpya durlabham",
    "GE07mbh_12_u:309.079c": "tathātmānaṃ samādadhyād bhraśyeta na punar yathā",
    "GE07mbh_12_u:309.080a": "yasya notkrāmati matiḥ svargamārgānusāriṇī",
    "GE07mbh_12_u:309.080c": "tam āhuḥ puṇyakarmāṇam aśocyaṃ mitrabāndhavaiḥ",
    "GE07mbh_12_u:309.081a": "yasya nopahatā buddhir niścayeṣv avalambate",
    "GE07mbh_12_u:309.081c": "svarge kṛtāvakāśasya tasya nāsti mahad bhayam",
    "GE07mbh_12_u:309.082a": "tapovaneṣu ye jātās tatraiva nidhanaṃ gatāḥ",
    "GE07mbh_12_u:309.082c": "teṣām alpataro dharmaḥ kāmabhogam ajānatām",
    "GE07mbh_12_u:309.083a": "yas tu bhogān parityajya śarīreṇa tapaś caret",
    "GE07mbh_12_u:309.083c": "na tena kiṃ cin na prāptaṃ tan me bahumataṃ phalam",
    "GE07mbh_12_u:309.084a": "mātāpitṛsahasrāṇi putradāraśatāni ca",
    "GE07mbh_12_u:309.084c": "anāgatāny atītāni kasya te kasya vā vayam",
    "GE07mbh_12_u:309.084d-0788_01": "aham eko na me kaś cid ahaṃ vāpi na kasya cit",
    "GE07mbh_12_u:309.084d-0788_02": "taṃ na paśyāmi yasyāhaṃ taṃ na paśyāmi yo mama",
    "GE07mbh_12_u:309.085a": "na teṣāṃ bhavatā kāryaṃ na kāryaṃ tava tair api",
    "GE07mbh_12_u:309.085c": "svakṛtais tāni yātāni bhavāṃś caiva gamiṣyati",
    "GE07mbh_12_u:309.086a": "iha loke hi dhaninaḥ paro 'pi svajanāyate",
    "GE07mbh_12_u:309.086c": "svajanas tu daridrāṇāṃ jīvatām eva naśyati",
    "GE07mbh_12_u:309.087a": "saṃcinoty aśubhaṃ karma kalatrāpekṣayā naraḥ",
    "GE07mbh_12_u:309.087c": "tataḥ kleśam avāpnoti paratreha tathaiva ca",
    "GE07mbh_12_u:309.088a": "paśya tvaṃ chidrabhūtaṃ hi jīvalokaṃ svakarmaṇā",
    "GE07mbh_12_u:309.088c": "tat kuruṣva tathā putra kṛtsnaṃ yat samudāhṛtam",
    "GE07mbh_12_u:309.089a": "tad etat saṃpradṛśyaiva karmabhūmiṃ praviśya tām",
    "GE07mbh_12_u:309.089c": "śubhāny ācaritavyāni paralokam abhīpsatā",
    "GE07mbh_12_u:309.090a": "māsartusaṃjñāparivartakena; sūryāgninā rātridivendhanena",
    "GE07mbh_12_u:309.090c": "svakarmaniṣṭhāphalasākṣikeṇa; bhūtāni kālaḥ pacati prasahya",
    "GE07mbh_12_u:309.091a": "dhanena kiṃ yan na dadāti nāśnute; balena kiṃ yena ripūn na bādhate",
    "GE07mbh_12_u:309.091c": "śrutena kiṃ yena na dharmam ācaret; kim ātmanā yo na jitendriyo vaśī",
    "GE07mbh_12_u:309.092a": "idaṃ dvaipāyanavaco hitam uktaṃ niśamya tu",
    "GE07mbh_12_u:309.092c": "śuko gataḥ parityajya pitaraṃ mokṣadeśikam",
    "GE07mbh_12_u:310.001": "yudhiṣṭhira uvāca",
    "GE07mbh_12_u:310.001a": "kathaṃ vyāsasya dharmātmā śuko jajñe mahātapāḥ",
    "GE07mbh_12_u:310.001c": "siddhiṃ ca paramāṃ prāptas tan me brūhi pitāmaha",
    "GE07mbh_12_u:310.002a": "kasyāṃ cotpādayām āsa śukaṃ vyāsas tapodhanaḥ",
    "GE07mbh_12_u:310.002c": "na hy asya jananīṃ vidma janma cāgryaṃ mahātmanaḥ",
    "GE07mbh_12_u:310.003a": "kathaṃ ca bālasya sataḥ sūkṣmajñāne gatā matiḥ",
    "GE07mbh_12_u:310.003c": "yathā nānyasya loke 'smin dvitīyasyeha kasya cit",
    "GE07mbh_12_u:310.004a": "etad icchāmy ahaṃ śrotuṃ vistareṇa mahādyute",
    "GE07mbh_12_u:310.004c": "na hi me tṛptir astīha śṛṇvato 'mṛtam uttamam",
    "GE07mbh_12_u:310.005a": "māhātmyam ātmayogaṃ ca vijñānaṃ ca śukasya ha",
    "GE07mbh_12_u:310.005c": "yathāvad ānupūrvyeṇa tan me brūhi pitāmaha",
    "GE07mbh_12_u:310.006": "bhīṣma uvāca",
    "GE07mbh_12_u:310.006a": "na hāyanair na palitair na vittena na bandhubhiḥ",
    "GE07mbh_12_u:310.006c": "ṛṣayaś cakrire dharmaṃ yo 'nūcānaḥ sa no mahān",
    "GE07mbh_12_u:310.007a": "tapomūlam idaṃ sarvaṃ yan māṃ pṛcchasi pāṇḍava",
    "GE07mbh_12_u:310.007c": "tad indriyāṇi saṃyamya tapo bhavati nānyathā",
    "GE07mbh_12_u:310.008a": "indriyāṇāṃ prasaṅgena doṣam ṛcchaty asaṃśayam",
    "GE07mbh_12_u:310.008c": "saṃniyamya tu tāny eva siddhiṃ prāpnoti mānavaḥ",
    "GE07mbh_12_u:310.009a": "aśvamedhasahasrasya vājapeyaśatasya ca",
    "GE07mbh_12_u:310.009c": "yogasya kalayā tāta na tulyaṃ vidyate phalam",
    "GE07mbh_12_u:310.010a": "atra te vartayiṣyāmi janmayogaphalaṃ yathā",
    "GE07mbh_12_u:310.010c": "śukasyāgryāṃ gatiṃ caiva durvidām akṛtātmabhiḥ",
    "GE07mbh_12_u:310.011a": "meruśṛṅge kila purā karṇikāravanāyute",
    "GE07mbh_12_u:310.011c": "vijahāra mahādevo bhīmair bhūtagaṇair vṛtaḥ",
    "GE07mbh_12_u:310.012a": "śailarājasutā caiva devī tatrābhavat purā",
    "GE07mbh_12_u:310.012c": "tatra divyaṃ tapas tepe kṛṣṇadvaipāyanaḥ prabhuḥ",
    "GE07mbh_12_u:310.013a": "yogenātmānam āviśya yogadharmaparāyaṇaḥ",
    "GE07mbh_12_u:310.013c": "dhārayan sa tapas tepe putrārthaṃ kurusattama",
    "GE07mbh_12_u:310.014a": "agner bhūmer apāṃ vāyor antarikṣasya cābhibho",
    "GE07mbh_12_u:310.014c": "vīryeṇa saṃmitaḥ putro mama bhūyād iti sma ha",
    "GE07mbh_12_u:310.015a": "saṃkalpenātha so 'nena duṣprāpeṇākṛtātmabhiḥ",
    "GE07mbh_12_u:310.015c": "varayām āsa deveśam āsthitas tapa uttamam",
    "GE07mbh_12_u:310.016a": "atiṣṭhan mārutāhāraḥ śataṃ kila samāḥ prabhuḥ",
    "GE07mbh_12_u:310.016c": "ārādhayan mahādevaṃ bahurūpam umāpatim",
    "GE07mbh_12_u:310.017a": "tatra brahmarṣayaś caiva sarve devarṣayas tathā",
    "GE07mbh_12_u:310.017c": "lokapālāś ca lokeśaṃ sādhyāś ca vasubhiḥ saha",
    "GE07mbh_12_u:310.018a": "ādityāś caiva rudrāś ca divākaraniśākarau",
    "GE07mbh_12_u:310.018c": "maruto mārutaś caiva sāgarāḥ saritas tathā",
    "GE07mbh_12_u:310.019a": "aśvinau devagandharvās tathā nāradaparvatau",
    "GE07mbh_12_u:310.019c": "viśvāvasuś ca gandharvaḥ siddhāś cāpsarasāṃ gaṇāḥ",
    "GE07mbh_12_u:310.020a": "tatra rudro mahādevaḥ karṇikāramayīṃ śubhām",
    "GE07mbh_12_u:310.020c": "dhārayāṇaḥ srajaṃ bhāti jyotsnām iva niśākaraḥ",
    "GE07mbh_12_u:310.021a": "tasmin divye vane ramye devadevarṣisaṃkule",
    "GE07mbh_12_u:310.021c": "āsthitaḥ paramaṃ yogam ṛṣiḥ putrārtham udyataḥ",
    "GE07mbh_12_u:310.022a": "na cāsya hīyate varṇo na glānir upajāyate",
    "GE07mbh_12_u:310.022c": "trayāṇām api lokānāṃ tad adbhutam ivābhavat",
    "GE07mbh_12_u:310.023a": "jaṭāś ca tejasā tasya vaiśvānaraśikhopamāḥ",
    "GE07mbh_12_u:310.023c": "prajvalantyaḥ sma dṛśyante",
    "GE07mbh_12_u:310.024a": "mārkaṇḍeyo hi bhagavān etad ākhyātavān mama",
    "GE07mbh_12_u:310.024c": "sa devacaritānīha kathayām āsa me sadā",
    "GE07mbh_12_u:310.025a": "tā etādyāpi kṛṣṇasya tapasā tena dīpitāḥ",
    "GE07mbh_12_u:310.025c": "agnivarṇā jaṭās tāta prakāśante mahātmanaḥ",
    "GE07mbh_12_u:310.026a": "evaṃvidhena tapasā tasya bhaktyā ca bhārata",
    "GE07mbh_12_u:310.026c": "maheśvaraḥ prasannātmā cakāra manasā matim",
    "GE07mbh_12_u:310.026d-0789_01": "tatas tasya mahādevo darśayām āsa sāmbikaḥ",
    "GE07mbh_12_u:310.027a": "uvāca cainaṃ bhagavāṃs tryambakaḥ prahasann iva",
    "GE07mbh_12_u:310.027c": "evaṃvidhas te tanayo dvaipāyana bhaviṣyati",
    "GE07mbh_12_u:310.028a": "yathā hy agnir yathā vāyur yathā bhūmir yathā jalam",
    "GE07mbh_12_u:310.028c": "yathā ca khaṃ tathā śuddho bhaviṣyati suto mahān",
    "GE07mbh_12_u:310.029a": "tadbhāvabhāvī tadbuddhis tadātmā tadapāśrayaḥ",
    "GE07mbh_12_u:310.029c": "tejasāvṛtya lokāṃs trīn yaśaḥ prāpsyati kevalam",
    "GE07mbh_12_u:311.001": "bhīṣma uvāca",
    "GE07mbh_12_u:311.001a": "sa labdhvā paramaṃ devād varaṃ satyavatīsutaḥ",
    "GE07mbh_12_u:311.001c": "araṇīṃ tv atha saṃgṛhya mamanthāgnicikīrṣayā",
    "GE07mbh_12_u:311.002a": "atha rūpaṃ paraṃ rājan bibhratīṃ svena tejasā",
    "GE07mbh_12_u:311.002c": "ghṛtācīṃ nāmāpsarasam apaśyad bhagavān ṛṣiḥ",
    "GE07mbh_12_u:311.003a": "ṛṣir apsarasaṃ dṛṣṭvā sahasā kāmamohitaḥ",
    "GE07mbh_12_u:311.003c": "abhavad bhagavān vyāso vane tasmin yudhiṣṭhira",
    "GE07mbh_12_u:311.004a": "sā ca kṛtvā tadā vyāsaṃ kāmasaṃvignamānasam",
    "GE07mbh_12_u:311.004c": "śukī bhūtvā mahārāja ghṛtācī samupāgamat",
    "GE07mbh_12_u:311.005a": "sa tām apsarasaṃ dṛṣṭvā rūpeṇānyena saṃvṛtām",
    "GE07mbh_12_u:311.005c": "śarīrajenānugataḥ sarvagātrātigena ha",
    "GE07mbh_12_u:311.006a": "sa tu dhairyeṇa mahatā nigṛhṇan hṛcchayaṃ muniḥ",
    "GE07mbh_12_u:311.006c": "na śaśāka niyantuṃ tad vyāsaḥ pravisṛtaṃ manaḥ",
    "GE07mbh_12_u:311.006e": "bhāvitvāc caiva bhāvasya ghṛtācyā vapuṣā hṛtaḥ",
    "GE07mbh_12_u:311.007a": "yatnān niyacchatas tasya muner agnicikīrṣayā",
    "GE07mbh_12_u:311.007c": "araṇyām eva sahasā tasya śukram avāpatat",
    "GE07mbh_12_u:311.008a": "so 'viśaṅkena manasā tathaiva dvijasattamaḥ",
    "GE07mbh_12_u:311.008c": "araṇīṃ mamantha brahmarṣis tasyāṃ jajñe śuko nṛpa",
    "GE07mbh_12_u:311.009a": "śukre nirmathyamāne tu śuko jajñe mahātapāḥ",
    "GE07mbh_12_u:311.009c": "paramarṣir mahāyogī araṇīgarbhasaṃbhavaḥ",
    "GE07mbh_12_u:311.010a": "yathādhvare samiddho 'gnir bhāti havyam upāttavān",
    "GE07mbh_12_u:311.010c": "tathārūpaḥ śuko jajñe prajvalann iva tejasā",
    "GE07mbh_12_u:311.011a": "bibhrat pituś ca kauravya rūpavarṇam anuttamam",
    "GE07mbh_12_u:311.011c": "babhau tadā bhāvitātmā vidhūmo 'gnir iva jvalan",
    "GE07mbh_12_u:311.012a": "taṃ gaṅgā saritāṃ śreṣṭhā merupṛṣṭhe janeśvara",
    "GE07mbh_12_u:311.012c": "svarūpiṇī tadābhyetya snāpayām āsa vāriṇā",
    "GE07mbh_12_u:311.013a": "antarikṣāc ca kauravya daṇḍaḥ kṛṣṇājinaṃ ca ha",
    "GE07mbh_12_u:311.013c": "papāta bhuvi rājendra śukasyārthe mahātmanaḥ",
    "GE07mbh_12_u:311.014a": "jegīyante sma gandharvā nanṛtuś cāpsarogaṇāḥ",
    "GE07mbh_12_u:311.014c": "devadundubhayaś caiva prāvādyanta mahāsvanāḥ",
    "GE07mbh_12_u:311.015a": "viśvāvasuś ca gandharvas tathā tumburunāradau",
    "GE07mbh_12_u:311.015c": "hāhāhūhū ca gandharvau tuṣṭuvuḥ śukasaṃbhavam",
    "GE07mbh_12_u:311.016a": "tatra śakrapurogāś ca lokapālāḥ samāgatāḥ",
    "GE07mbh_12_u:311.016c": "devā devarṣayaś caiva tathā brahmarṣayo 'pi ca",
    "GE07mbh_12_u:311.017a": "divyāni sarvapuṣpāṇi pravavarṣātra mārutaḥ",
    "GE07mbh_12_u:311.017c": "jaṅgamaṃ sthāvaraṃ caiva prahṛṣṭam abhavaj jagat",
    "GE07mbh_12_u:311.018a": "taṃ mahātmā svayaṃ prītyā devyā saha mahādyutiḥ",
    "GE07mbh_12_u:311.018c": "jātamātraṃ muneḥ putraṃ vidhinopānayat tadā",
    "GE07mbh_12_u:311.019a": "tasya deveśvaraḥ śakro divyam adbhutadarśanam",
    "GE07mbh_12_u:311.019c": "dadau kamaṇḍaluṃ prītyā devavāsāṃsi cābhibho",
    "GE07mbh_12_u:311.020a": "haṃsāś ca śatapatrāś ca sārasāś ca sahasraśaḥ",
    "GE07mbh_12_u:311.020c": "pradakṣiṇam avartanta śukāś cāṣāś ca bhārata",
    "GE07mbh_12_u:311.021a": "āraṇeyas tathā divyaṃ prāpya janma mahādyutiḥ",
    "GE07mbh_12_u:311.021c": "tatraivovāsa medhāvī vratacārī samāhitaḥ",
    "GE07mbh_12_u:311.022a": "utpannamātraṃ taṃ vedāḥ sarahasyāḥ sasaṃgrahāḥ",
    "GE07mbh_12_u:311.022c": "upatasthur mahārāja yathāsya pitaraṃ tathā",
    "GE07mbh_12_u:311.023a": "bṛhaspatiṃ tu vavre sa vedavedāṅgabhāṣyavit",
    "GE07mbh_12_u:311.023c": "upādhyāyaṃ mahārāja dharmam evānucintayan",
    "GE07mbh_12_u:311.024a": "so 'dhītya vedān akhilān sarahasyān sasaṃgrahān",
    "GE07mbh_12_u:311.024c": "itihāsaṃ ca kārtsnyena rājaśāstrāṇi cābhibho",
    "GE07mbh_12_u:311.025a": "gurave dakṣiṇāṃ dattvā samāvṛtto mahāmuniḥ",
    "GE07mbh_12_u:311.025c": "ugraṃ tapaḥ samārebhe brahmacārī samāhitaḥ",
    "GE07mbh_12_u:311.026a": "devatānām ṛṣīṇāṃ ca bālye 'pi sa mahātapāḥ",
    "GE07mbh_12_u:311.026c": "saṃmantraṇīyo mānyaś ca jñānena tapasā tathā",
    "GE07mbh_12_u:311.027a": "na tv asya ramate buddhir āśrameṣu narādhipa",
    "GE07mbh_12_u:311.027c": "triṣu gārhasthyamūleṣu mokṣadharmānudarśinaḥ",
    "GE07mbh_12_u:312.001": "bhīṣma uvāca",
    "GE07mbh_12_u:312.001a": "sa mokṣam anucintyaiva śukaḥ pitaram abhyagāt",
    "GE07mbh_12_u:312.001c": "prāhābhivādya ca guruṃ śreyorthī vinayānvitaḥ",
    "GE07mbh_12_u:312.002a": "mokṣadharmeṣu kuśalo bhagavān prabravītu me",
    "GE07mbh_12_u:312.002c": "yathā me manasaḥ śāntiḥ paramā saṃbhavet prabho",
    "GE07mbh_12_u:312.003a": "śrutvā putrasya vacanaṃ paramarṣir uvāca tam",
    "GE07mbh_12_u:312.003c": "adhīṣva putra mokṣaṃ vai dharmāṃś ca vividhān api",
    "GE07mbh_12_u:312.004a": "pitur niyogāj jagrāha śuko brahmavidāṃ varaḥ",
    "GE07mbh_12_u:312.004c": "yogaśāstraṃ ca nikhilaṃ kāpilaṃ caiva bhārata",
    "GE07mbh_12_u:312.005a": "sa taṃ brāhmyā śriyā yuktaṃ brahmatulyaparākramam",
    "GE07mbh_12_u:312.005c": "mene putraṃ yadā vyāso mokṣavidyāviśāradam",
    "GE07mbh_12_u:312.006a": "uvāca gaccheti tadā janakaṃ mithileśvaram",
    "GE07mbh_12_u:312.006c": "sa te vakṣyati mokṣārthaṃ nikhilena viśeṣataḥ",
    "GE07mbh_12_u:312.007a": "pitur niyogād agaman maithilaṃ janakaṃ nṛpam",
    "GE07mbh_12_u:312.007c": "praṣṭuṃ dharmasya niṣṭhāṃ vai mokṣasya ca parāyaṇam",
    "GE07mbh_12_u:312.008a": "uktaś ca mānuṣeṇa tvaṃ pathā gacchety avismitaḥ",
    "GE07mbh_12_u:312.008c": "na prabhāveṇa gantavyam antarikṣacareṇa vai",
    "GE07mbh_12_u:312.009a": "ārjaveṇaiva gantavyaṃ na sukhānveṣiṇā pathā",
    "GE07mbh_12_u:312.009c": "nānveṣṭavyā viśeṣās tu viśeṣā hi prasaṅginaḥ",
    "GE07mbh_12_u:312.010a": "ahaṃkāro na kartavyo yājye tasmin narādhipe",
    "GE07mbh_12_u:312.010c": "sthātavyaṃ ca vaśe tasya sa te chetsyati saṃśayam",
    "GE07mbh_12_u:312.011a": "sa dharmakuśalo rājā mokṣaśāstraviśāradaḥ",
    "GE07mbh_12_u:312.011c": "yājyo mama sa yad brūyāt tat kāryam aviśaṅkayā",
    "GE07mbh_12_u:312.012a": "evam uktaḥ sa dharmātmā jagāma mithilāṃ muniḥ",
    "GE07mbh_12_u:312.012c": "padbhyāṃ śakto 'ntarikṣeṇa krāntuṃ bhūmiṃ sasāgarām",
    "GE07mbh_12_u:312.013a": "sa girīṃś cāpy atikramya nadīs tīrtvā sarāṃsi ca",
    "GE07mbh_12_u:312.013c": "bahuvyālamṛgākīrṇā vividhāś cāṭavīs tathā",
    "GE07mbh_12_u:312.014a": "meror hareś ca dve varṣe varṣaṃ haimavataṃ tathā",
    "GE07mbh_12_u:312.014c": "krameṇaiva vyatikramya bhārataṃ varṣam āsadat",
    "GE07mbh_12_u:312.015a": "sa deśān vividhān paśyaṃś cīnahūṇaniṣevitān",
    "GE07mbh_12_u:312.015c": "āryāvartam imaṃ deśam ājagāma mahāmuniḥ",
    "GE07mbh_12_u:312.016a": "pitur vacanam ājñāya tam evārthaṃ vicintayan",
    "GE07mbh_12_u:312.016c": "adhvānaṃ so 'ticakrāma khe 'caraḥ khe carann iva",
    "GE07mbh_12_u:312.017a": "pattanāni ca ramyāṇi sphītāni nagarāṇi ca",
    "GE07mbh_12_u:312.017c": "ratnāni ca vicitrāṇi śukaḥ paśyan na paśyati",
    "GE07mbh_12_u:312.018a": "udyānāni ca ramyāṇi tathaivāyatanāni ca",
    "GE07mbh_12_u:312.018c": "puṇyāni caiva tīrthāni so 'tikramya tathādhvanaḥ",
    "GE07mbh_12_u:312.019a": "so 'cireṇaiva kālena videhān āsasāda ha",
    "GE07mbh_12_u:312.019c": "rakṣitān dharmarājena janakena mahātmanā",
    "GE07mbh_12_u:312.020a": "tatra grāmān bahūn paśyan bahvannarasabhojanān",
    "GE07mbh_12_u:312.020c": "pallīghoṣān samṛddhāṃś ca bahugokulasaṃkulān",
    "GE07mbh_12_u:312.021a": "sphītāṃś ca śāliyavasair haṃsasārasasevitān",
    "GE07mbh_12_u:312.021c": "padminībhiś ca śataśaḥ śrīmatībhir alaṃkṛtān",
    "GE07mbh_12_u:312.022a": "sa videhān atikramya",
    "GE07mbh_12_u:312.022c": "mithilopavanaṃ ramyam āsasāda maharddhimat",
    "GE07mbh_12_u:312.023a": "hastyaśvarathasaṃkīrṇaṃ naranārīsamākulam",
    "GE07mbh_12_u:312.023c": "paśyann apaśyann iva tat samatikrāmad acyutaḥ",
    "GE07mbh_12_u:312.024a": "manasā taṃ vahan bhāraṃ tam evārthaṃ vicintayan",
    "GE07mbh_12_u:312.024c": "ātmārāmaḥ prasannātmā mithilām āsasāda ha",
    "GE07mbh_12_u:312.025a": "tasyā dvāraṃ samāsādya dvārapālair nivāritaḥ",
    "GE07mbh_12_u:312.025c": "sthito dhyānaparo mukto viditaḥ praviveśa ha",
    "GE07mbh_12_u:312.026a": "sa rājamārgam āsādya samṛddhajanasaṃkulam",
    "GE07mbh_12_u:312.026c": "pārthivakṣayam āsādya niḥśaṅkaḥ praviveśa ha",
    "GE07mbh_12_u:312.027a": "tatrāpi dvārapālās tam ugravāco nyaṣedhayan",
    "GE07mbh_12_u:312.027c": "tathaiva ca śukas tatra nirmanyuḥ samatiṣṭhata",
    "GE07mbh_12_u:312.028a": "na cātapādhvasaṃtaptaḥ kṣutpipāsāśramānvitaḥ",
    "GE07mbh_12_u:312.028c": "pratāmyati glāyati vā nāpaiti ca tathātapāt",
    "GE07mbh_12_u:312.029a": "teṣāṃ tu dvārapālānām ekaḥ śokasamanvitaḥ",
    "GE07mbh_12_u:312.029c": "madhyaṃgatam ivādityaṃ dṛṣṭvā śukam avasthitam",
    "GE07mbh_12_u:312.030a": "pūjayitvā yathānyāyam abhivādya kṛtāñjaliḥ",
    "GE07mbh_12_u:312.030c": "prāveśayat tataḥ kakṣyāṃ dvitīyāṃ rājaveśmanaḥ",
    "GE07mbh_12_u:312.031a": "tatrāsīnaḥ śukas tāta mokṣam evānucintayan",
    "GE07mbh_12_u:312.031c": "chāyāyām ātape caiva samadarśī mahādyutiḥ",
    "GE07mbh_12_u:312.032a": "taṃ muhūrtād ivāgamya rājño mantrī kṛtāñjaliḥ",
    "GE07mbh_12_u:312.032c": "prāveśayat tataḥ kakṣyāṃ tṛtīyāṃ rājaveśmanaḥ",
    "GE07mbh_12_u:312.033a": "tatrāntaḥpurasaṃbaddhaṃ mahac caitrarathopamam",
    "GE07mbh_12_u:312.033c": "suvibhaktajalākrīḍaṃ ramyaṃ puṣpitapādapam",
    "GE07mbh_12_u:312.034a": "tad darśayitvā sa śukaṃ mantrī kānanam uttamam",
    "GE07mbh_12_u:312.034b-0790_01": "śukaṃ prāveśayan mantrī pramadāvanam uttamam",
    "GE07mbh_12_u:312.034c": "arham āsanam ādiśya niścakrāma tataḥ punaḥ",
    "GE07mbh_12_u:312.035a": "taṃ cāruveṣāḥ suśroṇyas taruṇyaḥ priyadarśanāḥ",
    "GE07mbh_12_u:312.035c": "sūkṣmaraktāmbaradharās taptakāñcanabhūṣaṇāḥ",
    "GE07mbh_12_u:312.036a": "saṃlāpollāpakuśalā nṛttagītaviśāradāḥ",
    "GE07mbh_12_u:312.036c": "smitapūrvābhibhāṣiṇyo rūpeṇāpsarasāṃ samāḥ",
    "GE07mbh_12_u:312.037a": "kāmopacārakuśalā bhāvajñāḥ sarvakovidāḥ",
    "GE07mbh_12_u:312.037c": "paraṃ pañcāśato nāryo vāramukhyāḥ samādravan",
    "GE07mbh_12_u:312.038a": "pādyādīni pratigrāhya pūjayā parayārcya ca",
    "GE07mbh_12_u:312.038c": "deśakālopapannena sādhvannenāpy atarpayan",
    "GE07mbh_12_u:312.039a": "tasya bhuktavatas tāta tad antaḥpurakānanam",
    "GE07mbh_12_u:312.039c": "suramyaṃ darśayām āsur ekaikaśyena bhārata",
    "GE07mbh_12_u:312.040a": "krīḍantyaś ca hasantyaś ca gāyantyaś caiva tāḥ śukam",
    "GE07mbh_12_u:312.040c": "udārasattvaṃ sattvajñāḥ sarvāḥ paryacaraṃs tadā",
    "GE07mbh_12_u:312.041a": "āraṇeyas tu śuddhātmā trisaṃdehas trikarmakṛt",
    "GE07mbh_12_u:312.041c": "vaśyendriyo jitakrodho na hṛṣyati na kupyati",
    "GE07mbh_12_u:312.042a": "tasmai śayyāsanaṃ divyaṃ varārhaṃ ratnabhūṣitam",
    "GE07mbh_12_u:312.042c": "spardhyāstaraṇasaṃstīrṇaṃ dadus tāḥ paramastriyaḥ",
    "GE07mbh_12_u:312.043a": "pādaśaucaṃ tu kṛtvaiva śukaḥ saṃdhyām upāsya ca",
    "GE07mbh_12_u:312.043c": "niṣasādāsane puṇye tam evārthaṃ vicintayan",
    "GE07mbh_12_u:312.044a": "pūrvarātre tu tatrāsau bhūtvā dhyānaparāyaṇaḥ",
    "GE07mbh_12_u:312.044c": "madhyarātre yathānyāyaṃ nidrām āhārayat prabhuḥ",
    "GE07mbh_12_u:312.045a": "tato muhūrtād utthāya kṛtvā śaucam anantaram",
    "GE07mbh_12_u:312.045c": "strībhiḥ parivṛto dhīmān dhyānam evānvapadyata",
    "GE07mbh_12_u:312.046a": "anena vidhinā kārṣṇis tad ahaḥśeṣam acyutaḥ",
    "GE07mbh_12_u:312.046c": "tāṃ ca rātriṃ nṛpakule vartayām āsa bhārata",
    "GE07mbh_12_u:313.001": "bhīṣma uvāca",
    "GE07mbh_12_u:313.001a": "tataḥ sa rājā janako mantribhiḥ saha bhārata",
    "GE07mbh_12_u:313.001c": "puraḥ purohitaṃ kṛtvā sarvāṇy antaḥpurāṇi ca",
    "GE07mbh_12_u:313.002a": "āsanaṃ ca puraskṛtya ratnāni vividhāni ca",
    "GE07mbh_12_u:313.002c": "śirasā cārghyam ādāya guruputraṃ samabhyagāt",
    "GE07mbh_12_u:313.003a": "sa tad āsanam ādāya bahuratnavibhūṣitam",
    "GE07mbh_12_u:313.003c": "spardhyāstaraṇasaṃstīrṇaṃ sarvatobhadram ṛddhimat",
    "GE07mbh_12_u:313.004a": "purodhasā saṃgṛhītaṃ hastenālabhya pārthivaḥ",
    "GE07mbh_12_u:313.004c": "pradadau guruputrāya śukāya paramārcitam",
    "GE07mbh_12_u:313.005a": "tatropaviṣṭaṃ taṃ kārṣṇiṃ śāstrataḥ pratyapūjayat",
    "GE07mbh_12_u:313.005c": "pādyaṃ nivedya prathamam arghyaṃ gāṃ ca nyavedayat",
    "GE07mbh_12_u:313.005e": "sa ca tāṃ mantravat pūjāṃ pratyagṛhṇād yathāvidhi",
    "GE07mbh_12_u:313.006a": "pratigṛhya ca tāṃ pūjāṃ janakād dvijasattamaḥ",
    "GE07mbh_12_u:313.006c": "gāṃ caiva samanujñāya rājānam anumānya ca",
    "GE07mbh_12_u:313.007a": "paryapṛcchan mahātejā rājñaḥ kuśalam avyayam",
    "GE07mbh_12_u:313.007c": "anāmayaṃ ca rājendra śukaḥ sānucarasya ha",
    "GE07mbh_12_u:313.008a": "anujñātaḥ sa tenātha niṣasāda sahānugaḥ",
    "GE07mbh_12_u:313.008c": "udārasattvābhijano bhūmau rājā kṛtāñjaliḥ",
    "GE07mbh_12_u:313.009a": "kuśalaṃ cāvyayaṃ caiva pṛṣṭvā vaiyāsakiṃ nṛpaḥ",
    "GE07mbh_12_u:313.009c": "kim āgamanam ity eva paryapṛcchata pārthivaḥ",
    "GE07mbh_12_u:313.010": "śuka uvāca",
    "GE07mbh_12_u:313.010a": "pitrāham ukto bhadraṃ te mokṣadharmārthakovidaḥ",
    "GE07mbh_12_u:313.010c": "videharājo yājyo me janako nāma viśrutaḥ",
    "GE07mbh_12_u:313.011a": "tatra gacchasva vai tūrṇaṃ yadi te hṛdi saṃśayaḥ",
    "GE07mbh_12_u:313.011c": "pravṛttau vā nivṛttau vā sa te chetsyati saṃśayam",
    "GE07mbh_12_u:313.012a": "so 'haṃ pitur niyogāt tvām upapraṣṭum ihāgataḥ",
    "GE07mbh_12_u:313.012c": "tan me dharmabhṛtāṃ śreṣṭha yathāvad vaktum arhasi",
    "GE07mbh_12_u:313.013a": "kiṃ kāryaṃ brāhmaṇeneha mokṣārthaś ca kim ātmakaḥ",
    "GE07mbh_12_u:313.013c": "kathaṃ ca mokṣaḥ kartavyo jñānena tapasāpi vā",
    "GE07mbh_12_u:313.014": "janaka uvāca",
    "GE07mbh_12_u:313.014a": "yat kāryaṃ brāhmaṇeneha janmaprabhṛti tac chṛṇu",
    "GE07mbh_12_u:313.014c": "kṛtopanayanas tāta bhaved vedaparāyaṇaḥ",
    "GE07mbh_12_u:313.015a": "tapasā guruvṛttyā ca brahmacaryeṇa cābhibho",
    "GE07mbh_12_u:313.015c": "devatānāṃ pitṝṇāṃ cāpy anṛṇaś cānasūyakaḥ",
    "GE07mbh_12_u:313.016a": "vedān adhītya niyato dakṣiṇām apavarjya ca",
    "GE07mbh_12_u:313.016c": "abhyanujñām atha prāpya samāvarteta vai dvijaḥ",
    "GE07mbh_12_u:313.017a": "samāvṛttas tu gārhasthye sadāro niyato vaset",
    "GE07mbh_12_u:313.017c": "anasūyur yathānyāyam āhitāgnis tathaiva ca",
    "GE07mbh_12_u:313.018a": "utpādya putrapautraṃ tu vanyāśramapade vaset",
    "GE07mbh_12_u:313.018c": "tān evāgnīn yathāśāstram arcayann atithipriyaḥ",
    "GE07mbh_12_u:313.019a": "sa vane 'gnīn yathānyāyam ātmany āropya dharmavit",
    "GE07mbh_12_u:313.019c": "nirdvaṃdvo vītarāgātmā brahmāśramapade vaset",
    "GE07mbh_12_u:313.020": "śuka uvāca",
    "GE07mbh_12_u:313.020a": "utpanne jñānavijñāne pratyakṣe hṛdi śāśvate",
    "GE07mbh_12_u:313.020c": "kim avaśyaṃ nivastavyam āśrameṣu vaneṣu ca",
    "GE07mbh_12_u:313.021a": "etad bhavantaṃ pṛcchāmi tad bhavān vaktum arhati",
    "GE07mbh_12_u:313.021c": "yathāvedārthatattvena brūhi me tvaṃ janādhipa",
    "GE07mbh_12_u:313.022": "janaka uvāca",
    "GE07mbh_12_u:313.022a": "na vinā jñānavijñānaṃ mokṣasyādhigamo bhavet",
    "GE07mbh_12_u:313.022c": "na vinā gurusaṃbandhaṃ jñānasyādhigamaḥ smṛtaḥ",
    "GE07mbh_12_u:313.023a": "ācāryaḥ plāvitā tasya jñānaṃ plava ihocyate",
    "GE07mbh_12_u:313.023c": "vijñāya kṛtakṛtyas tu tīrṇas tad ubhayaṃ tyajet",
    "GE07mbh_12_u:313.024a": "anucchedāya lokānām anucchedāya karmaṇām",
    "GE07mbh_12_u:313.024c": "pūrvair ācarito dharmaś cāturāśramyasaṃkathaḥ",
    "GE07mbh_12_u:313.025a": "anena kramayogena bahujātiṣu karmaṇā",
    "GE07mbh_12_u:313.025c": "kṛtvā śubhāśubhaṃ karma mokṣo nāmeha labhyate",
    "GE07mbh_12_u:313.026a": "bhavitaiḥ kāraṇaiś cāyaṃ bahusaṃsārayoniṣu",
    "GE07mbh_12_u:313.026c": "āsādayati śuddhātmā mokṣaṃ vai prathamāśrame",
    "GE07mbh_12_u:313.027a": "tam āsādya tu muktasya dṛṣṭārthasya vipaścitaḥ",
    "GE07mbh_12_u:313.027c": "triṣv āśrameṣu ko nv artho bhavet param abhīpsataḥ",
    "GE07mbh_12_u:313.028a": "rājasāṃs tāmasāṃś caiva nityaṃ doṣān vivarjayet",
    "GE07mbh_12_u:313.028c": "sāttvikaṃ mārgam āsthāya paśyed ātmānam ātmanā",
    "GE07mbh_12_u:313.029a": "sarvabhūteṣu cātmānaṃ sarvabhūtāni cātmani",
    "GE07mbh_12_u:313.029c": "saṃpaśyan nopalipyeta jale vāricaro yathā",
    "GE07mbh_12_u:313.030a": "pakṣīva plavanād ūrdhvam amutrānantyam aśnute",
    "GE07mbh_12_u:313.030c": "vihāya dehaṃ nirmukto nirdvaṃdvaḥ praśamaṃ gataḥ",
    "GE07mbh_12_u:313.031a": "atra gāthāḥ purā gītāḥ śṛṇu rājñā yayātinā",
    "GE07mbh_12_u:313.031c": "dhāryante yā dvijais tāta mokṣaśāstraviśāradaiḥ",
    "GE07mbh_12_u:313.032a": "jyotir ātmani nānyatra rataṃ tatraiva caiva tat",
    "GE07mbh_12_u:313.032c": "svayaṃ ca śakyaṃ tad draṣṭuṃ susamāhitacetasā",
    "GE07mbh_12_u:313.033a": "na bibheti paro yasmān na bibheti parāc ca yaḥ",
    "GE07mbh_12_u:313.033c": "yaś ca necchati na dveṣṭi brahma saṃpadyate tadā",
    "GE07mbh_12_u:313.034a": "yadā bhāvaṃ na kurute sarvabhūteṣu pāpakam",
    "GE07mbh_12_u:313.034c": "karmaṇā manasā vācā brahma saṃpadyate tadā",
    "GE07mbh_12_u:313.035a": "saṃyojya tapasātmānam īrṣyām utsṛjya mohinīm",
    "GE07mbh_12_u:313.035c": "tyaktvā kāmaṃ ca lobhaṃ ca tato brahmatvam aśnute",
    "GE07mbh_12_u:313.036a": "yadā śravye ca dṛśye ca sarvabhūteṣu cāpyayam",
    "GE07mbh_12_u:313.036c": "samo bhavati nirdvaṃdvo brahma saṃpadyate tadā",
    "GE07mbh_12_u:313.037a": "yadā stutiṃ ca nindāṃ ca samatvenaiva paśyati",
    "GE07mbh_12_u:313.037c": "kāñcanaṃ cāyasaṃ caiva sukhaduḥkhe tathaiva ca",
    "GE07mbh_12_u:313.038a": "śītam uṣṇaṃ tathaivārtham anarthaṃ priyam apriyam",
    "GE07mbh_12_u:313.038c": "jīvitaṃ maraṇaṃ caiva brahma saṃpadyate tadā",
    "GE07mbh_12_u:313.039a": "prasāryeha yathāṅgāni kūrmaḥ saṃharate punaḥ",
    "GE07mbh_12_u:313.039c": "tathendriyāṇi manasā saṃyantavyāni bhikṣuṇā",
    "GE07mbh_12_u:313.040a": "tamaḥparigataṃ veśma yathā dīpena dṛśyate",
    "GE07mbh_12_u:313.040c": "tathā buddhipradīpena śakya ātmā nirīkṣitum",
    "GE07mbh_12_u:313.041a": "etat sarvaṃ prapaśyāmi tvayi buddhimatāṃ vara",
    "GE07mbh_12_u:313.041c": "yac cānyad api vettavyaṃ tattvato veda tad bhavān",
    "GE07mbh_12_u:313.042a": "brahmarṣe viditaś cāsi viṣayāntam upāgataḥ",
    "GE07mbh_12_u:313.042c": "guros tava prasādena tava caivopaśikṣayā",
    "GE07mbh_12_u:313.043a": "tasyaiva ca prasādena prādurbhūtaṃ mahāmune",
    "GE07mbh_12_u:313.043c": "jñānaṃ divyaṃ mamāpīdaṃ tenāsi vidito mama",
    "GE07mbh_12_u:313.044a": "adhikaṃ tava vijñānam adhikā ca gatis tava",
    "GE07mbh_12_u:313.044c": "adhikaṃ ca tavaiśvaryaṃ tac ca tvaṃ nāvabudhyase",
    "GE07mbh_12_u:313.045a": "bālyād vā saṃśayād vāpi bhayād vāpy avimokṣajāt",
    "GE07mbh_12_u:313.045c": "utpanne cāpi vijñāne nādhigacchati tāṃ gatim",
    "GE07mbh_12_u:313.046a": "vyavasāyena śuddhena madvidhaiś chinnasaṃśayaḥ",
    "GE07mbh_12_u:313.046c": "vimucya hṛdayagranthīn āsādayati tāṃ gatim",
    "GE07mbh_12_u:313.047a": "bhavāṃś cotpannavijñānaḥ sthirabuddhir alolupaḥ",
    "GE07mbh_12_u:313.047c": "vyavasāyād ṛte brahmann āsādayati tatparam",
    "GE07mbh_12_u:313.048a": "nāsti te sukhaduḥkheṣu viśeṣo nāsti lolupā",
    "GE07mbh_12_u:313.048c": "nautsukyaṃ nṛttagīteṣu na rāga upajāyate",
    "GE07mbh_12_u:313.049a": "na bandhuṣu nibandhas te na bhayeṣv asti te bhayam",
    "GE07mbh_12_u:313.049c": "paśyāmi tvāṃ mahābhāga tulyaloṣṭāśmakāñcanam",
    "GE07mbh_12_u:313.050a": "ahaṃ ca tvānupaśyāmi ye cāpy anye manīṣiṇaḥ",
    "GE07mbh_12_u:313.050c": "āsthitaṃ paramaṃ mārgam akṣayaṃ tam anāmayam",
    "GE07mbh_12_u:313.051a": "yat phalaṃ brāhmaṇasyeha mokṣārthaś ca yad ātmakaḥ",
    "GE07mbh_12_u:313.051c": "tasmin vai vartase vipra kim anyat paripṛcchasi",
    "GE07mbh_12_u:314.001": "bhīṣma uvāca",
    "GE07mbh_12_u:314.001a": "etac chrutvā tu vacanaṃ kṛtātmā kṛtaniścayaḥ",
    "GE07mbh_12_u:314.001c": "ātmanātmānam āsthāya dṛṣṭvā cātmānam ātmanā",
    "GE07mbh_12_u:314.002a": "kṛtakāryaḥ sukhī śāntas tūṣṇīṃ prāyād udaṅmukhaḥ",
    "GE07mbh_12_u:314.002b-0791_01": "prayayau yogam āsthāya tuṣṭo diśam athottarām",
    "GE07mbh_12_u:314.002c": "śaiśiraṃ girim uddiśya sadharmā mātariśvanaḥ",
    "GE07mbh_12_u:314.003a": "etasminn eva kāle tu devarṣir nāradas tadā",
    "GE07mbh_12_u:314.003c": "himavantam iyād draṣṭuṃ siddhacāraṇasevitam",
    "GE07mbh_12_u:314.004a": "tam apsarogaṇākīrṇaṃ gītasvananināditam",
    "GE07mbh_12_u:314.004c": "kiṃnarāṇāṃ samūhaiś ca bhṛṅgarājais tathaiva ca",
    "GE07mbh_12_u:314.005a": "madgubhiḥ khañjarīṭaiś ca vicitrair jīvajīvakaiḥ",
    "GE07mbh_12_u:314.005c": "citravarṇair mayūraiś ca kekāśatavirājitaiḥ",
    "GE07mbh_12_u:314.005e": "rājahaṃsasamūhaiś ca hṛṣṭaiḥ parabhṛtais tathā",
    "GE07mbh_12_u:314.006a": "pakṣirājo garutmāṃś ca yaṃ nityam adhigacchati",
    "GE07mbh_12_u:314.006c": "catvāro lokapālāś ca devāḥ sarṣigaṇās tathā",
    "GE07mbh_12_u:314.006e": "yatra nityaṃ samāyānti lokasya hitakāmyayā",
    "GE07mbh_12_u:314.007a": "viṣṇunā yatra putrārthe tapas taptaṃ mahātmanā",
    "GE07mbh_12_u:314.007c": "yatraiva ca kumāreṇa bālye kṣiptā divaukasaḥ",
    "GE07mbh_12_u:314.008a": "śaktir nyastā kṣititale trailokyam avamanya vai",
    "GE07mbh_12_u:314.008c": "yatrovāca jagatskandaḥ kṣipan vākyam idaṃ tadā",
    "GE07mbh_12_u:314.009a": "yo 'nyo 'sti matto 'bhyadhiko viprā yasyādhikaṃ priyāḥ",
    "GE07mbh_12_u:314.009c": "yo brahmaṇyo dvitīyo 'sti triṣu lokeṣu vīryavān",
    "GE07mbh_12_u:314.010a": "so 'bhyuddharatv imāṃ śaktim atha vā kampayatv iti",
    "GE07mbh_12_u:314.010c": "tac chrutvā vyathitā lokāḥ ka imām uddhared iti",
    "GE07mbh_12_u:314.011a": "atha devagaṇaṃ sarvaṃ saṃbhrāntendriyamānasam",
    "GE07mbh_12_u:314.011c": "apaśyad bhagavān viṣṇuḥ kṣiptaṃ sāsurarākṣasam",
    "GE07mbh_12_u:314.011e": "kiṃ nv atra sukṛtaṃ kāryaṃ bhaved iti vicintayan",
    "GE07mbh_12_u:314.012a": "sa nāmṛṣyata taṃ kṣepam avaikṣata ca pāvakim",
    "GE07mbh_12_u:314.012c": "sa prahasya viśuddhātmā śaktiṃ prajvalitāṃ tadā",
    "GE07mbh_12_u:314.012e": "kampayām āsa savyena pāṇinā puruṣottamaḥ",
    "GE07mbh_12_u:314.013a": "śaktyāṃ tu kampamānāyāṃ viṣṇunā balinā tadā",
    "GE07mbh_12_u:314.013c": "medinī kampitā sarvā saśailavanakānanā",
    "GE07mbh_12_u:314.014a": "śaktenāpi samuddhartuṃ kampitā sā na tūddhṛtā",
    "GE07mbh_12_u:314.014c": "rakṣatā skandarājasya dharṣaṇāṃ prabhaviṣṇunā",
    "GE07mbh_12_u:314.015a": "tāṃ kampayitvā bhagavān prahrādam idam abravīt",
    "GE07mbh_12_u:314.015c": "paśya vīryaṃ kumārasya naitad anyaḥ kariṣyati",
    "GE07mbh_12_u:314.016a": "so 'mṛṣyamāṇas tad vākyaṃ samuddharaṇaniścitaḥ",
    "GE07mbh_12_u:314.016c": "jagrāha tāṃ tasya śaktiṃ na cainām apy akampayat",
    "GE07mbh_12_u:314.017a": "nādaṃ mahāntaṃ muktvā sa mūrchito girimūrdhani",
    "GE07mbh_12_u:314.017c": "vihvalaḥ prāpatad bhūmau hiraṇyakaśipoḥ sutaḥ",
    "GE07mbh_12_u:314.018a": "yatrottarāṃ diśaṃ gatvā śailarājasya pārśvataḥ",
    "GE07mbh_12_u:314.018c": "tapo 'tapyata durdharṣas tāta nityaṃ vṛṣadhvajaḥ",
    "GE07mbh_12_u:314.019a": "pāvakena parikṣipto dīpyatā tasya cāśramaḥ",
    "GE07mbh_12_u:314.019c": "ādityabandhanaṃ nāma durdharṣam akṛtātmabhiḥ",
    "GE07mbh_12_u:314.020a": "na tatra śakyate gantuṃ yakṣarākṣasadānavaiḥ",
    "GE07mbh_12_u:314.020c": "daśayojanavistāram agnijvālāsamāvṛtam",
    "GE07mbh_12_u:314.021a": "bhagavān pāvakas tatra svayaṃ tiṣṭhati vīryavān",
    "GE07mbh_12_u:314.021c": "sarvavighnān praśamayan mahādevasya dhīmataḥ",
    "GE07mbh_12_u:314.022a": "divyaṃ varṣasahasraṃ hi pādenaikena tiṣṭhataḥ",
    "GE07mbh_12_u:314.022c": "devān saṃtāpayaṃs tatra mahādevo dhṛtavrataḥ",
    "GE07mbh_12_u:314.023a": "aindrīṃ tu diśam āsthāya śailarājasya dhīmataḥ",
    "GE07mbh_12_u:314.023c": "vivikte parvatataṭe pārāśaryo mahātapāḥ",
    "GE07mbh_12_u:314.023e": "vedān adhyāpayām āsa vyāsaḥ śiṣyān mahātapāḥ",
    "GE07mbh_12_u:314.024a": "sumantuṃ ca mahābhāgaṃ vaiśaṃpāyanam eva ca",
    "GE07mbh_12_u:314.024c": "jaiminiṃ ca mahāprājñaṃ pailaṃ cāpi tapasvinam",
    "GE07mbh_12_u:314.025a": "ebhiḥ śiṣyaiḥ parivṛto vyāsa āste mahātapāḥ",
    "GE07mbh_12_u:314.025c": "tatrāśramapadaṃ puṇyaṃ dadarśa pitur uttamam",
    "GE07mbh_12_u:314.025e": "āraṇeyo viśuddhātmā nabhasīva divākaraḥ",
    "GE07mbh_12_u:314.026a": "atha vyāsaḥ parikṣiptaṃ jvalantam iva pāvakam",
    "GE07mbh_12_u:314.026c": "dadarśa sutam āyāntaṃ divākarasamaprabham",
    "GE07mbh_12_u:314.027a": "asajjamānaṃ vṛkṣeṣu śaileṣu viṣameṣu ca",
    "GE07mbh_12_u:314.027c": "yogayuktaṃ mahātmānaṃ yathā bāṇaṃ guṇacyutam",
    "GE07mbh_12_u:314.028a": "so 'bhigamya pituḥ pādāv agṛhṇād araṇīsutaḥ",
    "GE07mbh_12_u:314.028c": "yathopajoṣaṃ taiś cāpi samāgacchan mahāmuniḥ",
    "GE07mbh_12_u:314.029a": "tato nivedayām āsa pitre sarvam aśeṣataḥ",
    "GE07mbh_12_u:314.029c": "śuko janakarājena saṃvādaṃ prītamānasaḥ",
    "GE07mbh_12_u:314.030a": "evam adhyāpayañ śiṣyān vyāsaḥ putraṃ ca vīryavān",
    "GE07mbh_12_u:314.030c": "uvāsa himavatpṛṣṭhe pārāśaryo mahāmuniḥ",
    "GE07mbh_12_u:314.031a": "tataḥ kadā cic chiṣyās taṃ parivāryāvatasthire",
    "GE07mbh_12_u:314.031c": "vedādhyayanasaṃpannāḥ śāntātmāno jitendriyāḥ",
    "GE07mbh_12_u:314.032a": "vedeṣu niṣṭhāṃ saṃprāpya sāṅgeṣv atitapasvinaḥ",
    "GE07mbh_12_u:314.032c": "athocus te tadā vyāsaṃ śiṣyāḥ prāñjalayo gurum",
    "GE07mbh_12_u:314.033a": "mahatā śreyasā yuktā yaśasā ca sma vardhitāḥ",
    "GE07mbh_12_u:314.033c": "ekaṃ tv idānīm icchāmo guruṇānugrahaṃ kṛtam",
    "GE07mbh_12_u:314.034a": "iti teṣāṃ vacaḥ śrutvā brahmarṣis tān uvāca ha",
    "GE07mbh_12_u:314.034c": "ucyatām iti tad vatsā yad vaḥ kāryaṃ priyaṃ mayā",
    "GE07mbh_12_u:314.035a": "etad vākyaṃ guroḥ śrutvā śiṣyās te hṛṣṭamānasāḥ",
    "GE07mbh_12_u:314.035c": "punaḥ prāñjalayo bhūtvā praṇamya śirasā gurum",
    "GE07mbh_12_u:314.036a": "ūcus te sahitā rājann idaṃ vacanam uttamam",
    "GE07mbh_12_u:314.036c": "yadi prīta upādhyāyo dhanyāḥ smo munisattama",
    "GE07mbh_12_u:314.037a": "kāṅkṣāmas tu vayaṃ sarve varaṃ dattaṃ maharṣiṇā",
    "GE07mbh_12_u:314.037c": "ṣaṣṭhaḥ śiṣyo na te khyātiṃ gacched atra prasīda naḥ",
    "GE07mbh_12_u:314.038a": "catvāras te vayaṃ śiṣyā guruputraś ca pañcamaḥ",
    "GE07mbh_12_u:314.038c": "iha vedāḥ pratiṣṭherann eṣa naḥ kāṅkṣito varaḥ",
    "GE07mbh_12_u:314.039a": "śiṣyāṇāṃ vacanaṃ śrutvā vyāso vedārthatattvavit",
    "GE07mbh_12_u:314.039c": "parāśarātmajo dhīmān",
    "GE07mbh_12_u:314.039e": "uvāca śiṣyān dharmātmā dharmyaṃ naiḥśreyasaṃ vacaḥ",
    "GE07mbh_12_u:314.040a": "brāhmaṇāya sadā deyaṃ brahma śuśrūṣave bhavet",
    "GE07mbh_12_u:314.040c": "brahmaloke nivāsaṃ yo dhruvaṃ samabhikāṅkṣati",
    "GE07mbh_12_u:314.041a": "bhavanto bahulāḥ santu vedo vistāryatām ayam",
    "GE07mbh_12_u:314.041c": "nāśiṣye saṃpradātavyo nāvrate nākṛtātmani",
    "GE07mbh_12_u:314.042a": "ete śiṣyaguṇāḥ sarve vijñātavyā yathārthataḥ",
    "GE07mbh_12_u:314.042c": "nāparīkṣitacāritre vidyā deyā kathaṃ cana",
    "GE07mbh_12_u:314.043a": "yathā hi kanakaṃ śuddhaṃ tāpacchedanigharṣaṇaiḥ",
    "GE07mbh_12_u:314.043c": "parīkṣeta tathā śiṣyān īkṣet kulaguṇādibhiḥ",
    "GE07mbh_12_u:314.044a": "na niyojyāś ca vaḥ śiṣyā aniyoge mahābhaye",
    "GE07mbh_12_u:314.044c": "yathāmati yathāpāṭhaṃ tathā vidyā phaliṣyati",
    "GE07mbh_12_u:314.045a": "sarvas taratu durgāṇi sarvo bhadrāṇi paśyatu",
    "GE07mbh_12_u:314.045c": "śrāvayec caturo varṇān kṛtvā brāhmaṇam agrataḥ",
    "GE07mbh_12_u:314.046a": "vedasyādhyayanaṃ hīdaṃ tac ca kāryaṃ mahat smṛtam",
    "GE07mbh_12_u:314.046c": "stutyartham iha devānāṃ vedāḥ sṛṣṭāḥ svayaṃbhuvā",
    "GE07mbh_12_u:314.047a": "yo nirvadeta saṃmohād brāhmaṇaṃ vedapāragam",
    "GE07mbh_12_u:314.047c": "so 'padhyānād brāhmaṇasya parābhūyād asaṃśayam",
    "GE07mbh_12_u:314.048a": "yaś cādharmeṇa vibrūyād yaś cādharmeṇa pṛcchati",
    "GE07mbh_12_u:314.048c": "tayor anyataraḥ praiti vidveṣaṃ vādhigacchati",
    "GE07mbh_12_u:314.049a": "etad vaḥ sarvam ākhyātaṃ svādhyāyasya vidhiṃ prati",
    "GE07mbh_12_u:314.049c": "upakuryāc ca śiṣyāṇām etac ca hṛdi vo bhavet",
    "GE07mbh_12_u:315.001": "bhīṣma uvāca",
    "GE07mbh_12_u:315.001a": "etac chrutvā guror vākyaṃ vyāsaśiṣyā mahaujasaḥ",
    "GE07mbh_12_u:315.001c": "anyonyaṃ hṛṣṭamanasaḥ pariṣasvajire tadā",
    "GE07mbh_12_u:315.002a": "uktāḥ smo yad bhagavatā tadātvāyatisaṃhitam",
    "GE07mbh_12_u:315.002c": "tan no manasi saṃrūḍhaṃ kariṣyāmas tathā ca tat",
    "GE07mbh_12_u:315.003a": "anyonyaṃ ca sabhājyaivaṃ suprītamanasaḥ punaḥ",
    "GE07mbh_12_u:315.003c": "vijñāpayanti sma guruṃ punar vākyaviśāradāḥ",
    "GE07mbh_12_u:315.004a": "śailād asmān mahīṃ gantuṃ kāṅkṣitaṃ no mahāmune",
    "GE07mbh_12_u:315.004c": "vedān anekadhā kartuṃ yadi te rucitaṃ vibho",
    "GE07mbh_12_u:315.005a": "śiṣyāṇāṃ vacanaṃ śrutvā parāśarasutaḥ prabhuḥ",
    "GE07mbh_12_u:315.005c": "pratyuvāca tato vākyaṃ dharmārthasahitaṃ hitam",
    "GE07mbh_12_u:315.006a": "kṣitiṃ vā devalokaṃ vā gamyatāṃ yadi rocate",
    "GE07mbh_12_u:315.006c": "apramādaś ca vaḥ kāryo brahma hi pracuracchalam",
    "GE07mbh_12_u:315.007a": "te 'nujñātās tataḥ sarve guruṇā satyavādinā",
    "GE07mbh_12_u:315.007c": "jagmuḥ pradakṣiṇaṃ kṛtvā vyāsaṃ mūrdhnābhivādya ca",
    "GE07mbh_12_u:315.008a": "avatīrya mahīṃ te 'tha cāturhotram akalpayan",
    "GE07mbh_12_u:315.008c": "saṃyājayanto viprāṃś ca rājanyāṃś ca viśas tathā",
    "GE07mbh_12_u:315.009a": "pūjyamānā dvijair nityaṃ modamānā gṛhe ratāḥ",
    "GE07mbh_12_u:315.009c": "yājanādhyāpanaratāḥ śrīmanto lokaviśrutāḥ",
    "GE07mbh_12_u:315.010a": "avatīrṇeṣu śiṣyeṣu vyāsaḥ putrasahāyavān",
    "GE07mbh_12_u:315.010c": "tūṣṇīṃ dhyānaparo dhīmān ekānte samupāviśat",
    "GE07mbh_12_u:315.011a": "taṃ dadarśāśramapade nāradaḥ sumahātapāḥ",
    "GE07mbh_12_u:315.011c": "athainam abravīt kāle madhurākṣarayā girā",
    "GE07mbh_12_u:315.012a": "bho bho maharṣe vāsiṣṭha brahmaghoṣo na vartate",
    "GE07mbh_12_u:315.012c": "eko dhyānaparas tūṣṇīṃ kim āsse cintayann iva",
    "GE07mbh_12_u:315.013a": "brahmaghoṣair virahitaḥ parvato 'yaṃ na śobhate",
    "GE07mbh_12_u:315.013c": "rajasā tamasā caiva somaḥ sopaplavo yathā",
    "GE07mbh_12_u:315.014a": "na bhrājate yathāpūrvaṃ niṣādānām ivālayaḥ",
    "GE07mbh_12_u:315.014c": "devarṣigaṇajuṣṭo 'pi",
    "GE07mbh_12_u:315.015a": "ṛṣayaś ca hi devāś ca gandharvāś ca mahaujasaḥ",
    "GE07mbh_12_u:315.015c": "vimuktā brahmaghoṣeṇa na bhrājante yathā purā",
    "GE07mbh_12_u:315.016a": "nāradasya vacaḥ śrutvā kṛṣṇadvaipāyano 'bravīt",
    "GE07mbh_12_u:315.016c": "maharṣe yat tvayā proktaṃ vedavādavicakṣaṇa",
    "GE07mbh_12_u:315.017a": "etan manonukūlaṃ me bhavān arhati bhāṣitum",
    "GE07mbh_12_u:315.017c": "sarvajñaḥ sarvadarśī ca sarvatra ca kutūhalī",
    "GE07mbh_12_u:315.018a": "triṣu lokeṣu yad vṛttaṃ sarvaṃ tava mate sthitam",
    "GE07mbh_12_u:315.018c": "tad ājñāpaya viprarṣe brūhi kiṃ karavāṇi te",
    "GE07mbh_12_u:315.019a": "yan mayā samanuṣṭheyaṃ brahmarṣe tad udāhara",
    "GE07mbh_12_u:315.019c": "viyuktasyeha śiṣyair me nātihṛṣṭam idaṃ manaḥ",
    "GE07mbh_12_u:315.020": "nārada uvāca",
    "GE07mbh_12_u:315.020a": "anāmnāyamalā vedā brāhmaṇasyāvrataṃ malam",
    "GE07mbh_12_u:315.020c": "malaṃ pṛthivyā vāhīkāḥ strīṇāṃ kautūhalaṃ malam",
    "GE07mbh_12_u:315.021a": "adhīyatāṃ bhavān vedān sārdhaṃ putreṇa dhīmatā",
    "GE07mbh_12_u:315.021c": "vidhunvan brahmaghoṣeṇa rakṣobhayakṛtaṃ tamaḥ",
    "GE07mbh_12_u:315.022": "bhīṣma uvāca",
    "GE07mbh_12_u:315.022a": "nāradasya vacaḥ śrutvā vyāsaḥ paramadharmavit",
    "GE07mbh_12_u:315.022c": "tathety uvāca saṃhṛṣṭo vedābhyāse dṛḍhavrataḥ",
    "GE07mbh_12_u:315.022d-030_0001": "uvāca ca mahāprājñaṃ nāradaṃ punar eva hi",
    "GE07mbh_12_u:315.022d-030_0002": "malaṃ pṛthivyā bāhlīkā ity uktam adhunā tvayā nārada uvāca",
    "GE07mbh_12_u:315.022d-030_0003": "kīdṛśāś caiva bāhlīkā brūhi me vadatāṃ",
    "GE07mbh_12_u:315.022d-030_0004": "asyāṃ pṛthivyāṃ catvāro deśāḥ pāpajanair vṛtāḥ",
    "GE07mbh_12_u:315.022d-030_0005": "yugaṃdharas tu prathamas tathā bhūtilakaḥ smṛtaḥ",
    "GE07mbh_12_u:315.022d-030_0006": "acyutacchala ity uktas tṛtīyaḥ pāpakṛttamaḥ",
    "GE07mbh_12_u:315.022d-030_0007": "caturthas tu mahāpāpo bāhlīka iti saṃjñitaḥ",
    "GE07mbh_12_u:315.022d-030_0008": "mṛgoṣṭragardabhakṣīraṃ pibanty asya yugaṃdhare",
    "GE07mbh_12_u:315.022d-030_0009": "ekavarṇās tu dṛśyante janā vai hy acyutasthale",
    "GE07mbh_12_u:315.022d-030_0010": "mehanti ca malaṃ pāpā visṛjanti jaleṣu vai",
    "GE07mbh_12_u:315.022d-030_0011": "nityaṃ bhūtilake 'tyannaṃ taj jalaṃ ca pibanti ca",
    "GE07mbh_12_u:315.022d-030_0012": "haribāhyās tu vāhīkā na smaranti hariṃ kva cit",
    "GE07mbh_12_u:315.022d-030_0013": "aihalaukikamokṣaṃ te māṃsaśoṇitavardhanāḥ",
    "GE07mbh_12_u:315.022d-030_0014": "vṛthā jātā bhaviṣyanti bāhlīkā iti viśrutāḥ",
    "GE07mbh_12_u:315.022d-030_0015": "puṣkarāhāraniratāḥ piśācā yad abhāṣata",
    "GE07mbh_12_u:315.022d-030_0016": "musuṇṭhīṃ parigṛhyogrāṃ tac chṛṇuṣva mahāmune",
    "GE07mbh_12_u:315.022d-030_0017": "brāhmaṇīṃ bahuputrāṃ tāṃ puṣkare snātum āgatām",
    "GE07mbh_12_u:315.022d-030_0018": "yugaṃdhare payaḥ pītvā hy ucitā hy acyutasthale",
    "GE07mbh_12_u:315.022d-030_0019": "tathā bhūtilake snātvā bāhlīkāṃś ca nirīkṣya vai",
    "GE07mbh_12_u:315.022d-030_0020": "āgatāsi tathā snātuṃ kathaṃ svargaṃ na gacchasi",
    "GE07mbh_12_u:315.022d-030_0021": "ity uktvā brāhmaṇībhāṇḍaṃ pothayitvā musuṇṭhinā",
    "GE07mbh_12_u:315.022d-030_0022": "uvāca krodhatāmrākṣī piśācī tīrthapālikā",
    "GE07mbh_12_u:315.022d-030_0023": "etat tu te divā vṛttaṃ rātrau vṛttam athānyathā",
    "GE07mbh_12_u:315.022d-030_0024": "gaccha bāhlīkasaṃsargād aśucitvaṃ na saṃśayaḥ",
    "GE07mbh_12_u:315.022d-030_0025": "yad dviṣanti mahātmānaṃ na smaranti janārdanam",
    "GE07mbh_12_u:315.022d-030_0026": "na teṣāṃ puṇyatīrtheṣu gatiḥ saṃsargiṇām api",
    "GE07mbh_12_u:315.022d-030_0027": "udyuktā brāhmaṇī bhītā pratiyātā sutaiḥ saha",
    "GE07mbh_12_u:315.022d-030_0028": "svadehasthā jajāpaivaṃ saputrā dhyānatatparā",
    "GE07mbh_12_u:315.022d-030_0029": "anantasya hareḥ śuddhaṃ nāma vai dvādaśākṣaram",
    "GE07mbh_12_u:315.022d-030_0030": "vatsaratritaye pūrṇe brāhmaṇī punar āgatā",
    "GE07mbh_12_u:315.022d-030_0031": "saputrā puṣkaradvāraṃ piśācy āha tathāgatam",
    "GE07mbh_12_u:315.022d-030_0032": "namas te brāhmaṇi śubhe pūtāhaṃ tava darśanāt",
    "GE07mbh_12_u:315.022d-030_0033": "kuru tīrthābhiṣekaṃ ca saputrā pāpavarjitā",
    "GE07mbh_12_u:315.022d-030_0034": "harer nāmnā ca māṃ sādhvī jalena spraṣṭum arhasi",
    "GE07mbh_12_u:315.022d-030_0035": "ity uktā brāhmaṇī hṛṣṭā putraiḥ saha śubhavratā",
    "GE07mbh_12_u:315.022d-030_0036": "jalena prokṣayām āsa dvādaśākṣarasaṃyutam",
    "GE07mbh_12_u:315.022d-030_0037": "tatkṣaṇād abhavac chuddhā piśācī divyarūpiṇī",
    "GE07mbh_12_u:315.022d-030_0038": "apsarā hy abhavad divyā gatā svarlokam uttamam",
    "GE07mbh_12_u:315.022d-030_0039": "brāhmaṇī caiva kālena vāsudevaparāyaṇā",
    "GE07mbh_12_u:315.022d-030_0040": "saputrā cāgatā sthānam acyutasya paraṃ śubham",
    "GE07mbh_12_u:315.022d-030_0041": "etat te kathitaṃ vidvan mune kālo 'yam āgataḥ",
    "GE07mbh_12_u:315.022d-030_0042": "gamiṣye 'haṃ mahāprājña āgamiṣyāmi vai punaḥ",
    "GE07mbh_12_u:315.022d-030_0043": "ity uktvā sa jagāmātha nārado vadatāṃ varaḥ",
    "GE07mbh_12_u:315.022d-030_0044": "dvaipāyanas tu bhagavāṃs tac chrutvā munisattamāt",
    "GE07mbh_12_u:315.023a": "śukena saha putreṇa vedābhyāsam athākarot",
    "GE07mbh_12_u:315.023c": "svareṇoccaiḥ sa śaikṣeṇa lokān āpūrayann iva",
    "GE07mbh_12_u:315.024a": "tayor abhyasator evaṃ nānādharmapravādinoḥ",
    "GE07mbh_12_u:315.024c": "vāto 'timātraṃ pravavau samudrānilavejitaḥ",
    "GE07mbh_12_u:315.025a": "tato 'nadhyāya iti taṃ vyāsaḥ putram avārayat",
    "GE07mbh_12_u:315.025c": "śuko vāritamātras tu kautūhalasamanvitaḥ",
    "GE07mbh_12_u:315.026a": "apṛcchat pitaraṃ brahman kuto vāyur abhūd ayam",
    "GE07mbh_12_u:315.026c": "ākhyātum arhati bhavān vāyoḥ sarvaṃ viceṣṭitam",
    "GE07mbh_12_u:315.027a": "śukasyaitad vacaḥ śrutvā vyāsaḥ paramavismitaḥ",
    "GE07mbh_12_u:315.027c": "anadhyāyanimitte 'sminn idaṃ vacanam abravīt",
    "GE07mbh_12_u:315.028a": "divyaṃ te cakṣur utpannaṃ svasthaṃ te nirmalaṃ manaḥ",
    "GE07mbh_12_u:315.028c": "tamasā rajasā cāpi tyaktaḥ sattve vyavasthitaḥ",
    "GE07mbh_12_u:315.029a": "ādarśe svām iva chāyāṃ paśyasy ātmānam ātmanā",
    "GE07mbh_12_u:315.029c": "nyasyātmani svayaṃ vedān buddhyā samanucintaya",
    "GE07mbh_12_u:315.030a": "devayānacaro viṣṇoḥ pitṛyānaś ca tāmasaḥ",
    "GE07mbh_12_u:315.030c": "dvāv etau pretya panthānau divaṃ cādhaś ca gacchataḥ",
    "GE07mbh_12_u:315.031a": "pṛthivyām antarikṣe ca yatra saṃvānti vāyavaḥ",
    "GE07mbh_12_u:315.031c": "saptaite vāyumārgā vai tān nibodhānupūrvaśaḥ",
    "GE07mbh_12_u:315.032a": "tatra devagaṇāḥ sādhyāḥ samabhūvan mahābalāḥ",
    "GE07mbh_12_u:315.032c": "teṣām apy abhavat putraḥ samāno nāma durjayaḥ",
    "GE07mbh_12_u:315.033a": "udānas tasya putro 'bhūd vyānas tasyābhavat sutaḥ",
    "GE07mbh_12_u:315.033c": "apānaś ca tato jñeyaḥ prāṇaś cāpi tataḥ param",
    "GE07mbh_12_u:315.034a": "anapatyo 'bhavat prāṇo durdharṣaḥ śatrutāpanaḥ",
    "GE07mbh_12_u:315.034c": "pṛthak karmāṇi teṣāṃ tu pravakṣyāmi yathātatham",
    "GE07mbh_12_u:315.035a": "prāṇināṃ sarvato vāyuś ceṣṭā vartayate pṛthak",
    "GE07mbh_12_u:315.035c": "prāṇanāc caiva bhūtānāṃ prāṇa ity abhidhīyate",
    "GE07mbh_12_u:315.036a": "prerayaty abhrasaṃghātān dhūmajāṃś coṣmajāṃś ca yaḥ",
    "GE07mbh_12_u:315.036c": "prathamaḥ prathame mārge pravaho nāma so 'nilaḥ",
    "GE07mbh_12_u:315.037a": "ambare sneham abhrebhyas taḍidbhyaś cottamadyutiḥ",
    "GE07mbh_12_u:315.037c": "āvaho nāma saṃvāti dvitīyaḥ śvasano nadan",
    "GE07mbh_12_u:315.038a": "udayaṃ jyotiṣāṃ śaśvat somādīnāṃ karoti yaḥ",
    "GE07mbh_12_u:315.038c": "antardeheṣu codānaṃ yaṃ vadanti maharṣayaḥ",
    "GE07mbh_12_u:315.039a": "yaś caturbhyaḥ samudrebhyo vāyur dhārayate jalam",
    "GE07mbh_12_u:315.039c": "uddhṛtyādadate cāpo jīmūtebhyo 'mbare 'nilaḥ",
    "GE07mbh_12_u:315.040a": "yo 'dbhiḥ saṃyojya jīmūtān parjanyāya prayacchati",
    "GE07mbh_12_u:315.040c": "udvaho nāma varṣiṣṭhas tritīyaḥ sa sadāgatiḥ",
    "GE07mbh_12_u:315.041a": "samuhyamānā bahudhā yena nīlāḥ pṛthag ghanāḥ",
    "GE07mbh_12_u:315.041c": "varṣamokṣakṛtārambhās te bhavanti ghanāghanāḥ",
    "GE07mbh_12_u:315.042a": "saṃhatā yena cāviddhā bhavanti nadatāṃ nadāḥ",
    "GE07mbh_12_u:315.042c": "rakṣaṇārthāya saṃbhūtā meghatvam upayānti ca",
    "GE07mbh_12_u:315.043a": "yo 'sau vahati devānāṃ vimānāni vihāyasā",
    "GE07mbh_12_u:315.043c": "caturthaḥ saṃvaho nāma vāyuḥ sa girimardanaḥ",
    "GE07mbh_12_u:315.044a": "yena vegavatā rugṇā rūkṣeṇārujatā rasān",
    "GE07mbh_12_u:315.044c": "vāyunā vihatā meghā na bhavanti balāhakāḥ",
    "GE07mbh_12_u:315.045a": "dāruṇotpātasaṃcāro nabhasaḥ stanayitnumān",
    "GE07mbh_12_u:315.045c": "pañcamaḥ sa mahāvego vivaho nāma mārutaḥ",
    "GE07mbh_12_u:315.046a": "yasmin pāriplave divyā vahanty āpo vihāyasā",
    "GE07mbh_12_u:315.046c": "puṇyaṃ cākāśagaṅgāyās toyaṃ viṣṭabhya tiṣṭhati",
    "GE07mbh_12_u:315.047a": "dūrāt pratihato yasminn ekaraśmir divākaraḥ",
    "GE07mbh_12_u:315.047c": "yonir aṃśusahasrasya yena bhāti vasuṃdharā",
    "GE07mbh_12_u:315.048a": "yasmād āpyāyate somo nidhir divyo 'mṛtasya ca",
    "GE07mbh_12_u:315.048c": "ṣaṣṭhaḥ parivaho nāma sa vāyur javatāṃ varaḥ",
    "GE07mbh_12_u:315.049a": "sarvaprāṇabhṛtāṃ prāṇān yo 'ntakāle nirasyati",
    "GE07mbh_12_u:315.049c": "yasya vartmānuvartete mṛtyuvaivasvatāv ubhau",
    "GE07mbh_12_u:315.050a": "samyag anvīkṣatāṃ buddhyā śāntayādhyātmanityayā",
    "GE07mbh_12_u:315.050c": "dhyānābhyāsābhirāmāṇāṃ yo 'mṛtatvāya kalpate",
    "GE07mbh_12_u:315.051a": "yaṃ samāsādya vegena diśām antaṃ prapedire",
    "GE07mbh_12_u:315.051c": "dakṣasya daśa putrāṇāṃ sahasrāṇi prajāpateḥ",
    "GE07mbh_12_u:315.052a": "yena sṛṣṭaḥ parābhūto yāty eva na nivartate",
    "GE07mbh_12_u:315.052c": "parāvaho nāma paro vāyuḥ sa duratikramaḥ",
    "GE07mbh_12_u:315.053a": "evam ete 'diteḥ putrā mārutāḥ paramādbhutāḥ",
    "GE07mbh_12_u:315.053c": "anāramantaḥ saṃvānti sarvagāḥ sarvadhāriṇaḥ",
    "GE07mbh_12_u:315.054a": "etat tu mahad āścaryaṃ yad ayaṃ parvatottamaḥ",
    "GE07mbh_12_u:315.054c": "kampitaḥ sahasā tena vāyunābhipravāyatā",
    "GE07mbh_12_u:315.055a": "viṣṇor niḥśvāsavāto 'yaṃ yadā vegasamīritaḥ",
    "GE07mbh_12_u:315.055c": "sahasodīryate tāta jagat pravyathate tadā",
    "GE07mbh_12_u:315.056a": "tasmād brahmavido brahma nādhīyante 'tivāyati",
    "GE07mbh_12_u:315.056c": "vāyor vāyubhayaṃ hy uktaṃ brahma tat pīḍitaṃ bhavet",
    "GE07mbh_12_u:315.057a": "etāvad uktvā vacanaṃ parāśarasutaḥ prabhuḥ",
    "GE07mbh_12_u:315.057c": "uktvā putram adhīṣveti vyomagaṅgām ayāt tadā",
    "GE07mbh_12_u:316.001": "bhīṣma uvāca",
    "GE07mbh_12_u:316.001a": "etasminn antare śūnye nāradaḥ samupāgamat",
    "GE07mbh_12_u:316.001c": "śukaṃ svādhyāyanirataṃ vedārthān vaktum īpsitān",
    "GE07mbh_12_u:316.001d-0792_01": "mokṣopāyān bahuvidhāñ śukasyādeṣṭum īpsitān",
    "GE07mbh_12_u:316.002a": "devarṣiṃ tu śuko dṛṣṭvā nāradaṃ samupasthitam",
    "GE07mbh_12_u:316.002c": "arghyapūrveṇa vidhinā vedoktenābhyapūjayat",
    "GE07mbh_12_u:316.003a": "nārado 'thābravīt prīto brūhi brahmavidāṃ vara",
    "GE07mbh_12_u:316.003c": "kena tvāṃ śreyasā tāta yojayāmīti hṛṣṭavat",
    "GE07mbh_12_u:316.004a": "nāradasya vacaḥ śrutvā śukaḥ provāca bhārata",
    "GE07mbh_12_u:316.004c": "asmiṃl loke hitaṃ yat syāt tena māṃ yoktum arhasi",
    "GE07mbh_12_u:316.005": "nārada uvāca",
    "GE07mbh_12_u:316.005a": "tattvaṃ jijñāsatāṃ pūrvam ṛṣīṇāṃ bhāvitātmanām",
    "GE07mbh_12_u:316.005c": "sanatkumāro bhagavān idaṃ vacanam abravīt",
    "GE07mbh_12_u:316.006a": "nāsti vidyāsamaṃ cakṣur nāsti vidyāsamaṃ tapaḥ",
    "GE07mbh_12_u:316.006c": "nāsti rāgasamaṃ duḥkhaṃ nāsti tyāgasamaṃ sukham",
    "GE07mbh_12_u:316.007a": "nivṛttiḥ karmaṇaḥ pāpāt satataṃ puṇyaśīlatā",
    "GE07mbh_12_u:316.007c": "sadvṛttiḥ samudācāraḥ śreya etad anuttamam",
    "GE07mbh_12_u:316.008a": "mānuṣyam asukhaṃ prāpya yaḥ sajjati sa muhyati",
    "GE07mbh_12_u:316.008c": "nālaṃ sa duḥkhamokṣāya saṅgo vai duḥkhalakṣaṇam",
    "GE07mbh_12_u:316.009a": "saktasya buddhiś calati mohajālavivardhinī",
    "GE07mbh_12_u:316.009c": "mohajālāvṛto duḥkham iha cāmutra cāśnute",
    "GE07mbh_12_u:316.010a": "sarvopāyena kāmasya krodhasya ca vinigrahaḥ",
    "GE07mbh_12_u:316.010c": "kāryaḥ śreyorthinā tau hi śreyoghātārtham udyatau",
    "GE07mbh_12_u:316.011a": "nityaṃ krodhāt tapo rakṣec chriyaṃ rakṣeta matsarāt",
    "GE07mbh_12_u:316.011c": "vidyāṃ mānāvamānābhyām ātmānaṃ tu pramādataḥ",
    "GE07mbh_12_u:316.012a": "ānṛśaṃsyaṃ paro dharmaḥ kṣamā ca paramaṃ balam",
    "GE07mbh_12_u:316.012c": "ātmajñānaṃ paraṃ jñānaṃ na satyād vidyate param",
    "GE07mbh_12_u:316.013a": "satyasya vacanaṃ śreyaḥ satyād api hitaṃ bhavet",
    "GE07mbh_12_u:316.013c": "yad bhūtahitam atyantam etat satyaṃ mataṃ mama",
    "GE07mbh_12_u:316.014a": "sarvārambhaphalatyāgī nirāśīr niṣparigrahaḥ",
    "GE07mbh_12_u:316.014c": "yena sarvaṃ parityaktaṃ sa vidvān sa ca paṇḍitaḥ",
    "GE07mbh_12_u:316.015a": "indriyair indriyārthebhyaś caraty ātmavaśair iha",
    "GE07mbh_12_u:316.015c": "asajjamānaḥ śāntātmā nirvikāraḥ samāhitaḥ",
    "GE07mbh_12_u:316.016a": "ātmabhūtair atadbhūtaḥ saha caiva vinaiva ca",
    "GE07mbh_12_u:316.016c": "sa vimuktaḥ paraṃ śreyo nacireṇādhigacchati",
    "GE07mbh_12_u:316.017a": "adarśanam asaṃsparśas tathāsaṃbhāṣaṇaṃ sadā",
    "GE07mbh_12_u:316.017c": "yasya bhūtaiḥ saha mune sa śreyo vindate param",
    "GE07mbh_12_u:316.018a": "na hiṃsyāt sarvabhūtāni maitrāyaṇagataś caret",
    "GE07mbh_12_u:316.018c": "nedaṃ janma samāsādya vairaṃ kurvīta kena cit",
    "GE07mbh_12_u:316.019a": "ākiṃcanyaṃ susaṃtoṣo nirāśīṣṭvam acāpalam",
    "GE07mbh_12_u:316.019c": "etad āhuḥ paraṃ śreya ātmajñasya jitātmanaḥ",
    "GE07mbh_12_u:316.020a": "parigrahaṃ parityajya bhava tāta jitendriyaḥ",
    "GE07mbh_12_u:316.020c": "aśokaṃ sthānam ātiṣṭha iha cāmutra cābhayam",
    "GE07mbh_12_u:316.021a": "nirāmiṣā na śocanti tyajehāmiṣam ātmanaḥ",
    "GE07mbh_12_u:316.021c": "parityajyāmiṣaṃ saumya duḥkhatāpād vimokṣyase",
    "GE07mbh_12_u:316.022a": "taponityena dāntena muninā saṃyatātmanā",
    "GE07mbh_12_u:316.022c": "ajitaṃ jetukāmena bhāvyaṃ saṅgeṣv asaṅginā",
    "GE07mbh_12_u:316.023a": "guṇasaṅgeṣv anāsakta ekacaryārataḥ sadā",
    "GE07mbh_12_u:316.023c": "brāhmaṇe nacirād eva sukham āyāty anuttamam",
    "GE07mbh_12_u:316.024a": "dvaṃdvārāmeṣu bhūteṣu ya eko ramate muniḥ",
    "GE07mbh_12_u:316.024c": "viddhi prajñānatṛptaṃ taṃ jñānatṛpto na śocati",
    "GE07mbh_12_u:316.025a": "śubhair labhati devatvaṃ vyāmiśrair janma mānuṣam",
    "GE07mbh_12_u:316.025c": "aśubhaiś cāpy adhojanma karmabhir labhate 'vaśaḥ",
    "GE07mbh_12_u:316.026a": "tatra mṛtyujarāduḥkhaiḥ satataṃ samabhidrutaḥ",
    "GE07mbh_12_u:316.026c": "saṃsāre pacyate jantus tat kathaṃ nāvabudhyase",
    "GE07mbh_12_u:316.027a": "ahite hitasaṃjñas tvam adhruve dhruvasaṃjñakaḥ",
    "GE07mbh_12_u:316.027c": "anarthe cārthasaṃjñas tvaṃ kimarthaṃ nāvabudhyase",
    "GE07mbh_12_u:316.028a": "saṃveṣṭyamānaṃ bahubhir mohatantubhir ātmajaiḥ",
    "GE07mbh_12_u:316.028c": "kośakāravad ātmānaṃ veṣṭayan nāvabudhyase",
    "GE07mbh_12_u:316.029a": "alaṃ parigraheṇeha doṣavān hi parigrahaḥ",
    "GE07mbh_12_u:316.029c": "kṛmir hi kośakāras tu badhyate svaparigrahāt",
    "GE07mbh_12_u:316.030a": "putradārakuṭumbeṣu saktāḥ sīdanti jantavaḥ",
    "GE07mbh_12_u:316.030c": "saraḥpaṅkārṇave magnā jīrṇā vanagajā iva",
    "GE07mbh_12_u:316.031a": "mahājālasamākṛṣṭān sthale matsyān ivoddhṛtān",
    "GE07mbh_12_u:316.031c": "snehajālasamākṛṣṭān paśya jantūn suduḥkhitān",
    "GE07mbh_12_u:316.032a": "kuṭumbaṃ putradāraṃ ca śarīraṃ dravyasaṃcayāḥ",
    "GE07mbh_12_u:316.032c": "pārakyam adhruvaṃ sarvaṃ kiṃ svaṃ sukṛtaduṣkṛtam",
    "GE07mbh_12_u:316.033a": "yadā sarvaṃ parityajya gantavyam avaśena te",
    "GE07mbh_12_u:316.033c": "anarthe kiṃ prasaktas tvaṃ svam arthaṃ nānutiṣṭhasi",
    "GE07mbh_12_u:316.034a": "aviśrāntam anālambam apātheyam adaiśikam",
    "GE07mbh_12_u:316.034c": "tamaḥkāntāram adhvānaṃ katham eko gamiṣyasi",
    "GE07mbh_12_u:316.035a": "na hi tvā prasthitaṃ kaś cit pṛṣṭhato 'nugamiṣyati",
    "GE07mbh_12_u:316.035c": "sukṛtaṃ duṣkṛtaṃ ca tvā yāsyantam anuyāsyati",
    "GE07mbh_12_u:316.036a": "vidyā karma ca śauryaṃ ca jñānaṃ ca bahuvistaram",
    "GE07mbh_12_u:316.036c": "arthārtham anusāryante siddhārthas tu vimucyate",
    "GE07mbh_12_u:316.037a": "nibandhanī rajjur eṣā yā grāme vasato ratiḥ",
    "GE07mbh_12_u:316.037c": "chittvaināṃ sukṛto yānti naināṃ chindanti duṣkṛtaḥ",
    "GE07mbh_12_u:316.037d-0793_01": "tulyajātivayorūpān hutān paśyasi mṛtyunā",
    "GE07mbh_12_u:316.037d-0793_02": "na ca nāmāsti nirvedo lauhaṃ hi hṛdayaṃ tava",
    "GE07mbh_12_u:316.038a": "rūpakūlāṃ manaḥsrotāṃ sparśadvīpāṃ rasāvahām",
    "GE07mbh_12_u:316.038c": "gandhapaṅkāṃ śabdajalāṃ svargamārgadurāvahām",
    "GE07mbh_12_u:316.039a": "kṣamāritrāṃ satyamayīṃ dharmasthairyavaṭākarām",
    "GE07mbh_12_u:316.039c": "tyāgavātādhvagāṃ śīghrāṃ buddhināvā nadīṃ taret",
    "GE07mbh_12_u:316.040a": "tyaja dharmam adharmaṃ ca ubhe satyānṛte tyaja",
    "GE07mbh_12_u:316.040c": "ubhe satyānṛte tyaktvā yena tyajasi taṃ tyaja",
    "GE07mbh_12_u:316.041a": "tyaja dharmam asaṃkalpād adharmaṃ cāpy ahiṃsayā",
    "GE07mbh_12_u:316.041c": "ubhe satyānṛte buddhyā buddhiṃ paramaniścayāt",
    "GE07mbh_12_u:316.042a": "asthisthūṇaṃ snāyuyutaṃ",
    "GE07mbh_12_u:316.042c": "carmāvanaddhaṃ durgandhi pūrṇaṃ mūtrapurīṣayoḥ",
    "GE07mbh_12_u:316.043a": "jarāśokasamāviṣṭaṃ rogāyatanam āturam",
    "GE07mbh_12_u:316.043c": "rajasvalam anityaṃ ca bhūtāvāsaṃ samutsṛja",
    "GE07mbh_12_u:316.044a": "idaṃ viśvaṃ jagat sarvam ajagac cāpi yad bhavet",
    "GE07mbh_12_u:316.044c": "mahābhūtātmakaṃ sarvaṃ mahad yat paramāṇu yat",
    "GE07mbh_12_u:316.044d-0794_01": "mahābhūtāni khaṃ vāyur agnir āpas tathā mahī",
    "GE07mbh_12_u:316.044d-0794_02": "ṣaṣṭhas tu cetanā yā tu ātmā saptama ucyate",
    "GE07mbh_12_u:316.044d-0794_03": "aṣṭamaṃ tu mano jñeyaṃ buddhis tu navamī smṛtā",
    "GE07mbh_12_u:316.045a": "indriyāṇi ca pañcaiva tamaḥ sattvaṃ rajas tathā",
    "GE07mbh_12_u:316.045c": "ity eṣa saptadaśako rāśir avyaktasaṃjñakaḥ",
    "GE07mbh_12_u:316.046a": "sarvair ihendriyārthaiś ca vyaktāvyaktair hi saṃhitaḥ",
    "GE07mbh_12_u:316.046c": "pañcaviṃśaka ity eṣa vyaktāvyaktamayo guṇaḥ",
    "GE07mbh_12_u:316.047a": "etaiḥ sarvaiḥ samāyuktaḥ pumān ity abhidhīyate",
    "GE07mbh_12_u:316.047c": "trivargo 'tra sukhaṃ duḥkhaṃ jīvitaṃ maraṇaṃ tathā",
    "GE07mbh_12_u:316.048a": "ya idaṃ veda tattvena sa veda prabhavāpyayau",
    "GE07mbh_12_u:316.048c": "pārāśaryeha boddhavyaṃ jñānānāṃ yac ca kiṃ cana",
    "GE07mbh_12_u:316.049a": "indriyair gṛhyate yad yat tat tad vyaktam iti sthitiḥ",
    "GE07mbh_12_u:316.049c": "avyaktam iti vijñeyaṃ liṅgagrāhyam atīndriyam",
    "GE07mbh_12_u:316.050a": "indriyair niyatair dehī dhārābhir iva tarpyate",
    "GE07mbh_12_u:316.050c": "loke vitatam ātmānaṃ lokaṃ cātmani paśyati",
    "GE07mbh_12_u:316.051a": "parāvaradṛśaḥ śaktir jñānavelāṃ na paśyati",
    "GE07mbh_12_u:316.051c": "paśyataḥ sarvabhūtāni sarvāvasthāsu sarvadā",
    "GE07mbh_12_u:316.052a": "brahmabhūtasya saṃyogo nāśubhenopapadyate",
    "GE07mbh_12_u:316.052c": "jñānena vividhān kleśān ativṛttasya mohajān",
    "GE07mbh_12_u:316.052e": "loke buddhiprakāśena lokamārgo na riṣyate",
    "GE07mbh_12_u:316.053a": "anādinidhanaṃ jantum ātmani sthitam avyayam",
    "GE07mbh_12_u:316.053c": "akartāram amūrtaṃ ca bhagavān āha tīrthavit",
    "GE07mbh_12_u:316.054a": "yo jantuḥ svakṛtais tais taiḥ karmabhir nityaduḥkhitaḥ",
    "GE07mbh_12_u:316.054c": "sa duḥkhapratighātārthaṃ hanti jantūn anekadhā",
    "GE07mbh_12_u:316.055a": "tataḥ karma samādatte punar anyan navaṃ bahu",
    "GE07mbh_12_u:316.055c": "tapyate 'tha punas tena bhuktvāpathyam ivāturaḥ",
    "GE07mbh_12_u:316.056a": "ajasram eva mohārto duḥkheṣu sukhasaṃjñitaḥ",
    "GE07mbh_12_u:316.056c": "badhyate mathyate caiva karmabhir manthavat sadā",
    "GE07mbh_12_u:316.057a": "tato nivṛtto bandhāt svāt karmaṇām udayād iha",
    "GE07mbh_12_u:316.057c": "paribhramati saṃsāraṃ cakravad bahuvedanaḥ",
    "GE07mbh_12_u:316.058a": "sa tvaṃ nivṛttabandhas tu nivṛttaś cāpi karmataḥ",
    "GE07mbh_12_u:316.058c": "sarvavit sarvajit siddho bhava bhāvavivarjitaḥ",
    "GE07mbh_12_u:316.059a": "saṃyamena navaṃ bandhaṃ nivartya tapaso balāt",
    "GE07mbh_12_u:316.059c": "saṃprāptā bahavaḥ siddhim apy abādhāṃ sukhodayām",
    "GE07mbh_12_u:317.001": "nārada uvāca",
    "GE07mbh_12_u:317.001a": "aśokaṃ śokanāśārthaṃ śāstraṃ śāntikaraṃ śivam",
    "GE07mbh_12_u:317.001c": "niśamya labhate buddhiṃ tāṃ labdhvā sukham edhate",
    "GE07mbh_12_u:317.002a": "śokasthānasahasrāṇi bhayasthānaśatāni ca",
    "GE07mbh_12_u:317.002c": "divase divase mūḍham āviśanti na paṇḍitam",
    "GE07mbh_12_u:317.003a": "tasmād aniṣṭanāśārtham itihāsaṃ nibodha me",
    "GE07mbh_12_u:317.003c": "tiṣṭhate ced vaśe buddhir labhate śokanāśanam",
    "GE07mbh_12_u:317.004a": "aniṣṭasaṃprayogāc ca viprayogāt priyasya ca",
    "GE07mbh_12_u:317.004c": "manuṣyā mānasair duḥkhair yujyante alpabuddhayaḥ",
    "GE07mbh_12_u:317.005a": "dravyeṣu samatīteṣu ye guṇās tān na cintayet",
    "GE07mbh_12_u:317.005c": "tān anādriyamāṇasya snehabandhaḥ pramucyate",
    "GE07mbh_12_u:317.006a": "doṣadarśī bhavet tatra yatra rāgaḥ pravartate",
    "GE07mbh_12_u:317.006c": "aniṣṭavad dhitaṃ paśyet tathā kṣipraṃ virajyate",
    "GE07mbh_12_u:317.007a": "nārtho na dharmo na yaśo yo 'tītam anuśocati",
    "GE07mbh_12_u:317.007c": "apy abhāvena yujyeta tac cāsya na nivartate",
    "GE07mbh_12_u:317.008a": "guṇair bhūtāni yujyante viyujyante tathaiva ca",
    "GE07mbh_12_u:317.008c": "sarvāṇi naitad ekasya śokasthānaṃ hi vidyate",
    "GE07mbh_12_u:317.009a": "mṛtaṃ vā yadi vā naṣṭaṃ yo 'tītam anuśocati",
    "GE07mbh_12_u:317.009c": "duḥkhena labhate duḥkhaṃ dvāv anarthau prapadyate",
    "GE07mbh_12_u:317.010a": "nāśru kurvanti ye buddhyā dṛṣṭvā lokeṣu saṃtatim",
    "GE07mbh_12_u:317.010c": "samyak prapaśyataḥ sarvaṃ nāśrukarmopapadyate",
    "GE07mbh_12_u:317.011a": "duḥkhopaghāte śārīre mānase vāpy upasthite",
    "GE07mbh_12_u:317.011c": "yasmin na śakyate kartuṃ yatnas tan nānucintayet",
    "GE07mbh_12_u:317.012a": "bhaiṣajyam etad duḥkhasya yad etan nānucintayet",
    "GE07mbh_12_u:317.012c": "cintyamānaṃ hi na vyeti bhūyaś cāpi pravardhate",
    "GE07mbh_12_u:317.013a": "prajñayā mānasaṃ duḥkhaṃ hanyāc chārīram auṣadhaiḥ",
    "GE07mbh_12_u:317.013c": "etad vijñānasāmarthyaṃ na bālaiḥ samatām iyāt",
    "GE07mbh_12_u:317.014a": "anityaṃ yauvanaṃ rūpaṃ jīvitaṃ dravyasaṃcayaḥ",
    "GE07mbh_12_u:317.014c": "ārogyaṃ priyasaṃvāso gṛdhyet tatra na paṇḍitaḥ",
    "GE07mbh_12_u:317.015a": "na jānapadikaṃ duḥkham ekaḥ śocitum arhati",
    "GE07mbh_12_u:317.015c": "aśocan pratikurvīta yadi paśyed upakramam",
    "GE07mbh_12_u:317.016a": "sukhād bahutaraṃ duḥkhaṃ jīvite nātra saṃśayaḥ",
    "GE07mbh_12_u:317.016c": "snigdhatvaṃ cendriyārtheṣu mohān maraṇam apriyam",
    "GE07mbh_12_u:317.017a": "parityajati yo duḥkhaṃ sukhaṃ vāpy ubhayaṃ naraḥ",
    "GE07mbh_12_u:317.017c": "abhyeti brahma so 'tyantaṃ na taṃ śocanti paṇḍitāḥ",
    "GE07mbh_12_u:317.018a": "duḥkham arthā hi tyajyante pālane na ca te sukhāḥ",
    "GE07mbh_12_u:317.018c": "duḥkhena cādhigamyante nāśam eṣāṃ na cintayet",
    "GE07mbh_12_u:317.019a": "anyām anyāṃ dhanāvasthāṃ prāpya vaiśeṣikīṃ narāḥ",
    "GE07mbh_12_u:317.019c": "atṛptā yānti vidhvaṃsaṃ saṃtoṣaṃ yānti paṇḍitāḥ",
    "GE07mbh_12_u:317.020a": "sarve kṣayāntā nicayāḥ patanāntāḥ samucchrayāḥ",
    "GE07mbh_12_u:317.020c": "saṃyogā viprayogāntā maraṇāntaṃ hi jīvitam",
    "GE07mbh_12_u:317.021a": "anto nāsti pipāsāyās tuṣṭis tu paramaṃ sukham",
    "GE07mbh_12_u:317.021c": "tasmāt saṃtoṣam eveha dhanaṃ paśyanti paṇḍitāḥ",
    "GE07mbh_12_u:317.022a": "nimeṣamātram api hi vayo gacchan na tiṣṭhati",
    "GE07mbh_12_u:317.022c": "svaśarīreṣv anityeṣu nityaṃ kim anucintayet",
    "GE07mbh_12_u:317.023a": "bhūteṣv abhāvaṃ saṃcintya ye buddhvā tamasaḥ param",
    "GE07mbh_12_u:317.023c": "na śocanti gatādhvānaḥ paśyantaḥ paramāṃ gatim",
    "GE07mbh_12_u:317.024a": "saṃcinvānakam evainaṃ kāmānām avitṛptakam",
    "GE07mbh_12_u:317.024c": "vyāghraḥ paśum ivāsādya mṛtyur ādāya gacchati",
    "GE07mbh_12_u:317.025a": "athāpy upāyaṃ saṃpaśyed duḥkhasya parimokṣaṇe",
    "GE07mbh_12_u:317.025c": "aśocann ārabhetaiva yuktaś cāvyasanī bhavet",
    "GE07mbh_12_u:317.026a": "śabde sparśe ca rūpe ca gandheṣu ca raseṣu ca",
    "GE07mbh_12_u:317.026c": "nopabhogāt paraṃ kiṃ cid dhanino vādhanasya vā",
    "GE07mbh_12_u:317.027a": "prāk saṃprayogād bhūtānāṃ nāsti duḥkham anāmayam",
    "GE07mbh_12_u:317.027c": "viprayogāt tu sarvasya na śocet prakṛtisthitaḥ",
    "GE07mbh_12_u:317.028a": "dhṛtyā śiśnodaraṃ rakṣet pāṇipādaṃ ca cakṣuṣā",
    "GE07mbh_12_u:317.028c": "cakṣuḥśrotre ca manasā mano vācaṃ ca vidyayā",
    "GE07mbh_12_u:317.029a": "praṇayaṃ pratisaṃhṛtya saṃstuteṣv itareṣu ca",
    "GE07mbh_12_u:317.029c": "vicared asamunnaddhaḥ sa sukhī sa ca paṇḍitaḥ",
    "GE07mbh_12_u:317.030a": "adhyātmaratir āsīno nirapekṣo nirāmiṣaḥ",
    "GE07mbh_12_u:317.030c": "ātmanaiva sahāyena yaś caret sa sukhī bhavet",
    "GE07mbh_12_u:318.001": "nārada uvāca",
    "GE07mbh_12_u:318.001a": "sukhaduḥkhaviparyāso yadā samupapadyate",
    "GE07mbh_12_u:318.001c": "nainaṃ prajñā sunītaṃ vā trāyate nāpi pauruṣam",
    "GE07mbh_12_u:318.002a": "svabhāvād yatnam ātiṣṭhed yatnavān nāvasīdati",
    "GE07mbh_12_u:318.002c": "jarāmaraṇarogebhyaḥ priyam ātmānam uddharet",
    "GE07mbh_12_u:318.003a": "rujanti hi śarīrāṇi rogāḥ śārīramānasāḥ",
    "GE07mbh_12_u:318.003c": "sāyakā iva tīkṣṇāgrāḥ prayuktā dṛḍhadhanvibhiḥ",
    "GE07mbh_12_u:318.004a": "vyādhitasya vivitsābhis trasyato jīvitaiṣiṇaḥ",
    "GE07mbh_12_u:318.004c": "avaśasya vināśāya śarīram apakṛṣyate",
    "GE07mbh_12_u:318.005a": "sravanti na nivartante srotāṃsi saritām iva",
    "GE07mbh_12_u:318.005c": "āyur ādāya martyānāṃ rātryahāni punaḥ punaḥ",
    "GE07mbh_12_u:318.006a": "vyatyayo hy ayam atyantaṃ pakṣayoḥ śuklakṛṣṇayoḥ",
    "GE07mbh_12_u:318.006c": "jātaṃ martyaṃ jarayati nimeṣaṃ nāvatiṣṭhate",
    "GE07mbh_12_u:318.007a": "sukhaduḥkhāni bhūtānām ajaro jarayann asau",
    "GE07mbh_12_u:318.007c": "ādityo hy astam abhyeti punaḥ punar udeti ca",
    "GE07mbh_12_u:318.008a": "adṛṣṭapūrvān ādāya bhāvān apariśaṅkitān",
    "GE07mbh_12_u:318.008c": "iṣṭāniṣṭān manuṣyāṇām astaṃ gacchanti rātrayaḥ",
    "GE07mbh_12_u:318.009a": "yo yam icched yathākāmaṃ kāmānāṃ tat tad āpnuyāt",
    "GE07mbh_12_u:318.009c": "yadi syān na parādhīnaṃ puruṣasya kriyāphalam",
    "GE07mbh_12_u:318.010a": "saṃyatāś ca hi dakṣāś ca matimantaś ca mānavāḥ",
    "GE07mbh_12_u:318.010c": "dṛśyante niṣphalāḥ santaḥ prahīṇāś ca svakarmabhiḥ",
    "GE07mbh_12_u:318.011a": "apare bāliśāḥ santo nirguṇāḥ puruṣādhamāḥ",
    "GE07mbh_12_u:318.011c": "āśīrbhir apy asaṃyuktā dṛśyante sarvakāminaḥ",
    "GE07mbh_12_u:318.012a": "bhūtānām aparaḥ kaś cid dhiṃsāyāṃ satatotthitaḥ",
    "GE07mbh_12_u:318.012c": "vañcanāyāṃ ca lokasya sa sukheṣv eva jīryate",
    "GE07mbh_12_u:318.013a": "aceṣṭamānam āsīnaṃ śrīḥ kaṃ cid upatiṣṭhati",
    "GE07mbh_12_u:318.013c": "kaś cit karmānusṛtyānyo na prāpyam adhigacchati",
    "GE07mbh_12_u:318.014a": "aparādhaṃ samācakṣva puruṣasya svabhāvataḥ",
    "GE07mbh_12_u:318.014c": "śukram anyatra saṃbhūtaṃ punar anyatra gacchati",
    "GE07mbh_12_u:318.015a": "tasya yonau prasaktasya garbho bhavati vā na vā",
    "GE07mbh_12_u:318.015c": "āmrapuṣpopamā yasya nivṛttir upalabhyate",
    "GE07mbh_12_u:318.016a": "keṣāṃ cit putrakāmānām anusaṃtānam icchatām",
    "GE07mbh_12_u:318.016c": "siddhau prayatamānānāṃ naivāṇḍam upajāyate",
    "GE07mbh_12_u:318.017a": "garbhāc codvijamānānāṃ kruddhād āśīviṣād iva",
    "GE07mbh_12_u:318.017c": "āyuṣmāñ jāyate putraḥ kathaṃ pretaḥ pitaiva saḥ",
    "GE07mbh_12_u:318.018a": "devān iṣṭvā tapas taptvā kṛpaṇaiḥ putragṛddhibhiḥ",
    "GE07mbh_12_u:318.018c": "daśa māsān paridhṛtā jāyante kulapāṃsanāḥ",
    "GE07mbh_12_u:318.019a": "apare dhanadhānyāni bhogāṃś ca pitṛsaṃcitān",
    "GE07mbh_12_u:318.019c": "vipulān abhijāyante labdhās tair eva maṅgalaiḥ",
    "GE07mbh_12_u:318.020a": "anyonyaṃ samabhipretya maithunasya samāgame",
    "GE07mbh_12_u:318.020c": "upadrava ivāviṣṭo yoniṃ garbhaḥ prapadyate",
    "GE07mbh_12_u:318.021a": "śīrṇaṃ paraśarīreṇa nicchavīkaṃ śarīriṇam",
    "GE07mbh_12_u:318.021c": "prāṇināṃ prāṇasaṃrodhe māṃsaśleṣmaviceṣṭitam",
    "GE07mbh_12_u:318.022a": "nirdagdhaṃ paradehena paradehaṃ calācalam",
    "GE07mbh_12_u:318.022c": "vinaśyantaṃ vināśānte nāvi nāvam ivāhitam",
    "GE07mbh_12_u:318.023a": "saṃgatyā jaṭhare nyastaṃ retobindum acetanam",
    "GE07mbh_12_u:318.023c": "kena yatnena jīvantaṃ garbhaṃ tvam iha paśyasi",
    "GE07mbh_12_u:318.024a": "annapānāni jīryante yatra bhakṣāś ca bhakṣitāḥ",
    "GE07mbh_12_u:318.024c": "tasminn evodare garbhaḥ kiṃ nānnam iva jīryate",
    "GE07mbh_12_u:318.025a": "garbhamūtrapurīṣāṇāṃ svabhāvaniyatā gatiḥ",
    "GE07mbh_12_u:318.025c": "dhāraṇe vā visarge vā na kartur vidyate vaśaḥ",
    "GE07mbh_12_u:318.026a": "sravanti hy udarād garbhā jāyamānās tathāpare",
    "GE07mbh_12_u:318.026c": "āgamena sahānyeṣāṃ vināśa upapadyate",
    "GE07mbh_12_u:318.027a": "etasmād yonisaṃbandhād yo jīvan parimucyate",
    "GE07mbh_12_u:318.027c": "prajāṃ ca labhate kāṃ cit punar dvaṃdveṣu majjati",
    "GE07mbh_12_u:318.028a": "śatasya sahajātasya saptamīṃ daśamīṃ daśām",
    "GE07mbh_12_u:318.028c": "prāpnuvanti tataḥ pañca na bhavanti śatāyuṣaḥ",
    "GE07mbh_12_u:318.029a": "nābhyutthāne manuṣyāṇāṃ yogāḥ syur nātra saṃśayaḥ",
    "GE07mbh_12_u:318.029c": "vyādhibhiś ca vimathyante vyālaiḥ kṣudramṛgā iva",
    "GE07mbh_12_u:318.030a": "vyādhibhir bhakṣyamāṇānāṃ tyajatāṃ vipulaṃ dhanam",
    "GE07mbh_12_u:318.030c": "vedanāṃ nāpakarṣanti yatamānāś cikitsakāḥ",
    "GE07mbh_12_u:318.031a": "te cāpi nipuṇā vaidyāḥ kuśalāḥ saṃbhṛtauṣadhāḥ",
    "GE07mbh_12_u:318.031c": "vyādhibhiḥ parikṛṣyante mṛgā vyādhair ivārditāḥ",
    "GE07mbh_12_u:318.032a": "te pibantaḥ kaṣāyāṃś ca sarpīṃṣi vividhāni ca",
    "GE07mbh_12_u:318.032c": "dṛśyante jarayā bhagnā nāgā nāgair ivottamaiḥ",
    "GE07mbh_12_u:318.033a": "ke vā bhuvi cikitsante rogārtān mṛgapakṣiṇaḥ",
    "GE07mbh_12_u:318.033c": "śvāpadāni daridrāṃś ca prāyo nārtā bhavanti te",
    "GE07mbh_12_u:318.034a": "ghorān api durādharṣān nṛpatīn ugratejasaḥ",
    "GE07mbh_12_u:318.034c": "ākramya roga ādatte paśūn paśupaco yathā",
    "GE07mbh_12_u:318.035a": "iti lokam anākrandaṃ mohaśokapariplutam",
    "GE07mbh_12_u:318.035c": "srotasā sahasā kṣiptaṃ hriyamāṇaṃ balīyasā",
    "GE07mbh_12_u:318.036a": "na dhanena na rājyena nogreṇa tapasā tathā",
    "GE07mbh_12_u:318.036c": "svabhāvā vyativartante ye niyuktāḥ śarīriṣu",
    "GE07mbh_12_u:318.037a": "na mriyeran na jīryeran sarve syuḥ sarvakāmikāḥ",
    "GE07mbh_12_u:318.037c": "nāpriyaṃ pratipaśyeyur utthānasya phalaṃ prati",
    "GE07mbh_12_u:318.038a": "upary upari lokasya sarvo bhavitum icchati",
    "GE07mbh_12_u:318.038c": "yatate ca yathāśakti na ca tad vartate tathā",
    "GE07mbh_12_u:318.039a": "aiśvaryamadamattāṃś ca mattān madyamadena ca",
    "GE07mbh_12_u:318.039c": "apramattāḥ śaṭhāḥ krūrā vikrāntāḥ paryupāsate",
    "GE07mbh_12_u:318.040a": "kleśāḥ pratinivartante keṣāṃ cid asamīkṣitāḥ",
    "GE07mbh_12_u:318.040c": "svaṃ svaṃ ca punar anyeṣāṃ na kiṃ cid abhigamyate",
    "GE07mbh_12_u:318.041a": "mahac ca phalavaiṣamyaṃ dṛśyate karmasaṃdhiṣu",
    "GE07mbh_12_u:318.041c": "vahanti śibikām anye yānty anye śibikāgatāḥ",
    "GE07mbh_12_u:318.042a": "sarveṣām ṛddhikāmānām anye rathapuraḥsarāḥ",
    "GE07mbh_12_u:318.042c": "manujāś ca śatastrīkāḥ śataśo vidhavāḥ striyaḥ",
    "GE07mbh_12_u:318.043a": "dvaṃdvārāmeṣu bhūteṣu gacchanty ekaikaśo narāḥ",
    "GE07mbh_12_u:318.043c": "idam anyat paraṃ paśya mātra mohaṃ kariṣyasi",
    "GE07mbh_12_u:318.044a": "tyaja dharmam adharmaṃ ca ubhe satyānṛte tyaja",
    "GE07mbh_12_u:318.044c": "ubhe satyānṛte tyaktvā yena tyajasi taṃ tyaja",
    "GE07mbh_12_u:318.045a": "etat te paramaṃ guhyam ākhyātam ṛṣisattama",
    "GE07mbh_12_u:318.045c": "yena devāḥ parityajya martyalokaṃ divaṃ gatāḥ",
    "GE07mbh_12_u:318.046": "bhīṣma uvāca",
    "GE07mbh_12_u:318.046a": "nāradasya vacaḥ śrutvā śukaḥ paramabuddhimān",
    "GE07mbh_12_u:318.046c": "saṃcintya manasā dhīro niścayaṃ nādhyagacchata",
    "GE07mbh_12_u:318.047a": "putradārair mahān kleśo vidyāmnāye mahāñ śramaḥ",
    "GE07mbh_12_u:318.047c": "kiṃ nu syāc chāśvataṃ sthānam alpakleśaṃ mahodayam",
    "GE07mbh_12_u:318.048a": "tato muhūrtaṃ saṃcintya niścitāṃ gatim ātmanaḥ",
    "GE07mbh_12_u:318.048c": "parāvarajño dharmasya parāṃ naiḥśreyasīṃ gatim",
    "GE07mbh_12_u:318.049a": "kathaṃ tv aham asaṃkliṣṭo gaccheyaṃ paramāṃ gatim",
    "GE07mbh_12_u:318.049c": "nāvarteyaṃ yathā bhūyo yonisaṃsārasāgare",
    "GE07mbh_12_u:318.050a": "paraṃ bhāvaṃ hi kāṅkṣāmi yatra nāvartate punaḥ",
    "GE07mbh_12_u:318.050c": "sarvasaṅgān parityajya niścitāṃ manaso gatim",
    "GE07mbh_12_u:318.051a": "tatra yāsyāmi yatrātmā śamaṃ me 'dhigamiṣyati",
    "GE07mbh_12_u:318.051c": "akṣayaś cāvyayaś caiva yatra sthāsyāmi śāśvataḥ",
    "GE07mbh_12_u:318.052a": "na tu yogam ṛte śakyā prāptuṃ sā paramā gatiḥ",
    "GE07mbh_12_u:318.052c": "avabandho hi muktasya karmabhir nopapadyate",
    "GE07mbh_12_u:318.053a": "tasmād yogaṃ samāsthāya tyaktvā gṛhakalevaram",
    "GE07mbh_12_u:318.053c": "vāyubhūtaḥ pravekṣyāmi tejorāśiṃ divākaram",
    "GE07mbh_12_u:318.054a": "na hy eṣa kṣayam āpnoti somaḥ suragaṇair yathā",
    "GE07mbh_12_u:318.054c": "kampitaḥ patate bhūmiṃ punaś caivādhirohati",
    "GE07mbh_12_u:318.054e": "kṣīyate hi sadā somaḥ punaś caivābhipūryate",
    "GE07mbh_12_u:318.054f-0795_01": "necchāmy evaṃ viditvaite hrāsavṛddhī punaḥ punaḥ",
    "GE07mbh_12_u:318.055a": "ravis tu saṃtāpayati lokān raśmibhir ulbaṇaiḥ",
    "GE07mbh_12_u:318.055c": "sarvatas teja ādatte nityam akṣayamaṇḍalaḥ",
    "GE07mbh_12_u:318.056a": "ato me rocate gantum ādityaṃ dīptatejasam",
    "GE07mbh_12_u:318.056c": "atra vatsyāmi durdharṣo niḥsaṅgenāntarātmanā",
    "GE07mbh_12_u:318.056d-0796_01": "sūryasya tapataś cāhaṃ jagat sthāvarajaṅgamam",
    "GE07mbh_12_u:318.057a": "sūryasya sadane cāhaṃ nikṣipyedaṃ kalevaram",
    "GE07mbh_12_u:318.057c": "ṛṣibhiḥ saha yāsyāmi sauraṃ tejo 'tiduḥsaham",
    "GE07mbh_12_u:318.058a": "āpṛcchāmi nagān nāgān girīn urvīṃ diśo divam",
    "GE07mbh_12_u:318.058c": "devadānavagandharvān piśācoragarākṣasān",
    "GE07mbh_12_u:318.059a": "lokeṣu sarvabhūtāni pravekṣyāmi",
    "GE07mbh_12_u:318.059c": "paśyantu yogavīryaṃ me sarve devāḥ saharṣibhiḥ",
    "GE07mbh_12_u:318.060a": "athānujñāpya tam ṛṣiṃ nāradaṃ lokaviśrutam",
    "GE07mbh_12_u:318.060c": "tasmād anujñāṃ saṃprāpya jagāma pitaraṃ prati",
    "GE07mbh_12_u:318.061a": "so 'bhivādya mahātmānam ṛṣiṃ dvaipāyanaṃ munim",
    "GE07mbh_12_u:318.061c": "śukaḥ pradakṣiṇīkṛtya kṛṣṇam āpṛṣṭavān muniḥ",
    "GE07mbh_12_u:318.062a": "śrutvā ṛṣis tad vacanaṃ śukasya; prīto mahātmā punar āha cainam",
    "GE07mbh_12_u:318.062c": "bho bhoḥ putra sthīyatāṃ tāvad adya; yāvac cakṣuḥ prīṇayāmi tvadartham",
    "GE07mbh_12_u:318.062d-0797_01": "evam uktaḥ pitus tena snehayuktena cetasā",
    "GE07mbh_12_u:318.062d-0797_02": "naivecchām akarot tasya niḥsaṅgenāntarātmanā",
    "GE07mbh_12_u:318.063a": "nirapekṣaḥ śuko bhūtvā niḥsneho muktabandhanaḥ",
    "GE07mbh_12_u:318.063c": "mokṣam evānusaṃcintya gamanāya mano dadhe",
    "GE07mbh_12_u:318.063e": "pitaraṃ saṃparityajya jagāma dvijasattamaḥ",
    "GE07mbh_12_u:318.063f-0798_01": "kailāsapṛṣṭhaṃ vipulaṃ siddhasaṃghair niṣevitam",
    "GE07mbh_12_u:319.001": "bhīṣma uvāca",
    "GE07mbh_12_u:319.001a": "giripṛṣṭhaṃ samāruhya suto vyāsasya bhārata",
    "GE07mbh_12_u:319.001c": "same deśe vivikte ca niḥśalāka upāviśat",
    "GE07mbh_12_u:319.002a": "dhārayām āsa cātmānaṃ yathāśāstraṃ mahāmuniḥ",
    "GE07mbh_12_u:319.002c": "pādāt prabhṛtigātreṣu krameṇa kramayogavit",
    "GE07mbh_12_u:319.003a": "tataḥ sa prāṅmukho vidvān āditye nacirodite",
    "GE07mbh_12_u:319.003c": "pāṇipādaṃ samādhāya vinītavad upāviśat",
    "GE07mbh_12_u:319.004a": "na tatra pakṣisaṃghāto na śabdo nāpi darśanam",
    "GE07mbh_12_u:319.004c": "yatra vaiyāsakir dhīmān yoktuṃ samupacakrame",
    "GE07mbh_12_u:319.005a": "sa dadarśa tadātmānaṃ",
    "GE07mbh_12_u:319.005c": "prajahāsa tato hāsaṃ śukaḥ saṃprekṣya bhāskaram",
    "GE07mbh_12_u:319.006a": "sa punar yogam āsthāya mokṣamārgopalabdhaye",
    "GE07mbh_12_u:319.006c": "mahāyogīśvaro bhūtvā so 'tyakrāmad vihāyasam",
    "GE07mbh_12_u:319.007a": "tataḥ pradakṣiṇaṃ kṛtvā devarṣiṃ nāradaṃ tadā",
    "GE07mbh_12_u:319.007c": "nivedayām āsa tadā svaṃ yogaṃ paramarṣaye",
    "GE07mbh_12_u:319.008a": "dṛṣṭo mārgaḥ pravṛtto 'smi svasti te 'stu tapodhana",
    "GE07mbh_12_u:319.008c": "tvatprasādād gamiṣyāmi gatim iṣṭāṃ mahādyute",
    "GE07mbh_12_u:319.009a": "nāradenābhyanujñātas tato dvaipāyanātmajaḥ",
    "GE07mbh_12_u:319.009c": "abhivādya punar yogam āsthāyākāśam āviśat",
    "GE07mbh_12_u:319.010a": "kailāsapṛṣṭhād utpatya sa papāta divaṃ tadā",
    "GE07mbh_12_u:319.010c": "antarikṣacaraḥ śrīmān vyāsaputraḥ suniścitaḥ",
    "GE07mbh_12_u:319.011a": "tam udyantaṃ dvijaśreṣṭhaṃ vainateyasamadyutim",
    "GE07mbh_12_u:319.011c": "dadṛśuḥ sarvabhūtāni manomārutaraṃhasam",
    "GE07mbh_12_u:319.012a": "vyavasāyena lokāṃs trīn sarvān so 'tha vicintayan",
    "GE07mbh_12_u:319.012c": "āsthito divyam adhvānaṃ pāvakārkasamaprabhaḥ",
    "GE07mbh_12_u:319.013a": "tam ekamanasaṃ yāntam avyagram akutobhayam",
    "GE07mbh_12_u:319.013c": "dadṛśuḥ sarvabhūtāni jaṅgamānītarāṇi ca",
    "GE07mbh_12_u:319.014a": "yathāśakti yathānyāyaṃ pūjayāṃ cakrire tadā",
    "GE07mbh_12_u:319.014c": "puṣpavarṣaiś ca divyais tam avacakrur divaukasaḥ",
    "GE07mbh_12_u:319.015a": "taṃ dṛṣṭvā vismitāḥ sarve gandharvāpsarasāṃ gaṇāḥ",
    "GE07mbh_12_u:319.015c": "ṛṣayaś caiva saṃsiddhāḥ paraṃ vismayam āgatāḥ",
    "GE07mbh_12_u:319.016a": "antarikṣacaraḥ ko 'yaṃ tapasā siddhim āgataḥ",
    "GE07mbh_12_u:319.016c": "adhaḥkāyordhvavaktraś ca netraiḥ samabhivāhyate",
    "GE07mbh_12_u:319.017a": "tataḥ paramadhīrātmā triṣu lokeṣu viśrutaḥ",
    "GE07mbh_12_u:319.017c": "bhāskaraṃ samudīkṣan sa prāṅmukho vāgyato 'gamat",
    "GE07mbh_12_u:319.017e": "śabdenākāśam akhilaṃ pūrayann iva sarvataḥ",
    "GE07mbh_12_u:319.018a": "tam āpatantaṃ sahasā dṛṣṭvā sarvāpsarogaṇāḥ",
    "GE07mbh_12_u:319.018c": "saṃbhrāntamanaso rājann āsan paramavismitāḥ",
    "GE07mbh_12_u:319.018e": "pañcacūḍāprabhṛtayo bhṛśam utphullalocanāḥ",
    "GE07mbh_12_u:319.019a": "daivataṃ katamaṃ hy etad uttamāṃ gatim āsthitam",
    "GE07mbh_12_u:319.019c": "suniścitam ihāyāti vimuktam iva niḥspṛham",
    "GE07mbh_12_u:319.020a": "tataḥ samaticakrāma malayaṃ nāma parvatam",
    "GE07mbh_12_u:319.020c": "urvaśī pūrvacittiś ca yaṃ nityam upasevate",
    "GE07mbh_12_u:319.020e": "te sma brahmarṣiputrasya vismayaṃ yayatuḥ param",
    "GE07mbh_12_u:319.021a": "aho buddhisamādhānaṃ vedābhyāsarate dvije",
    "GE07mbh_12_u:319.021c": "acireṇaiva kālena nabhaś carati candravat",
    "GE07mbh_12_u:319.021e": "pitṛśuśrūṣayā siddhiṃ saṃprāpto 'yam anuttamām",
    "GE07mbh_12_u:319.022a": "pitṛbhakto dṛḍhatapāḥ pituḥ sudayitaḥ sutaḥ",
    "GE07mbh_12_u:319.022b-0799_01": "kṛtāñjalipuṭāḥ sarve tuṣṭuvur hṛṣṭamānasāḥ",
    "GE07mbh_12_u:319.022c": "ananyamanasā tena kathaṃ pitrā vivarjitaḥ",
    "GE07mbh_12_u:319.023a": "urvaśyā vacanaṃ śrutvā śukaḥ paramadharmavit",
    "GE07mbh_12_u:319.023c": "udaikṣata diśaḥ sarvā vacane gatamānasaḥ",
    "GE07mbh_12_u:319.024a": "so 'ntarikṣaṃ mahīṃ caiva saśailavanakānanām",
    "GE07mbh_12_u:319.024c": "ālokayām āsa tadā sarāṃsi saritas tathā",
    "GE07mbh_12_u:319.025a": "tato dvaipāyanasutaṃ bahumānapuraḥsaram",
    "GE07mbh_12_u:319.025c": "kṛtāñjalipuṭāḥ sarvā nirīkṣante sma devatāḥ",
    "GE07mbh_12_u:319.026a": "abravīt tās tadā vākyaṃ śukaḥ paramadharmavit",
    "GE07mbh_12_u:319.026c": "pitā yady anugacchen māṃ krośamānaḥ śuketi vai",
    "GE07mbh_12_u:319.027a": "tataḥ prativaco deyaṃ sarvair eva samāhitaiḥ",
    "GE07mbh_12_u:319.027c": "etan me snehataḥ sarve vacanaṃ kartum arhatha",
    "GE07mbh_12_u:319.028a": "śukasya vacanaṃ śrutvā diśaḥ savanakānanāḥ",
    "GE07mbh_12_u:319.028c": "samudrāḥ saritaḥ śailāḥ pratyūcus taṃ samantataḥ",
    "GE07mbh_12_u:319.029a": "yathājñāpayase vipra bāḍham evaṃ bhaviṣyati",
    "GE07mbh_12_u:319.029c": "ṛṣer vyāharato vākyaṃ prativakṣyāmahe vayam",
    "GE07mbh_12_u:320.001": "bhīṣma uvāca",
    "GE07mbh_12_u:320.001a": "ity evam uktvā vacanaṃ brahmarṣiḥ sumahātapāḥ",
    "GE07mbh_12_u:320.001c": "prātiṣṭhata śukaḥ siddhiṃ hitvā lokāṃś caturvidhān",
    "GE07mbh_12_u:320.002a": "tamo hy aṣṭavidhaṃ hitvā jahau pañcavidhaṃ rajaḥ",
    "GE07mbh_12_u:320.002c": "tataḥ sattvaṃ jahau dhīmāṃs tad adbhutam ivābhavat",
    "GE07mbh_12_u:320.003a": "tatas tasmin pade nitye nirguṇe liṅgavarjite",
    "GE07mbh_12_u:320.003c": "brahmaṇi pratyatiṣṭhat sa vidhūmo 'gnir iva jvalan",
    "GE07mbh_12_u:320.004a": "ulkāpātā diśāṃ dāhā bhūmikampās tathaiva ca",
    "GE07mbh_12_u:320.004c": "prādurbhūtāḥ kṣaṇe tasmiṃs tad adbhutam ivābhavat",
    "GE07mbh_12_u:320.005a": "drumāḥ śākhāś ca mumucuḥ śikharāṇi ca parvatāḥ",
    "GE07mbh_12_u:320.005c": "nirghātaśabdaiś ca girir himavān dīryatīva ha",
    "GE07mbh_12_u:320.006a": "na babhāse sahasrāṃśur na jajvāla ca pāvakaḥ",
    "GE07mbh_12_u:320.006c": "hradāś ca saritaś caiva cukṣubhuḥ sāgarās tathā",
    "GE07mbh_12_u:320.007a": "vavarṣa vāsavas toyaṃ rasavac ca sugandhi ca",
    "GE07mbh_12_u:320.007c": "vavau samīraṇaś cāpi divyagandhavahaḥ śuciḥ",
    "GE07mbh_12_u:320.008a": "sa śṛṅge 'pratime divye himavan merusaṃbhave",
    "GE07mbh_12_u:320.008c": "saṃśliṣṭe śvetapīte dve rukmarūpyamaye śubhe",
    "GE07mbh_12_u:320.009a": "śatayojanavistāre tiryag ūrdhvaṃ ca bhārata",
    "GE07mbh_12_u:320.009c": "udīcīṃ diśam āśritya rucire saṃdadarśa ha",
    "GE07mbh_12_u:320.010a": "so 'viśaṅkena manasā tathaivābhyapatac chukaḥ",
    "GE07mbh_12_u:320.010c": "tataḥ parvataśṛṅge dve sahasaiva dvidhākṛte",
    "GE07mbh_12_u:320.010e": "adṛśyetāṃ mahārāja tad adbhutam ivābhavat",
    "GE07mbh_12_u:320.011a": "tataḥ parvataśṛṅgābhyāṃ sahasaiva viniḥsṛtaḥ",
    "GE07mbh_12_u:320.011c": "na ca pratijaghānāsya sa gatiṃ parvatottamaḥ",
    "GE07mbh_12_u:320.012a": "tato mahān abhūc chabdo divi sarvadivaukasām",
    "GE07mbh_12_u:320.012c": "gandharvāṇām ṛṣīṇāṃ ca ye ca śailanivāsinaḥ",
    "GE07mbh_12_u:320.013a": "dṛṣṭvā śukam atikrāntaṃ parvataṃ ca dvidhākṛtam",
    "GE07mbh_12_u:320.013c": "sādhu sādhv iti tatrāsīn nādaḥ sarvatra bhārata",
    "GE07mbh_12_u:320.014a": "sa pūjyamāno devaiś ca gandharvair ṛṣibhis tathā",
    "GE07mbh_12_u:320.014c": "yakṣarākṣasasaṃghaiś ca vidyādharagaṇais tathā",
    "GE07mbh_12_u:320.015a": "divyaiḥ puṣpaiḥ samākīrṇam antarikṣaṃ samantataḥ",
    "GE07mbh_12_u:320.015c": "āsīt kila mahārāja śukābhipatane tadā",
    "GE07mbh_12_u:320.016a": "tato mandākinīṃ ramyām upariṣṭād abhivrajan",
    "GE07mbh_12_u:320.016c": "śuko dadarśa dharmātmā puṣpitadrumakānanām",
    "GE07mbh_12_u:320.017a": "tasyāṃ krīḍanty abhiratāḥ snānti caivāpsarogaṇāḥ",
    "GE07mbh_12_u:320.017c": "śūnyākāraṃ nirākārāḥ śukaṃ dṛṣṭvā vivāsasaḥ",
    "GE07mbh_12_u:320.018a": "taṃ prakramantam ājñāya pitā snehasamanvitaḥ",
    "GE07mbh_12_u:320.018c": "uttamāṃ gatim āsthāya pṛṣṭhato 'nusasāra ha",
    "GE07mbh_12_u:320.019a": "śukas tu mārutād ūrdhvaṃ gatiṃ kṛtvāntarikṣagām",
    "GE07mbh_12_u:320.019c": "darśayitvā prabhāvaṃ svaṃ sarvabhūto 'bhavat tadā",
    "GE07mbh_12_u:320.020a": "mahāyogagatiṃ tv agryāṃ vyāsotthāya mahātapāḥ",
    "GE07mbh_12_u:320.020c": "nimeṣāntaramātreṇa śukābhipatanaṃ yayau",
    "GE07mbh_12_u:320.021a": "sa dadarśa dvidhā kṛtvā parvatāgraṃ śukaṃ gatam",
    "GE07mbh_12_u:320.021c": "śaśaṃsur ṛṣayas tasmai karma putrasya tat tadā",
    "GE07mbh_12_u:320.022a": "tataḥ śuketi dīrgheṇa śaikṣeṇākranditas tadā",
    "GE07mbh_12_u:320.022c": "svayaṃ pitrā svareṇoccais trīṃl lokān anunādya vai",
    "GE07mbh_12_u:320.023a": "śukaḥ sarvagato bhūtvā sarvātmā sarvatomukhaḥ",
    "GE07mbh_12_u:320.023c": "pratyabhāṣata dharmātmā",
    "GE07mbh_12_u:320.024a": "tata ekākṣaraṃ nādaṃ bho ity eva samīrayan",
    "GE07mbh_12_u:320.024c": "pratyāharaj jagat sarvam uccaiḥ sthāvarajaṅgamam",
    "GE07mbh_12_u:320.025a": "tataḥ prabhṛti cādyāpi śabdān uccāritān pṛthak",
    "GE07mbh_12_u:320.025c": "girigahvarapṛṣṭheṣu vyājahāra śukaṃ prati",
    "GE07mbh_12_u:320.026a": "antarhitaḥ prabhāvaṃ tu darśayitvā śukas tadā",
    "GE07mbh_12_u:320.026c": "guṇān saṃtyajya śabdādīn padam adhyagamat param",
    "GE07mbh_12_u:320.027a": "mahimānaṃ tu taṃ dṛṣṭvā putrasyāmitatejasaḥ",
    "GE07mbh_12_u:320.027c": "niṣasāda giriprasthe putram evānucintayan",
    "GE07mbh_12_u:320.028a": "tato mandākinītīre krīḍanto 'psarasāṃ gaṇāḥ",
    "GE07mbh_12_u:320.028c": "āsādya tam ṛṣiṃ sarvāḥ saṃbhrāntā gatacetasaḥ",
    "GE07mbh_12_u:320.029a": "jale nililyire kāś cit kāś cid gulmān prapedire",
    "GE07mbh_12_u:320.029c": "vasanāny ādaduḥ kāś cid dṛṣṭvā taṃ munisattamam",
    "GE07mbh_12_u:320.030a": "tāṃ muktatāṃ tu vijñāya muniḥ putrasya vai tadā",
    "GE07mbh_12_u:320.030c": "saktatām ātmanaś caiva prīto 'bhūd vrīḍitaś ca ha",
    "GE07mbh_12_u:320.031a": "taṃ devagandharvavṛto maharṣigaṇapūjitaḥ",
    "GE07mbh_12_u:320.031c": "pinākahasto bhagavān abhyāgacchata śaṃkaraḥ",
    "GE07mbh_12_u:320.032a": "tam uvāca mahādevaḥ sāntvapūrvam idaṃ vacaḥ",
    "GE07mbh_12_u:320.032c": "putraśokābhisaṃtaptaṃ kṛṣṇadvaipāyanaṃ tadā",
    "GE07mbh_12_u:320.033a": "agner bhūmer apāṃ vāyor antarikṣasya caiva ha",
    "GE07mbh_12_u:320.033c": "vīryeṇa sadṛśaḥ putras tvayā mattaḥ purā vṛtaḥ",
    "GE07mbh_12_u:320.034a": "sa tathālakṣaṇo jātas tapasā tava saṃbhṛtaḥ",
    "GE07mbh_12_u:320.034c": "mama caiva prabhāvena brahmatejomayaḥ śuciḥ",
    "GE07mbh_12_u:320.035a": "sa gatiṃ paramāṃ prāpto duṣprāpām ajitendriyaiḥ",
    "GE07mbh_12_u:320.035c": "daivatair api viprarṣe taṃ tvaṃ kim anuśocasi",
    "GE07mbh_12_u:320.036a": "yāvat sthāsyanti girayo yāvat sthāsyanti sāgarāḥ",
    "GE07mbh_12_u:320.036c": "tāvat tavākṣayā kīrtiḥ saputrasya bhaviṣyati",
    "GE07mbh_12_u:320.037a": "chāyāṃ svaputrasadṛśīṃ sarvato 'napagāṃ sadā",
    "GE07mbh_12_u:320.037c": "drakṣyase tvaṃ ca loke 'smin matprasādān mahāmune",
    "GE07mbh_12_u:320.038a": "so 'nunīto bhagavatā svayaṃ rudreṇa bhārata",
    "GE07mbh_12_u:320.038c": "chāyāṃ paśyan samāvṛttaḥ sa muniḥ parayā mudā",
    "GE07mbh_12_u:320.039a": "iti janma gatiś caiva śukasya bharatarṣabha",
    "GE07mbh_12_u:320.039c": "vistareṇa mayākhyātaṃ yan māṃ tvaṃ paripṛcchasi",
    "GE07mbh_12_u:320.040a": "etad ācaṣṭa me rājan devarṣir nāradaḥ purā",
    "GE07mbh_12_u:320.040c": "vyāsaś caiva mahāyogī saṃjalpeṣu pade pade",
    "GE07mbh_12_u:320.041a": "itihāsam imaṃ puṇyaṃ mokṣadharmārthasaṃhitam",
    "GE07mbh_12_u:320.041c": "dhārayed yaḥ śamaparaḥ sa gacchet paramāṃ gatim",
    "GE07mbh_12_u:321.001": "yudhiṣṭhira uvāca",
    "GE07mbh_12_u:321.001a": "gṛhastho brahmacārī vā vānaprastho 'tha bhikṣukaḥ",
    "GE07mbh_12_u:321.001c": "ya icchet siddhim āsthātuṃ devatāṃ kāṃ yajeta saḥ",
    "GE07mbh_12_u:321.002a": "kuto hy asya dhruvaḥ svargaḥ kuto niḥśreyasaṃ param",
    "GE07mbh_12_u:321.002c": "vidhinā kena juhuyād daivaṃ pitryaṃ tathaiva ca",
    "GE07mbh_12_u:321.003a": "muktaś ca kāṃ gatiṃ gacchen mokṣaś caiva kimātmakaḥ",
    "GE07mbh_12_u:321.003c": "svargataś caiva kiṃ kuryād yena na cyavate divaḥ",
    "GE07mbh_12_u:321.004a": "devatānāṃ ca ko devaḥ pitṝṇāṃ ca tathā pitā",
    "GE07mbh_12_u:321.004c": "tasmāt parataraṃ yac ca tan me brūhi pitāmaha",
    "GE07mbh_12_u:321.005": "bhīṣma uvāca",
    "GE07mbh_12_u:321.005a": "gūḍhaṃ māṃ praśnavit praśnaṃ pṛcchase tvam ihānagha",
    "GE07mbh_12_u:321.005c": "na hy eṣa tarkayā śakyo vaktuṃ varṣaśatair api",
    "GE07mbh_12_u:321.006a": "ṛte devaprasādād vā rājañ jñānāgamena vā",
    "GE07mbh_12_u:321.006c": "gahanaṃ hy etad ākhyānaṃ vyākhyātavyaṃ tavārihan",
    "GE07mbh_12_u:321.007a": "atrāpy udāharantīmam itihāsaṃ purātanam",
    "GE07mbh_12_u:321.007c": "nāradasya ca saṃvādam ṛṣer nārāyaṇasya ca",
    "GE07mbh_12_u:321.008a": "nārāyaṇo hi viśvātmā caturmūrtiḥ sanātanaḥ",
    "GE07mbh_12_u:321.008c": "dharmātmajaḥ saṃbabhūva pitaivaṃ me 'bhyabhāṣata",
    "GE07mbh_12_u:321.009a": "kṛte yuge mahārāja purā svāyaṃbhuve 'ntare",
    "GE07mbh_12_u:321.009c": "naro nārāyaṇaś caiva hariḥ kṛṣṇas tathaiva ca",
    "GE07mbh_12_u:321.010a": "tebhyo nārāyaṇanarau tapas tepatur avyayau",
    "GE07mbh_12_u:321.010c": "badaryāśramam āsādya śakaṭe kanakāmaye",
    "GE07mbh_12_u:321.011a": "aṣṭacakraṃ hi tad yānaṃ bhūtayuktaṃ manoramam",
    "GE07mbh_12_u:321.011c": "tatrādyau lokanāthau tau kṛśau dhamanisaṃtatau",
    "GE07mbh_12_u:321.012a": "tapasā tejasā caiva durnirīkṣau surair api",
    "GE07mbh_12_u:321.012c": "yasya prasādaṃ kurvāte sa devau draṣṭum arhati",
    "GE07mbh_12_u:321.013a": "nūnaṃ tayor anumate hṛdi hṛcchayacoditaḥ",
    "GE07mbh_12_u:321.013c": "mahāmeror gireḥ śṛṅgāt pracyuto gandhamādanam",
    "GE07mbh_12_u:321.014a": "nāradaḥ sumahad bhūtaṃ lokān sarvān acīcarat",
    "GE07mbh_12_u:321.014c": "taṃ deśam agamad rājan badaryāśramam āśugaḥ",
    "GE07mbh_12_u:321.015a": "tayor āhnikavelāyāṃ tasya kautūhalaṃ tv abhūt",
    "GE07mbh_12_u:321.015c": "idaṃ tad āspadaṃ kṛtsnaṃ yasmiṃl lokāḥ pratiṣṭhitāḥ",
    "GE07mbh_12_u:321.016a": "sadevāsuragandharvāḥ sarṣikiṃnaralelihāḥ",
    "GE07mbh_12_u:321.016c": "ekā mūrtir iyaṃ pūrvaṃ jātā bhūyaś caturvidhā",
    "GE07mbh_12_u:321.017a": "dharmasya kulasaṃtāno mahān ebhir vivardhitaḥ",
    "GE07mbh_12_u:321.017c": "aho hy anugṛhīto 'dya dharma ebhiḥ surair iha",
    "GE07mbh_12_u:321.017e": "naranārāyaṇābhyāṃ ca kṛṣṇena hariṇā tathā",
    "GE07mbh_12_u:321.018a": "tatra kṛṣṇo hariś caiva kasmiṃś cit kāraṇāntare",
    "GE07mbh_12_u:321.018c": "sthitau dharmottarau hy etau tathā tapasi dhiṣṭhitau",
    "GE07mbh_12_u:321.019a": "etau hi paramaṃ dhāma kānayor āhnikakriyā",
    "GE07mbh_12_u:321.019c": "pitarau sarvabhūtānāṃ daivataṃ ca yaśasvinau",
    "GE07mbh_12_u:321.019e": "kāṃ devatāṃ nu yajataḥ pitṝn vā kān mahāmatī",
    "GE07mbh_12_u:321.020a": "iti saṃcintya manasā bhaktyā nārāyaṇasya ha",
    "GE07mbh_12_u:321.020c": "sahasā prādurabhavat samīpe devayos tadā",
    "GE07mbh_12_u:321.021a": "kṛte daive ca pitrye ca tatas tābhyāṃ nirīkṣitaḥ",
    "GE07mbh_12_u:321.021c": "pūjitaś caiva vidhinā yathāproktena śāstrataḥ",
    "GE07mbh_12_u:321.022a": "taṃ dṛṣṭvā mahad āścaryam apūrvaṃ vidhivistaram",
    "GE07mbh_12_u:321.022c": "upopaviṣṭaḥ suprīto nārado bhagavān ṛṣiḥ",
    "GE07mbh_12_u:321.023a": "nārāyaṇaṃ saṃnirīkṣya",
    "GE07mbh_12_u:321.023c": "namaskṛtvā mahādevam idaṃ vacanam abravīt",
    "GE07mbh_12_u:321.024a": "vedeṣu sapurāṇeṣu sāṅgopāṅgeṣu",
    "GE07mbh_12_u:321.024c": "tvam ajaḥ śāśvato dhātā mato 'mṛtam anuttamam",
    "GE07mbh_12_u:321.024e": "pratiṣṭhitaṃ bhūtabhavyaṃ tvayi sarvam idaṃ jagat",
    "GE07mbh_12_u:321.025a": "catvāro hy āśramā deva sarve gārhasthyamūlakāḥ",
    "GE07mbh_12_u:321.025c": "yajante tvām aharahar nānāmūrtisamāsthitam",
    "GE07mbh_12_u:321.026a": "pitā mātā ca sarvasya jagataḥ śāśvato guruḥ",
    "GE07mbh_12_u:321.026c": "kaṃ tv adya yajase devaṃ pitaraṃ kaṃ na vidmahe",
    "GE07mbh_12_u:321.026d-0800_01": "kam arcasi mahābhāga tan me brūhīha pṛcchataḥ",
    "GE07mbh_12_u:321.027": "śrībhagavān uvāca",
    "GE07mbh_12_u:321.027a": "avācyam etad vaktavyam ātmaguhyaṃ sanātanam",
    "GE07mbh_12_u:321.027c": "tava bhaktimato brahman vakṣyāmi tu yathātatham",
    "GE07mbh_12_u:321.028a": "yat tat sūkṣmam avijñeyam avyaktam acalaṃ dhruvam",
    "GE07mbh_12_u:321.028c": "indriyair indriyārthaiś ca sarvabhūtaiś ca varjitam",
    "GE07mbh_12_u:321.029a": "sa hy antarātmā bhūtānāṃ kṣetrajñaś ceti kathyate",
    "GE07mbh_12_u:321.029c": "triguṇavyatirikto 'sau puruṣaś ceti kalpitaḥ",
    "GE07mbh_12_u:321.029e": "tasmād avyaktam utpannaṃ triguṇaṃ dvijasattama",
    "GE07mbh_12_u:321.030a": "avyaktā vyaktabhāvasthā yā sā prakṛtir avyayā",
    "GE07mbh_12_u:321.030c": "tāṃ yonim āvayor viddhi yo 'sau sadasadātmakaḥ",
    "GE07mbh_12_u:321.030e": "āvābhyāṃ pūjyate 'sau hi daive pitrye ca kalpite",
    "GE07mbh_12_u:321.031a": "nāsti tasmāt paro 'nyo hi pitā devo 'tha vā dvijaḥ",
    "GE07mbh_12_u:321.031c": "ātmā hi nau sa vijñeyas tatas taṃ pūjayāvahe",
    "GE07mbh_12_u:321.032a": "tenaiṣā prathitā brahman maryādā lokabhāvinī",
    "GE07mbh_12_u:321.032c": "daivaṃ pitryaṃ ca kartavyam iti tasyānuśāsanam",
    "GE07mbh_12_u:321.033a": "brahmā sthāṇur manur dakṣo bhṛgur dharmas tapo damaḥ",
    "GE07mbh_12_u:321.033c": "marīcir aṅgirātriś ca pulastyaḥ pulahaḥ kratuḥ",
    "GE07mbh_12_u:321.034a": "vasiṣṭhaḥ parameṣṭhī ca vivasvān soma eva ca",
    "GE07mbh_12_u:321.034c": "kardamaś cāpi yaḥ proktaḥ krodho vikrīta eva ca",
    "GE07mbh_12_u:321.035a": "ekaviṃśatir utpannās te prajāpatayaḥ smṛtāḥ",
    "GE07mbh_12_u:321.035c": "tasya devasya maryādāṃ pūjayanti sanātanīm",
    "GE07mbh_12_u:321.036a": "daivaṃ pitryaṃ ca satataṃ tasya vijñāya tattvataḥ",
    "GE07mbh_12_u:321.036c": "ātmaprāptāni ca tato jānanti dvijasattamāḥ",
    "GE07mbh_12_u:321.037a": "svargasthā api ye ke cit taṃ namasyanti dehinaḥ",
    "GE07mbh_12_u:321.037c": "te tatprasādād gacchanti tenādiṣṭaphalāṃ gatim",
    "GE07mbh_12_u:321.038a": "ye hīnāḥ saptadaśabhir guṇaiḥ karmabhir eva ca",
    "GE07mbh_12_u:321.038c": "kalāḥ pañcadaśa tyaktvā te muktā iti niścayaḥ",
    "GE07mbh_12_u:321.039a": "muktānāṃ tu gatir brahman kṣetrajña iti kalpitaḥ",
    "GE07mbh_12_u:321.039c": "sa hi sarvagataś caiva nirguṇaś caiva kathyate",
    "GE07mbh_12_u:321.040a": "dṛśyate jñānayogena āvāṃ ca prasṛtau tataḥ",
    "GE07mbh_12_u:321.040c": "evaṃ jñātvā tam ātmānaṃ pūjayāvaḥ sanātanam",
    "GE07mbh_12_u:321.041a": "taṃ vedāś cāśramāś caiva nānātanusamāsthitāḥ",
    "GE07mbh_12_u:321.041c": "bhaktyā saṃpūjayanty ādyaṃ gatiṃ caiṣāṃ dadāti saḥ",
    "GE07mbh_12_u:321.042a": "ye tu tadbhāvitā loke ekāntitvaṃ samāsthitāḥ",
    "GE07mbh_12_u:321.042c": "etad abhyadhikaṃ teṣāṃ yat te taṃ praviśanty uta",
    "GE07mbh_12_u:321.043a": "iti guhyasamuddeśas tava nārada kīrtitaḥ",
    "GE07mbh_12_u:321.043c": "bhaktyā premṇā ca viprarṣe asmadbhaktyā ca te śrutaḥ",
    "GE07mbh_12_u:322.001": "bhīṣma uvāca",
    "GE07mbh_12_u:322.001a": "sa evam ukto dvipadāṃ variṣṭho; nārāyaṇenottamapūruṣeṇa",
    "GE07mbh_12_u:322.001c": "jagāda vākyaṃ dvipadāṃ variṣṭhaṃ; nārāyaṇaṃ lokahitādhivāsam",
    "GE07mbh_12_u:322.002a": "yadartham ātmaprabhaveha janma; tavottamaṃ dharmagṛhe caturdhā",
    "GE07mbh_12_u:322.002c": "tat sādhyatāṃ lokahitārtham adya; gacchāmi draṣṭuṃ prakṛtiṃ tavādyām",
    "GE07mbh_12_u:322.003a": "vedāḥ svadhītā mama lokanātha; taptaṃ tapo nānṛtam uktapūrvam",
    "GE07mbh_12_u:322.003c": "pūjāṃ gurūṇāṃ satataṃ karomi; parasya guhyaṃ na ca bhinnapūrvam",
    "GE07mbh_12_u:322.004a": "guptāni catvāri yathāgamaṃ me; śatrau ca mitre ca samo 'smi nityam",
    "GE07mbh_12_u:322.004c": "taṃ cādidevaṃ satataṃ prapanna; ekāntabhāvena vṛṇomy ajasram",
    "GE07mbh_12_u:322.004e": "ebhir viśeṣaiḥ pariśuddhasattvaḥ; kasmān na paśyeyam anantam īśam",
    "GE07mbh_12_u:322.005a": "tat pārameṣṭhyasya vaco niśamya; nārāyaṇaḥ sātvatadharmagoptā",
    "GE07mbh_12_u:322.005b-0801_01": "tasmād anujñāṃ mama dehi deva",
    "GE07mbh_12_u:322.005b-0801_02": "taṃ vai dṛṣṭvā kṛtakṛtyo bhavāmi",
    "GE07mbh_12_u:322.005c": "gaccheti taṃ nāradam uktavān sa; saṃpūjayitvātmavidhikriyābhiḥ",
    "GE07mbh_12_u:322.006a": "tato visṛṣṭaḥ parameṣṭhiputraḥ; so 'bhyarcayitvā tam ṛṣiṃ purāṇam",
    "GE07mbh_12_u:322.006c": "kham utpapātottamavegayuktas; tato 'dhimerau sahasā nililye",
    "GE07mbh_12_u:322.007a": "tatrāvatasthe ca munir muhūrtam; ekāntam āsādya gireḥ sa śṛṅge",
    "GE07mbh_12_u:322.007c": "ālokayann uttarapaścimena; dadarśa cātyadbhutarūpayuktam",
    "GE07mbh_12_u:322.008a": "kṣīrodadher uttarato hi dvīpaḥ; śvetaḥ sa nāmnā prathito viśālaḥ",
    "GE07mbh_12_u:322.008c": "meroḥ sahasraiḥ sa hi yojanānāṃ; dvātriṃśatordhvaṃ kavibhir niruktaḥ",
    "GE07mbh_12_u:322.009a": "atīndriyāś cānaśanāś ca tatra; niṣpandahīnāḥ susugandhinaś ca",
    "GE07mbh_12_u:322.009c": "śvetāḥ pumāṃso gatasarvapāpāś; cakṣurmuṣaḥ pāpakṛtāṃ narāṇām",
    "GE07mbh_12_u:322.010a": "vajrāsthikāyāḥ samamānonmānā; divyānvayarūpāḥ śubhasāropetāḥ",
    "GE07mbh_12_u:322.010c": "chatrākṛtiśīrṣā meghaughaninādāḥ; satpuṣkaracatuṣkā rājīvaśatapādāḥ",
    "GE07mbh_12_u:322.011a": "ṣaṣṭyā dantair yuktāḥ śuklair; aṣṭābhir daṃṣṭrābhir ye",
    "GE07mbh_12_u:322.011c": "jihvābhir ye viṣvagvaktraṃ; lelihyante sūryaprakhyam",
    "GE07mbh_12_u:322.012a": "bhaktyā devaṃ viśvotpannaṃ; yasmāt sarve lokāḥ sūtāḥ",
    "GE07mbh_12_u:322.012c": "vedā dharmā munayaḥ śāntā; devāḥ sarve tasya visargāḥ",
    "GE07mbh_12_u:322.013": "yudhiṣṭhira uvāca",
    "GE07mbh_12_u:322.013a": "atīndriyā nirāhārā aniṣpandāḥ sugandhinaḥ",
    "GE07mbh_12_u:322.013c": "kathaṃ te puruṣā jātāḥ kā teṣāṃ gatir uttamā",
    "GE07mbh_12_u:322.014a": "ye vimuktā bhavantīha narā bharatasattama",
    "GE07mbh_12_u:322.014c": "teṣāṃ lakṣaṇam etad dhi yac chvetadvīpavāsinām",
    "GE07mbh_12_u:322.015a": "tasmān me saṃśayaṃ chindhi paraṃ kautūhalaṃ hi me",
    "GE07mbh_12_u:322.015c": "tvaṃ hi sarvakathārāmas tvāṃ caivopāśritā vayam",
    "GE07mbh_12_u:322.016": "bhīṣma uvāca",
    "GE07mbh_12_u:322.016a": "vistīrṇaiṣā kathā rājañ śrutā me pitṛsaṃnidhau",
    "GE07mbh_12_u:322.016c": "saiṣā tava hi vaktavyā kathāsāro hi sa smṛtaḥ",
    "GE07mbh_12_u:322.016d-0802_01": "śaṃtanoḥ kathayām āsa nārado munisattamaḥ",
    "GE07mbh_12_u:322.016d-0802_02": "rājñā pṛṣṭaḥ purā prāha tatrāhaṃ śrutavān purā",
    "GE07mbh_12_u:322.017a": "rājoparicaro nāma babhūvādhipatir bhuvaḥ",
    "GE07mbh_12_u:322.017c": "ākhaṇḍalasakhaḥ khyāto bhakto nārāyaṇaṃ harim",
    "GE07mbh_12_u:322.018a": "dhārmiko nityabhaktaś ca pitṝn nityam atandritaḥ",
    "GE07mbh_12_u:322.018c": "sāmrājyaṃ tena saṃprāptaṃ nārāyaṇavarāt purā",
    "GE07mbh_12_u:322.019a": "sātvataṃ vidhim āsthāya prāk sūryamukhaniḥsṛtam",
    "GE07mbh_12_u:322.019c": "pūjayām āsa deveśaṃ taccheṣeṇa pitāmahān",
    "GE07mbh_12_u:322.020a": "pitṛśeṣeṇa viprāṃś ca saṃvibhajyāśritāṃś ca saḥ",
    "GE07mbh_12_u:322.020c": "śeṣānnabhuk satyaparaḥ sarvabhūteṣv ahiṃsakaḥ",
    "GE07mbh_12_u:322.020e": "sarvabhāvena bhaktaḥ sa devadevaṃ janārdanam",
    "GE07mbh_12_u:322.020f-0803_01": "anādimadhyanidhanaṃ lokakartāram avyayam",
    "GE07mbh_12_u:322.021a": "tasya nārāyaṇe bhaktiṃ vahato 'mitrakarśana",
    "GE07mbh_12_u:322.021c": "ekaśayyāsanaṃ śakro dattavān devarāṭ svayam",
    "GE07mbh_12_u:322.022a": "ātmā rājyaṃ dhanaṃ caiva kalatraṃ vāhanāni ca",
    "GE07mbh_12_u:322.022c": "etad bhagavate sarvam iti tat prekṣitaṃ sadā",
    "GE07mbh_12_u:322.023a": "kāmyanaimittikājasraṃ yajñiyāḥ paramakriyāḥ",
    "GE07mbh_12_u:322.023c": "sarvāḥ sātvatam āsthāya vidhiṃ cakre samāhitaḥ",
    "GE07mbh_12_u:322.024a": "pañcarātravido mukhyās tasya gehe mahātmanaḥ",
    "GE07mbh_12_u:322.024c": "prāyaṇaṃ bhagavatproktaṃ bhuñjate cāgrabhojanam",
    "GE07mbh_12_u:322.025a": "tasya praśāsato rājyaṃ dharmeṇāmitraghātinaḥ",
    "GE07mbh_12_u:322.025c": "nānṛtā vāk samabhavan mano duṣṭaṃ na cābhavat",
    "GE07mbh_12_u:322.025e": "na ca kāyena kṛtavān sa pāpaṃ param aṇv api",
    "GE07mbh_12_u:322.026a": "ye hi te munayaḥ khyātāḥ sapta citraśikhaṇḍinaḥ",
    "GE07mbh_12_u:322.026c": "tair ekamatibhir bhūtvā yat proktaṃ śāstram uttamam",
    "GE07mbh_12_u:322.026d-0804_01": "vedaiś caturbhiḥ samitaṃ kṛtaṃ merau mahāgirau",
    "GE07mbh_12_u:322.026d-0804_02": "āsyaiḥ saptabhir udgīrṇaṃ lokadharmam anuttamam",
    "GE07mbh_12_u:322.027a": "marīcir atryaṅgirasau pulastyaḥ pulahaḥ kratuḥ",
    "GE07mbh_12_u:322.027c": "vasiṣṭhaś ca mahātejā ete citraśikhaṇḍinaḥ",
    "GE07mbh_12_u:322.028a": "sapta prakṛtayo hy etās tathā svāyaṃbhuvo 'ṣṭamaḥ",
    "GE07mbh_12_u:322.028c": "etābhir dhāryate lokas tābhyaḥ śāstraṃ viniḥsṛtam",
    "GE07mbh_12_u:322.029a": "ekāgramanaso dāntā munayaḥ saṃyame ratāḥ",
    "GE07mbh_12_u:322.029b-0805_01": "bhūtabhavyabhaviṣyajñāḥ satyadharmaparāyaṇāḥ",
    "GE07mbh_12_u:322.029c": "idaṃ śreya idaṃ brahma idaṃ hitam anuttamam",
    "GE07mbh_12_u:322.029e": "lokān saṃcintya manasā tataḥ śāstraṃ pracakrire",
    "GE07mbh_12_u:322.030a": "tatra dharmārthakāmā hi mokṣaḥ paścāc ca kīrtitaḥ",
    "GE07mbh_12_u:322.030c": "maryādā vividhāś caiva divi bhūmau ca saṃsthitāḥ",
    "GE07mbh_12_u:322.031a": "ārādhya tapasā devaṃ hariṃ nārāyaṇaṃ prabhum",
    "GE07mbh_12_u:322.031c": "divyaṃ varṣasahasraṃ vai sarve te ṛṣibhiḥ saha",
    "GE07mbh_12_u:322.032a": "nārāyaṇānuśāstā hi tadā devī sarasvatī",
    "GE07mbh_12_u:322.032c": "viveśa tān ṛṣīn sarvāṃl lokānāṃ hitakāmyayā",
    "GE07mbh_12_u:322.033a": "tataḥ pravartitā samyak tapovidbhir dvijātibhiḥ",
    "GE07mbh_12_u:322.033c": "śabde cārthe ca hetau ca eṣā prathamasargajā",
    "GE07mbh_12_u:322.034a": "ādāv eva hi tac chāstram oṃkārasvarabhūṣitam",
    "GE07mbh_12_u:322.034c": "ṛṣibhir bhāvitaṃ tatra yatra kāruṇiko hy asau",
    "GE07mbh_12_u:322.035a": "tataḥ prasanno bhagavān anirdiṣṭaśarīragaḥ",
    "GE07mbh_12_u:322.035c": "ṛṣīn uvāca tān sarvān adṛśyaḥ puruṣottamaḥ",
    "GE07mbh_12_u:322.036a": "kṛtaṃ śatasahasraṃ hi ślokānām idam uttamam",
    "GE07mbh_12_u:322.036c": "lokatantrasya kṛtsnasya yasmād dharmaḥ pravartate",
    "GE07mbh_12_u:322.037a": "pravṛttau ca nivṛttau ca yonir etad bhaviṣyati",
    "GE07mbh_12_u:322.037c": "ṛgyajuḥsāmabhir juṣṭam atharvāṅgirasais tathā",
    "GE07mbh_12_u:322.038a": "tathā pramāṇaṃ hi mayā kṛto brahmā prasādajaḥ",
    "GE07mbh_12_u:322.038c": "rudraś ca krodhajo viprā yūyaṃ prakṛtayas tathā",
    "GE07mbh_12_u:322.039a": "sūryācandramasau vāyur bhūmir āpo 'gnir eva ca",
    "GE07mbh_12_u:322.039c": "sarve ca nakṣatragaṇā yac ca bhūtābhiśabditam",
    "GE07mbh_12_u:322.040a": "adhikāreṣu vartante yathāsvaṃ brahmavādinaḥ",
    "GE07mbh_12_u:322.040c": "sarve pramāṇaṃ hi yathā tathaitac chāstram uttamam",
    "GE07mbh_12_u:322.041a": "bhaviṣyati pramāṇaṃ vai etan madanuśāsanam",
    "GE07mbh_12_u:322.041c": "asmāt pravakṣyate dharmān manuḥ svāyaṃbhuvaḥ svayam",
    "GE07mbh_12_u:322.042a": "uśanā bṛhaspatiś caiva yadotpannau bhaviṣyataḥ",
    "GE07mbh_12_u:322.042c": "tadā pravakṣyataḥ śāstraṃ yuṣmanmatibhir uddhṛtam",
    "GE07mbh_12_u:322.043a": "svāyaṃbhuveṣu dharmeṣu śāstre cośanasā kṛte",
    "GE07mbh_12_u:322.043c": "bṛhaspatimate caiva lokeṣu pravicārite",
    "GE07mbh_12_u:322.044a": "yuṣmatkṛtam idaṃ śāstraṃ prajāpālo vasus tataḥ",
    "GE07mbh_12_u:322.044c": "bṛhaspatisakāśād vai prāpsyate dvijasattamāḥ",
    "GE07mbh_12_u:322.045a": "sa hi madbhāvito rājā madbhaktaś ca bhaviṣyati",
    "GE07mbh_12_u:322.045c": "tena śāstreṇa lokeṣu kriyāḥ sarvāḥ kariṣyati",
    "GE07mbh_12_u:322.046a": "etad dhi sarvaśāstrāṇāṃ śāstram uttamasaṃjñitam",
    "GE07mbh_12_u:322.046c": "etad arthyaṃ ca dharmyaṃ ca yaśasyaṃ caitad uttamam",
    "GE07mbh_12_u:322.047a": "asya pravartanāc caiva prajāvanto bhaviṣyatha",
    "GE07mbh_12_u:322.047c": "sa ca rājā śriyā yukto bhaviṣyati mahān vasuḥ",
    "GE07mbh_12_u:322.048a": "saṃsthite tu nṛpe tasmiñ śāstram etat sanātanam",
    "GE07mbh_12_u:322.048c": "antardhāsyati tat satyam etad vaḥ kathitaṃ mayā",
    "GE07mbh_12_u:322.049a": "etāvad uktvā vacanam adṛśyaḥ puruṣottamaḥ",
    "GE07mbh_12_u:322.049c": "visṛjya tān ṛṣīn sarvān kām api prasthito diśam",
    "GE07mbh_12_u:322.050a": "tatas te lokapitaraḥ sarvalokārthacintakāḥ",
    "GE07mbh_12_u:322.050c": "prāvartayanta tac chāstraṃ dharmayoniṃ sanātanam",
    "GE07mbh_12_u:322.051a": "utpanne ''ṅgirase caiva yuge prathamakalpite",
    "GE07mbh_12_u:322.051c": "sāṅgopaniṣadaṃ śāstraṃ sthāpayitvā bṛhaspatau",
    "GE07mbh_12_u:322.052a": "jagmur yathepsitaṃ deśaṃ tapase kṛtaniścayāḥ",
    "GE07mbh_12_u:322.052c": "dhāraṇāt sarvalokānāṃ",
    "GE07mbh_12_u:323.001": "bhīṣma uvāca",
    "GE07mbh_12_u:323.001a": "tato 'tīte mahākalpe utpanne 'ṅgirasaḥ sute",
    "GE07mbh_12_u:323.001c": "babhūvur nirvṛtā devā jāte devapurohite",
    "GE07mbh_12_u:323.002a": "bṛhad brahma mahac ceti śabdāḥ paryāyavācakāḥ",
    "GE07mbh_12_u:323.002c": "ebhiḥ samanvito rājan guṇair vidvān bṛhaspatiḥ",
    "GE07mbh_12_u:323.003a": "tasya śiṣyo babhūvāgryo rājoparicaro vasuḥ",
    "GE07mbh_12_u:323.003c": "adhītavāṃs tadā śāstraṃ samyak citraśikhaṇḍijam",
    "GE07mbh_12_u:323.004a": "sa rājā bhāvitaḥ pūrvaṃ daivena vidhinā vasuḥ",
    "GE07mbh_12_u:323.004c": "pālayām āsa pṛthivīṃ divam ākhaṇḍalo yathā",
    "GE07mbh_12_u:323.005a": "tasya yajño mahān āsīd aśvamedho mahātmanaḥ",
    "GE07mbh_12_u:323.005c": "bṛhaspatir upādhyāyas tatra hotā babhūva ha",
    "GE07mbh_12_u:323.006a": "prajāpatisutāś cātra sadasyās tv abhavaṃs trayaḥ",
    "GE07mbh_12_u:323.006c": "ekataś ca dvitaś caiva tritaś caiva maharṣayaḥ",
    "GE07mbh_12_u:323.007a": "dhanuṣākṣo 'tha raibhyaś ca arvāvasuparāvasū",
    "GE07mbh_12_u:323.007c": "ṛṣir medhātithiś caiva tāṇḍyaś caiva mahān ṛṣiḥ",
    "GE07mbh_12_u:323.008a": "ṛṣiḥ śaktir mahābhāgas tathā vedaśirāś ca yaḥ",
    "GE07mbh_12_u:323.008c": "kapilaś ca ṛṣiśreṣṭhaḥ śālihotrapitāmahaḥ",
    "GE07mbh_12_u:323.009a": "ādyaḥ kaṭhas taittiriś ca vaiśaṃpāyanapūrvajaḥ",
    "GE07mbh_12_u:323.009c": "kaṇvo 'tha devahotraś ca ete ṣoḍaśa kīrtitāḥ",
    "GE07mbh_12_u:323.009e": "saṃbhṛtāḥ sarvasaṃbhārās tasmin rājan mahākratau",
    "GE07mbh_12_u:323.010a": "na tatra paśughāto 'bhūt sa rājaivaṃ sthito 'bhavat",
    "GE07mbh_12_u:323.010c": "ahiṃsraḥ śucir akṣudro nirāśīḥ karmasaṃstutaḥ",
    "GE07mbh_12_u:323.010e": "āraṇyakapadodgītā bhāgās tatropakalpitāḥ",
    "GE07mbh_12_u:323.011a": "prītas tato 'sya bhagavān devadevaḥ purātanaḥ",
    "GE07mbh_12_u:323.011c": "sākṣāt taṃ darśayām āsa so 'dṛśyo 'nyena kena cit",
    "GE07mbh_12_u:323.012a": "svayaṃ bhāgam upāghrāya puroḍāśaṃ gṛhītavān",
    "GE07mbh_12_u:323.012c": "adṛśyena hṛto bhāgo devena harimedhasā",
    "GE07mbh_12_u:323.013a": "bṛhaspatis tataḥ kruddhaḥ sruvam udyamya vegitaḥ",
    "GE07mbh_12_u:323.013c": "ākāśaṃ ghnan sruvaḥ pātai roṣād aśrūṇy avartayat",
    "GE07mbh_12_u:323.014a": "uvāca coparicaraṃ mayā bhāgo 'yam udyataḥ",
    "GE07mbh_12_u:323.014c": "grāhyaḥ svayaṃ hi devena matpratyakṣaṃ na saṃśayaḥ",
    "GE07mbh_12_u:323.015a": "udyatā yajñabhāgā hi sākṣāt prāptāḥ surair iha",
    "GE07mbh_12_u:323.015c": "kimartham iha na prāpto darśanaṃ sa harir vibhuḥ",
    "GE07mbh_12_u:323.016a": "tataḥ sa taṃ samuddhūtaṃ bhūmipālo mahān vasuḥ",
    "GE07mbh_12_u:323.016c": "prasādayām āsa muniṃ sadasyās te ca sarvaśaḥ uparicaravasur uvāca",
    "GE07mbh_12_u:323.016d-0806_01": "hutaṃ tvayāvadānīha puroḍāśasya",
    "GE07mbh_12_u:323.016d-0806_02": "gṛhītā devadevena matpratyakṣaṃ na saṃśayaḥ",
    "GE07mbh_12_u:323.016d-0806_03": "ity evam ukto vasunā saroṣaś cābravīd guruḥ",
    "GE07mbh_12_u:323.016d-0806_04": "na yajeyam ahaṃ cātra paribhūtas tvayānagha",
    "GE07mbh_12_u:323.016d-0806_05": "tvayā paśur vāritaś ca kṛtaḥ piṣṭamayaḥ paśuḥ vasur uvāca",
    "GE07mbh_12_u:323.016d-0806_06": "tvaṃ devaṃ paśyase nityaṃ na paśyeyam ahaṃ katham",
    "GE07mbh_12_u:323.016d-0806_07": "paśuhiṃsā vāritā ca yajurvedādimantrataḥ",
    "GE07mbh_12_u:323.016d-0806_08": "ahaṃ na vāraye hiṃsāṃ drakṣyāmy ekāntiko harim bhīṣma uvāca",
    "GE07mbh_12_u:323.016d-0806_09": "tasmāt kopo na kartavyo bhavatā guruṇā",
    "GE07mbh_12_u:323.016d-0806_10": "vasum evaṃ bruvāṇaṃ tu kruddha eva bṛhaspatiḥ",
    "GE07mbh_12_u:323.016d-0806_11": "uvāca ṛtvijaś caiva kiṃ naḥ karmeti vārayan",
    "GE07mbh_12_u:323.016d-0806_12": "athaikato dvitaś caiva tritaś caiva maharṣayaḥ",
    "GE07mbh_12_u:323.017a": "ūcuś cainam asaṃbhrāntā na roṣaṃ kartum arhasi",
    "GE07mbh_12_u:323.017b-0807_01": "śṛṇu tvaṃ vacanaṃ putra asmābhiḥ samudāhṛtam",
    "GE07mbh_12_u:323.017c": "naiṣa dharmaḥ kṛtayuge yas tvaṃ roṣam acīkṛthāḥ",
    "GE07mbh_12_u:323.018a": "aroṣaṇo hy asau devo yasya bhāgo 'yam udyataḥ",
    "GE07mbh_12_u:323.018c": "na sa śakyas tvayā draṣṭum asmābhir vā bṛhaspate",
    "GE07mbh_12_u:323.018e": "yasya prasādaṃ kurute sa vai taṃ draṣṭum arhati",
    "GE07mbh_12_u:323.019": "ekatadvitatritā ūcuḥ",
    "GE07mbh_12_u:323.019-0808_01": "ekatadvitatritaś cocus tataś citraśikhaṇḍinaḥ",
    "GE07mbh_12_u:323.019a": "vayaṃ hi brahmaṇaḥ putrā mānasāḥ parikīrtitāḥ",
    "GE07mbh_12_u:323.019c": "gatā niḥśreyasārthaṃ hi kadā cid diśam uttarām",
    "GE07mbh_12_u:323.020a": "taptvā varṣasahasrāṇi catvāri tapa uttamam",
    "GE07mbh_12_u:323.020c": "ekapādasthitāḥ samyak kāṣṭhabhūtāḥ samāhitāḥ",
    "GE07mbh_12_u:323.021a": "meror uttarabhāge tu kṣīrodasyānukūlataḥ",
    "GE07mbh_12_u:323.021c": "sa deśo yatra nas taptaṃ tapaḥ paramadāruṇam",
    "GE07mbh_12_u:323.021e": "kathaṃ paśyemahi vayaṃ devaṃ nārāyaṇaṃ tv iti",
    "GE07mbh_12_u:323.021f-0809_01": "vareṇyaṃ varadaṃ taṃ vai devadevaṃ sanātanam",
    "GE07mbh_12_u:323.022a": "tato vratasyāvabhṛthe vāg uvācāśarīriṇī",
    "GE07mbh_12_u:323.022b-0810_01": "snigdhagambhīrayā vācā praharṣaṇakarī vibho",
    "GE07mbh_12_u:323.022c": "sutaptaṃ vas tapo viprāḥ prasannenāntarātmanā",
    "GE07mbh_12_u:323.023a": "yūyaṃ jijñāsavo bhaktāḥ kathaṃ drakṣyatha taṃ prabhum",
    "GE07mbh_12_u:323.023c": "kṣīrodadher uttarataḥ śvetadvīpo mahāprabhaḥ",
    "GE07mbh_12_u:323.024a": "tatra nārāyaṇaparā mānavāś candravarcasaḥ",
    "GE07mbh_12_u:323.024c": "ekāntabhāvopagatās te bhaktāḥ puruṣottamam",
    "GE07mbh_12_u:323.025a": "te sahasrārciṣaṃ devaṃ praviśanti sanātanam",
    "GE07mbh_12_u:323.025c": "atīndriyā nirāhārā aniṣpandāḥ sugandhinaḥ",
    "GE07mbh_12_u:323.026a": "ekāntinas te puruṣāḥ śvetadvīpanivāsinaḥ",
    "GE07mbh_12_u:323.026c": "gacchadhvaṃ tatra munayas tatrātmā me prakāśitaḥ",
    "GE07mbh_12_u:323.027a": "atha śrutvā vayaṃ sarve vācaṃ tām aśarīriṇīm",
    "GE07mbh_12_u:323.027c": "yathākhyātena mārgeṇa taṃ deśaṃ pratipedire",
    "GE07mbh_12_u:323.028a": "prāpya śvetaṃ mahādvīpaṃ taccittās taddidṛkṣavaḥ",
    "GE07mbh_12_u:323.028b-0811_01": "sahasābhihatāḥ sarve tejasā tasya mohitāḥ",
    "GE07mbh_12_u:323.028c": "tato no dṛṣṭiviṣayas tadā pratihato 'bhavat",
    "GE07mbh_12_u:323.029a": "na ca paśyāma puruṣaṃ tattejohṛtadarśanāḥ",
    "GE07mbh_12_u:323.029c": "tato naḥ prādurabhavad vijñānaṃ devayogajam",
    "GE07mbh_12_u:323.030a": "na kilātaptatapasā śakyate draṣṭum añjasā",
    "GE07mbh_12_u:323.030c": "tataḥ punar varṣaśataṃ taptvā tātkālikaṃ mahat",
    "GE07mbh_12_u:323.031a": "vratāvasāne suśubhān narān dadṛśire vayam",
    "GE07mbh_12_u:323.031c": "śvetāṃś candrapratīkāśān",
    "GE07mbh_12_u:323.032a": "nityāñjalikṛtān brahma japataḥ prāgudaṅmukhān",
    "GE07mbh_12_u:323.032c": "mānaso nāma sa japo japyate tair mahātmabhiḥ",
    "GE07mbh_12_u:323.032e": "tenaikāgramanastvena prīto bhavati vai hariḥ",
    "GE07mbh_12_u:323.033a": "yā bhaven muniśārdūla bhāḥ sūryasya yugakṣaye",
    "GE07mbh_12_u:323.033c": "ekaikasya prabhā tādṛk sābhavan mānavasya ha",
    "GE07mbh_12_u:323.034a": "tejonivāsaḥ sa dvīpa iti vai menire vayam",
    "GE07mbh_12_u:323.034c": "na tatrābhyadhikaḥ kaś cit sarve te samatejasaḥ",
    "GE07mbh_12_u:323.035a": "atha sūryasahasrasya prabhāṃ yugapad utthitām",
    "GE07mbh_12_u:323.035c": "sahasā dṛṣṭavantaḥ sma punar eva bṛhaspate",
    "GE07mbh_12_u:323.036a": "sahitāś cābhyadhāvanta tatas te mānavā drutam",
    "GE07mbh_12_u:323.036c": "kṛtāñjalipuṭā hṛṣṭā nama ity eva vādinaḥ",
    "GE07mbh_12_u:323.037a": "tato 'bhivadatāṃ teṣām aśrauṣma vipulaṃ dhvanim",
    "GE07mbh_12_u:323.037c": "baliḥ kilopahriyate tasya devasya tair naraiḥ",
    "GE07mbh_12_u:323.038a": "vayaṃ tu tejasā tasya sahasā hṛtacetasaḥ",
    "GE07mbh_12_u:323.038c": "na kiṃ cid api paśyāmo hṛtadṛṣṭibalendriyāḥ",
    "GE07mbh_12_u:323.039a": "ekas tu śabdo 'virataḥ śruto 'smābhir udīritaḥ",
    "GE07mbh_12_u:323.039b-0812_01": "ākāśaṃ pūrayan sarvaṃ śikṣākṣarasamanvitaḥ",
    "GE07mbh_12_u:323.039c": "jitaṃ te puṇḍarīkākṣa namas te viśvabhāvana",
    "GE07mbh_12_u:323.040a": "namas te 'stu hṛṣīkeśa mahāpuruṣapūrvaja",
    "GE07mbh_12_u:323.040c": "iti śabdaḥ śruto 'smābhiḥ",
    "GE07mbh_12_u:323.041a": "etasminn antare vāyuḥ sarvagandhavahaḥ śuciḥ",
    "GE07mbh_12_u:323.041c": "divyāny uvāha puṣpāṇi karmaṇyāś cauṣadhīs tathā",
    "GE07mbh_12_u:323.042a": "tair iṣṭaḥ pañcakālajñair harir ekāntibhir naraiḥ",
    "GE07mbh_12_u:323.042b-0813_01": "bhaktyā paramayā yuktair manovākkarmabhis tadā",
    "GE07mbh_12_u:323.042c": "nūnaṃ tatrāgato devo yathā tair vāg udīritā",
    "GE07mbh_12_u:323.042e": "vayaṃ tv enaṃ na paśyāmo mohitās tasya māyayā",
    "GE07mbh_12_u:323.043a": "mārute saṃnivṛtte ca balau ca pratipādite",
    "GE07mbh_12_u:323.043c": "cintāvyākulitātmāno jātāḥ smo 'ṅgirasāṃ vara",
    "GE07mbh_12_u:323.044a": "mānavānāṃ sahasreṣu teṣu vai śuddhayoniṣu",
    "GE07mbh_12_u:323.044c": "asmān na kaś cin manasā cakṣuṣā vāpy apūjayat",
    "GE07mbh_12_u:323.045a": "te 'pi svasthā munigaṇā ekabhāvam anuvratāḥ",
    "GE07mbh_12_u:323.045c": "nāsmāsu dadhire bhāvaṃ brahmabhāvam anuṣṭhitāḥ",
    "GE07mbh_12_u:323.046a": "tato 'smān supariśrāntāṃs tapasā cāpi karśitān",
    "GE07mbh_12_u:323.046c": "uvāca khasthaṃ kim api bhūtaṃ tatrāśarīrakam",
    "GE07mbh_12_u:323.047a": "dṛṣṭā vaḥ puruṣāḥ śvetāḥ sarvendriyavivarjitāḥ",
    "GE07mbh_12_u:323.047c": "dṛṣṭo bhavati deveśa ebhir dṛṣṭair dvijottamāḥ",
    "GE07mbh_12_u:323.048a": "gacchadhvaṃ munayaḥ sarve yathāgatam ito 'cirāt",
    "GE07mbh_12_u:323.048c": "na sa śakyo abhaktena draṣṭuṃ devaḥ kathaṃ cana",
    "GE07mbh_12_u:323.049a": "kāmaṃ kālena mahatā ekāntitvaṃ samāgataiḥ",
    "GE07mbh_12_u:323.049c": "śakyo draṣṭuṃ sa bhagavān prabhāmaṇḍaladurdṛśaḥ",
    "GE07mbh_12_u:323.050a": "mahat kāryaṃ tu kartavyaṃ yuṣmābhir dvijasattamāḥ",
    "GE07mbh_12_u:323.050c": "itaḥ kṛtayuge 'tīte viparyāsaṃ gate 'pi ca",
    "GE07mbh_12_u:323.051a": "vaivasvate 'ntare viprāḥ prāpte tretāyuge tataḥ",
    "GE07mbh_12_u:323.051c": "surāṇāṃ kāryasiddhyarthaṃ sahāyā vai bhaviṣyatha",
    "GE07mbh_12_u:323.052a": "tatas tad adbhutaṃ vākyaṃ niśamyaivaṃ sma somapa",
    "GE07mbh_12_u:323.052c": "tasya prasādāt prāptāḥ smo deśam īpsitam añjasā",
    "GE07mbh_12_u:323.053a": "evaṃ sutapasā caiva havyakavyais tathaiva ca",
    "GE07mbh_12_u:323.053c": "devo 'smābhir na dṛṣṭaḥ sa kathaṃ tvaṃ draṣṭum arhasi",
    "GE07mbh_12_u:323.053e": "nārāyaṇo mahad bhūtaṃ viśvasṛg ghavyakavyabhuk",
    "GE07mbh_12_u:323.053f-0814_01": "anādinidhano 'vyakto devadānavapūjitaḥ",
    "GE07mbh_12_u:323.054": "bhīṣma uvāca",
    "GE07mbh_12_u:323.054a": "evam ekatavākyena dvitatritamatena ca",
    "GE07mbh_12_u:323.054c": "anunītaḥ sadasyaiś ca bṛhaspatir udāradhīḥ",
    "GE07mbh_12_u:323.054e": "samānīya tato yajñaṃ daivataṃ samapūjayat",
    "GE07mbh_12_u:323.055a": "samāptayajño rājāpi prajāḥ pālitavān vasuḥ",
    "GE07mbh_12_u:323.055c": "brahmaśāpād divo bhraṣṭaḥ praviveśa mahīṃ tataḥ",
    "GE07mbh_12_u:323.055d-0815_01": "sa rājā rājaśārdūla satyadharmaparāyaṇaḥ",
    "GE07mbh_12_u:323.056a": "antarbhūmigataś caiva satataṃ dharmavatsalaḥ",
    "GE07mbh_12_u:323.056c": "nārāyaṇaparo bhūtvā nārāyaṇapadaṃ jagau",
    "GE07mbh_12_u:323.057a": "tasyaiva ca prasādena punar evotthitas tu saḥ",
    "GE07mbh_12_u:323.057c": "mahītalād gataḥ sthānaṃ brahmaṇaḥ samanantaram",
    "GE07mbh_12_u:323.057e": "parāṃ gatim anuprāpta iti naiṣṭhikam añjasā",
    "GE07mbh_12_u:324.001": "yudhiṣṭhira uvāca",
    "GE07mbh_12_u:324.001a": "yadā bhakto bhagavata āsīd rājā mahāvasuḥ",
    "GE07mbh_12_u:324.001c": "kimarthaṃ sa paribhraṣṭo viveśa vivaraṃ bhuvaḥ",
    "GE07mbh_12_u:324.002": "bhīṣma uvāca",
    "GE07mbh_12_u:324.002a": "atrāpy udāharantīmam itihāsaṃ purātanam",
    "GE07mbh_12_u:324.002c": "ṛṣīṇāṃ caiva saṃvādaṃ tridaśānāṃ ca bhārata",
    "GE07mbh_12_u:324.002d-0816_01": "iyaṃ vai karmabhūmir hi svargo bhogāya kalpitaḥ",
    "GE07mbh_12_u:324.002d-0816_02": "tasmād indro mahīṃ prāpya yajamānas tu dīkṣitaḥ",
    "GE07mbh_12_u:324.002d-0816_03": "savanīyapaśoḥ kāla āgate tu bṛhaspatiḥ",
    "GE07mbh_12_u:324.002d-0816_04": "piṣṭam ānīyatām atra paśvartha iti bhāṣata",
    "GE07mbh_12_u:324.002d-0816_05": "tac chrutvā devatāḥ sarvā idam ūcur dvijottamam",
    "GE07mbh_12_u:324.002d-0816_06": "bṛhaspatiṃ māṃsagṛdhnāḥ pṛthak pṛthag ariṃdama",
    "GE07mbh_12_u:324.003a": "ajena yaṣṭavyam iti devāḥ prāhur dvijottamān",
    "GE07mbh_12_u:324.003c": "sa ca chāgo hy ajo jñeyo nānyaḥ paśur iti sthitiḥ",
    "GE07mbh_12_u:324.004": "ṛṣaya ūcuḥ",
    "GE07mbh_12_u:324.004a": "bījair yajñeṣu yaṣṭavyam iti vai vaidikī śrutiḥ",
    "GE07mbh_12_u:324.004c": "ajasaṃjñāni bījāni chāgaṃ na ghnantum arhatha",
    "GE07mbh_12_u:324.005a": "naiṣa dharmaḥ satāṃ devā yatra vadhyeta vai paśuḥ",
    "GE07mbh_12_u:324.005c": "idaṃ kṛtayugaṃ śreṣṭhaṃ kathaṃ vadhyeta vai paśuḥ",
    "GE07mbh_12_u:324.005d-0817_01": "yuṣmākam ajabuddhir hi ajo bījaṃ tad ucyate",
    "GE07mbh_12_u:324.006": "bhīṣma uvāca",
    "GE07mbh_12_u:324.006a": "teṣāṃ saṃvadatām evam ṛṣīṇāṃ vibudhaiḥ saha",
    "GE07mbh_12_u:324.006c": "mārgāgato nṛpaśreṣṭhas taṃ deśaṃ prāptavān vasuḥ",
    "GE07mbh_12_u:324.006e": "antarikṣacaraḥ śrīmān samagrabalavāhanaḥ",
    "GE07mbh_12_u:324.007a": "taṃ dṛṣṭvā sahasāyāntaṃ vasuṃ te tv antarikṣagam",
    "GE07mbh_12_u:324.007c": "ūcur dvijātayo devān eṣa chetsyati saṃśayam",
    "GE07mbh_12_u:324.008a": "yajvā dānapatiḥ śreṣṭhaḥ sarvabhūtahitapriyaḥ",
    "GE07mbh_12_u:324.008c": "kathaṃ svid anyathā brūyād vākyam eṣa mahān vasuḥ",
    "GE07mbh_12_u:324.009a": "evaṃ te saṃvidaṃ kṛtvā vibudhā ṛṣayas tathā",
    "GE07mbh_12_u:324.009c": "apṛcchan sahasābhyetya vasuṃ rājānam antikāt",
    "GE07mbh_12_u:324.010a": "bho rājan kena yaṣṭavyam ajenāho svid auṣadhaiḥ",
    "GE07mbh_12_u:324.010c": "etan naḥ saṃśayaṃ chindhi pramāṇaṃ no bhavān mataḥ",
    "GE07mbh_12_u:324.011a": "sa tān kṛtāñjalir bhūtvā paripapraccha vai vasuḥ",
    "GE07mbh_12_u:324.011c": "kasya vaḥ ko mataḥ pakṣo brūta satyaṃ samāgatāḥ",
    "GE07mbh_12_u:324.012": "ṛṣaya ūcuḥ",
    "GE07mbh_12_u:324.012a": "dhānyair yaṣṭavyam ity eṣa pakṣo 'smākaṃ narādhipa",
    "GE07mbh_12_u:324.012c": "devānāṃ tu paśuḥ pakṣo mato rājan vadasva naḥ",
    "GE07mbh_12_u:324.013": "bhīṣma uvāca",
    "GE07mbh_12_u:324.013a": "devānāṃ tu mataṃ jñātvā vasunā pakṣasaṃśrayāt",
    "GE07mbh_12_u:324.013c": "chāgenājena yaṣṭavyam evam uktaṃ vacas tadā",
    "GE07mbh_12_u:324.014a": "kupitās te tataḥ sarve munayaḥ sūryavarcasaḥ",
    "GE07mbh_12_u:324.014c": "ūcur vasuṃ vimānasthaṃ devapakṣārthavādinam",
    "GE07mbh_12_u:324.015a": "surapakṣo gṛhītas te yasmāt tasmād divaḥ pata",
    "GE07mbh_12_u:324.015c": "adya prabhṛti te rājann ākāśe vihatā gatiḥ",
    "GE07mbh_12_u:324.015e": "asmacchāpābhighātena mahīṃ bhittvā pravekṣyasi",
    "GE07mbh_12_u:324.015f-0818_01": "viruddhaṃ vedasūtrāṇām uktaṃ yadi bhaven nṛpa",
    "GE07mbh_12_u:324.015f-0818_02": "vayaṃ viruddhavacanā yadi tatra patāmahe",
    "GE07mbh_12_u:324.016a": "tatas tasmin muhūrte 'tha rājoparicaras tadā",
    "GE07mbh_12_u:324.016c": "adho vai saṃbabhūvāśu bhūmer vivarago nṛpaḥ",
    "GE07mbh_12_u:324.016e": "smṛtis tv enaṃ na prajahau tadā nārāyaṇājñayā",
    "GE07mbh_12_u:324.017a": "devās tu sahitāḥ sarve vasoḥ śāpavimokṣaṇam",
    "GE07mbh_12_u:324.017c": "cintayām āsur avyagrāḥ sukṛtaṃ hi nṛpasya tat",
    "GE07mbh_12_u:324.018a": "anenāsmatkṛte rājñā śāpaḥ prāpto mahātmanā",
    "GE07mbh_12_u:324.018c": "asya pratipriyaṃ kāryaṃ sahitair no divaukasaḥ",
    "GE07mbh_12_u:324.019a": "iti buddhyā vyavasyāśu gatvā niścayam īśvarāḥ",
    "GE07mbh_12_u:324.019c": "ūcus taṃ hṛṣṭamanaso rājoparicaraṃ tadā",
    "GE07mbh_12_u:324.020a": "brahmaṇyadevaṃ tvaṃ bhaktaḥ surāsuraguruṃ harim",
    "GE07mbh_12_u:324.020c": "kāmaṃ sa tava tuṣṭātmā kuryāc chāpavimokṣaṇam",
    "GE07mbh_12_u:324.021a": "mānanā tu dvijātīnāṃ kartavyā vai mahātmanām",
    "GE07mbh_12_u:324.021c": "avaśyaṃ tapasā teṣāṃ phalitavyaṃ nṛpottama",
    "GE07mbh_12_u:324.021d-0819_01": "viruddhaṃ vedaśāstrāṇāṃ na vaktavyaṃ hitārthinā",
    "GE07mbh_12_u:324.022a": "yatas tvaṃ sahasā bhraṣṭa ākāśān medinītalam",
    "GE07mbh_12_u:324.022b-0820_01": "asmatpakṣanimittaṃ te vyasanaṃ prāptam īdṛśam",
    "GE07mbh_12_u:324.022c": "ekaṃ tv anugrahaṃ tubhyaṃ dadmo vai nṛpasattama",
    "GE07mbh_12_u:324.023a": "yāvat tvaṃ śāpadoṣeṇa kālam āsiṣyase 'nagha",
    "GE07mbh_12_u:324.023c": "bhūmer vivarago bhūtvā tāvantaṃ kālam āpsyasi",
    "GE07mbh_12_u:324.023e": "yajñeṣu suhutāṃ viprair vasor dhārāṃ mahātmabhiḥ",
    "GE07mbh_12_u:324.024a": "prāpsyase 'smadanudhyānān mā ca tvāṃ glānir āspṛśet",
    "GE07mbh_12_u:324.024c": "na kṣutpipāse rājendra bhūmeś chidre bhaviṣyataḥ",
    "GE07mbh_12_u:324.025a": "vasor dhārānupītatvāt tejasāpyāyitena ca",
    "GE07mbh_12_u:324.025b-0821_01": "taṃ bhakto 'si mahātmānaṃ devadevaṃ sanātanam",
    "GE07mbh_12_u:324.025c": "sa devo 'smadvarāt prīto brahmalokaṃ hi neṣyati",
    "GE07mbh_12_u:324.026a": "evaṃ dattvā varaṃ rājñe sarve tatra divaukasaḥ",
    "GE07mbh_12_u:324.026b-0822_01": "kratuṃ samāpya piṣṭena munīnāṃ vacanāt tadā",
    "GE07mbh_12_u:324.026c": "gatāḥ svabhavanaṃ devā ṛṣayaś ca tapodhanāḥ",
    "GE07mbh_12_u:324.026d-0823_01": "gṛhītvā dakṣiṇāṃ sarve gatāḥ svān āśramān punaḥ",
    "GE07mbh_12_u:324.026d-0823_02": "vasuṃ vicintya śakraś ca praviveśāmarāvatīm",
    "GE07mbh_12_u:324.026d-0823_03": "vasur vivaragas tatra vyalīkasya phalād guroḥ",
    "GE07mbh_12_u:324.027a": "cakre ca satataṃ pūjāṃ viṣvaksenāya bhārata",
    "GE07mbh_12_u:324.027c": "japyaṃ jagau ca satataṃ nārāyaṇamukhodgatam",
    "GE07mbh_12_u:324.028a": "tatrāpi pañcabhir yajñaiḥ pañcakālān ariṃdama",
    "GE07mbh_12_u:324.028c": "ayajad dhariṃ surapatiṃ bhūmer vivarago 'pi san",
    "GE07mbh_12_u:324.029a": "tato 'sya tuṣṭo bhagavān bhaktyā nārāyaṇo hariḥ",
    "GE07mbh_12_u:324.029c": "ananyabhaktasya satas tatparasya jitātmanaḥ",
    "GE07mbh_12_u:324.030a": "varado bhagavān viṣṇuḥ samīpasthaṃ dvijottamam",
    "GE07mbh_12_u:324.030c": "garutmantaṃ mahāvegam ābabhāṣe smayann iva",
    "GE07mbh_12_u:324.031a": "dvijottama mahābhāga gamyatāṃ vacanān mama",
    "GE07mbh_12_u:324.031c": "samrāḍ rājā vasur nāma dharmātmā māṃ samāśritaḥ",
    "GE07mbh_12_u:324.032a": "brāhmaṇānāṃ prakopena praviṣṭo vasudhātalam",
    "GE07mbh_12_u:324.032c": "mānitās te tu viprendrās tvaṃ tu gaccha dvijottama",
    "GE07mbh_12_u:324.033a": "bhūmer vivarasaṃguptaṃ garuḍeha mamājñayā",
    "GE07mbh_12_u:324.033c": "adhaścaraṃ nṛpaśreṣṭhaṃ khecaraṃ kuru māciram",
    "GE07mbh_12_u:324.034a": "garutmān atha vikṣipya pakṣau mārutavegavān",
    "GE07mbh_12_u:324.034c": "viveśa vivaraṃ bhūmer yatrāste vāgyato vasuḥ",
    "GE07mbh_12_u:324.035a": "tata enaṃ samutkṣipya sahasā vinatāsutaḥ",
    "GE07mbh_12_u:324.035b-0824_01": "gṛhītvā taṃ vasuṃ bhaktaṃ sahasā vasudhātalāt",
    "GE07mbh_12_u:324.035c": "utpapāta nabhas tūrṇaṃ tatra cainam amuñcata",
    "GE07mbh_12_u:324.036a": "tasmin muhūrte saṃjajñe rājoparicaraḥ punaḥ",
    "GE07mbh_12_u:324.036c": "saśarīro gataś caiva brahmalokaṃ nṛpottamaḥ",
    "GE07mbh_12_u:324.037a": "evaṃ tenāpi kaunteya vāgdoṣād devatājñayā",
    "GE07mbh_12_u:324.037c": "prāptā gatir ayajvārhā dvijaśāpān mahātmanā",
    "GE07mbh_12_u:324.038a": "kevalaṃ puruṣas tena sevito harir īśvaraḥ",
    "GE07mbh_12_u:324.038c": "tataḥ śīghraṃ jahau śāpaṃ brahmalokam avāpa ca",
    "GE07mbh_12_u:324.039a": "etat te sarvam ākhyātaṃ te bhūtā mānavā yathā",
    "GE07mbh_12_u:324.039c": "nārado 'pi yathā śvetaṃ dvīpaṃ sa gatavān ṛṣiḥ",
    "GE07mbh_12_u:324.039e": "tat te sarvaṃ pravakṣyāmi śṛṇuṣvaikamanā nṛpa",
    "GE07mbh_12_u:325.001": "bhīṣma uvāca",
    "GE07mbh_12_u:325.001a": "prāpya śvetaṃ mahādvīpaṃ nārado bhagavān ṛṣiḥ",
    "GE07mbh_12_u:325.001c": "dadarśa tān eva narāñ śvetāṃś candraprabhāñ śubhān",
    "GE07mbh_12_u:325.001d-0825_01": "anindriyān anāhārān aniṣyandān sugandhinaḥ",
    "GE07mbh_12_u:325.001d-0825_02": "baddhāñjalipuṭān hṛṣṭāñ jitaṃ ta iti vādinaḥ",
    "GE07mbh_12_u:325.001d-0825_03": "mahopaniṣadaṃ mantram adhīyānān svarānvitam",
    "GE07mbh_12_u:325.001d-0825_04": "pañcopaniṣadair mantrair manasā dhyāyataḥ śucīn",
    "GE07mbh_12_u:325.001d-0825_05": "śāśvataṃ brahma paramaṃ gṛṇānān sūryavarcasaḥ",
    "GE07mbh_12_u:325.001d-0825_06": "pūjāparān balikṛtaḥ stuvataḥ parameṣṭhinam",
    "GE07mbh_12_u:325.001d-0825_07": "ekāgramanaso dāntān ekāntitvam upāśritān",
    "GE07mbh_12_u:325.002a": "pūjayām āsa śirasā manasā taiś ca pūjitaḥ",
    "GE07mbh_12_u:325.002c": "didṛkṣur japyaparamaḥ sarvakṛcchradharaḥ sthitaḥ",
    "GE07mbh_12_u:325.003a": "bhūtvaikāgramanā vipra ūrdhvabāhur mahāmuniḥ",
    "GE07mbh_12_u:325.003c": "stotraṃ jagau sa viśvāya nirguṇāya mahātmane",
    "GE07mbh_12_u:325.004": "nārada uvāca",
    "GE07mbh_12_u:325.004A": "namas te devadeva [1] niṣkriya [2] nirguṇa [3] lokasākṣin kṣetrajña [5] ananta [6_116] puruṣa [7] mahāpuruṣa [8] triguṇa [9] pradhāna [10]",
    "GE07mbh_12_u:325.004B": "amṛta [11] vyoma [12] sanātana [13] sadasadvyaktāvyakta [14] ṛtadhāman [15] pūrvādideva [16] vasuprada [17] prajāpate [18] suprajāpate [19] vanaspate [20]",
    "GE07mbh_12_u:325.004C": "mahāprajāpate [21] ūrjaspate [22] vācaspate [23] manaspate [24] jagatpate [25] divaspate [26] marutpate [27] salilapate [28] pṛthivīpate [29] dikpate [30]",
    "GE07mbh_12_u:325.004D": "pūrvanivāsa [31] brahmapurohita [32] brahmakāyika [33] mahākāyika [34] mahārājika [35] caturmahārājika [36] ābhāsura [37] mahābhāsura [38] saptamahābhāsura [39] yāmya [40]",
    "GE07mbh_12_u:325.004E": "mahāyāmya [41] saṃjñāsaṃjña [42] tuṣita [43] mahātuṣita [44] pratardana [45] parinirmita [46] vaśavartin [47] aparinirmita [48] yajña [49] mahāyajña [50]",
    "GE07mbh_12_u:325.004F": "yajñasaṃbhava [51] yajñayone [52] yajñagarbha [53] yajñahṛdaya [54] yajñastuta [55] yajñabhāgahara [56] pañcayajñadhara [57] pañcakālakartṛgate [58] pañcarātrika [59] vaikuṇṭha [60]",
    "GE07mbh_12_u:325.004G": "aparājita [61] mānasika [62] paramasvāmin [63] susnāta [64] haṃsa [65] paramahaṃsa [66] paramayājñika [67] sāṃkhyayoga [68] amṛteśaya [69] hiraṇyeśaya [70]",
    "GE07mbh_12_u:325.004H": "vedeśaya [71] kuśeśaya [72] brahmeśaya [73] padmeśaya [74] viśveśvara [75] tvaṃ jagadanvayaḥ [76] tvaṃ jagatprakṛtiḥ [77] tavāgnir āsyam [78] vaḍavāmukho 'gniḥ [79] tvam āhutiḥ [80]",
    "GE07mbh_12_u:325.004I": "tvaṃ sārathiḥ [81] tvaṃ vaṣaṭkāraḥ [82] tvam oṃkāraḥ [83] tvaṃ manaḥ [84] tvaṃ candramāḥ [85] tvaṃ cakṣur ādyam [86] tvaṃ sūryaḥ [87] tvaṃ diśāṃ gajaḥ [88] digbhāno [89] hayaśiraḥ [90]",
    "GE07mbh_12_u:325.004J": "prathamatrisauparṇa [91] pañcāgne [92] triṇāciketa [93] ṣaḍaṅgavidhāna [94] prāgjyotiṣa [95] jyeṣṭhasāmaga [96] sāmikavratadhara [97] atharvaśiraḥ [98] pañcamahākalpa [99] phenapācārya [100]",
    "GE07mbh_12_u:325.004K": "vālakhilya [101] vaikhānasa [102] abhagnayoga [103] abhagnaparisaṃkhyāna [104] yugāde [105] yugamadhya [106] yuganidhana [107] ākhaṇḍala [108] prācīnagarbha [109] kauśika [110]",
    "GE07mbh_12_u:325.004L": "puruṣṭuta [111] puruhūta [112] viśvarūpa [113] anantagate [114] anantabhoga [115] ananta [116_6] anāde [117] amadhya [118] avyaktamadhya [119] avyaktanidhana [120]",
    "GE07mbh_12_u:325.004M": "vratāvāsa [121] samudrādhivāsa [122] yaśovāsa [123] tapovāsa [124] lakṣmyāvāsa [125] vidyāvāsa [126] kīrtyāvāsa [127] śrīvāsa [128] sarvāvāsa [129] vāsudeva [130]",
    "GE07mbh_12_u:325.004N": "sarvacchandaka [131] harihaya [132] harimedha [133] mahāyajñabhāgahara [134] varaprada [135_157] yamaniyamamahāniyamakṛcchrātikṛcchramahākṛcchrasarvakṛcchraniyamadhara [136] nivṛttadharmapravacanagate [137] pravṛttavedakriya [138] aja [139] sarvagate [140]",
    "GE07mbh_12_u:325.004O": "sarvadarśin [141] agrāhya [142] acala [143] mahāvibhūte [144] māhātmyaśarīra [145] pavitra [146] mahāpavitra [147] hiraṇmaya [148] bṛhat [149] apratarkya [150]",
    "GE07mbh_12_u:325.004P": "avijñeya [151] brahmāgrya [152] prajāsargakara [153] prajānidhanakara [154] mahāmāyādhara [155] citraśikhaṇḍin [156] varaprada [157_135] puroḍāśabhāgahara [158] gatādhvan [159] chinnatṛṣṇa [160]",
    "GE07mbh_12_u:325.004Q": "chinnasaṃśaya [161] sarvatonivṛtta [162] brāhmaṇarūpa [163] brāhmaṇapriya [164] viśvamūrte [165] mahāmūrte [166] bāndhava [167] bhaktavatsala [168] brahmaṇyadeva [169] bhakto 'haṃ tvāṃ didṛkṣuḥ [170] ekāntadarśanāya namo namaḥ [171]",
    "GE07mbh_12_u:326.001": "bhīṣma uvāca",
    "GE07mbh_12_u:326.001a": "evaṃ stutaḥ sa bhagavān guhyais tathyaiś ca nāmabhiḥ",
    "GE07mbh_12_u:326.001c": "taṃ muniṃ darśayām āsa nāradaṃ viśvarūpadhṛk",
    "GE07mbh_12_u:326.002a": "kiṃ cic candraviśuddhātmā kiṃ cic candrād viśeṣavān",
    "GE07mbh_12_u:326.002c": "kṛśānuvarṇaḥ kiṃ cic ca kiṃ cid dhiṣṇyākṛtiḥ prabhuḥ",
    "GE07mbh_12_u:326.003a": "śukapatravarṇaḥ kiṃ cic ca kiṃ cit sphaṭikasaprabhaḥ",
    "GE07mbh_12_u:326.003c": "nīlāñjanacayaprakhyo jātarūpaprabhaḥ kva cit",
    "GE07mbh_12_u:326.004a": "pravālāṅkuravarṇaś ca śvetavarṇaḥ kva cid babhau",
    "GE07mbh_12_u:326.004c": "kva cit suvarṇavarṇābho vaiḍūryasadṛśaḥ kva cit",
    "GE07mbh_12_u:326.005a": "nīlavaiḍūryasadṛśa indranīlanibhaḥ kva cit",
    "GE07mbh_12_u:326.005c": "mayūragrīvavarṇābho muktāhāranibhaḥ kva cit",
    "GE07mbh_12_u:326.006a": "etān varṇān bahuvidhān rūpe bibhrat sanātanaḥ",
    "GE07mbh_12_u:326.006c": "sahasranayanaḥ śrīmāñ śataśīrṣaḥ sahasrapāt",
    "GE07mbh_12_u:326.007a": "sahasrodarabāhuś ca avyakta iti ca kva cit",
    "GE07mbh_12_u:326.007c": "oṃkāram udgiran vaktrāt sāvitrīṃ ca tadanvayām",
    "GE07mbh_12_u:326.008a": "śeṣebhyaś caiva vaktrebhyaś caturvedodgataṃ vasu",
    "GE07mbh_12_u:326.008b-0826_01": "udgiraṃś caturo vedāñ śe[? n saśe]ṣān vasudhādhipa",
    "GE07mbh_12_u:326.008c": "āraṇyakaṃ jagau devo harir nārāyaṇo vaśī",
    "GE07mbh_12_u:326.009a": "vedīṃ kamaṇḍaluṃ darbhān maṇirūpān athopalān",
    "GE07mbh_12_u:326.009c": "ajinaṃ daṇḍakāṣṭhaṃ ca jvalitaṃ ca hutāśanam",
    "GE07mbh_12_u:326.009e": "dhārayām āsa deveśo hastair yajñapatis tadā",
    "GE07mbh_12_u:326.010a": "taṃ prasannaṃ prasannātmā nārado dvijasattamaḥ",
    "GE07mbh_12_u:326.010c": "vāgyataḥ prayato bhūtvā vavande parameśvaram",
    "GE07mbh_12_u:326.010e": "tam uvāca nataṃ mūrdhnā devānām ādir avyayaḥ",
    "GE07mbh_12_u:326.011a": "ekataś ca dvitaś caiva tritaś caiva maharṣayaḥ",
    "GE07mbh_12_u:326.011c": "imaṃ deśam anuprāptā mama darśanalālasāḥ",
    "GE07mbh_12_u:326.012a": "na ca māṃ te dadṛśire na ca drakṣyati kaś cana",
    "GE07mbh_12_u:326.012c": "ṛte hy ekāntikaśreṣṭhāt tvaṃ caivaikāntiko mataḥ",
    "GE07mbh_12_u:326.013a": "mamaitās tanavaḥ śreṣṭhā jātā dharmagṛhe dvija",
    "GE07mbh_12_u:326.013c": "tās tvaṃ bhajasva satataṃ sādhayasva yathāgatam",
    "GE07mbh_12_u:326.014a": "vṛṇīṣva ca varaṃ vipra mattas tvaṃ yam ihecchasi",
    "GE07mbh_12_u:326.014c": "prasanno 'haṃ tavādyeha viśvamūrtir ihāvyayaḥ",
    "GE07mbh_12_u:326.015": "nārada uvāca",
    "GE07mbh_12_u:326.015a": "adya me tapaso deva yamasya niyamasya ca",
    "GE07mbh_12_u:326.015c": "sadyaḥ phalam avāptaṃ vai dṛṣṭo yad bhagavān mayā",
    "GE07mbh_12_u:326.016a": "vara eṣa mamātyantaṃ dṛṣṭas tvaṃ yat sanātanaḥ",
    "GE07mbh_12_u:326.016c": "bhagavān viśvadṛk siṃhaḥ sarvamūrtir mahāprabhuḥ",
    "GE07mbh_12_u:326.017": "bhīṣma uvāca",
    "GE07mbh_12_u:326.017a": "evaṃ saṃdarśayitvā tu nāradaṃ parameṣṭhijam",
    "GE07mbh_12_u:326.017c": "uvāca vacanaṃ bhūyo gaccha nārada māciram",
    "GE07mbh_12_u:326.018a": "ime hy anindriyāhārā madbhaktāś candravarcasaḥ",
    "GE07mbh_12_u:326.018c": "ekāgrāś cintayeyur māṃ naiṣāṃ vighno bhaved iti",
    "GE07mbh_12_u:326.019a": "siddhāś caite mahābhāgāḥ purā hy ekāntino 'bhavan",
    "GE07mbh_12_u:326.019c": "tamorajovinirmuktā māṃ pravekṣyanty asaṃśayam",
    "GE07mbh_12_u:326.020a": "na dṛśyaś cakṣuṣā yo 'sau na spṛśyaḥ sparśanena ca",
    "GE07mbh_12_u:326.020c": "na ghreyaś caiva gandhena rasena ca vivarjitaḥ",
    "GE07mbh_12_u:326.021a": "sattvaṃ rajas tamaś caiva na guṇās taṃ bhajanti vai",
    "GE07mbh_12_u:326.021c": "yaś ca sarvagataḥ sākṣī lokasyātmeti kathyate",
    "GE07mbh_12_u:326.022a": "bhūtagrāmaśarīreṣu naśyatsu na vinaśyati",
    "GE07mbh_12_u:326.022c": "ajo nityaḥ śāśvataś ca nirguṇo niṣkalas tathā",
    "GE07mbh_12_u:326.023a": "dvirdvādaśebhyas tattvebhyaḥ khyāto yaḥ pañcaviṃśakaḥ",
    "GE07mbh_12_u:326.023c": "puruṣo niṣkriyaś caiva jñānadṛśyaś ca kathyate",
    "GE07mbh_12_u:326.024a": "yaṃ praviśya bhavantīha muktā vai dvijasattama",
    "GE07mbh_12_u:326.024c": "sa vāsudevo vijñeyaḥ paramātmā sanātanaḥ",
    "GE07mbh_12_u:326.025a": "paśya devasya māhātmyaṃ mahimānaṃ ca nārada",
    "GE07mbh_12_u:326.025b-0827_01": "na vidur munayaś caiva yāthārthyaṃ munipuṃgava",
    "GE07mbh_12_u:326.025c": "śubhāśubhaiḥ karmabhir yo na lipyati kadā cana",
    "GE07mbh_12_u:326.026a": "sattvaṃ rajas tamaś caiva guṇān etān pracakṣate",
    "GE07mbh_12_u:326.026c": "ete sarvaśarīreṣu tiṣṭhanti vicaranti ca",
    "GE07mbh_12_u:326.027a": "etān guṇāṃs tu kṣetrajño bhuṅkte naibhiḥ sa bhujyate",
    "GE07mbh_12_u:326.027b-0828_01": "paśya jīvasya māhātmyaṃ ya evaṃ guṇabhojakaḥ",
    "GE07mbh_12_u:326.027b-0828_02": "īṣal laghuparikrānto na guṇās tasya bhojakāḥ",
    "GE07mbh_12_u:326.027b-0829_01": "sarvasthaḥ sarvago viśvaṃ guṇabhuṅ nirguṇo 'pi ca",
    "GE07mbh_12_u:326.027b-0829_02": "bhojyo 'haṃ bhojako bhoktā paktāhaṃ jaṭhare 'nalaḥ",
    "GE07mbh_12_u:326.027b-0829_03": "bhūtagrāmam imaṃ kṛtsnaṃ pṛthak karma pṛthaṅmukham",
    "GE07mbh_12_u:326.027b-0829_04": "prakṛtistho 'vatiṣṭhāmi na ca tiṣṭhāmi mūrtimān",
    "GE07mbh_12_u:326.027b-0829_05": "prāṇāpānapravāreṇa śarīraṃ prāpya dhiṣṭhitaḥ",
    "GE07mbh_12_u:326.027b-0829_06": "aham eva hi jaṃtūnāṃ nimeṣonmeṣakṛd dvija",
    "GE07mbh_12_u:326.027b-0829_07": "māṃ tu jānīhi viprarṣe puruṣaṃ sarvagaṃ prabhum",
    "GE07mbh_12_u:326.027c": "nirguṇo guṇabhuk caiva guṇasraṣṭā guṇādhikaḥ",
    "GE07mbh_12_u:326.028a": "jagatpratiṣṭhā devarṣe pṛthivy apsu pralīyate",
    "GE07mbh_12_u:326.028c": "jyotiṣy āpaḥ pralīyante jyotir vāyau pralīyate",
    "GE07mbh_12_u:326.029a": "khe vāyuḥ pralayaṃ yāti manasy ākāśam eva ca",
    "GE07mbh_12_u:326.029b-0830_01": "kālo hi paramaṃ bhūtaṃ manasy eṣa pralīyate",
    "GE07mbh_12_u:326.029c": "mano hi paramaṃ bhūtaṃ tad avyakte pralīyate",
    "GE07mbh_12_u:326.030a": "avyaktaṃ puruṣe brahman niṣkriye saṃpralīyate",
    "GE07mbh_12_u:326.030c": "nāsti tasmāt parataraṃ puruṣād vai sanātanāt",
    "GE07mbh_12_u:326.030d-0831_01": "māṃ tu jānīhi brahmarṣe puruṣaṃ sarvagaṃ prabhum",
    "GE07mbh_12_u:326.031a": "nityaṃ hi nāsti jagati bhūtaṃ sthāvarajaṅgamam",
    "GE07mbh_12_u:326.031c": "ṛte tam ekaṃ puruṣaṃ vāsudevaṃ sanātanam",
    "GE07mbh_12_u:326.031e": "sarvabhūtātmabhūto hi vāsudevo mahābalaḥ",
    "GE07mbh_12_u:326.032a": "pṛthivī vāyur ākāśam āpo jyotiś ca pañcamam",
    "GE07mbh_12_u:326.032c": "te sametā mahātmānaḥ śarīram iti saṃjñitam",
    "GE07mbh_12_u:326.033a": "tadāviśati yo brahmann adṛśyo laghuvikramaḥ",
    "GE07mbh_12_u:326.033c": "utpanna eva bhavati śarīraṃ ceṣṭayan prabhuḥ",
    "GE07mbh_12_u:326.034a": "na vinā dhātusaṃghātaṃ śarīraṃ bhavati kva cit",
    "GE07mbh_12_u:326.034c": "na ca jīvaṃ vinā brahman dhātavaś ceṣṭayanty uta",
    "GE07mbh_12_u:326.034d-0832_01": "pṛthagbhūtāś ca te nityaṃ kṣetrajñaḥ pṛthag eva ca",
    "GE07mbh_12_u:326.034d-0832_02": "sattvaṃ rajas tamaś caiva na guṇās tasya bhojakāḥ",
    "GE07mbh_12_u:326.034d-0832_03": "ete pañcasu bhūteṣu śarīrastheṣu kalpitāḥ",
    "GE07mbh_12_u:326.035a": "sa jīvaḥ parisaṃkhyātaḥ śeṣaḥ saṃkarṣaṇaḥ prabhuḥ",
    "GE07mbh_12_u:326.035c": "tasmāt sanatkumāratvaṃ yo labheta svakarmaṇā",
    "GE07mbh_12_u:326.036a": "yasmiṃś ca sarvabhūtāni pralayaṃ yānti saṃkṣaye",
    "GE07mbh_12_u:326.036c": "sa manaḥ sarvabhūtānāṃ pradyumnaḥ paripaṭhyate",
    "GE07mbh_12_u:326.037a": "tasmāt prasūto yaḥ kartā kāryaṃ kāraṇam eva ca",
    "GE07mbh_12_u:326.037c": "yasmāt sarvaṃ prabhavati jagat sthāvarajaṅgamam",
    "GE07mbh_12_u:326.037e": "so 'niruddhaḥ sa īśāno vyaktiḥ sā sarvakarmasu",
    "GE07mbh_12_u:326.038a": "yo vāsudevo bhagavān kṣetrajño nirguṇātmakaḥ",
    "GE07mbh_12_u:326.038c": "jñeyaḥ sa eva bhagavāñ jīvaḥ saṃkarṣaṇaḥ prabhuḥ",
    "GE07mbh_12_u:326.039a": "saṃkarṣaṇāc ca pradyumno manobhūtaḥ sa ucyate",
    "GE07mbh_12_u:326.039c": "pradyumnād yo 'niruddhas tu so 'haṃkāro maheśvaraḥ",
    "GE07mbh_12_u:326.040a": "mattaḥ sarvaṃ saṃbhavati jagat sthāvarajaṅgamam",
    "GE07mbh_12_u:326.040c": "akṣaraṃ ca kṣaraṃ caiva sac cāsac caiva nārada",
    "GE07mbh_12_u:326.041a": "māṃ praviśya bhavantīha muktā bhaktās tu ye mama",
    "GE07mbh_12_u:326.041c": "ahaṃ hi puruṣo jñeyo niṣkriyaḥ pañcaviṃśakaḥ",
    "GE07mbh_12_u:326.042a": "nirguṇo niṣkalaś caiva nirdvaṃdvo niṣparigrahaḥ",
    "GE07mbh_12_u:326.042c": "etat tvayā na vijñeyaṃ rūpavān iti dṛśyate",
    "GE07mbh_12_u:326.042e": "icchan muhūrtān naśyeyam īśo 'haṃ jagato guruḥ",
    "GE07mbh_12_u:326.043a": "māyā hy eṣā mayā sṛṣṭā yan māṃ paśyasi nārada",
    "GE07mbh_12_u:326.043c": "sarvabhūtaguṇair yuktaṃ naivaṃ tvaṃ jñātum arhasi",
    "GE07mbh_12_u:326.043e": "mayaitat kathitaṃ samyak tava mūrticatuṣṭayam",
    "GE07mbh_12_u:326.044a": "siddhā hy ete mahābhāgā narā hy ekāntino 'bhavan",
    "GE07mbh_12_u:326.044c": "tamorajobhyāṃ nirmuktāḥ pravekṣyanti ca māṃ mune",
    "GE07mbh_12_u:326.045a": "ahaṃ kartā ca kāryaṃ ca kāraṇaṃ cāpi nārada",
    "GE07mbh_12_u:326.045c": "ahaṃ hi jīvasaṃjño vai mayi jīvaḥ samāhitaḥ",
    "GE07mbh_12_u:326.045e": "maivaṃ te buddhir atrābhūd dṛṣṭo jīvo mayeti ca",
    "GE07mbh_12_u:326.046a": "ahaṃ sarvatrago brahman bhūtagrāmāntarātmakaḥ",
    "GE07mbh_12_u:326.046c": "bhūtagrāmaśarīreṣu naśyatsu na naśāmy aham",
    "GE07mbh_12_u:326.047a": "hiraṇyagarbho lokādiś caturvaktro niruktagaḥ",
    "GE07mbh_12_u:326.047c": "brahmā sanātano devo mama bahvarthacintakaḥ",
    "GE07mbh_12_u:326.047d-0833_01": "lalāṭāc caiva me rudro devaḥ krodhād viniḥsṛtaḥ",
    "GE07mbh_12_u:326.048a": "paśyaikādaśa me rudrān dakṣiṇaṃ pārśvam āsthitān",
    "GE07mbh_12_u:326.048c": "dvādaśaiva tathādityān vāmaṃ pārśvaṃ samāsthitān",
    "GE07mbh_12_u:326.049a": "agrataś caiva me paśya vasūn aṣṭau surottamān",
    "GE07mbh_12_u:326.049c": "nāsatyaṃ caiva dasraṃ ca bhiṣajau paśya pṛṣṭhataḥ",
    "GE07mbh_12_u:326.050a": "sarvān prajāpatīn paśya paśya sapta ṛṣīn api",
    "GE07mbh_12_u:326.050c": "vedān yajñāṃś ca śataśaḥ paśyāmṛtam athauṣadhīḥ",
    "GE07mbh_12_u:326.051a": "tapāṃsi niyamāṃś caiva yamān api pṛthagvidhān",
    "GE07mbh_12_u:326.051c": "tathāṣṭaguṇam aiśvaryam ekasthaṃ paśya mūrtimat",
    "GE07mbh_12_u:326.052a": "śriyaṃ lakṣmīṃ ca kīrtiṃ ca pṛthivīṃ ca kakudminīm",
    "GE07mbh_12_u:326.052c": "vedānāṃ mātaraṃ paśya matsthāṃ devīṃ sarasvatīm",
    "GE07mbh_12_u:326.053a": "dhruvaṃ ca jyotiṣāṃ śreṣṭhaṃ paśya nārada khecaram",
    "GE07mbh_12_u:326.053c": "ambhodharān samudrāṃś ca sarāṃsi saritas tathā",
    "GE07mbh_12_u:326.054a": "mūrtimantaḥ pitṛgaṇāṃś caturaḥ paśya sattama",
    "GE07mbh_12_u:326.054c": "trīṃś caivemān guṇān paśya matsthān mūrtivivarjitān",
    "GE07mbh_12_u:326.055a": "devakāryād api mune pitṛkāryaṃ viśiṣyate",
    "GE07mbh_12_u:326.055c": "devānāṃ ca pitṝṇāṃ ca pitā hy eko 'ham āditaḥ",
    "GE07mbh_12_u:326.056a": "ahaṃ hayaśiro bhūtvā samudre paścimottare",
    "GE07mbh_12_u:326.056c": "pibāmi suhutaṃ havyaṃ kavyaṃ ca śraddhayānvitam",
    "GE07mbh_12_u:326.057a": "mayā sṛṣṭaḥ purā brahmā madyajñam ayajat svayam",
    "GE07mbh_12_u:326.057c": "tatas tasmai varān prīto dadāv aham anuttamān",
    "GE07mbh_12_u:326.058a": "matputratvaṃ ca kalpādau lokādhyakṣatvam eva ca",
    "GE07mbh_12_u:326.058c": "ahaṃkārakṛtaṃ caiva nāma paryāyavācakam",
    "GE07mbh_12_u:326.059a": "tvayā kṛtāṃ ca maryādāṃ nātikrāmyati kaś cana",
    "GE07mbh_12_u:326.059c": "tvaṃ caiva varado brahman varepsūnāṃ bhaviṣyasi",
    "GE07mbh_12_u:326.060a": "surāsuragaṇānāṃ ca ṛṣīṇāṃ ca tapodhana",
    "GE07mbh_12_u:326.060c": "pitṝṇāṃ ca mahābhāga satataṃ saṃśitavrata",
    "GE07mbh_12_u:326.060e": "vividhānāṃ ca bhūtānāṃ tvam upāsyo bhaviṣyasi",
    "GE07mbh_12_u:326.061a": "prādurbhāvagataś cāhaṃ surakāryeṣu nityadā",
    "GE07mbh_12_u:326.061c": "anuśāsyas tvayā brahman niyojyaś ca suto yathā",
    "GE07mbh_12_u:326.062a": "etāṃś cānyāṃś ca rucirān brahmaṇe 'mitatejase",
    "GE07mbh_12_u:326.062b-0834_01": "evaṃ rudrāya manave indrāyāmitatejase",
    "GE07mbh_12_u:326.062c": "ahaṃ dattvā varān prīto nivṛttiparamo 'bhavam",
    "GE07mbh_12_u:326.063a": "nirvāṇaṃ sarvadharmāṇāṃ nivṛttiḥ paramā smṛtā",
    "GE07mbh_12_u:326.063c": "tasmān nivṛttim āpannaś caret sarvāṅganirvṛtaḥ",
    "GE07mbh_12_u:326.064a": "vidyāsahāyavantaṃ mām ādityasthaṃ sanātanam",
    "GE07mbh_12_u:326.064c": "kapilaṃ prāhur ācāryāḥ sāṃkhyaniścitaniścayāḥ",
    "GE07mbh_12_u:326.065a": "hiraṇyagarbho bhagavān eṣa chandasi suṣṭutaḥ",
    "GE07mbh_12_u:326.065c": "so 'haṃ yogagatir brahman yogaśāstreṣu śabditaḥ",
    "GE07mbh_12_u:326.066a": "eṣo 'haṃ vyaktim āgamya tiṣṭhāmi divi śāśvataḥ",
    "GE07mbh_12_u:326.066c": "tato yugasahasrānte saṃhariṣye jagat punaḥ",
    "GE07mbh_12_u:326.066e": "kṛtvātmasthāni bhūtāni sthāvarāṇi carāṇi ca",
    "GE07mbh_12_u:326.067a": "ekākī vidyayā sārdhaṃ vihariṣye dvijottama",
    "GE07mbh_12_u:326.067c": "tato bhūyo jagat sarvaṃ kariṣyāmīha vidyayā",
    "GE07mbh_12_u:326.068a": "asmanmūrtiś caturthī yā sāsṛjac cheṣam avyayam",
    "GE07mbh_12_u:326.068c": "sa hi saṃkarṣaṇaḥ proktaḥ pradyumnaṃ so 'py ajījanat",
    "GE07mbh_12_u:326.069a": "pradyumnād aniruddho 'haṃ sargo mama punaḥ punaḥ",
    "GE07mbh_12_u:326.069c": "aniruddhāt tathā brahmā tatrādikamalodbhavaḥ",
    "GE07mbh_12_u:326.070a": "brahmaṇaḥ sarvabhūtāni carāṇi sthāvarāṇi ca",
    "GE07mbh_12_u:326.070c": "etāṃ sṛṣṭiṃ vijānīhi kalpādiṣu punaḥ punaḥ",
    "GE07mbh_12_u:326.071a": "yathā sūryasya gaganād udayāstamayāv iha",
    "GE07mbh_12_u:326.071c": "naṣṭau punar balāt kāla ānayaty amitadyutiḥ",
    "GE07mbh_12_u:326.071e": "tathā balād ahaṃ pṛthvīṃ sarvabhūtahitāya vai bhīṣmaḥ",
    "GE07mbh_12_u:326.071f-0835_01": "nāradas tv atha papraccha bhagavantaṃ janārdanam śrībhagavān uvāca",
    "GE07mbh_12_u:326.071f-0835_02": "keṣu keṣu ca bhāveṣu draṣṭavyo 'si mayā prabho",
    "GE07mbh_12_u:326.071f-0835_03": "śṛṇu nārada tattvena prādurbhāvān mahāmune",
    "GE07mbh_12_u:326.071f-0835_04": "matsyaḥ kūrmo varāhaś ca nārasiṃho 'tha vāmanaḥ",
    "GE07mbh_12_u:326.071f-0835_05": "rāmo rāmaś ca rāmaś ca kṛṣṇaḥ kalkī ca te daśa",
    "GE07mbh_12_u:326.071f-0835_06": "pūrvaṃ mīno bhaviṣyāmi sthāpayiṣyāmy ahaṃ prajāḥ",
    "GE07mbh_12_u:326.071f-0835_07": "lokān vedān dhariṣyāmi majjamānān mahārṇave",
    "GE07mbh_12_u:326.071f-0835_08": "dvitīyaṃ kūrmarūpaṃ me hemakūṭanibhaṃ smṛtam",
    "GE07mbh_12_u:326.071f-0835_09": "mandaraṃ dhārayiṣyāmi amṛtārthaṃ dvijottama",
    "GE07mbh_12_u:326.071f-0835_10": "magnāṃ mahārṇave ghore bhārākrāntām imāṃ punaḥ",
    "GE07mbh_12_u:326.072a": "sattvair ākrāntasarvāṅgāṃ naṣṭāṃ sāgaramekhalām",
    "GE07mbh_12_u:326.072c": "ānayiṣyāmi svaṃ sthānaṃ vārāhaṃ rūpam āsthitaḥ",
    "GE07mbh_12_u:326.073a": "hiraṇyākṣaṃ haniṣyāmi daiteyaṃ balagarvitam",
    "GE07mbh_12_u:326.073c": "nārasiṃhaṃ vapuḥ kṛtvā hiraṇyakaśipuṃ punaḥ",
    "GE07mbh_12_u:326.073e": "surakārye haniṣyāmi yajñaghnaṃ ditinandanam",
    "GE07mbh_12_u:326.074a": "virocanasya balavān baliḥ putro mahāsuraḥ",
    "GE07mbh_12_u:326.074b-0836_01": "avadhyaḥ sarvalokānāṃ",
    "GE07mbh_12_u:326.074c": "bhaviṣyati sa śakraṃ ca svarājyāc cyāvayiṣyati",
    "GE07mbh_12_u:326.075a": "trailokye 'pahṛte tena vimukhe ca śacīpatau",
    "GE07mbh_12_u:326.075c": "adityāṃ dvādaśaḥ putraḥ saṃbhaviṣyāmi kaśyapāt",
    "GE07mbh_12_u:326.075d-0837_01": "jaṭī gatvā yajñasadaḥ stūyamāno dvijottamaiḥ",
    "GE07mbh_12_u:326.075d-0837_02": "yajñastavaṃ kariṣyāmi śrutvā prīto bhaved baliḥ",
    "GE07mbh_12_u:326.075d-0837_03": "kim icchasi baṭo brūhīty ukto yāce mahad varam",
    "GE07mbh_12_u:326.075d-0837_04": "dīyatāṃ tripadīmātram iti yāce mahāsuram",
    "GE07mbh_12_u:326.075d-0837_05": "sa dadyān mayi saṃprītaḥ pratiṣiddhaś ca mantribhiḥ",
    "GE07mbh_12_u:326.075d-0837_06": "yāvaj jalaṃ hastagataṃ tribhir vikramaṇair vṛtam",
    "GE07mbh_12_u:326.076a": "tato rājyaṃ pradāsyāmi śakrāyāmitatejase",
    "GE07mbh_12_u:326.076c": "devatāḥ sthāpayiṣyāmi sveṣu sthāneṣu nārada",
    "GE07mbh_12_u:326.076e": "baliṃ caiva kariṣyāmi",
    "GE07mbh_12_u:326.076f-0838_01": "dānavaṃ balināṃ śreṣṭham avadhyaṃ sarvadaivataiḥ",
    "GE07mbh_12_u:326.077a": "tretāyuge bhaviṣyāmi rāmo bhṛgukulodvahaḥ",
    "GE07mbh_12_u:326.077a-0839_01": "**** **** dvāviṃśad yugaparyaye",
    "GE07mbh_12_u:326.077a-0839_02": "bhaviṣyāmi ṛṣis tatra jamadagnisuto balī",
    "GE07mbh_12_u:326.077a-0839_03": "bāhuvīryayuto rāmo",
    "GE07mbh_12_u:326.077c": "kṣatraṃ cotsādayiṣyāmi samṛddhabalavāhanam",
    "GE07mbh_12_u:326.078a": "saṃdhau tu samanuprāpte tretāyāṃ dvāparasya ca",
    "GE07mbh_12_u:326.078c": "rāmo dāśarathir bhūtvā bhaviṣyāmi jagatpatiḥ",
    "GE07mbh_12_u:326.079a": "tritopaghātād vairūpyam ekato 'tha dvitas tathā",
    "GE07mbh_12_u:326.079c": "prāpsyato vānaratvaṃ hi prajāpatisutāv ṛṣī",
    "GE07mbh_12_u:326.080a": "tayor ye tv anvaye jātā bhaviṣyanti vanaukasaḥ",
    "GE07mbh_12_u:326.080b-0840_01": "mahābalā mahāvīryāḥ śakratulyaparākramāḥ",
    "GE07mbh_12_u:326.080c": "te sahāyā bhaviṣyanti surakārye mama dvija",
    "GE07mbh_12_u:326.081a": "tato rakṣaḥpatiṃ ghoraṃ pulastyakulapāṃsanam",
    "GE07mbh_12_u:326.081c": "haniṣye rāvaṇaṃ saṃkhye sagaṇaṃ lokakaṇṭakam",
    "GE07mbh_12_u:326.081d-0841_01": "tadrājye sthāpayiṣyāmi vibhīṣaṇam akalmaṣam",
    "GE07mbh_12_u:326.081d-0841_02": "ayodhyāvāsinaḥ sarvān neṣye 'haṃ lokam avyayam",
    "GE07mbh_12_u:326.081d-0841_03": "vibhīṣaṇāya dāsyāmi rājyaṃ tasya yathākramam",
    "GE07mbh_12_u:326.082a": "dvāparasya kaleś caiva saṃdhau paryavasānike",
    "GE07mbh_12_u:326.082c": "prādurbhāvaḥ kaṃsahetor mathurāyāṃ bhaviṣyati",
    "GE07mbh_12_u:326.082d-0842_01": "kalidvāparayoḥ saṃdhāv aṣṭāviṃśe caturyuge",
    "GE07mbh_12_u:326.082d-0842_02": "prādurbhāvaṃ kariṣyāmi bhūyo vṛṣṇikulodvahaḥ",
    "GE07mbh_12_u:326.082d-0842_03": "madhurāyāṃ kaṃsahetor vāsudeveti nāmataḥ",
    "GE07mbh_12_u:326.082d-0842_04": "tṛtīyo rāma ity eva vasudevasuto balī",
    "GE07mbh_12_u:326.083a": "tatrāhaṃ dānavān hatvā subahūn devakaṇṭakān",
    "GE07mbh_12_u:326.083c": "kuśasthalīṃ kariṣyāmi nivāsaṃ dvārakāṃ purīm",
    "GE07mbh_12_u:326.084a": "vasānas tatra vai puryām aditer vipriyaṃkaram",
    "GE07mbh_12_u:326.084c": "haniṣye narakaṃ bhaumaṃ muraṃ pīṭhaṃ ca dānavam",
    "GE07mbh_12_u:326.085a": "prāgjyotiṣapuraṃ ramyaṃ nānādhanasamanvitam",
    "GE07mbh_12_u:326.085c": "kuśasthalīṃ nayiṣyāmi hatvā vai dānavottamān",
    "GE07mbh_12_u:326.085d-0843_01": "kṛkalāsabhūtaṃ ca nṛgaṃ mocayiṣye ca vai punaḥ",
    "GE07mbh_12_u:326.085d-0843_02": "tataḥ pautranimittena gatvā vai śoṇitaṃ puram",
    "GE07mbh_12_u:326.085d-0843_03": "bāṇasya ca puraṃ gatvā kariṣye kadanaṃ mahat",
    "GE07mbh_12_u:326.086a": "śaṃkaraṃ ca mahāsenaṃ bāṇapriyahitaiṣiṇam",
    "GE07mbh_12_u:326.086c": "parājeṣyāmy athodyuktau devalokanamaskṛtau",
    "GE07mbh_12_u:326.087a": "tataḥ sutaṃ baler jitvā bāṇaṃ bāhusahasriṇam",
    "GE07mbh_12_u:326.087c": "vināśayiṣyāmi tataḥ sarvān saubhanivāsinaḥ",
    "GE07mbh_12_u:326.087d-0844_01": "kaṃsaṃ keśiṃ tathā krūram ariṣṭaṃ ca mahāsuram",
    "GE07mbh_12_u:326.087d-0844_02": "cāṇūraṃ ca mahāvīryaṃ muṣṭikaṃ ca mahābalam",
    "GE07mbh_12_u:326.087d-0844_03": "pralambaṃ dhenukaṃ caiva ariṣṭaṃ vṛṣarūpiṇam",
    "GE07mbh_12_u:326.087d-0844_04": "kālīyaṃ ca vaśe kṛtvā yamunāyā mahāhrade",
    "GE07mbh_12_u:326.087d-0844_05": "gokuleṣu tataḥ paścād gavārthe tu mahāgirim",
    "GE07mbh_12_u:326.087d-0844_06": "saptarātraṃ dhariṣyāmi varṣamāṇe tu vāsave",
    "GE07mbh_12_u:326.087d-0844_07": "apakrānte tato varṣe girimūrdhany avasthitaḥ",
    "GE07mbh_12_u:326.087d-0844_08": "indreṇa saha saṃvādaṃ kariṣyāmi tadā dvija",
    "GE07mbh_12_u:326.088a": "yaḥ kālayavanaḥ khyāto gargatejobhisaṃvṛtaḥ",
    "GE07mbh_12_u:326.088c": "bhaviṣyati vadhas tasya matta eva dvijottama",
    "GE07mbh_12_u:326.088d-0845_01": "laghvācchidya dhanaṃ sarvaṃ vāsudevaṃ ca pauṇḍrakam",
    "GE07mbh_12_u:326.089a": "jarāsaṃdhaś ca balavān sarvarājavirodhakaḥ",
    "GE07mbh_12_u:326.089c": "bhaviṣyaty asuraḥ sphīto bhūmipālo girivraje",
    "GE07mbh_12_u:326.089e": "mama buddhiparispandād vadhas tasya bhaviṣyati",
    "GE07mbh_12_u:326.089f-0846_01": "śiśupālaṃ vadhiṣyāmi yajñe dharmasutasya vai",
    "GE07mbh_12_u:326.089f-0847_01": "duryodhanāparādhena yudhiṣṭhiraguṇena ca",
    "GE07mbh_12_u:326.090a": "samāgateṣu baliṣu pṛthivyāṃ sarvarājasu",
    "GE07mbh_12_u:326.090c": "vāsaviḥ susahāyo vai mama hy eko bhaviṣyati",
    "GE07mbh_12_u:326.090d-0848_01": "yudhiṣṭhiraṃ sthāpayiṣye svarājye bhrātṛbhiḥ saha",
    "GE07mbh_12_u:326.091a": "evaṃ lokā vadiṣyanti naranārāyaṇāv ṛṣī",
    "GE07mbh_12_u:326.091c": "udyuktau dahataḥ kṣatraṃ lokakāryārtham īśvarau",
    "GE07mbh_12_u:326.091d-0849_01": "śastrair nipatitāḥ sarve nṛpā yāsyanti vai divam",
    "GE07mbh_12_u:326.092a": "kṛtvā bhārāvataraṇaṃ vasudhāyā yathepsitam",
    "GE07mbh_12_u:326.092b-0850_01": "rājyaṃ praśāsati punaḥ kuntīputre yudhiṣṭhire",
    "GE07mbh_12_u:326.092c": "sarvasātvatamukhyānāṃ dvārakāyāś ca sattama",
    "GE07mbh_12_u:326.092e": "kariṣye pralayaṃ ghoram ātmajñātivināśanam",
    "GE07mbh_12_u:326.093a": "karmāṇy aparimeyāni caturmūrtidharo hy aham",
    "GE07mbh_12_u:326.093c": "kṛtvā lokān gamiṣyāmi svān ahaṃ brahmasatkṛtān",
    "GE07mbh_12_u:326.093d-031_0001": "tataḥ kaliyugasyādau bhūtvā rājataruṃ śritaḥ",
    "GE07mbh_12_u:326.093d-031_0002": "bhāṣayā māgadhenaiva dharmarājagṛhe vadan",
    "GE07mbh_12_u:326.093d-031_0003": "kāṣāyavastrasaṃvīto muṇḍitaḥ śukladantavān",
    "GE07mbh_12_u:326.093d-031_0004": "śuddhodanasuto buddho mohayiṣyāmi mānavān",
    "GE07mbh_12_u:326.093d-031_0005": "śūdrāḥ śrāddheṣu bhojyante mayi buddhatvam āgate",
    "GE07mbh_12_u:326.093d-031_0006": "bhaviṣyanti narāḥ sarve muṇḍāḥ kāṣāyasaṃvṛtāḥ",
    "GE07mbh_12_u:326.093d-031_0007": "anadhyāyā bhaviṣyanti viprāś cāgnivivarjitāḥ",
    "GE07mbh_12_u:326.093d-031_0008": "agnihotrāṇi sīdanti gurupūjā ca naśyati",
    "GE07mbh_12_u:326.093d-031_0009": "na śṛṇvanti pituḥ putrā na snuṣā naiva mātaraḥ",
    "GE07mbh_12_u:326.093d-031_0010": "na mitraṃ na kalatraṃ vā vartate hy adharottamam",
    "GE07mbh_12_u:326.093d-031_0011": "evaṃ bhūtaṃ jagat sarvaṃ śrutismṛtivivarjitam",
    "GE07mbh_12_u:326.093d-031_0012": "bhaviṣyati kalau nagno hy aśuddho varṇasaṃkaraḥ",
    "GE07mbh_12_u:326.093d-031_0013": "teṣāṃ sakāśād dharmajñā devabrahmadviṣo narāḥ",
    "GE07mbh_12_u:326.093d-031_0014": "bhaviṣyanti hy aśuddhāś ca nyāyacchalavibhāṣiṇaḥ",
    "GE07mbh_12_u:326.093d-031_0015": "ye nagnadharmaśrotāras te samāḥ pāpaniścayaiḥ",
    "GE07mbh_12_u:326.093d-031_0016": "tasmād ete na saṃbhāṣyā na spraṣṭavyā hitārthibhiḥ",
    "GE07mbh_12_u:326.093d-031_0017": "upavāsatrayaṃ kuryāt tatsaṃsargaviśuddhaye",
    "GE07mbh_12_u:326.093d-031_0018": "tataḥ kaliyugasyānte brāhmaṇo haripiṅgalaḥ",
    "GE07mbh_12_u:326.093d-031_0019": "kalkir viṣṇuyaśaḥputro yājñavalkyapurohitaḥ",
    "GE07mbh_12_u:326.093d-031_0020": "sahāyā brāhmaṇāḥ sarve tair ahaṃ sahitaḥ punaḥ",
    "GE07mbh_12_u:326.093d-031_0021": "mlecchān utsādayiṣyāmi pāṣaṇḍāṃś caiva sarvaśaḥ",
    "GE07mbh_12_u:326.093d-031_0022": "pāṣaṇḍiṣaṭkān hatvā vai tatrāntaḥpralaye tataḥ",
    "GE07mbh_12_u:326.093d-031_0023": "ahaṃ paścād bhaviṣyāmi yajñeṣu nirataḥ sadā",
    "GE07mbh_12_u:326.094a": "haṃso hayaśirāś caiva prādurbhāvā dvijottama",
    "GE07mbh_12_u:326.094b-0851_01": "vārāho nārasiṃhaś ca vāmano rāma eva ca",
    "GE07mbh_12_u:326.094b-0851_02": "rāmo dāśarathiś caiva sātvataḥ kalkir eva ca",
    "GE07mbh_12_u:326.094c": "yadā vedaśrutir naṣṭā mayā pratyāhṛtā tadā",
    "GE07mbh_12_u:326.094e": "savedāḥ saśrutīkāś ca kṛtāḥ pūrvaṃ kṛte yuge",
    "GE07mbh_12_u:326.095a": "atikrāntāḥ purāṇeṣu śrutās te yadi vā kva cit",
    "GE07mbh_12_u:326.095c": "atikrāntāś ca bahavaḥ prādurbhāvā mamottamāḥ",
    "GE07mbh_12_u:326.095d-0852_01": "puruṣaḥ sarvam evedam akṣayaś cāvyayaś ca ha",
    "GE07mbh_12_u:326.095e": "lokakāryāṇi kṛtvā ca punaḥ svāṃ prakṛtiṃ gatāḥ",
    "GE07mbh_12_u:326.096a": "na hy etad brahmaṇā prāptam īdṛśaṃ mama darśanam",
    "GE07mbh_12_u:326.096c": "yat tvayā prāptam adyeha ekāntagatabuddhinā",
    "GE07mbh_12_u:326.097a": "etat te sarvam ākhyātaṃ brahman bhaktimato mayā",
    "GE07mbh_12_u:326.097c": "purāṇaṃ ca bhaviṣyaṃ ca sarahasyaṃ ca sattama",
    "GE07mbh_12_u:326.098a": "evaṃ sa bhagavān devo viśvamūrtidharo 'vyayaḥ",
    "GE07mbh_12_u:326.098c": "etāvad uktvā vacanaṃ tatraivāntaradhīyata",
    "GE07mbh_12_u:326.099a": "nārado 'pi mahātejāḥ prāpyānugraham īpsitam",
    "GE07mbh_12_u:326.099c": "naranārāyaṇau draṣṭuṃ prādravad badarāśramam",
    "GE07mbh_12_u:326.100a": "idaṃ mahopaniṣadaṃ caturvedasamanvitam",
    "GE07mbh_12_u:326.100c": "sāṃkhyayogakṛtaṃ tena pañcarātrānuśabditam",
    "GE07mbh_12_u:326.101a": "nārāyaṇamukhodgītaṃ nārado 'śrāvayat punaḥ",
    "GE07mbh_12_u:326.101c": "brahmaṇaḥ sadane tāta yathā dṛṣṭaṃ yathā śrutam",
    "GE07mbh_12_u:326.101d-0853_01": "śrutvā brahmamukhād rudraḥ sa devyai kathayat punaḥ",
    "GE07mbh_12_u:326.101d-0854_01": "evaṃ paraṃparākhyātam idaṃ śaṃtanunā śrutam",
    "GE07mbh_12_u:326.102": "yudhiṣṭhira uvāca",
    "GE07mbh_12_u:326.102a": "etad āścaryabhūtaṃ hi māhātmyaṃ tasya dhīmataḥ",
    "GE07mbh_12_u:326.102c": "kiṃ brahmā na vijānīte yataḥ śuśrāva nāradāt",
    "GE07mbh_12_u:326.103a": "pitāmaho hi bhagavāṃs tasmād devād anantaraḥ",
    "GE07mbh_12_u:326.103c": "kathaṃ sa na vijānīyāt prabhāvam amitaujasaḥ",
    "GE07mbh_12_u:326.104": "bhīṣma uvāca",
    "GE07mbh_12_u:326.104a": "mahākalpasahasrāṇi mahākalpaśatāni ca",
    "GE07mbh_12_u:326.104c": "samatītāni rājendra sargāś ca pralayāś ca ha",
    "GE07mbh_12_u:326.105a": "sargasyādau smṛto brahmā prajāsargakaraḥ prabhuḥ",
    "GE07mbh_12_u:326.105c": "jānāti devapravaraṃ bhūyaś cāto 'dhikaṃ nṛpa",
    "GE07mbh_12_u:326.105e": "paramātmānam īśānam ātmanaḥ prabhavaṃ tathā",
    "GE07mbh_12_u:326.106a": "ye tv anye brahmasadane siddhasaṃghāḥ samāgatāḥ",
    "GE07mbh_12_u:326.106c": "tebhyas tac chrāvayām āsa purāṇaṃ vedasaṃmitam",
    "GE07mbh_12_u:326.107a": "teṣāṃ sakāśāt sūryaś ca śrutvā vai bhāvitātmanām",
    "GE07mbh_12_u:326.107c": "ātmānugāmināṃ brahma śrāvayām āsa bhārata",
    "GE07mbh_12_u:326.108a": "ṣaṭṣaṣṭir hi sahasrāṇi ṛṣīṇāṃ bhāvitātmanām",
    "GE07mbh_12_u:326.108c": "sūryasya tapato lokān nirmitā ye puraḥsarāḥ",
    "GE07mbh_12_u:326.108e": "teṣām akathayat sūryaḥ sarveṣāṃ bhāvitātmanām",
    "GE07mbh_12_u:326.109a": "sūryānugāmibhis tāta ṛṣibhis tair mahātmabhiḥ",
    "GE07mbh_12_u:326.109c": "merau samāgatā devāḥ śrāvitāś cedam uttamam",
    "GE07mbh_12_u:326.110a": "devānāṃ tu sakāśād vai tataḥ śrutvāsito dvijaḥ",
    "GE07mbh_12_u:326.110c": "śrāvayām āsa rājendra pitṝṇāṃ munisattamaḥ",
    "GE07mbh_12_u:326.111a": "mama cāpi pitā tāta kathayām āsa śaṃtanuḥ",
    "GE07mbh_12_u:326.111c": "tato mayaitac chrutvā ca kīrtitaṃ tava bhārata",
    "GE07mbh_12_u:326.111d-0855_01": "nāradāc caiva devarṣeḥ purāṇam aham āptavān",
    "GE07mbh_12_u:326.112a": "surair vā munibhir vāpi purāṇaṃ yair idaṃ śrutam",
    "GE07mbh_12_u:326.112c": "sarve te paramātmānaṃ pūjayanti punaḥ punaḥ",
    "GE07mbh_12_u:326.113a": "idam ākhyānam ārṣeyaṃ pāraṃparyāgataṃ nṛpa",
    "GE07mbh_12_u:326.113c": "nāvāsudevabhaktāya tvayā deyaṃ kathaṃ cana",
    "GE07mbh_12_u:326.113d-0856_01": "ākhyānam uttamaṃ cedaṃ śrāvayed yaḥ sadā nṛpa",
    "GE07mbh_12_u:326.113d-0856_02": "sadaiva manujo bhaktaḥ śucir bhūtvā samāhitaḥ",
    "GE07mbh_12_u:326.113d-0856_03": "prāpnuyād acirād rājan viṣṇulokaṃ sanātanam",
    "GE07mbh_12_u:326.114a": "matto 'nyāni ca te rājann upākhyānaśatāni vai",
    "GE07mbh_12_u:326.114c": "yāni śrutāni dharmyāṇi teṣāṃ sāro 'yam uddhṛtaḥ",
    "GE07mbh_12_u:326.115a": "surāsurair yathā rājan nirmathyāmṛtam uddhṛtam",
    "GE07mbh_12_u:326.115c": "evam etat purā vipraiḥ kathāmṛtam ihoddhṛtam",
    "GE07mbh_12_u:326.116a": "yaś cedaṃ paṭhate nityaṃ yaś cedaṃ śṛṇuyān naraḥ",
    "GE07mbh_12_u:326.116c": "ekāntabhāvopagata ekānte susamāhitaḥ",
    "GE07mbh_12_u:326.117a": "prāpya śvetaṃ mahādvīpaṃ bhūtvā candraprabho naraḥ",
    "GE07mbh_12_u:326.117c": "sa sahasrārciṣaṃ devaṃ praviśen nātra saṃśayaḥ",
    "GE07mbh_12_u:326.118a": "mucyed ārtas tathā rogāc chrutvemām āditaḥ kathām",
    "GE07mbh_12_u:326.118c": "jijñāsur labhate kāmān bhakto bhaktagatiṃ vrajet",
    "GE07mbh_12_u:326.119a": "tvayāpi satataṃ rājann abhyarcyaḥ puruṣottamaḥ",
    "GE07mbh_12_u:326.119b-0857_01": "vāsudevaṃ mahātmānaṃ śrotavyaṃ vidhipūrvakam",
    "GE07mbh_12_u:326.119c": "sa hi mātā pitā caiva kṛtsnasya jagato guruḥ",
    "GE07mbh_12_u:326.120a": "brahmaṇyadevo bhagavān prīyatāṃ te sanātanaḥ",
    "GE07mbh_12_u:326.120c": "yudhiṣṭhira mahābāho mahābāhur janārdanaḥ",
    "GE07mbh_12_u:326.120d-0858_01": "pūjanīyo sadāvyagro munibhir vedapāragaiḥ",
    "GE07mbh_12_u:326.121": "vaiśaṃpāyana uvāca",
    "GE07mbh_12_u:326.121a": "śrutvaitad ākhyānavaraṃ dharmarāḍ janamejaya",
    "GE07mbh_12_u:326.121c": "bhrātaraś cāsya te sarve nārāyaṇaparābhavan",
    "GE07mbh_12_u:326.122a": "jitaṃ bhagavatā tena puruṣeṇeti bhārata",
    "GE07mbh_12_u:326.122c": "nityaṃ japyaparā bhūtvā sarasvatīm udīrayan",
    "GE07mbh_12_u:326.123a": "yo hy asmākaṃ guruḥ śreṣṭhaḥ kṛṣṇadvaipāyano muniḥ",
    "GE07mbh_12_u:326.123c": "sa jagau paramaṃ japyaṃ nārāyaṇam udīrayan",
    "GE07mbh_12_u:326.124a": "gatvāntarikṣāt satataṃ kṣīrodam amṛtāśayam",
    "GE07mbh_12_u:326.124c": "pūjayitvā ca deveśaṃ punar āyāt svam āśramam bhīṣma uvāca",
    "GE07mbh_12_u:326.124d-0859_01": "etat te sarvam ākhyātaṃ nāradoktaṃ",
    "GE07mbh_12_u:326.124d-0859_02": "pāraṃparyāgataṃ hy etat pitrā me kathitaṃ purā sūta uvāca",
    "GE07mbh_12_u:326.124d-0860_01": "etat te sarvam ākhyātaṃ vaiśaṃpāyanakīrtitam",
    "GE07mbh_12_u:326.124d-0860_02": "janamejayena yac chrutvā kṛtaṃ samyag yathāvidhi",
    "GE07mbh_12_u:326.124d-0860_03": "yūyaṃ hi taptatapasaḥ sarve ca caritavratāḥ",
    "GE07mbh_12_u:326.124d-0860_04": "sarve vedavido mukhyā naimiṣāraṇyavāsinaḥ",
    "GE07mbh_12_u:326.124d-0860_05": "śaunakasya mahāsatraṃ prāptāḥ sarve dvijottamāḥ",
    "GE07mbh_12_u:326.124d-0860_06": "yajadhvaṃ suhutair yajñair ātmānaṃ parameśvaram",
    "GE07mbh_12_u:327.001": "janamejaya uvāca",
    "GE07mbh_12_u:327.001a": "kathaṃ sa bhagavān devo yajñeṣv agraharaḥ prabhuḥ",
    "GE07mbh_12_u:327.001c": "yajñadhārī ca satataṃ vedavedāṅgavit tathā",
    "GE07mbh_12_u:327.002a": "nivṛttaṃ cāsthito dharmaṃ kṣemī bhāgavatapriyaḥ",
    "GE07mbh_12_u:327.002c": "pravṛttidharmān vidadhe sa eva bhagavān prabhuḥ",
    "GE07mbh_12_u:327.003a": "kathaṃ pravṛttidharmeṣu bhāgārhā devatāḥ kṛtāḥ",
    "GE07mbh_12_u:327.003c": "kathaṃ nivṛttidharmāś ca kṛtā vyāvṛttabuddhayaḥ",
    "GE07mbh_12_u:327.004a": "etaṃ naḥ saṃśayaṃ vipra chindhi guhyaṃ sanātanam",
    "GE07mbh_12_u:327.004c": "tvayā nārāyaṇakathā śrutā vai dharmasaṃhitā sūta uvāca",
    "GE07mbh_12_u:327.004d-0861_01": "janamejayena yat pṛṣṭaḥ śiṣyo vyāsasya dhīmataḥ",
    "GE07mbh_12_u:327.004d-0861_02": "tat te 'haṃ kīrtayiṣyāmi paurāṇaṃ śaunakottama",
    "GE07mbh_12_u:327.004d-0861_03": "śrutvā māhātmyam etasya dehināṃ paramātmanaḥ",
    "GE07mbh_12_u:327.004d-0861_04": "janamejayo mahāprājño vaiśaṃpāyanam abravīt",
    "GE07mbh_12_u:327.005a": "ime sabrahmakā lokāḥ sasurāsuramānavāḥ",
    "GE07mbh_12_u:327.005c": "kriyāsv abhyudayoktāsu saktā dṛśyanti sarvaśaḥ",
    "GE07mbh_12_u:327.005e": "mokṣaś coktas tvayā brahman nirvāṇaṃ paramaṃ sukham",
    "GE07mbh_12_u:327.006a": "ye ca muktā bhavantīha puṇyapāpavivarjitāḥ",
    "GE07mbh_12_u:327.006c": "te sahasrārciṣaṃ devaṃ praviśantīti śuśrumaḥ",
    "GE07mbh_12_u:327.007a": "aho hi duranuṣṭheyo mokṣadharmaḥ sanātanaḥ",
    "GE07mbh_12_u:327.007c": "yaṃ hitvā devatāḥ sarvā havyakavyabhujo 'bhavan",
    "GE07mbh_12_u:327.008a": "kiṃ nu brahmā ca rudraś ca śakraś ca balabhit prabhuḥ",
    "GE07mbh_12_u:327.008c": "sūryas tārādhipo vāyur agnir varuṇa eva ca",
    "GE07mbh_12_u:327.008e": "ākāśaṃ jagatī caiva ye ca śeṣā divaukasaḥ",
    "GE07mbh_12_u:327.009a": "pralayaṃ na vijānanti ātmanaḥ parinirmitam",
    "GE07mbh_12_u:327.009c": "tatas te nāsthitā mārgaṃ dhruvam akṣayam avyayam",
    "GE07mbh_12_u:327.010a": "smṛtvā kālaparīmāṇaṃ pravṛttiṃ ye samāsthitāḥ",
    "GE07mbh_12_u:327.010c": "doṣaḥ kālaparīmāṇe mahān eṣa kriyāvatām",
    "GE07mbh_12_u:327.011a": "etan me saṃśayaṃ vipra hṛdi śalyam ivārpitam",
    "GE07mbh_12_u:327.011c": "chindhītihāsakathanāt paraṃ kautūhalaṃ hi me",
    "GE07mbh_12_u:327.012a": "kathaṃ bhāgaharāḥ proktā devatāḥ kratuṣu dvija",
    "GE07mbh_12_u:327.012c": "kimarthaṃ cādhvare brahmann ijyante tridivaukasaḥ",
    "GE07mbh_12_u:327.013a": "ye ca bhāgaṃ pragṛhṇanti yajñeṣu dvijasattama",
    "GE07mbh_12_u:327.013c": "te yajanto mahāyajñaiḥ kasya bhāgaṃ dadanti vai",
    "GE07mbh_12_u:327.014": "vaiśaṃpāyana uvāca",
    "GE07mbh_12_u:327.014a": "aho gūḍhatamaḥ praśnas tvayā pṛṣṭo janeśvara",
    "GE07mbh_12_u:327.014c": "nātaptatapasā hy eṣa nāvedaviduṣā tathā",
    "GE07mbh_12_u:327.014e": "nāpurāṇavidā cāpi śakyo vyāhartum añjasā",
    "GE07mbh_12_u:327.015a": "hanta te kathayiṣyāmi yan me pṛṣṭaḥ purā guruḥ",
    "GE07mbh_12_u:327.015c": "kṛṣṇadvaipāyano vyāso vedavyāso mahān ṛṣiḥ",
    "GE07mbh_12_u:327.016a": "sumantur jaiminiś caiva pailaś ca sudṛḍhavrataḥ",
    "GE07mbh_12_u:327.016c": "ahaṃ caturthaḥ śiṣyo vai pañcamaś ca śukaḥ smṛtaḥ",
    "GE07mbh_12_u:327.017a": "etān samāgatān sarvān pañca śiṣyān damānvitān",
    "GE07mbh_12_u:327.017c": "śaucācārasamāyuktāñ jitakrodhāñ jitendriyān",
    "GE07mbh_12_u:327.018a": "vedān adhyāpayām āsa mahābhāratapañcamān",
    "GE07mbh_12_u:327.018c": "merau girivare ramye siddhacāraṇasevite",
    "GE07mbh_12_u:327.019a": "teṣām abhyasyatāṃ vedān kadā cit saṃśayo 'bhavat",
    "GE07mbh_12_u:327.019b-0862_01": "kiṃ tu brahmātha rudro vā devatā ṛṣayas tathā",
    "GE07mbh_12_u:327.019b-0862_02": "prāyaḥ pravṛttimārgasthāḥ kasya devasya śāsanāt",
    "GE07mbh_12_u:327.019b-0862_03": "ke vai nivṛttimārgasthāḥ kasya devasya śāsanāt",
    "GE07mbh_12_u:327.019b-0862_04": "ke vai yajante sarve 'pi ka eṣām īśvaraḥ paraḥ",
    "GE07mbh_12_u:327.019c": "eṣa vai yas tvayā pṛṣṭas tena teṣāṃ prakīrtitaḥ",
    "GE07mbh_12_u:327.019e": "tataḥ śruto mayā cāpi tavākhyeyo 'dya bhārata",
    "GE07mbh_12_u:327.020a": "śiṣyāṇāṃ vacanaṃ śrutvā sarvājñānatamonudaḥ",
    "GE07mbh_12_u:327.020c": "parāśarasutaḥ śrīmān vyāso vākyam uvāca ha",
    "GE07mbh_12_u:327.021a": "mayā hi sumahat taptaṃ tapaḥ paramadāruṇam",
    "GE07mbh_12_u:327.021c": "bhūtaṃ bhavyaṃ bhaviṣyac ca jānīyām iti sattamāḥ",
    "GE07mbh_12_u:327.022a": "tasya me taptatapaso nigṛhītendriyasya ca",
    "GE07mbh_12_u:327.022c": "nārāyaṇaprasādena kṣīrodasyānukūlataḥ",
    "GE07mbh_12_u:327.023a": "traikālikam idaṃ jñānaṃ prādurbhūtaṃ yathepsitam",
    "GE07mbh_12_u:327.023c": "tac chṛṇudhvaṃ yathājñānaṃ vakṣye saṃśayam uttamam",
    "GE07mbh_12_u:327.023e": "yathā vṛttaṃ hi kalpādau dṛṣṭaṃ me jñānacakṣuṣā",
    "GE07mbh_12_u:327.024a": "paramātmeti yaṃ prāhuḥ sāṃkhyayogavido janāḥ",
    "GE07mbh_12_u:327.024c": "mahāpuruṣasaṃjñāṃ sa labhate svena karmaṇā",
    "GE07mbh_12_u:327.025a": "tasmāt prasūtam avyaktaṃ pradhānaṃ tad vidur budhāḥ",
    "GE07mbh_12_u:327.025c": "avyaktād vyaktam utpannaṃ lokasṛṣṭyartham īśvarāt",
    "GE07mbh_12_u:327.026a": "aniruddho hi lokeṣu mahān ātmeti kathyate",
    "GE07mbh_12_u:327.026c": "yo 'sau vyaktatvam āpanno nirmame ca pitāmaham",
    "GE07mbh_12_u:327.026e": "so 'haṃkāra iti proktaḥ sarvatejomayo hi saḥ",
    "GE07mbh_12_u:327.027a": "pṛthivī vāyur ākāśam āpo jyotiś ca pañcamam",
    "GE07mbh_12_u:327.027c": "ahaṃkāraprasūtāni mahābhūtāni bhārata",
    "GE07mbh_12_u:327.028a": "mahābhūtāni sṛṣṭvātha tadguṇān nirmame punaḥ",
    "GE07mbh_12_u:327.028c": "bhūtebhyaś caiva niṣpannā mūrtimanto 'ṣṭa tāñ śṛṇu",
    "GE07mbh_12_u:327.029a": "marīcir aṅgirāś cātriḥ pulastyaḥ pulahaḥ kratuḥ",
    "GE07mbh_12_u:327.029c": "vasiṣṭhaś ca mahātmā vai manuḥ svāyaṃbhuvas tathā",
    "GE07mbh_12_u:327.029e": "jñeyāḥ prakṛtayo 'ṣṭau tā yāsu lokāḥ pratiṣṭhitāḥ",
    "GE07mbh_12_u:327.030a": "vedān vedāṅgasaṃyuktān yajñān yajñāṅgasaṃyutān",
    "GE07mbh_12_u:327.030b-0863_01": "etān vai sumahābhāgān ṛṣīṃl lokapitāmahān",
    "GE07mbh_12_u:327.030c": "nirmame lokasiddhyarthaṃ brahmā lokapitāmahaḥ",
    "GE07mbh_12_u:327.030e": "aṣṭābhyaḥ prakṛtibhyaś ca jātaṃ viśvam idaṃ jagat",
    "GE07mbh_12_u:327.031a": "rudro roṣātmako jāto daśānyān so 'sṛjat svayam",
    "GE07mbh_12_u:327.031c": "ekādaśaite rudrās tu vikārāḥ puruṣāḥ smṛtāḥ",
    "GE07mbh_12_u:327.032a": "te rudrāḥ prakṛtiś caiva sarve caiva surarṣayaḥ",
    "GE07mbh_12_u:327.032c": "utpannā lokasiddhyarthaṃ brahmāṇaṃ samupasthitāḥ",
    "GE07mbh_12_u:327.033a": "vayaṃ hi sṛṣṭā bhagavaṃs tvayā vai prabhaviṣṇunā",
    "GE07mbh_12_u:327.033c": "yena yasminn adhīkāre vartitavyaṃ pitāmaha",
    "GE07mbh_12_u:327.034a": "yo 'sau tvayā vinirdiṣṭo adhikāro 'rthacintakaḥ",
    "GE07mbh_12_u:327.034c": "paripālyaḥ kathaṃ tena so 'dhikāro 'dhikāriṇā",
    "GE07mbh_12_u:327.035a": "pradiśasva balaṃ tasya yo 'dhikārārthacintakaḥ",
    "GE07mbh_12_u:327.035c": "evam ukto mahādevo devāṃs tān idam abravīt",
    "GE07mbh_12_u:327.036a": "sādhv ahaṃ jñāpito devā yuṣmābhir bhadram astu vaḥ",
    "GE07mbh_12_u:327.036c": "mamāpy eṣā samutpannā cintā yā bhavatāṃ matā",
    "GE07mbh_12_u:327.037a": "lokatantrasya kṛtsnasya kathaṃ kāryaḥ parigrahaḥ",
    "GE07mbh_12_u:327.037c": "kathaṃ balakṣayo na syād yuṣmākaṃ hy ātmanaś ca me",
    "GE07mbh_12_u:327.038a": "itaḥ sarve 'pi gacchāmaḥ śaraṇaṃ lokasākṣiṇam",
    "GE07mbh_12_u:327.038c": "mahāpuruṣam avyaktaṃ sa no vakṣyati yad dhitam",
    "GE07mbh_12_u:327.039a": "tatas te brahmaṇā sārdham ṛṣayo vibudhās tathā",
    "GE07mbh_12_u:327.039c": "kṣīrodasyottaraṃ kūlaṃ jagmur lokahitārthinaḥ",
    "GE07mbh_12_u:327.040a": "te tapaḥ samupātiṣṭhan brahmoktaṃ vedakalpitam",
    "GE07mbh_12_u:327.040c": "sa mahāniyamo nāma tapaścaryā sudāruṇā",
    "GE07mbh_12_u:327.041a": "ūrdhvaṃ dṛṣṭir bāhavaś ca ekāgraṃ ca mano 'bhavat",
    "GE07mbh_12_u:327.041c": "ekapādasthitāḥ samyak kāṣṭhabhūtāḥ samāhitāḥ",
    "GE07mbh_12_u:327.042a": "divyaṃ varṣasahasraṃ te tapas taptvā tad uttamam",
    "GE07mbh_12_u:327.042c": "śuśruvur madhurāṃ vāṇīṃ vedavedāṅgabhūṣitām",
    "GE07mbh_12_u:327.043a": "bho bhoḥ sabrahmakā devā ṛṣayaś ca tapodhanāḥ",
    "GE07mbh_12_u:327.043c": "svāgatenārcya vaḥ sarvāñ śrāvaye vākyam uttamam",
    "GE07mbh_12_u:327.044a": "vijñātaṃ vo mayā kāryaṃ tac ca lokahitaṃ mahat",
    "GE07mbh_12_u:327.044c": "pravṛttiyuktaṃ kartavyaṃ",
    "GE07mbh_12_u:327.045a": "sutaptaṃ vas tapo devā mamārādhanakāmyayā",
    "GE07mbh_12_u:327.045c": "bhokṣyathāsya mahāsattvās tapasaḥ phalam uttamam",
    "GE07mbh_12_u:327.046a": "eṣa brahmā lokaguruḥ sarvalokapitāmahaḥ",
    "GE07mbh_12_u:327.046c": "yūyaṃ ca vibudhaśreṣṭhā māṃ yajadhvaṃ samāhitāḥ",
    "GE07mbh_12_u:327.047a": "sarve bhāgān kalpayadhvaṃ yajñeṣu mama nityaśaḥ",
    "GE07mbh_12_u:327.047c": "tathā śreyo vidhāsyāmi yathādhīkāram īśvarāḥ",
    "GE07mbh_12_u:327.048a": "śrutvaitad devadevasya vākyaṃ hṛṣṭatanūruhāḥ",
    "GE07mbh_12_u:327.048c": "tatas te vibudhāḥ sarve brahmā te ca maharṣayaḥ",
    "GE07mbh_12_u:327.049a": "vedadṛṣṭena vidhinā vaiṣṇavaṃ kratum āharan",
    "GE07mbh_12_u:327.049c": "tasmin satre tadā brahmā svayaṃ bhāgam akalpayat",
    "GE07mbh_12_u:327.049e": "devā devarṣayaś caiva sarve bhāgān akalpayan",
    "GE07mbh_12_u:327.050a": "te kārtayugadharmāṇo bhāgāḥ paramasatkṛtāḥ",
    "GE07mbh_12_u:327.050c": "prāpur ādityavarṇaṃ taṃ puruṣaṃ tamasaḥ param",
    "GE07mbh_12_u:327.050e": "bṛhantaṃ sarvagaṃ devam īśānaṃ varadaṃ prabhum",
    "GE07mbh_12_u:327.051a": "tato 'tha varado devas tān sarvān amarān sthitān",
    "GE07mbh_12_u:327.051c": "aśarīro babhāṣedaṃ vākyaṃ khastho maheśvaraḥ",
    "GE07mbh_12_u:327.052a": "yena yaḥ kalpito bhāgaḥ sa tathā samupāgataḥ",
    "GE07mbh_12_u:327.052c": "prīto 'haṃ pradiśāmy adya phalam āvṛttilakṣaṇam",
    "GE07mbh_12_u:327.053a": "etad vo lakṣaṇaṃ devā matprasādasamudbhavam",
    "GE07mbh_12_u:327.053c": "yūyaṃ yajñair ijyamānāḥ",
    "GE07mbh_12_u:327.053e": "yuge yuge bhaviṣyadhvaṃ pravṛttiphalabhoginaḥ",
    "GE07mbh_12_u:327.054a": "yajñair ye cāpi yakṣyanti sarvalokeṣu vai surāḥ",
    "GE07mbh_12_u:327.054c": "kalpayiṣyanti vo bhāgāṃs te narā vedakalpitān",
    "GE07mbh_12_u:327.055a": "yo me yathā kalpitavān bhāgam asmin mahākratau",
    "GE07mbh_12_u:327.055c": "sa tathā yajñabhāgārho vedasūtre mayā kṛtaḥ",
    "GE07mbh_12_u:327.056a": "yūyaṃ lokān dhārayadhvaṃ yajñabhāgaphaloditāḥ",
    "GE07mbh_12_u:327.056c": "sarvārthacintakā loke yathādhīkāranirmitāḥ",
    "GE07mbh_12_u:327.057a": "yāḥ kriyāḥ pracariṣyanti pravṛttiphalasatkṛtāḥ",
    "GE07mbh_12_u:327.057c": "tābhir āpyāyitabalā lokān vai dhārayiṣyatha",
    "GE07mbh_12_u:327.058a": "yūyaṃ hi bhāvitā loke sarvayajñeṣu mānavaiḥ",
    "GE07mbh_12_u:327.058c": "māṃ tato bhāvayiṣyadhvam eṣā vo bhāvanā mama",
    "GE07mbh_12_u:327.059a": "ityarthaṃ nirmitā vedā yajñāś cauṣadhibhiḥ saha",
    "GE07mbh_12_u:327.059c": "ebhiḥ samyak prayuktair hi prīyante devatāḥ kṣitau",
    "GE07mbh_12_u:327.060a": "nirmāṇam etad yuṣmākaṃ pravṛttiguṇakalpitam",
    "GE07mbh_12_u:327.060c": "mayā kṛtaṃ suraśreṣṭhā yāvat kalpakṣayād iti",
    "GE07mbh_12_u:327.060e": "cintayadhvaṃ lokahitaṃ yathādhīkāram īśvarāḥ",
    "GE07mbh_12_u:327.061a": "marīcir aṅgirāś cātriḥ pulastyaḥ pulahaḥ kratuḥ",
    "GE07mbh_12_u:327.061c": "vasiṣṭha iti saptaite mānasā nirmitā hi vai",
    "GE07mbh_12_u:327.062a": "ete vedavido mukhyā vedācāryāś ca kalpitāḥ",
    "GE07mbh_12_u:327.062c": "pravṛttidharmiṇaś caiva prājāpatyena kalpitāḥ",
    "GE07mbh_12_u:327.063a": "ayaṃ kriyāvatāṃ panthā vyaktībhūtaḥ sanātanaḥ",
    "GE07mbh_12_u:327.063c": "aniruddha iti prokto lokasargakaraḥ prabhuḥ",
    "GE07mbh_12_u:327.064a": "sanaḥ sanatsujātaś ca sanakaḥ sasanandanaḥ",
    "GE07mbh_12_u:327.064c": "sanatkumāraḥ kapilaḥ saptamaś ca sanātanaḥ",
    "GE07mbh_12_u:327.065a": "saptaite mānasāḥ proktā ṛṣayo brahmaṇaḥ sutāḥ",
    "GE07mbh_12_u:327.065c": "svayamāgatavijñānā nivṛttaṃ dharmam āsthitāḥ",
    "GE07mbh_12_u:327.066a": "ete yogavido mukhyāḥ sāṃkhyadharmavidas tathā",
    "GE07mbh_12_u:327.066c": "ācāryā mokṣaśāstre ca mokṣadharmapravartakāḥ",
    "GE07mbh_12_u:327.067a": "yato 'haṃ prasṛtaḥ pūrvam avyaktāt triguṇo mahān",
    "GE07mbh_12_u:327.067c": "tasmāt parataro yo 'sau kṣetrajña iti kalpitaḥ",
    "GE07mbh_12_u:327.067e": "so 'haṃ kriyāvatāṃ panthāḥ punarāvṛttidurlabhaḥ",
    "GE07mbh_12_u:327.068a": "yo yathā nirmito jantur yasmin yasmiṃś ca karmaṇi",
    "GE07mbh_12_u:327.068c": "pravṛttau vā nivṛttau vā tatphalaṃ so 'śnute 'vaśaḥ",
    "GE07mbh_12_u:327.069a": "eṣa lokagurur brahmā jagadādikaraḥ prabhuḥ",
    "GE07mbh_12_u:327.069c": "eṣa mātā pitā caiva yuṣmākaṃ ca pitāmahaḥ",
    "GE07mbh_12_u:327.069e": "mayānuśiṣṭo bhavitā sarvabhūtavarapradaḥ",
    "GE07mbh_12_u:327.070a": "asya caivānujo rudro lalāṭād yaḥ samutthitaḥ",
    "GE07mbh_12_u:327.070c": "brahmānuśiṣṭo bhavitā sarvatrasavarapradaḥ",
    "GE07mbh_12_u:327.071a": "gacchadhvaṃ svān adhīkārāṃś cintayadhvaṃ yathāvidhi",
    "GE07mbh_12_u:327.071c": "pravartantāṃ kriyāḥ sarvāḥ sarvalokeṣu māciram",
    "GE07mbh_12_u:327.072a": "pradṛśyantāṃ ca karmāṇi prāṇināṃ gatayas tathā",
    "GE07mbh_12_u:327.072c": "parinirmitakālāni āyūṃṣi ca surottamāḥ",
    "GE07mbh_12_u:327.073a": "idaṃ kṛtayugaṃ nāma kālaḥ śreṣṭhaḥ pravartate",
    "GE07mbh_12_u:327.073b-0864_01": "tripādahīno dharmaś ca yuge tasmin bhaviṣyati",
    "GE07mbh_12_u:327.073c": "ahiṃsyā yajñapaśavo yuge 'smin naitad anyathā",
    "GE07mbh_12_u:327.073e": "catuṣpāt sakalo dharmo bhaviṣyaty atra vai surāḥ",
    "GE07mbh_12_u:327.074a": "tatas tretāyugaṃ nāma trayī yatra bhaviṣyati",
    "GE07mbh_12_u:327.074c": "prokṣitā yatra paśavo vadhaṃ prāpsyanti vai makhe",
    "GE07mbh_12_u:327.074e": "tatra pādacaturtho vai dharmasya na bhaviṣyati",
    "GE07mbh_12_u:327.075a": "tato vai dvāparaṃ nāma miśraḥ kālo bhaviṣyati",
    "GE07mbh_12_u:327.075c": "dvipādahīno dharmaś ca yuge tasmin bhaviṣyati",
    "GE07mbh_12_u:327.075d-0865_01": "tatra vadhyanti paśavo yūpeṣv atra nibadhyate",
    "GE07mbh_12_u:327.076a": "tatas tiṣye 'tha saṃprāpte yuge kalipuraskṛte",
    "GE07mbh_12_u:327.076c": "ekapādasthito dharmo yatra tatra bhaviṣyati",
    "GE07mbh_12_u:327.076d-0866_01": "devā devarṣayaś cocus tam evaṃvādinaṃ gurum",
    "GE07mbh_12_u:327.077": "devā ūcuḥ",
    "GE07mbh_12_u:327.077a": "ekapādasthite dharme yatrakvacanagāmini",
    "GE07mbh_12_u:327.077c": "kathaṃ kartavyam asmābhir bhagavaṃs tad vadasva naḥ śrībhagavān uvāca",
    "GE07mbh_12_u:327.078-0867_01": "guravo yatra pūjyante sādhuvṛttāḥ śamānvitāḥ",
    "GE07mbh_12_u:327.078-0867_02": "vastavyaṃ tatra yuṣmābhir yatra dharmo na hīyate",
    "GE07mbh_12_u:327.078a": "yatra vedāś ca yajñāś ca tapaḥ satyaṃ damas tathā",
    "GE07mbh_12_u:327.078c": "ahiṃsādharmasaṃyuktāḥ pracareyuḥ surottamāḥ",
    "GE07mbh_12_u:327.078e": "sa vai deśaḥ sevitavyo mā vo 'dharmaḥ padā spṛśet",
    "GE07mbh_12_u:327.079": "vyāsa uvāca",
    "GE07mbh_12_u:327.079a": "te 'nuśiṣṭā bhagavatā devāḥ sarṣigaṇās tathā",
    "GE07mbh_12_u:327.079c": "namaskṛtvā bhagavate jagmur deśān yathepsitān",
    "GE07mbh_12_u:327.080a": "gateṣu tridivaukaḥsu brahmaikaḥ paryavasthitaḥ",
    "GE07mbh_12_u:327.080c": "didṛkṣur bhagavantaṃ tam aniruddhatanau sthitam",
    "GE07mbh_12_u:327.081a": "taṃ devo darśayām āsa kṛtvā hayaśiro mahat",
    "GE07mbh_12_u:327.081c": "sāṅgān āvartayan vedān kamaṇḍalugaṇitradhṛk",
    "GE07mbh_12_u:327.082a": "tato 'śvaśirasaṃ dṛṣṭvā taṃ devam amitaujasam",
    "GE07mbh_12_u:327.082c": "lokakartā prabhur brahmā lokānāṃ hitakāmyayā",
    "GE07mbh_12_u:327.083a": "mūrdhnā praṇamya varadaṃ tasthau prāñjalir agrataḥ",
    "GE07mbh_12_u:327.083c": "sa pariṣvajya devena vacanaṃ śrāvitas tadā",
    "GE07mbh_12_u:327.084a": "lokakāryagatīḥ sarvās tvaṃ cintaya yathāvidhi",
    "GE07mbh_12_u:327.084c": "dhātā tvaṃ sarvabhūtānāṃ tvaṃ prabhur jagato guruḥ",
    "GE07mbh_12_u:327.084e": "tvayy āveśitabhāro 'haṃ dhṛtiṃ prāpsyāmy athāñjasā",
    "GE07mbh_12_u:327.085a": "yadā ca surakāryaṃ te aviṣahyaṃ bhaviṣyati",
    "GE07mbh_12_u:327.085c": "prādurbhāvaṃ gamiṣyāmi tadātmajñānadeśikaḥ",
    "GE07mbh_12_u:327.086a": "evam uktvā hayaśirās tatraivāntaradhīyata",
    "GE07mbh_12_u:327.086c": "tenānuśiṣṭo brahmāpi svaṃ lokam acirād gataḥ",
    "GE07mbh_12_u:327.087a": "evam eṣa mahābhāgaḥ padmanābhaḥ sanātanaḥ",
    "GE07mbh_12_u:327.087c": "yajñeṣv agraharaḥ prokto yajñadhārī ca nityadā",
    "GE07mbh_12_u:327.088a": "nivṛttiṃ cāsthito dharmaṃ gatim akṣayadharmiṇām",
    "GE07mbh_12_u:327.088c": "pravṛttidharmān vidadhe kṛtvā lokasya citratām",
    "GE07mbh_12_u:327.089a": "sa ādiḥ sa madhyaḥ sa cāntaḥ prajānāṃ; sa dhātā sa dheyaḥ sa kartā sa kāryam",
    "GE07mbh_12_u:327.089c": "yugānte sa suptaḥ susaṃkṣipya lokān; yugādau prabuddho jagad dhy utsasarja",
    "GE07mbh_12_u:327.089d-0868_01": "sa ādiḥ sa ca madhyaṃ vai buddhaḥ sṛjati vai jagat",
    "GE07mbh_12_u:327.090a": "tasmai namadhvaṃ devāya nirguṇāya guṇātmane",
    "GE07mbh_12_u:327.090c": "ajāya viśvarūpāya dhāmne",
    "GE07mbh_12_u:327.091a": "mahābhūtādhipataye rudrāṇāṃ pataye tathā",
    "GE07mbh_12_u:327.091c": "ādityapataye caiva vasūnāṃ pataye tathā",
    "GE07mbh_12_u:327.092a": "aśvibhyāṃ pataye caiva marutāṃ pataye tathā",
    "GE07mbh_12_u:327.092c": "vedayajñādhipataye vedāṅgapataye 'pi ca",
    "GE07mbh_12_u:327.093a": "samudravāsine nityaṃ haraye muñjakeśine",
    "GE07mbh_12_u:327.093c": "śāntaye sarvabhūtānāṃ mokṣadharmānubhāṣiṇe",
    "GE07mbh_12_u:327.094a": "tapasāṃ tejasāṃ caiva pataye yaśaso 'pi ca",
    "GE07mbh_12_u:327.094c": "vācaś ca pataye nityaṃ saritāṃ pataye tathā",
    "GE07mbh_12_u:327.095a": "kapardine varāhāya ekaśṛṅgāya dhīmate",
    "GE07mbh_12_u:327.095c": "vivasvate 'śvaśirase caturmūrtidhṛte sadā",
    "GE07mbh_12_u:327.096a": "guhyāya jñānadṛśyāya akṣarāya kṣarāya ca",
    "GE07mbh_12_u:327.096c": "eṣa devaḥ saṃcarati sarvatragatir avyayaḥ",
    "GE07mbh_12_u:327.097a": "evam etat purā dṛṣṭaṃ mayā vai jñānacakṣuṣā",
    "GE07mbh_12_u:327.097c": "kathitaṃ tac ca vaḥ sarvaṃ mayā pṛṣṭena tattvataḥ",
    "GE07mbh_12_u:327.098a": "kriyatāṃ madvacaḥ śiṣyāḥ sevyatāṃ harir īśvaraḥ",
    "GE07mbh_12_u:327.098c": "gīyatāṃ vedaśabdaiś ca pūjyatāṃ ca yathāvidhi",
    "GE07mbh_12_u:327.099": "vaiśaṃpāyana uvāca",
    "GE07mbh_12_u:327.099a": "ity uktās tu vayaṃ tena vedavyāsena dhīmatā",
    "GE07mbh_12_u:327.099c": "sarve śiṣyāḥ sutaś cāsya śukaḥ paramadharmavit",
    "GE07mbh_12_u:327.100a": "sa cāsmākam upādhyāyaḥ sahāsmābhir viśāṃ pate",
    "GE07mbh_12_u:327.100c": "caturvedodgatābhiś ca ṛgbhis tam abhituṣṭuve",
    "GE07mbh_12_u:327.101a": "etat te sarvam ākhyātaṃ yan māṃ tvaṃ paripṛcchasi",
    "GE07mbh_12_u:327.101c": "evaṃ me 'kathayad rājan purā dvaipāyano guruḥ",
    "GE07mbh_12_u:327.102a": "yaś cedaṃ śṛṇuyān nityaṃ yaś cedaṃ parikīrtayet",
    "GE07mbh_12_u:327.102c": "namo bhagavate kṛtvā samāhitamanā naraḥ",
    "GE07mbh_12_u:327.103a": "bhavaty arogo dyutimān",
    "GE07mbh_12_u:327.103c": "āturo mucyate rogād baddho mucyeta bandhanāt",
    "GE07mbh_12_u:327.104a": "kāmakāmī labhet kāmaṃ dīrgham āyur avāpnuyāt",
    "GE07mbh_12_u:327.104c": "brāhmaṇaḥ sarvavedī syāt kṣatriyo vijayī bhavet",
    "GE07mbh_12_u:327.104e": "vaiśyo vipulalābhaḥ syāc chūdraḥ sukham avāpnuyāt",
    "GE07mbh_12_u:327.105a": "aputro labhate putraṃ kanyā caivepsitaṃ patim",
    "GE07mbh_12_u:327.105c": "lagnagarbhā vimucyeta garbhiṇī janayet sutam",
    "GE07mbh_12_u:327.105e": "vandhyā prasavam āpnoti",
    "GE07mbh_12_u:327.106a": "kṣemeṇa gacched adhvānam idaṃ yaḥ paṭhate pathi",
    "GE07mbh_12_u:327.106c": "yo yaṃ kāmaṃ kāmayate sa tam āpnoti ca dhruvam",
    "GE07mbh_12_u:327.106d-0869_01": "ity āha bhagavān vyāsaḥ parāśarasutaḥ prabhuḥ",
    "GE07mbh_12_u:327.107a": "idaṃ maharṣer vacanaṃ viniścitaṃ; mahātmanaḥ puruṣavarasya kīrtanam",
    "GE07mbh_12_u:327.107c": "samāgamaṃ carṣidivaukasām imaṃ; niśamya bhaktāḥ susukhaṃ labhante",
    "GE07mbh_12_u:328.001": "janamejaya uvāca",
    "GE07mbh_12_u:328.001a": "astauṣīd yair imaṃ vyāsaḥ saśiṣyo madhusūdanam",
    "GE07mbh_12_u:328.001c": "nāmabhir vividhair eṣāṃ niruktaṃ bhagavan mama",
    "GE07mbh_12_u:328.002a": "vaktum arhasi śuśrūṣoḥ prajāpatipater hareḥ",
    "GE07mbh_12_u:328.002c": "śrutvā bhaveyaṃ yat pūtaḥ śaraccandra ivāmalaḥ",
    "GE07mbh_12_u:328.003": "vaiśaṃpāyana uvāca",
    "GE07mbh_12_u:328.003a": "śṛṇu rājan yathācaṣṭa phalgunasya harir vibhuḥ",
    "GE07mbh_12_u:328.003c": "prasannātmātmano nāmnāṃ niruktaṃ guṇakarmajam",
    "GE07mbh_12_u:328.004a": "nāmabhiḥ kīrtitais tasya keśavasya mahātmanaḥ",
    "GE07mbh_12_u:328.004c": "pṛṣṭavān keśavaṃ rājan phalgunaḥ paravīrahā",
    "GE07mbh_12_u:328.005": "arjuna uvāca",
    "GE07mbh_12_u:328.005a": "bhagavan bhūtabhavyeśa sarvabhūtasṛg avyaya",
    "GE07mbh_12_u:328.005c": "lokadhāma jagannātha lokānām abhayaprada",
    "GE07mbh_12_u:328.006a": "yāni nāmāni te deva kīrtitāni maharṣibhiḥ",
    "GE07mbh_12_u:328.006c": "vedeṣu sapurāṇeṣu yāni guhyāni karmabhiḥ",
    "GE07mbh_12_u:328.007a": "teṣāṃ niruktaṃ tvatto 'haṃ śrotum icchāmi keśava",
    "GE07mbh_12_u:328.007c": "na hy anyo vartayen nāmnāṃ niruktaṃ tvām ṛte prabho",
    "GE07mbh_12_u:328.008": "śrībhagavān uvāca",
    "GE07mbh_12_u:328.008a": "ṛgvede sayajurvede tathaivātharvasāmasu",
    "GE07mbh_12_u:328.008c": "purāṇe sopaniṣade tathaiva jyotiṣe 'rjuna",
    "GE07mbh_12_u:328.009a": "sāṃkhye ca yogaśāstre ca āyurvede tathaiva ca",
    "GE07mbh_12_u:328.009c": "bahūni mama nāmāni kīrtitāni maharṣibhiḥ",
    "GE07mbh_12_u:328.010a": "gauṇāni tatra nāmāni karmajāni ca kāni cit",
    "GE07mbh_12_u:328.010c": "niruktaṃ karmajānāṃ ca śṛṇuṣva prayato 'nagha",
    "GE07mbh_12_u:328.010e": "kathyamānaṃ mayā tāta tvaṃ hi me 'rdhaṃ smṛtaḥ purā",
    "GE07mbh_12_u:328.011a": "namo 'tiyaśase tasmai dehināṃ paramātmane",
    "GE07mbh_12_u:328.011c": "nārāyaṇāya viśvāya nirguṇāya guṇātmane",
    "GE07mbh_12_u:328.012a": "yasya prasādajo brahmā rudraś ca krodhasaṃbhavaḥ",
    "GE07mbh_12_u:328.012c": "yo 'sau yonir hi sarvasya sthāvarasya carasya ca",
    "GE07mbh_12_u:328.013a": "aṣṭādaśaguṇaṃ yat tat sattvaṃ sattvavatāṃ vara",
    "GE07mbh_12_u:328.013c": "prakṛtiḥ sā parā mahyaṃ rodasī yogadhāriṇī",
    "GE07mbh_12_u:328.013e": "ṛtā satyāmarājayyā lokānām ātmasaṃjñitā",
    "GE07mbh_12_u:328.014a": "tasmāt sarvāḥ pravartante sargapralayavikriyāḥ",
    "GE07mbh_12_u:328.014c": "tato yajñaś ca yaṣṭā ca purāṇaḥ puruṣo virāṭ",
    "GE07mbh_12_u:328.014e": "aniruddha iti prokto lokānāṃ prabhavāpyayaḥ",
    "GE07mbh_12_u:328.015a": "brāhme rātrikṣaye prāpte tasya hy amitatejasaḥ",
    "GE07mbh_12_u:328.015c": "prasādāt prādurabhavat padmaṃ padmanibhekṣaṇa",
    "GE07mbh_12_u:328.015e": "tatra brahmā samabhavat sa tasyaiva prasādajaḥ",
    "GE07mbh_12_u:328.016a": "ahnaḥ kṣaye lalāṭāc ca suto devasya vai tathā",
    "GE07mbh_12_u:328.016c": "krodhāviṣṭasya saṃjajñe rudraḥ saṃhārakārakaḥ",
    "GE07mbh_12_u:328.017a": "etau dvau vibudhaśreṣṭhau prasādakrodhajau smṛtau",
    "GE07mbh_12_u:328.017c": "tadādeśitapanthānau sṛṣṭisaṃhārakārakau",
    "GE07mbh_12_u:328.017e": "nimittamātraṃ tāv atra sarvaprāṇivarapradau",
    "GE07mbh_12_u:328.018a": "kapardī jaṭilo muṇḍaḥ śmaśānagṛhasevakaḥ",
    "GE07mbh_12_u:328.018c": "ugravratadharo rudro yogī tripuradāruṇaḥ",
    "GE07mbh_12_u:328.019a": "dakṣakratuharaś caiva bhaganetraharas tathā",
    "GE07mbh_12_u:328.019c": "nārāyaṇātmako jñeyaḥ pāṇḍaveya yuge yuge",
    "GE07mbh_12_u:328.019d-0870_01": "yo 'sau rudraḥ so 'ham asmi yo 'ham asmi śivaḥ paraḥ",
    "GE07mbh_12_u:328.019d-0870_02": "yathā rudras tathāhaṃ ca nāvayor antaraṃ tathā",
    "GE07mbh_12_u:328.020a": "tasmin hi pūjyamāne vai devadeve maheśvare",
    "GE07mbh_12_u:328.020c": "saṃpūjito bhavet pārtha devo nārāyaṇaḥ prabhuḥ",
    "GE07mbh_12_u:328.021a": "aham ātmā hi lokānāṃ viśvānāṃ pāṇḍunandana",
    "GE07mbh_12_u:328.021c": "tasmād ātmānam evāgre rudraṃ saṃpūjayāmy aham",
    "GE07mbh_12_u:328.022a": "yady ahaṃ nārcayeyaṃ vai īśānaṃ varadaṃ śivam",
    "GE07mbh_12_u:328.022c": "ātmānaṃ nārcayet kaś cid iti me bhāvitaṃ manaḥ",
    "GE07mbh_12_u:328.022e": "mayā pramāṇaṃ hi kṛtaṃ lokaḥ samanuvartate",
    "GE07mbh_12_u:328.023a": "pramāṇāni hi pūjyāni tatas taṃ pūjayāmy aham",
    "GE07mbh_12_u:328.023c": "yas taṃ vetti sa māṃ vetti yo 'nu taṃ sa hi mām anu",
    "GE07mbh_12_u:328.024a": "rudro nārāyaṇaś caiva sattvam ekaṃ dvidhākṛtam",
    "GE07mbh_12_u:328.024c": "loke carati kaunteya vyaktisthaṃ sarvakarmasu",
    "GE07mbh_12_u:328.025a": "na hi me kena cid deyo varaḥ pāṇḍavanandana",
    "GE07mbh_12_u:328.025c": "iti saṃcintya manasā purāṇaṃ viśvam īśvaram",
    "GE07mbh_12_u:328.025e": "putrārtham ārādhitavān ātmānam aham ātmanā",
    "GE07mbh_12_u:328.026a": "na hi viṣṇuḥ praṇamati kasmai cid vibudhāya tu",
    "GE07mbh_12_u:328.026c": "ṛta ātmānam eveti tato rudraṃ bhajāmy aham",
    "GE07mbh_12_u:328.027a": "sabrahmakāḥ sarudrāś ca sendrā devāḥ saharṣibhiḥ",
    "GE07mbh_12_u:328.027c": "arcayanti suraśreṣṭhaṃ devaṃ nārāyaṇaṃ harim",
    "GE07mbh_12_u:328.028a": "bhaviṣyatāṃ vartatāṃ ca bhūtānāṃ caiva bhārata",
    "GE07mbh_12_u:328.028c": "sarveṣām agraṇīr viṣṇuḥ sevyaḥ pūjyaś ca nityaśaḥ",
    "GE07mbh_12_u:328.029a": "namasva havyadaṃ viṣṇuṃ tathā śaraṇadaṃ nama",
    "GE07mbh_12_u:328.029c": "varadaṃ namasva kaunteya havyakavyabhujaṃ nama",
    "GE07mbh_12_u:328.030a": "caturvidhā mama janā bhaktā evaṃ hi te śrutam",
    "GE07mbh_12_u:328.030c": "teṣām ekāntinaḥ śreṣṭhās te caivānanyadevatāḥ",
    "GE07mbh_12_u:328.030e": "aham eva gatis teṣāṃ nirāśīḥkarmakāriṇām",
    "GE07mbh_12_u:328.031a": "ye ca śiṣṭās trayo bhaktāḥ phalakāmā hi te matāḥ",
    "GE07mbh_12_u:328.031c": "sarve cyavanadharmāṇaḥ pratibuddhas tu śreṣṭhabhāk",
    "GE07mbh_12_u:328.032a": "brahmāṇaṃ śitikaṇṭhaṃ ca yāś cānyā devatāḥ smṛtāḥ",
    "GE07mbh_12_u:328.032c": "prabuddhavaryāḥ sevante mām evaiṣyanti yat param",
    "GE07mbh_12_u:328.032e": "bhaktaṃ prati viśeṣas te eṣa pārthānukīrtitaḥ",
    "GE07mbh_12_u:328.033a": "tvaṃ caivāhaṃ ca kaunteya naranārāyaṇau smṛtau",
    "GE07mbh_12_u:328.033c": "bhārāvataraṇārthaṃ hi praviṣṭau mānuṣīṃ tanum",
    "GE07mbh_12_u:328.034a": "jānāmy adhyātmayogāṃś ca yo 'haṃ yasmāc ca bhārata",
    "GE07mbh_12_u:328.034c": "nivṛttilakṣaṇo dharmas tathābhyudayiko 'pi ca",
    "GE07mbh_12_u:328.035a": "narāṇām ayanaṃ khyātam aham ekaḥ sanātanaḥ",
    "GE07mbh_12_u:328.035c": "āpo nārā iti proktā āpo vai narasūnavaḥ",
    "GE07mbh_12_u:328.035e": "ayanaṃ mama tat pūrvam ato nārāyaṇo hy aham",
    "GE07mbh_12_u:328.036a": "chādayāmi jagad viśvaṃ bhūtvā sūrya ivāṃśubhiḥ",
    "GE07mbh_12_u:328.036c": "sarvabhūtādhivāsaś ca vāsudevas tato hy aham",
    "GE07mbh_12_u:328.037a": "gatiś ca sarvabhūtānāṃ prajānāṃ cāpi bhārata",
    "GE07mbh_12_u:328.037c": "vyāptā me rodasī pārtha kāntiś cābhyadhikā mama",
    "GE07mbh_12_u:328.038a": "adhibhūtāni cānte 'haṃ tad icchaṃś cāsmi bhārata",
    "GE07mbh_12_u:328.038c": "kramaṇāc cāpy ahaṃ pārtha viṣṇur ity abhisaṃjñitaḥ",
    "GE07mbh_12_u:328.039a": "damāt siddhiṃ parīpsanto māṃ janāḥ kāmayanti hi",
    "GE07mbh_12_u:328.039c": "divaṃ corvīṃ ca madhyaṃ ca tasmād dāmodaro hy aham",
    "GE07mbh_12_u:328.040a": "pṛśnir ity ucyate cānnaṃ vedā āpo 'mṛtaṃ tathā",
    "GE07mbh_12_u:328.040c": "mamaitāni sadā garbhe pṛśnigarbhas tato hy aham",
    "GE07mbh_12_u:328.041a": "ṛṣayaḥ prāhur evaṃ māṃ tritakūpābhipātitam",
    "GE07mbh_12_u:328.041c": "pṛśnigarbha tritaṃ pāhīty",
    "GE07mbh_12_u:328.042a": "tataḥ sa brahmaṇaḥ putra ādyo ṛṣivaras tritaḥ",
    "GE07mbh_12_u:328.042c": "uttatārodapānād vai pṛśnigarbhānukīrtanāt",
    "GE07mbh_12_u:328.043a": "sūryasya tapato lokān agneḥ somasya cāpy uta",
    "GE07mbh_12_u:328.043c": "aṃśavo ye prakāśante mama te keśasaṃjñitāḥ",
    "GE07mbh_12_u:328.043e": "sarvajñāḥ keśavaṃ tasmān mām āhur dvijasattamāḥ",
    "GE07mbh_12_u:328.044a": "svapatnyām āhito garbha utathyena mahātmanā",
    "GE07mbh_12_u:328.044c": "utathye 'ntarhite caiva kadā cid devamāyayā",
    "GE07mbh_12_u:328.044e": "bṛhaspatir athāvindat tāṃ patnīṃ tasya bhārata",
    "GE07mbh_12_u:328.045a": "tato vai tam ṛṣiśreṣṭhaṃ maithunopagataṃ tathā",
    "GE07mbh_12_u:328.045c": "uvāca garbhaḥ kaunteya pañcabhūtasamanvitaḥ",
    "GE07mbh_12_u:328.046a": "pūrvāgato 'haṃ varada nārhasy ambāṃ prabādhitum",
    "GE07mbh_12_u:328.046c": "etad bṛhaspatiḥ śrutvā cukrodha ca śaśāpa ca",
    "GE07mbh_12_u:328.047a": "maithunopagato yasmāt tvayāhaṃ vinivāritaḥ",
    "GE07mbh_12_u:328.047c": "tasmād andho jāsyasi tvaṃ macchāpān nātra saṃśayaḥ",
    "GE07mbh_12_u:328.048a": "sa śāpād ṛṣimukhyasya dīrghaṃ tama upeyivān",
    "GE07mbh_12_u:328.048c": "sa hi dīrghatamā nāma nāmnā hy āsīd ṛṣiḥ purā",
    "GE07mbh_12_u:328.049a": "vedān avāpya caturaḥ sāṅgopāṅgān sanātanān",
    "GE07mbh_12_u:328.049c": "prayojayām āsa tadā nāma guhyam idaṃ mama",
    "GE07mbh_12_u:328.050a": "ānupūrvyeṇa vidhinā keśaveti punaḥ punaḥ",
    "GE07mbh_12_u:328.050c": "sa cakṣuṣmān samabhavad gautamaś cābhavat punaḥ",
    "GE07mbh_12_u:328.051a": "evaṃ hi varadaṃ nāma keśaveti mamārjuna",
    "GE07mbh_12_u:328.051c": "devānām atha sarveṣām ṛṣīṇāṃ ca mahātmanām",
    "GE07mbh_12_u:328.052a": "agniḥ somena saṃyukta ekayoni mukhaṃ kṛtam",
    "GE07mbh_12_u:328.052c": "agnīṣomātmakaṃ tasmāj jagat kṛtsnaṃ carācaram",
    "GE07mbh_12_u:328.053A": "api hi purāṇe bhavati",
    "GE07mbh_12_u:328.053B": "ekayonyātmakāv agnīṣomau",
    "GE07mbh_12_u:328.053C": "devāś cāgnimukhā iti",
    "GE07mbh_12_u:328.053D": "ekayonitvāc ca parasparaṃ mahayanto lokān dhārayata iti",
    "GE07mbh_12_u:329.001": "arjuna uvāca",
    "GE07mbh_12_u:329.001a": "agnīṣomau kathaṃ pūrvam ekayonī pravartitau",
    "GE07mbh_12_u:329.001c": "eṣa me saṃśayo jātas taṃ chindhi madhusūdana",
    "GE07mbh_12_u:329.002": "śrībhagavān uvāca",
    "GE07mbh_12_u:329.002a": "hanta te vartayiṣyāmi purāṇaṃ pāṇḍunandana",
    "GE07mbh_12_u:329.002c": "ātmatejodbhavaṃ pārtha śṛṇuṣvaikamanā mama",
    "GE07mbh_12_u:329.003A": "saṃprakṣālanakāle 'tikrānte caturthe yugasahasrānte",
    "GE07mbh_12_u:329.003B": "avyakte sarvabhūtapralaye",
    "GE07mbh_12_u:329.003C": "jyotirdharaṇivāyurahite 'ndhe tamasi jalaikārṇave loke",
    "GE07mbh_12_u:329.003D": "tama ity evābhibhūte 'saṃjñake 'dvitīye pratiṣṭhite",
    "GE07mbh_12_u:329.003E": "naiva rātryāṃ na divase na sati nāsati na vyakte nāvyakte vyavasthite",
    "GE07mbh_12_u:329.003F": "etasyām avasthāyāṃ nārāyaṇaguṇāśrayād akṣayād ajarād anindriyād agrāhyād asaṃbhavāt satyād ahiṃsrāl lalāmād vividhapravṛttiviśeṣāt",
    "GE07mbh_12_u:329.003G": "akṣayād ajarāmarād amūrtitaḥ sarvavyāpinaḥ sarvakartuḥ śāśvatāt tamasaḥ puruṣaḥ prādurbhūto harir avyayaḥ",
    "GE07mbh_12_u:329.004A": "nidarśanam api hy atra bhavati",
    "GE07mbh_12_u:329.004B": "nāsīd aho na rātrir āsīt",
    "GE07mbh_12_u:329.004C": "na sad āsīn nāsad āsīt",
    "GE07mbh_12_u:329.004D": "tama eva purastād abhavad viśvarūpam",
    "GE07mbh_12_u:329.004E": "sā viśvasya jananīty evam asyārtho 'nubhāṣyate",
    "GE07mbh_12_u:329.005A": "tasyedānīṃ tamaḥsaṃbhavasya puruṣasya padmayoner brahmaṇaḥ prādurbhāve sa puruṣaḥ prajāḥ sisṛkṣamāṇo netrābhyām agnīṣomau sasarja",
    "GE07mbh_12_u:329.005B": "tato bhūtasarge pravṛtte prajākramavaśād brahmakṣatram upātiṣṭhat",
    "GE07mbh_12_u:329.005C": "yaḥ somas tad brahma yad brahma te brāhmaṇāḥ",
    "GE07mbh_12_u:329.005D": "yo 'gnis tat kṣatraṃ kṣatrād brahma balavattaram",
    "GE07mbh_12_u:329.005E": "kasmād iti lokapratyakṣaguṇam etat tad yathā",
    "GE07mbh_12_u:329.005F": "brāhmaṇebhyaḥ paraṃ bhūtaṃ notpannapūrvam",
    "GE07mbh_12_u:329.005G": "dīpyamāne 'gnau juhotīti kṛtvā bravīmi",
    "GE07mbh_12_u:329.005H": "bhūtasargaḥ kṛto brahmaṇā bhūtāni ca pratiṣṭhāpya trailokyaṃ dhāryata iti",
    "GE07mbh_12_u:329.006A": "mantravādo 'pi hi bhavati",
    "GE07mbh_12_u:329.006B": "tvam agne yajñānāṃ hotā viśveṣām",
    "GE07mbh_12_u:329.006C": "hito devebhir mānuṣe jane iti",
    "GE07mbh_12_u:329.006D": "nidarśanaṃ cātra bhavati",
    "GE07mbh_12_u:329.006E": "viśveṣām agne yajñānāṃ hoteti",
    "GE07mbh_12_u:329.006F": "hito devair mānuṣair jagata iti",
    "GE07mbh_12_u:329.006G": "agnir hi yajñānāṃ hotā kartā",
    "GE07mbh_12_u:329.006H": "sa cāgnir brahma",
    "GE07mbh_12_u:329.007A": "na hy ṛte mantrād dhavanam asti",
    "GE07mbh_12_u:329.007B": "na vinā puruṣaṃ tapaḥ saṃbhavati",
    "GE07mbh_12_u:329.007C": "havir mantrāṇāṃ saṃpūjā vidyate devamanuṣyāṇām anena tvaṃ hoteti niyuktaḥ",
    "GE07mbh_12_u:329.007D": "ye ca mānuṣā hotrādhikārās te ca",
    "GE07mbh_12_u:329.007E": "brāhmaṇasya hi yājanaṃ vidhīyate na kṣatravaiśyayor dvijātyoḥ",
    "GE07mbh_12_u:329.007F": "tasmād brāhmaṇā hy agnibhūtā yajñān udvahanti",
    "GE07mbh_12_u:329.007G": "yajñā devāṃs tarpayanti devāḥ pṛthivīṃ bhāvayanti",
    "GE07mbh_12_u:329.008A": "śatapathe hi brāhmaṇaṃ bhavati",
    "GE07mbh_12_u:329.008B": "agnau samiddhe sa juhoti yo vidvān brāhmaṇamukhe dānāhutiṃ juhoti",
    "GE07mbh_12_u:329.008C": "evam apy agnibhūtā brāhmaṇā vidvāṃso 'gniṃ bhāvayanti",
    "GE07mbh_12_u:329.008D": "agnir viṣṇuḥ sarvabhūtāny anupraviśya prāṇān dhārayati",
    "GE07mbh_12_u:329.008E": "api cātra sanatkumāragītāḥ ślokā bhavanti",
    "GE07mbh_12_u:329.009a": "viśvaṃ brahmāsṛjat pūrvaṃ sarvādir niravaskaram",
    "GE07mbh_12_u:329.009c": "brahmaghoṣair divaṃ tiṣṭhanty amarā brahmayonayaḥ",
    "GE07mbh_12_u:329.010a": "brāhmaṇānāṃ matir vākyaṃ karma śraddhā tapāṃsi ca",
    "GE07mbh_12_u:329.010c": "dhārayanti mahīṃ dyāṃ ca śaityād vāry amṛtaṃ yathā",
    "GE07mbh_12_u:329.011a": "nāsti satyāt paro dharmo nāsti mātṛsamo guruḥ",
    "GE07mbh_12_u:329.011c": "brāhmaṇebhyaḥ paraṃ nāsti pretya ceha ca bhūtaye",
    "GE07mbh_12_u:329.012a": "naiṣām ukṣā vardhate nota vāhā; na gargaro mathyate saṃpradāne",
    "GE07mbh_12_u:329.012c": "apadhvastā dasyubhūtā bhavanti; yeṣāṃ rāṣṭre brāhmaṇā vṛttihīnāḥ",
    "GE07mbh_12_u:329.013A": "vedapurāṇetihāsaprāmāṇyān nārāyaṇamukhodgatāḥ sarvātmānaḥ sarvakartāraḥ sarvabhāvanāś ca brāhmaṇāḥ",
    "GE07mbh_12_u:329.013B": "vāksamakālaṃ hi tasya devasya varapradasya brāhmaṇāḥ prathamaṃ prādurbhūtā brāhmaṇebhyaś ca śeṣā varṇāḥ prādurbhūtāḥ",
    "GE07mbh_12_u:329.013C": "itthaṃ ca surāsuraviśiṣṭā brāhmaṇā yadā mayā brahmabhūtena purā svayam evotpāditāḥ surāsuramaharṣayo bhūtaviśeṣāḥ sthāpitā nigṛhītāś ca",
    "GE07mbh_12_u:329.014A": "ahalyādharṣaṇanimittaṃ hi gautamād dhariśmaśrutām indraḥ prāptaḥ",
    "GE07mbh_12_u:329.014B": "kauśikanimittaṃ cendro muṣkaviyogaṃ meṣavṛṣaṇatvaṃ cāvāpa",
    "GE07mbh_12_u:329.014C": "aśvinor grahapratiṣedhodyatavajrasya puraṃdarasya cyavanena stambhito bāhuḥ",
    "GE07mbh_12_u:329.014D": "kratuvadhaprāptamanyunā ca dakṣeṇa bhūyas tapasā cātmānaṃ saṃyojya netrākṛtir anyā lalāṭe rudrasyotpāditā",
    "GE07mbh_12_u:329.015A": "tripuravadhārthaṃ dīkṣām abhyupagatasya rudrasyośanasā śiraso jaṭā utkṛtya prayuktāḥ",
    "GE07mbh_12_u:329.015B": "tataḥ prādurbhūtā bhujagāḥ",
    "GE07mbh_12_u:329.015C": "tair asya bhujagaiḥ pīḍyamānaḥ kaṇṭho nīlatām upanītaḥ",
    "GE07mbh_12_u:329.015D": "pūrve ca manvantare svāyaṃbhuve nārāyaṇahastabandhagrahaṇān nīlakaṇṭhatvam eva vā",
    "GE07mbh_12_u:329.016A": "amṛtotpādane puraścaraṇatām upagatasyāṅgiraso bṛhaspater upaspṛśato na prasādaṃ gatavatyaḥ kilāpaḥ",
    "GE07mbh_12_u:329.016B": "atha bṛhaspatir apāṃ cukrodha",
    "GE07mbh_12_u:329.016C": "yasmān mamopaspṛśataḥ kaluṣībhūtā na prasādam upagatās tasmād adyaprabhṛti jhaṣamakaramatsyakacchapajantusaṃkīrṇāḥ",
    "GE07mbh_12_u:329.016D": "tadāprabhṛty āpo yādobhiḥ saṃkīrṇāḥ saṃvṛttāḥ",
    "GE07mbh_12_u:329.017A": "viśvarūpo vai tvāṣṭraḥ purohito devānām āsīt svasrīyo 'surāṇām",
    "GE07mbh_12_u:329.017B": "sa pratyakṣaṃ devebhyo bhāgam adadat parokṣam asurebhyaḥ",
    "GE07mbh_12_u:329.018A": "atha hiraṇyakaśipuṃ puraskṛtya viśvarūpamātaraṃ svasāram asurā varam ayācanta",
    "GE07mbh_12_u:329.018B": "he svasar ayaṃ te putras tvāṣṭro viśvarūpas triśirā devānāṃ purohitaḥ pratyakṣaṃ devebhyo bhāgam adadat parokṣam asmākam",
    "GE07mbh_12_u:329.018C": "tato devā vardhante vayaṃ kṣīyāmaḥ",
    "GE07mbh_12_u:329.018D": "tad enaṃ tvaṃ vārayitum arhasi tathā yathāsmān bhajed iti",
    "GE07mbh_12_u:329.019A": "atha viśvarūpaṃ nandanavanam upagataṃ mātovāca",
    "GE07mbh_12_u:329.019B": "putra kiṃ parapakṣavardhanas tvaṃ mātulapakṣaṃ nāśayasi",
    "GE07mbh_12_u:329.019C": "nārhasy evaṃ kartum iti",
    "GE07mbh_12_u:329.019D": "sa viśvarūpo mātur vākyam anatikramaṇīyam iti matvā saṃpūjya hiraṇyakaśipum agāt",
    "GE07mbh_12_u:329.020A": "hairaṇyagarbhāc ca vasiṣṭhād dhiraṇyakaśipuḥ śāpaṃ prāptavān",
    "GE07mbh_12_u:329.020B": "yasmāt tvayānyo vṛto hotā tasmād asamāptayajñas tvam apūrvāt sattvajātād vadhaṃ",
    "GE07mbh_12_u:329.020C": "tacchāpadānād dhiraṇyakaśipuḥ prāptavān vadham",
    "GE07mbh_12_u:329.021A": "viśvarūpo mātṛpakṣavardhano 'tyarthaṃ tapasy abhavat",
    "GE07mbh_12_u:329.021B": "tasya vratabhaṅgārtham indro bahvīḥ śrīmatyo 'psaraso niyuyoja",
    "GE07mbh_12_u:329.021C": "tāś ca dṛṣṭvā manaḥ kṣubhitaṃ tasyābhavat tāsu cāpsaraḥsu nacirād eva sakto",
    "GE07mbh_12_u:329.021D": "saktaṃ cainaṃ jñātvāpsarasa ūcur gacchāmahe vayaṃ yathāgatam iti",
    "GE07mbh_12_u:329.022A": "tās",
    "GE07mbh_12_u:329.022": "tvāṣṭra uvāca",
    "GE07mbh_12_u:329.022B": "kva gamiṣyatha āsyatāṃ tāvan mayā saha śreyo bhaviṣyatīti",
    "GE07mbh_12_u:329.022C": "tās tam",
    "GE07mbh_12_u:329.022D": "vayaṃ devastriyo 'psarasa indraṃ varadaṃ purā prabhaviṣṇuṃ vṛṇīmaha iti",
    "GE07mbh_12_u:329.023A": "atha tā viśvarūpo 'bravīd adyaiva sendrā devā na bhaviṣyantīti",
    "GE07mbh_12_u:329.023B": "tato mantrāñ jajāpa",
    "GE07mbh_12_u:329.023C": "tair mantraiḥ prāvardhata triśirāḥ",
    "GE07mbh_12_u:329.023D": "ekenāsyena sarvalokeṣu dvijaiḥ kriyāvadbhir yajñeṣu suhutaṃ somaṃ papāv ekenāpa ekena sendrān devān",
    "GE07mbh_12_u:329.023E": "athendras taṃ vivardhamānaṃ somapānāpyāyitasarvagātraṃ dṛṣṭvā cintām āpede",
    "GE07mbh_12_u:329.024A": "devāś ca te sahendreṇa brahmāṇam abhijagmur ūcuś ca",
    "GE07mbh_12_u:329.024B": "viśvarūpeṇa sarvayajñeṣu suhutaḥ somaḥ pīyate",
    "GE07mbh_12_u:329.024C": "vayam abhāgāḥ saṃvṛttāḥ",
    "GE07mbh_12_u:329.024D": "asurapakṣo vardhate vayaṃ kṣīyāmaḥ",
    "GE07mbh_12_u:329.024E": "tad arhasi no vidhātuṃ śreyo yad anantaram iti",
    "GE07mbh_12_u:329.025A": "tān brahmovāca ṛṣir bhārgavas tapas tapyate dadhīcaḥ",
    "GE07mbh_12_u:329.025B": "sa yācyatāṃ varaṃ yathā kalevaraṃ jahyāt",
    "GE07mbh_12_u:329.025C": "tasyāsthibhir vajraṃ kriyatām iti",
    "GE07mbh_12_u:329.026A": "devās tatrāgacchan yatra dadhīco bhagavān ṛṣis tapas tepe",
    "GE07mbh_12_u:329.026B": "sendrā devās tam abhigamyocur bhagavaṃs tapasaḥ kuśalam avighnaṃ ceti",
    "GE07mbh_12_u:329.026C": "tān dadhīca uvāca svāgataṃ bhavadbhyaḥ kiṃ kriyatām",
    "GE07mbh_12_u:329.026D": "yad vakṣyatha tat kariṣyāmīti",
    "GE07mbh_12_u:329.026E": "te tam abruvañ śarīraparityāgaṃ lokahitārthaṃ bhagavān kartum arhatīti",
    "GE07mbh_12_u:329.026F": "atha dadhīcas tathaivāvimanāḥ sukhaduḥkhasamo mahāyogī ātmānaṃ samādhāya śarīraparityāgaṃ cakāra",
    "GE07mbh_12_u:329.026-0871_01": "evam ukto dadhīcas tān abravīt |1| sahasraṃ varṣāṇām",
    "GE07mbh_12_u:329.026-0871_02": "aindraṃ padam avāpyate mayā yadi jahyām |2| tathety uktvendraḥ",
    "GE07mbh_12_u:329.026-0871_03": "svasthānaṃ dattvā tapasvy abhavat |3| indro dadhīco 'bhavat |4|",
    "GE07mbh_12_u:329.026-0871_04": "tāvat pūrṇe sendrā devā āgaman kālo 'yaṃ dehanyāsāyeti",
    "GE07mbh_12_u:329.026-0872_01": "śrutir apy atra bhavati | indro dadhīco 'sthibhiḥ kṛtam",
    "GE07mbh_12_u:329.026-0872_02": "(Ṛv. 1.84.13a) iti |",
    "GE07mbh_12_u:329.027A": "tasya paramātmany avasṛte tāny asthīni dhātā saṃgṛhya vajram akarot",
    "GE07mbh_12_u:329.027B": "tena vajreṇābhedyenāpradhṛṣyeṇa brahmāsthisaṃbhūtena viṣṇupraviṣṭenendro viśvarūpaṃ jaghāna",
    "GE07mbh_12_u:329.027C": "śirasāṃ cāsya chedanam akarot",
    "GE07mbh_12_u:329.027D": "tasmād anantaraṃ viśvarūpagātramathanasaṃbhavaṃ tvaṣṭrotpāditam evāriṃ vṛtram indro jaghāna",
    "GE07mbh_12_u:329.027-0873_01": "takṣṇā yajñapaśoḥ śiras te dadāmīty uktvā",
    "GE07mbh_12_u:329.028A": "tasyāṃ dvaidhībhūtāyāṃ brahmavadhyāyāṃ bhayād indro devarājyaṃ parityajya apsu saṃbhavāṃ śītalāṃ mānasasarogatāṃ nalinīṃ prapede",
    "GE07mbh_12_u:329.028B": "tatra caiśvaryayogād aṇumātro bhūtvā bisagranthiṃ praviveśa",
    "GE07mbh_12_u:329.029A": "atha brahmavadhyābhayapranaṣṭe trailokyanāthe śacīpatau jagad anīśvaraṃ babhūva",
    "GE07mbh_12_u:329.029B": "devān rajas tamaś cāviveśa",
    "GE07mbh_12_u:329.029C": "mantrā na prāvartanta maharṣīṇām",
    "GE07mbh_12_u:329.029D": "rakṣāṃsi prādurabhavan",
    "GE07mbh_12_u:329.029E": "brahma cotsādanaṃ jagāma",
    "GE07mbh_12_u:329.029F": "anindrāś cābalā lokāḥ supradhṛṣyā babhūvuḥ",
    "GE07mbh_12_u:329.030A": "atha devā ṛṣayaś cāyuṣaḥ putraṃ nahuṣaṃ nāma devarājatve 'bhiṣiṣicuḥ",
    "GE07mbh_12_u:329.030B": "nahuṣaḥ pañcabhiḥ śatair jyotiṣāṃ lalāṭe jvaladbhiḥ sarvatejoharais triviṣṭapaṃ pālayāṃ babhūva",
    "GE07mbh_12_u:329.030C": "atha lokāḥ prakṛtim āpedire svasthāś ca babhūvuḥ",
    "GE07mbh_12_u:329.031A": "athovāca nahuṣaḥ",
    "GE07mbh_12_u:329.031B": "sarvaṃ māṃ śakropabhuktam upasthitam ṛte śacīm",
    "GE07mbh_12_u:329.031C": "sa evam uktvā śacīsamīpam agamad uvāca cainām",
    "GE07mbh_12_u:329.031D": "subhage 'ham indro devānāṃ bhajasva mām iti",
    "GE07mbh_12_u:329.031E": "taṃ śacī pratyuvāca",
    "GE07mbh_12_u:329.031F": "prakṛtyā tvaṃ dharmavatsalaḥ somavaṃśodbhavaś ca",
    "GE07mbh_12_u:329.031G": "nārhasi parapatnīdharṣaṇaṃ kartum iti",
    "GE07mbh_12_u:329.032A": "tām athovāca nahuṣaḥ",
    "GE07mbh_12_u:329.032B": "aindraṃ padam adhyāsyate mayā",
    "GE07mbh_12_u:329.032C": "aham indrasya rājyaratnaharo nātrādharmaḥ kaś cit tvam indrabhukteti",
    "GE07mbh_12_u:329.032D": "sā",
    "GE07mbh_12_u:329.032": "tam uvāca",
    "GE07mbh_12_u:329.032E": "asti mama kiṃ cid vratam aparyavasitam",
    "GE07mbh_12_u:329.032F": "tasyāvabhṛthe tvām upagamiṣyāmi kaiś cid evāhobhir iti",
    "GE07mbh_12_u:329.032G": "sa śacyaivam abhihito nahuṣo jagāma",
    "GE07mbh_12_u:329.033A": "atha śacī duḥkhaśokārtā bhartṛdarśanalālasā nahuṣabhayagṛhītā bṛhaspatim upāgacchat",
    "GE07mbh_12_u:329.033B": "sa ca tām abhigatāṃ dṛṣṭvaiva dhyānaṃ praviśya bhartṛkāryatatparāṃ jñātvā",
    "GE07mbh_12_u:329.033": "bṛhaspatir uvāca",
    "GE07mbh_12_u:329.033C": "anenaiva vratena tapasā cānvitā devīṃ varadām upaśrutim āhvaya",
    "GE07mbh_12_u:329.033D": "sā tavendraṃ darśayiṣyatīti",
    "GE07mbh_12_u:329.034A": "sātha mahāniyamam āsthitā devīṃ varadām upaśrutiṃ mantrair āhvayat",
    "GE07mbh_12_u:329.034B": "sopaśrutiḥ śacīsamīpam agāt",
    "GE07mbh_12_u:329.034C": "uvāca cainām iyam asmi tvayopahūtopasthitā",
    "GE07mbh_12_u:329.034D": "kiṃ te priyaṃ karavāṇīti",
    "GE07mbh_12_u:329.034E": "tāṃ mūrdhnā praṇamyovāca śacī bhagavaty arhasi me bhartāraṃ darśayituṃ tvaṃ satyā matā ceti",
    "GE07mbh_12_u:329.034F": "saināṃ mānasaṃ saro 'nayat",
    "GE07mbh_12_u:329.034G": "tatrendraṃ bisagranthigatam adarśayat",
    "GE07mbh_12_u:329.035A": "tām indraḥ patnīṃ kṛśāṃ glānāṃ ca dṛṣṭvā cintayāṃ babhūva",
    "GE07mbh_12_u:329.035B": "aho mama mahad duḥkham idam adyopagatam",
    "GE07mbh_12_u:329.035C": "naṣṭaṃ hi mām iyam anviṣyopāgamad duḥkhārteti",
    "GE07mbh_12_u:329.035D": "tām indra uvāca kathaṃ vartayasīti",
    "GE07mbh_12_u:329.035E": "sā",
    "GE07mbh_12_u:329.035": "tam uvāca",
    "GE07mbh_12_u:329.035F": "nahuṣo mām āhvayati",
    "GE07mbh_12_u:329.035G": "kālaś cāsya mayā kṛta iti",
    "GE07mbh_12_u:329.036A": "tām indra uvāca gaccha",
    "GE07mbh_12_u:329.036C": "nahuṣas tvayā vācyo 'pūrveṇa mām ṛṣiyuktena yānena tvam adhirūḍha udvahasva",
    "GE07mbh_12_u:329.036D": "indrasya hi mahānti vāhanāni manasaḥ priyāṇy adhirūḍhāni mayā",
    "GE07mbh_12_u:329.036E": "tvam anyenopayātum arhasīti",
    "GE07mbh_12_u:329.036F": "saivam uktā hṛṣṭā jagāma",
    "GE07mbh_12_u:329.036G": "indro 'pi bisagranthim evāviveśa bhūyaḥ",
    "GE07mbh_12_u:329.037A": "athendrāṇīm abhyāgatāṃ dṛṣṭvovāca nahuṣaḥ pūrṇaḥ sa kāla iti",
    "GE07mbh_12_u:329.037B": "taṃ śacy abravīc chakreṇa yathoktam",
    "GE07mbh_12_u:329.037C": "sa maharṣiyuktaṃ vāhanam adhirūḍhaḥ śacīsamīpam upāgacchat",
    "GE07mbh_12_u:329.038A": "atha maitrāvaruṇiḥ kumbhayonir agastyo maharṣīn vikriyamāṇāṃs tān nahuṣeṇāpaśyat",
    "GE07mbh_12_u:329.038B": "padbhyāṃ ca tenāspṛśyata",
    "GE07mbh_12_u:329.038C": "tataḥ sa nahuṣam abravīd akāryapravṛtta pāpa patasva mahīm",
    "GE07mbh_12_u:329.038D": "sarpo bhava yāvad bhūmir girayaś ca tiṣṭheyus tāvad iti",
    "GE07mbh_12_u:329.038E": "sa maharṣivākyasamakālam eva tasmād yānād avāpatat",
    "GE07mbh_12_u:329.039A": "athānindraṃ punas trailokyam abhavat",
    "GE07mbh_12_u:329.039B": "tato devā ṛṣayaś ca bhagavantaṃ viṣṇuṃ śaraṇam indrārthe 'bhijagmuḥ",
    "GE07mbh_12_u:329.039C": "ūcuś cainaṃ bhagavann indraṃ brahmavadhyābhibhūtaṃ trātum arhasīti",
    "GE07mbh_12_u:329.039D": "tataḥ sa varadas tān abravīd aśvamedhaṃ yajñaṃ vaiṣṇavaṃ śakro 'bhiyajatu",
    "GE07mbh_12_u:329.039E": "tataḥ svaṃ sthānaṃ prāpsyatīti",
    "GE07mbh_12_u:329.040A": "tato devā ṛṣayaś cendraṃ nāpaśyan yadā tadā śacīm ūcur gaccha subhage indram ānayasveti",
    "GE07mbh_12_u:329.040B": "sā punas tat saraḥ samabhyagacchat",
    "GE07mbh_12_u:329.040C": "indraś ca tasmāt sarasaḥ samutthāya bṛhaspatim abhijagāma",
    "GE07mbh_12_u:329.040D": "bṛhaspatiś cāśvamedhaṃ mahākratuṃ śakrāyāharat",
    "GE07mbh_12_u:329.040E": "tataḥ kṛṣṇasāraṅgaṃ medhyam aśvam utsṛjya vāhanaṃ tam eva kṛtvā indraṃ marutpatiṃ bṛhaspatiḥ svasthānaṃ prāpayām āsa",
    "GE07mbh_12_u:329.041A": "tataḥ sa devarāḍ devair ṛṣibhiḥ stūyamānas triviṣṭapastho niṣkalmaṣo babhūva",
    "GE07mbh_12_u:329.041B": "brahmavadhyāṃ caturṣu sthāneṣu vanitāgnivanaspatigoṣu vyabhajat",
    "GE07mbh_12_u:329.041C": "evam indro brahmatejaḥprabhāvopabṛṃhitaḥ śatruvadhaṃ kṛtvā svasthānaṃ prāpitaḥ",
    "GE07mbh_12_u:329.041-0874_01": "vanitāsu rajaḥ | vṛkṣeṣu niryāsaḥ | giriṣu śambaḥ |",
    "GE07mbh_12_u:329.041-0874_02": "pṛthivyām ūṣarāḥ |1| te 'spṛśyāḥ |2| tasmād dhavir alavaṇaṃ",
    "GE07mbh_12_u:329.041-0874_03": "pacyate |3||",
    "GE07mbh_12_u:329.041-0875_01": "nahuṣasya śāpamokṣanimittaṃ devair ṛṣibhir yācyamāno 'gastyaḥ",
    "GE07mbh_12_u:329.041-0875_02": "prāha |",
    "GE07mbh_12_u:329.041-0875_03": "yāvat svakulajaḥ śrīmān dharmarājo yudhiṣṭhiraḥ",
    "GE07mbh_12_u:329.041-0875_04": "kathayitvā svakān praśnān svaṃ bhīmaṃ ca vimokṣyate |",
    "GE07mbh_12_u:329.042A": "ākāśagaṅgāgataś ca purā bharadvājo maharṣir upāspṛśaṃs trīn kramān kramatā viṣṇunābhyāsāditaḥ",
    "GE07mbh_12_u:329.042B": "sa bharadvājena sasalilena pāṇinorasi tāḍitaḥ salakṣaṇoraskaḥ saṃvṛttaḥ",
    "GE07mbh_12_u:329.043A": "bhṛguṇā maharṣiṇā śapto 'gniḥ sarvabhakṣatvam upanītaḥ",
    "GE07mbh_12_u:329.044A": "aditir vai devānām annam apacad etad bhuktvāsurān haniṣyantīti",
    "GE07mbh_12_u:329.044B": "tatra budho vratacaryāsamāptāv āgacchat",
    "GE07mbh_12_u:329.044C": "aditiṃ cāvocad bhikṣāṃ dehīti",
    "GE07mbh_12_u:329.044D": "tatra devaiḥ pūrvam etat prāśyaṃ nānyenety aditir bhikṣāṃ nādāt",
    "GE07mbh_12_u:329.044E": "atha bhikṣāpratyākhyānaruṣitena budhena brahmabhūtena vivasvato dvitīye janmany aṇḍasaṃjñitasyāṇḍaṃ māritam adityāḥ",
    "GE07mbh_12_u:329.044F": "sa mārtaṇḍo vivasvān abhavac chrāddhadevaḥ",
    "GE07mbh_12_u:329.044-0876_01": "aditiḥ śaptā aditer udare bhaviṣyati vyathā",
    "GE07mbh_12_u:329.045A": "dakṣasya vai duhitaraḥ ṣaṣṭir āsan",
    "GE07mbh_12_u:329.045B": "tābhyaḥ kaśyapāya trayodaśa prādād daśa dharmāya daśa manave saptaviṃśatim indave",
    "GE07mbh_12_u:329.045C": "tāsu tulyāsu nakṣatrākhyāṃ gatāsu somo rohiṇyām abhyadhikāṃ prītim akarot",
    "GE07mbh_12_u:329.045D": "tatas tāḥ śeṣāḥ patnya īrṣyāvatyaḥ pituḥ samīpaṃ gatvemam arthaṃ śaśaṃsuḥ",
    "GE07mbh_12_u:329.045E": "bhagavann asmāsu tulyaprabhāvāsu somo rohiṇīm adhikaṃ bhajatīti",
    "GE07mbh_12_u:329.045F": "so 'bravīd yakṣmainam āvekṣyatīti",
    "GE07mbh_12_u:329.046A": "dakṣaśāpāt somaṃ rājānaṃ yakṣmāviveśa",
    "GE07mbh_12_u:329.046B": "sa yakṣmaṇāviṣṭo dakṣam agamat",
    "GE07mbh_12_u:329.046C": "dakṣaś cainam abravīn na samaṃ vartasa iti",
    "GE07mbh_12_u:329.046D": "tatrarṣayaḥ somam abruvan kṣīyase yakṣmaṇā",
    "GE07mbh_12_u:329.046E": "paścimasyāṃ diśi samudre",
    "GE07mbh_12_u:329.046F": "tatra gatvātmānam abhiṣecayasveti",
    "GE07mbh_12_u:329.046G": "athāgacchat somas tatra hiraṇyasarastīrtham",
    "GE07mbh_12_u:329.046H": "gatvā cātmanaḥ snapanam akarot",
    "GE07mbh_12_u:329.046I": "snātvā cātmānaṃ pāpmano mokṣayām āsa",
    "GE07mbh_12_u:329.046J": "tatra cāvabhāsitas tīrthe yadā somas tadāprabhṛti tīrthaṃ tat prabhāsam iti nāmnā khyātaṃ babhūva",
    "GE07mbh_12_u:329.046K": "tacchāpād adyāpi kṣīyate somo 'māvāsyāntarasthaḥ",
    "GE07mbh_12_u:329.046L": "paurṇamāsīmātre 'dhiṣṭhito meghalekhāpraticchannaṃ vapur darśayati",
    "GE07mbh_12_u:329.046M": "meghasadṛśaṃ varṇam agamat tad asya śaśalakṣma vimalam abhavat",
    "GE07mbh_12_u:329.047A": "sthūlaśirā maharṣir meroḥ prāguttare digbhāge tapas tepe",
    "GE07mbh_12_u:329.047B": "tasya tapas tapyamānasya sarvagandhavahaḥ śucir vāyur vivāyamānaḥ śarīram aspṛśat",
    "GE07mbh_12_u:329.047C": "sa tapasā tāpitaśarīraḥ kṛśo vāyunopavījyamāno hṛdayaparitoṣam agamat",
    "GE07mbh_12_u:329.047D": "tatra tasyānilavyajanakṛtaparitoṣasya sadyo vanaspatayaḥ puṣpaśobhāṃ na darśitavanta iti sa etāñ śaśāpa na sarvakālaṃ puṣpavanto bhaviṣyatheti",
    "GE07mbh_12_u:329.048A": "nārāyaṇo lokahitārthaṃ vaḍavāmukho nāma maharṣiḥ purābhavat",
    "GE07mbh_12_u:329.048B": "tasya merau tapas tapyataḥ samudra āhūto nāgataḥ",
    "GE07mbh_12_u:329.048C": "tenāmarṣitenātmagātroṣmaṇā samudraḥ stimitajalaḥ kṛtaḥ",
    "GE07mbh_12_u:329.048D": "svedaprasyandanasadṛśaś cāsya lavaṇabhāvo janitaḥ",
    "GE07mbh_12_u:329.048E": "uktaś cāpeyo bhaviṣyasi",
    "GE07mbh_12_u:329.048F": "etac ca te toyaṃ vaḍavāmukhasaṃjñitena pīyamānaṃ madhuraṃ bhaviṣyati",
    "GE07mbh_12_u:329.048G": "tad etad adyāpi vaḍavāmukhasaṃjñitenānuvartinā toyaṃ sāmudraṃ pīyate",
    "GE07mbh_12_u:329.048-0877_01": "punar umā dakṣakopād dhimavato girer duhitā babhūva",
    "GE07mbh_12_u:329.049A": "himavato girer duhitaram umāṃ rudraś cakame",
    "GE07mbh_12_u:329.049B": "bhṛgur api ca maharṣir himavantam āgamyābravīt kanyām umāṃ me dehīti",
    "GE07mbh_12_u:329.049C": "tam abravīd dhimavān abhilaṣito varo rudra iti",
    "GE07mbh_12_u:329.049D": "tam abravīd bhṛgur yasmāt tvayāhaṃ kanyāvaraṇakṛtabhāvaḥ pratyākhyātas tasmān na ratnānāṃ bhavān bhājanaṃ bhaviṣyatīti",
    "GE07mbh_12_u:329.049E": "adyaprabhṛty etad avasthitam ṛṣivacanam",
    "GE07mbh_12_u:329.050A": "tad evaṃvidhaṃ māhātmyaṃ brāhmaṇānām",
    "GE07mbh_12_u:329.050B": "kṣatram api śāśvatīm avyayāṃ pṛthivīṃ patnīm abhigamya bubhuje",
    "GE07mbh_12_u:329.050C": "tad etad brahmāgnīṣomīyam",
    "GE07mbh_12_u:329.050D": "tena jagad dhāryate",
    "GE07mbh_12_u:330.001": "śrībhagavān uvāca",
    "GE07mbh_12_u:330.001a": "sūryācandramasau śaśvat keśair me aṃśusaṃjñitaiḥ",
    "GE07mbh_12_u:330.001b-0878_01": "nāmnāṃ niruktaṃ vakṣyāmi śṛṇuṣvaikāgramānasaḥ",
    "GE07mbh_12_u:330.001c": "bodhayaṃs tāpayaṃś caiva jagad uttiṣṭhataḥ pṛthak",
    "GE07mbh_12_u:330.002a": "bodhanāt tāpanāc caiva jagato harṣaṇaṃ bhavet",
    "GE07mbh_12_u:330.002c": "agnīṣomakṛtair ebhiḥ karmabhiḥ pāṇḍunandana",
    "GE07mbh_12_u:330.002e": "hṛṣīkeśo 'ham īśāno varado lokabhāvanaḥ",
    "GE07mbh_12_u:330.003a": "iḍopahūtayogena hare bhāgaṃ kratuṣv aham",
    "GE07mbh_12_u:330.003c": "varṇaś ca me hariśreṣṭhas tasmād dharir ahaṃ smṛtaḥ",
    "GE07mbh_12_u:330.004a": "dhāma sāro hi lokānām ṛtaṃ caiva vicāritam",
    "GE07mbh_12_u:330.004c": "ṛtadhāmā tato vipraiḥ satyaś cāhaṃ prakīrtitaḥ",
    "GE07mbh_12_u:330.005a": "naṣṭāṃ ca dharaṇīṃ pūrvam avindaṃ vai guhāgatām",
    "GE07mbh_12_u:330.005c": "govinda iti māṃ devā vāgbhiḥ samabhituṣṭuvuḥ",
    "GE07mbh_12_u:330.006a": "śipiviṣṭeti cākhyāyāṃ hīnaromā ca yo bhavet",
    "GE07mbh_12_u:330.006c": "tenāviṣṭaṃ hi yat kiṃ cic chipiviṣṭaṃ hi tat smṛtam",
    "GE07mbh_12_u:330.007a": "yāsko mām ṛṣir avyagro naikayajñeṣu gītavān",
    "GE07mbh_12_u:330.007c": "śipiviṣṭa iti hy asmād guhyanāmadharo hy aham",
    "GE07mbh_12_u:330.008a": "stutvā māṃ śipiviṣṭeti yāsko ṛṣir udāradhīḥ",
    "GE07mbh_12_u:330.008c": "matprasādād adho naṣṭaṃ niruktam abhijagmivān",
    "GE07mbh_12_u:330.009a": "na hi jāto na jāye 'haṃ na janiṣye kadā cana",
    "GE07mbh_12_u:330.009c": "kṣetrajñaḥ sarvabhūtānāṃ tasmād aham ajaḥ smṛtaḥ",
    "GE07mbh_12_u:330.010a": "noktapūrvaṃ mayā kṣudram aślīlaṃ vā kadā cana",
    "GE07mbh_12_u:330.010c": "ṛtā brahmasutā sā me satyā devī sarasvatī",
    "GE07mbh_12_u:330.011a": "sac cāsac caiva kaunteya mayāveśitam ātmani",
    "GE07mbh_12_u:330.011c": "pauṣkare brahmasadane satyaṃ mām ṛṣayo viduḥ",
    "GE07mbh_12_u:330.012a": "sattvān na cyutapūrvo 'haṃ sattvaṃ vai viddhi matkṛtam",
    "GE07mbh_12_u:330.012c": "janmanīhābhavat sattvaṃ paurvikaṃ me dhanaṃjaya",
    "GE07mbh_12_u:330.013a": "nirāśīḥkarmasaṃyuktaṃ sātvataṃ māṃ prakalpaya",
    "GE07mbh_12_u:330.013c": "sātvatajñānadṛṣṭo 'haṃ sātvataḥ sātvatāṃ patiḥ",
    "GE07mbh_12_u:330.014a": "kṛṣāmi medinīṃ pārtha bhūtvā kārṣṇāyaso mahān",
    "GE07mbh_12_u:330.014c": "kṛṣṇo varṇaś ca me yasmāt tasmāt kṛṣṇo 'ham arjuna",
    "GE07mbh_12_u:330.015a": "mayā saṃśleṣitā bhūmir adbhir vyoma ca vāyunā",
    "GE07mbh_12_u:330.015c": "vāyuś ca tejasā sārdhaṃ vaikuṇṭhatvaṃ tato mama",
    "GE07mbh_12_u:330.016a": "nirvāṇaṃ paramaṃ saukhyaṃ dharmo 'sau para ucyate",
    "GE07mbh_12_u:330.016c": "tasmān na cyutapūrvo 'ham acyutas tena karmaṇā",
    "GE07mbh_12_u:330.017a": "pṛthivīnabhasī cobhe viśrute viśvalaukike",
    "GE07mbh_12_u:330.017c": "tayoḥ saṃdhāraṇārthaṃ hi mām adhokṣajam añjasā",
    "GE07mbh_12_u:330.018a": "niruktaṃ vedaviduṣo ye ca śabdārthacintakāḥ",
    "GE07mbh_12_u:330.018c": "te māṃ gāyanti prāgvaṃśe adhokṣaja iti sthitiḥ",
    "GE07mbh_12_u:330.018d-0879_01": "adho na kṣīyate yasmād vadanty anye 'py adhokṣajam",
    "GE07mbh_12_u:330.019a": "śabda ekamatair eṣa vyāhṛtaḥ paramarṣibhiḥ",
    "GE07mbh_12_u:330.019c": "nānyo hy adhokṣajo loke ṛte nārāyaṇaṃ prabhum",
    "GE07mbh_12_u:330.020a": "ghṛtaṃ mamārciṣo loke jantūnāṃ prāṇadhāraṇam",
    "GE07mbh_12_u:330.020c": "ghṛtārcir aham avyagrair vedajñaiḥ parikīrtitaḥ",
    "GE07mbh_12_u:330.021a": "trayo hi dhātavaḥ khyātāḥ karmajā iti ca smṛtāḥ",
    "GE07mbh_12_u:330.021c": "pittaṃ śleṣmā ca vāyuś ca eṣa saṃghāta ucyate",
    "GE07mbh_12_u:330.022a": "etaiś ca dhāryate jantur etaiḥ kṣīṇaiś ca kṣīyate",
    "GE07mbh_12_u:330.022c": "āyurvedavidas tasmāt tridhātuṃ māṃ pracakṣate",
    "GE07mbh_12_u:330.023a": "vṛṣo hi bhagavān dharmaḥ khyāto lokeṣu bhārata",
    "GE07mbh_12_u:330.023c": "naighaṇṭukapadākhyātaṃ viddhi māṃ vṛṣam uttamam",
    "GE07mbh_12_u:330.024a": "kapir varāhaḥ śreṣṭhaś ca dharmaś ca vṛṣa ucyate",
    "GE07mbh_12_u:330.024c": "tasmād vṛṣākapiṃ prāha kaśyapo māṃ prajāpatiḥ",
    "GE07mbh_12_u:330.024d-0880_01": "nādimantaṃ na cāntaṃ ca kadā cid vidyate surāḥ",
    "GE07mbh_12_u:330.025a": "na cādiṃ na madhyaṃ tathā naiva cāntaṃ; kadā cid vidante surāś cāsurāś ca",
    "GE07mbh_12_u:330.025c": "anādyo hy amadhyas tathā cāpy anantaḥ; pragīto 'ham īśo vibhur lokasākṣī",
    "GE07mbh_12_u:330.026a": "śucīni śravaṇīyāni śṛṇomīha dhanaṃjaya",
    "GE07mbh_12_u:330.026c": "na ca pāpāni gṛhṇāmi tato 'haṃ vai śuciśravāḥ",
    "GE07mbh_12_u:330.027a": "ekaśṛṅgaḥ purā bhūtvā varāho divyadarśanaḥ",
    "GE07mbh_12_u:330.027c": "imām uddhṛtavān bhūmim ekaśṛṅgas tato hy aham",
    "GE07mbh_12_u:330.028a": "tathaivāsaṃ trikakudo vārāhaṃ rūpam āsthitaḥ",
    "GE07mbh_12_u:330.028c": "trikakut tena vikhyātaḥ śarīrasya tu māpanāt",
    "GE07mbh_12_u:330.029a": "viriñca iti yaḥ proktaḥ kapilajñānacintakaiḥ",
    "GE07mbh_12_u:330.029c": "sa prajāpatir evāhaṃ cetanāt sarvalokakṛt",
    "GE07mbh_12_u:330.030a": "vidyāsahāyavantaṃ mām ādityasthaṃ sanātanam",
    "GE07mbh_12_u:330.030c": "kapilaṃ prāhur ācāryāḥ sāṃkhyā niścitaniścayāḥ",
    "GE07mbh_12_u:330.031a": "hiraṇyagarbho dyutimān eṣa yaś chandasi stutaḥ",
    "GE07mbh_12_u:330.031c": "yogaiḥ saṃpūjyate nityaṃ sa evāhaṃ vibhuḥ smṛtaḥ",
    "GE07mbh_12_u:330.032a": "ekaviṃśatiśākhaṃ ca ṛgvedaṃ māṃ pracakṣate",
    "GE07mbh_12_u:330.032c": "sahasraśākhaṃ yat sāma ye vai vedavido janāḥ",
    "GE07mbh_12_u:330.032e": "gāyanty āraṇyake viprā madbhaktās te 'pi durlabhāḥ",
    "GE07mbh_12_u:330.033a": "ṣaṭpañcāśatam aṣṭau ca saptatriṃśatam ity uta",
    "GE07mbh_12_u:330.033c": "yasmiñ śākhā yajurvede so 'ham ādhvaryave smṛtaḥ",
    "GE07mbh_12_u:330.034a": "pañcakalpam atharvāṇaṃ kṛtyābhiḥ paribṛṃhitam",
    "GE07mbh_12_u:330.034c": "kalpayanti hi māṃ viprā atharvāṇavidas tathā",
    "GE07mbh_12_u:330.035a": "śākhābhedāś ca ye ke cid yāś ca śākhāsu gītayaḥ",
    "GE07mbh_12_u:330.035c": "svaravarṇasamuccārāḥ sarvāṃs tān viddhi matkṛtān",
    "GE07mbh_12_u:330.036a": "yat tad dhayaśiraḥ pārtha samudeti varapradam",
    "GE07mbh_12_u:330.036c": "so 'ham evottare bhāge kramākṣaravibhāgavit",
    "GE07mbh_12_u:330.037a": "rāmādeśitamārgeṇa matprasādān mahātmanā",
    "GE07mbh_12_u:330.037c": "pāñcālena kramaḥ prāptas tasmād bhūtāt sanātanāt",
    "GE07mbh_12_u:330.037e": "bābhravyagotraḥ sa babhau prathamaḥ kramapāragaḥ",
    "GE07mbh_12_u:330.038a": "nārāyaṇād varaṃ labdhvā prāpya yogam anuttamam",
    "GE07mbh_12_u:330.038c": "kramaṃ praṇīya śikṣāṃ ca praṇayitvā sa gālavaḥ",
    "GE07mbh_12_u:330.039a": "kaṇḍarīko 'tha rājā ca brahmadattaḥ pratāpavān",
    "GE07mbh_12_u:330.039c": "jātīmaraṇajaṃ duḥkhaṃ smṛtvā smṛtvā punaḥ punaḥ",
    "GE07mbh_12_u:330.039e": "saptajātiṣu mukhyatvād yogānāṃ saṃpadaṃ gataḥ",
    "GE07mbh_12_u:330.040a": "purāham ātmajaḥ pārtha prathitaḥ kāraṇāntare",
    "GE07mbh_12_u:330.040c": "dharmasya kuruśārdūla tato 'haṃ dharmajaḥ smṛtaḥ",
    "GE07mbh_12_u:330.041a": "naranārāyaṇau pūrvaṃ tapas tepatur avyayam",
    "GE07mbh_12_u:330.041c": "dharmayānaṃ samārūḍhau parvate gandhamādane",
    "GE07mbh_12_u:330.042a": "tatkālasamayaṃ caiva dakṣayajño babhūva ha",
    "GE07mbh_12_u:330.042c": "na caivākalpayad bhāgaṃ dakṣo rudrasya bhārata",
    "GE07mbh_12_u:330.043a": "tato dadhīcivacanād dakṣayajñam apāharat",
    "GE07mbh_12_u:330.043c": "sasarja śūlaṃ krodhena prajvalantaṃ muhur muhuḥ",
    "GE07mbh_12_u:330.044a": "tac chūlaṃ bhasmasāt kṛtvā dakṣayajñaṃ savistaram",
    "GE07mbh_12_u:330.044c": "āvayoḥ sahasāgacchad badaryāśramam antikāt",
    "GE07mbh_12_u:330.044e": "vegena mahatā pārtha patan nārāyaṇorasi",
    "GE07mbh_12_u:330.045a": "tataḥ svatejasāviṣṭāḥ keśā nārāyaṇasya ha",
    "GE07mbh_12_u:330.045c": "babhūvur muñjavarṇās tu tato 'haṃ muñjakeśavān",
    "GE07mbh_12_u:330.046a": "tac ca śūlaṃ vinirdhūtaṃ huṃkāreṇa mahātmanā",
    "GE07mbh_12_u:330.046c": "jagāma śaṃkarakaraṃ nārāyaṇasamāhatam",
    "GE07mbh_12_u:330.047a": "atha rudra upādhāvat tāv ṛṣī tapasānvitau",
    "GE07mbh_12_u:330.047c": "tata enaṃ samuddhūtaṃ kaṇṭhe jagrāha pāṇinā",
    "GE07mbh_12_u:330.047e": "nārāyaṇaḥ sa viśvātmā tenāsya śitikaṇṭhatā",
    "GE07mbh_12_u:330.048a": "atha rudravighātārtham iṣīkāṃ jagṛhe naraḥ",
    "GE07mbh_12_u:330.048c": "mantraiś ca saṃyuyojāśu so 'bhavat paraśur mahān",
    "GE07mbh_12_u:330.049a": "kṣiptaś ca sahasā rudre khaṇḍanaṃ prāptavāṃs tadā",
    "GE07mbh_12_u:330.049c": "tato 'haṃ khaṇḍaparaśuḥ smṛtaḥ paraśukhaṇḍanāt",
    "GE07mbh_12_u:330.049d-0881_01": "rudrasya bhāgaṃ pradadur bhāgam uccheṣaṇaṃ punaḥ",
    "GE07mbh_12_u:330.049d-0881_02": "śrutir apy atra bhavati vedair uktas tathā punaḥ",
    "GE07mbh_12_u:330.049d-0881_03": "uccheṣaṇabhāgo vai rudras tasyoccheṣaṇena hotavyam iti sarve",
    "GE07mbh_12_u:330.049d-0881_04": "gamyarūpeṇa tadā ||",
    "GE07mbh_12_u:330.050": "arjuna uvāca",
    "GE07mbh_12_u:330.050a": "asmin yuddhe tu vārṣṇeya trailokyamathane tadā",
    "GE07mbh_12_u:330.050c": "jayaṃ kaḥ prāptavāṃs tatra śaṃsaitan me janārdana",
    "GE07mbh_12_u:330.051": "śrībhagavān uvāca",
    "GE07mbh_12_u:330.051a": "tayoḥ saṃlagnayor yuddhe rudranārāyaṇātmanoḥ",
    "GE07mbh_12_u:330.051c": "udvignāḥ sahasā kṛtsnā lokāḥ sarve 'bhavaṃs tadā",
    "GE07mbh_12_u:330.052a": "nāgṛhṇāt pāvakaḥ śubhraṃ makheṣu suhutaṃ haviḥ",
    "GE07mbh_12_u:330.052c": "vedā na pratibhānti sma ṛṣīṇāṃ bhāvitātmanām",
    "GE07mbh_12_u:330.053a": "devān rajas tamaś caiva samāviviśatus tadā",
    "GE07mbh_12_u:330.053c": "vasudhā saṃcakampe 'tha nabhaś ca vipaphāla ha",
    "GE07mbh_12_u:330.054a": "niṣprabhāṇi ca tejāṃsi brahmā caivāsanāc cyutaḥ",
    "GE07mbh_12_u:330.054c": "agāc choṣaṃ samudraś ca himavāṃś ca vyaśīryata",
    "GE07mbh_12_u:330.055a": "tasminn evaṃ samutpanne nimitte pāṇḍunandana",
    "GE07mbh_12_u:330.055c": "brahmā vṛto devagaṇair ṛṣibhiś ca mahātmabhiḥ",
    "GE07mbh_12_u:330.055e": "ājagāmāśu taṃ deśaṃ yatra yuddham avartata",
    "GE07mbh_12_u:330.056a": "sāñjalipragraho bhūtvā caturvaktro niruktagaḥ",
    "GE07mbh_12_u:330.056c": "uvāca vacanaṃ rudraṃ lokānām astu vai śivam",
    "GE07mbh_12_u:330.056e": "nyasyāyudhāni viśveśa jagato hitakāmyayā",
    "GE07mbh_12_u:330.057a": "yad akṣaram athāvyaktam īśaṃ lokasya bhāvanam",
    "GE07mbh_12_u:330.057c": "kūṭasthaṃ kartṛnirdvaṃdvam akarteti ca yaṃ viduḥ",
    "GE07mbh_12_u:330.058a": "vyaktibhāvagatasyāsya ekā mūrtir iyaṃ śivā",
    "GE07mbh_12_u:330.058c": "naro nārāyaṇaś caiva jātau dharmakulodvahau",
    "GE07mbh_12_u:330.059a": "tapasā mahatā yuktau devaśreṣṭhau mahāvratau",
    "GE07mbh_12_u:330.059c": "ahaṃ prasādajas tasya kasmiṃś cit kāraṇāntare",
    "GE07mbh_12_u:330.059e": "tvaṃ caiva krodhajas tāta pūrvasarge sanātanaḥ",
    "GE07mbh_12_u:330.060a": "mayā ca sārdhaṃ varadaṃ vibudhaiś ca maharṣibhiḥ",
    "GE07mbh_12_u:330.060c": "prasādayāśu lokānāṃ śāntir bhavatu māciram",
    "GE07mbh_12_u:330.061a": "brahmaṇā tv evam uktas tu rudraḥ krodhāgnim utsṛjan",
    "GE07mbh_12_u:330.061c": "prasādayām āsa tato devaṃ nārāyaṇaṃ prabhum",
    "GE07mbh_12_u:330.061e": "śaraṇaṃ ca jagāmādyaṃ vareṇyaṃ varadaṃ harim",
    "GE07mbh_12_u:330.062a": "tato 'tha varado devo jitakrodho jitendriyaḥ",
    "GE07mbh_12_u:330.062c": "prītimān abhavat tatra rudreṇa saha saṃgataḥ",
    "GE07mbh_12_u:330.063a": "ṛṣibhir brahmaṇā caiva vibudhaiś ca supūjitaḥ",
    "GE07mbh_12_u:330.063c": "uvāca devam īśānam īśaḥ sa jagato hariḥ",
    "GE07mbh_12_u:330.064a": "yas tvāṃ vetti sa māṃ vetti yas tvām anu sa mām anu",
    "GE07mbh_12_u:330.064c": "nāvayor antaraṃ kiṃ cin mā te bhūd buddhir anyathā",
    "GE07mbh_12_u:330.065a": "adya prabhṛti śrīvatsaḥ śūlāṅko 'yaṃ bhavatv ayam",
    "GE07mbh_12_u:330.065c": "mama pāṇyaṅkitaś cāpi śrīkaṇṭhas tvaṃ bhaviṣyasi",
    "GE07mbh_12_u:330.066a": "evaṃ lakṣaṇam utpādya parasparakṛtaṃ tadā",
    "GE07mbh_12_u:330.066c": "sakhyaṃ caivātulaṃ kṛtvā rudreṇa sahitāv ṛṣī",
    "GE07mbh_12_u:330.066e": "tapas tepatur avyagrau visṛjya tridivaukasaḥ",
    "GE07mbh_12_u:330.067a": "eṣa te kathitaḥ pārtha nārāyaṇajayo mṛdhe",
    "GE07mbh_12_u:330.067c": "nāmāni caiva guhyāni niruktāni ca bhārata",
    "GE07mbh_12_u:330.067e": "ṛṣibhiḥ kathitānīha yāni saṃkīrtitāni te",
    "GE07mbh_12_u:330.068a": "evaṃ bahuvidhai rūpaiś carāmīha vasuṃdharām",
    "GE07mbh_12_u:330.068c": "brahmalokaṃ ca kaunteya golokaṃ ca sanātanam",
    "GE07mbh_12_u:330.068e": "mayā tvaṃ rakṣito yuddhe mahāntaṃ prāptavāñ jayam",
    "GE07mbh_12_u:330.069a": "yas tu te so 'grato yāti yuddhe saṃpraty upasthite",
    "GE07mbh_12_u:330.069c": "taṃ viddhi rudraṃ kaunteya devadevaṃ kapardinam",
    "GE07mbh_12_u:330.070a": "kālaḥ sa eva kathitaḥ krodhajeti mayā tava",
    "GE07mbh_12_u:330.070c": "nihatāṃs tena vai pūrvaṃ hatavān asi vai ripūn",
    "GE07mbh_12_u:330.071a": "aprameyaprabhāvaṃ taṃ devadevam umāpatim",
    "GE07mbh_12_u:330.071c": "namasva devaṃ prayato viśveśaṃ haram avyayam",
    "GE07mbh_12_u:330.071d-0882_01": "yaḥ sa te kathitaḥ pūrvaṃ krodhajeti punaḥ punaḥ",
    "GE07mbh_12_u:330.071d-0882_02": "tasya prabhāvam evāgryaṃ yac chrutaṃ te dhanaṃjaya",
    "GE07mbh_12_u:331.001": "janamejaya uvāca",
    "GE07mbh_12_u:331.001a": "brahman sumahad ākhyānaṃ bhavatā parikīrtitam",
    "GE07mbh_12_u:331.001c": "yac chrutvā munayaḥ sarve vismayaṃ paramaṃ gatāḥ",
    "GE07mbh_12_u:331.001d-032_0001": "sarvāśramābhigamanaṃ sarvatīrthāvagāhanam",
    "GE07mbh_12_u:331.001d-032_0002": "na tathā phaladaṃ saute nārāyaṇakathā yathā",
    "GE07mbh_12_u:331.001d-032_0003": "pāvitāṅgāḥ sma saṃvṛttāḥ śrutvemam āditaḥ kathām",
    "GE07mbh_12_u:331.001d-032_0004": "nārāyaṇāśrayāṃ puṇyāṃ sarvapāpapramocanīm",
    "GE07mbh_12_u:331.001d-032_0005": "durdarśo bhagavān devaḥ sarvalokanamaskṛtaḥ",
    "GE07mbh_12_u:331.001d-032_0006": "devaiḥ sabrahmakaiḥ kṛtsnair anyaiś caiva maharṣibhiḥ",
    "GE07mbh_12_u:331.001d-032_0007": "dṛṣṭavān nārado yatra devaṃ nārāyaṇaṃ harim",
    "GE07mbh_12_u:331.001d-032_0008": "nūnam etad dhy anumataṃ tasya devasya sūtaja",
    "GE07mbh_12_u:331.001d-032_0009": "yad dṛṣṭavāñ jagannātham aniruddhatanau sthitam",
    "GE07mbh_12_u:331.001d-032_0010": "yat prādravat punar bhūyo nārado devasattamau sūta uvāca",
    "GE07mbh_12_u:331.001d-032_0011": "naranārāyaṇau draṣṭuṃ kāraṇaṃ tad bravīhi me",
    "GE07mbh_12_u:331.001d-032_0012": "tasmin yajñe vartamāne rājñaḥ pārikṣitasya vai",
    "GE07mbh_12_u:331.001d-032_0013": "karmāntareṣu vidhivad vartamāneṣu śaunaka",
    "GE07mbh_12_u:331.001d-032_0014": "kṛṣṇadvaipāyanaṃ vyāsam ṛṣiṃ vedanidhiṃ prabhum janamejaya uvāca",
    "GE07mbh_12_u:331.001d-032_0015": "paripapraccha rājendraḥ pitāmahapitāmaham",
    "GE07mbh_12_u:331.001d-032_0016": "śvetadvīpān nivṛttena nāradena surarṣiṇā",
    "GE07mbh_12_u:331.001d-032_0017": "dhyāyatā bhagavadvākyaṃ ceṣṭitaṃ kim ataḥ param",
    "GE07mbh_12_u:331.001d-032_0018": "badaryāśramam āgamya samāgamya ca tāv ṛṣī",
    "GE07mbh_12_u:331.001d-032_0019": "kiyantaṃ kālam avasat kāṃ kathāṃ pṛṣṭavāṃś ca saḥ",
    "GE07mbh_12_u:331.002a": "idaṃ śatasahasrād dhi bhāratākhyānavistarāt",
    "GE07mbh_12_u:331.002c": "āmathya matimanthena jñānodadhim anuttamam",
    "GE07mbh_12_u:331.003a": "navanītaṃ yathā dadhno malayāc candanaṃ yathā",
    "GE07mbh_12_u:331.003c": "āraṇyakaṃ ca vedebhya oṣadhibhyo 'mṛtaṃ yathā",
    "GE07mbh_12_u:331.004a": "samuddhṛtam idaṃ brahman kathāmṛtam anuttamam",
    "GE07mbh_12_u:331.004c": "taponidhe tvayoktaṃ hi nārāyaṇakathāśrayam",
    "GE07mbh_12_u:331.005a": "sa hīśo bhagavān devaḥ sarvabhūtātmabhāvanaḥ",
    "GE07mbh_12_u:331.005c": "aho nārāyaṇaṃ tejo durdarśaṃ dvijasattama",
    "GE07mbh_12_u:331.006a": "yatrāviśanti kalpānte sarve brahmādayaḥ surāḥ",
    "GE07mbh_12_u:331.006c": "ṛṣayaś ca sagandharvā yac ca kiṃ cic carācaram",
    "GE07mbh_12_u:331.006e": "na tato 'sti paraṃ manye pāvanaṃ divi ceha ca",
    "GE07mbh_12_u:331.007a": "sarvāśramābhigamanaṃ sarvatīrthāvagāhanam",
    "GE07mbh_12_u:331.007c": "na tathā phaladaṃ cāpi nārāyaṇakathā yathā",
    "GE07mbh_12_u:331.008a": "sarvathā pāvitāḥ smeha śrutvemām āditaḥ kathām",
    "GE07mbh_12_u:331.008c": "harer viśveśvarasyeha sarvapāpapraṇāśanīm",
    "GE07mbh_12_u:331.009a": "na citraṃ kṛtavāṃs tatra yad āryo me dhanaṃjayaḥ",
    "GE07mbh_12_u:331.009c": "vāsudevasahāyo yaḥ prāptavāñ jayam uttamam",
    "GE07mbh_12_u:331.010a": "na cāsya kiṃ cid aprāpyaṃ manye lokeṣv api triṣu",
    "GE07mbh_12_u:331.010c": "trailokyanātho viṣṇuḥ sa yasyāsīt sāhyakṛt sakhā",
    "GE07mbh_12_u:331.011a": "dhanyāś ca sarva evāsan brahmaṃs te mama pūrvakāḥ",
    "GE07mbh_12_u:331.011c": "hitāya śreyase caiva yeṣām āsīj janārdanaḥ",
    "GE07mbh_12_u:331.012a": "tapasāpi na dṛśyo hi bhagavāṃl lokapūjitaḥ",
    "GE07mbh_12_u:331.012c": "yaṃ dṛṣṭavantas te sākṣāc chrīvatsāṅkavibhūṣaṇam",
    "GE07mbh_12_u:331.013a": "tebhyo dhanyataraś caiva nāradaḥ parameṣṭhijaḥ",
    "GE07mbh_12_u:331.013c": "na cālpatejasam ṛṣiṃ vedmi nāradam avyayam",
    "GE07mbh_12_u:331.013d-0883_01": "dṛṣṭavān yo hariṃ devaṃ nārāyaṇam ajaṃ vibhum",
    "GE07mbh_12_u:331.013e": "śvetadvīpaṃ samāsādya yena dṛṣṭaḥ svayaṃ hariḥ",
    "GE07mbh_12_u:331.014a": "devaprasādānugataṃ vyaktaṃ tat tasya darśanam",
    "GE07mbh_12_u:331.014c": "yad dṛṣṭavāṃs tadā devam aniruddhatanau sthitam",
    "GE07mbh_12_u:331.015a": "badarīm āśramaṃ yat tu nāradaḥ prādravat punaḥ",
    "GE07mbh_12_u:331.015c": "naranārāyaṇau draṣṭuṃ kiṃ nu tatkāraṇaṃ mune",
    "GE07mbh_12_u:331.016a": "śvetadvīpān nivṛttaś ca nāradaḥ parameṣṭhijaḥ",
    "GE07mbh_12_u:331.016c": "badarīm āśramaṃ prāpya samāgamya ca tāv ṛṣī",
    "GE07mbh_12_u:331.017a": "kiyantaṃ kālam avasat kāḥ kathāḥ pṛṣṭavāṃś ca saḥ",
    "GE07mbh_12_u:331.017c": "śvetadvīpād upāvṛtte tasmin vā sumahātmani",
    "GE07mbh_12_u:331.018a": "kim abrūtāṃ mahātmānau naranārāyaṇāv ṛṣī",
    "GE07mbh_12_u:331.018c": "tad etan me yathātattvaṃ sarvam ākhyātum arhasi sūta uvāca",
    "GE07mbh_12_u:331.018d-0884_01": "evaṃ pṛṣṭas tadā rājñā parāśaryo mahāmuniḥ",
    "GE07mbh_12_u:331.018d-0884_02": "samīpasthaṃ tataḥ śiṣyaṃ vaiśaṃpāyanam abravīt",
    "GE07mbh_12_u:331.018d-0884_03": "brūhy asmai sarvam akhilaṃ yad vṛttaṃ nāradasya ha",
    "GE07mbh_12_u:331.018d-0884_04": "tayoḥ sakāśaṃ gatvā ca yathā sa kṛtavān punaḥ sūta uvāca",
    "GE07mbh_12_u:331.018d-0885_01": "tasya tad vacanaṃ śrutvā kṛṣṇadvaipāyanas tadā",
    "GE07mbh_12_u:331.018d-0885_02": "śaśāsa śiṣyam āsīnaṃ vaiśaṃpāyanam antike",
    "GE07mbh_12_u:331.018d-0885_03": "tad asmai sarvam ācakṣva yan mattaḥ śrutavān asi",
    "GE07mbh_12_u:331.018d-0885_04": "guror vacanam ājñāya sa tu viprarṣabhas tadā",
    "GE07mbh_12_u:331.018d-0885_05": "ācacakṣe tataḥ sarvam itihāsaṃ purātanam",
    "GE07mbh_12_u:331.019": "vaiśaṃpāyana uvāca",
    "GE07mbh_12_u:331.019a": "namo bhagavate tasmai vyāsāyāmitatejase",
    "GE07mbh_12_u:331.019c": "yasya prasādād vakṣyāmi nārāyaṇakathām imām",
    "GE07mbh_12_u:331.019d-0886_01": "nāsti nārāyaṇasamaṃ na bhūtaṃ na bhaviṣyati",
    "GE07mbh_12_u:331.019d-0886_02": "etena satyavākyena sarvārthān sādhayāmy aham",
    "GE07mbh_12_u:331.019d-0886_03": "nāradena purā yā me gurave viniveditā",
    "GE07mbh_12_u:331.019d-0886_04": "ṛṣīṇāṃ pāṇḍavānāṃ ca śṛṇvatoḥ kṛṣṇabhīṣmayoḥ",
    "GE07mbh_12_u:331.020a": "prāpya śvetaṃ mahādvīpaṃ dṛṣṭvā ca harim avyayam",
    "GE07mbh_12_u:331.020c": "nivṛtto nārado rājaṃs tarasā merum āgamat",
    "GE07mbh_12_u:331.020e": "hṛdayenodvahan bhāraṃ yad uktaṃ paramātmanā",
    "GE07mbh_12_u:331.021a": "paścād asyābhavad rājann ātmanaḥ sādhvasaṃ mahat",
    "GE07mbh_12_u:331.021c": "yad gatvā dūram adhvānaṃ kṣemī punar ihāgataḥ",
    "GE07mbh_12_u:331.022a": "tato meroḥ pracakrāma parvataṃ gandhamādanam",
    "GE07mbh_12_u:331.022c": "nipapāta ca khāt tūrṇaṃ viśālāṃ badarīm anu",
    "GE07mbh_12_u:331.023a": "tataḥ sa dadṛśe devau purāṇāv ṛṣisattamau",
    "GE07mbh_12_u:331.023c": "tapaś carantau sumahad ātmaniṣṭhau mahāvratau",
    "GE07mbh_12_u:331.024a": "tejasābhyadhikau sūryāt sarvalokavirocanāt",
    "GE07mbh_12_u:331.024c": "śrīvatsalakṣaṇau pūjyau jaṭāmaṇḍaladhāriṇau",
    "GE07mbh_12_u:331.025a": "jālapādabhujau tau tu pādayoś cakralakṣaṇau",
    "GE07mbh_12_u:331.025c": "vyūḍhoraskau dīrghabhujau tathā muṣkacatuṣkiṇau",
    "GE07mbh_12_u:331.026a": "ṣaṣṭidantāv aṣṭadaṃṣṭrau meghaughasadṛśasvanau",
    "GE07mbh_12_u:331.026c": "svāsyau pṛthulalāṭau ca suhanū subhrunāsikau",
    "GE07mbh_12_u:331.027a": "ātapatreṇa sadṛśe śirasī devayos tayoḥ",
    "GE07mbh_12_u:331.027c": "evaṃ lakṣaṇasaṃpannau mahāpuruṣasaṃjñitau",
    "GE07mbh_12_u:331.028a": "tau dṛṣṭvā nārado hṛṣṭas tābhyāṃ ca pratipūjitaḥ",
    "GE07mbh_12_u:331.028c": "svāgatenābhibhāṣyātha pṛṣṭaś cānāmayaṃ tadā",
    "GE07mbh_12_u:331.029a": "babhūvāntargatamatir nirīkṣya puruṣottamau",
    "GE07mbh_12_u:331.029c": "sadogatās tatra ye vai sarvabhūtanamaskṛtāḥ",
    "GE07mbh_12_u:331.030a": "śvetadvīpe mayā dṛṣṭās tādṛśāv ṛṣisattamau",
    "GE07mbh_12_u:331.030c": "iti saṃcintya manasā kṛtvā cābhipradakṣiṇam",
    "GE07mbh_12_u:331.030e": "upopaviviśe tatra pīṭhe kuśamaye śubhe",
    "GE07mbh_12_u:331.031a": "tatas tau tapasāṃ vāsau yaśasāṃ tejasām api",
    "GE07mbh_12_u:331.031c": "ṛṣī śamadamopetau kṛtvā pūrvāhṇikaṃ vidhim",
    "GE07mbh_12_u:331.032a": "paścān nāradam avyagrau pādyārghyābhyāṃ prapūjya ca",
    "GE07mbh_12_u:331.032c": "pīṭhayoś copaviṣṭau tau kṛtātithyāhnikau nṛpa",
    "GE07mbh_12_u:331.033a": "teṣu tatropaviṣṭeṣu sa deśo 'bhivyarājata",
    "GE07mbh_12_u:331.033c": "ājyāhutimahājvālair yajñavāṭo 'gnibhir yathā",
    "GE07mbh_12_u:331.034a": "atha nārāyaṇas tatra nāradaṃ vākyam abravīt",
    "GE07mbh_12_u:331.034c": "sukhopaviṣṭaṃ viśrāntaṃ kṛtātithyaṃ sukhasthitam",
    "GE07mbh_12_u:331.035a": "apīdānīṃ sa bhagavān paramātmā sanātanaḥ",
    "GE07mbh_12_u:331.035c": "śvetadvīpe tvayā dṛṣṭa āvayoḥ prakṛtiḥ parā",
    "GE07mbh_12_u:331.036": "nārada uvāca",
    "GE07mbh_12_u:331.036a": "dṛṣṭo me puruṣaḥ śrīmān viśvarūpadharo 'vyayaḥ",
    "GE07mbh_12_u:331.036c": "sarve hi lokās tatrasthās tathā devāḥ saharṣibhiḥ",
    "GE07mbh_12_u:331.036e": "adyāpi cainaṃ paśyāmi yuvāṃ paśyan sanātanau",
    "GE07mbh_12_u:331.037a": "yair lakṣaṇair upetaḥ sa harir avyaktarūpadhṛk",
    "GE07mbh_12_u:331.037c": "tair lakṣaṇair upetau hi vyaktarūpadharau yuvām",
    "GE07mbh_12_u:331.038a": "dṛṣṭau mayā yuvāṃ tatra tasya devasya pārśvataḥ",
    "GE07mbh_12_u:331.038c": "iha caivāgato 'smy adya visṛṣṭaḥ paramātmanā",
    "GE07mbh_12_u:331.039a": "ko hi nāma bhavet tasya tejasā yaśasā śriyā",
    "GE07mbh_12_u:331.039c": "sadṛśas triṣu lokeṣu ṛte dharmātmajau yuvām",
    "GE07mbh_12_u:331.040a": "tena me kathitaṃ pūrvaṃ nāma kṣetrajñasaṃjñitam",
    "GE07mbh_12_u:331.040c": "prādurbhāvāś ca kathitā bhaviṣyanti hi ye yathā",
    "GE07mbh_12_u:331.041a": "tatra ye puruṣāḥ śvetāḥ pañcendriyavivarjitāḥ",
    "GE07mbh_12_u:331.041c": "pratibuddhāś ca te sarve bhaktāś ca puruṣottamam",
    "GE07mbh_12_u:331.042a": "te 'rcayanti sadā devaṃ taiḥ sārdhaṃ ramate ca saḥ",
    "GE07mbh_12_u:331.042c": "priyabhakto hi bhagavān paramātmā dvijapriyaḥ",
    "GE07mbh_12_u:331.043a": "ramate so 'rcyamāno hi sadā bhāgavatapriyaḥ",
    "GE07mbh_12_u:331.043c": "viśvabhuk sarvago devo bāndhavo bhaktavatsalaḥ",
    "GE07mbh_12_u:331.043e": "sa kartā kāraṇaṃ caiva kāryaṃ cātibaladyutiḥ",
    "GE07mbh_12_u:331.043f-0887_01": "hetuś cājñāvidhānaṃ ca tattvaṃ caiva mahāyaśāḥ",
    "GE07mbh_12_u:331.044a": "tapasā yojya so ''tmānaṃ śvetadvīpāt paraṃ hi yat",
    "GE07mbh_12_u:331.044c": "teja ity abhivikhyātaṃ svayaṃbhāsāvabhāsitam",
    "GE07mbh_12_u:331.045a": "śāntiḥ sā triṣu lokeṣu siddhānāṃ bhāvitātmanām",
    "GE07mbh_12_u:331.045c": "etayā śubhayā buddhyā naiṣṭhikaṃ vratam āsthitaḥ",
    "GE07mbh_12_u:331.046a": "na tatra sūryas tapati na somo 'bhivirājate",
    "GE07mbh_12_u:331.046c": "na vāyur vāti deveśe tapaś carati duścaram",
    "GE07mbh_12_u:331.047a": "vedīm aṣṭatalotsedhāṃ bhūmāv āsthāya viśvabhuk",
    "GE07mbh_12_u:331.047c": "ekapādasthito deva ūrdhvabāhur udaṅmukhaḥ",
    "GE07mbh_12_u:331.047e": "sāṅgān āvartayan vedāṃs tapas tepe suduścaram",
    "GE07mbh_12_u:331.048a": "yad brahmā ṛṣayaś caiva svayaṃ paśupatiś ca yat",
    "GE07mbh_12_u:331.048c": "śeṣāś ca vibudhaśreṣṭhā",
    "GE07mbh_12_u:331.049a": "nāgāḥ suparṇā gandharvāḥ siddhā rājarṣayaś ca ye",
    "GE07mbh_12_u:331.049c": "havyaṃ kavyaṃ ca satataṃ vidhipūrvaṃ prayuñjate",
    "GE07mbh_12_u:331.049e": "kṛtsnaṃ tat tasya devasya caraṇāv upatiṣṭhati",
    "GE07mbh_12_u:331.050a": "yāḥ kriyāḥ saṃprayuktās tu ekāntagatabuddhibhiḥ",
    "GE07mbh_12_u:331.050c": "tāḥ sarvāḥ śirasā devaḥ pratigṛhṇāti vai svayam",
    "GE07mbh_12_u:331.051a": "na tasyānyaḥ priyataraḥ pratibuddhair mahātmabhiḥ",
    "GE07mbh_12_u:331.051c": "vidyate triṣu lokeṣu tato 'smy aikāntikaṃ gataḥ",
    "GE07mbh_12_u:331.051e": "iha caivāgatas tena visṛṣṭaḥ paramātmanā",
    "GE07mbh_12_u:331.051f-0888_01": "ananyadevatābhaktir ananyamanutā hareḥ",
    "GE07mbh_12_u:331.051f-0888_02": "ananyasevyatā viṣṇor ananyārcyatvam eva ca",
    "GE07mbh_12_u:331.051f-0888_03": "brahmarudrādisāmyatvaṃ buddhirāhityam eva ca",
    "GE07mbh_12_u:331.051f-0888_04": "ananyadevālayagatir ananyabhaktādyavīkṣaṇam",
    "GE07mbh_12_u:331.051f-0888_05": "tathā karmaphalāsaṅgo hy ekāntitvam idaṃ matam",
    "GE07mbh_12_u:331.052a": "evaṃ me bhagavān devaḥ svayam ākhyātavān hariḥ",
    "GE07mbh_12_u:331.052c": "āsiṣye tatparo bhūtvā yuvābhyāṃ saha nityaśaḥ",
    "GE07mbh_12_u:332.001": "naranārāyaṇāv ūcatuḥ",
    "GE07mbh_12_u:332.001a": "dhanyo 'sy anugṛhīto 'si yat te dṛṣṭaḥ svayaṃ prabhuḥ",
    "GE07mbh_12_u:332.001c": "na hi taṃ dṛṣṭavān kaś cit padmayonir api svayam",
    "GE07mbh_12_u:332.002a": "avyaktayonir bhagavān durdarśaḥ puruṣottamaḥ",
    "GE07mbh_12_u:332.002c": "nāradaitad dhi te satyaṃ vacanaṃ samudāhṛtam",
    "GE07mbh_12_u:332.003a": "nāsya bhaktaiḥ priyataro loke kaś cana vidyate",
    "GE07mbh_12_u:332.003c": "tataḥ svayaṃ darśitavān svam ātmānaṃ dvijottama",
    "GE07mbh_12_u:332.004a": "tapo hi tapyatas tasya yat sthānaṃ paramātmanaḥ",
    "GE07mbh_12_u:332.004c": "na tat saṃprāpnute kaś cid ṛte hy āvāṃ dvijottama",
    "GE07mbh_12_u:332.005a": "yā hi sūryasahasrasya samastasya bhaved dyutiḥ",
    "GE07mbh_12_u:332.005c": "sthānasya sā bhavet tasya svayaṃ tena virājatā",
    "GE07mbh_12_u:332.006a": "tasmād uttiṣṭhate vipra devād viśvabhuvaḥ pateḥ",
    "GE07mbh_12_u:332.006c": "kṣamā kṣamāvatāṃ śreṣṭha yayā bhūmis tu yujyate",
    "GE07mbh_12_u:332.007a": "tasmāc cottiṣṭhate devāt sarvabhūtahito rasaḥ",
    "GE07mbh_12_u:332.007c": "āpo yena hi yujyante dravatvaṃ prāpnuvanti ca",
    "GE07mbh_12_u:332.008a": "tasmād eva samudbhūtaṃ tejo rūpaguṇātmakam",
    "GE07mbh_12_u:332.008c": "yena sma yujyate sūryas tato lokān virājate",
    "GE07mbh_12_u:332.009a": "tasmād devāt samudbhūtaḥ sparśas tu puruṣottamāt",
    "GE07mbh_12_u:332.009c": "yena sma yujyate vāyus tato lokān vivāty asau",
    "GE07mbh_12_u:332.010a": "tasmāc cottiṣṭhate śabdaḥ sarvalokeśvarāt prabhoḥ",
    "GE07mbh_12_u:332.010c": "ākāśaṃ yujyate yena tatas tiṣṭhaty asaṃvṛtam",
    "GE07mbh_12_u:332.011a": "tasmāc cottiṣṭhate devāt sarvabhūtagataṃ manaḥ",
    "GE07mbh_12_u:332.011c": "candramā yena saṃyuktaḥ",
    "GE07mbh_12_u:332.012a": "ṣaḍbhūtotpādakaṃ nāma tat sthānaṃ vedasaṃjñitam",
    "GE07mbh_12_u:332.012c": "vidyāsahāyo yatrāste bhagavān havyakavyabhuk",
    "GE07mbh_12_u:332.013a": "ye hi niṣkalmaṣā loke puṇyapāpavivarjitāḥ",
    "GE07mbh_12_u:332.013c": "teṣāṃ vai kṣemam adhvānaṃ gacchatāṃ dvijasattama",
    "GE07mbh_12_u:332.013e": "sarvalokatamohantā ādityo dvāram ucyate",
    "GE07mbh_12_u:332.013f-0889_01": "jvālāmālī mahātejā yenedaṃ dhāryate jagat",
    "GE07mbh_12_u:332.014a": "ādityadagdhasarvāṅgā adṛśyāḥ kena cit kva cit",
    "GE07mbh_12_u:332.014c": "paramāṇubhūtā bhūtvā tu taṃ devaṃ praviśanty uta",
    "GE07mbh_12_u:332.015a": "tasmād api vinirmuktā aniruddhatanau sthitāḥ",
    "GE07mbh_12_u:332.015c": "manobhūtās tato bhūyaḥ pradyumnaṃ praviśanty uta",
    "GE07mbh_12_u:332.016a": "pradyumnāc cāpi nirmuktā jīvaṃ saṃkarṣaṇaṃ tathā",
    "GE07mbh_12_u:332.016c": "viśanti viprapravarāḥ sāṃkhyā bhāgavataiḥ saha",
    "GE07mbh_12_u:332.017a": "tatas traiguṇyahīnās te paramātmānam añjasā",
    "GE07mbh_12_u:332.017c": "praviśanti dvijaśreṣṭha kṣetrajñaṃ nirguṇātmakam",
    "GE07mbh_12_u:332.017e": "sarvāvāsaṃ vāsudevaṃ kṣetrajñaṃ viddhi tattvataḥ",
    "GE07mbh_12_u:332.018a": "samāhitamanaskāś ca niyatāḥ saṃyatendriyāḥ",
    "GE07mbh_12_u:332.018c": "ekāntabhāvopagatā vāsudevaṃ viśanti te",
    "GE07mbh_12_u:332.019a": "āvām api ca dharmasya gṛhe jātau dvijottama",
    "GE07mbh_12_u:332.019c": "ramyāṃ viśālām āśritya tapa ugraṃ samāsthitau",
    "GE07mbh_12_u:332.020a": "ye tu tasyaiva devasya prādurbhāvāḥ surapriyāḥ",
    "GE07mbh_12_u:332.020c": "bhaviṣyanti trilokasthās teṣāṃ svastīty ato dvija",
    "GE07mbh_12_u:332.021a": "vidhinā svena yuktābhyāṃ yathāpūrvaṃ dvijottama",
    "GE07mbh_12_u:332.021c": "āsthitābhyāṃ sarvakṛcchraṃ vrataṃ samyak tad uttamam",
    "GE07mbh_12_u:332.021d-0890_01": "svārthena vidhinā yuktaḥ sarvakṛcchravrate sthitaḥ",
    "GE07mbh_12_u:332.022a": "āvābhyām api dṛṣṭas tvaṃ śvetadvīpe tapodhana",
    "GE07mbh_12_u:332.022c": "samāgato bhagavatā saṃjalpaṃ kṛtavān yathā",
    "GE07mbh_12_u:332.023a": "sarvaṃ hi nau saṃviditaṃ trailokye sacarācare",
    "GE07mbh_12_u:332.023c": "yad bhaviṣyati vṛttaṃ vā vartate vā śubhāśubham",
    "GE07mbh_12_u:332.023d-0891_01": "sarvaṃ sa te kathitavān devadevo mahāmune",
    "GE07mbh_12_u:332.024": "vaiśaṃpāyana uvāca",
    "GE07mbh_12_u:332.024a": "etac chrutvā tayor vākyaṃ tapasy ugre 'bhyavartata",
    "GE07mbh_12_u:332.024c": "nāradaḥ prāñjalir bhūtvā nārāyaṇaparāyaṇaḥ",
    "GE07mbh_12_u:332.025a": "jajāpa vidhivan mantrān nārāyaṇagatān bahūn",
    "GE07mbh_12_u:332.025c": "divyaṃ varṣasahasraṃ hi naranārāyaṇāśrame",
    "GE07mbh_12_u:332.026a": "avasat sa mahātejā nārado bhagavān ṛṣiḥ",
    "GE07mbh_12_u:332.026c": "tam evābhyarcayan devaṃ naranārāyaṇau ca tau",
    "GE07mbh_12_u:333.001": "vaiśaṃpāyana uvāca",
    "GE07mbh_12_u:333.001a": "kasya cit tv atha kālasya nāradaḥ parameṣṭhijaḥ",
    "GE07mbh_12_u:333.001c": "daivaṃ kṛtvā yathānyāyaṃ pitryaṃ cakre tataḥ param",
    "GE07mbh_12_u:333.002a": "tatas taṃ vacanaṃ prāha jyeṣṭho dharmātmajaḥ prabhuḥ",
    "GE07mbh_12_u:333.002c": "ka ijyate dvijaśreṣṭha daive pitrye ca kalpite",
    "GE07mbh_12_u:333.003a": "tvayā matimatāṃ śreṣṭha tan me śaṃsa yathāgamam",
    "GE07mbh_12_u:333.003c": "kim etat kriyate karma phalaṃ cāsya kim iṣyate",
    "GE07mbh_12_u:333.004": "nārada uvāca",
    "GE07mbh_12_u:333.004a": "tvayaitat kathitaṃ pūrvaṃ daivaṃ kartavyam ity api",
    "GE07mbh_12_u:333.004c": "daivataṃ ca paro yajñaḥ paramātmā sanātanaḥ",
    "GE07mbh_12_u:333.005a": "tatas tadbhāvito nityaṃ yaje vaikuṇṭham avyayam",
    "GE07mbh_12_u:333.005c": "tasmāc ca prasṛtaḥ pūrvaṃ brahmā lokapitāmahaḥ",
    "GE07mbh_12_u:333.006a": "mama vai pitaraṃ prītaḥ parameṣṭhy apy ajījanat",
    "GE07mbh_12_u:333.006c": "ahaṃ saṃkalpajas tasya putraḥ prathamakalpitaḥ",
    "GE07mbh_12_u:333.007a": "yajāmy ahaṃ pitṝn sādho nārāyaṇavidhau kṛte",
    "GE07mbh_12_u:333.007c": "evaṃ sa eva bhagavān pitā mātā pitāmahaḥ",
    "GE07mbh_12_u:333.007e": "ijyate pitṛyajñeṣu mayā nityaṃ jagatpatiḥ",
    "GE07mbh_12_u:333.008a": "śrutiś cāpy aparā deva putrān hi pitaro 'yajan",
    "GE07mbh_12_u:333.008c": "vedaśrutiḥ praṇaṣṭā ca punar adhyāpitā sutaiḥ",
    "GE07mbh_12_u:333.008e": "tatas te mantradāḥ putrāḥ pitṛtvam upapedire",
    "GE07mbh_12_u:333.009a": "nūnaṃ puraitad viditaṃ yuvayor bhāvitātmanoḥ",
    "GE07mbh_12_u:333.009c": "putrāś ca pitaraś caiva parasparam apūjayan",
    "GE07mbh_12_u:333.010a": "trīn piṇḍān nyasya vai pṛthvyāṃ pūrvaṃ dattvā kuśān iti",
    "GE07mbh_12_u:333.010c": "kathaṃ tu piṇḍasaṃjñāṃ te pitaro lebhire purā",
    "GE07mbh_12_u:333.011": "naranārāyaṇāv ūcatuḥ",
    "GE07mbh_12_u:333.011a": "imāṃ hi dharaṇīṃ pūrvaṃ naṣṭāṃ sāgaramekhalām",
    "GE07mbh_12_u:333.011c": "govinda ujjahārāśu vārāhaṃ rūpam āśritaḥ",
    "GE07mbh_12_u:333.012a": "sthāpayitvā tu dharaṇīṃ sve sthāne puruṣottamaḥ",
    "GE07mbh_12_u:333.012c": "jalakardamaliptāṅgo lokakāryārtham udyataḥ",
    "GE07mbh_12_u:333.013a": "prāpte cāhnikakāle sa madhyaṃdinagate ravau",
    "GE07mbh_12_u:333.013c": "daṃṣṭrāvilagnān mṛtpiṇḍān vidhūya sahasā prabhuḥ",
    "GE07mbh_12_u:333.013e": "sthāpayām āsa vai pṛthvyāṃ kuśān āstīrya nārada",
    "GE07mbh_12_u:333.014a": "sa teṣv ātmānam uddiśya pitryaṃ cakre yathāvidhi",
    "GE07mbh_12_u:333.014c": "saṃkalpayitvā trīn piṇḍān svenaiva vidhinā prabhuḥ",
    "GE07mbh_12_u:333.015a": "ātmagātroṣmasaṃbhūtaiḥ snehagarbhais tilair api",
    "GE07mbh_12_u:333.015c": "prokṣyāpavargaṃ deveśaḥ prāṅmukhaḥ kṛtavān svayam",
    "GE07mbh_12_u:333.016a": "maryādāsthāpanārthaṃ ca tato vacanam uktavān",
    "GE07mbh_12_u:333.016c": "ahaṃ hi pitaraḥ sraṣṭum udyato lokakṛt svayam",
    "GE07mbh_12_u:333.017a": "tasya cintayataḥ sadyaḥ pitṛkāryavidhiṃ param",
    "GE07mbh_12_u:333.017c": "daṃṣṭrābhyāṃ pravinirdhūtā mamaite dakṣiṇāṃ diśam",
    "GE07mbh_12_u:333.017e": "āśritā dharaṇīṃ piṇḍās tasmāt pitara eva te",
    "GE07mbh_12_u:333.018a": "trayo mūrtivihīnā vai piṇḍamūrtidharās tv ime",
    "GE07mbh_12_u:333.018c": "bhavantu pitaro loke mayā sṛṣṭāḥ sanātanāḥ",
    "GE07mbh_12_u:333.019a": "pitā pitāmahaś caiva tathaiva prapitāmahaḥ",
    "GE07mbh_12_u:333.019c": "aham evātra vijñeyas triṣu piṇḍeṣu saṃsthitaḥ",
    "GE07mbh_12_u:333.020a": "nāsti matto 'dhikaḥ kaś cit ko vābhyarcyo mayā svayam",
    "GE07mbh_12_u:333.020c": "ko vā mama pitā loke aham eva pitāmahaḥ",
    "GE07mbh_12_u:333.021a": "pitāmahapitā caiva aham evātra kāraṇam",
    "GE07mbh_12_u:333.021c": "ity evam uktvā vacanaṃ devadevo vṛṣākapiḥ",
    "GE07mbh_12_u:333.022a": "varāhaparvate vipra dattvā piṇḍān savistarān",
    "GE07mbh_12_u:333.022c": "ātmānaṃ pūjayitvaiva tatraivādarśanaṃ gataḥ",
    "GE07mbh_12_u:333.023a": "etadarthaṃ śubhamate pitaraḥ piṇḍasaṃjñitāḥ",
    "GE07mbh_12_u:333.023c": "labhante satataṃ pūjāṃ vṛṣākapivaco yathā",
    "GE07mbh_12_u:333.024a": "ye yajanti pitṝn devān gurūṃś caivātithīṃs tathā",
    "GE07mbh_12_u:333.024c": "gāś caiva dvijamukhyāṃś ca pṛthivīṃ mātaraṃ tathā",
    "GE07mbh_12_u:333.024e": "karmaṇā manasā vācā viṣṇum eva yajanti te",
    "GE07mbh_12_u:333.025a": "antargataḥ sa bhagavān sarvasattvaśarīragaḥ",
    "GE07mbh_12_u:333.025c": "samaḥ sarveṣu bhūteṣu īśvaraḥ sukhaduḥkhayoḥ",
    "GE07mbh_12_u:333.025e": "mahān mahātmā sarvātmā nārāyaṇa iti śrutaḥ",
    "GE07mbh_12_u:334.001": "vaiśaṃpāyana uvāca",
    "GE07mbh_12_u:334.001a": "śrutvaitan nārado vākyaṃ naranārāyaṇeritam",
    "GE07mbh_12_u:334.001c": "atyantabhaktimān deve ekāntitvam upeyivān",
    "GE07mbh_12_u:334.002a": "proṣya varṣasahasraṃ tu naranārāyaṇāśrame",
    "GE07mbh_12_u:334.002c": "śrutvā bhagavadākhyānaṃ dṛṣṭvā ca harim avyayam",
    "GE07mbh_12_u:334.002e": "himavantaṃ jagāmāśu yatrāsya svaka āśramaḥ",
    "GE07mbh_12_u:334.003a": "tāv api khyātatapasau naranārāyaṇāv ṛṣī",
    "GE07mbh_12_u:334.003c": "tasminn evāśrame ramye tepatus tapa uttamam",
    "GE07mbh_12_u:334.004a": "tvam apy amitavikrāntaḥ pāṇḍavānāṃ kulodvahaḥ",
    "GE07mbh_12_u:334.004c": "pāvitātmādya saṃvṛttaḥ śrutvemām āditaḥ kathām",
    "GE07mbh_12_u:334.005a": "naiva tasya paro loko nāyaṃ pārthivasattama",
    "GE07mbh_12_u:334.005c": "karmaṇā manasā vācā yo dviṣyād viṣṇum avyayam",
    "GE07mbh_12_u:334.006a": "majjanti pitaras tasya narake śāśvatīḥ samāḥ",
    "GE07mbh_12_u:334.006c": "yo dviṣyād vibudhaśreṣṭhaṃ devaṃ nārāyaṇaṃ harim",
    "GE07mbh_12_u:334.007a": "kathaṃ nāma bhaved dveṣya ātmā lokasya kasya cit",
    "GE07mbh_12_u:334.007c": "ātmā hi puruṣavyāghra jñeyo viṣṇur iti sthitiḥ",
    "GE07mbh_12_u:334.008a": "ya eṣa gurur asmākam ṛṣir gandhavatīsutaḥ",
    "GE07mbh_12_u:334.008c": "tenaitat kathitaṃ tāta māhātmyaṃ paramātmanaḥ",
    "GE07mbh_12_u:334.008e": "tasmāc chrutaṃ mayā cedaṃ kathitaṃ ca tavānagha",
    "GE07mbh_12_u:334.009a": "kṛṣṇadvaipāyanaṃ vyāsaṃ viddhi nārāyaṇaṃ prabhum",
    "GE07mbh_12_u:334.009c": "ko hy anyaḥ puruṣavyāghra mahābhāratakṛd bhavet",
    "GE07mbh_12_u:334.009e": "dharmān nānāvidhāṃś caiva ko brūyāt tam ṛte prabhum",
    "GE07mbh_12_u:334.010a": "vartatāṃ te mahāyajño yathā saṃkalpitas tvayā",
    "GE07mbh_12_u:334.010c": "saṃkalpitāśvamedhas tvaṃ śrutadharmaś ca tattvataḥ",
    "GE07mbh_12_u:334.011a": "etat tu mahad ākhyānaṃ śrutvā pārikṣito nṛpaḥ",
    "GE07mbh_12_u:334.011c": "tato yajñasamāptyarthaṃ kriyāḥ sarvāḥ samārabhat",
    "GE07mbh_12_u:334.012a": "nārāyaṇīyam ākhyānam etat te kathitaṃ mayā",
    "GE07mbh_12_u:334.012b-0892_01": "pṛṣṭena śaunakādyeha naimiṣāraṇyavāsiṣu",
    "GE07mbh_12_u:334.012c": "nāradena purā rājan gurave me niveditam",
    "GE07mbh_12_u:334.012e": "ṛṣīṇāṃ pāṇḍavānāṃ ca śṛṇvatoḥ kṛṣṇabhīṣmayoḥ",
    "GE07mbh_12_u:334.013a": "sa hi paramagurur bhuvanapatir; dharaṇidharaḥ śamaniyamanidhiḥ",
    "GE07mbh_12_u:334.013c": "śrutivinayanidhir dvijaparamahitas; tava bhavatu gatir harir amarahitaḥ",
    "GE07mbh_12_u:334.014a": "tapasāṃ nidhiḥ sumahatāṃ mahato; yaśasaś ca bhājanam ariṣṭakahā",
    "GE07mbh_12_u:334.014c": "ekāntināṃ śaraṇado 'bhayado; gatido 'stu vaḥ sa makhabhāgaharaḥ",
    "GE07mbh_12_u:334.015a": "triguṇātigaś catuṣpañcadharaḥ; pūrteṣṭayoś ca phalabhāgaharaḥ",
    "GE07mbh_12_u:334.015c": "vidadhāti nityam ajito 'tibalo; gatim ātmagāṃ sukṛtinām ṛṣiṇām",
    "GE07mbh_12_u:334.016a": "taṃ lokasākṣiṇam ajaṃ puruṣaṃ; ravivarṇam īśvaragatiṃ bahuśaḥ",
    "GE07mbh_12_u:334.016c": "praṇamadhvam ekamatayo yatayaḥ; salilodbhavo 'pi tam ṛṣiṃ praṇataḥ",
    "GE07mbh_12_u:334.017a": "sa hi lokayonir amṛtasya padaṃ; sūkṣmaṃ purāṇam acalaṃ paramam",
    "GE07mbh_12_u:334.017c": "tat sāṃkhyayogibhir udāradhṛtaṃ; buddhyā yatātmabhir viditaṃ satatam",
    "GE07mbh_12_u:335.001": "janamejaya uvāca",
    "GE07mbh_12_u:335.001a": "śrutaṃ bhagavatas tasya māhātmyaṃ paramātmanaḥ",
    "GE07mbh_12_u:335.001c": "janma dharmagṛhe caiva naranārāyaṇātmakam",
    "GE07mbh_12_u:335.001e": "mahāvarāhasṛṣṭā ca piṇḍotpattiḥ purātanī",
    "GE07mbh_12_u:335.002a": "pravṛttau ca nivṛttau ca yo yathā parikalpitaḥ",
    "GE07mbh_12_u:335.002c": "sa tathā naḥ śruto brahman kathyamānas tvayānagha",
    "GE07mbh_12_u:335.003a": "yac ca tat kathitaṃ pūrvaṃ tvayā hayaśiro mahat",
    "GE07mbh_12_u:335.003c": "havyakavyabhujo viṣṇor udakpūrve mahodadhau",
    "GE07mbh_12_u:335.003e": "tac ca dṛṣṭaṃ bhagavatā brahmaṇā parameṣṭhinā",
    "GE07mbh_12_u:335.004a": "kiṃ tad utpāditaṃ pūrvaṃ hariṇā lokadhāriṇā",
    "GE07mbh_12_u:335.004c": "rūpaṃ prabhāvamahatām apūrvaṃ dhīmatāṃ vara",
    "GE07mbh_12_u:335.005a": "dṛṣṭvā hi vibudhaśreṣṭham apūrvam amitaujasam",
    "GE07mbh_12_u:335.005c": "tad aśvaśirasaṃ puṇyaṃ brahmā kim akaron mune",
    "GE07mbh_12_u:335.006a": "etan naḥ saṃśayaṃ brahman purāṇajñānasaṃbhavam",
    "GE07mbh_12_u:335.006c": "kathayasvottamamate mahāpuruṣanirmitam",
    "GE07mbh_12_u:335.006e": "pāvitāḥ sma tvayā brahman puṇyāṃ kathayatā kathām",
    "GE07mbh_12_u:335.007": "vaiśaṃpāyana uvāca",
    "GE07mbh_12_u:335.007a": "kathayiṣyāmi te sarvaṃ purāṇaṃ vedasaṃmitam",
    "GE07mbh_12_u:335.007c": "jagau yad bhagavān vyāso rājño dharmasutasya vai",
    "GE07mbh_12_u:335.007d-0893_01": "tat te 'haṃ saṃpravakṣyāmi sarvaṃ tac chṛṇu śaunaka",
    "GE07mbh_12_u:335.007d-0894_01": "kṛṣṇadvaipāyanaṃ vyāsam ṛṣiṃ vedanidhiṃ prabhum",
    "GE07mbh_12_u:335.007d-0894_02": "paripapraccha rājendraḥ pārīkṣita yudhiṣṭhiraḥ",
    "GE07mbh_12_u:335.008a": "śrutvāśvaśiraso mūrtiṃ devasya harimedhasaḥ",
    "GE07mbh_12_u:335.008c": "utpannasaṃśayo rājā tam eva samacodayat",
    "GE07mbh_12_u:335.009": "yudhiṣṭhira uvāca",
    "GE07mbh_12_u:335.009a": "yat tad darśitavān brahmā devaṃ hayaśirodharam",
    "GE07mbh_12_u:335.009c": "kimarthaṃ tat samabhavad vapur devopakalpitam",
    "GE07mbh_12_u:335.010": "vyāsa uvāca",
    "GE07mbh_12_u:335.010a": "yat kiṃ cid iha loke vai dehabaddhaṃ viśāṃ pate",
    "GE07mbh_12_u:335.010c": "sarvaṃ pañcabhir āviṣṭaṃ bhūtair īśvarabuddhijaiḥ",
    "GE07mbh_12_u:335.011a": "īśvaro hi jagatsraṣṭā prabhur nārāyaṇo virāṭ",
    "GE07mbh_12_u:335.011c": "bhūtāntarātmā varadaḥ saguṇo nirguṇo 'pi ca",
    "GE07mbh_12_u:335.011e": "bhūtapralayam avyaktaṃ śṛṇuṣva nṛpasattama",
    "GE07mbh_12_u:335.012a": "dharaṇyām atha līnāyām apsu caikārṇave purā",
    "GE07mbh_12_u:335.012c": "jyotirbhūte jale cāpi līne jyotiṣi cānile",
    "GE07mbh_12_u:335.013a": "vāyau cākāśasaṃlīne ākāśe ca manonuge",
    "GE07mbh_12_u:335.013c": "vyakte manasi saṃlīne vyakte cāvyaktatāṃ gate",
    "GE07mbh_12_u:335.014a": "avyakte puruṣaṃ yāte puṃsi sarvagate 'pi ca",
    "GE07mbh_12_u:335.014c": "tama evābhavat sarvaṃ na prājñāyata kiṃ cana",
    "GE07mbh_12_u:335.015a": "tamaso brahma saṃbhūtaṃ tamomūlam ṛtātmakam",
    "GE07mbh_12_u:335.015c": "tad viśvabhāvasaṃjñāntaṃ pauruṣīṃ tanum āsthitam",
    "GE07mbh_12_u:335.016a": "so 'niruddha iti proktas tat pradhānaṃ pracakṣate",
    "GE07mbh_12_u:335.016c": "tad avyaktam iti jñeyaṃ triguṇaṃ nṛpasattama",
    "GE07mbh_12_u:335.017a": "vidyāsahāyavān devo viṣvakseno hariḥ prabhuḥ",
    "GE07mbh_12_u:335.017b-0895_01": "ādikarmā sa bhūtānām aprameyo hariḥ prabhuḥ",
    "GE07mbh_12_u:335.017c": "apsv eva śayanaṃ cakre nidrāyogam upāgataḥ",
    "GE07mbh_12_u:335.017e": "jagataś cintayan sṛṣṭiṃ citrāṃ bahuguṇodbhavām",
    "GE07mbh_12_u:335.018a": "tasya cintayataḥ sṛṣṭiṃ mahān ātmaguṇaḥ smṛtaḥ",
    "GE07mbh_12_u:335.018c": "ahaṃkāras tato jāto brahmā śubhacaturmukhaḥ",
    "GE07mbh_12_u:335.018e": "hiraṇyagarbho bhagavān",
    "GE07mbh_12_u:335.019a": "padme 'niruddhāt saṃbhūtas tadā padmanibhekṣaṇaḥ",
    "GE07mbh_12_u:335.019c": "sahasrapatre dyutimān upaviṣṭaḥ sanātanaḥ",
    "GE07mbh_12_u:335.020a": "dadṛśe 'dbhutasaṃkāśe lokān āpomayān prabhuḥ",
    "GE07mbh_12_u:335.020c": "sattvasthaḥ parameṣṭhī sa tato bhūtagaṇān sṛjat",
    "GE07mbh_12_u:335.021a": "pūrvam eva ca padmasya patre sūryāṃśusaprabhe",
    "GE07mbh_12_u:335.021c": "nārāyaṇakṛtau bindū apām āstāṃ guṇottarau",
    "GE07mbh_12_u:335.022a": "tāv apaśyat sa bhagavān anādinidhano 'cyutaḥ",
    "GE07mbh_12_u:335.022c": "ekas tatrābhavad bindur madhvābho ruciraprabhaḥ",
    "GE07mbh_12_u:335.023a": "sa tāmaso madhur jātas tadā nārāyaṇājñayā",
    "GE07mbh_12_u:335.023c": "kaṭhinas tv aparo binduḥ kaiṭabho rājasas tu saḥ",
    "GE07mbh_12_u:335.024a": "tāv abhyadhāvatāṃ śreṣṭhau tamorajaguṇānvitau",
    "GE07mbh_12_u:335.024c": "balavantau gadāhastau padmanālānusāriṇau",
    "GE07mbh_12_u:335.025a": "dadṛśāte 'ravindasthaṃ brahmāṇam amitaprabham",
    "GE07mbh_12_u:335.025c": "sṛjantaṃ prathamaṃ vedāṃś caturaś cāruvigrahān",
    "GE07mbh_12_u:335.026a": "tato vigrahavantau tau vedān dṛṣṭvāsurottamau",
    "GE07mbh_12_u:335.026c": "sahasā jagṛhatur vedān brahmaṇaḥ paśyatas tadā",
    "GE07mbh_12_u:335.027a": "atha tau dānavaśreṣṭhau vedān gṛhya sanātanān",
    "GE07mbh_12_u:335.027c": "rasāṃ viviśatus tūrṇam udakpūrve mahodadhau",
    "GE07mbh_12_u:335.028a": "tato hṛteṣu vedeṣu brahmā kaśmalam āviśat",
    "GE07mbh_12_u:335.028c": "tato vacanam īśānaṃ prāha vedair vinākṛtaḥ",
    "GE07mbh_12_u:335.029a": "vedā me paramaṃ cakṣur vedā me paramaṃ balam",
    "GE07mbh_12_u:335.029c": "vedā me paramaṃ dhāma vedā me brahma cottamam",
    "GE07mbh_12_u:335.030a": "mama vedā hṛtāḥ sarve dānavābhyāṃ balād itaḥ",
    "GE07mbh_12_u:335.030c": "andhakārā hi me lokā jātā vedair vinākṛtāḥ",
    "GE07mbh_12_u:335.030e": "vedān ṛte hi kiṃ kuryāṃ lokān vai sraṣṭum udyataḥ",
    "GE07mbh_12_u:335.031a": "aho bata mahad duḥkhaṃ vedanāśanajaṃ mama",
    "GE07mbh_12_u:335.031c": "prāptaṃ dunoti hṛdayaṃ tīvraśokāya randhayan",
    "GE07mbh_12_u:335.032a": "ko hi śokārṇave magnaṃ mām ito 'dya samuddharet",
    "GE07mbh_12_u:335.032c": "vedāṃs tān ānayen naṣṭān kasya cāhaṃ priyo bhave",
    "GE07mbh_12_u:335.033a": "ity evaṃ bhāṣamāṇasya brahmaṇo nṛpasattama",
    "GE07mbh_12_u:335.033c": "hareḥ stotrārtham udbhūtā buddhir buddhimatāṃ vara",
    "GE07mbh_12_u:335.033e": "tato jagau paraṃ japyaṃ sāñjalipragrahaḥ prabhuḥ",
    "GE07mbh_12_u:335.034a": "namas te brahmahṛdaya namas te mama pūrvaja",
    "GE07mbh_12_u:335.034c": "lokādya bhuvanaśreṣṭha sāṃkhyayoganidhe vibho",
    "GE07mbh_12_u:335.035a": "vyaktāvyaktakarācintya kṣemaṃ panthānam āsthita",
    "GE07mbh_12_u:335.035c": "viśvabhuk sarvabhūtānām antarātmann ayonija",
    "GE07mbh_12_u:335.036a": "ahaṃ prasādajas tubhyaṃ lokadhāmne svayaṃbhuve",
    "GE07mbh_12_u:335.036c": "tvatto me mānasaṃ janma prathamaṃ dvijapūjitam",
    "GE07mbh_12_u:335.037a": "cākṣuṣaṃ vai dvitīyaṃ me janma cāsīt purātanam",
    "GE07mbh_12_u:335.037c": "tvatprasādāc ca me janma tṛtīyaṃ vācikaṃ mahat",
    "GE07mbh_12_u:335.038a": "tvattaḥ śravaṇajaṃ cāpi caturthaṃ janma me vibho",
    "GE07mbh_12_u:335.038c": "nāsikyaṃ cāpi me janma tvattaḥ pañcamam ucyate",
    "GE07mbh_12_u:335.039a": "aṇḍajaṃ cāpi me janma tvattaḥ ṣaṣṭhaṃ vinirmitam",
    "GE07mbh_12_u:335.039c": "idaṃ ca saptamaṃ janma padmajaṃ me 'mitaprabha",
    "GE07mbh_12_u:335.040a": "sarge sarge hy ahaṃ putras tava triguṇavarjitaḥ",
    "GE07mbh_12_u:335.040c": "prathitaḥ puṇḍarīkākṣa pradhānaguṇakalpitaḥ",
    "GE07mbh_12_u:335.041a": "tvam īśvarasvabhāvaś ca svayaṃbhūḥ puruṣottamaḥ",
    "GE07mbh_12_u:335.041c": "tvayā vinirmito 'haṃ vai vedacakṣur vayotigaḥ",
    "GE07mbh_12_u:335.042a": "te me vedā hṛtāś cakṣur andho jāto 'smi jāgṛhi",
    "GE07mbh_12_u:335.042c": "dadasva cakṣuṣī mahyaṃ priyo 'haṃ te priyo 'si me",
    "GE07mbh_12_u:335.043a": "evaṃ stutaḥ sa bhagavān puruṣaḥ sarvatomukhaḥ",
    "GE07mbh_12_u:335.043c": "jahau nidrām atha tadā vedakāryārtham udyataḥ",
    "GE07mbh_12_u:335.043e": "aiśvareṇa prayogeṇa dvitīyāṃ tanum āsthitaḥ",
    "GE07mbh_12_u:335.044a": "sunāsikena kāyena bhūtvā candraprabhas tadā",
    "GE07mbh_12_u:335.044c": "kṛtvā hayaśiraḥ śubhraṃ vedānām ālayaṃ prabhuḥ",
    "GE07mbh_12_u:335.045a": "tasya mūrdhā samabhavad dyauḥ sanakṣatratārakā",
    "GE07mbh_12_u:335.045c": "keśāś cāsyābhavan dīrghā raver aṃśusamaprabhāḥ",
    "GE07mbh_12_u:335.046a": "karṇāv ākāśapātāle lalāṭaṃ bhūtadhāriṇī",
    "GE07mbh_12_u:335.046c": "gaṅgā sarasvatī puṇyā bhruvāv āstāṃ mahānadī",
    "GE07mbh_12_u:335.047a": "cakṣuṣī somasūryau te nāsā saṃdhyā punaḥ smṛtā",
    "GE07mbh_12_u:335.047c": "oṃkāras tv atha saṃskāro vidyuj jihvā ca nirmitā",
    "GE07mbh_12_u:335.048a": "dantāś ca pitaro rājan somapā iti viśrutāḥ",
    "GE07mbh_12_u:335.048c": "goloko brahmalokaś ca oṣṭhāv āstāṃ mahātmanaḥ",
    "GE07mbh_12_u:335.048e": "grīvā cāsyābhavad rājan kālarātrir guṇottarā",
    "GE07mbh_12_u:335.049a": "etad dhayaśiraḥ kṛtvā nānāmūrtibhir āvṛtam",
    "GE07mbh_12_u:335.049c": "antardadhe sa viśveśo viveśa ca rasāṃ prabhuḥ",
    "GE07mbh_12_u:335.050a": "rasāṃ punaḥ praviṣṭaś ca yogaṃ paramam āsthitaḥ",
    "GE07mbh_12_u:335.050c": "śaikṣaṃ svaraṃ samāsthāya om iti prāsṛjat svaram",
    "GE07mbh_12_u:335.051a": "sa svaraḥ sānunādī ca sarvagaḥ snigdha eva ca",
    "GE07mbh_12_u:335.051c": "babhūvāntarmahībhūtaḥ sarvabhūtaguṇoditaḥ",
    "GE07mbh_12_u:335.052a": "tatas tāv asurau kṛtvā vedān samayabandhanān",
    "GE07mbh_12_u:335.052c": "rasātale vinikṣipya yataḥ śabdas tato drutau",
    "GE07mbh_12_u:335.053a": "etasminn antare rājan devo hayaśirodharaḥ",
    "GE07mbh_12_u:335.053c": "jagrāha vedān akhilān rasātalagatān hariḥ",
    "GE07mbh_12_u:335.053e": "prādāc ca brahmaṇe bhūyas tataḥ svāṃ prakṛtiṃ gataḥ",
    "GE07mbh_12_u:335.054a": "sthāpayitvā hayaśira udakpūrve mahodadhau",
    "GE07mbh_12_u:335.054c": "vedānām ālayaś cāpi babhūvāśvaśirās tataḥ",
    "GE07mbh_12_u:335.055a": "atha kiṃ cid apaśyantau dānavau madhukaiṭabhau",
    "GE07mbh_12_u:335.055c": "punar ājagmatus tatra vegitau paśyatāṃ ca tau",
    "GE07mbh_12_u:335.055e": "yatra vedā vinikṣiptās tat sthānaṃ śūnyam eva ca",
    "GE07mbh_12_u:335.056a": "tata uttamam āsthāya vegaṃ balavatāṃ varau",
    "GE07mbh_12_u:335.056c": "punar uttasthatuḥ śīghraṃ rasānām ālayāt tadā",
    "GE07mbh_12_u:335.056e": "dadṛśāte ca puruṣaṃ tam evādikaraṃ prabhum",
    "GE07mbh_12_u:335.057a": "śvetaṃ candraviśuddhābham aniruddhatanau sthitam",
    "GE07mbh_12_u:335.057c": "bhūyo 'py amitavikrāntaṃ nidrāyogam upāgatam",
    "GE07mbh_12_u:335.058a": "ātmapramāṇaracite apām upari kalpite",
    "GE07mbh_12_u:335.058c": "śayane nāgabhogāḍhye jvālāmālāsamāvṛte",
    "GE07mbh_12_u:335.059a": "niṣkalmaṣeṇa sattvena saṃpannaṃ ruciraprabham",
    "GE07mbh_12_u:335.059c": "taṃ dṛṣṭvā dānavendrau tau mahāhāsam amuñcatām",
    "GE07mbh_12_u:335.060a": "ūcatuś ca samāviṣṭau rajasā tamasā ca tau",
    "GE07mbh_12_u:335.060c": "ayaṃ sa puruṣaḥ śvetaḥ śete nidrām upāgataḥ",
    "GE07mbh_12_u:335.061a": "anena nūnaṃ vedānāṃ kṛtam āharaṇaṃ rasāt",
    "GE07mbh_12_u:335.061c": "kasyaiṣa ko nu khalv eṣa kiṃ ca svapiti bhogavān",
    "GE07mbh_12_u:335.062a": "ity uccāritavākyau tau bodhayām āsatur harim",
    "GE07mbh_12_u:335.062c": "yuddhārthinau tu vijñāya vibuddhaḥ puruṣottamaḥ",
    "GE07mbh_12_u:335.063a": "nirīkṣya cāsurendrau tau tato yuddhe mano dadhe",
    "GE07mbh_12_u:335.063b-0896_01": "vibuddhaḥ sumahātejā yodhayām āsa tāv ubhau",
    "GE07mbh_12_u:335.063c": "atha yuddhaṃ samabhavat tayor nārāyaṇasya ca",
    "GE07mbh_12_u:335.064a": "rajastamoviṣṭatanū tāv ubhau madhukaiṭabhau",
    "GE07mbh_12_u:335.064c": "brahmaṇopacitiṃ kurvañ jaghāna madhusūdanaḥ",
    "GE07mbh_12_u:335.065a": "tatas tayor vadhenāśu vedāpaharaṇena ca",
    "GE07mbh_12_u:335.065c": "śokāpanayanaṃ cakre brahmaṇaḥ",
    "GE07mbh_12_u:335.066a": "tataḥ parivṛto brahmā hatārir vedasatkṛtaḥ",
    "GE07mbh_12_u:335.066c": "nirmame sa tadā lokān kṛtsnān sthāvarajaṅgamān",
    "GE07mbh_12_u:335.067a": "dattvā pitāmahāyāgryāṃ buddhiṃ lokavisargikīm",
    "GE07mbh_12_u:335.067c": "tatraivāntardadhe devo yata evāgato hariḥ",
    "GE07mbh_12_u:335.068a": "tau dānavau harir hatvā kṛtvā hayaśiras tanum",
    "GE07mbh_12_u:335.068c": "punaḥ pravṛttidharmārthaṃ tām eva vidadhe tanum vaiśaṃpāyana uvāca",
    "GE07mbh_12_u:335.068d-0897_01": "evaṃ sa bhagavān vyāso gurur mama viśāṃ pate",
    "GE07mbh_12_u:335.068d-0897_02": "kathayām āsa dharmajño dharmarājñe dvijottamaḥ",
    "GE07mbh_12_u:335.069a": "evam eṣa mahābhāgo babhūvāśvaśirā hariḥ",
    "GE07mbh_12_u:335.069c": "paurāṇam etad ākhyātaṃ rūpaṃ varadam aiśvaram",
    "GE07mbh_12_u:335.070a": "yo hy etad brāhmaṇo nityaṃ śṛṇuyād dhārayeta vā",
    "GE07mbh_12_u:335.070c": "na tasyādhyayanaṃ nāśam upagacchet kadā cana",
    "GE07mbh_12_u:335.071a": "ārādhya tapasogreṇa devaṃ hayaśirodharam",
    "GE07mbh_12_u:335.071c": "pāñcālena kramaḥ prāpto rāmeṇa pathi deśite",
    "GE07mbh_12_u:335.072a": "etad dhayaśiro rājann ākhyānaṃ tava kīrtitam",
    "GE07mbh_12_u:335.072c": "purāṇaṃ vedasamitaṃ yan māṃ tvaṃ paripṛcchasi",
    "GE07mbh_12_u:335.073a": "yāṃ yām icchet tanuṃ devaḥ kartuṃ kāryavidhau kva cit",
    "GE07mbh_12_u:335.073c": "tāṃ tāṃ kuryād vikurvāṇaḥ svayam ātmānam ātmanā",
    "GE07mbh_12_u:335.074a": "eṣa vedanidhiḥ śrīmān eṣa vai tapaso nidhiḥ",
    "GE07mbh_12_u:335.074c": "eṣa yogaś ca sāṃkhyaṃ ca brahma cāgryaṃ harir vibhuḥ",
    "GE07mbh_12_u:335.075a": "nārāyaṇaparā vedā yajñā nārāyaṇātmakāḥ",
    "GE07mbh_12_u:335.075c": "tapo nārāyaṇaparaṃ nārāyaṇaparā gatiḥ",
    "GE07mbh_12_u:335.076a": "nārāyaṇaparaṃ satyam ṛtaṃ nārāyaṇātmakam",
    "GE07mbh_12_u:335.076c": "nārāyaṇaparo dharmaḥ punarāvṛttidurlabhaḥ",
    "GE07mbh_12_u:335.077a": "pravṛttilakṣaṇaś caiva dharmo nārāyaṇātmakaḥ",
    "GE07mbh_12_u:335.077c": "nārāyaṇātmako gandho bhūmau śreṣṭhatamaḥ smṛtaḥ",
    "GE07mbh_12_u:335.078a": "apāṃ caiva guṇo rājan raso nārāyaṇātmakaḥ",
    "GE07mbh_12_u:335.078c": "jyotiṣāṃ ca guṇo rūpaṃ smṛtaṃ nārāyaṇātmakam",
    "GE07mbh_12_u:335.079a": "nārāyaṇātmakaś cāpi sparśo vāyuguṇaḥ smṛtaḥ",
    "GE07mbh_12_u:335.079c": "nārāyaṇātmakaś cāpi śabda ākāśasaṃbhavaḥ",
    "GE07mbh_12_u:335.080a": "manaś cāpi tato bhūtam avyaktaguṇalakṣaṇam",
    "GE07mbh_12_u:335.080c": "nārāyaṇaparaḥ kālo jyotiṣām ayanaṃ ca yat",
    "GE07mbh_12_u:335.081a": "nārāyaṇaparā kīrtiḥ śrīś ca lakṣmīś ca devatāḥ",
    "GE07mbh_12_u:335.081c": "nārāyaṇaparaṃ sāṃkhyaṃ yogo nārāyaṇātmakaḥ",
    "GE07mbh_12_u:335.082a": "kāraṇaṃ puruṣo yeṣāṃ pradhānaṃ cāpi kāraṇam",
    "GE07mbh_12_u:335.082c": "svabhāvaś caiva karmāṇi daivaṃ yeṣāṃ ca kāraṇam",
    "GE07mbh_12_u:335.082d-0898_01": "adhiṣṭhānaṃ tathā kartā karaṇaṃ ca pṛthagvidham",
    "GE07mbh_12_u:335.082d-0898_02": "vividhā ca tathā ceṣṭā daivaṃ caivātra pañcamam",
    "GE07mbh_12_u:335.083a": "pañcakāraṇasaṃkhyāto niṣṭhā sarvatra vai hariḥ",
    "GE07mbh_12_u:335.083c": "tattvaṃ jijñāsamānānāṃ hetubhiḥ sarvatomukhaiḥ",
    "GE07mbh_12_u:335.084a": "tattvam eko mahāyogī harir nārāyaṇaḥ prabhuḥ",
    "GE07mbh_12_u:335.084c": "sabrahmakānāṃ lokānām ṛṣīṇāṃ ca mahātmanām",
    "GE07mbh_12_u:335.085a": "sāṃkhyānāṃ yogināṃ cāpi yatīnām ātmavedinām",
    "GE07mbh_12_u:335.085c": "manīṣitaṃ vijānāti keśavo na tu tasya te",
    "GE07mbh_12_u:335.086a": "ye ke cit sarvalokeṣu daivaṃ pitryaṃ ca kurvate",
    "GE07mbh_12_u:335.086c": "dānāni ca prayacchanti tapyanti ca tapo mahat",
    "GE07mbh_12_u:335.087a": "sarveṣām āśrayo viṣṇur aiśvaraṃ vidhim āsthitaḥ",
    "GE07mbh_12_u:335.087c": "sarvabhūtakṛtāvāso vāsudeveti cocyate",
    "GE07mbh_12_u:335.088a": "ayaṃ hi nityaḥ paramo maharṣir; mahāvibhūtir guṇavān nirguṇākhyaḥ",
    "GE07mbh_12_u:335.088c": "guṇaiś ca saṃyogam upaiti śīghraṃ; kālo yathartāv ṛtusaṃprayuktaḥ",
    "GE07mbh_12_u:335.089a": "naivāsya vindanti gatiṃ mahātmano; na cāgatiṃ kaś cid ihānupasyati",
    "GE07mbh_12_u:335.089c": "jñānātmakāḥ saṃyamino maharṣayaḥ; paśyanti nityaṃ puruṣaṃ guṇādhikam",
    "GE07mbh_12_u:336.001": "janamejaya uvāca",
    "GE07mbh_12_u:336.001a": "aho hy ekāntinaḥ sarvān prīṇāti bhagavān hariḥ",
    "GE07mbh_12_u:336.001c": "vidhiprayuktāṃ pūjāṃ ca gṛhṇāti bhagavān svayam",
    "GE07mbh_12_u:336.002a": "ye tu dagdhendhanā loke puṇyapāpavivarjitāḥ",
    "GE07mbh_12_u:336.002c": "teṣāṃ tvayābhinirdiṣṭā pāraṃparyāgatā gatiḥ",
    "GE07mbh_12_u:336.003a": "caturthyāṃ caiva te gatyāṃ gacchanti puruṣottamam",
    "GE07mbh_12_u:336.003c": "ekāntinas tu puruṣā gacchanti paramaṃ padam",
    "GE07mbh_12_u:336.004a": "nūnam ekāntadharmo 'yaṃ śreṣṭho nārāyaṇapriyaḥ",
    "GE07mbh_12_u:336.004c": "agatvā gatayas tisro yad gacchanty avyayaṃ harim",
    "GE07mbh_12_u:336.005a": "sahopaniṣadān vedān ye viprāḥ samyag āsthitāḥ",
    "GE07mbh_12_u:336.005c": "paṭhanti vidhim āsthāya ye cāpi yatidharmiṇaḥ",
    "GE07mbh_12_u:336.006a": "tebhyo viśiṣṭāṃ jānāmi gatim ekāntināṃ nṛṇām",
    "GE07mbh_12_u:336.006c": "kenaiṣa dharmaḥ kathito devena ṛṣiṇāpi vā",
    "GE07mbh_12_u:336.007a": "ekāntināṃ ca kā caryā kadā cotpāditā vibho",
    "GE07mbh_12_u:336.007c": "etan me saṃśayaṃ chindhi paraṃ kautūhalaṃ hi me",
    "GE07mbh_12_u:336.008": "vaiśaṃpāyana uvāca",
    "GE07mbh_12_u:336.008a": "samupoḍheṣv anīkeṣu kurupāṇḍavayor mṛdhe",
    "GE07mbh_12_u:336.008c": "arjune vimanaske ca gītā bhagavatā svayam",
    "GE07mbh_12_u:336.009a": "āgatiś ca gatiś caiva pūrvaṃ te kathitā mayā",
    "GE07mbh_12_u:336.009c": "gahano hy eṣa dharmo vai durvijñeyo 'kṛtātmabhiḥ",
    "GE07mbh_12_u:336.010a": "saṃmitaḥ sāmavedena puraivādiyuge kṛtaḥ",
    "GE07mbh_12_u:336.010c": "dhāryate svayam īśena rājan nārāyaṇena ha",
    "GE07mbh_12_u:336.011a": "etam arthaṃ mahārāja pṛṣṭaḥ pārthena nāradaḥ",
    "GE07mbh_12_u:336.011c": "ṛṣimadhye mahābhāgaḥ śṛṇvatoḥ kṛṣṇabhīṣmayoḥ",
    "GE07mbh_12_u:336.012a": "guruṇā ca mamāpy eṣa kathito nṛpasattama",
    "GE07mbh_12_u:336.012c": "yathā tu kathitas tatra nāradena tathā śṛṇu",
    "GE07mbh_12_u:336.013a": "yadāsīn mānasaṃ janma nārāyaṇamukhodgatam",
    "GE07mbh_12_u:336.013c": "brahmaṇaḥ pṛthivīpāla tadā nārāyaṇaḥ svayam",
    "GE07mbh_12_u:336.013e": "tena dharmeṇa kṛtavān daivaṃ pitryaṃ ca bhārata",
    "GE07mbh_12_u:336.014a": "phenapā ṛṣayaś caiva taṃ dharmaṃ pratipedire",
    "GE07mbh_12_u:336.014c": "vaikhānasāḥ phenapebhyo dharmam etaṃ prapedire",
    "GE07mbh_12_u:336.014e": "vaikhānasebhyaḥ somas tu tataḥ so 'ntardadhe punaḥ",
    "GE07mbh_12_u:336.015a": "yadāsīc cākṣuṣaṃ janma dvitīyaṃ brahmaṇo nṛpa",
    "GE07mbh_12_u:336.015c": "tadā pitāmahāt somād etaṃ dharmam ajānata",
    "GE07mbh_12_u:336.015e": "nārāyaṇātmakaṃ rājan rudrāya pradadau ca saḥ",
    "GE07mbh_12_u:336.016a": "tato yogasthito rudraḥ purā kṛtayuge nṛpa",
    "GE07mbh_12_u:336.016c": "vālakhilyān ṛṣīn sarvān dharmam etam apāṭhayat",
    "GE07mbh_12_u:336.016e": "antardadhe tato bhūyas tasya devasya māyayā",
    "GE07mbh_12_u:336.016f-0899_01": "vālakhilyā mahātmāno dharmāya pradaduś ca tam",
    "GE07mbh_12_u:336.017a": "tṛtīyaṃ brahmaṇo janma yadāsīd vācikaṃ mahat",
    "GE07mbh_12_u:336.017c": "tatraiṣa dharmaḥ saṃbhūtaḥ svayaṃ nārāyaṇān nṛpa",
    "GE07mbh_12_u:336.018a": "suparṇo nāma tam ṛṣiḥ prāptavān puruṣottamāt",
    "GE07mbh_12_u:336.018c": "tapasā vai sutaptena damena niyamena ca",
    "GE07mbh_12_u:336.019a": "triḥ parikrāntavān etat suparṇo dharmam uttamam",
    "GE07mbh_12_u:336.019c": "yasmāt tasmād vrataṃ hy etat trisauparṇam ihocyate",
    "GE07mbh_12_u:336.020a": "ṛgvedapāṭhapaṭhitaṃ vratam etad dhi duścaram",
    "GE07mbh_12_u:336.020c": "suparṇāc cāpy adhigato dharma eṣa sanātanaḥ",
    "GE07mbh_12_u:336.021a": "vāyunā dvipadāṃ śreṣṭha prathito jagadāyuṣā",
    "GE07mbh_12_u:336.021c": "vāyoḥ sakāśāt prāptaś ca ṛṣibhir vighasāśibhiḥ",
    "GE07mbh_12_u:336.022a": "tebhyo mahodadhiś cainaṃ prāptavān dharmam uttamam",
    "GE07mbh_12_u:336.022c": "tataḥ so 'ntardadhe bhūyo nārāyaṇasamāhitaḥ",
    "GE07mbh_12_u:336.023a": "yadā bhūyaḥ śravaṇajā sṛṣṭir āsīn mahātmanaḥ",
    "GE07mbh_12_u:336.023c": "brahmaṇaḥ puruṣavyāghra tatra kīrtayataḥ śṛṇu",
    "GE07mbh_12_u:336.024a": "jagat sraṣṭumanā devo harir nārāyaṇaḥ svayam",
    "GE07mbh_12_u:336.024c": "cintayām āsa puruṣaṃ jagatsargakaraṃ prabhuḥ",
    "GE07mbh_12_u:336.025a": "atha cintayatas tasya karṇābhyāṃ puruṣaḥ sṛtaḥ",
    "GE07mbh_12_u:336.025c": "prajāsargakaro brahmā tam uvāca jagatpatiḥ",
    "GE07mbh_12_u:336.026a": "sṛja prajāḥ putra sarvā mukhataḥ pādatas tathā",
    "GE07mbh_12_u:336.026c": "śreyas tava vidhāsyāmi balaṃ tejaś ca suvrata",
    "GE07mbh_12_u:336.027a": "dharmaṃ ca matto gṛhṇīṣva sātvataṃ nāma nāmataḥ",
    "GE07mbh_12_u:336.027c": "tena sarvaṃ kṛtayugaṃ sthāpayasva yathāvidhi",
    "GE07mbh_12_u:336.028a": "tato brahmā namaścakre devāya harimedhase",
    "GE07mbh_12_u:336.028c": "dharmaṃ cāgryaṃ sa jagrāha sarahasyaṃ sasaṃgraham",
    "GE07mbh_12_u:336.028e": "āraṇyakena sahitaṃ nārāyaṇamukhodgatam",
    "GE07mbh_12_u:336.029a": "upadiśya tato dharmaṃ brahmaṇe 'mitatejase",
    "GE07mbh_12_u:336.029c": "taṃ kārtayugadharmāṇaṃ nirāśīḥkarmasaṃjñitam",
    "GE07mbh_12_u:336.029e": "jagāma tamasaḥ pāraṃ yatrāvyaktaṃ vyavasthitam",
    "GE07mbh_12_u:336.030a": "tato 'tha varado devo brahmalokapitāmahaḥ",
    "GE07mbh_12_u:336.030c": "asṛjat sa tadā lokān kṛtsnān sthāvarajaṅgamān",
    "GE07mbh_12_u:336.031a": "tataḥ prāvartata tadā ādau kṛtayugaṃ śubham",
    "GE07mbh_12_u:336.031c": "tato hi sātvato dharmo vyāpya lokān avasthitaḥ",
    "GE07mbh_12_u:336.032a": "tenaivādyena dharmeṇa brahmā lokavisargakṛt",
    "GE07mbh_12_u:336.032c": "pūjayām āsa deveśaṃ hariṃ nārāyaṇaṃ prabhum",
    "GE07mbh_12_u:336.033a": "dharmapratiṣṭhāhetoś ca manuṃ svārociṣaṃ tataḥ",
    "GE07mbh_12_u:336.033c": "adhyāpayām āsa tadā lokānāṃ hitakāmyayā",
    "GE07mbh_12_u:336.034a": "tataḥ svārociṣaḥ putraṃ svayaṃ śaṅkhapadaṃ nṛpa",
    "GE07mbh_12_u:336.034c": "adhyāpayat purāvyagraḥ sarvalokapatir vibhuḥ",
    "GE07mbh_12_u:336.035a": "tataḥ śaṅkhapadaś cāpi putram ātmajam aurasam",
    "GE07mbh_12_u:336.035c": "diśāpālaṃ sudharmāṇam adhyāpayata bhārata",
    "GE07mbh_12_u:336.035e": "tataḥ so 'ntardadhe bhūyaḥ prāpte tretāyuge punaḥ",
    "GE07mbh_12_u:336.036a": "nāsikyajanmani purā brahmaṇaḥ pārthivottama",
    "GE07mbh_12_u:336.036c": "dharmam etaṃ svayaṃ devo harir nārāyaṇaḥ prabhuḥ",
    "GE07mbh_12_u:336.036e": "ujjagārāravindākṣo brahmaṇaḥ paśyatas tadā",
    "GE07mbh_12_u:336.037a": "sanatkumāro bhagavāṃs tataḥ prādhītavān nṛpa",
    "GE07mbh_12_u:336.037c": "sanatkumārād api ca vīraṇo vai prajāpatiḥ",
    "GE07mbh_12_u:336.037e": "kṛtādau kuruśārdūla dharmam etam adhītavān",
    "GE07mbh_12_u:336.038a": "vīraṇaś cāpy adhītyainaṃ raucyāya manave dadau",
    "GE07mbh_12_u:336.038c": "raucyaḥ putrāya śuddhāya suvratāya sumedhase",
    "GE07mbh_12_u:336.039a": "kukṣināmne 'tha pradadau diśāṃ pālāya dharmiṇe",
    "GE07mbh_12_u:336.039c": "tataḥ so 'ntardadhe bhūyo nārāyaṇamukhodgataḥ",
    "GE07mbh_12_u:336.040a": "aṇḍaje janmani punar brahmaṇe hariyonaye",
    "GE07mbh_12_u:336.040c": "eṣa dharmaḥ samudbhūto nārāyaṇamukhāt punaḥ",
    "GE07mbh_12_u:336.041a": "gṛhīto brahmaṇā rājan prayuktaś ca yathāvidhi",
    "GE07mbh_12_u:336.041c": "adhyāpitāś ca munayo nāmnā barhiṣado nṛpa",
    "GE07mbh_12_u:336.042a": "barhiṣadbhyaś ca saṃkrāntaḥ sāmavedāntagaṃ dvijam",
    "GE07mbh_12_u:336.042c": "jyeṣṭhaṃ nāmnābhivikhyātaṃ jyeṣṭhasāmavrato hariḥ",
    "GE07mbh_12_u:336.043a": "jyeṣṭhāc cāpy anusaṃkrānto rājānam avikampanam",
    "GE07mbh_12_u:336.043c": "antardadhe tato rājann eṣa dharmaḥ prabhor hareḥ",
    "GE07mbh_12_u:336.044a": "yad idaṃ saptamaṃ janma padmajaṃ brahmaṇo nṛpa",
    "GE07mbh_12_u:336.044c": "tatraiṣa dharmaḥ kathitaḥ svayaṃ nārāyaṇena hi",
    "GE07mbh_12_u:336.045a": "pitāmahāya śuddhāya yugādau lokadhāriṇe",
    "GE07mbh_12_u:336.045c": "pitāmahaś ca dakṣāya dharmam etaṃ purā dadau",
    "GE07mbh_12_u:336.046a": "tato jyeṣṭhe tu dauhitre prādād dakṣo nṛpottama",
    "GE07mbh_12_u:336.046c": "āditye savitur jyeṣṭhe vivasvāñ jagṛhe tataḥ",
    "GE07mbh_12_u:336.047a": "tretāyugādau ca punar vivasvān manave dadau",
    "GE07mbh_12_u:336.047c": "manuś ca lokabhūtyarthaṃ sutāyekṣvākave dadau",
    "GE07mbh_12_u:336.048a": "ikṣvākuṇā ca kathito vyāpya lokān avasthitaḥ",
    "GE07mbh_12_u:336.048c": "gamiṣyati kṣayānte ca punar nārāyaṇaṃ nṛpa",
    "GE07mbh_12_u:336.049a": "vratināṃ cāpi yo dharmaḥ sa te pūrvaṃ nṛpottama",
    "GE07mbh_12_u:336.049c": "kathito harigītāsu",
    "GE07mbh_12_u:336.050a": "nāradena tu saṃprāptaḥ sarahasyaḥ sasaṃgrahaḥ",
    "GE07mbh_12_u:336.050c": "eṣa dharmo jagannāthāt sākṣān nārāyaṇān nṛpa",
    "GE07mbh_12_u:336.051a": "evam eṣa mahān dharma ādyo rājan sanātanaḥ",
    "GE07mbh_12_u:336.051c": "durvijñeyo duṣkaraś ca sātvatair dhāryate sadā",
    "GE07mbh_12_u:336.052a": "dharmajñānena caitena suprayuktena karmaṇā",
    "GE07mbh_12_u:336.052c": "ahiṃsādharmayuktena prīyate harir īśvaraḥ",
    "GE07mbh_12_u:336.053a": "ekavyūhavibhāgo vā kva cid dvivyūhasaṃjñitaḥ",
    "GE07mbh_12_u:336.053c": "trivyūhaś cāpi saṃkhyātaś caturvyūhaś ca dṛśyate",
    "GE07mbh_12_u:336.054a": "harir eva hi kṣetrajño nirmamo niṣkalas tathā",
    "GE07mbh_12_u:336.054c": "jīvaś ca sarvabhūteṣu pañcabhūtaguṇātigaḥ",
    "GE07mbh_12_u:336.055a": "manaś ca prathitaṃ rājan pañcendriyasamīraṇam",
    "GE07mbh_12_u:336.055c": "eṣa lokanidhir dhīmān eṣa lokavisargakṛt",
    "GE07mbh_12_u:336.056a": "akartā caiva kartā ca kāryaṃ kāraṇam eva ca",
    "GE07mbh_12_u:336.056c": "yathecchati tathā rājan krīḍate puruṣo 'vyayaḥ",
    "GE07mbh_12_u:336.057a": "eṣa ekāntidharmas te kīrtito nṛpasattama",
    "GE07mbh_12_u:336.057c": "mayā guruprasādena durvijñeyo",
    "GE07mbh_12_u:336.057e": "ekāntino hi puruṣā durlabhā bahavo nṛpa",
    "GE07mbh_12_u:336.058a": "yady ekāntibhir ākīrṇaṃ jagat syāt kurunandana",
    "GE07mbh_12_u:336.058c": "ahiṃsakair ātmavidbhiḥ sarvabhūtahite rataiḥ",
    "GE07mbh_12_u:336.058e": "bhavet kṛtayugaprāptir āśīḥkarmavivarjitaiḥ",
    "GE07mbh_12_u:336.059a": "evaṃ sa bhagavān vyāso gurur mama viśāṃ pate",
    "GE07mbh_12_u:336.059c": "kathayām āsa dharmajño dharmarājñe dvijottamaḥ",
    "GE07mbh_12_u:336.060a": "ṛṣīṇāṃ saṃnidhau rājañ śṛṇvatoḥ kṛṣṇabhīṣmayoḥ",
    "GE07mbh_12_u:336.060c": "tasyāpy akathayat pūrvaṃ nāradaḥ sumahātapāḥ",
    "GE07mbh_12_u:336.061a": "devaṃ paramakaṃ brahma śvetaṃ candrābham acyutam",
    "GE07mbh_12_u:336.061c": "yatra caikāntino yānti nārāyaṇaparāyaṇāḥ",
    "GE07mbh_12_u:336.061d-0900_01": "tad eva kevalaṃ sthānaṃ muktānāṃ paramaṃ bhavet",
    "GE07mbh_12_u:336.062": "janamejaya uvāca",
    "GE07mbh_12_u:336.062a": "evaṃ bahuvidhaṃ dharmaṃ pratibuddhair niṣevitam",
    "GE07mbh_12_u:336.062c": "na kurvanti kathaṃ viprā anye nānāvrate sthitāḥ",
    "GE07mbh_12_u:336.063": "vaiśaṃpāyana uvāca",
    "GE07mbh_12_u:336.063a": "tisraḥ prakṛtayo rājan dehabandheṣu nirmitāḥ",
    "GE07mbh_12_u:336.063c": "sāttvikī rājasī caiva tāmasī ceti bhārata",
    "GE07mbh_12_u:336.064a": "dehabandheṣu puruṣaḥ śreṣṭhaḥ kurukulodvaha",
    "GE07mbh_12_u:336.064c": "sāttvikaḥ puruṣavyāghra bhaven mokṣārthaniścitaḥ",
    "GE07mbh_12_u:336.065a": "atrāpi sa vijānāti puruṣaṃ brahmavartinam",
    "GE07mbh_12_u:336.065c": "nārāyaṇaparo mokṣas tato vai sāttvikaḥ smṛtaḥ",
    "GE07mbh_12_u:336.066a": "manīṣitaṃ ca prāpnoti cintayan puruṣottamam",
    "GE07mbh_12_u:336.066c": "ekāntabhaktiḥ satataṃ",
    "GE07mbh_12_u:336.067a": "manīṣiṇo hi ye ke cid yatayo mokṣakāṅkṣiṇaḥ",
    "GE07mbh_12_u:336.067c": "teṣāṃ vai chinnatṛṣṇānāṃ yogakṣemavaho hariḥ",
    "GE07mbh_12_u:336.068a": "jāyamānaṃ hi puruṣaṃ yaṃ paśyen madhusūdanaḥ",
    "GE07mbh_12_u:336.068c": "sāttvikas tu sa vijñeyo bhaven mokṣe ca niścitaḥ",
    "GE07mbh_12_u:336.069a": "sāṃkhyayogena tulyo hi dharma ekāntasevitaḥ",
    "GE07mbh_12_u:336.069c": "nārāyaṇātmake mokṣe tato yānti parāṃ gatim",
    "GE07mbh_12_u:336.070a": "nārāyaṇena dṛṣṭaś ca pratibuddho bhavet pumān",
    "GE07mbh_12_u:336.070c": "evam ātmecchayā rājan pratibuddho na jāyate",
    "GE07mbh_12_u:336.071a": "rājasī tāmasī caiva vyāmiśre prakṛtī smṛte",
    "GE07mbh_12_u:336.071c": "tadātmakaṃ hi puruṣaṃ jāyamānaṃ viśāṃ pate",
    "GE07mbh_12_u:336.071e": "pravṛttilakṣaṇair yuktaṃ nāvekṣati hariḥ svayam",
    "GE07mbh_12_u:336.072a": "paśyaty enaṃ jāyamānaṃ brahmā lokapitāmahaḥ",
    "GE07mbh_12_u:336.072c": "rajasā tamasā caiva mānuṣaṃ samabhiplutam",
    "GE07mbh_12_u:336.073a": "kāmaṃ devāś ca ṛṣayaḥ sattvasthā nṛpasattama",
    "GE07mbh_12_u:336.073c": "hīnāḥ sattvena sūkṣmeṇa tato vaikārikāḥ smṛtāḥ",
    "GE07mbh_12_u:336.074": "janamejaya uvāca",
    "GE07mbh_12_u:336.074a": "kathaṃ vaikāriko gacchet puruṣaḥ puruṣottamam",
    "GE07mbh_12_u:336.074b-0901_01": "vada sarvaṃ yathādṛṣṭaṃ pravṛttiṃ ca yathākramam",
    "GE07mbh_12_u:336.075": "vaiśaṃpāyana uvāca",
    "GE07mbh_12_u:336.075a": "susūkṣmasattvasaṃyuktaṃ saṃyuktaṃ tribhir akṣaraiḥ",
    "GE07mbh_12_u:336.075c": "puruṣaḥ puruṣaṃ gacchen niṣkriyaḥ pañcaviṃśakam",
    "GE07mbh_12_u:336.076a": "evam ekaṃ sāṃkhyayogaṃ vedāraṇyakam eva ca",
    "GE07mbh_12_u:336.076c": "parasparāṅgāny etāni pañcarātraṃ ca kathyate",
    "GE07mbh_12_u:336.076e": "eṣa ekāntināṃ dharmo",
    "GE07mbh_12_u:336.077a": "yathā samudrāt prasṛtā jalaughās; tam eva rājan punar āviśanti",
    "GE07mbh_12_u:336.077c": "ime tathā jñānamahājalaughā; nārāyaṇaṃ vai punar āviśanti",
    "GE07mbh_12_u:336.078a": "eṣa te kathito dharmaḥ sātvato yadubāndhava",
    "GE07mbh_12_u:336.078c": "kuruṣvainaṃ yathānyāyaṃ yadi śaknoṣi bhārata",
    "GE07mbh_12_u:336.079a": "evaṃ hi sumahābhāgo nārado gurave mama",
    "GE07mbh_12_u:336.079c": "śvetānāṃ yatinām āha ekāntagatim avyayām",
    "GE07mbh_12_u:336.080a": "vyāsaś cākathayat prītyā dharmaputrāya dhīmate",
    "GE07mbh_12_u:336.080c": "sa evāyaṃ mayā tubhyam ākhyātaḥ prasṛto guroḥ",
    "GE07mbh_12_u:336.081a": "itthaṃ hi duścaro dharma eṣa pārthivasattama",
    "GE07mbh_12_u:336.081c": "yathaiva tvaṃ tathaivānye na bhajanti vimohitāḥ",
    "GE07mbh_12_u:336.082a": "kṛṣṇa eva hi lokānāṃ bhāvano mohanas tathā",
    "GE07mbh_12_u:336.082c": "saṃhārakārakaś caiva kāraṇaṃ ca viśāṃ pate",
    "GE07mbh_12_u:337.001": "janamejaya uvāca",
    "GE07mbh_12_u:337.001a": "sāṃkhyaṃ yogaṃ pañcarātraṃ vedāraṇyakam eva ca",
    "GE07mbh_12_u:337.001c": "jñānāny etāni brahmarṣe lokeṣu pracaranti ha",
    "GE07mbh_12_u:337.002a": "kim etāny ekaniṣṭhāni pṛthaṅniṣṭhāni vā mune",
    "GE07mbh_12_u:337.002c": "prabrūhi vai mayā pṛṣṭaḥ pravṛttiṃ ca yathākramam",
    "GE07mbh_12_u:337.003": "vaiśaṃpāyana uvāca",
    "GE07mbh_12_u:337.003a": "jajñe bahujñaṃ param atyudāraṃ; yaṃ dvīpamadhye ātmavantam",
    "GE07mbh_12_u:337.003c": "parāśarād gandhavatī maharṣiṃ; tasmai namo 'jñānatamonudāya",
    "GE07mbh_12_u:337.004a": "pitāmahādyaṃ pravadanti ṣaṣṭhaṃ; maharṣim ārṣeyavibhūtiyuktam",
    "GE07mbh_12_u:337.004c": "nārāyaṇasyāṃśajam ekaputraṃ; dvaipāyanaṃ vedamahānidhānam",
    "GE07mbh_12_u:337.005a": "tam ādikāleṣu mahāvibhūtir; nārāyaṇo brahmamahānidhānam",
    "GE07mbh_12_u:337.005c": "sasarja putrārtham udāratejā; vyāsaṃ mahātmānam ajaḥ purāṇaḥ",
    "GE07mbh_12_u:337.006": "janamejaya uvāca",
    "GE07mbh_12_u:337.006a": "tvayaiva kathitaḥ pūrvaṃ saṃbhavo dvijasattama",
    "GE07mbh_12_u:337.006c": "vasiṣṭhasya sutaḥ śaktiḥ śakteḥ putraḥ parāśaraḥ",
    "GE07mbh_12_u:337.007a": "parāśarasya dāyādaḥ kṛṣṇadvaipāyano muniḥ",
    "GE07mbh_12_u:337.007c": "bhūyo nārāyaṇasutaṃ tvam evainaṃ prabhāṣase",
    "GE07mbh_12_u:337.008a": "kim ataḥ pūrvajaṃ janma vyāsasyāmitatejasaḥ",
    "GE07mbh_12_u:337.008c": "kathayasvottamamate janma nārāyaṇodbhavam",
    "GE07mbh_12_u:337.009": "vaiśaṃpāyana uvāca",
    "GE07mbh_12_u:337.009a": "vedārthān vettukāmasya dharmiṣṭhasya taponidheḥ",
    "GE07mbh_12_u:337.009c": "guror me jñānaniṣṭhasya himavatpāda āsataḥ",
    "GE07mbh_12_u:337.010a": "kṛtvā bhāratam ākhyānaṃ tapaḥśrāntasya dhīmataḥ",
    "GE07mbh_12_u:337.010c": "śuśrūṣāṃ tatparā rājan kṛtavanto vayaṃ tadā",
    "GE07mbh_12_u:337.011a": "sumantur jaiminiś caiva pailaś ca sudṛḍhavrataḥ",
    "GE07mbh_12_u:337.011c": "ahaṃ caturthaḥ śiṣyo vai śuko vyāsātmajas tathā",
    "GE07mbh_12_u:337.012a": "ebhiḥ parivṛto vyāsaḥ śiṣyaiḥ pañcabhir uttamaiḥ",
    "GE07mbh_12_u:337.012c": "śuśubhe himavatpāde bhūtair bhūtapatir yathā",
    "GE07mbh_12_u:337.013a": "vedān āvartayan sāṅgān bhāratārthāṃś ca sarvaśaḥ",
    "GE07mbh_12_u:337.013c": "tam ekamanasaṃ dāntaṃ yuktā vayam upāsmahe",
    "GE07mbh_12_u:337.014a": "kathāntare 'tha kasmiṃś cit pṛṣṭo 'smābhir dvijottamaḥ",
    "GE07mbh_12_u:337.014c": "vedārthān bhāratārthāṃś ca janma nārāyaṇāt tathā",
    "GE07mbh_12_u:337.015a": "sa pūrvam uktvā vedārthān bhāratārthāṃś ca tattvavit",
    "GE07mbh_12_u:337.015c": "nārāyaṇād idaṃ janma vyāhartum upacakrame",
    "GE07mbh_12_u:337.016a": "śṛṇudhvam ākhyānavaram etad ārṣeyam uttamam",
    "GE07mbh_12_u:337.016c": "ādikālodbhavaṃ viprās tapasādhigataṃ mayā",
    "GE07mbh_12_u:337.017a": "prāpte prajāvisarge vai saptame padmasaṃbhave",
    "GE07mbh_12_u:337.017c": "nārāyaṇo mahāyogī",
    "GE07mbh_12_u:337.018a": "sasṛje nābhitaḥ putraṃ brahmāṇam amitaprabham",
    "GE07mbh_12_u:337.018c": "tataḥ sa prādurabhavad athainaṃ vākyam abravīt",
    "GE07mbh_12_u:337.019a": "mama tvaṃ nābhito jātaḥ prajāsargakaraḥ prabhuḥ",
    "GE07mbh_12_u:337.019c": "sṛja prajās tvaṃ vividhā brahman sajaḍapaṇḍitāḥ",
    "GE07mbh_12_u:337.020a": "sa evam ukto vimukhaś cintāvyākulamānasaḥ",
    "GE07mbh_12_u:337.020c": "praṇamya varadaṃ devam uvāca harim īśvaram",
    "GE07mbh_12_u:337.021a": "kā śaktir mama deveśa prajāḥ sraṣṭuṃ namo 'stu te",
    "GE07mbh_12_u:337.021c": "aprajñāvān ahaṃ deva vidhatsva yad anantaram",
    "GE07mbh_12_u:337.022a": "sa evam ukto bhagavān bhūtvāthāntarhitas tataḥ",
    "GE07mbh_12_u:337.022c": "cintayām āsa deveśo buddhiṃ buddhimatāṃ varaḥ",
    "GE07mbh_12_u:337.023a": "svarūpiṇī tato buddhir upatasthe hariṃ prabhum",
    "GE07mbh_12_u:337.023c": "yogena caināṃ niryogaḥ svayaṃ niyuyuje tadā",
    "GE07mbh_12_u:337.024a": "sa tām aiśvaryayogasthāṃ buddhiṃ śaktimatīṃ satīm",
    "GE07mbh_12_u:337.024c": "uvāca vacanaṃ devo buddhiṃ vai prabhur avyayaḥ",
    "GE07mbh_12_u:337.025a": "brahmāṇaṃ praviśasveti lokasṛṣṭyarthasiddhaye",
    "GE07mbh_12_u:337.025c": "tatas tam īśvarādiṣṭā buddhiḥ kṣipraṃ viveśa sā",
    "GE07mbh_12_u:337.026a": "athainaṃ buddhisaṃyuktaṃ punaḥ sa dadṛśe hariḥ",
    "GE07mbh_12_u:337.026c": "bhūyaś cainaṃ vacaḥ prāha sṛjemā vividhāḥ prajāḥ",
    "GE07mbh_12_u:337.026d-0902_01": "bāḍham ity eva kṛtvā sa yathājñāṃ śirasā hareḥ",
    "GE07mbh_12_u:337.026d-0903_01": "tathākaroc ca dharmātmā brahmā lokapitāmahaḥ",
    "GE07mbh_12_u:337.027a": "evam uktvā sa bhagavāṃs tatraivāntaradhīyata",
    "GE07mbh_12_u:337.027c": "prāpa caiva muhūrtena svasthānaṃ devasaṃjñitam",
    "GE07mbh_12_u:337.028a": "tāṃ caiva prakṛtiṃ prāpya ekībhāvagato 'bhavat",
    "GE07mbh_12_u:337.028c": "athāsya buddhir abhavat punar anyā tadā kila",
    "GE07mbh_12_u:337.029a": "sṛṣṭā imāḥ prajāḥ sarvā brahmaṇā parameṣṭhinā daityadānavagandharvarakṣogaṇasamākulāḥ",
    "GE07mbh_12_u:337.029e": "jātā hīyaṃ vasumatī bhārākrāntā tapasvinī",
    "GE07mbh_12_u:337.030a": "bahavo balinaḥ pṛthvyāṃ",
    "GE07mbh_12_u:337.030c": "bhaviṣyanti tapoyuktā varān prāpsyanti cottamān",
    "GE07mbh_12_u:337.031a": "avaśyam eva taiḥ sarvair varadānena darpitaiḥ",
    "GE07mbh_12_u:337.031c": "bādhitavyāḥ suragaṇā ṛṣayaś ca tapodhanāḥ",
    "GE07mbh_12_u:337.031e": "tatra nyāyyam idaṃ kartuṃ bhārāvataraṇaṃ mayā",
    "GE07mbh_12_u:337.032a": "atha nānāsamudbhūtair vasudhāyāṃ yathākramam",
    "GE07mbh_12_u:337.032c": "nigraheṇa ca pāpānāṃ sādhūnāṃ pragraheṇa ca",
    "GE07mbh_12_u:337.033a": "imāṃ tapasvinīṃ satyāṃ dhārayiṣyāmi medinīm",
    "GE07mbh_12_u:337.033c": "mayā hy eṣā hi dhriyate pātālasthena bhoginā",
    "GE07mbh_12_u:337.034a": "mayā dhṛtā dhārayati jagad dhi sacarācaram",
    "GE07mbh_12_u:337.034c": "tasmāt pṛthvyāḥ paritrāṇaṃ kariṣye saṃbhavaṃ gataḥ",
    "GE07mbh_12_u:337.035a": "evaṃ sa cintayitvā tu bhagavān madhusūdanaḥ",
    "GE07mbh_12_u:337.035c": "rūpāṇy anekāny asṛjat prādurbhāvabhavāya saḥ",
    "GE07mbh_12_u:337.036a": "vārāhaṃ nārasiṃhaṃ ca vāmanaṃ mānuṣaṃ tathā",
    "GE07mbh_12_u:337.036c": "ebhir mayā nihantavyā durvinītāḥ surārayaḥ",
    "GE07mbh_12_u:337.037a": "atha bhūyo jagatsraṣṭā",
    "GE07mbh_12_u:337.037c": "sarasvatīm uccacāra tatra sārasvato 'bhavat",
    "GE07mbh_12_u:337.038a": "apāntaratamā nāma suto vāksaṃbhavo vibhoḥ",
    "GE07mbh_12_u:337.038c": "bhūtabhavyabhaviṣyajñaḥ satyavādī dṛḍhavrataḥ",
    "GE07mbh_12_u:337.039a": "tam uvāca nataṃ mūrdhnā devānām ādir avyayaḥ",
    "GE07mbh_12_u:337.039c": "vedākhyāne śrutiḥ kāryā tvayā matimatāṃ vara",
    "GE07mbh_12_u:337.039e": "tasmāt kuru yathājñaptaṃ mayaitad vacanaṃ mune",
    "GE07mbh_12_u:337.040a": "tena bhinnās tadā vedā manoḥ svāyaṃbhuve 'ntare",
    "GE07mbh_12_u:337.040c": "tatas tutoṣa bhagavān haris tenāsya karmaṇā",
    "GE07mbh_12_u:337.040e": "tapasā ca sutaptena yamena niyamena ca",
    "GE07mbh_12_u:337.041": "śrībhagavān uvāca",
    "GE07mbh_12_u:337.041a": "manvantareṣu putra tvam evaṃ lokapravartakaḥ",
    "GE07mbh_12_u:337.041c": "bhaviṣyasy acalo brahmann apradhṛṣyaś ca nityaśaḥ",
    "GE07mbh_12_u:337.042a": "punas tiṣye ca saṃprāpte kuravo nāma bhāratāḥ",
    "GE07mbh_12_u:337.042c": "bhaviṣyanti mahātmāno rājānaḥ prathitā bhuvi",
    "GE07mbh_12_u:337.043a": "teṣāṃ tvattaḥ prasūtānāṃ kulabhedo bhaviṣyati",
    "GE07mbh_12_u:337.043c": "parasparavināśārthaṃ tvām ṛte dvijasattama",
    "GE07mbh_12_u:337.044a": "tatrāpy anekadhā vedān bhetsyase tapasānvitaḥ",
    "GE07mbh_12_u:337.044c": "kṛṣṇe yuge ca saṃprāpte kṛṣṇavarṇo bhaviṣyasi",
    "GE07mbh_12_u:337.045a": "dharmāṇāṃ vividhānāṃ ca kartā jñānakaras tathā",
    "GE07mbh_12_u:337.045c": "bhaviṣyasi tapoyukto na ca rāgād vimokṣyase",
    "GE07mbh_12_u:337.046a": "vītarāgaś ca putras te paramātmā bhaviṣyati",
    "GE07mbh_12_u:337.046c": "maheśvaraprasādena naitad vacanam anyathā",
    "GE07mbh_12_u:337.047a": "yaṃ mānasaṃ vai pravadanti putraṃ; pitāmahasyottamabuddhiyuktam",
    "GE07mbh_12_u:337.047c": "vasiṣṭham agryaṃ tapaso nidhānaṃ; yaś cāpi sūryaṃ vyatiricya bhāti",
    "GE07mbh_12_u:337.048a": "tasyānvaye cāpi tato maharṣiḥ; parāśaro nāma mahāprabhāvaḥ",
    "GE07mbh_12_u:337.048c": "pitā sa te vedanidhir variṣṭho; mahātapā vai tapaso nivāsaḥ",
    "GE07mbh_12_u:337.048e": "kānīnagarbhaḥ pitṛkanyakāyāṃ; tasmād ṛṣes tvaṃ bhavitā ca putraḥ",
    "GE07mbh_12_u:337.049a": "bhūtabhavyabhaviṣyāṇāṃ chinnasarvārthasaṃśayaḥ",
    "GE07mbh_12_u:337.049c": "ye hy atikrāntakāḥ pūrvaṃ sahasrayugaparyayāḥ",
    "GE07mbh_12_u:337.050a": "tāṃś ca sarvān mayoddiṣṭān drakṣyase tapasānvitaḥ",
    "GE07mbh_12_u:337.050c": "punar drakṣyasi cānekasahasrayugaparyayān",
    "GE07mbh_12_u:337.051a": "anādinidhanaṃ loke cakrahastaṃ ca māṃ mune",
    "GE07mbh_12_u:337.051c": "anudhyānān mama mune naitad vacanam anyathā",
    "GE07mbh_12_u:337.051d-0904_01": "bhaviṣyati mahāsattva khyātiś cāpy atulā tava",
    "GE07mbh_12_u:337.052a": "śanaiścaraḥ sūryaputro bhaviṣyati manur mahān",
    "GE07mbh_12_u:337.052c": "tasmin manvantare caiva saptarṣigaṇapūrvakaḥ",
    "GE07mbh_12_u:337.052e": "tvam eva bhavitā vatsa matprasādān na saṃśayaḥ",
    "GE07mbh_12_u:337.052f-0905_01": "yat kiṃ cid vidyate loke sarvaṃ tan madviceṣṭitam",
    "GE07mbh_12_u:337.052f-0905_02": "anyo hy anyaṃ cintayati svacchandaṃ vidadhāmy aham",
    "GE07mbh_12_u:337.053": "vyāsa uvāca",
    "GE07mbh_12_u:337.053a": "evaṃ sārasvatam ṛṣim apāntaratamaṃ tadā",
    "GE07mbh_12_u:337.053c": "uktvā vacanam īśānaḥ sādhayasvety athābravīt",
    "GE07mbh_12_u:337.054a": "so 'haṃ tasya prasādena devasya harimedhasaḥ",
    "GE07mbh_12_u:337.054c": "apāntaratamā nāma tato jāto ''jñayā hareḥ",
    "GE07mbh_12_u:337.054e": "punaś ca jāto vikhyāto vasiṣṭhakulanandanaḥ",
    "GE07mbh_12_u:337.055a": "tad etat kathitaṃ janma mayā pūrvakam ātmanaḥ",
    "GE07mbh_12_u:337.055c": "nārāyaṇaprasādena tathā nārāyaṇāṃśajam",
    "GE07mbh_12_u:337.056a": "mayā hi sumahat taptaṃ tapaḥ paramadāruṇam",
    "GE07mbh_12_u:337.056c": "purā matimatāṃ śreṣṭhāḥ parameṇa samādhinā",
    "GE07mbh_12_u:337.057a": "etad vaḥ kathitaṃ sarvaṃ yan māṃ pṛcchatha putrakāḥ",
    "GE07mbh_12_u:337.057c": "pūrvajanma bhaviṣyaṃ ca bhaktānāṃ snehato mayā",
    "GE07mbh_12_u:337.058": "vaiśaṃpāyana uvāca",
    "GE07mbh_12_u:337.058a": "eṣa te kathitaḥ pūrvaṃ saṃbhavo 'smadguror nṛpa",
    "GE07mbh_12_u:337.058c": "vyāsasyākliṣṭamanaso yathā pṛṣṭaḥ punaḥ śṛṇu",
    "GE07mbh_12_u:337.059a": "sāṃkhyaṃ yogaṃ pañcarātraṃ vedāḥ pāśupataṃ tathā",
    "GE07mbh_12_u:337.059c": "jñānāny etāni rājarṣe viddhi nānāmatāni vai",
    "GE07mbh_12_u:337.060a": "sāṃkhyasya vaktā kapilaḥ paramarṣiḥ sa ucyate",
    "GE07mbh_12_u:337.060c": "hiraṇyagarbho yogasya vettā nānyaḥ purātanaḥ",
    "GE07mbh_12_u:337.061a": "apāntaratamāś caiva vedācāryaḥ sa ucyate",
    "GE07mbh_12_u:337.061c": "prācīnagarbhaṃ tam ṛṣiṃ pravadantīha ke cana",
    "GE07mbh_12_u:337.062a": "umāpatir bhūtapatiḥ śrīkaṇṭho brahmaṇaḥ sutaḥ",
    "GE07mbh_12_u:337.062c": "uktavān idam avyagro jñānaṃ pāśupataṃ śivaḥ",
    "GE07mbh_12_u:337.063a": "pañcarātrasya kṛtsnasya vettā tu bhagavān svayam",
    "GE07mbh_12_u:337.063c": "sarveṣu ca nṛpaśreṣṭha jñāneṣv eteṣu dṛśyate",
    "GE07mbh_12_u:337.064a": "yathāgamaṃ yathājñānaṃ niṣṭhā nārāyaṇaḥ prabhuḥ",
    "GE07mbh_12_u:337.064c": "na cainam evaṃ jānanti tamobhūtā viśāṃ pate",
    "GE07mbh_12_u:337.065a": "tam eva śāstrakartāraṃ pravadanti manīṣiṇaḥ",
    "GE07mbh_12_u:337.065c": "niṣṭhāṃ nārāyaṇam ṛṣiṃ nānyo 'stīti ca vādinaḥ",
    "GE07mbh_12_u:337.066a": "niḥsaṃśayeṣu sarveṣu nityaṃ vasati vai hariḥ",
    "GE07mbh_12_u:337.066c": "sasaṃśayān hetubalān nādhyāvasati mādhavaḥ",
    "GE07mbh_12_u:337.067a": "pañcarātravido ye tu yathākramaparā nṛpa",
    "GE07mbh_12_u:337.067c": "ekāntabhāvopagatās te hariṃ praviśanti vai",
    "GE07mbh_12_u:337.068a": "sāṃkhyaṃ ca yogaṃ ca sanātane dve; vedāś ca sarve nikhilena rājan",
    "GE07mbh_12_u:337.068c": "sarvaiḥ samastair ṛṣibhir nirukto; nārāyaṇo viśvam idaṃ purāṇam",
    "GE07mbh_12_u:337.069a": "śubhāśubhaṃ karma samīritaṃ yat; pravartate sarvalokeṣu kiṃ cit",
    "GE07mbh_12_u:337.069c": "tasmād ṛṣes tad bhavatīti vidyād; divy antarikṣe bhuvi cāpsu cāpi",
    "GE07mbh_12_u:338.001": "janamejaya uvāca",
    "GE07mbh_12_u:338.001a": "bahavaḥ puruṣā brahmann utāho eka eva tu",
    "GE07mbh_12_u:338.001c": "ko hy atra puruṣaḥ śreṣṭhaḥ ko vā yonir ihocyate",
    "GE07mbh_12_u:338.002": "vaiśaṃpāyana uvāca",
    "GE07mbh_12_u:338.002a": "bahavaḥ puruṣā loke sāṃkhyayogavicāriṇām",
    "GE07mbh_12_u:338.002c": "naitad icchanti puruṣam ekaṃ kurukulodvaha",
    "GE07mbh_12_u:338.003a": "bahūnāṃ puruṣāṇāṃ ca yathaikā yonir ucyate",
    "GE07mbh_12_u:338.003c": "tathā taṃ puruṣaṃ viśvaṃ vyākhyāsyāmi guṇādhikam",
    "GE07mbh_12_u:338.004a": "namaskṛtvā tu gurave vyāsāyāmitatejase",
    "GE07mbh_12_u:338.004c": "tapoyuktāya dāntāya vandyāya paramarṣaye",
    "GE07mbh_12_u:338.005a": "idaṃ puruṣasūktaṃ hi sarvavedeṣu pārthiva",
    "GE07mbh_12_u:338.005c": "ṛtaṃ satyaṃ ca vikhyātam ṛṣisiṃhena cintitam",
    "GE07mbh_12_u:338.006a": "utsargeṇāpavādena ṛṣibhiḥ kapilādibhiḥ",
    "GE07mbh_12_u:338.006c": "adhyātmacintām āśritya śāstrāṇy uktāni bhārata",
    "GE07mbh_12_u:338.007a": "samāsatas tu yad vyāsaḥ puruṣaikatvam uktavān",
    "GE07mbh_12_u:338.007c": "tat te 'haṃ saṃpravakṣyāmi prasādād amitaujasaḥ",
    "GE07mbh_12_u:338.008a": "atrāpy udāharantīmam itihāsaṃ purātanam",
    "GE07mbh_12_u:338.008c": "brahmaṇā saha saṃvādaṃ tryambakasya viśāṃ pate",
    "GE07mbh_12_u:338.009a": "kṣīrodasya samudrasya madhye hāṭakasaprabhaḥ",
    "GE07mbh_12_u:338.009c": "vaijayanta iti khyātaḥ parvatapravaro nṛpa",
    "GE07mbh_12_u:338.010a": "tatrādhyātmagatiṃ deva ekākī pravicintayan",
    "GE07mbh_12_u:338.010c": "vairājasadane nityaṃ vaijayantaṃ niṣevate",
    "GE07mbh_12_u:338.011a": "atha tatrāsatas tasya caturvaktrasya dhīmataḥ",
    "GE07mbh_12_u:338.011c": "lalāṭaprabhavaḥ putraḥ śiva āgād yadṛcchayā",
    "GE07mbh_12_u:338.011e": "ākāśenaiva yogīśaḥ purā trinayanaḥ prabhuḥ",
    "GE07mbh_12_u:338.012a": "tataḥ khān nipapātāśu dharaṇīdharamūrdhani",
    "GE07mbh_12_u:338.012c": "agrataś cābhavat prīto vavande cāpi pādayoḥ",
    "GE07mbh_12_u:338.013a": "taṃ pādayor nipatitaṃ dṛṣṭvā savyena pāṇinā",
    "GE07mbh_12_u:338.013c": "utthāpayām āsa tadā prabhur ekaḥ prajāpatiḥ",
    "GE07mbh_12_u:338.014a": "uvāca cainaṃ bhagavāṃś cirasyāgatam ātmajam",
    "GE07mbh_12_u:338.014c": "svāgataṃ te mahābāho diṣṭyā prāpto 'si me 'ntikam",
    "GE07mbh_12_u:338.015a": "kaccit te kuśalaṃ putra svādhyāyatapasoḥ sadā",
    "GE07mbh_12_u:338.015c": "nityam ugratapās tvaṃ hi tataḥ pṛcchāmi te punaḥ",
    "GE07mbh_12_u:338.016": "rudra uvāca",
    "GE07mbh_12_u:338.016a": "tvatprasādena bhagavan svādhyāyatapasor mama",
    "GE07mbh_12_u:338.016c": "kuśalaṃ cāvyayaṃ caiva sarvasya jagatas tathā",
    "GE07mbh_12_u:338.017a": "ciradṛṣṭo hi bhagavān vairājasadane mayā",
    "GE07mbh_12_u:338.017c": "tato 'haṃ parvataṃ prāptas tv imaṃ tvatpādasevitam",
    "GE07mbh_12_u:338.018a": "kautūhalaṃ cāpi hi me ekāntagamanena te",
    "GE07mbh_12_u:338.018c": "naitat kāraṇam alpaṃ hi bhaviṣyati pitāmaha",
    "GE07mbh_12_u:338.019a": "kiṃ nu tat sadanaṃ śreṣṭhaṃ kṣutpipāsāvivarjitam",
    "GE07mbh_12_u:338.019c": "surāsurair adhyuṣitam ṛṣibhiś cāmitaprabhaiḥ",
    "GE07mbh_12_u:338.020a": "gandharvair apsarobhiś ca satataṃ saṃniṣevitam",
    "GE07mbh_12_u:338.020c": "utsṛjyemaṃ girivaram ekākī prāptavān asi brahmovāca",
    "GE07mbh_12_u:338.021a": "vaijayanto girivaraḥ satataṃ sevyate mayā",
    "GE07mbh_12_u:338.021c": "atraikāgreṇa manasā puruṣaś cintyate virāṭ",
    "GE07mbh_12_u:338.022": "rudra uvāca",
    "GE07mbh_12_u:338.022a": "bahavaḥ puruṣā brahmaṃs tvayā sṛṣṭāḥ svayaṃbhuvā",
    "GE07mbh_12_u:338.022c": "sṛjyante cāpare brahman sa caikaḥ puruṣo virāṭ",
    "GE07mbh_12_u:338.023a": "ko hy asau cintyate brahmaṃs tvayā vai puruṣottamaḥ",
    "GE07mbh_12_u:338.023c": "etan me saṃśayaṃ brūhi mahat kautūhalaṃ hi me brahmovāca",
    "GE07mbh_12_u:338.024a": "bahavaḥ puruṣāḥ putra ye tvayā samudāhṛtāḥ",
    "GE07mbh_12_u:338.024c": "evam etad atikrāntaṃ draṣṭavyaṃ naivam ity api",
    "GE07mbh_12_u:338.024e": "ādhāraṃ tu pravakṣyāmi ekasya puruṣasya te",
    "GE07mbh_12_u:338.025a": "bahūnāṃ puruṣāṇāṃ sa yathaikā yonir ucyate",
    "GE07mbh_12_u:338.025c": "tathā taṃ puruṣaṃ viśvaṃ paramaṃ sumahattamam",
    "GE07mbh_12_u:338.025e": "nirguṇaṃ nirguṇā bhūtvā praviśanti sanātanam brahmovāca",
    "GE07mbh_12_u:339.001a": "śṛṇu putra yathā hy eṣa puruṣaḥ śāśvato 'vyayaḥ",
    "GE07mbh_12_u:339.001c": "akṣayaś cāprameyaś ca sarvagaś ca nirucyate",
    "GE07mbh_12_u:339.002a": "na sa śakyas tvayā draṣṭuṃ mayānyair vāpi sattama",
    "GE07mbh_12_u:339.002c": "saguṇo nirguṇo viśvo jñānadṛśyo hy asau smṛtaḥ",
    "GE07mbh_12_u:339.003a": "aśarīraḥ śarīreṣu sarveṣu nivasaty asau",
    "GE07mbh_12_u:339.003c": "vasann api śarīreṣu na sa lipyati karmabhiḥ",
    "GE07mbh_12_u:339.004a": "mamāntarātmā tava ca ye cānye dehasaṃjñitāḥ",
    "GE07mbh_12_u:339.004c": "sarveṣāṃ sākṣibhūto 'sau na grāhyaḥ kena cit kva cit",
    "GE07mbh_12_u:339.005a": "viśvamūrdhā viśvabhujo viśvapādākṣināsikaḥ",
    "GE07mbh_12_u:339.005c": "ekaś carati kṣetreṣu svairacārī yathāsukham",
    "GE07mbh_12_u:339.006a": "kṣetrāṇi hi śarīrāṇi bījāni ca śubhāśubhe",
    "GE07mbh_12_u:339.006c": "tāni vetti sa yogātmā tataḥ kṣetrajña ucyate",
    "GE07mbh_12_u:339.007a": "nāgatir na gatis tasya jñeyā bhūtena kena cit",
    "GE07mbh_12_u:339.007c": "sāṃkhyena vidhinā caiva yogena ca yathākramam",
    "GE07mbh_12_u:339.008a": "cintayāmi gatiṃ cāsya na gatiṃ vedmi cottamām",
    "GE07mbh_12_u:339.008c": "yathājñānaṃ tu vakṣyāmi puruṣaṃ taṃ sanātanam",
    "GE07mbh_12_u:339.009a": "tasyaikatvaṃ mahattvaṃ hi sa caikaḥ puruṣaḥ smṛtaḥ",
    "GE07mbh_12_u:339.009c": "mahāpuruṣaśabdaṃ sa bibharty ekaḥ sanātanaḥ",
    "GE07mbh_12_u:339.010a": "eko hutāśo bahudhā samidhyate; ekaḥ sūryas tapasāṃ yonir ekā",
    "GE07mbh_12_u:339.010c": "eko vāyur bahudhā vāti loke; mahodadhiś cāmbhasāṃ yonir ekaḥ",
    "GE07mbh_12_u:339.010e": "puruṣaś caiko nirguṇo viśvarūpas; taṃ nirguṇaṃ puruṣaṃ cāviśanti",
    "GE07mbh_12_u:339.011a": "hitvā guṇamayaṃ sarvaṃ karma hitvā śubhāśubham",
    "GE07mbh_12_u:339.011c": "ubhe satyānṛte tyaktvā evaṃ bhavati nirguṇaḥ",
    "GE07mbh_12_u:339.012a": "acintyaṃ cāpi taṃ jñātvā bhāvasūkṣmaṃ catuṣṭayam",
    "GE07mbh_12_u:339.012c": "vicared yo yatir yattaḥ sa gacchet puruṣaṃ prabhum",
    "GE07mbh_12_u:339.013a": "evaṃ hi paramātmānaṃ ke cid icchanti paṇḍitāḥ",
    "GE07mbh_12_u:339.013c": "ekātmānaṃ tathātmānam apare 'dhyātmacintakāḥ",
    "GE07mbh_12_u:339.014a": "tatra yaḥ paramātmā hi sa nityaṃ nirguṇaḥ smṛtaḥ",
    "GE07mbh_12_u:339.014c": "sa hi nārāyaṇo jñeyaḥ sarvātmā puruṣo hi saḥ",
    "GE07mbh_12_u:339.014e": "na lipyate phalaiś cāpi padmapatram ivāmbhasā",
    "GE07mbh_12_u:339.015a": "karmātmā tv aparo yo 'sau mokṣabandhaiḥ sa yujyate",
    "GE07mbh_12_u:339.015c": "sasaptadaśakenāpi rāśinā yujyate hi saḥ",
    "GE07mbh_12_u:339.015e": "evaṃ bahuvidhaḥ proktaḥ puruṣas te yathākramam",
    "GE07mbh_12_u:339.016a": "yat tat kṛtsnaṃ lokatantrasya dhāma; vedyaṃ paraṃ bodhanīyaṃ saboddhṛ",
    "GE07mbh_12_u:339.016c": "mantā mantavyaṃ prāśitā prāśitavyaṃ; ghrātā ghreyaṃ sparśitā sparśanīyam",
    "GE07mbh_12_u:339.017a": "draṣṭā draṣṭavyaṃ śrāvitā śrāvaṇīyaṃ; jñātā jñeyaṃ saguṇaṃ nirguṇaṃ ca",
    "GE07mbh_12_u:339.017c": "yad vai proktaṃ guṇasāmyaṃ pradhānaṃ; nityaṃ caitac chāśvataṃ cāvyayaṃ ca",
    "GE07mbh_12_u:339.018a": "yad vai sūte dhātur ādyaṃ nidhānaṃ; tad vai viprāḥ pravadante 'niruddham",
    "GE07mbh_12_u:339.018c": "yad vai loke vaidikaṃ karma sādhu; āśīryuktaṃ tad dhi tasyopabhojyam",
    "GE07mbh_12_u:339.019a": "devāḥ sarve munayaḥ sādhu dāntās; taṃ prāg yajñair yajñabhāgaṃ yajante",
    "GE07mbh_12_u:339.019c": "ahaṃ brahmā ādya īśaḥ prajānāṃ; tasmāj jātas tvaṃ ca mattaḥ prasūtaḥ",
    "GE07mbh_12_u:339.019e": "matto jagaj jaṅgamaṃ sthāvaraṃ ca; sarve vedāḥ sarahasyā hi putra",
    "GE07mbh_12_u:339.020a": "caturvibhaktaḥ puruṣaḥ sa krīḍati yathecchati",
    "GE07mbh_12_u:339.020c": "evaṃ sa eva bhagavāñ jñānena pratibodhitaḥ",
    "GE07mbh_12_u:339.021a": "etat te kathitaṃ putra yathāvad anupṛcchataḥ",
    "GE07mbh_12_u:339.021c": "sāṃkhyajñāne tathā yoge yathāvad anuvarṇitam",
    "GE07mbh_12_u:340.001": "yudhiṣṭhira uvāca",
    "GE07mbh_12_u:340.001a": "dharmāḥ pitāmahenoktā mokṣadharmāśritāḥ śubhāḥ",
    "GE07mbh_12_u:340.001c": "dharmam āśramiṇāṃ śreṣṭhaṃ vaktum arhati me bhavān",
    "GE07mbh_12_u:340.002": "bhīṣma uvāca",
    "GE07mbh_12_u:340.002a": "sarvatra vihito dharmaḥ svargyaḥ satyaphalodayaḥ",
    "GE07mbh_12_u:340.002c": "bahudvārasya dharmasya nehāsti viphalā kriyā",
    "GE07mbh_12_u:340.003a": "yasmin yasmiṃs tu viṣaye yo yo yāti viniścayam",
    "GE07mbh_12_u:340.003c": "sa tam evābhijānāti nānyaṃ bharatasattama",
    "GE07mbh_12_u:340.004a": "api ca tvaṃ naravyāghra śrotum arhasi me kathām",
    "GE07mbh_12_u:340.004c": "purā śakrasya kathitāṃ nāradena surarṣiṇā",
    "GE07mbh_12_u:340.005a": "surarṣir nārado rājan siddhas trailokyasaṃmataḥ",
    "GE07mbh_12_u:340.005c": "paryeti kramaśo lokān vāyur avyāhato yathā",
    "GE07mbh_12_u:340.006a": "sa kadā cin maheṣvāsa devarājālayaṃ gataḥ",
    "GE07mbh_12_u:340.006c": "satkṛtaś ca mahendreṇa pratyāsannagato 'bhavat",
    "GE07mbh_12_u:340.007a": "taṃ kṛtakṣaṇam āsīnaṃ paryapṛcchac chacīpatiḥ",
    "GE07mbh_12_u:340.007c": "brahmarṣe kiṃ cid āścaryam asti dṛṣṭaṃ tvayānagha",
    "GE07mbh_12_u:340.008a": "yathā tvam api viprarṣe trailokyaṃ sacarācaram",
    "GE07mbh_12_u:340.008c": "jātakautūhalo nityaṃ siddhaś carasi sākṣivat",
    "GE07mbh_12_u:340.009a": "na hy asty aviditaṃ loke devarṣe tava kiṃ cana",
    "GE07mbh_12_u:340.009c": "śrutaṃ vāpy anubhūtaṃ vā dṛṣṭaṃ vā kathayasva me",
    "GE07mbh_12_u:340.010a": "tasmai rājan surendrāya nārado vadatāṃ varaḥ",
    "GE07mbh_12_u:340.010c": "āsīnāyopapannāya proktavān vipulāṃ kathām",
    "GE07mbh_12_u:340.011a": "yathā yena ca kalpena sa tasmai dvijasattamaḥ",
    "GE07mbh_12_u:340.011c": "kathāṃ kathitavān pṛṣṭas tathā tvam api me śṛṇu",
    "GE07mbh_12_u:341.001": "bhīṣma uvāca",
    "GE07mbh_12_u:341.001a": "āsīt kila kuruśreṣṭha mahāpadme purottame",
    "GE07mbh_12_u:341.001c": "gaṅgāyā dakṣiṇe tīre kaś cid vipraḥ samāhitaḥ",
    "GE07mbh_12_u:341.002a": "saumyaḥ somānvaye vede gatādhvā chinnasaṃśayaḥ",
    "GE07mbh_12_u:341.002c": "dharmanityo jitakrodho nityatṛpto jitendriyaḥ",
    "GE07mbh_12_u:341.003a": "ahiṃsānirato nityaṃ satyaḥ sajjanasaṃmataḥ",
    "GE07mbh_12_u:341.003c": "nyāyaprāptena vittena svena śīlena cānvitaḥ",
    "GE07mbh_12_u:341.004a": "jñātisaṃbandhivipule mitrāpāśrayasaṃmate",
    "GE07mbh_12_u:341.004c": "kule mahati vikhyāte viśiṣṭāṃ vṛttim āsthitaḥ",
    "GE07mbh_12_u:341.005a": "sa putrān bahulān dṛṣṭvā vipule karmaṇi sthitaḥ",
    "GE07mbh_12_u:341.005c": "kuladharmāśrito rājan dharmacaryāparo 'bhavat",
    "GE07mbh_12_u:341.006a": "tataḥ sa dharmaṃ vedoktaṃ yathāśāstroktam eva ca",
    "GE07mbh_12_u:341.006c": "śiṣṭācīrṇaṃ ca dharmaṃ ca trividhaṃ cintya cetasā",
    "GE07mbh_12_u:341.007a": "kiṃ nu me syāc chubhaṃ kṛtvā kiṃ kṣamaṃ kiṃ parāyaṇam",
    "GE07mbh_12_u:341.007c": "ity evaṃ khidyate nityaṃ na ca yāti viniścayam",
    "GE07mbh_12_u:341.008a": "tasyaivaṃ khidyamānasya dharmaṃ paramam āsthitaḥ",
    "GE07mbh_12_u:341.008c": "kadā cid atithiḥ prāpto brāhmaṇaḥ susamāhitaḥ",
    "GE07mbh_12_u:341.009a": "sa tasmai satkriyāṃ cakre kriyāyuktena hetunā",
    "GE07mbh_12_u:341.009c": "viśrāntaṃ cainam āsīnam idaṃ vacanam abravīt",
    "GE07mbh_12_u:342.001": "brāhmaṇa uvāca",
    "GE07mbh_12_u:342.001a": "samutpannābhidhāno 'smi vāṅmādhuryeṇa te 'nagha",
    "GE07mbh_12_u:342.001c": "mitratām abhipannas tvāṃ kiṃ cid vakṣyāmi tac chṛṇu",
    "GE07mbh_12_u:342.002a": "gṛhasthadharmaṃ viprendra kṛtvā putragataṃ tv aham",
    "GE07mbh_12_u:342.002c": "dharmaṃ paramakaṃ kuryāṃ ko hi mārgo bhaved dvija",
    "GE07mbh_12_u:342.003a": "aham ātmānam ātmastham eka evātmani sthitaḥ",
    "GE07mbh_12_u:342.003c": "kartuṃ kāṅkṣāmi necchāmi baddhaḥ sādhāraṇair guṇaiḥ",
    "GE07mbh_12_u:342.004a": "yāvad evānatītaṃ me vayaḥ putraphalāśritam",
    "GE07mbh_12_u:342.004c": "tāvad icchāmi pātheyam ādātuṃ pāralaukikam",
    "GE07mbh_12_u:342.005a": "asmin hi lokasaṃtāne paraṃ pāram abhīpsataḥ",
    "GE07mbh_12_u:342.005c": "utpannā me matir iyaṃ kuto dharmamayaḥ plavaḥ",
    "GE07mbh_12_u:342.006a": "samuhyamānāni niśamya loke; niryātyamānāni ca sāttvikāni",
    "GE07mbh_12_u:342.006c": "dṛṣṭvā ca dharmadhvajaketumālāṃ; prakīryamāṇām upari prajānām",
    "GE07mbh_12_u:342.007a": "na me mano rajyati bhogakāle; dṛṣṭvā yatīn prārthayataḥ paratra",
    "GE07mbh_12_u:342.007c": "tenātithe buddhibalāśrayeṇa; dharmārthatattve viniyuṅkṣva māṃ tvam",
    "GE07mbh_12_u:342.008": "bhīṣma uvāca",
    "GE07mbh_12_u:342.008a": "so 'tithir vacanaṃ tasya śrutvā dharmābhilāṣiṇaḥ",
    "GE07mbh_12_u:342.008c": "provāca vacanaṃ ślakṣṇaṃ prājño madhurayā girā",
    "GE07mbh_12_u:342.009a": "aham apy atra muhyāmi mamāpy eṣa manorathaḥ",
    "GE07mbh_12_u:342.009c": "na ca saṃniścayaṃ yāmi bahudvāre triviṣṭape",
    "GE07mbh_12_u:342.010a": "ke cin mokṣaṃ praśaṃsanti ke cid yajñaphalaṃ dvijāḥ",
    "GE07mbh_12_u:342.010c": "vānaprasthāśramaṃ ke cid gārhasthyaṃ ke cid āśritāḥ",
    "GE07mbh_12_u:342.011a": "rājadharmāśrayaṃ ke cit ke cid ātmaphalāśrayam",
    "GE07mbh_12_u:342.011c": "gurucaryāśrayaṃ ke cit ke cid vākyaṃ yam āśrayam",
    "GE07mbh_12_u:342.012a": "mātaraṃ pitaraṃ ke cic chuśrūṣanto divaṃ gatāḥ",
    "GE07mbh_12_u:342.012c": "ahiṃsayā pare svargaṃ satyena ca tathā pare",
    "GE07mbh_12_u:342.013a": "āhave 'bhimukhāḥ ke cin nihatāḥ svid divaṃ gatāḥ",
    "GE07mbh_12_u:342.013c": "ke cid uñchavrataiḥ siddhāḥ svargamārgasamāśritāḥ",
    "GE07mbh_12_u:342.014a": "ke cid adhyayane yuktā vedavrataparāḥ śubhāḥ",
    "GE07mbh_12_u:342.014c": "buddhimanto gatāḥ svargaṃ tuṣṭātmāno jitendriyāḥ",
    "GE07mbh_12_u:342.015a": "ārjavenāpare yuktā nihatānārjavair janaiḥ",
    "GE07mbh_12_u:342.015c": "ṛjavo nākapṛṣṭhe vai śuddhātmānaḥ pratiṣṭhitāḥ",
    "GE07mbh_12_u:342.016a": "evaṃ bahuvidhair loke dharmadvārair anāvṛtaiḥ",
    "GE07mbh_12_u:342.016c": "mamāpi matir āvignā meghalekheva vāyunā",
    "GE07mbh_12_u:343.001": "atithir uvāca",
    "GE07mbh_12_u:343.001a": "upadeśaṃ tu te vipra kariṣye 'haṃ yathāgamam",
    "GE07mbh_12_u:343.001c": "guruṇā me yathākhyātam arthatas tac ca me śṛṇu",
    "GE07mbh_12_u:343.001d-0906_01": "tathaitām eva guruṇā yathākhyātaṃ gatārthataḥ",
    "GE07mbh_12_u:343.002a": "yatra pūrvābhisargeṇa dharmacakraṃ pravartitam",
    "GE07mbh_12_u:343.002c": "naimiṣe gomatītīre tatra nāgāhvayaṃ puram",
    "GE07mbh_12_u:343.003a": "samagrais tridaśais tatra iṣṭam āsīd dvijarṣabha",
    "GE07mbh_12_u:343.003c": "yatrendrātikramaṃ cakre māndhātā rājasattamaḥ",
    "GE07mbh_12_u:343.004a": "kṛtādhivāso dharmātmā tatra cakṣuḥśravā mahān",
    "GE07mbh_12_u:343.004c": "padmanābho mahābhāgaḥ padma ity eva viśrutaḥ",
    "GE07mbh_12_u:343.005a": "sa vācā karmaṇā caiva manasā ca dvijarṣabha",
    "GE07mbh_12_u:343.005c": "prasādayati bhūtāni trividhe vartmani sthitaḥ",
    "GE07mbh_12_u:343.006a": "sāmnā dānena bhedena daṇḍeneti caturvidham",
    "GE07mbh_12_u:343.006c": "viṣamasthaṃ janaṃ svaṃ ca cakṣurdhyānena rakṣati",
    "GE07mbh_12_u:343.007a": "tam abhikramya vidhinā praṣṭum arhasi kāṅkṣitam",
    "GE07mbh_12_u:343.007c": "sa te paramakaṃ dharmaṃ namithyā darśayiṣyati",
    "GE07mbh_12_u:343.008a": "sa hi sarvātithir nāgo buddhiśāstraviśāradaḥ",
    "GE07mbh_12_u:343.008c": "guṇair anavamair yuktaḥ samastair ābhikāmikaiḥ",
    "GE07mbh_12_u:343.009a": "prakṛtyā nityasalilo nityam adhyayane rataḥ",
    "GE07mbh_12_u:343.009c": "tapodamābhyāṃ saṃyukto vṛttenānavareṇa ca",
    "GE07mbh_12_u:343.010a": "yajvā dānaruciḥ kṣānto vṛtte ca parame sthitaḥ",
    "GE07mbh_12_u:343.010c": "satyavāg anasūyuś ca śīlavān abhisaṃśritaḥ",
    "GE07mbh_12_u:343.011a": "śeṣānnabhoktā vacanānukūlo;",
    "GE07mbh_12_u:343.011c": "avairakṛd bhūtahite niyukto; gaṅgāhradāmbho 'bhijanopapannaḥ",
    "GE07mbh_12_u:344.001": "brāhmaṇa uvāca",
    "GE07mbh_12_u:344.001a": "atibhārodyatasyaiva bhārāpanayanaṃ mahat",
    "GE07mbh_12_u:344.001c": "parāśvāsakaraṃ vākyam idaṃ me bhavataḥ śrutam",
    "GE07mbh_12_u:344.002a": "adhvaklāntasya śayanaṃ sthānaklāntasya cāsanam",
    "GE07mbh_12_u:344.002c": "tṛṣitasya ca pānīyaṃ kṣudhārtasya ca bhojanam",
    "GE07mbh_12_u:344.003a": "īpsitasyeva saṃprāptir annasya samaye 'titheḥ",
    "GE07mbh_12_u:344.003c": "eṣitasyātmanaḥ kāle vṛddhasyeva suto yathā",
    "GE07mbh_12_u:344.004a": "manasā cintitasyeva prītisnigdhasya darśanam",
    "GE07mbh_12_u:344.004c": "prahrādayati māṃ vākyaṃ bhavatā yad udīritam",
    "GE07mbh_12_u:344.005a": "dattacakṣur ivākāśe paśyāmi vimṛśāmi ca",
    "GE07mbh_12_u:344.005c": "prajñānavacanād yo 'yam upadeśo hi me kṛtaḥ",
    "GE07mbh_12_u:344.005e": "bāḍham evaṃ kariṣyāmi yathā māṃ bhāṣate bhavān",
    "GE07mbh_12_u:344.006a": "ihemāṃ rajanīṃ sādho nivasasva mayā saha",
    "GE07mbh_12_u:344.006c": "prabhāte yāsyati bhavān paryāśvastaḥ sukhoṣitaḥ",
    "GE07mbh_12_u:344.006e": "asau hi bhagavān sūryo mandaraśmir avāṅmukhaḥ",
    "GE07mbh_12_u:344.007": "bhīṣma uvāca",
    "GE07mbh_12_u:344.007a": "tatas tena kṛtātithyaḥ so 'tithiḥ śatrusūdana",
    "GE07mbh_12_u:344.007c": "uvāsa kila tāṃ rātriṃ saha tena dvijena vai",
    "GE07mbh_12_u:344.008a": "tat tac ca dharmasaṃyuktaṃ tayoḥ kathayatos tadā",
    "GE07mbh_12_u:344.008c": "vyatītā sā niśā kṛtsnā sukhena divasopamā",
    "GE07mbh_12_u:344.008d-0907_01": "tasya brāhmaṇavaryasya atitheś cāpi bhārata",
    "GE07mbh_12_u:344.009a": "tataḥ prabhātasamaye so 'tithis tena pūjitaḥ",
    "GE07mbh_12_u:344.009c": "brāhmaṇena yathāśaktyā svakāryam abhikāṅkṣatā",
    "GE07mbh_12_u:344.010a": "tataḥ sa vipraḥ kṛtadharmaniścayaḥ; kṛtābhyanujñaḥ svajanena dharmavit",
    "GE07mbh_12_u:344.010c": "yathopadiṣṭaṃ bhujagendrasaṃśrayaṃ; jagāma kāle sukṛtaikaniścayaḥ",
    "GE07mbh_12_u:345.001": "bhīṣma uvāca",
    "GE07mbh_12_u:345.001a": "sa vanāni vicitrāṇi tīrthāni ca sarāṃsi ca",
    "GE07mbh_12_u:345.001c": "abhigacchan krameṇa sma kaṃ cin munim upasthitaḥ",
    "GE07mbh_12_u:345.002a": "taṃ sa tena yathoddiṣṭaṃ nāgaṃ vipreṇa brāhmaṇaḥ",
    "GE07mbh_12_u:345.002c": "paryapṛcchad yathānyāyaṃ śrutvaiva ca jagāma saḥ",
    "GE07mbh_12_u:345.003a": "so 'bhigamya yathākhyātaṃ nāgāyatanam arthavit",
    "GE07mbh_12_u:345.003c": "proktavān aham asmīti bhoḥśabdālaṃkṛtaṃ vacaḥ",
    "GE07mbh_12_u:345.004a": "tatas tasya vacaḥ śrutvā rūpiṇī dharmavatsalā",
    "GE07mbh_12_u:345.004c": "darśayām āsa taṃ vipraṃ nāgapatnī pativratā",
    "GE07mbh_12_u:345.005a": "sā tasmai vidhivat pūjāṃ cakre dharmaparāyaṇā",
    "GE07mbh_12_u:345.005c": "svāgatenāgataṃ kṛtvā kiṃ karomīti cābravīt",
    "GE07mbh_12_u:345.006": "brāhmaṇa uvāca",
    "GE07mbh_12_u:345.006a": "viśrānto 'bhyarcitaś cāsmi bhavatyā ślakṣṇayā girā",
    "GE07mbh_12_u:345.006c": "draṣṭum icchāmi bhavati taṃ devaṃ nāgam uttamam",
    "GE07mbh_12_u:345.007a": "etad dhi paramaṃ kāryam etan me phalam īpsitam",
    "GE07mbh_12_u:345.007c": "anenārthena cāsmy adya saṃprāptaḥ pannagālayam nāgabhāryovāca",
    "GE07mbh_12_u:345.008a": "ārya sūryarathaṃ voḍhuṃ gato 'sau māsacārikaḥ",
    "GE07mbh_12_u:345.008c": "saptāṣṭabhir dinair vipra darśayiṣyaty asaṃśayam",
    "GE07mbh_12_u:345.009a": "etad viditam āryasya vivāsakaraṇaṃ mama",
    "GE07mbh_12_u:345.009c": "bhartur bhavatu kiṃ cānyat kriyatāṃ tad vadasva me",
    "GE07mbh_12_u:345.010": "brāhmaṇa uvāca",
    "GE07mbh_12_u:345.010a": "anena niścayenāhaṃ sādhvi saṃprāptavān iha",
    "GE07mbh_12_u:345.010c": "pratīkṣann āgamaṃ devi vatsyāmy asmin mahāvane",
    "GE07mbh_12_u:345.011a": "saṃprāptasyaiva cāvyagram āvedyo 'ham ihāgataḥ",
    "GE07mbh_12_u:345.011c": "mamābhigamanaṃ prāpto vācyaś ca vacanaṃ tvayā",
    "GE07mbh_12_u:345.012a": "aham apy atra vatsyāmi gomatyāḥ puline śubhe",
    "GE07mbh_12_u:345.012c": "kālaṃ parimitāhāro yathoktaṃ paripālayan",
    "GE07mbh_12_u:345.013": "bhīṣma uvāca",
    "GE07mbh_12_u:345.013a": "tataḥ sa vipras tāṃ nāgīṃ samādhāya punaḥ punaḥ",
    "GE07mbh_12_u:345.013c": "tad eva pulinaṃ nadyāḥ prayayau brāhmaṇarṣabhaḥ",
    "GE07mbh_12_u:346.001": "bhīṣma uvāca",
    "GE07mbh_12_u:346.001a": "atha tena naraśreṣṭha brāhmaṇena tapasvinā",
    "GE07mbh_12_u:346.001c": "nirāhāreṇa vasatā duḥkhitās te bhujaṃgamāḥ",
    "GE07mbh_12_u:346.002a": "sarve saṃbhūya sahitās tasya nāgasya bāndhavāḥ",
    "GE07mbh_12_u:346.002c": "bhrātaras tanayā bhāryā yayus taṃ brāhmaṇaṃ prati",
    "GE07mbh_12_u:346.003a": "te 'paśyan puline taṃ vai vivikte niyatavratam",
    "GE07mbh_12_u:346.003c": "samāsīnaṃ nirāhāraṃ dvijaṃ japyaparāyaṇam",
    "GE07mbh_12_u:346.004a": "te sarve samabhikramya vipram abhyarcya cāsakṛt",
    "GE07mbh_12_u:346.004c": "ūcur vākyam asaṃdigdham ātitheyasya bāndhavāḥ",
    "GE07mbh_12_u:346.005a": "ṣaṣṭho hi divasas te 'dya prāptasyeha tapodhana",
    "GE07mbh_12_u:346.005c": "na cābhilaṣase kiṃ cid āhāraṃ dharmavatsala",
    "GE07mbh_12_u:346.006a": "asmān abhigataś cāsi vayaṃ ca tvām upasthitāḥ",
    "GE07mbh_12_u:346.006c": "kāryaṃ cātithyam asmābhir vayaṃ sarve kuṭumbinaḥ",
    "GE07mbh_12_u:346.007a": "mūlaṃ phalaṃ vā parṇaṃ vā payo vā dvijasattama",
    "GE07mbh_12_u:346.007c": "āhārahetor annaṃ vā bhoktum arhasi brāhmaṇa",
    "GE07mbh_12_u:346.008a": "tyaktāhāreṇa bhavatā vane nivasatā satā",
    "GE07mbh_12_u:346.008c": "bālavṛddham idaṃ sarvaṃ pīḍyate dharmasaṃkaṭāt",
    "GE07mbh_12_u:346.008d-0908_01": "anugrahārtham asmākam āhāraṃ kartum arhasi",
    "GE07mbh_12_u:346.008d-0908_02": "anaśnati tvayi brahman gacchema narakaṃ vayam",
    "GE07mbh_12_u:346.009a": "na hi no bhrūṇahā kaś cid rājāpathyo 'nṛto 'pi vā",
    "GE07mbh_12_u:346.009c": "pūrvāśī vā kule hy asmin devatātithibandhuṣu",
    "GE07mbh_12_u:346.010": "brāhmaṇa uvāca",
    "GE07mbh_12_u:346.010a": "upadeśena yuṣmākam āhāro 'yaṃ mayā vṛtaḥ",
    "GE07mbh_12_u:346.010c": "dvirūnaṃ daśarātraṃ vai nāgasyāgamanaṃ prati",
    "GE07mbh_12_u:346.011a": "yady aṣṭarātre niryāte nāgamiṣyati pannagaḥ",
    "GE07mbh_12_u:346.011c": "tadāhāraṃ kariṣyāmi tannimittam idaṃ vratam",
    "GE07mbh_12_u:346.012a": "kartavyo na ca saṃtāpo gamyatāṃ ca yathāgatam",
    "GE07mbh_12_u:346.012c": "tannimittaṃ vrataṃ mahyaṃ naitad bhettum ihārhatha",
    "GE07mbh_12_u:346.013": "bhīṣma uvāca",
    "GE07mbh_12_u:346.013a": "tena te samanujñātā brāhmaṇena bhujaṃgamāḥ",
    "GE07mbh_12_u:346.013c": "svam eva bhavanaṃ jagmur akṛtārthā nararṣabha",
    "GE07mbh_12_u:347.001": "bhīṣma uvāca",
    "GE07mbh_12_u:347.001a": "atha kāle bahutithe pūrṇe prāpto bhujaṃgamaḥ",
    "GE07mbh_12_u:347.001c": "dattābhyanujñaḥ svaṃ veśma kṛtakarmā vivasvataḥ",
    "GE07mbh_12_u:347.002a": "taṃ bhāryā samabhikrāmat pādaśaucādibhir guṇaiḥ",
    "GE07mbh_12_u:347.002c": "upapannāṃ ca tāṃ sādhvīṃ pannagaḥ paryapṛcchata",
    "GE07mbh_12_u:347.003a": "api tvam asi kalyāṇi devatātithipūjane",
    "GE07mbh_12_u:347.003c": "pūrvam uktena vidhinā yuktā yuktena matsamam",
    "GE07mbh_12_u:347.004a": "na khalv asy akṛtārthena strībuddhyā mārdavīkṛtā",
    "GE07mbh_12_u:347.004c": "madviyogena suśroṇi viyuktā dharmasetunā nāgabhāryovāca",
    "GE07mbh_12_u:347.005a": "śiṣyāṇāṃ guruśuśrūṣā viprāṇāṃ vedapāraṇam",
    "GE07mbh_12_u:347.005c": "bhṛtyānāṃ svāmivacanaṃ rājñāṃ lokānupālanam",
    "GE07mbh_12_u:347.006a": "sarvabhūtaparitrāṇaṃ kṣatradharma ihocyate",
    "GE07mbh_12_u:347.006c": "vaiśyānāṃ yajñasaṃvṛttir ātitheyasamanvitā",
    "GE07mbh_12_u:347.007a": "viprakṣatriyavaiśyānāṃ śuśrūṣā śūdrakarma tat",
    "GE07mbh_12_u:347.007c": "gṛhasthadharmo nāgendra sarvabhūtahitaiṣitā",
    "GE07mbh_12_u:347.008a": "niyatāhāratā nityaṃ vratacaryā yathākramam",
    "GE07mbh_12_u:347.008c": "dharmo hi dharmasaṃbandhād indriyāṇāṃ viśeṣaṇam",
    "GE07mbh_12_u:347.009a": "ahaṃ kasya kuto vāhaṃ kaḥ ko me ha bhaved iti",
    "GE07mbh_12_u:347.009c": "prayojanamatir nityam evaṃ mokṣāśramī bhavet",
    "GE07mbh_12_u:347.010a": "pativratātvaṃ bhāryāyāḥ paramo dharma ucyate",
    "GE07mbh_12_u:347.010c": "tavopadeśān nāgendra tac ca tattvena vedmi vai",
    "GE07mbh_12_u:347.011a": "sāhaṃ dharmaṃ vijānantī dharmanitye tvayi sthite",
    "GE07mbh_12_u:347.011c": "satpathaṃ katham utsṛjya yāsyāmi viṣame pathi",
    "GE07mbh_12_u:347.012a": "devatānāṃ mahābhāga dharmacaryā na hīyate",
    "GE07mbh_12_u:347.012c": "atithīnāṃ ca satkāre nityayuktāsmy atandritā",
    "GE07mbh_12_u:347.013a": "saptāṣṭadivasās tv adya viprasyehāgatasya vai",
    "GE07mbh_12_u:347.013c": "sa ca kāryaṃ na me khyāti darśanaṃ tava kāṅkṣati",
    "GE07mbh_12_u:347.014a": "gomatyās tv eṣa puline tvaddarśanasamutsukaḥ",
    "GE07mbh_12_u:347.014c": "āsīno ''vartayan brahma brāhmaṇaḥ saṃśitavrataḥ",
    "GE07mbh_12_u:347.014d-0909_01": "tapodhyānaparo nityaṃ satyasaṃdho jitendriyaḥ",
    "GE07mbh_12_u:347.015a": "ahaṃ tv anena nāgendra sāmapūrvaṃ samāhitā",
    "GE07mbh_12_u:347.015c": "prasthāpyo matsakāśaṃ sa saṃprāpto bhujagottamaḥ",
    "GE07mbh_12_u:347.016a": "etac chrutvā mahāprājña tatra gantuṃ tvam arhasi",
    "GE07mbh_12_u:347.016c": "dātum arhasi vā tasya darśanaṃ darśanaśravaḥ",
    "GE07mbh_12_u:348.001": "nāga uvāca",
    "GE07mbh_12_u:348.001a": "atha brāhmaṇarūpeṇa kaṃ taṃ samanupaśyasi",
    "GE07mbh_12_u:348.001c": "mānuṣaṃ kevalaṃ vipraṃ devaṃ vātha śucismite",
    "GE07mbh_12_u:348.002a": "ko hi māṃ mānuṣaḥ śakto draṣṭukāmo yaśasvini",
    "GE07mbh_12_u:348.002c": "saṃdarśanarucir vākyam ājñāpūrvaṃ vadiṣyati",
    "GE07mbh_12_u:348.003a": "surāsuragaṇānāṃ ca devarṣīṇāṃ ca bhāmini",
    "GE07mbh_12_u:348.003c": "nanu nāgā mahāvīryāḥ sauraseyās tarasvinaḥ",
    "GE07mbh_12_u:348.004a": "vandanīyāś ca varadā vayam apy anuyāyinaḥ",
    "GE07mbh_12_u:348.004c": "manuṣyāṇāṃ viśeṣeṇa dhanādhyakṣā iti śrutiḥ nāgabhāryovāca",
    "GE07mbh_12_u:348.005a": "ārjavenābhijānāmi nāsau devo 'nilāśana",
    "GE07mbh_12_u:348.005c": "ekaṃ tv asya vijānāmi bhaktimān atiroṣaṇaḥ",
    "GE07mbh_12_u:348.005d-0910_01": "dvijānām iha bhaktaḥ sa kālavit kaliroṣaṇaḥ",
    "GE07mbh_12_u:348.005d-0911_01": "saṃkalpavihitaṃ tv arthaṃ pūrayitvānilāśana",
    "GE07mbh_12_u:348.005d-0911_02": "arthināṃ paramaṃ lokaṃ yaśaś cāgryaṃ samaśnute",
    "GE07mbh_12_u:348.005d-0912_01": "prārthitārthābhihantā te mā bhūt kaś cit kule 'nagha",
    "GE07mbh_12_u:348.005d-0912_02": "sāmarthye sati nāgendra narake sa hi majjati",
    "GE07mbh_12_u:348.006a": "sa hi kāryāntarākāṅkṣī jalepsuḥ stokako yathā",
    "GE07mbh_12_u:348.006c": "varṣaṃ varṣapriyaḥ pakṣī darśanaṃ tava kāṅkṣati",
    "GE07mbh_12_u:348.007a": "na hi tvā daivataṃ kiṃ cid vivignaṃ pratipālayet",
    "GE07mbh_12_u:348.007c": "tulye hy abhijane jāto na kaś cit paryupāsate",
    "GE07mbh_12_u:348.008a": "tad roṣaṃ sahajaṃ tyaktvā tvam enaṃ draṣṭum arhasi",
    "GE07mbh_12_u:348.008c": "āśāchedena tasyādya nātmānaṃ dagdhum arhasi",
    "GE07mbh_12_u:348.009a": "āśayā tv abhipannānām akṛtvāśrupramārjanam",
    "GE07mbh_12_u:348.009c": "rājā vā rājaputro vā bhrūṇahatyaiva yujyate",
    "GE07mbh_12_u:348.010a": "maunāj jñānaphalāvāptir dānena ca yaśo mahat",
    "GE07mbh_12_u:348.010c": "vāgmitvaṃ satyavākyena paratra ca mahīyate",
    "GE07mbh_12_u:348.011a": "bhūmipradānena gatiṃ labhaty āśramasaṃmitām",
    "GE07mbh_12_u:348.011c": "naṣṭasyārthasya saṃprāptiṃ kṛtvā phalam upāśnute",
    "GE07mbh_12_u:348.012a": "abhipretām asaṃkliṣṭāṃ kṛtvākāmavatīṃ kriyām",
    "GE07mbh_12_u:348.012c": "na yāti nirayaṃ kaś cid iti dharmavido viduḥ",
    "GE07mbh_12_u:348.013": "nāga uvāca",
    "GE07mbh_12_u:348.013a": "abhimānena māno me jātidoṣeṇa vai mahān",
    "GE07mbh_12_u:348.013c": "roṣaḥ saṃkalpajaḥ sādhvi dagdho vācāgninā tvayā",
    "GE07mbh_12_u:348.014a": "na ca roṣād ahaṃ sādhvi paśyeyam adhikaṃ tamaḥ",
    "GE07mbh_12_u:348.014c": "yasya vaktavyatāṃ yānti viśeṣeṇa bhujaṃgamāḥ",
    "GE07mbh_12_u:348.015a": "doṣasya hi vaśaṃ gatvā daśagrīvaḥ pratāpavān",
    "GE07mbh_12_u:348.015c": "tathā śakrapratispardhī hato rāmeṇa saṃyuge",
    "GE07mbh_12_u:348.016a": "antaḥpuragataṃ vatsaṃ śrutvā rāmeṇa nirhṛtam",
    "GE07mbh_12_u:348.016c": "dharṣaṇād roṣasaṃvignāḥ kārtavīryasutā hatāḥ",
    "GE07mbh_12_u:348.017a": "jāmadagnyena rāmeṇa sahasranayanopamaḥ",
    "GE07mbh_12_u:348.017c": "saṃyuge nihato roṣāt kārtavīryo mahābalaḥ",
    "GE07mbh_12_u:348.017d-0913_01": "tathā śakrapratispardhī roṣasya vaśam āgataḥ",
    "GE07mbh_12_u:348.017d-0913_02": "māndhātā nihato yuddhe lavaṇeneha rakṣasā",
    "GE07mbh_12_u:348.018a": "tad eṣa tapasāṃ śatruḥ śreyasaś ca nipātanaḥ",
    "GE07mbh_12_u:348.018c": "nigṛhīto mayā roṣaḥ śrutvaiva vacanaṃ tava",
    "GE07mbh_12_u:348.019a": "ātmānaṃ ca viśeṣeṇa praśaṃsāmy anapāyini",
    "GE07mbh_12_u:348.019c": "yasya me tvaṃ viśālākṣi bhāryā sarvaguṇānvitā",
    "GE07mbh_12_u:348.020a": "eṣa tatraiva gacchāmi yatra tiṣṭhaty asau dvijaḥ",
    "GE07mbh_12_u:348.020c": "sarvathā coktavān vākyaṃ nākṛtārthaḥ prayāsyati",
    "GE07mbh_12_u:349.001": "bhīṣma uvāca",
    "GE07mbh_12_u:349.001a": "sa pannagapatis tatra prayayau brāhmaṇaṃ prati",
    "GE07mbh_12_u:349.001c": "tam eva manasā dhyāyan kāryavattāṃ vicārayan",
    "GE07mbh_12_u:349.002a": "tam abhikramya nāgendro matimān sa nareśvara",
    "GE07mbh_12_u:349.002c": "provāca madhuraṃ vākyaṃ prakṛtyā dharmavatsalaḥ",
    "GE07mbh_12_u:349.003a": "bho bho kṣāmyābhibhāṣe tvāṃ na roṣaṃ kartum arhasi",
    "GE07mbh_12_u:349.003c": "iha tvam abhisaṃprāptaḥ kasyārthe kiṃ prayojanam",
    "GE07mbh_12_u:349.004a": "ābhimukhyād abhikramya snehāt pṛcchāmi te dvija",
    "GE07mbh_12_u:349.004c": "vivikte gomatītīre kiṃ vā tvaṃ paryupāsase",
    "GE07mbh_12_u:349.005": "brāhmaṇa uvāca",
    "GE07mbh_12_u:349.005a": "dharmāraṇyaṃ hi māṃ viddhi nāgaṃ draṣṭum ihāgatam",
    "GE07mbh_12_u:349.005c": "padmanābhaṃ dvijaśreṣṭhaṃ tatra me kāryam āhitam",
    "GE07mbh_12_u:349.006a": "tasya cāham asāṃnidhyaṃ śrutavān asmi taṃ gatam",
    "GE07mbh_12_u:349.006c": "svajanaṃ taṃ pratīkṣāmi parjanyam iva karṣakaḥ",
    "GE07mbh_12_u:349.007a": "tasya cākleśakaraṇaṃ svastikārasamāhitam",
    "GE07mbh_12_u:349.007c": "vartayāmy ayutaṃ brahma yogayukto nirāmayaḥ",
    "GE07mbh_12_u:349.008": "nāga uvāca",
    "GE07mbh_12_u:349.008a": "aho kalyāṇavṛttas tvaṃ sādhu sajjanavatsalaḥ",
    "GE07mbh_12_u:349.008c": "śravāḍhyas tvaṃ mahābhāga paraṃ snehena paśyasi",
    "GE07mbh_12_u:349.009a": "ahaṃ sa nāgo viprarṣe yathā māṃ vindate bhavān",
    "GE07mbh_12_u:349.009c": "ājñāpaya yathā svairaṃ kiṃ karomi priyaṃ tava",
    "GE07mbh_12_u:349.010a": "bhavantaṃ svajanād asmi saṃprāptaṃ śrutavān iha",
    "GE07mbh_12_u:349.010c": "atas tvāṃ svayam evāhaṃ draṣṭum abhyāgato dvija",
    "GE07mbh_12_u:349.011a": "saṃprāptaś ca bhavān adya kṛtārthaḥ pratiyāsyati",
    "GE07mbh_12_u:349.011c": "visrabdho māṃ dvijaśreṣṭha viṣaye yoktum arhasi",
    "GE07mbh_12_u:349.012a": "vayaṃ hi bhavatā sarve guṇakrītā viśeṣataḥ",
    "GE07mbh_12_u:349.012c": "yas tvam ātmahitaṃ tyaktvā mām evehānurudhyase",
    "GE07mbh_12_u:349.013": "brāhmaṇa uvāca",
    "GE07mbh_12_u:349.013a": "āgato 'haṃ mahābhāga tava darśanalālasaḥ",
    "GE07mbh_12_u:349.013c": "kaṃ cid artham anarthajñaḥ praṣṭukāmo bhujaṃgama",
    "GE07mbh_12_u:349.014a": "aham ātmānam ātmastho mārgamāṇo ''tmano hitam",
    "GE07mbh_12_u:349.014c": "vāsārthinaṃ mahāprājña balavantam upāsmi ha",
    "GE07mbh_12_u:349.015a": "prakāśitas tvaṃ svaguṇair",
    "GE07mbh_12_u:349.015c": "śaśāṅkakarasaṃsparśair hṛdyair ātmaprakāśitaiḥ",
    "GE07mbh_12_u:349.016a": "tasya me praśnam utpannaṃ chindhi tvam anilāśana",
    "GE07mbh_12_u:349.016c": "paścāt kāryaṃ vadiṣyāmi śrotum arhati me bhavān",
    "GE07mbh_12_u:350.001": "brāhmaṇa uvāca",
    "GE07mbh_12_u:350.001a": "vivasvato gacchati paryayeṇa; voḍhuṃ bhavāṃs taṃ ratham ekacakram",
    "GE07mbh_12_u:350.001c": "āścaryabhūtaṃ yadi tatra kiṃ cid; dṛṣṭaṃ tvayā śaṃsitum arhasi tvam nāga uvāca",
    "GE07mbh_12_u:350.002-0914_01": "āścaryāṇām anekānāṃ pratiṣṭhā bhagavān raviḥ",
    "GE07mbh_12_u:350.002-0914_02": "yato bhūtāḥ pravartante sarve trailokyasaṃmatāḥ",
    "GE07mbh_12_u:350.002a": "yasya raśmisahasreṣu śākhāsv iva vihaṃgamāḥ",
    "GE07mbh_12_u:350.002c": "vasanty āśritya munayaḥ saṃsiddhā daivataiḥ saha",
    "GE07mbh_12_u:350.003a": "yato vāyur viniḥsṛtya sūryaraśmyāśrito mahān",
    "GE07mbh_12_u:350.003c": "vijṛmbhaty ambare vipra kim āścaryataraṃ tataḥ",
    "GE07mbh_12_u:350.003d-0915_01": "vibhajyatāṃ tu viprarṣe prajānāṃ hitakāmyayā",
    "GE07mbh_12_u:350.003d-0915_02": "toyaṃ sṛjati varṣāsu kim āścaryam ataḥ param",
    "GE07mbh_12_u:350.003d-0915_03": "yasya maṇḍalamadhyastho mahātmā paramatviṣā",
    "GE07mbh_12_u:350.003d-0915_04": "dīptaḥ samīkṣate lokān kim āścaryam ataḥ param",
    "GE07mbh_12_u:350.003d-0916_01": "śakracāpāṅkitaghaṭaiḥ yaḥ sa vārighaṭodaraiḥ",
    "GE07mbh_12_u:350.004a": "śukro nāmāsitaḥ pādo yasya vāridharo 'mbare",
    "GE07mbh_12_u:350.004c": "toyaṃ sṛjati varṣāsu kim āścaryam ataḥ param",
    "GE07mbh_12_u:350.005a": "yo 'ṣṭamāsāṃs tu śucinā kiraṇenojjhitaṃ payaḥ",
    "GE07mbh_12_u:350.005c": "paryādatte punaḥ kāle kim āścaryam ataḥ param",
    "GE07mbh_12_u:350.006a": "yasya tejoviśeṣeṣu nityam ātmā pratiṣṭhitaḥ",
    "GE07mbh_12_u:350.006c": "yato bījaṃ mahī ceyaṃ dhāryate sacarācaram",
    "GE07mbh_12_u:350.007a": "yatra devo mahābāhuḥ śāśvataḥ paramo 'kṣaraḥ",
    "GE07mbh_12_u:350.007c": "anādinidhano vipra kim āścaryam ataḥ param",
    "GE07mbh_12_u:350.007d-0917_01": "devo mantramayo 'nādiḥ kālātmā tejasāṃ nidhiḥ",
    "GE07mbh_12_u:350.007d-0917_02": "jaganmayasya kṣetrajñaḥ kim āścaryataraṃ tataḥ",
    "GE07mbh_12_u:350.008a": "āścaryāṇām ivāścaryam idam ekaṃ tu me śṛṇu",
    "GE07mbh_12_u:350.008c": "vimale yan mayā dṛṣṭam ambare sūryasaṃśrayāt",
    "GE07mbh_12_u:350.009a": "purā madhyāhnasamaye lokāṃs tapati bhāskare",
    "GE07mbh_12_u:350.009c": "pratyādityapratīkāśaḥ sarvataḥ pratyadṛśyata",
    "GE07mbh_12_u:350.010a": "sa lokāṃs tejasā sarvān svabhāsā nirvibhāsayan",
    "GE07mbh_12_u:350.010c": "ādityābhimukho 'bhyeti gaganaṃ pāṭayann iva",
    "GE07mbh_12_u:350.011a": "hutāhutir iva jyotir vyāpya tejomarīcibhiḥ",
    "GE07mbh_12_u:350.011c": "anirdeśyena rūpeṇa dvitīya iva bhāskaraḥ",
    "GE07mbh_12_u:350.012a": "tasyābhigamanaprāptau hasto datto vivasvatā",
    "GE07mbh_12_u:350.012c": "tenāpi dakṣiṇo hasto dattaḥ pratyarcanārthinā",
    "GE07mbh_12_u:350.013a": "tato bhittvaiva gaganaṃ praviṣṭo ravimaṇḍalam",
    "GE07mbh_12_u:350.013c": "ekībhūtaṃ ca tat tejaḥ kṣaṇenādityatāṃ gatam",
    "GE07mbh_12_u:350.014a": "tatra naḥ saṃśayo jātas tayos tejaḥsamāgame",
    "GE07mbh_12_u:350.014c": "anayoḥ ko bhavet sūryo rathastho yo 'yam āgataḥ",
    "GE07mbh_12_u:350.015a": "te vayaṃ jātasaṃdehāḥ paryapṛcchāmahe ravim",
    "GE07mbh_12_u:350.015c": "ka eṣa divam ākramya gataḥ sūrya ivāparaḥ",
    "GE07mbh_12_u:351.001": "sūrya uvāca",
    "GE07mbh_12_u:351.001a": "naiṣa devo 'nilasakho nāsuro na ca pannagaḥ",
    "GE07mbh_12_u:351.001c": "uñchavṛttivrate siddho munir eṣa divaṃ gataḥ",
    "GE07mbh_12_u:351.002a": "eṣa mūlaphalāhāraḥ śīrṇaparṇāśanas tathā",
    "GE07mbh_12_u:351.002c": "abbhakṣo vāyubhakṣaś ca āsīd vipraḥ samāhitaḥ",
    "GE07mbh_12_u:351.003a": "ṛcaś cānena vipreṇa saṃhitāntarabhiṣṭutāḥ",
    "GE07mbh_12_u:351.003c": "svargadvārakṛtodyogo yenāsau tridivaṃ gataḥ",
    "GE07mbh_12_u:351.004a": "asannadhīranākāṅkṣī nityam uñchaśilāśanaḥ",
    "GE07mbh_12_u:351.004c": "sarvabhūtahite yukta eṣa vipro bhujaṃgama",
    "GE07mbh_12_u:351.004d-0918_01": "eṣa svena prabhāvena saṃprāpto nirmalāṃ gatim",
    "GE07mbh_12_u:351.004d-0918_02": "sukṛtenāsya yatnena spṛhayante bhavadvidhāḥ",
    "GE07mbh_12_u:351.005a": "na hi devā na gandharvā nāsurā na ca pannagāḥ",
    "GE07mbh_12_u:351.005c": "prabhavantīha bhūtānāṃ prāptānāṃ paramāṃ gatim",
    "GE07mbh_12_u:351.006": "nāga uvāca",
    "GE07mbh_12_u:351.006a": "etad evaṃvidhaṃ dṛṣṭam āścaryaṃ tatra me dvija",
    "GE07mbh_12_u:351.006c": "saṃsiddho mānuṣaḥ kāyo yo 'sau siddhagatiṃ gataḥ",
    "GE07mbh_12_u:351.006e": "sūryeṇa sahito brahman pṛthivīṃ parivartate",
    "GE07mbh_12_u:352.001": "brāhmaṇa uvāca",
    "GE07mbh_12_u:352.001a": "āścaryaṃ nātra saṃdehaḥ suprīto 'smi bhujaṃgama",
    "GE07mbh_12_u:352.001c": "anvarthopagatair vākyaiḥ panthānaṃ cāsmi darśitaḥ",
    "GE07mbh_12_u:352.002a": "svasti te 'stu gamiṣyāmi sādho bhujagasattama",
    "GE07mbh_12_u:352.002c": "smaraṇīyo 'smi bhavatā saṃpreṣaṇaniyojanaiḥ",
    "GE07mbh_12_u:352.003": "nāga uvāca",
    "GE07mbh_12_u:352.003a": "anuktvā madgataṃ kāryaṃ kvedānīṃ prasthito bhavān",
    "GE07mbh_12_u:352.003c": "ucyatāṃ dvija yat kāryaṃ yadarthaṃ tvam ihāgataḥ",
    "GE07mbh_12_u:352.004a": "uktānukte kṛte kārye mām āmantrya dvijarṣabha",
    "GE07mbh_12_u:352.004c": "mayā pratyabhyanujñātas tato yāsyasi brāhmaṇa",
    "GE07mbh_12_u:352.005a": "na hi māṃ kevalaṃ dṛṣṭvā tyaktvā praṇayavān iha",
    "GE07mbh_12_u:352.005c": "gantum arhasi viprarṣe vṛkṣamūlagato yathā",
    "GE07mbh_12_u:352.006a": "tvayi cāhaṃ dvijaśreṣṭha bhavān mayi na saṃśayaḥ",
    "GE07mbh_12_u:352.006c": "loko 'yaṃ bhavataḥ sarvaḥ kā cintā mayi te 'nagha",
    "GE07mbh_12_u:352.007": "brāhmaṇa uvāca",
    "GE07mbh_12_u:352.007a": "evam etan mahāprājña vijñātārtha bhujaṃgama",
    "GE07mbh_12_u:352.007c": "nātiriktās tvayā devāḥ sarvathaiva yathātatham",
    "GE07mbh_12_u:352.008a": "ya evāhaṃ sa eva tvam evam etad bhujaṃgama",
    "GE07mbh_12_u:352.008c": "ahaṃ bhavāṃś ca bhūtāni sarve sarvatragāḥ sadā",
    "GE07mbh_12_u:352.009a": "āsīt tu me bhogapate saṃśayaḥ puṇyasaṃcaye",
    "GE07mbh_12_u:352.009c": "so 'ham uñchavrataṃ sādho cariṣyāmy arthadarśanam",
    "GE07mbh_12_u:352.010a": "eṣa me niścayaḥ sādho kṛtaḥ kāraṇavattaraḥ",
    "GE07mbh_12_u:352.010c": "āmantrayāmi bhadraṃ te kṛtārtho 'smi bhujaṃgama",
    "GE07mbh_12_u:353.001": "bhīṣma uvāca",
    "GE07mbh_12_u:353.001a": "sa cāmantryoragaśreṣṭhaṃ brāhmaṇaḥ kṛtaniścayaḥ",
    "GE07mbh_12_u:353.001c": "dīkṣākāṅkṣī tadā rājaṃś cyavanaṃ bhārgavaṃ śritaḥ",
    "GE07mbh_12_u:353.002a": "sa tena kṛtasaṃskāro dharmam evopatasthivān",
    "GE07mbh_12_u:353.002c": "tathaiva ca kathām etāṃ rājan kathitavāṃs tadā",
    "GE07mbh_12_u:353.003a": "bhārgaveṇāpi rājendra janakasya niveśane",
    "GE07mbh_12_u:353.003c": "kathaiṣā kathitā puṇyā nāradāya mahātmane",
    "GE07mbh_12_u:353.004a": "nāradenāpi rājendra devendrasya",
    "GE07mbh_12_u:353.004c": "kathitā bharataśreṣṭha pṛṣṭenākliṣṭakarmaṇā",
    "GE07mbh_12_u:353.005a": "devarājena ca purā kathaiṣā kathitā śubhā",
    "GE07mbh_12_u:353.005c": "samastebhyaḥ praśastebhyo vasubhyo vasudhādhipa",
    "GE07mbh_12_u:353.006a": "yadā ca mama rāmeṇa yuddham āsīt sudāruṇam",
    "GE07mbh_12_u:353.006c": "vasubhiś ca tadā rājan katheyaṃ kathitā mama",
    "GE07mbh_12_u:353.007a": "pṛcchamānāya tattvena mayā tubhyaṃ viśāṃ pate",
    "GE07mbh_12_u:353.007c": "katheyaṃ kathitā puṇyā dharmyā dharmabhṛtāṃ vara",
    "GE07mbh_12_u:353.008a": "tad eṣa paramo dharmo yan māṃ pṛcchasi bhārata",
    "GE07mbh_12_u:353.008c": "asannadhīr anākāṅkṣī dharmārthakaraṇe nṛpa",
    "GE07mbh_12_u:353.009a": "sa ca kila kṛtaniścayo dvijāgryo; bhujagapatipratideśitārthakṛtyaḥ",
    "GE07mbh_12_u:353.009c": "yamaniyamasamāhito vanāntaṃ; parigaṇitoñchaśilāśanaḥ praviṣṭaḥ"
}