{
    "GK16bhakavpu:0": " praṇamya sārvaṃ sarvajñaṃ manovākkāyakarmabhiḥ /",
    "GK16bhakavpu:1": " kāvyālaṃkāra ityeṣa yathābuddhi vidhāsyate // Bh_1.1 //",
    "GK16bhakavpu:2": " dharmārthakāmamokṣeṣu vaicakṣaṇyaṃ kalāsu ca /",
    "GK16bhakavpu:3": " prītiṃ karoti kīrtiṃ ca sādhukāvyanibandhanam // Bh_1.2 //",
    "GK16bhakavpu:4": " adhanasyeva dātṛtvaṃ klībasyevāstrakauśalam /",
    "GK16bhakavpu:5": " ajñasyeva pragalbhatvam akaveḥ śāstravedanam // Bh_1.3 //",
    "GK16bhakavpu:6": " vinayena vinā kā śrīḥ kā niśā śaśinā vinā /",
    "GK16bhakavpu:7": " rahitā satkavitvena kīdṛśī vāgvidagdhatā // Bh_1.4 //",
    "GK16bhakavpu:8": " gurūpadeśādadhyetuṃ śāstraṃ jaḍadhiyo 'pyalam /",
    "GK16bhakavpu:9": " kāvyaṃ tu jāyate jātu kasyacit pratibhāvataḥ // Bh_1.5 //",
    "GK16bhakavpu:10": " upeyuṣāmapi divaṃ sannibandhavidhāyinām /",
    "GK16bhakavpu:11": " āsta eva nirātaṅkaṃ kāntaṃ kāvyamayaṃ vapuḥ // Bh_1.6 //",
    "GK16bhakavpu:12": " ruṇaddhi rodasī cāsya yāvatkīrtiranaśvarī /",
    "GK16bhakavpu:13": " tāvatkilāyamadhyāste sukṛtī vaibudhaṃ padam // Bh_1.7 //",
    "GK16bhakavpu:14": " ato 'bhivāñchatā kīrtiṃ stheyasīmābhuvaḥ sthiteḥ /",
    "GK16bhakavpu:15": " yatno viditavedyena vidheyaḥ kāvyalakṣaṇaḥ // Bh_1.8 //",
    "GK16bhakavpu:16": " śabdaśchando 'bhidhānārthā itihāsāśrayāḥ kathāḥ /",
    "GK16bhakavpu:17": " loko yuktiḥ kalāśceti mantavyāḥ kāvyahetavaḥ // Bh_1.9 //",
    "GK16bhakavpu:18": " % kāvyahetavaḥ] Udbhaṭa's comm. (see GNOLI 1962, p.XL)",
    "GK16bhakavpu:19": " ; kāvyagairhyamī /",
    "GK16bhakavpu:20": " edM; kāvyayairvaśī /",
    "GK16bhakavpu:21": " edB; kāvyayairamī? /edBpc(/edBvl?)",
    "GK16bhakavpu:22": " śabdābhidheye vijñāya kṛtvā tadvidupāsanam /",
    "GK16bhakavpu:23": " % tadvidupāsanam] /",
    "GK16bhakavpu:24": " edM; tadvidupāsanām /edB",
    "GK16bhakavpu:25": " vilokyānyanibandhāṃśca kāryaḥ kāvyakriyādaraḥ // Bh_1.10 //",
    "GK16bhakavpu:26": " sarvathā padamapyekaṃ na nigādyamavadyavat /",
    "GK16bhakavpu:27": " vilakṣmaṇā hi kāvyena duḥsuteneva nindyate // Bh_1.11 //",
    "GK16bhakavpu:28": " nākavitvamadharmāya vyādhaye daṇḍanāya vā /",
    "GK16bhakavpu:29": " % nākavitvam] /",
    "GK16bhakavpu:30": " edM; akavitvam /edB",
    "GK16bhakavpu:31": " kukavitvaṃ punaḥ sākṣān mṛtimāhurmanīṣiṇaḥ // Bh_1.12 //",
    "GK16bhakavpu:32": " rūpakādiralaṃkāras tasyānyairbahudhoditaḥ /",
    "GK16bhakavpu:33": " na kāntamapi nirbhūṣaṃ vibhāti vanitāmukham // Bh_1.13 //",
    "GK16bhakavpu:34": " rūpakādimalaṃkāraṃ bāhyamācakṣate pare /",
    "GK16bhakavpu:35": " supāṃ tiṅāṃ ca vyutpattiṃ vācāṃ vāñchantyalaṃkṛtim // Bh_1.14 //",
    "GK16bhakavpu:36": " tadetadāhuḥ sauśabdyaṃ nārthavyutpattirīdṛśī /",
    "GK16bhakavpu:37": " śabdābhidheyālaṃkāra- bhedādiṣṭaṃ dvayaṃ tu naḥ // Bh_1.15 //",
    "GK16bhakavpu:38": " %% Cited in Kāvyaprakāśa 6",
    "GK16bhakavpu:39": " śabdārthau sahitau kāvyaṃ gadyaṃ padyaṃ ca taddvidhā /",
    "GK16bhakavpu:40": " saṃskṛtaṃ prākṛtaṃ cānyad apabhraṃśa iti tridhā // Bh_1.16 //",
    "GK16bhakavpu:41": " vṛttadevādicarita- śaṃsi cotpādyavastu ca /",
    "GK16bhakavpu:42": " kalāśāstrāśrayaṃ ceti caturdhā bhidyate punaḥ // Bh_1.17 //",
    "GK16bhakavpu:43": " sargabandho 'bhineyārthaṃ tathaivākhyāyikākathe /",
    "GK16bhakavpu:44": " anibaddhaṃ ca kāvyādi tatpunaḥ pañcadhocyate // Bh_1.18 //",
    "GK16bhakavpu:45": " sargabandho mahākāvyaṃ mahatāṃ ca mahacca yat /",
    "GK16bhakavpu:46": " agrāmyaśabdamarthyaṃ ca sālaṃkāraṃ sadāśrayam // Bh_1.19 //",
    "GK16bhakavpu:47": " mantradūtaprayāṇāji- nāyakābhyudayaiśca yat /",
    "GK16bhakavpu:48": " % mantra] /edM/edB; mantri /edBKa",
    "GK16bhakavpu:49": " pañcabhiḥ sandhibhiryuktaṃ nātivyākhyeyamṛddhimat // Bh_1.20 //",
    "GK16bhakavpu:50": " %% nātivyākhyeyam---this theme famously returned to in 2:20 below",
    "GK16bhakavpu:51": " caturvargābhidhāne 'pi bhūyasārthopadeśakṛt /",
    "GK16bhakavpu:52": " yuktaṃ lokasvabhāvena rasaiśca sakalaiḥ pṛthak // Bh_1.21 //",
    "GK16bhakavpu:53": " nāyakaṃ prāgupanyasya vaṃśavīryaśrutādibhiḥ /",
    "GK16bhakavpu:54": " na tasyaiva vadhaṃ brūyād anyotkarṣābhidhitsayā // Bh_1.22 //",
    "GK16bhakavpu:55": " yadi kāvyaśarīrasya na sa vyāpitayeṣyate /",
    "GK16bhakavpu:56": " na cābhyudayabhāktasya mudhādau grahaṇastavau // Bh_1.23 //",
    "GK16bhakavpu:57": " % grahaṇastavau] / edM/",
    "GK16bhakavpu:58": " edB; grahaṇaṃ stave /edMGa",
    "GK16bhakavpu:59": " nāṭakaṃ dvipadīśamyā- rāsakaskandhakādi yat /",
    "GK16bhakavpu:60": " uktaṃ tadabhineyārtham ukto 'nyaistasya vistaraḥ // Bh_1.24 //",
    "GK16bhakavpu:61": " saṃskṛtānākulaśravya- śabdārthapadavṛttinā /",
    "GK16bhakavpu:62": " % saṃskṛtā@] /edM; prakṛtā@ /",
    "GK16bhakavpu:63": " edB; prasṛtā@ /",
    "GK16bhakavpu:64": " edBKha; prakṛtā(sṛtā) /edBGha",
    "GK16bhakavpu:65": " gadyena yuktodāttārthā socchvāsākhyāyikā matā // Bh_1.25 //",
    "GK16bhakavpu:66": " vṛttamākhyāyate tasyāṃ nāyakena svaceṣṭitam /",
    "GK16bhakavpu:67": " vaktraṃ cāparavaktraṃ ca kāle bhāvyārthaśaṃsi ca // Bh_1.26 //",
    "GK16bhakavpu:68": " kaverabhiprāyakṛtaiḥ kathanaiḥ kaiścidaṅkitā /",
    "GK16bhakavpu:69": " % kathanaiḥ] /edM;",
    "GK16bhakavpu:70": " kathānaiḥ /edB",
    "GK16bhakavpu:71": " kanyāharaṇasaṃgrāma- vipralambhodayānvitā // Bh_1.27 //",
    "GK16bhakavpu:72": " na vaktrāparavaktrābhyāṃ yuktā nocchāsavatyapi /",
    "GK16bhakavpu:73": " saṃskṛtāsaṃskṛtā ceṣṭā kathāpabhraṃśabhāk tathā // Bh_1.28 //",
    "GK16bhakavpu:74": " % saṃskṛtāsaṃskṛtā] /",
    "GK16bhakavpu:75": " edM; saṃskṛtaṃ saṃskṛtā /edB",
    "GK16bhakavpu:76": " anyaiḥ svacaritaṃ tasyāṃ nāyakena tu nocyate /",
    "GK16bhakavpu:77": " svaguṇāviṣkṛtiṃ kuryād abhijātaḥ kathaṃ janaḥ // Bh_1.29 //",
    "GK16bhakavpu:78": " % kathaṃ janaḥ] / edM/",
    "GK16bhakavpu:79": " edB; kathaṃcana GNOLI",
    "GK16bhakavpu:80": " anibaddhaṃ punargāthā- ślokamātrādi tatpunaḥ /",
    "GK16bhakavpu:81": " yuktaṃ vakrasvabhāvoktyā sarvamevaitadiṣyate // Bh_1.30 //",
    "GK16bhakavpu:82": " vaidarbhamanyadastīti manyante sudhiyo 'pare /",
    "GK16bhakavpu:83": " tadeva ca kila jyāyaḥ sadarthamapi nāparam // Bh_1.31 //",
    "GK16bhakavpu:84": " gauḍīyamidametattu vaidarbhamiti kiṃ pṛthak /",
    "GK16bhakavpu:85": " gatānugatikanyāyān nānākhyeyamamedhasām // Bh_1.32 //",
    "GK16bhakavpu:86": " nanu cāśmakavaṃśādi vaidarbhamiti kathyate /",
    "GK16bhakavpu:87": " % cāśmakavaṃśādi] / edM/",
    "GK16bhakavpu:88": " edB; * * kavaṃśyādi GNOLI",
    "GK16bhakavpu:89": " kāmaṃ tathāstu prāyeṇa saṃjñecchāto vidhīyate // Bh_1.33 //",
    "GK16bhakavpu:90": " apuṣṭārthamavaktrokti prasannamṛju komalam /",
    "GK16bhakavpu:91": " bhinnaṃ geyamivedaṃ tu kevalaṃ śrutipeśalam // Bh_1.34 //",
    "GK16bhakavpu:92": " alaṃkāravadagrāmyam arthyaṃ nyāyyamanākulam /",
    "GK16bhakavpu:93": " gauḍīyamapi sādhīyo vaidarbhamiti nānyathā // Bh_1.35 //",
    "GK16bhakavpu:94": " na nitāntādimātreṇa jāyate cārutā girām /",
    "GK16bhakavpu:95": " vakrābhidheyaśabdoktir iṣṭā vācāmalaṃkṛtiḥ // Bh_1.36 //",
    "GK16bhakavpu:96": " % [ṣaṭ kāvyadoṣāḥ]",
    "GK16bhakavpu:97": " neyārthaṃ kliṣṭamanyārtham avācakamayuktimat /",
    "GK16bhakavpu:98": " gūḍhaśabdābhidhānaṃ ca kavayo na prayuñjate // Bh_1.37 //",
    "GK16bhakavpu:99": " neyārthaṃ nīyate yukto yasyārthaḥ kṛtibhirbalāt /",
    "GK16bhakavpu:100": " śabdanyāyānupārūḍhaḥ kathaṃcitsvābhisandhinā // Bh_1.38 //",
    "GK16bhakavpu:101": " māyeva bhadreti yathā sā cāsādhvī prakalpanā /",
    "GK16bhakavpu:102": " veṇudākeriti ca tāṃ nayanti vacanādvinā // Bh_1.39 //",
    "GK16bhakavpu:103": " % tāṃ nayanti] /",
    "GK16bhakavpu:104": " edM; tānniyanti /edB",
    "GK16bhakavpu:105": " %% Several interpretations of this example are presented in /",
    "GK16bhakavpu:106": " msM, but it remains mysterious",
    "GK16bhakavpu:107": " kliṣṭaṃ vyavahitaṃ vidyād anyārthaṃ vigame yathā /",
    "GK16bhakavpu:108": " % @nyārthaṃ vigame] / edM/",
    "GK16bhakavpu:109": " edBGa; @nyarthavigame /edB",
    "GK16bhakavpu:110": " vijahrustasya tāḥ śokaṃ krīḍāyāṃ vikṛtaṃ ca tat // Bh_1.40 //",
    "GK16bhakavpu:111": " %% the anyārtha is ``effected by the vi [in vijahruḥ]“. Apparently this would come under avācaka for Mammaṭa",
    "GK16bhakavpu:112": " himāpahāmitradharair vyāptaṃ vyometyavācakam /",
    "GK16bhakavpu:113": " sākṣādarūḍhaṃ vācye 'rthe nābhidhānaṃ pratīyate // Bh_1.41 //",
    "GK16bhakavpu:114": " %% Apparenlty this would come under kliṣṭa for Mammaṭa",
    "GK16bhakavpu:115": " ayuktimad yathā dūtā jalabhṛnmārutendavaḥ /",
    "GK16bhakavpu:116": " % @mārutendavaḥ] / edM/",
    "GK16bhakavpu:117": " edB; @mātrakeṅaca /",
    "GK16bhakavpu:118": " edBGa; @mātra(ru?)teṣu ca /edBKa",
    "GK16bhakavpu:119": " tathā bhramarahārīta- cakravākaśukādayaḥ // Bh_1.42 //",
    "GK16bhakavpu:120": " % tathā bhramara@] / edM/",
    "GK16bhakavpu:121": " edB; tatrābhramarahārīta@ GNOLI",
    "GK16bhakavpu:122": " avāco 'vyaktavācaśca dūradeśavicāriṇaḥ /",
    "GK16bhakavpu:123": " kathaṃ dūtyaṃ prapadyerann iti yuktyā na yujyate // Bh_1.43 //",
    "GK16bhakavpu:124": " yadi cotkaṇṭhayā yattad unmatta iva bhāṣate /",
    "GK16bhakavpu:125": " tathā bhavatu bhūmnedaṃ sumedhobhiḥ prayujyate // Bh_1.44 //",
    "GK16bhakavpu:126": " gūḍhaśabdābhidhānaṃ ca na prayojyaṃ kathaṃcana /",
    "GK16bhakavpu:127": " sudhiyāmapi naivedam upakārāya kalpate // Bh_1.45 //",
    "GK16bhakavpu:128": " asitartitugadricchit svaḥkṣitāṃ patiradvidṛk /",
    "GK16bhakavpu:129": " amidbhiḥ śubhradṛgdṛṣṭair dviṣo jeghnīyiṣīṣṭa vaḥ // Bh_1.46 //",
    "GK16bhakavpu:130": " % asitartibhugadrikṣit svaḥ kitāṃ patiradvidṛk/",
    "GK16bhakavpu:131": " amībhiḥ śubhradṛgvṛṣṭairdviṣo jeghnīyiṣīṣṭa vaḥ /edBGha",
    "GK16bhakavpu:132": " %% Interpreted in / msM/",
    "GK16bhakavpu:133": " with the aid of Ratneśvarasūri's commentary on the Sarasvatīkaṇṭhābharaṇa",
    "GK16bhakavpu:134": " %% [apare catvāro doṣāḥ]",
    "GK16bhakavpu:135": " śrutiduṣṭārthaduṣṭe ca kalpanāduṣṭamityapi /",
    "GK16bhakavpu:136": " śrutikaṣṭaṃ tathaivāhur vācaṃ doṣaṃ caturvidham // Bh_1.47 //",
    "GK16bhakavpu:137": " viḍvarcoviṣṭhitaklinnac- chinnavāntapravṛttayaḥ /",
    "GK16bhakavpu:138": " % @klinnacchinna@] / edM/",
    "GK16bhakavpu:139": " edB; @cchinnaklinna@ /edBKa",
    "GK16bhakavpu:140": " pracāradharṣitodgāra- visargahadayantritāḥ // Bh_1.48 //",
    "GK16bhakavpu:141": " % @hadayantritāḥ] / edM/",
    "GK16bhakavpu:142": " edB; @hadayaṃtṛtāḥ /edBGa",
    "GK16bhakavpu:143": " hiraṇyaretāḥ sambādhaḥ pelavopasthitāṇḍajāḥ /",
    "GK16bhakavpu:144": " vākkāṭavādayaśceti śrutiduṣṭā matā giraḥ // Bh_1.49 //",
    "GK16bhakavpu:145": " arthaduṣṭaṃ punarjñeyaṃ yatrokte jāyate matiḥ /",
    "GK16bhakavpu:146": " asabhyavastuviṣayā śabdaistadvācibhiryathā // Bh_1.50 //",
    "GK16bhakavpu:147": " hantumeva pravṛttasya stabdhasya vivaraiṣiṇaḥ /",
    "GK16bhakavpu:148": " % stabdhasya] / edM/",
    "GK16bhakavpu:149": " edB; stambhasya /edBGa",
    "GK16bhakavpu:150": " patanaṃ jāyate 'vaśyaṃ kṛcchreṇa punarunnatiḥ // Bh_1.51 //",
    "GK16bhakavpu:151": " padadvayasya sandhāne yadaniṣṭaṃ prakalpate /",
    "GK16bhakavpu:152": " % prakalpate] / edM/",
    "GK16bhakavpu:153": " edB; pragalbhate /",
    "GK16bhakavpu:154": " edBKa; prakalpyate /edBGha",
    "GK16bhakavpu:155": " tadāhuḥ kalpanāduṣṭaṃ sa śauryābharaṇo yathā // Bh_1.52 //",
    "GK16bhakavpu:156": " yathā.ajihladadityādi śrutikaṣṭaṃ ca tadviduḥ /",
    "GK16bhakavpu:157": " na tad icchanti kṛtino gaṇḍamapyapare kila // Bh_1.53 //",
    "GK16bhakavpu:158": " sanniveśaviśeṣāttu duruktamapi śobhate /",
    "GK16bhakavpu:159": " nīlaṃ palāśamābaddham antarāle srajāmiva // Bh_1.54 //",
    "GK16bhakavpu:160": " kiṃcidāśrayasaundaryād dhatte śobhāmasādhvapi /",
    "GK16bhakavpu:161": " kāntāvilocananyastaṃ malīmasamivāñjanam // Bh_1.55 //",
    "GK16bhakavpu:162": " āpāṇḍugaṇḍametatte vadanaṃ vanajekṣaṇe /",
    "GK16bhakavpu:163": " saṃgamāt pāṇḍuśabdasya gaṇḍaḥ sādhu yathoditam // Bh_1.56 //",
    "GK16bhakavpu:164": " anayānyad api jñeyaṃ diśā yuktamasādhvapi /",
    "GK16bhakavpu:165": " yathā viklinnagaṇḍānāṃ kariṇāṃ madavāribhiḥ // Bh_1.57 //",
    "GK16bhakavpu:166": " % mada@] /edM/edB; muda@ /edBGha",
    "GK16bhakavpu:167": " madaklinnakapolānāṃ dviradānāṃ catuḥśatī /",
    "GK16bhakavpu:168": " yathā tadvadasādhīyaḥ sādhīyaśca prayojayet // Bh_1.58 //",
    "GK16bhakavpu:169": " etad grāhyaṃ surabhi kusumaṃ grāmyam etannidheyaṃ dhatte śobhāṃ viracitamidaṃ sthānamasyaitadasya /",
    "GK16bhakavpu:170": " mālākāro racayati yathā sādhu vijñāya mālāṃ yojyaṃ kāvyeṣvavahitadhiyā tadvadevābhidhānam // Bh_1.59 //",
    "GK16bhakavpu:171": " /Colo",
    "GK16bhakavpu:172": " iti bhāmahālaṅkāre prathamaḥ paricchedaḥ",
    "GK16bhakavpu:173": " /chapter",
    "GK16bhakavpu:174": " dvitīyaḥ paricchedaḥ",
    "GK16bhakavpu:175": " mādhuryamabhivāñchantaḥ prasādaṃ ca sumedhasaḥ /",
    "GK16bhakavpu:176": " samāsavanti bhūyāṃsi na padāni prayuñjate // Bh_2.1 //",
    "GK16bhakavpu:177": " kecidojo 'bhidhitsantaḥ samasyanti bahūnyapi /",
    "GK16bhakavpu:178": " yathā mandārakusuma- reṇupiñjaritālakā // Bh_2.2 //",
    "GK16bhakavpu:179": " śravyaṃ nātisamastārthaṃ kāvyaṃ madhuramiṣyate /",
    "GK16bhakavpu:180": " āvidvadaṅganābāla- pratītārthaṃ prasādavat // Bh_2.3 //",
    "GK16bhakavpu:181": " anuprāsaḥ sayamako rūpakaṃ dīpakopame /",
    "GK16bhakavpu:182": " iti vācāmalaṃkārāḥ pañcaivānyairudāhṛtāḥ // Bh_2.4 //",
    "GK16bhakavpu:183": " sarūpavarṇavinyāsam anuprāsaṃ pracakṣate /",
    "GK16bhakavpu:184": " kiṃ tayā cintayā kānte nitānteti yathoditam // Bh_2.5 //",
    "GK16bhakavpu:185": " grāmyānuprāsamanyattu manyante sudhiyo 'pare /",
    "GK16bhakavpu:186": " sa lolamālānīlāli- kulākulagalo balaḥ // Bh_2.6 //",
    "GK16bhakavpu:187": " nānārthavanto 'nuprāsā na cāpyasadṛśākṣarāḥ /",
    "GK16bhakavpu:188": " yuktyānayā madhyamayā jāyante cāravo giraḥ // Bh_2.7 //",
    "GK16bhakavpu:189": " lāṭīyamapyanuprāsam ihecchantyapare yathā /",
    "GK16bhakavpu:190": " dṛṣṭiṃ dṛṣṭisukhāṃ dhehi candraścandramukhoditaḥ // Bh_2.8 //",
    "GK16bhakavpu:191": " ādimadhyāntayamakaṃ pādābhyāsaṃ tathāvalī /",
    "GK16bhakavpu:192": " samastapādayamakam ityetat pañcadhocyate // Bh_2.9 //",
    "GK16bhakavpu:193": " sandaṣṭakasamudgāder atraivāntargatirmatā /",
    "GK16bhakavpu:194": " ādau madhyāntayorvā syād iti pañcaiva tadyathā // Bh_2.10 //",
    "GK16bhakavpu:195": " sādhunā sādhunā tena rājatā rājatā bhṛtā /",
    "GK16bhakavpu:196": " sahitaṃ sahitaṃ kartuṃ saṃgataṃ saṃgataṃ janam // Bh_2.11 //",
    "GK16bhakavpu:197": " sādhuḥ saṃsārādbibhyadasmādasārāt kṛtvā kleśāntaṃ yāti vartma praśāntam /",
    "GK16bhakavpu:198": " jātiṃ vyādhīnāṃ durdamānāmadhīnāṃ vāñchañjyāyastvaṃ chindhi muktānayastvam // Bh_2.12 //",
    "GK16bhakavpu:199": " % durdamānām] /",
    "GK16bhakavpu:200": " edM; durnayānām /",
    "GK16bhakavpu:201": " edB; durdayānām /edBGa",
    "GK16bhakavpu:202": " % vāñchañjyāyastvaṃ chindhi muktānayastvam /",
    "GK16bhakavpu:203": " edM; vāñchantyā(ñjyā?)",
    "GK16bhakavpu:204": " yastvaṃ chindhi muktāna(ma?)yastvam /edB",
    "GK16bhakavpu:205": " na te dhirdhīra bhogeṣu ramaṇīyeṣu saṃgatā /",
    "GK16bhakavpu:206": " munīnapi harantyete ramaṇī yeṣu saṃgatā // Bh_2.13 //",
    "GK16bhakavpu:207": " %% [pādābhyāsa]",
    "GK16bhakavpu:208": " sitāsitākṣīṃ supayodharādharāṃ susaṃmadāṃ vyaktamadāṃ lalāmadām /",
    "GK16bhakavpu:209": " ghanāghanā nīlaghanā ghanālakāṃ priyāmimāmutsukayanti yanti ca // Bh_2.14 //",
    "GK16bhakavpu:210": " %% [āvalī]",
    "GK16bhakavpu:211": " amī nṛpā dattasamagraśāsanāḥ kadācidapyapratibaddhaśāsanāḥ /",
    "GK16bhakavpu:212": " kṛtāgasāṃ mārgabhidāṃ ca śāsanāḥ pitṛkramādhyāsitatādṛśāsanāḥ // Bh_2.15 //",
    "GK16bhakavpu:213": " %% [samastapādayamakam]",
    "GK16bhakavpu:214": " anantaraikāntarayor evaṃ pādāntayorapi /",
    "GK16bhakavpu:215": " kṛtsnaṃ ca sarvapādeṣu duṣkaraṃ sādhu tādṛśam // Bh_2.16 //",
    "GK16bhakavpu:216": " % duṣkaraṃ] /edM;",
    "GK16bhakavpu:217": " duṣkṛtam /edB",
    "GK16bhakavpu:218": " tulyaśrutīnāṃ bhinnānām abhidheyaiḥ parasparam /",
    "GK16bhakavpu:219": " varṇānāṃ yaḥ punarvādo yamakaṃ tannigadyate // Bh_2.17 //",
    "GK16bhakavpu:220": " pratītaśabdamojasvi suśliṣṭapadasandhi ca /",
    "GK16bhakavpu:221": " prasādi svabhidhānaṃ ca yamakaṃ kṛtināṃ matam // Bh_2.18 //",
    "GK16bhakavpu:222": " nānādhātvarthagambhīrā yamakavyapadeśinī /",
    "GK16bhakavpu:223": " prahelikā sā hyuditā rāmaśarmācyutottare // Bh_2.19 //",
    "GK16bhakavpu:224": " kāvyānyapi yadīmāni vyākhyāgamyāni śāstravat /",
    "GK16bhakavpu:225": " utsavaḥ sudhiyāmeva hanta durmedhaso hatāḥ // Bh_2.20 //",
    "GK16bhakavpu:226": " upamānena yattattvam upameyasya rūpyate /",
    "GK16bhakavpu:227": " guṇānāṃ samatāṃ dṛṣṭvā rūpakaṃ nāma tadviduḥ // Bh_2.21 //",
    "GK16bhakavpu:228": " samastavastuviṣayam ekadeśavivarti ca /",
    "GK16bhakavpu:229": " dvidhā rūpakamuddiṣṭam etattaccocyate yathā // Bh_2.22 //",
    "GK16bhakavpu:230": " śīkarāmbhomadasṛjas tuṅgā jaladadantinaḥ /",
    "GK16bhakavpu:231": " niryānto madayantīme śakrakārmukavāraṇāḥ // Bh_2.23 //",
    "GK16bhakavpu:232": " % madayantīme śakrakārmukavāraṇāḥ] /",
    "GK16bhakavpu:233": " edM(conj); maṇḍayantīme śakrakārmukakānanam /",
    "GK16bhakavpu:234": " edB; madayantīme śakrakārmukakāraṇam /edBGa",
    "GK16bhakavpu:235": " taḍidvalayakakṣyāṇāṃ balākāmālabhāriṇām /",
    "GK16bhakavpu:236": " % taḍidvalaya@] /",
    "GK16bhakavpu:237": " edB; taṭidvalaya@ /edM",
    "GK16bhakavpu:238": " payomucāṃ dhvanirdhīro dunoti mama tāṃ priyām // Bh_2.24 //",
    "GK16bhakavpu:239": " ādimadhyāntaviṣayaṃ tridhā dīpakamiṣyate /",
    "GK16bhakavpu:240": " ekasyaiva tryavasthatvād iti tadbhidyate tridhā // Bh_2.25 //",
    "GK16bhakavpu:241": " amūni kurvate 'nvarthām asyākhyāmarthadīpanāt /",
    "GK16bhakavpu:242": " tribhirnidarśanaiścedaṃ tridhā nirdiśyate yathā // Bh_2.26 //",
    "GK16bhakavpu:243": " mado janayati prītiṃ sānaṅgaṃ mānabhaṅguram /",
    "GK16bhakavpu:244": " % sānaṅgaṃ] /edM/",
    "GK16bhakavpu:245": " edB; sānalāṃ /edBKa",
    "GK16bhakavpu:246": " sa priyāsaṃgamotkaṇṭhāṃ sāsahyāṃ manasaḥ śucam // Bh_2.27 //",
    "GK16bhakavpu:247": " mālinīraṃśukabhṛtaḥ striyo 'laṃkurute madhuḥ /",
    "GK16bhakavpu:248": " hārītaśukavācaśca bhūdharāṇāmupatyakāḥ // Bh_2.28 //",
    "GK16bhakavpu:249": " cīrīmavatīraraṇyānīḥ saritaḥ śuṣyadambhasaḥ /",
    "GK16bhakavpu:250": " % cīrī@] /edM/edB; carī@ /edBKa",
    "GK16bhakavpu:251": " pravāsināṃ ca cetāṃsi śucirantaṃ ninīṣati // Bh_2.29 //",
    "GK16bhakavpu:252": " viruddhenopamānena deśakālakriyādibhiḥ /",
    "GK16bhakavpu:253": " upameyasya yatsāmyaṃ guṇaleśena sopamā // Bh_2.30 //",
    "GK16bhakavpu:254": " yathevaśabdau sādṛśyam āhaturvyatirekiṇoḥ /",
    "GK16bhakavpu:255": " dūrvākāṇḍamiva śyāmaṃ tanvī śyāmālatā yathā // Bh_2.31 //",
    "GK16bhakavpu:256": " % śyāmaṃ] /edM/edB; śyāmā /edBGha",
    "GK16bhakavpu:257": " % śyāmālatā] /edM/",
    "GK16bhakavpu:258": " edB; śyāmalatā /edBGa/edBGha",
    "GK16bhakavpu:259": " vinā yathevaśabdābhyāṃ samāsābhihitā parā /",
    "GK16bhakavpu:260": " yathā kamalapatrākṣī śaśāṅkavadaneti ca // Bh_2.32 //",
    "GK16bhakavpu:261": " vatināpi kriyāsāmyaṃ tadvadevābhidhīyate /",
    "GK16bhakavpu:262": " dvijātivadadhīte 'sau guruvaccānuśāsti naḥ // Bh_2.33 //",
    "GK16bhakavpu:263": " samānavastunyāsena prativastūpamocyate /",
    "GK16bhakavpu:264": " yathevānabhidhāne 'pi guṇasāmyapratītitaḥ // Bh_2.34 //",
    "GK16bhakavpu:265": " sādhusādhāraṇatvādir guṇo 'tra vyatiricyate /",
    "GK16bhakavpu:266": " sa sāmyamāpādayati virodhe 'pi tayoryathā // Bh_2.35 //",
    "GK16bhakavpu:267": " kiyantaḥ santi guṇinaḥ sādhusādhāraṇaśriyaḥ /",
    "GK16bhakavpu:268": " svādupākaphalānamrāḥ kiyanto vādhvaśākhinaḥ // Bh_2.36 //",
    "GK16bhakavpu:269": " yaduktaṃ triprakāratvaṃ tasyāḥ kaiścinmahātmabhiḥ /",
    "GK16bhakavpu:270": " nindāpraśaṃsācikhyāsā- bhedādatrābhidhīyate // Bh_2.37 //",
    "GK16bhakavpu:271": " sāmānyaguṇanirdeśāt trayamapyuditaṃ nanu /",
    "GK16bhakavpu:272": " mālopamādiḥ sarvo 'pi na jyāyān vistaro mudhā // Bh_2.38 //",
    "GK16bhakavpu:273": " hīnatāsambhavo liṅga- vacobhedo viparyayaḥ /",
    "GK16bhakavpu:274": " upamānādhikatvaṃ ca tenāsadṛśatāpi ca // Bh_2.39 //",
    "GK16bhakavpu:275": " ta eta upamādoṣāḥ sapta medhāvinoditāḥ /",
    "GK16bhakavpu:276": " sodāharaṇalakṣmāṇo varṇyante 'tra ca te pṛthak // Bh_2.40 //",
    "GK16bhakavpu:277": " sa mārutākampitapītavāsā bibhratsalīlaṃ śaśibhāsamabjam /",
    "GK16bhakavpu:278": " yadupravīraḥ pragṛhītaśārṅgaḥ sendrāyudho megha ivābabhāse // Bh_2.41 //",
    "GK16bhakavpu:279": " %% cited by Namisādhu ad Kāvālaṅkāra of Rudraṭa 11:",
    "GK16bhakavpu:280": " 24 with śaśibhāsi śaṅkham (lectio facilior?)",
    "GK16bhakavpu:281": " śakracāpagrahādatra darśitaṃ kila kārmukam /",
    "GK16bhakavpu:282": " vāsaḥśaṅkhānupādānād dhīnamityabhidhīyate // Bh_2.42 //",
    "GK16bhakavpu:283": " sarvaṃ sarveṇa sārūpyaṃ nāsti bhāvasya kasyacit /",
    "GK16bhakavpu:284": " yathopapatti kṛtibhir upamāsu prayujyate // Bh_2.43 //",
    "GK16bhakavpu:285": " akhaṇḍamaṇḍalaḥ kvenduḥ kva kāntānanamadyuti /",
    "GK16bhakavpu:286": " yatkiṃcitkāntisāmānyāc chaśinaivopamīyate // Bh_2.44 //",
    "GK16bhakavpu:287": " kiṃ ca kāvyāni neyāni lakṣaṇena mahātmanām /",
    "GK16bhakavpu:288": " dṛṣṭaṃ vā sarvasārūpyaṃ rājamitre yathoditam // Bh_2.45 //",
    "GK16bhakavpu:289": " sūryāṃśasaṃmīlitalocaneṣu dīneṣu padmānilanirmadeṣu /",
    "GK16bhakavpu:290": " sādhvyaḥ svageheṣviva bhartṛhīnāḥ kekā vineśuḥ śikhināṃ mukheṣu // Bh_2.46 //",
    "GK16bhakavpu:291": " % vineśuḥ] /edM/edB;",
    "GK16bhakavpu:292": " vineduḥ /edBKa",
    "GK16bhakavpu:293": " %% This verse is cited by Vāmana in his Kāvyālaṅkārasūtravṛtti ad 4.2.10",
    "GK16bhakavpu:294": " niṣpeturāsyādiva tasya dīptāḥ śarā dhanurmaṇḍalamadhyabhājaḥ /",
    "GK16bhakavpu:295": " jājvalyamānā iva vāridhārā dinārdhabhājaḥ pariveṣiṇo 'rkāt // Bh_2.47 //",
    "GK16bhakavpu:296": " śākavardhanasya",
    "GK16bhakavpu:297": " %% [illustration of asambhava;",
    "GK16bhakavpu:298": " quoted in the 10th ullāsa of Mammaṭa's Kāvyaprakāśa]",
    "GK16bhakavpu:299": " kathaṃ pāto 'mbudhārāṇāṃ jvalantīnāṃ vivasvataḥ /",
    "GK16bhakavpu:300": " asambhavādayaṃ yuktyā tenāsambhava ucyate // Bh_2.48 //",
    "GK16bhakavpu:301": " tatrāsambhavinārthena kaḥ kuryādupamāṃ kṛtī /",
    "GK16bhakavpu:302": " ko nāma vahninaupamyaṃ kurvīta śaśalakṣmaṇaḥ // Bh_2.49 //",
    "GK16bhakavpu:303": " yasyātiśayavānarthaḥ kathaṃ so 'sambhavo mataḥ /",
    "GK16bhakavpu:304": " iṣṭaṃ cātiśayārthatvam upamotprekṣayoryathā // Bh_2.50 //",
    "GK16bhakavpu:305": " puñjībhūtamiva dhvāntam eṣa bhāti mataṅgajaḥ /",
    "GK16bhakavpu:306": " saraḥ śaratprasannāmbho nabhaḥkhaṇḍamivojjhitam // Bh_2.51 //",
    "GK16bhakavpu:307": " %% Note that, for Bhāmaha,",
    "GK16bhakavpu:308": " liṅgabheda is not a problem in upamās if the genders are masculine and neuter,",
    "GK16bhakavpu:309": " as he explains below (2:57).",
    "GK16bhakavpu:310": " atha liṅgavacobhedāv ucyete saviparyayau /",
    "GK16bhakavpu:311": " hīnādhikatvāt sa dvedhā trayamapyucyate yathā // Bh_2.52 //",
    "GK16bhakavpu:312": " avigāhyo 'si nārīṇām ananyamanasāmapi /",
    "GK16bhakavpu:313": " viṣamopalabhinnormir āpagevottitīrṣataḥ // Bh_2.53 //",
    "GK16bhakavpu:314": " kvacidagre prasaratā kvacidāpatya nighnatā /",
    "GK16bhakavpu:315": " śuneva sāraṅgakulaṃ tvayā bhinnaṃ dviṣāṃ balam // Bh_2.54 //",
    "GK16bhakavpu:316": " %% /edM/ notes that the verse is cited in Keśavamiśra's Alaṅkāraśekhara (V.1)",
    "GK16bhakavpu:317": " ayaṃ padmāsanāsīnaś cakravāko virājate /",
    "GK16bhakavpu:318": " yugādau bhagavān brahmā vinirmitsuriva prajāḥ // Bh_2.55 //",
    "GK16bhakavpu:319": " nanūpamīyate pāṇiḥ kamalena vikāsinā /",
    "GK16bhakavpu:320": " adharo vidrumaccheda- bhāsā bimbaphalena ca // Bh_2.56 //",
    "GK16bhakavpu:321": " ucyate kāmamastīdaṃ kiṃ tu strīpuṃsayorayam /",
    "GK16bhakavpu:322": " vidhirnābhimato 'nyaistu trayāṇāmapi neṣyate // Bh_2.57 //",
    "GK16bhakavpu:323": " sa pītavāsāḥ pragṛhītaśārṅgo manojñabhīmaṃ vapurāpa kṛṣṇaḥ /",
    "GK16bhakavpu:324": " śatahradendrāyudhavānniśāyāṃ saṃsṛjyamānaḥ śaśineva meghaḥ // Bh_2.58 //",
    "GK16bhakavpu:325": " rāmaśarmaṇaḥ",
    "GK16bhakavpu:326": " śaśino grahaṇādetad ādhikyaṃ kila na hyayam /",
    "GK16bhakavpu:327": " nirdiṣṭa upameye 'rthe vācyo vā jalajo 'tra tu // Bh_2.59 //",
    "GK16bhakavpu:328": " % jalajo] /edM; jalado /edB",
    "GK16bhakavpu:329": " %% jalaja must refer here to the conch.",
    "GK16bhakavpu:330": " na sarvasārūpyamiti vistareṇodito vidhiḥ /",
    "GK16bhakavpu:331": " abhiprāyātkavernātra vidheyā jalaje matiḥ // Bh_2.60 //",
    "GK16bhakavpu:332": " %% Bhāmaha might be intending to convey that he is not dogmatic on the point by suggesting that Rāmaśarman might have intended the imbalance.",
    "GK16bhakavpu:333": " ādhikyamupamānānāṃ nyāyyaṃ nādhikatā bhavet /",
    "GK16bhakavpu:334": " % nyāyyaṃ] /edM/edB;",
    "GK16bhakavpu:335": " nyāyyā /edBGha",
    "GK16bhakavpu:336": " gokṣīrakundahalināṃ viśuddhyā sadṛśaṃ yaśaḥ // Bh_2.61 //",
    "GK16bhakavpu:337": " ekenaivopamānena nanu sādṛśyamucyate /",
    "GK16bhakavpu:338": " % ekenai@] /edM/edB; etenai@ /edBGa",
    "GK16bhakavpu:339": " uktārthasya prayogo hi gurumarthaṃ na puṣyati // Bh_2.62 //",
    "GK16bhakavpu:340": " %% No answer given to this objection.",
    "GK16bhakavpu:341": " vane 'tha tasminvanitānuyāyinaḥ pravṛttadānārdrakaṭā mataṅgajāḥ /",
    "GK16bhakavpu:342": " %% Quoted by Namisādhu ad Rudraṭa's Kāvyālaṅkāra 11:24,",
    "GK16bhakavpu:343": " reading vanitāvihāriṇaḥ prabhinnadānārdrakaṭā mataṅgajāḥ",
    "GK16bhakavpu:344": " vicitrabarhābharaṇāśca barhiṇo babhurdivīvāmalavigrahā grahāḥ // Bh_2.63 //",
    "GK16bhakavpu:345": " grahairapi gajādīnāṃ yadi sādṛśyamucyate /",
    "GK16bhakavpu:346": " tathāpi teṣāṃ tairasti kāntirvāpyugratāpi vā // Bh_2.64 //",
    "GK16bhakavpu:347": " ityukta upamābhedo vakṣyate cāparaḥ punaḥ /",
    "GK16bhakavpu:348": " upamāderalaṃkārād viśeṣo 'nyo 'bhidhīyate // Bh_2.65 //",
    "GK16bhakavpu:349": " %% [apare ṣaḍalaṃkārāḥ]",
    "GK16bhakavpu:350": " ākṣepo 'rthāntaranyāso vyatireko vibhāvanā /",
    "GK16bhakavpu:351": " samāsātiśayoktī ca ṣaḍalaṃkṛtayo 'parāḥ // Bh_2.66 //",
    "GK16bhakavpu:352": " vakṣyamāṇoktaviṣayas tatrākṣepo dvidhā mataḥ /",
    "GK16bhakavpu:353": " ekarūpatayā śeṣā nirdekṣyante yathākramam // Bh_2.67 //",
    "GK16bhakavpu:354": " pratiṣedha iveṣṭasya yo viśeṣābhidhitsayā /",
    "GK16bhakavpu:355": " ākṣepa iti taṃ santaḥ śaṃsanti dvividhaṃ yathā // Bh_2.68 //",
    "GK16bhakavpu:356": " % ākṣepa iti] /edM/",
    "GK16bhakavpu:357": " edB; ākṣepamiti GNOLI",
    "GK16bhakavpu:358": " ahaṃ tvāṃ yadi nekṣeya kṣaṇamapyutsukā tataḥ /",
    "GK16bhakavpu:359": " % tvāṃ] /edM/edB; tvā /edBGa",
    "GK16bhakavpu:360": " iyadevāstvato 'nyena kimuktenāpriyeṇa te // Bh_2.69 //",
    "GK16bhakavpu:361": " % iyadevāstvato 'nyena] / edM/",
    "GK16bhakavpu:362": " edB; iyadevāstu vānyena /GNOLI",
    "GK16bhakavpu:363": " %% [thus vakṣyamāṇaviṣaya ākṣepa]",
    "GK16bhakavpu:364": " svavikramākrāntabhuvaś citraṃ yanna tavoddhatiḥ /",
    "GK16bhakavpu:365": " % svavikramākrānta@] /",
    "GK16bhakavpu:366": " edM; svavikramānta@ / edB/",
    "GK16bhakavpu:367": " unmetrical",
    "GK16bhakavpu:368": " ko vā heturalaṃ sindhor vikārakaraṇaṃ prati // Bh_2.70 //",
    "GK16bhakavpu:369": " % ko vā heturalaṃ] /",
    "GK16bhakavpu:370": " edGnoli; ko vā seturalaṃ /edM/edB",
    "GK16bhakavpu:371": " upanyasanamanyasya yadarthasyoditādṛte /",
    "GK16bhakavpu:372": " jñeyaḥ so 'rthāntaranyāsaḥ pūrvārthānugato yathā // Bh_2.71 //",
    "GK16bhakavpu:373": " parānīkāni bhīmāni vivikṣorna tava vyathā /",
    "GK16bhakavpu:374": " sādhu vāsādhu vāgāmi puṃsāmātmaiva śaṃsati // Bh_2.72 //",
    "GK16bhakavpu:375": " %% CHECK Namisādhu on Rudraṭa's Kāvyālaṅkāra ad 8:24",
    "GK16bhakavpu:376": " hiśabdenāpi hetvartha- prathanāduktasiddhaye /",
    "GK16bhakavpu:377": " ayamarthāntaranyāsaḥ sutarāṃ vyajyate yathā // Bh_2.73 //",
    "GK16bhakavpu:378": " vahanti girayo meghān abhyupetān gurūnapi /",
    "GK16bhakavpu:379": " garīyāneva hi gurūn bibharti praṇayāgatān // Bh_2.74 //",
    "GK16bhakavpu:380": " upamānavato 'rthasya yadviśeṣanidarśanam /",
    "GK16bhakavpu:381": " vyatirekaṃ tamicchanti viśeṣāpādanādyathā // Bh_2.75 //",
    "GK16bhakavpu:382": " sitāsite pakṣmavatī netre te tāmrarājinī /",
    "GK16bhakavpu:383": " ekāntaśubhraśyāme tu puṇḍarīkāsitotpale // Bh_2.76 //",
    "GK16bhakavpu:384": " kriyāyāḥ pratiṣedhe yā tatphalasya vibhāvanā /",
    "GK16bhakavpu:385": " jñeyā vibhāvanaivāsau samādhau sulabhe sati // Bh_2.77 //",
    "GK16bhakavpu:386": " apītamattāḥ śikhino diśo 'nutkaṇṭhitākulāḥ /",
    "GK16bhakavpu:387": " nīpo 'viliptasurabhir abhraṣṭakaluṣaṃ jalam // Bh_2.78 //",
    "GK16bhakavpu:388": " yatrokte gamyate 'nyo 'rthas tatsamānaviśeṣaṇaḥ /",
    "GK16bhakavpu:389": " sā samāsoktiruddiṣṭā saṃkṣiptārthatayā yathā // Bh_2.79 //",
    "GK16bhakavpu:390": " % saṃkṣiptārthatayā yathā] / edM/",
    "GK16bhakavpu:391": " edB; saṃkṣiptārthā yathā tathā /edBKa",
    "GK16bhakavpu:392": " skandhavānṛjuravyālaḥ sthiro 'nekamahāphalaḥ /",
    "GK16bhakavpu:393": " jātastarurayaṃ coccaiḥ pātitaśca nabhasvatā // Bh_2.80 //",
    "GK16bhakavpu:394": " nimittato vaco yattu lokātikrāntagocaram /",
    "GK16bhakavpu:395": " manyante 'tiśayoktiṃ tām alaṅkāratayā yathā // Bh_2.81 //",
    "GK16bhakavpu:396": " svapuṣpacchavihāriṇyā candrabhāsā tirohitāḥ /",
    "GK16bhakavpu:397": " anvamīyanta bhṛṅgāli- vācā saptacchadadrumāḥ // Bh_2.82 //",
    "GK16bhakavpu:398": " apāṃ yadi tvakchithilā cyutā syāt phaṇināmiva /",
    "GK16bhakavpu:399": " tadā śuklāṃśukāni syur aṅgeṣvambhasi yoṣitām // Bh_2.83 //",
    "GK16bhakavpu:400": " % @śukāni syuraṅge@] / edM/",
    "GK16bhakavpu:401": " edB; @śukāny āsann aṅge@ GNOLI",
    "GK16bhakavpu:402": " ityevamādiruditā guṇātiśayayogataḥ /",
    "GK16bhakavpu:403": " sarvaivātiśayoktistu tarkayettāṃ yathāgamam // Bh_2.84 //",
    "GK16bhakavpu:404": " saiṣa sarvaiva vakroktir anayārtho vibhāvyate /",
    "GK16bhakavpu:405": " yatno 'syāṃ kavinā kāryaḥ ko 'laṅkāro 'nayā vinā // Bh_2.85 //",
    "GK16bhakavpu:406": " hetuśca sūkṣmo leśo 'tha nālaṃkāratayā mataḥ /",
    "GK16bhakavpu:407": " samudāyābhidhānasya vakroktyanabhidhānataḥ // Bh_2.86 //",
    "GK16bhakavpu:408": " gato 'stamarko bhātīndur yānti vāsāya pakṣiṇaḥ /",
    "GK16bhakavpu:409": " %% Cited by Daṇḍin in Kāvyādarśa 2:244",
    "GK16bhakavpu:410": " ityevamādi kiṃ kāvyaṃ vārtāmenāṃ pracakṣate // Bh_2.87 //",
    "GK16bhakavpu:411": " yathāsaṃkhyamathotprekṣām alaṅkāradvayaṃ viduḥ /",
    "GK16bhakavpu:412": " saṃkhyānamiti medhāvin- otprekṣābhihitā kvacit // Bh_2.88 //",
    "GK16bhakavpu:413": " bhūyasāmupadiṣṭānām arthānāmasadharmaṇām /",
    "GK16bhakavpu:414": " kramaśo yo 'nunirdeśo yathāsaṃkhyaṃ taducyate // Bh_2.89 //",
    "GK16bhakavpu:415": " padmendubhṛṅgamātaṅga- puṃskokilakalāpinaḥ /",
    "GK16bhakavpu:416": " vaktrakāntīkṣaṇagati- vāṇīvālaistvayā jitāḥ // Bh_2.90 //",
    "GK16bhakavpu:417": " avivakṣitasāmānyā kiṃciccopamayā saha /",
    "GK16bhakavpu:418": " atadguṇakriyāyogād utprekṣātiśayānvitā // Bh_2.91 //",
    "GK16bhakavpu:419": " kiṃśukavyapadeśena tarumāruhya sarvataḥ /",
    "GK16bhakavpu:420": " dagdhādagdhamaraṇyānyāḥ paśyatīva vibhāvasuḥ // Bh_2.92 //",
    "GK16bhakavpu:421": " svabhāvoktiralaṅkāra iti kecit pracakṣate /",
    "GK16bhakavpu:422": " arthasya tadavasthatvaṃ svabhāvo 'bhihito yathā // Bh_2.93 //",
    "GK16bhakavpu:423": " ākrośannāhvayannanyān ādhāvanmaṇḍalai rudan /",
    "GK16bhakavpu:424": " % maṇḍalai rudan] /",
    "GK16bhakavpu:425": " edM; maṇḍalairnudan /edB",
    "GK16bhakavpu:426": " gā vārayati daṇḍena ḍimbhaḥ sasyāvatāraṇīḥ // Bh_2.94 //",
    "GK16bhakavpu:427": " % sasyā@] /edM; śasyā@ /edB",
    "GK16bhakavpu:428": " samāsenoditamidaṃ dhīkhedāyaiva vistaraḥ /",
    "GK16bhakavpu:429": " asaṃgṛhītamapyanyad abhyūhyamanayā diśā // Bh_2.95 //",
    "GK16bhakavpu:430": " svayaṃ kṛtaireva nidarśanairiyaṃ mayā prakḷptā khalu vāgalaṅkṛtiḥ /",
    "GK16bhakavpu:431": " ataḥ paraṃ cāruranekadhāparo girāmalaṅkāravidhirvidhāsyate // Bh_2.96 //",
    "GK16bhakavpu:432": " /Colo",
    "GK16bhakavpu:433": " iti bhāmahālaṅkāre dvitīyaḥ paricchedaḥ",
    "GK16bhakavpu:434": " /chapter",
    "GK16bhakavpu:435": " tṛtīyaḥ paricchedaḥ",
    "GK16bhakavpu:436": " preyo rasavadūrjasvi paryāyoktaṃ samāhitam /",
    "GK16bhakavpu:437": " dviprakāramudāttaṃ ca bhedaiḥ śliṣṭamapi tribhiḥ // Bh_3.1 //",
    "GK16bhakavpu:438": " apahnutiṃ viśeṣoktaṃ virodhaṃ tulyayogitām /",
    "GK16bhakavpu:439": " % virodhaṃ] /edM; viśeṣaṃ /edB",
    "GK16bhakavpu:440": " aprastutapraśaṃsāṃ ca vyājastutinidarśane // Bh_3.2 //",
    "GK16bhakavpu:441": " upamārūpakaṃ cānyad upameyopamāmapi /",
    "GK16bhakavpu:442": " sahoktiparivṛttī ca sasaṃdehamananvayam // Bh_3.3 //",
    "GK16bhakavpu:443": " utprekṣāvayavaṃ cānye saṃsṛṣṭimapi cāpare /",
    "GK16bhakavpu:444": " % saṃsṛṣṭimapi] /",
    "GK16bhakavpu:445": " edM; saṃsṛṣṭamapi /edB",
    "GK16bhakavpu:446": " bhāvikatvaṃ ca nijagur alaṃkāraṃ sumedhasaḥ // Bh_3.4 //",
    "GK16bhakavpu:447": " preyo gṛhāgataṃ kṛṣṇam avādīdviduro yathā /",
    "GK16bhakavpu:448": " adya yā mama govinda jātā tvayi gṛhāgate /",
    "GK16bhakavpu:449": " kālenaiṣā bhavet prītis tavaivāgamanāt punaḥ // Bh_3.5 //",
    "GK16bhakavpu:450": " %% Cited by Daṇḍin as Kāvyādarśa 2:276",
    "GK16bhakavpu:451": " %% Cf. verse relegated to appendix of Crit. Ed. of Mahābhārata: %%% 5.90.28",
    "GK16bhakavpu:452": " %%% After 28, K4 B Dn",
    "GK16bhakavpu:453": " %%% Ds D2 (marg.).3-9 ins:",
    "GK16bhakavpu:454": " %% 05*0417_01 yā me prītiḥ puṣkarākṣa tvaddarśanasamudbhavā",
    "GK16bhakavpu:455": " %% 05*0417_02 sā kim ākhyāyate tubhyam antarātmāsi dehinām",
    "GK16bhakavpu:456": " rasavaddarśitaspaṣṭa- śṛṅgārādirasaṃ yathā /",
    "GK16bhakavpu:457": " devī samāgamaddharma maskariṇyatirohitā // Bh_3.6 //",
    "GK16bhakavpu:458": " ūrjasvi karṇena yathā pārthāya punarāgataḥ /",
    "GK16bhakavpu:459": " dviḥ sandadhāti kiṃ karṇaḥ śalyetyahirapākṛtaḥ // Bh_3.7 //",
    "GK16bhakavpu:460": " paryāyoktaṃ yadanyena prakāreṇābhidhīyate /",
    "GK16bhakavpu:461": " uvāca ratnāharaṇe caidyaṃ śārṅgadhanuryathā // Bh_3.8 //",
    "GK16bhakavpu:462": " gṛheṣvadhvasu vā nānnaṃ bhuñjmahe yadadhītinaḥ /",
    "GK16bhakavpu:463": " na bhuñjate dvijāstacca rasadānanivṛttaye // Bh_3.9 //",
    "GK16bhakavpu:464": " samāhitaṃ rājamitre yathā kṣatriyayoṣitām /",
    "GK16bhakavpu:465": " rāmaprasattyai yāntīnāṃ puro 'dṛśyata nāradaḥ // Bh_3.10 //",
    "GK16bhakavpu:466": " % @prasattyai] /",
    "GK16bhakavpu:467": " edM; @prasaktyai /edB",
    "GK16bhakavpu:468": " udāttaṃ śaktimān rāmo guruvākyānurodhakaḥ /",
    "GK16bhakavpu:469": " % udāttaṃ] /edM; udātta@ /edB",
    "GK16bhakavpu:470": " vihāyopanataṃ rājyaṃ yathā vanamupāgatam // Bh_3.11 //",
    "GK16bhakavpu:471": " % vihāyopanataṃ] / edM/",
    "GK16bhakavpu:472": " edB; vihāyopavanaṃ /edBGa",
    "GK16bhakavpu:473": " etadevāpare 'nyena vyākhyānenānyathā viduḥ /",
    "GK16bhakavpu:474": " nānāratnādiyuktaṃ yat tatkilodāttamucyate // Bh_3.12 //",
    "GK16bhakavpu:475": " cāṇakyo naktamupayānn andakrīḍāgṛhaṃ yathā /",
    "GK16bhakavpu:476": " śaśikāntopalacchannaṃ viveda payasāṃ kaṇaiḥ // Bh_3.13 //",
    "GK16bhakavpu:477": " % kaṇaiḥ] /edM; ga(ka?)ṇaiḥ /edB",
    "GK16bhakavpu:478": " upamānena yattattvam upameyasya sādhyate /",
    "GK16bhakavpu:479": " guṇakriyābhyāṃ nāmnā ca śliṣṭaṃ tadabhidhīyate // Bh_3.14 //",
    "GK16bhakavpu:480": " lakṣaṇaṃ rūpake 'pīdaṃ lakṣyate kāmamatra tu /",
    "GK16bhakavpu:481": " iṣṭaḥ prayogo yugapad upamānopameyayoḥ // Bh_3.15 //",
    "GK16bhakavpu:482": " % Could iṣṭaḥ be a corruption of śliṣṭaḥ ?",
    "GK16bhakavpu:483": " śīkarāmbhomadasṛjas tuṅgā jaladadantinaḥ /",
    "GK16bhakavpu:484": " ityatra meghakariṇāṃ nirdeśaḥ kriyate samam // Bh_3.16 //",
    "GK16bhakavpu:485": " śleṣādevārthavacasor asya ca kriyate bhidā /",
    "GK16bhakavpu:486": " tatsahoktyupamāhetu- nirdeśāttrividhaṃ yathā // Bh_3.17 //",
    "GK16bhakavpu:487": " % @hetunirdeśāttrividhaṃ] /",
    "GK16bhakavpu:488": " edM; @hetunirdeśāt kramaśo /",
    "GK16bhakavpu:489": " edB; @heturnirdeśāt kramaśo /edBGha",
    "GK16bhakavpu:490": " chāyāvanto gatavyālāḥ svārohāḥ phaladāyinaḥ /",
    "GK16bhakavpu:491": " mārgadrumā mahāntaśca pareṣāmeva bhūtaye // Bh_3.18 //",
    "GK16bhakavpu:492": " %% [---a combination of śliṣṭa and sahokti]",
    "GK16bhakavpu:493": " unnatā lokadayitā mahāntaḥ prājyavarṣiṇaḥ /",
    "GK16bhakavpu:494": " śamayanti kṣitestāpaṃ surājāno ghanā iva // Bh_3.19 //",
    "GK16bhakavpu:495": " %% [---a combination of śliṣṭa and upamā]",
    "GK16bhakavpu:496": " ratnavattvādagādhatvāt svamaryādāvilaṅghanāt /",
    "GK16bhakavpu:497": " bahusattvāśrayatvācca sadṛśastvamudanvatā // Bh_3.20 //",
    "GK16bhakavpu:498": " %% [---a combination of śliṣṭa and hetunirdeśa]",
    "GK16bhakavpu:499": " apahnutirabhīṣṭā ca kiṃcidantargatopamā /",
    "GK16bhakavpu:500": " bhūtārthāpahnavādasyāḥ kriyate cābhidhā yathā // Bh_3.21 //",
    "GK16bhakavpu:501": " neyaṃ virauti bhṛṅgālī madena mukharā muhuḥ /",
    "GK16bhakavpu:502": " ayamākṛṣyamāṇasya kandarpadhanuṣo dhvaniḥ // Bh_3.22 //",
    "GK16bhakavpu:503": " % ayamākṛṣyamāṇasya] / edM/",
    "GK16bhakavpu:504": " edB; ayamākrandamāṇasya /edBGa",
    "GK16bhakavpu:505": " ekadeśasya vigame yā guṇāntarasaṃsthitiḥ /",
    "GK16bhakavpu:506": " viśeṣaprathanāyāsau viśeṣoktirmatā yathā // Bh_3.23 //",
    "GK16bhakavpu:507": " sa ekastrīṇi jayati jaganti kusumāyudhaḥ /",
    "GK16bhakavpu:508": " haratāpi tanuṃ yasya śambhunā na hṛtaṃ balam // Bh_3.24 //",
    "GK16bhakavpu:509": " %% Contrast with vibhāvanā of 2:77.",
    "GK16bhakavpu:510": " guṇasya vā kriyāyā vā viruddhānyakriyābhidhā /",
    "GK16bhakavpu:511": " yā viśeṣābhidhānāya virodhaṃ taṃ vidurbudhāḥ // Bh_3.25 //",
    "GK16bhakavpu:512": " upāntarūḍhopavanac- chāyāśītāpi dhūrasau /",
    "GK16bhakavpu:513": " vidūradeśānapi vaḥ santāpayati vidviṣaḥ // Bh_3.26 //",
    "GK16bhakavpu:514": " nyūnasyāpi viśiṣṭena guṇasāmyavivakṣayā /",
    "GK16bhakavpu:515": " tulyakāryakriyāyogād ityuktā tulyayogitā // Bh_3.27 //",
    "GK16bhakavpu:516": " śeṣo himagiristvaṃ ca mahānto guravaḥ sthirāḥ /",
    "GK16bhakavpu:517": " yadalaṅghitamaryādāś calantīṃ bibhṛtha kṣitim // Bh_3.28 //",
    "GK16bhakavpu:518": " %% Cited in the Dhvanyāloka",
    "GK16bhakavpu:519": " adhikārādapetasya vastuno 'nyasya yā stutiḥ /",
    "GK16bhakavpu:520": " aprastutapraśaṃseti sā caivaṃ kathyate yathā // Bh_3.29 //",
    "GK16bhakavpu:521": " prīṇitapraṇayi svādu kāle pariṇataṃ bahu /",
    "GK16bhakavpu:522": " vinā puruṣakāreṇa phalaṃ paśyata śākhinām // Bh_3.30 //",
    "GK16bhakavpu:523": " dūrādhikaguṇastotra- vyapadeśena tulyatām /",
    "GK16bhakavpu:524": " kiṃcidvidhitsoryā nindā vyājastutirasau yathā // Bh_3.31 //",
    "GK16bhakavpu:525": " rāmaḥ saptābhinat sālān giriṃ krauñcaṃ bhṛgūttamaḥ /",
    "GK16bhakavpu:526": " % sālān] /edM; sā(tā?)lān /edB",
    "GK16bhakavpu:527": " śatāṃśenāpi bhavatā kiṃ tayoḥ sadṛśaṃ kṛtam // Bh_3.32 //",
    "GK16bhakavpu:528": " kriyayaiva viśiṣṭasya tadarthasyopadarśanāt /",
    "GK16bhakavpu:529": " jñeyā nidarśanā nāma yathevavatibhirvinā // Bh_3.33 //",
    "GK16bhakavpu:530": " ayaṃ mandadyutirbhāsvān astaṃ prati yiyāsati /",
    "GK16bhakavpu:531": " udayaḥ patanāyeti śrīmato bodhayannarān // Bh_3.34 //",
    "GK16bhakavpu:532": " upamānena tadbhāvam upameyasya sādhayan /",
    "GK16bhakavpu:533": " % sādhayan] /edM;",
    "GK16bhakavpu:534": " sādhayat /edB",
    "GK16bhakavpu:535": " yāṃ vadatyupamāmetad upamārūpakaṃ yathā // Bh_3.35 //",
    "GK16bhakavpu:536": " samagragaganāyāma- mānadaṇḍo rathāṅginaḥ /",
    "GK16bhakavpu:537": " pādo jayati siddhastrī- mukhendunavadarpaṇaḥ // Bh_3.36 //",
    "GK16bhakavpu:538": " %% Is it that the foot is first “compared” to a measuring rod and then with a mirror for the faces of the celestial women that makes this upamārūpaka? / edM/",
    "GK16bhakavpu:539": " also puzzled.",
    "GK16bhakavpu:540": " upamānopameyatvaṃ yatra paryāyato bhavet /",
    "GK16bhakavpu:541": " upameyopamāṃ nāma bruvate tāṃ yathoditam // Bh_3.37 //",
    "GK16bhakavpu:542": " % yathoditam] /",
    "GK16bhakavpu:543": " edM; yathoditām /edB",
    "GK16bhakavpu:544": " sugandhi nayanānandi madirāmadapāṭalam /",
    "GK16bhakavpu:545": " ambhojamiva vaktraṃ te tvadāsyamiva paṅkajam // Bh_3.38 //",
    "GK16bhakavpu:546": " tulyakāle kriye yatra vastudvayasamāśraye /",
    "GK16bhakavpu:547": " padenaikena kathyate sahoktiḥ sā matā yathā // Bh_3.39 //",
    "GK16bhakavpu:548": " himapātāviladiśo gāḍhāliṅganahetavaḥ /",
    "GK16bhakavpu:549": " vṛddhimāyānti yāminyaḥ kāmināṃ prītibhiḥ saha // Bh_3.40 //",
    "GK16bhakavpu:550": " viśiṣṭasya yadādānam anyāpohena vastunaḥ /",
    "GK16bhakavpu:551": " arthāntaranyāsavatī parivṛttirasau yathā // Bh_3.41 //",
    "GK16bhakavpu:552": " pradāya vittamarthibhyaḥ sa yaśodhanamāadita /",
    "GK16bhakavpu:553": " % yaśodhanamādita] /",
    "GK16bhakavpu:554": " edM; yaśodhanamāditaḥ /edB",
    "GK16bhakavpu:555": " %% (ādita is an aorist of ādā)",
    "GK16bhakavpu:556": " satāṃ viśvajanīnānām idamaskhalitaṃ vratam // Bh_3.42 //",
    "GK16bhakavpu:557": " upamānena tattvaṃ ca bhedaṃ ca vadataḥ punaḥ /",
    "GK16bhakavpu:558": " sasandehaṃ vacaḥ stutyai sasandehaṃ viduryathā // Bh_3.43 //",
    "GK16bhakavpu:559": " kimayaṃ śaśī na sa divā virājate kusumāyudho na dhanurasya kausumam /",
    "GK16bhakavpu:560": " iti vismayādvimṛśato 'pi me matis tvayi vīkṣate na labhate 'rthaniścayam // Bh_3.44 //",
    "GK16bhakavpu:561": " yatra tenaiva tasya syād upamānopameyatā /",
    "GK16bhakavpu:562": " asādṛśyavivakṣātas tamityāhurananvayam // Bh_3.45 //",
    "GK16bhakavpu:563": " tāmbūlarāgavalayaṃ sphuraddaśanadīdhiti /",
    "GK16bhakavpu:564": " indīvarābhanayanaṃ taveva vadanaṃ tava // Bh_3.46 //",
    "GK16bhakavpu:565": " śliṣṭasyārthena saṃyuktaḥ kiṃcidutprekṣayānvitaḥ /",
    "GK16bhakavpu:566": " rūpakārthena ca punar utprekṣāvayavo yathā // Bh_3.47 //",
    "GK16bhakavpu:567": " tulyodayāvasānatvād gate 'staṃ prati bhāsvati /",
    "GK16bhakavpu:568": " vāsāya vāsaraḥ klānto viśatīva tamogṛham // Bh_3.48 //",
    "GK16bhakavpu:569": " varā vibhūṣā saṃsṛṣṭir bahvalaṅkārayogataḥ /",
    "GK16bhakavpu:570": " racitā ratnamāleva sā caivamuditā yathā // Bh_3.49 //",
    "GK16bhakavpu:571": " gāmbhīryalāvaṇyavator yuvayoḥ prājyaratnayoḥ /",
    "GK16bhakavpu:572": " % @lāvaṇya@] /edM; @lāghava@ /edB",
    "GK16bhakavpu:573": " sukhasevyo janānāṃ tvaṃ duṣṭagrāho 'mbhasāṃ patiḥ // Bh_3.50 //",
    "GK16bhakavpu:574": " %% [---thus saṃsṛṣṭi of śliṣṭa and vyatireka]",
    "GK16bhakavpu:575": " analaṅkṛtakāntaṃ te vadanaṃ vanajadyuti /",
    "GK16bhakavpu:576": " niśākṛtaḥ prakṛtyaiva cāroḥ kā vāstyalaṅkṛtiḥ // Bh_3.51 //",
    "GK16bhakavpu:577": " % niśākṛtaḥ] /edM/",
    "GK16bhakavpu:578": " edB; niśākṛtaṃ /edBGa",
    "GK16bhakavpu:579": " %% [---thus saṃsṛṣṭi of vibhāvanā,",
    "GK16bhakavpu:580": " upamā and arthāntaranyāsa]",
    "GK16bhakavpu:581": " anyeṣāmapi kartavyā saṃsṛṣṭiranayā diśā /",
    "GK16bhakavpu:582": " kiyadudghaṭṭitajñebhyaḥ śakyaṃ kathayituṃ mayā // Bh_3.52 //",
    "GK16bhakavpu:583": " bhāvikatvamiti prāhuḥ prabandhaviṣayaṃ guṇam /",
    "GK16bhakavpu:584": " pratyakṣā iva dṛśyante yatrārthā bhūtabhāvinaḥ // Bh_3.53 //",
    "GK16bhakavpu:585": " citrodāttādbhutārthatvaṃ kathāyāḥ svabhinītatā /",
    "GK16bhakavpu:586": " % svabhinītatā] / edM/",
    "GK16bhakavpu:587": " edB; svavinītatā /edBGha",
    "GK16bhakavpu:588": " śabdānākulatā ceti tasya hetūn pracakṣate // Bh_3.54 //",
    "GK16bhakavpu:589": " % hetūn] Testimonia (Ruyyaka and Indurāja's comm. on Udbhaṭa's Kāvyālaṅkārasaṅgraha); hetuṃ /edM/edB",
    "GK16bhakavpu:590": " āśīrapi ca keṣāṃcid alaṅkāratayā matā /",
    "GK16bhakavpu:591": " sauhṛdayyāvirodhoktau prayogo 'syāśca tadyathā // Bh_3.55 //",
    "GK16bhakavpu:592": " % sauhṛdayyā@] /",
    "GK16bhakavpu:593": " edM; sauhṛdayyā(syā?) /edB",
    "GK16bhakavpu:594": " asmiñ jahīhi suhṛdi praṇayābhyasūyām āśliṣya gāḍhamamumānatamādareṇa /",
    "GK16bhakavpu:595": " vindhyaṃ mahāniva ghanaḥ samaye 'bhivarṣann ānandajairnayanavāribhirukṣatu tvām // Bh_3.56 //",
    "GK16bhakavpu:596": " madāndhamātaṅgavibhinnasālā hatapravīrā drutabhītapaurāḥ /",
    "GK16bhakavpu:597": " tvattejasā dagdhasamastaśobhā dviṣāṃ puraḥ paśyatu rājalokaḥ // Bh_3.57 //",
    "GK16bhakavpu:598": " girāmalaṅkāravidhiḥ savistaraḥ svayaṃ viniścitya dhiyā mayoditaḥ /",
    "GK16bhakavpu:599": " anena vāgarthavidāmalaṅkṛtā vibhāti nārīva vidagdhamaṇḍanā // Bh_3.58 //",
    "GK16bhakavpu:600": " /Colo",
    "GK16bhakavpu:601": " iti bhāmahālaṅkāre tṛtīyaḥ paricchedaḥ",
    "GK16bhakavpu:602": " /chapter",
    "GK16bhakavpu:603": " caturthaḥ paricchedaḥ",
    "GK16bhakavpu:604": " apārthaṃ vyarthamekārthaṃ sasaṃśayamapakramam /",
    "GK16bhakavpu:605": " śabdahīnaṃ yatibhraṣṭaṃ bhinnavṛttaṃ visandhi ca // Bh_4.1 //",
    "GK16bhakavpu:606": " deśakālakalāloka- nyāyāgamavirodhi ca /",
    "GK16bhakavpu:607": " pratijñāhetudṛṣṭānta- hīnaṃ duṣṭaṃ ca neṣyate // Bh_4.2 //",
    "GK16bhakavpu:608": " apārthamityapetārthaṃ sa cārthaḥ padavākyayoḥ /",
    "GK16bhakavpu:609": " arthavān varṇasaṃghātaḥ suptiṅantaṃ padaṃ punaḥ // Bh_4.3 //",
    "GK16bhakavpu:610": " padānāmeva saṃghātaḥ sāpekṣāṇāṃ parasparam /",
    "GK16bhakavpu:611": " nirākāṅkṣaṃ ca tadvākyam ekavastunibandhanam // Bh_4.4 //",
    "GK16bhakavpu:612": " kramavṛttiṣu varṇeṣu saṃghātādi na yujyate /",
    "GK16bhakavpu:613": " buddhau tu sambhavatyetad anyatve 'pi pratikṣaṇam // Bh_4.5 //",
    "GK16bhakavpu:614": " dhīrantyaśabdaviṣayā vṛttavarṇāhitasmṛtiḥ /",
    "GK16bhakavpu:615": " vākyamityāhurapare na śabdāḥ kṣaṇanaśvarāḥ // Bh_4.6 //",
    "GK16bhakavpu:616": " atrāpi bahu vaktavyaṃ jāyate tattu noditam /",
    "GK16bhakavpu:617": " gurubhiḥ kiṃ vivādena yathāprakṛtamucyate // Bh_4.7 //",
    "GK16bhakavpu:618": " samudāyārthaśūnyaṃ yat tadapārthakamiṣyate /",
    "GK16bhakavpu:619": " dāḍimāni daśāpūpāḥ ṣaḍityādi yathoditam // Bh_4.8 //",
    "GK16bhakavpu:620": " viruddhārthaṃ mataṃ vyarthaṃ viruddhaṃ tūpadiśyate /",
    "GK16bhakavpu:621": " % viruddhārthaṃ] / edM/",
    "GK16bhakavpu:622": " edBGa; niruddhārthaṃ /edB",
    "GK16bhakavpu:623": " pūrvāparārthavyāghātāt viparyayakaraṃ yathā // Bh_4.9 //",
    "GK16bhakavpu:624": " sakhi mānaṃ priye dhehi laghutāmasya mā gamaḥ /",
    "GK16bhakavpu:625": " bhartuśchandānuvarttinyaḥ prema ghnanti na hi striyaḥ // Bh_4.10 //",
    "GK16bhakavpu:626": " upāsitagurutvāttvaṃ vijitendrayaśatruṣu /",
    "GK16bhakavpu:627": " śreyaso vinayādhānam adhunātiṣṭha kevalam // Bh_4.11 //",
    "GK16bhakavpu:628": " yadabhinnārthamanyonyaṃ tadekārthaṃ pracakṣate /",
    "GK16bhakavpu:629": " punaruktamidaṃ prāhur anye śabdārthabhedataḥ // Bh_4.12 //",
    "GK16bhakavpu:630": " na śabdapunaruktaṃ tu sthaulyādatropavarṇyate /",
    "GK16bhakavpu:631": " kathamākṣiptacittaḥ sann uktamevābhidhāsyate // Bh_4.13 //",
    "GK16bhakavpu:632": " bhayaśokābhyasūyāsu harṣavismayayorapi /",
    "GK16bhakavpu:633": " yathāha gaccha gaccheti punaruktaṃ na tadviduḥ // Bh_4.14 //",
    "GK16bhakavpu:634": " % na tadviduḥ] / edM/",
    "GK16bhakavpu:635": " edBGa; ca tadviduḥ /edB",
    "GK16bhakavpu:636": " atrārthapunaruktaṃ yat tadevaikārthamiṣyate /",
    "GK16bhakavpu:637": " uktasya punarākhyāne kāryāsambhavato yathā // Bh_4.15 //",
    "GK16bhakavpu:638": " tāmutkamanasaṃ nūnaṃ karoti dhvanirambhasām /",
    "GK16bhakavpu:639": " saudheṣu ghanamuktānāṃ praṇālīmukhapātinām // Bh_4.16 //",
    "GK16bhakavpu:640": " śruteḥ sāmānyadharmāṇāṃ viśeṣasyānudāhṛteḥ /",
    "GK16bhakavpu:641": " apratiṣṭhaṃ yadatreti tajjñānaṃ saṃśayaṃ viduḥ // Bh_4.17 //",
    "GK16bhakavpu:642": " % yadatreti tajjñānaṃ] /",
    "GK16bhakavpu:643": " edM; yadekatra tajjñānaṃ /",
    "GK16bhakavpu:644": " edB; yadatraijjñānaṃ (yadekatra tajjñānaṃ ?) /edBGa",
    "GK16bhakavpu:645": " sasaṃśayamiti prāhus tatastajjananaṃ vacaḥ /",
    "GK16bhakavpu:646": " iṣṭaṃ niścitaye vākyaṃ na dolāyeta tadyathā // Bh_4.18 //",
    "GK16bhakavpu:647": " % dolāyeta] /edM;",
    "GK16bhakavpu:648": " velāyeti (velāyati?) /edB",
    "GK16bhakavpu:649": " vyālavanto durārohā ratnavantaḥ phalānvitāḥ /",
    "GK16bhakavpu:650": " viṣamā bhūbhṛtastebhyo bhayamāśu pramādinām // Bh_4.19 //",
    "GK16bhakavpu:651": " yathopadeśaṃ kramaśo nirdeśo 'tra kramo mataḥ /",
    "GK16bhakavpu:652": " tadapetaṃ viparyāsād ityākhyātamapakramam // Bh_4.20 //",
    "GK16bhakavpu:653": " vidadhānau kirīṭendū śyāmābhrahimasacchavī /",
    "GK16bhakavpu:654": " rathāṅgaśūle bibhrāṇau pātāṃ vaḥ śambhuśārṅgiṇau // Bh_4.21 //",
    "GK16bhakavpu:655": " sūtrakṛtpādakāreṣṭa- prayogādyo 'nyathā bhavet /",
    "GK16bhakavpu:656": " tamāptaśrāvakāsiddheḥ śabdahīnaṃ viduryathā // Bh_4.22 //",
    "GK16bhakavpu:657": " %tamāptaśrāvakāsiddheḥ] / edM/",
    "GK16bhakavpu:658": " edBGha; tamāptaśrāvakāḥ siddheḥ /edB",
    "GK16bhakavpu:659": " sphurattaḍidvalayino vitatāmbhogarīyasaḥ /",
    "GK16bhakavpu:660": " % sphurattaḍidvalayino] /",
    "GK16bhakavpu:661": " edB; sphurattaṭidvalayino /edM",
    "GK16bhakavpu:662": " tejastirayataḥ sauraṃ ghanān paśya divo 'bhitaḥ // Bh_4.23 //",
    "GK16bhakavpu:663": " % divo 'bhitaḥ] / edM/",
    "GK16bhakavpu:664": " edBGha; divābhitaḥ /edB",
    "GK16bhakavpu:665": " %% Why is this śabdahīna?",
    "GK16bhakavpu:666": " Is it perhaps that we have an -in suffix attached to what could be a bahuvrīhi (sphurattaḍidvalayinaḥ)?",
    "GK16bhakavpu:667": " yatiśchando 'dhirūḍhānāṃ śabdānāṃ yā vicāraṇā /",
    "GK16bhakavpu:668": " % yatiśchando 'dhirūḍhānāṃ] / edM/",
    "GK16bhakavpu:669": " edBKa; yaticchando nirūḍhānāṃ /",
    "GK16bhakavpu:670": " edBGha; yatiśchando nirūḍhānāṃ /edB",
    "GK16bhakavpu:671": " tadapetaṃ yatibhraṣṭam iti nirdiśyate yathā // Bh_4.24 //",
    "GK16bhakavpu:672": " vidyutvantastamālāsitavapuṣa ime vārivāhā dhvananti // Bh_4.25* //*",
    "GK16bhakavpu:673": " %% This pāda of sragdharā lacks the yati after the first seven syllables (sragdharā should have a caesura after each group of 7 syllables).",
    "GK16bhakavpu:674": " %% This half-verse alone numbered 25 in /edM",
    "GK16bhakavpu:675": " gurorlaghośca varṇasya yo 'sthāne racanāvidhiḥ /",
    "GK16bhakavpu:676": " tannyūnādhikatā vāpi bhinnavṛttamidaṃ yathā // Bh_4.25 //",
    "GK16bhakavpu:677": " % 26 in /edM",
    "GK16bhakavpu:678": " bhramati bhramaramālā kānaneṣūnmadāsau /*",
    "GK16bhakavpu:679": " %% a pāda of Mālinī",
    "GK16bhakavpu:680": " virahitaramaṇīko 'rhasyadya gantum // Bh_4.26 //*",
    "GK16bhakavpu:681": " %% a pāda of kṣmā (not to be confused with kṣamā)",
    "GK16bhakavpu:682": " , according to Apte's “A Classified List of Sanskrit Dictionaries” (Appendix A, Part II).",
    "GK16bhakavpu:683": " % 27 in /edM",
    "GK16bhakavpu:684": " kānte induśiroratne ādadhāne udaṃśunī /",
    "GK16bhakavpu:685": " pātāṃ vaḥ śambhuśarvāṇyāv iti prāhurvisandhyadaḥ // Bh_4.27 //",
    "GK16bhakavpu:686": " % 28 in /edM",
    "GK16bhakavpu:687": " yā deśe dravyasambhūtir api vā nopadiśyate /",
    "GK16bhakavpu:688": " tattadvirodhi vijñeyaṃ svabhāvāttadyathocyate // Bh_4.28 //",
    "GK16bhakavpu:689": " % 29 in /edM",
    "GK16bhakavpu:690": " malaye kandaropānta- rūḍhakālāgurudrume /",
    "GK16bhakavpu:691": " sugandhikusumānamrā rājante devadāravaḥ // Bh_4.29 //",
    "GK16bhakavpu:692": " % 30 in /edM",
    "GK16bhakavpu:693": " ṣaṇṇāmṛtūnāṃ bhedena kālaḥ ṣoḍheva bhidyate /",
    "GK16bhakavpu:694": " tadvirodhakṛdityāhur viparyāsādidaṃ yathā // Bh_4.30 //",
    "GK16bhakavpu:695": " % 31 in /edM",
    "GK16bhakavpu:696": " udūḍhaśiśirāsārān prāvṛṣeṇyān nabhasvataḥ /",
    "GK16bhakavpu:697": " % udūḍha@] /edM/edBGha; upūḍha@ /edB",
    "GK16bhakavpu:698": " phullāḥ surabhayantīme cūtāḥ kānanaśobhinaḥ // Bh_4.31 //",
    "GK16bhakavpu:699": " % 32 in /edM",
    "GK16bhakavpu:700": " kalā saṅkalanā prajñā śilpānyasyāśca gocaraḥ /",
    "GK16bhakavpu:701": " % saṅkalanā prajñā] /",
    "GK16bhakavpu:702": " edM; saṅkalanā prajñāḥ /",
    "GK16bhakavpu:703": " edBGha; saṅkalanāprajñā /edB",
    "GK16bhakavpu:704": " viparyastaṃ tathaivāhus tadvirodhakaraṃ yathā // Bh_4.32 //",
    "GK16bhakavpu:705": " % 33 in /edM",
    "GK16bhakavpu:706": " ṛṣabhātpañcamastasmāt saṣaḍjaṃ dhaivataṃ smṛtam /",
    "GK16bhakavpu:707": " % pañcamastasmāt] /",
    "GK16bhakavpu:708": " edM; pañcamāttasmāt /edB",
    "GK16bhakavpu:709": " ayaṃ hi madhyamagrāmo madhyame pīḍitarṣabhaḥ // Bh_4.33 //",
    "GK16bhakavpu:710": " % 34 in /edM",
    "GK16bhakavpu:711": " % madhyame pīḍitarṣabhaḥ] /",
    "GK16bhakavpu:712": " edM; madhyamotpīḍitarṣabhaḥ /edB",
    "GK16bhakavpu:713": " iti sādhāritaṃ mohād anyathaivāvagacchati /",
    "GK16bhakavpu:714": " % anyathaivā@] / edM/",
    "GK16bhakavpu:715": " edB; anyathevā@ /edBGha",
    "GK16bhakavpu:716": " anyasvapi kalāsvevam abhidheyā virodhitā // Bh_4.34 //",
    "GK16bhakavpu:717": " % 35 in /edM",
    "GK16bhakavpu:718": " sthāsnujaṅgamabhedena lokaṃ tattvavido viduḥ /",
    "GK16bhakavpu:719": " sa ca tadvyavahāro 'tra tadvirodhakaraṃ yathā // Bh_4.35 //",
    "GK16bhakavpu:720": " % 36 in /edM",
    "GK16bhakavpu:721": " teṣāṃ kaṭataṭabhraṣṭair gajānāṃ madabindubhiḥ /",
    "GK16bhakavpu:722": " prāvartata nadī ghorā hastyaśvarathavāhinī // Bh_4.36 //",
    "GK16bhakavpu:723": " % 37 in /edM",
    "GK16bhakavpu:724": " dhāvatāṃ sainyavāhānāṃ phenavāri mukhāccyutam /",
    "GK16bhakavpu:725": " cakāra jānudadhnāpān pratidiṅmukhamadhvanaḥ // Bh_4.37 //",
    "GK16bhakavpu:726": " % 38 in /edM",
    "GK16bhakavpu:727": " nyāyaḥ śāstraṃ trivargoktir daṇḍanītiṃ ca tāṃ viduḥ /",
    "GK16bhakavpu:728": " ato nyāyavirodhīṣṭam apetaṃ yattayā yathā // Bh_4.38 //",
    "GK16bhakavpu:729": " % 39 in /edM",
    "GK16bhakavpu:730": " vijigīṣumupanyasya vatseśaṃ vṛddhadarśanam /",
    "GK16bhakavpu:731": " tasyaiva kṛtinaḥ paścād abhyadhāccāraśūnyatām // Bh_4.39 //",
    "GK16bhakavpu:732": " % 40 in /edM",
    "GK16bhakavpu:733": " % @ccāra@] /edM/edB; @pā(ccā?)ra@ /edBGa",
    "GK16bhakavpu:734": " antaryodhaśatākīrṇaṃ sālaṅkāyananetṛkam /",
    "GK16bhakavpu:735": " % antaryodha@] / edM/",
    "GK16bhakavpu:736": " edB; antaryodhaṃ /edBGha",
    "GK16bhakavpu:737": " % @netṛkam] /edM/edB;",
    "GK16bhakavpu:738": " @netrakam /edBKa/edBGa",
    "GK16bhakavpu:739": " tathāvidhaṃ gajacchadma nājñāsītsa svabhūgatam // Bh_4.40 //",
    "GK16bhakavpu:740": " % 41 in /edM",
    "GK16bhakavpu:741": " yadi vopekṣitaṃ tasya sacivaiḥ svārthasiddhaye /",
    "GK16bhakavpu:742": " aho nu mandimā teṣāṃ bhaktirvā nāsti bhartari // Bh_4.41 //",
    "GK16bhakavpu:743": " % 42 in /edM",
    "GK16bhakavpu:744": " śarā dṛḍhadhanurmuktā manyumadbhirarātibhiḥ /",
    "GK16bhakavpu:745": " marmāṇi parihṛtyāsya patiṣyantīti kānumā // Bh_4.42 //",
    "GK16bhakavpu:746": " % 43 in /edM",
    "GK16bhakavpu:747": " hato 'nena mama bhrātā mama putraḥ pitā mama /",
    "GK16bhakavpu:748": " mātulo bhāgineyaśca ruṣā saṃrabdhacetasaḥ // Bh_4.43 //",
    "GK16bhakavpu:749": " % 44 in /edM",
    "GK16bhakavpu:750": " asyanto vividhānyājāv āyudhānyaparādhinam /",
    "GK16bhakavpu:751": " ekākinamaraṇyānyāṃ na hanyurbahavaḥ katham // Bh_4.44 //",
    "GK16bhakavpu:752": " % 45 in /edM",
    "GK16bhakavpu:753": " namo 'stu tebhyo vidvadbhyo ye 'bhiprāyaṃ kaverimam /",
    "GK16bhakavpu:754": " śāstralokāvapāsyaivaṃ nayanti nayavedinaḥ // Bh_4.45 //",
    "GK16bhakavpu:755": " % 46 in /edM",
    "GK16bhakavpu:756": " sacetaso vanebhasya carmaṇā nirmitasya ca /",
    "GK16bhakavpu:757": " viśeṣaṃ veda bālo 'pi kaṣṭaṃ kiṃ nu kathaṃ nu tat // Bh_4.46 //",
    "GK16bhakavpu:758": " % 47 in /edM",
    "GK16bhakavpu:759": " % kiṃ nu] /edM/edB; kiṃ tu /edBKa",
    "GK16bhakavpu:760": " āgamo dharmaśāstrāṇi lokasīmā ca tatkṛtā /",
    "GK16bhakavpu:761": " tadvirodhi tadācāra- vyatikramaṇato yathā // Bh_4.47 //",
    "GK16bhakavpu:762": " % 48 in /edM",
    "GK16bhakavpu:763": " bhūbhṛtāṃ pītasomānāṃ nyāyye vartmani tiṣṭhatām /",
    "GK16bhakavpu:764": " alaṃkariṣṇunā vaṃśaṃ gurau sati jigīṣuṇā // Bh_4.48 //",
    "GK16bhakavpu:765": " % 49 in /edM",
    "GK16bhakavpu:766": " abhāryoḍhena saṃskāram antareṇa dvijanmanā /",
    "GK16bhakavpu:767": " naravāhanadattena veśyāvān niśi pīḍitaḥ // Bh_4.49 //",
    "GK16bhakavpu:768": " % 50 in /edM",
    "GK16bhakavpu:769": " na dūṣaṇāyāmudāhṛto vidhir na cābhimānena kimu pratītaye /",
    "GK16bhakavpu:770": " kṛtātmanāṃ tattvadṛśāṃ ca mādṛśo jano 'bhisandhiṃ ka ivāvabhotsyate // Bh_4.50 //",
    "GK16bhakavpu:771": " % 51 in /edM",
    "GK16bhakavpu:772": " /Colo",
    "GK16bhakavpu:773": " iti bhāmahālaṅkāre caturthaḥ paricchedaḥ",
    "GK16bhakavpu:774": " /chapter",
    "GK16bhakavpu:775": " pañcamaḥ paricchedaḥ",
    "GK16bhakavpu:776": " atha pratijñāhetvādi- hīnaṃ duṣṭaṃ ca varṇyate /",
    "GK16bhakavpu:777": " samāsena yathānyāyaṃ tanmātrārthapratītaye // Bh_5.1 //",
    "GK16bhakavpu:778": " % samāsena] /edB;",
    "GK16bhakavpu:779": " samāsene /edM",
    "GK16bhakavpu:780": " prāyeṇa durbodhatayā śāstrād bibhatyamedhasaḥ /",
    "GK16bhakavpu:781": " tadupacchandanāyaiṣa hetunyāyalavoccayaḥ // Bh_5.2 //",
    "GK16bhakavpu:782": " % @lavoccayaḥ] / edM/",
    "GK16bhakavpu:783": " edB; @valoccayaḥ /edBKa",
    "GK16bhakavpu:784": " svādukāvyarasonmiśraṃ śāstramapyupayuñjate /",
    "GK16bhakavpu:785": " prathamālīḍhamadhavaḥ pibanti kaṭu bheṣajam // Bh_5.3 //",
    "GK16bhakavpu:786": " na sa śabdo na tadvācyaṃ na sa nyāyo na sā kalā /",
    "GK16bhakavpu:787": " % tadvācyaṃ] /edM/",
    "GK16bhakavpu:788": " edB; tadvākyaṃ /edBKa",
    "GK16bhakavpu:789": " jāyate yanna kāvyāṅgam aho bhāro mahān kaveḥ // Bh_5.4 //",
    "GK16bhakavpu:790": " sattvādayaḥ pramāṇābhyāṃ pratyakṣamanumā ca te /",
    "GK16bhakavpu:791": " asādhāraṇasāmānya- viṣayatvaṃ tayoḥ kila // Bh_5.5 //",
    "GK16bhakavpu:792": " pratyakṣaṃ kalpanāpoḍhaṃ tato 'rthāditi kecana /",
    "GK16bhakavpu:793": " kalpanāṃ nāmajātyādi- yojanāṃ pratijānate // Bh_5.6 //",
    "GK16bhakavpu:794": " % pratijānate] / edM/",
    "GK16bhakavpu:795": " edB; pratijanyate /edBGha",
    "GK16bhakavpu:796": " samāropaḥ kilaitāvān sadarthālambanaṃ ca tat /",
    "GK16bhakavpu:797": " jātyādyapohe vṛttiḥ kva kva viśeṣaḥ kutaśca saḥ // Bh_5.7 //",
    "GK16bhakavpu:798": " tadapoheṣu ca tathā siddhā sā buddhigocarā /",
    "GK16bhakavpu:799": " avastukaṃ cedvitathaṃ pratyakṣaṃ tattvavṛtti hi // Bh_5.8 //",
    "GK16bhakavpu:800": " % vitathaṃ] /edM/",
    "GK16bhakavpu:801": " edB; vitayaṃ /edBGha",
    "GK16bhakavpu:802": " grāhyagrāhakabhedena vijñānāṃśo mato yadi /",
    "GK16bhakavpu:803": " vijñānamātrasādṛśyād viśeṣo 'sya vikalpanā // Bh_5.9 //",
    "GK16bhakavpu:804": " %vijñānamātra@] /",
    "GK16bhakavpu:805": " edM; vijñānamatra /edB",
    "GK16bhakavpu:806": " % .asya] /edM/edB; sa(sya?) /edBGa",
    "GK16bhakavpu:807": " arthādeveti rūpādes tata eveti nānyataḥ /",
    "GK16bhakavpu:808": " % nānyataḥ] /edM/",
    "GK16bhakavpu:809": " edB; nyāyataḥ /edBGa",
    "GK16bhakavpu:810": " anyathā ghaṭavijñānam anyena vyapadiśyate // Bh_5.10 //",
    "GK16bhakavpu:811": " % anyathā] /edM/edB;",
    "GK16bhakavpu:812": " anyadā /edBKha/edBGha",
    "GK16bhakavpu:813": " trirūpālliṅgato jñānam anumānaṃ ca kecana /",
    "GK16bhakavpu:814": " % kecana] /edM/edB; kena ca /edBGa",
    "GK16bhakavpu:815": " tadvido nāntarīyārtha- darśanaṃ cāpare viduḥ // Bh_5.11 //",
    "GK16bhakavpu:816": " vivādāspadadharmeṇa dharmī kṛtaviśeṣaṇaḥ /",
    "GK16bhakavpu:817": " % vivādāspada@] /",
    "GK16bhakavpu:818": " edM; vividhāspada@ /edB",
    "GK16bhakavpu:819": " pakṣastasya ca nirdeśaḥ pratijñetyabhidhīyate // Bh_5.12 //",
    "GK16bhakavpu:820": " tadarthahetusiddhānta- sarvāgamavirodhinī /",
    "GK16bhakavpu:821": " prasiddhadharmā pratyakṣa- bādhinī ceti duṣyati // Bh_5.13 //",
    "GK16bhakavpu:822": " % prasiddhadharmā] / edM/",
    "GK16bhakavpu:823": " edBGa; viruddhadharmā /edB",
    "GK16bhakavpu:824": " % @bādhinī] /edM/edB;",
    "GK16bhakavpu:825": " @vādinī /edBKha/edBGha",
    "GK16bhakavpu:826": " tayaiva hi tadarthasya virodhakaraṇaṃ yathā /",
    "GK16bhakavpu:827": " yatirmama pitā bālyāt sūnuryasyāhamaurasaḥ // Bh_5.14 //",
    "GK16bhakavpu:828": " astyātmā prakṛtirveti jñeyā hetvapavādinī /",
    "GK16bhakavpu:829": " % astyātmā] /edM/",
    "GK16bhakavpu:830": " edB; asyātmā /edBGa",
    "GK16bhakavpu:831": " dharmiṇo 'syāprasiddhatvāt taddharmo 'pi na setsyati // Bh_5.15 //",
    "GK16bhakavpu:832": " % taddharmo 'pi] / edM/",
    "GK16bhakavpu:833": " edB; tadartho 'pi /edBKa",
    "GK16bhakavpu:834": " śāśvato 'śāśvato veti prasiddhe dharmiṇi dhvanau /",
    "GK16bhakavpu:835": " jāyate bhedaviṣayo vivādo vādinormithaḥ // Bh_5.16 //",
    "GK16bhakavpu:836": " % vādinormithaḥ] / edM/",
    "GK16bhakavpu:837": " edB; dhādino miśraḥ /",
    "GK16bhakavpu:838": " edBKa; vādino miśraḥ /edBGha",
    "GK16bhakavpu:839": " svasiddhāntavirodhitvād vijñeyā tadvirodhinī /",
    "GK16bhakavpu:840": " kaṇabhakṣo yathā śabdam ācakṣītāvinaśvaram // Bh_5.17 //",
    "GK16bhakavpu:841": " sarvaśāstraviruddhatvāt sarvāgamavirodhinī /",
    "GK16bhakavpu:842": " yathā śucistanustrīṇi pramāṇāni na santi vā // Bh_5.18 //",
    "GK16bhakavpu:843": " % śucastanustrīṇi pramāṇāni na santi vā] / edM/",
    "GK16bhakavpu:844": " edBGa; śucistanuḥ straiṇī tatpramāṇāni santi vā /",
    "GK16bhakavpu:845": " edB; śuci * sunu straiṇī /lac /GnoliMS",
    "GK16bhakavpu:846": " ākumāramasandigdha- dharmāhitaviśeṣaṇā /",
    "GK16bhakavpu:847": " prasiddhadharmeti matā śrotragrāhyo dhvaniryathā // Bh_5.19 //",
    "GK16bhakavpu:848": " pratyakṣabādhinī tena pramāṇenaiva bādhyate /",
    "GK16bhakavpu:849": " yathā śīto 'nalo nāsti rūpamuṣṇaḥ kṣapākaraḥ // Bh_5.20 //",
    "GK16bhakavpu:850": " % rūpamuṣṇaḥ (?)",
    "GK16bhakavpu:851": " kṣapākaraḥ] / edM/",
    "GK16bhakavpu:852": " edB; kūpamuṣṇaḥ kṣapākaraḥ /",
    "GK16bhakavpu:853": " edBKa; *ūpe uṣṇaścandramā /",
    "GK16bhakavpu:854": " GnoliMS/",
    "GK16bhakavpu:855": " unmetrical",
    "GK16bhakavpu:856": " san dvayoḥ sadṛśe siddho vyāvṛttastadvipakṣataḥ /",
    "GK16bhakavpu:857": " % dvayoḥ] /edM; pakṣe /",
    "GK16bhakavpu:858": " edB; dvayo /edBGa",
    "GK16bhakavpu:859": " hetustrilakṣaṇo jñeyo hetvābhāso viparyayāt // Bh_5.21 //",
    "GK16bhakavpu:860": " san dvayoriti yaḥ siddhaḥ svapakṣaparapakṣayoḥ /",
    "GK16bhakavpu:861": " abhinnalakṣaṇaḥ pakṣaḥ phalabhedādayaṃ dvidhā // Bh_5.22 //",
    "GK16bhakavpu:862": " parapakṣānupādāne tadvṛtteścānudāhṛtau /",
    "GK16bhakavpu:863": " % @pādāne] /edM; @pādānaṃ /edB",
    "GK16bhakavpu:864": " kathamanyatarāsiddha- hetvābhāsavyavasthitiḥ // Bh_5.23 //",
    "GK16bhakavpu:865": " sādhyadharmānugamataḥ sadṛśastatra yaśca san /",
    "GK16bhakavpu:866": " anyo 'pyasāveka iva sāmānyādupacaryate // Bh_5.24 //",
    "GK16bhakavpu:867": " vipakṣastadvisadṛśo vyāvṛttastatra yo hyasan /",
    "GK16bhakavpu:868": " iti dvayaikānugati- vyāvṛttī lakṣmasādhutā // Bh_5.25 //",
    "GK16bhakavpu:869": " % @vṛttī lakṣmasādhutā] /",
    "GK16bhakavpu:870": " Gnoli; @vṛttirlakṣmasādhutā / edM/",
    "GK16bhakavpu:871": " edB; @vṛttī lakṃsasādhunā /edBGha",
    "GK16bhakavpu:872": " %% See Gnoli 1962, p.XLI",
    "GK16bhakavpu:873": " %% Purport: anugati and vyāvṛtti are required respectively in 2 things (viz. pakṣa and sapakṣa)",
    "GK16bhakavpu:874": " and in 1 thing (viz. vipakṣa).",
    "GK16bhakavpu:875": " sādhyasādhanadharmābhyāṃ siddho dṛṣṭānta ucyate /",
    "GK16bhakavpu:876": " tadviparyayato vāpi tadābhastadavṛttitaḥ // Bh_5.26 //",
    "GK16bhakavpu:877": " sādhyena liṅgānugatis tadabhāve ca nāstitā /",
    "GK16bhakavpu:878": " khyāpyate yena dṛṣṭāntaḥ sa kilānyairdvidhocyate // Bh_5.27 //",
    "GK16bhakavpu:879": " dūṣaṇaṃ nyūnatādyuktir nyūnaṃ hetvādinātha vā /",
    "GK16bhakavpu:880": " % dūṣaṇaṃ] /edM; dūṣaṇa@ /edB",
    "GK16bhakavpu:881": " % hetvādinātha vā] /",
    "GK16bhakavpu:882": " edM; hetvādinātra ca /",
    "GK16bhakavpu:883": " edB; hetvādinātha ca /edBGa",
    "GK16bhakavpu:884": " tanmūlatvātkathāyāśca nyūnaṃ neṣṭaṃ pratijñayā // Bh_5.28 //",
    "GK16bhakavpu:885": " jātayo dūṣaṇābhāsās tāḥ sādharmyasamādayaḥ /",
    "GK16bhakavpu:886": " % @samādayaḥ] /edM;",
    "GK16bhakavpu:887": " @samādhayaḥ /edB",
    "GK16bhakavpu:888": " tāsāṃ prapañco bahudhā bhūyastvādiha noditaḥ // Bh_5.29 //",
    "GK16bhakavpu:889": " aparaṃ vakṣyate nyāya- lakṣaṇaṃ kāvyasaṃśrayam /",
    "GK16bhakavpu:890": " idaṃ tu śāstragarbheṣu kāvyeṣvabhihitaṃ yathā // Bh_5.30 //",
    "GK16bhakavpu:891": " atha nityāvinābhāvi dṛṣṭaṃ jagati kāraṇam /",
    "GK16bhakavpu:892": " kāraṇaṃ cenna tannityaṃ nityaṃ cetkāraṇaṃ na tat // Bh_5.31 //",
    "GK16bhakavpu:893": " % nityaṃ cet] /edM/",
    "GK16bhakavpu:894": " edB; nityaścet /edBGha",
    "GK16bhakavpu:895": " lakṣma prayogadoṣāṇāṃ bhedenānena vartmanā /",
    "GK16bhakavpu:896": " % @nena vartmanā] / edM/",
    "GK16bhakavpu:897": " edBKa; @nekavartmanā /edB",
    "GK16bhakavpu:898": " sandhādisādhanāsiddhyai śāstreṣūditamanyathā // Bh_5.32 //",
    "GK16bhakavpu:899": " % @sādhanāsiddhyai] /",
    "GK16bhakavpu:900": " edM; @sādhanaṃ siddhyai /edB",
    "GK16bhakavpu:901": " tajjñaiḥ kāvyaprayogeṣu tatprāduṣkṛtamanyathā /",
    "GK16bhakavpu:902": " tatra lokāśrayaṃ kāvyam āgamāstattvadarśinaḥ // Bh_5.33 //",
    "GK16bhakavpu:903": " % tattvadarśinaḥ] / edM/",
    "GK16bhakavpu:904": " edBGa; tattvaśaṃsinaḥ /edB",
    "GK16bhakavpu:905": " asisaṃkāśamākāśaṃ śabdo dūrānupātyayam /",
    "GK16bhakavpu:906": " sadaiva vāri sindhūnām aho sthemā mahārciṣaḥ // Bh_5.34 //",
    "GK16bhakavpu:907": " % sadaiva vāri] /",
    "GK16bhakavpu:908": " edM; tadeva vāpi /edB",
    "GK16bhakavpu:909": " rūpādīnāṃ yathā dravyam āśrayo naśyatīti ca /",
    "GK16bhakavpu:910": " % 34ef in /edM",
    "GK16bhakavpu:911": " % naśyatīti ca] /",
    "GK16bhakavpu:912": " edM; naśvarīti yā /edB",
    "GK16bhakavpu:913": " iṣṭakāryābhyupagamaṃ pratijñāṃ pratijānate // Bh_5.35 //",
    "GK16bhakavpu:914": " % 35ab in /edM",
    "GK16bhakavpu:915": " dharmārthakāmakopānāṃ saṃśrayāt sā caturvidhā /",
    "GK16bhakavpu:916": " % 35cd in /edM",
    "GK16bhakavpu:917": " jarāmeṣa bibharmīti pratijñāya pituryathā /",
    "GK16bhakavpu:918": " 36ab in /edM",
    "GK16bhakavpu:919": " tathaiva puruṇābhāri sā syāddharmanibandhanī // Bh_5.36 //",
    "GK16bhakavpu:920": " % 36cd in /edM",
    "GK16bhakavpu:921": " upalapsye svayaṃ sītām iti bhartṛnideśataḥ /",
    "GK16bhakavpu:922": " hanumatā pratijñāya sā jñātetyarthasaṃśrayā // Bh_5.37 //",
    "GK16bhakavpu:923": " āhariṣyāmyamūmadya mahāsenātmajāmiti /",
    "GK16bhakavpu:924": " % @myamūmadya] /",
    "GK16bhakavpu:925": " edM; @myamumadya / edB/",
    "GK16bhakavpu:926": " unmetrical",
    "GK16bhakavpu:927": " kṛtvā pratijñāṃ vatsena hṛteti madanāśrayā // Bh_5.38 //",
    "GK16bhakavpu:928": " bhrāturbhrātṛvyamunmathya pāsyāmyasyāsṛgāhave /",
    "GK16bhakavpu:929": " pratijñāya yathā bhīmas taccakārāvaśo ruṣā // Bh_5.39 //",
    "GK16bhakavpu:930": " kāryo 'nyatra pratijñāyāḥ prayogo na kathaṃ cana /",
    "GK16bhakavpu:931": " parityāgaśca kartavyo nāsāṃ catasṛṇāmapi // Bh_5.40 //",
    "GK16bhakavpu:932": " % parityāgaśca] /",
    "GK16bhakavpu:933": " edM; parityāgasya /edB",
    "GK16bhakavpu:934": " prāyopaveśāya yathā pratijñāya suyodhanaḥ /",
    "GK16bhakavpu:935": " rājyāya punaruttasthāv iti dharmavirodhinī // Bh_5.41 //",
    "GK16bhakavpu:936": " āhūto na nivarte 'haṃ dyūtāyeti yudhiṣṭhiraḥ /",
    "GK16bhakavpu:937": " % nivarte 'haṃ] / edM/",
    "GK16bhakavpu:938": " edBGa; nivarteya /edB",
    "GK16bhakavpu:939": " kṛtvā sandhāṃ śakuninā didevetyarthabādhinī // Bh_5.42 //",
    "GK16bhakavpu:940": " adyārabhya nivatsyāmi munivadvacanāditi /",
    "GK16bhakavpu:941": " pituḥ priyāya yāṃ bhīṣmaś cakre sā kāmabādhinī // Bh_5.43 //",
    "GK16bhakavpu:942": " atyājayadyathā rāmaḥ sarvakṣatravadhāśrayām /",
    "GK16bhakavpu:943": " jāmadagnyaṃ yudhā jitvā sā jñeyā kopabādhinī // Bh_5.44 //",
    "GK16bhakavpu:944": " % yudhā] /edM/edB; yathā /edBGha",
    "GK16bhakavpu:945": " athābhyupagamaprāptiḥ sandhābhyupagamādvinā /",
    "GK16bhakavpu:946": " anuktamapi yatrārthād abhyupaiti yathocyate // Bh_5.45 //",
    "GK16bhakavpu:947": " kimindriyadviṣā jñeyaṃ ko nirākriyate 'ribhiḥ /",
    "GK16bhakavpu:948": " % @dviṣā] /edM/edB; @dviṣāṃ /edBKa",
    "GK16bhakavpu:949": " % nirākriyate] /",
    "GK16bhakavpu:950": " edM; nirākṛtaye /edB",
    "GK16bhakavpu:951": " ko vā gatvaramarthibhyo na yacchati dhanaṃ laghu // Bh_5.46 //",
    "GK16bhakavpu:952": " kimityayaṃ tu yaḥ kṣepaḥ saukaryaṃ darśayatyasau /",
    "GK16bhakavpu:953": " hetustrilakṣmaiva mataḥ kāvyeṣvapi sumedhasām // Bh_5.47 //",
    "GK16bhakavpu:954": " anvayavyatirekau hi kevalāvarthasiddhaye /",
    "GK16bhakavpu:955": " yathābhito vanābhogam etadasti mahat saraḥ /",
    "GK16bhakavpu:956": " 48cd in /edB",
    "GK16bhakavpu:957": " kūjanātkurarīṇāṃ ca kamalānāṃ ca saurabhāt // Bh_5.48 //",
    "GK16bhakavpu:958": " % 49ab in /edB",
    "GK16bhakavpu:959": " % kurarīṇāṃ] /edM;",
    "GK16bhakavpu:960": " kurarāṇāṃ /edB",
    "GK16bhakavpu:961": " anyadharmo 'pi tatsiddhiṃ sambandhena karotyayam /",
    "GK16bhakavpu:962": " % 49cd in /edB",
    "GK16bhakavpu:963": " dhūmādabhraṃkaṣātsāgneḥ pradeśasyānumāmiva // Bh_5.49 //",
    "GK16bhakavpu:964": " % 50ab in /edB",
    "GK16bhakavpu:965": " apṛthakkṛtasādhyo 'pi hetuścātra pratīyate /",
    "GK16bhakavpu:966": " % 50cd in /edB",
    "GK16bhakavpu:967": " anvayavyatirekābhyāṃ vinaivārthagatiryathā // Bh_5.50 //",
    "GK16bhakavpu:968": " % 51ab in /edB",
    "GK16bhakavpu:969": " % vinaivārtha@] / edM/",
    "GK16bhakavpu:970": " edB; vinaikārtha@ /edBKa",
    "GK16bhakavpu:971": " dīpradīpā niśā jajñe vyapavṛttadivākarā /",
    "GK16bhakavpu:972": " % 51cd in /edB",
    "GK16bhakavpu:973": " hetuḥ pradīpradīpatvam apavṛttau raveriha // Bh_5.51 //",
    "GK16bhakavpu:974": " % 52ab in /edB",
    "GK16bhakavpu:975": " % hetuḥ] /edM; hetu@ /edB",
    "GK16bhakavpu:976": " tasyāpi sudhiyāmiṣṭā doṣāḥ prāguditāstrayaḥ /",
    "GK16bhakavpu:977": " % 52cd in /edB",
    "GK16bhakavpu:978": " ajñānasaṃśayajñāna- viparyayakṛto yathā // Bh_5.52 //",
    "GK16bhakavpu:979": " % 53ab in /edB",
    "GK16bhakavpu:980": " kāśā haranti hṛdayam amī kusumasaurabhāt /",
    "GK16bhakavpu:981": " % 53cd in /edB",
    "GK16bhakavpu:982": " % @saurabhāt] /edM/",
    "GK16bhakavpu:983": " edB; @sāhṛdāt /edBKa",
    "GK16bhakavpu:984": " apāmabhyarṇavartitvād ete jñeyāḥ śarārayaḥ // Bh_5.53 //",
    "GK16bhakavpu:985": " % 54ab in /edB",
    "GK16bhakavpu:986": " % śarārayaḥ] /edM;",
    "GK16bhakavpu:987": " śarāravaḥ /edB",
    "GK16bhakavpu:988": " asau śuklāntanetratvāc cakora iti gṛhyatām /",
    "GK16bhakavpu:989": " % 54cd in /edB",
    "GK16bhakavpu:990": " tulyajātāvadṛṣṭatvāt sādhayatacakoratām // Bh_5.54 //",
    "GK16bhakavpu:991": " % 55ab in /edB",
    "GK16bhakavpu:992": " uktasyārthasya dṛṣṭāntaḥ pratibimbanidarśanam /",
    "GK16bhakavpu:993": " % 55cd in /edB",
    "GK16bhakavpu:994": " % dṛṣṭāntaḥ] /edM; dṛṣṭāntaṃ /",
    "GK16bhakavpu:995": " edB; dṛṣṭānāṃ /edBGha",
    "GK16bhakavpu:996": " nanūpamānumaivāstu na hetvanabhidhānataḥ // Bh_5.55 //",
    "GK16bhakavpu:997": " % 56ab in /edB",
    "GK16bhakavpu:998": " % nanūpamānumaivāstu] /",
    "GK16bhakavpu:999": " edM; nanūpamānamevāstu /edB",
    "GK16bhakavpu:1000": " sādhyasādhanayoruktir uktādanyatra neṣyate /",
    "GK16bhakavpu:1001": " % 56cd in /edB",
    "GK16bhakavpu:1002": " mukhaṃ padmamivetyatra kiṃ sādhyaṃ kiṃ ca sādhanam // Bh_5.56 //",
    "GK16bhakavpu:1003": " % 57ab in /edB",
    "GK16bhakavpu:1004": " iti prayogasya yathā kalāvapi bhavāniha /",
    "GK16bhakavpu:1005": " śreyān vṛddhānuśiṣṭatvāt pūrve kṛtayuge yathā // Bh_5.57 //",
    "GK16bhakavpu:1006": " % kṛtayuge] /edM;",
    "GK16bhakavpu:1007": " kārtayuge /edB",
    "GK16bhakavpu:1008": " yatra dṛṣṭāntamātreṇa vyajyete sādhyasādhane /",
    "GK16bhakavpu:1009": " tamāhuḥ śuddhadṛṣṭāntaṃ tanmātrāviṣkṛteryathā // Bh_5.58 //",
    "GK16bhakavpu:1010": " bharatastvaṃ dilīpastvaṃ tvamevailaḥ purūravāḥ /",
    "GK16bhakavpu:1011": " tvameva vīra pradyumnas tvameva naravāhanaḥ // Bh_5.59 //",
    "GK16bhakavpu:1012": " kathamekapadenaiva vyajerannasya te guṇāḥ /",
    "GK16bhakavpu:1013": " iti prayuñjate santaḥ kecidvistarabhīravaḥ // Bh_5.60 //",
    "GK16bhakavpu:1014": " padamekaṃ varaṃ sādhu nārvācīnanibandhanam /",
    "GK16bhakavpu:1015": " % varaṃ] /edM; paraṃ /edB",
    "GK16bhakavpu:1016": " % nārvācīna@] /edM;",
    "GK16bhakavpu:1017": " nārvācīnaṃ /edB",
    "GK16bhakavpu:1018": " vaiparītyādviparyāsaṃ kīrterapi karoti tat // Bh_5.61 //",
    "GK16bhakavpu:1019": " ahṛdyamasunirbhedaṃ rasavattve 'pyapeśalam /",
    "GK16bhakavpu:1020": " % @sunirbhedaṃ] /",
    "GK16bhakavpu:1021": " edM; @subhi(ni?)rbhedaṃ /edB",
    "GK16bhakavpu:1022": " kāvyaṃ kapitthamāmaṃ yat keṣāṃcittādṛśaṃ yathā // Bh_5.62 //",
    "GK16bhakavpu:1023": " % kapitthamāmaṃ yat keṣāṃcittādṛśaṃ] /",
    "GK16bhakavpu:1024": " edM; kapitthamāmraṃ vat(maṃca)",
    "GK16bhakavpu:1025": " keṣāñcitsadṛśaṃ /edB",
    "GK16bhakavpu:1026": " prajājanaśreṣṭhavariṣṭhabhūbhṛc- chirorcitāṃghreḥ pṛthukīrtidhiṣṇya /",
    "GK16bhakavpu:1027": " % @chirorcitāṃghreḥ] /",
    "GK16bhakavpu:1028": " edM; @chirocitāṅghreḥ /edB",
    "GK16bhakavpu:1029": " % @dhiṣṇya] /edM/edB;",
    "GK16bhakavpu:1030": " @dhiṣṇyaḥ /edBGha",
    "GK16bhakavpu:1031": " ahighnapadmasya jalāridhāmnas tavaiva nānyasya sutasya vṛttam // Bh_5.63 //",
    "GK16bhakavpu:1032": " % ahighna@] /edM/edB;",
    "GK16bhakavpu:1033": " yahighna@ /edBGha?",
    "GK16bhakavpu:1034": " aṃśumadbhiśca maṇibhiḥ phalanimnaiśca śākhibhiḥ /",
    "GK16bhakavpu:1035": " phullaiśca kusumairanye vāco 'laṃkurvate yathā // Bh_5.64 //",
    "GK16bhakavpu:1036": " % kusumairanye] /",
    "GK16bhakavpu:1037": " edM; kusumairanyair /edB",
    "GK16bhakavpu:1038": " śubhamarakatapadmarāgacitre saphalasapallavabhūricāruvṛkṣe /",
    "GK16bhakavpu:1039": " % @vṛkṣe] /edM; @vṛtte /edB",
    "GK16bhakavpu:1040": " bahukusumavibhūṣite sa tasthau suramunisiddhayute sumerupṛṣṭhe // Bh_5.65 //",
    "GK16bhakavpu:1041": " tadebhiraṅgairbhūṣyante bhūṣaṇopavanasrajaḥ /",
    "GK16bhakavpu:1042": " vācāṃ vakrārthaśabdoktir alaṃkārāya kalpate // Bh_5.66 //",
    "GK16bhakavpu:1043": " viruddhapadamasvarthaṃ bahupūraṇamākulam /",
    "GK16bhakavpu:1044": " kurvanti kāvyamapare vyāyatābhīpsayā yathā // Bh_5.67 //",
    "GK16bhakavpu:1045": " elātakkolanāgasphuṭabakulalatācandanaspandanāḍhyo muktākarpūracakrāgarukamanaśilāsthāsakavyāptatīraḥ /",
    "GK16bhakavpu:1046": " % @spandanāḍhyo muktākarpūracakrāgarukamanaśilāsthāsaka@] /",
    "GK16bhakavpu:1047": " edM; @syandanāḍhyasṛkkākarpūracakrāgurumanaḥśilādhyāmakā@ / edB/",
    "GK16bhakavpu:1048": " unmetrical",
    "GK16bhakavpu:1049": " śaṅkhavrātākulo 'ntastimimakarakulākīrṇavīcīpratāno dadhre yasyāmburāśiḥ śaśikumudasudhākṣīraśuddhāṃ sukīrtim // Bh_5.68 //",
    "GK16bhakavpu:1050": " % @kulo 'ntastimimakara@] /",
    "GK16bhakavpu:1051": " emend; @kulo 'ntastitimimakara@ / edM/",
    "GK16bhakavpu:1052": " unmetrical;",
    "GK16bhakavpu:1053": " @kulāntastimimakara@ /edB",
    "GK16bhakavpu:1054": " % @kumuda@] /edM; @kumada@ /edB",
    "GK16bhakavpu:1055": " iti nigaditāstāstā vācāmalaṅkṛtayo mayā bahuvidhakṛtīrdṛṣṭvānyeṣāṃ svayaṃ paritarkya ca /",
    "GK16bhakavpu:1056": " prathitavacasaḥ santo 'bhijñāḥ pramāṇamihāpare gurutaradhiyāmasvārādhaṃ mano 'kṛtabuddhibhiḥ // Bh_5.69 //",
    "GK16bhakavpu:1057": " /Colo",
    "GK16bhakavpu:1058": " iti bhāmahālaṃkāre pañcamaḥ paricchedaḥ",
    "GK16bhakavpu:1059": " /chapter",
    "GK16bhakavpu:1060": " ṣaṣṭhaḥ paricchedaḥ",
    "GK16bhakavpu:1061": " sūtrāmbhasaṃ padāvartaṃ pārāyaṇarasātalam /",
    "GK16bhakavpu:1062": " dhātūṇādigaṇagrāhaṃ dhyānagrahabṛhatplavam // Bh_6.1 //",
    "GK16bhakavpu:1063": " dhīrairālokitaprāntam amedhobhirasūyitam /",
    "GK16bhakavpu:1064": " sadopabhuktaṃ sarvābhir anyavidyākareṇubhiḥ // Bh_6.2 //",
    "GK16bhakavpu:1065": " nāpārayitvā durgādham amuṃ vyākaraṇārṇavam /",
    "GK16bhakavpu:1066": " śabdaratnaṃ svayaṃgamyam alaṃ kartumayaṃ janam // Bh_6.3 //",
    "GK16bhakavpu:1067": " % svayaṃgamyam] /",
    "GK16bhakavpu:1068": " edM; svayaṅgama(mya?)m /edB",
    "GK16bhakavpu:1069": " tasya cādhigame yatnaḥ kāryaṃ kāvyaṃ vidhitsatā /",
    "GK16bhakavpu:1070": " parapratyayato yattu kriyate tena kā ratiḥ // Bh_6.4 //",
    "GK16bhakavpu:1071": " nānyapratyayaśabdā vāg āvibhāti mude satām /",
    "GK16bhakavpu:1072": " % vāgāvibhāti] /edM; vāga - - - /edB",
    "GK16bhakavpu:1073": " pareṇa ghṛtamukteva sarasā kusumāvalī // Bh_6.5 //",
    "GK16bhakavpu:1074": " mukhyastāvadayaṃ nyāyo yat svaśaktyā pravartate /",
    "GK16bhakavpu:1075": " anyasārasvatā nāma santyanyoktānuvādinaḥ // Bh_6.6 //",
    "GK16bhakavpu:1076": " % anya@] /edM/edBGa; anye /edB",
    "GK16bhakavpu:1077": " pratītirartheṣu yatas taṃ śabdaṃ bruvate 'pare /",
    "GK16bhakavpu:1078": " dhūmabhāsorapi prāptā śabdatāgnyanumāṃ prati // Bh_6.7 //",
    "GK16bhakavpu:1079": " nanvakārādivarṇānāṃ samudāyo 'bhidheyavān /",
    "GK16bhakavpu:1080": " arthapratītaye gītaḥ śabda ityabhidhīyate // Bh_6.8 //",
    "GK16bhakavpu:1081": " pratyekamasamarthānāṃ samudāyo 'rthavān katham /",
    "GK16bhakavpu:1082": " varṇānāṃ kramavṛttitvān nyāyā nāpi ca saṃhatiḥ // Bh_6.9 //",
    "GK16bhakavpu:1083": " na cāpi samudāyibhyaḥ samudāyo 'tiricyate /",
    "GK16bhakavpu:1084": " dārubhittibhuvo 'tītya kimanyatsadma kalpyate // Bh_6.10 //",
    "GK16bhakavpu:1085": " % kimanyatsadma kalpyate] / edM/",
    "GK16bhakavpu:1086": " edB; kimanyaṃ sat prakalpyate /edBGha",
    "GK16bhakavpu:1087": " tasmātkūṭastha ityeṣā śābdī vaḥ kalpanā vṛthā /",
    "GK16bhakavpu:1088": " pratyakṣamanumānaṃ vā yatra tatparamārthataḥ // Bh_6.11 //",
    "GK16bhakavpu:1089": " śapathairapi cādeyaṃ vaco na sphoṭavādinām /",
    "GK16bhakavpu:1090": " namaḥkusumamastīti śraddadhyāt kaḥ sacetanaḥ // Bh_6.12 //",
    "GK16bhakavpu:1091": " ityanta īdṛśā varṇā īdṛgarthābhidhāyinaḥ /",
    "GK16bhakavpu:1092": " vyavahārāya lokasya prāgitthaṃ samayaḥ kṛtaḥ // Bh_6.13 //",
    "GK16bhakavpu:1093": " sa kūṭastho 'napāyī ca nādādanyaśca kathyate /",
    "GK16bhakavpu:1094": " mandāḥ sāṅketikānarthān manyante pāramārthikān // Bh_6.14 //",
    "GK16bhakavpu:1095": " vinaśvaro 'stu nityo vā sambandho 'rthena vā satā /",
    "GK16bhakavpu:1096": " namo 'stu tebhyo vidvadbhyaḥ pramāṇaṃ ye 'sya niścitau // Bh_6.15 //",
    "GK16bhakavpu:1097": " anyāpohena śabdo 'rtham āhetyanye pracakṣate /",
    "GK16bhakavpu:1098": " % anyāpohena] / edM/",
    "GK16bhakavpu:1099": " edB; anyāpohe tu /edBGha",
    "GK16bhakavpu:1100": " anyāpohaśca nāmānya- padārthāpākṛtiḥ kila // Bh_6.16 //",
    "GK16bhakavpu:1101": " % nāmānyapadārthāpākṛtiḥ] / edM/",
    "GK16bhakavpu:1102": " edB; nāmānya vā(pa?)",
    "GK16bhakavpu:1103": " dārtho vā(pā?)kṛtiḥ /edBGa",
    "GK16bhakavpu:1104": " yadi gaurityayaṃ śabdaḥ kṛtārtho 'nyanirākṛtau /",
    "GK16bhakavpu:1105": " janako gavi gobuddher mṛgyatāmaparo dhvaniḥ // Bh_6.17 //",
    "GK16bhakavpu:1106": " arthajñānaphalāḥ śabdā na caikasya phaladvayam /",
    "GK16bhakavpu:1107": " apavādavidhijñāne phale caikasya vaḥ katham // Bh_6.18 //",
    "GK16bhakavpu:1108": " purā gauriti vijñānaṃ gośabdaśravaṇādbhavet /",
    "GK16bhakavpu:1109": " yenāgopratiṣedhāya pravṛtto gauriti dhvaniḥ // Bh_6.19 //",
    "GK16bhakavpu:1110": " varṇabhedādidaṃ bhinnaṃ varṇāḥ svāṃśavikalpataḥ /",
    "GK16bhakavpu:1111": " ke śabdāḥ kiṃ ca tadvācyam ityaho vartma dustaram // Bh_6.20 //",
    "GK16bhakavpu:1112": " dravyakriyājātiguṇa- bhedāt te ca caturvidhāḥ /",
    "GK16bhakavpu:1113": " yadṛcchāśabdamapyanye ḍitthādiṃ pratijānate // Bh_6.21 //",
    "GK16bhakavpu:1114": " % ḍitthādiṃ] /edM;",
    "GK16bhakavpu:1115": " ḍitthādi /edB",
    "GK16bhakavpu:1116": " nānābhāṣāviṣayiṇām aparyantārthavartinām /",
    "GK16bhakavpu:1117": " iyattā kena vāmīṣāṃ viśeṣādavadhāryate // Bh_6.22 //",
    "GK16bhakavpu:1118": " vakravācāṃ kavīnāṃ ye prayogaṃ prati sādhavaḥ /",
    "GK16bhakavpu:1119": " prayoktuṃ ye na yuktāśca tadviveko 'yamucyate // Bh_6.23 //",
    "GK16bhakavpu:1120": " nāprayuktaṃ prayuñjīta cetaḥsammohakāriṇam /",
    "GK16bhakavpu:1121": " tulyārthatve 'pi hi brūyāt ko hantiṃ gativācinam // Bh_6.24 //",
    "GK16bhakavpu:1122": " śrautrādiṃ na tu durbodhaṃ na duṣṭādimapeśalam /",
    "GK16bhakavpu:1123": " % śrautrādiṃ] /",
    "GK16bhakavpu:1124": " edM; śrotrādiṃ /edB",
    "GK16bhakavpu:1125": " grāmyaṃ na piṇḍīśūrādiṃ na ḍitthādimapārthakam // Bh_6.25 //",
    "GK16bhakavpu:1126": " nāpratītānyathārthatvaṃ dhātvanekārthatāvaśāt /",
    "GK16bhakavpu:1127": " na leśajñāpakākṛṣṭaṃ sa hanti dhyāti vā yathā // Bh_6.26 //",
    "GK16bhakavpu:1128": " % @kṛṣṭaṃ sa hanti] /",
    "GK16bhakavpu:1129": " edM; @kṛṣṭasaṃhati /edB",
    "GK16bhakavpu:1130": " na śiṣṭairuktamityeva na tantrāntarasādhitam /",
    "GK16bhakavpu:1131": " chandovaditi cotsargān na cāpi cchāndasaṃ vadet // Bh_6.27 //",
    "GK16bhakavpu:1132": " kramāgataṃ śrutisukhaṃ śabdamarthyamudīrayet /",
    "GK16bhakavpu:1133": " % @rthyam] /edM/edB; @thyam /edBGa",
    "GK16bhakavpu:1134": " atiśete hyalaṃkāram anyaṃ vyañjanacārutā // Bh_6.28 //",
    "GK16bhakavpu:1135": " siddho yaścopasaṃkhyānād iṣṭyā yaścopapāditaḥ /",
    "GK16bhakavpu:1136": " tamādriyeta prāyeṇa na tu yogavibhāgajam // Bh_6.29 //",
    "GK16bhakavpu:1137": " iyaṃ candramukhī kanyā prakṛtyaiva manoharā /",
    "GK16bhakavpu:1138": " asyāṃ suvarṇālaṃkāraḥ puṣṇāti nitarāṃ śriyam // Bh_6.30 //",
    "GK16bhakavpu:1139": " vṛddhipakṣaṃ prayuñjīta saṃkrame 'pi mṛjeryathā /",
    "GK16bhakavpu:1140": " mārjantyadhararāgaṃ te patanto bāṣpabindavaḥ // Bh_6.31 //",
    "GK16bhakavpu:1141": " sarūpaśeṣaṃ tu pumān striyā yatra ca śiṣyate /",
    "GK16bhakavpu:1142": " yathāha varuṇāvindrau bhavau śarvau mṛḍāviti // Bh_6.32 //",
    "GK16bhakavpu:1143": " yathā paṭayatītyādi ṇicprātipadikāttataḥ /",
    "GK16bhakavpu:1144": " ṇāviṣṭhavaditīṣṭyā ca tathā kraśayatītyapi // Bh_6.33 //",
    "GK16bhakavpu:1145": " prayuñjītāvyayībhāvam adantaṃ nāpyapañcamī /",
    "GK16bhakavpu:1146": " tṛtīyāsaptamīpakṣe nālugviṣayamānayet // Bh_6.34 //",
    "GK16bhakavpu:1147": " tiṣṭhadguprabhṛtau vācyau naktaṃdivasagocarau /",
    "GK16bhakavpu:1148": " yathā vidvānadhīte 'sau tiṣṭhadgu ca vahadgu ca // Bh_6.35 //",
    "GK16bhakavpu:1149": " śiṣṭaprayogamātreṇa nyāsakāramatena vā /",
    "GK16bhakavpu:1150": " tṛcā samastaṣaṣṭhīkaṃ na kathaṃcidudāharet // Bh_6.36 //",
    "GK16bhakavpu:1151": " sūtrajñāpakamātreṇa vṛtrahantā yathoditaḥ /",
    "GK16bhakavpu:1152": " akena ca na kurvīta vṛttiṃ tadgamako yathā // Bh_6.37 //",
    "GK16bhakavpu:1153": " pañcarājīti ca yathā prayuñjīta dviguṃ striyām /",
    "GK16bhakavpu:1154": " napuṃsakaṃ tatpuruṣaṃ puruhūtasabhaṃ yathā // Bh_6.38 //",
    "GK16bhakavpu:1155": " sarvebhyaśca bhṛśādibhyo vadelluptahalaṃ yathā /",
    "GK16bhakavpu:1156": " priyonmanāyate sā te kiṃ śaṭhābhimanāyase // Bh_6.39 //",
    "GK16bhakavpu:1157": " tṛtīyaikavacaḥ ṣaṣṭhyām āmantaṃ ca vadet kvipi /",
    "GK16bhakavpu:1158": " % tṛtīyaikavacaḥ ṣaṣṭhyām] / edM/",
    "GK16bhakavpu:1159": " edB; tṛtīyaiva catuḥ ṣaṣṭhyā /edBKa",
    "GK16bhakavpu:1160": " yathoditaṃ balabhidā surucāṃ vidyutāmiva // Bh_6.40 //",
    "GK16bhakavpu:1161": " asantamapi yadvākyaṃ tattathaiva prayojayet /",
    "GK16bhakavpu:1162": " yathocyate 'mbhasā bhāsā yaśasāmambhasāmiti // Bh_6.41 //",
    "GK16bhakavpu:1163": " puṃsi striyāṃ ca kvasvantam icchantyacchāndasaṃ kila /",
    "GK16bhakavpu:1164": " upeyuṣāmapi divaṃ yathā na vyeti cārutā // Bh_6.42 //",
    "GK16bhakavpu:1165": " ibhakumbhanibhe bālā dadhuṣī kañcukaṃ stane /",
    "GK16bhakavpu:1166": " % @nibhe] /edM/edBGa; @nibhau /edB",
    "GK16bhakavpu:1167": " % kañcukaṃ stane] /",
    "GK16bhakavpu:1168": " edM; kantuke stanau /",
    "GK16bhakavpu:1169": " edB; kantukau stanau /edBGha",
    "GK16bhakavpu:1170": " ratikhedapariśrāntā jahāra hṛdayaṃ nṛṇām // Bh_6.43 //",
    "GK16bhakavpu:1171": " śabalādibhyo 'titarāṃ bhāti ṇijvihito yathā /",
    "GK16bhakavpu:1172": " % @titarāṃ] /edM; nitarāṃ /edB",
    "GK16bhakavpu:1173": " balākāḥ paśya suśreṇi ghanāñchabalayantyamūḥ // Bh_6.44 //",
    "GK16bhakavpu:1174": " śiśirāsārakaṇikā- sadṛśaḥ setugandhavāṭ /",
    "GK16bhakavpu:1175": " % @kaṇikāsadṛśaḥ setugandhavāṭ] /",
    "GK16bhakavpu:1176": " edM; @kaṇikāṃ sadṛśaste tu kaṅgavat /edB",
    "GK16bhakavpu:1177": " tvāṃ vījayati suśreṇi ratikhedālasekṣaṇām // Bh_6.45 //",
    "GK16bhakavpu:1178": " % tvāṃ vījayati] /",
    "GK16bhakavpu:1179": " edM; saṃvījayati /edB",
    "GK16bhakavpu:1180": " evaṃ ṇicaḥ prayogastu sarvatrālaṃkṛtiḥ parā /",
    "GK16bhakavpu:1181": " liṅgatrayopapannaṃ ca tācchīlyaviṣayaṃ ṇinim // Bh_6.46 //",
    "GK16bhakavpu:1182": " tasya hārī stanābhogo vadanaṃ hāri sundaram /",
    "GK16bhakavpu:1183": " hāriṇī tanuratyantaṃ kiyanna harate manaḥ // Bh_6.47 //",
    "GK16bhakavpu:1184": " tācchīlyādiṣu ceṣyante sarva eva tṛnādayaḥ /",
    "GK16bhakavpu:1185": " % eva tṛnādayaḥ] / edM/",
    "GK16bhakavpu:1186": " edB; evātra nādayaḥ /edBGa",
    "GK16bhakavpu:1187": " viśeṣeṇa ca tatreṣṭā yuckurajvarajiṣṇucaḥ // Bh_6.48 //",
    "GK16bhakavpu:1188": " %viśeṣeṇa ca] / edM/",
    "GK16bhakavpu:1189": " edBGa; viśeṣeṇaiva /edB",
    "GK16bhakavpu:1190": " % yuckura@] /edM; yutkura@ /edB",
    "GK16bhakavpu:1191": " ktinnantaṃ ca prayuñjīta saṃgatiḥ saṃhatiryathā /",
    "GK16bhakavpu:1192": " śākārau jāguriṣṭau ca jāgaryā jāgarā yathā // Bh_6.49 //",
    "GK16bhakavpu:1193": " % śākārau] /edM; śakārau /edB",
    "GK16bhakavpu:1194": " upāsaneti ca yucaṃ nityamāseḥ prayojayet /",
    "GK16bhakavpu:1195": " lyuṭaṃ ca kartṛviṣayaṃ devano ramaṇo yathā // Bh_6.50 //",
    "GK16bhakavpu:1196": " aṇantādapi ṅībiṣṭo lakṣmīḥ paurandarī yathā /",
    "GK16bhakavpu:1197": " % aṇantādapi] /",
    "GK16bhakavpu:1198": " edM; aṇṇāntādapi /edB",
    "GK16bhakavpu:1199": " añmahārajanāllākṣā- rocanābhyāṃ tathā ca ṭhak // Bh_6.51 //",
    "GK16bhakavpu:1200": " % añ] /edM; aṇ /edB",
    "GK16bhakavpu:1201": " ḍmatubiṣṭaṃ ca kumudād yatheyaṃ bhūḥ kumudvatī /",
    "GK16bhakavpu:1202": " ṭhak cāpi tena jayatīty ākṣikaḥ śāstriko yathā // Bh_6.52 //",
    "GK16bhakavpu:1203": " hitaprakaraṇe ṇaṃ ca sarvaśabdāt prayuñjate /",
    "GK16bhakavpu:1204": " tataśchamiṣṭyā ca yathā sārvaḥ sarvīya ityapi // Bh_6.53 //",
    "GK16bhakavpu:1205": " % tataśchamiṣṭyā] / edM/",
    "GK16bhakavpu:1206": " edB; tataścamiṣṭyā /edBKa",
    "GK16bhakavpu:1207": " vadedimanijantaṃ ca paṭimā laghimā yathā /",
    "GK16bhakavpu:1208": " viśeṣeṇeyasunniṣṭo jyāyānāpa kanīyasīm // Bh_6.54 //",
    "GK16bhakavpu:1209": " dvayasajdaghnacāviṣṭau pramāṇaviṣayau yathā /",
    "GK16bhakavpu:1210": " jānudaghnī sarinnārī- nitambadvayasaṃ saraḥ // Bh_6.55 //",
    "GK16bhakavpu:1211": " matupprakaraṇe jyotsnā- tamisrāśṛṅgiṇādayaḥ /",
    "GK16bhakavpu:1212": " % matupprakaraṇe] /",
    "GK16bhakavpu:1213": " edM; matupprakaraṇo /edB",
    "GK16bhakavpu:1214": " inacca phalabarhābhyāṃ phalino barhiṇo yathā // Bh_6.56 //",
    "GK16bhakavpu:1215": " iniḥ prayuktaḥ prāyeṇa tathā ṭhaṃśca manīṣibhiḥ /",
    "GK16bhakavpu:1216": " tatrāpi mekhālāmālā- māyānāṃ sutarāṃ matau // Bh_6.57 //",
    "GK16bhakavpu:1217": " % matau] /edM; matā /edB",
    "GK16bhakavpu:1218": " abhyastājjheradādeśe dadhatītyādayo 'pi ca /",
    "GK16bhakavpu:1219": " roditi svapitītyādi saheṭā sārvadhātukam // Bh_6.58 //",
    "GK16bhakavpu:1220": " abhyasteṣu prayoktavyam adantaṃ ghubhṛñoḥ śatuḥ /",
    "GK16bhakavpu:1221": " % ghubhṛñoḥ] /edM; ca videḥ /edB",
    "GK16bhakavpu:1222": " asau dadhadalaṃkāraṃ srajaṃ bibhracca śobhate // Bh_6.59 //",
    "GK16bhakavpu:1223": " [na tavargaṃ śakāreṇa kvacit saṃ]yoginaṃ vadet /",
    "GK16bhakavpu:1224": " % na tavargaṃ śakāreṇa kvacit saṃyoginaṃ] /",
    "GK16bhakavpu:1225": " edM; /",
    "GK16bhakavpu:1226": " lacuna raṃ yoginaṃ /edB",
    "GK16bhakavpu:1227": " yathaitacchyāmamābhāti vanaṃ vanajalocane // Bh_6.60 //",
    "GK16bhakavpu:1228": " naikatraikārabhūyastaṃ gato yāto hato yathā /",
    "GK16bhakavpu:1229": " sāvarṇyavajjhayo hasya brūyānnānyatra paddhateḥ // Bh_6.61 //",
    "GK16bhakavpu:1230": " % sāvarṇyavajjhayo hasya] /",
    "GK16bhakavpu:1231": " edM; sāvarṇyavatsayorbhasya /edB",
    "GK16bhakavpu:1232": " % brūyānnānyatra] / edM/",
    "GK16bhakavpu:1233": " edB; bhūyānnānyatra /edBKa",
    "GK16bhakavpu:1234": " sālāturīyamatametadanukrameṇa ko vakṣyatīti virato 'hamato vicārāt /",
    "GK16bhakavpu:1235": " śabdārṇavasya yadi kaścidupaiti pāraṃ bhīmāmbhasaśca jaladheriti vismayo 'sau // Bh_6.62 //",
    "GK16bhakavpu:1236": " vidyānāṃ satatamapāśrayo 'parāsāṃ tāsūktānna ca viruṇaddhi kāṃścidarthān /",
    "GK16bhakavpu:1237": " % tāsūktānna] / edM/",
    "GK16bhakavpu:1238": " edB; tāsūktāṃ na /edBGa",
    "GK16bhakavpu:1239": " śraddheyaṃ jagati mataṃ hi pāṇinīyaṃ mādhyasthyādbhavati na kasyacitpramāṇam // Bh_6.63 //",
    "GK16bhakavpu:1240": " avalokya matāni satkavīnām avagamya svadhiyā ca kāvyalakṣma /",
    "GK16bhakavpu:1241": " sujanāvamayāya bhāmahena grathitaṃ rakrilagomisūnunedam // Bh_6.64 //",
    "GK16bhakavpu:1242": " % rakrila@] /edM/edB; vakila@ /",
    "GK16bhakavpu:1243": " edBKa/",
    "GK16bhakavpu:1244": " unmetrical;",
    "GK16bhakavpu:1245": " raktrila@ /edBGha",
    "GK16bhakavpu:1246": " /Colo",
    "GK16bhakavpu:1247": " iti śrībhāmahālaṅkāre ṣaṣṭhaḥ paricchedaḥ",
    "GK16bhakavpu:1248": " %% Thus /edB; /edM/",
    "GK16bhakavpu:1249": " places its colophon after verse 66.",
    "GK16bhakavpu:1250": " ṣaṣṭyā śarīraṃ nirṇītaṃ śataṣaṣṭyā tvalaṅkṛtiḥ /",
    "GK16bhakavpu:1251": " pañcāśatā doṣadṛṣṭiḥ saptatyā nyāyanirṇayaḥ // Bh_6.65 //",
    "GK16bhakavpu:1252": " ṣaṣṭyā śabdasya śuddhiḥ syād ityevaṃ vastupañcakam /",
    "GK16bhakavpu:1253": " % syādityevaṃ] / edM/",
    "GK16bhakavpu:1254": " edB; syādityeva /edBGa",
    "GK16bhakavpu:1255": " uktaṃ ṣaḍbhiḥ paricchedair bhāmahena krameṇa vaḥ // Bh_6.66 //"
}