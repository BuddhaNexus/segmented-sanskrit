{
    "S04bsu062_u:0_0": "Guṇakāraṇḍavyūha sūtra",
    "S04bsu062_u:1_0": "1. śrītriratna bhajanānuśaṃsāvadānam",
    "S04bsu062_u:2_0": "om namaḥ śrīratnatrayāyaḥ namaḥ sarvabuddhabodhisattvebhyaḥ //",
    "S04bsu062_u:3_0": "yaṃ śrīghano mahābuddhaḥ sarvalokādhipo jinaḥ /",
    "S04bsu062_u:3_1": "taṃ nāthaṃ śaraṇaṃ gatvā vakṣye lokeśasatkathām //",
    "S04bsu062_u:3_2": "yā śrī bhagavatī devī sarvadharmādhipeśvarī /",
    "S04bsu062_u:3_3": "tasyā bhaktiprasādena vakṣyāmi bodhisādhanam //",
    "S04bsu062_u:3_4": "yena saṃpālitaṃ sarvaṃ traidhātukamidaṃ jagat /",
    "S04bsu062_u:3_5": "tasya lokeśvarasyāhaṃ vakṣye sarvārthasādhanam /",
    "S04bsu062_u:3_6": "tadyathābhūnmahāsattvo jinaśrīrāja ātmavit /",
    "S04bsu062_u:3_7": "triratnaśaraṇaṃ gatvā yatirarhan jinātmajaḥ //",
    "S04bsu062_u:3_8": "ekasmin samaye so 'rhad bodhimaṇḍe jināśrame /",
    "S04bsu062_u:3_9": "bodhicaryāvratam dhṛtvā jagaddhitve samāśrayat //",
    "S04bsu062_u:3_10": "tadā tatra mahābhijño jayaśrīryatirātmavit /",
    "S04bsu062_u:3_11": "saddharmaṃ samupādeṣṭuṃ sabhāsane samāśrayat //",
    "S04bsu062_u:3_12": "taṃ dṛṣṭvā śrāvakāḥ sarve bhikṣavo brahmacāriṇaḥ /",
    "S04bsu062_u:3_13": "tatsaddharmāmṛtaṃ pātumupetya samupāśrayan //",
    "S04bsu062_u:3_14": "tathānye bodhisattvāśca saṃbodhivratasādhinaḥ /",
    "S04bsu062_u:3_15": "subhāṣitāmṛtaṃ pātuṃ tatsabhāṃ samupāśrayan //",
    "S04bsu062_u:3_16": "bhikṣuṇyaścelakāścaivamupāsakā upāsikāḥ /",
    "S04bsu062_u:3_17": "vratino 'pi mahāsattvāḥ sambuddhabhakticārikāḥ //",
    "S04bsu062_u:4_0": "[Gkv_2]",
    "S04bsu062_u:4_1": "brāhmaṇāḥ kṣatriyāścāpi rājāno mantriṇo janāḥ /",
    "S04bsu062_u:4_2": "amātyāḥ śreṣṭhinaḥ paurāḥ sārthavāhā mahājanāḥ //",
    "S04bsu062_u:4_3": "tathā jānapadā grāmyāḥ pārvatikāśca nairgamāḥ /",
    "S04bsu062_u:4_4": "tathānye daiśikā lokāḥ saddharmaguṇavāṃchinaḥ //",
    "S04bsu062_u:4_5": "sarve te samupāgatya tamarhantaṃ jayaśriyam /",
    "S04bsu062_u:4_6": "yathākramaṃ samabhyarcya praṇatvā samupāśritāḥ //",
    "S04bsu062_u:4_7": "tatsaddharmāmṛtaṃ pātuṃ kṛtāṃjalipuṭā mudā /",
    "S04bsu062_u:4_8": "śāstāraṃ taṃ samālokya parivṛtya niṣedire //",
    "S04bsu062_u:4_9": "tadā so 'rhanmahāsattvo bodhisattvo jinātmajaḥ /",
    "S04bsu062_u:4_10": "jinaśrīrājannālokya sarvāṃllokān sabhāśrītān //",
    "S04bsu062_u:4_11": "triratnaguṇamāhātmyaṃ śrotuṃ samabhilāṣiṇaḥ /",
    "S04bsu062_u:4_12": "samutthāyāsanāttasya jayaśriyaḥ puro 'grataḥ //",
    "S04bsu062_u:4_13": "udvahannuttarāsaṃgaṃ jānubhūmitalāśritaḥ /",
    "S04bsu062_u:4_14": "pādābjaṃ sāṃjalirnatvā prārthayadevamādarāt //",
    "S04bsu062_u:4_15": "bhadanta śrotumichāmi triratnotpattisatkathām /",
    "S04bsu062_u:4_16": "tadbhagavān samupādiśya sambodhayatu māṃ guro //",
    "S04bsu062_u:4_17": "iti saṃprārthite tena jinaśrīguṇasaṃbhṛtā /",
    "S04bsu062_u:4_18": "jayaśrīḥ sumatiḥ śāstā sabhā vīkṣyaivamādiśat //",
    "S04bsu062_u:4_19": "sādhu śṛṇu samādhāya jinaśrīrāja sanmate /",
    "S04bsu062_u:4_20": "triratnasya samutpattisatkathāguṇavistaram //",
    "S04bsu062_u:4_21": "yathā me guruṇādiṣṭaṃ jinakalpena yoginā /",
    "S04bsu062_u:4_22": "upaguptena lokānāṃ hitārthe vakṣyate mayā //",
    "S04bsu062_u:4_23": "tadyathābhūnmahārājaścakravartīṃ narādhipaḥ /",
    "S04bsu062_u:4_24": "aśoko nāma rājendraḥ sarvalokahitārthabhṛt //",
    "S04bsu062_u:4_25": "ekadā sa mahārājaḥ saddharmaguṇalālasaḥ /",
    "S04bsu062_u:4_26": "triratnaguṇamāhātmyaṃ śrotumaicchajjagaddhite //",
    "S04bsu062_u:4_27": "tataḥ sa bhūpatī rājā samantrijanapaurikaḥ /",
    "S04bsu062_u:4_28": "pūjopahāramādāya sa saṃvādya mahotsavaiḥ //",
    "S04bsu062_u:5_0": "[Gkv_3]",
    "S04bsu062_u:5_1": "vihāre kukkuṭārāme prayayau saṃpramoditaḥ /",
    "S04bsu062_u:5_2": "tataḥ prāptaḥ sa rājendra praviśya saṃprasāditaḥ //",
    "S04bsu062_u:5_3": "upaguptaṃ mahābhijñaṃ saṃdadarśa sasāṃghikam /",
    "S04bsu062_u:5_4": "tamarhantaṃ samālokya natvā sa sāṃjalirmudā //",
    "S04bsu062_u:5_5": "sahasā samupāgatya yathāvidhi samarcayet /",
    "S04bsu062_u:5_6": "tataḥ pradakṣiṇīkṛtvā pravatvā caraṇāmbuje //",
    "S04bsu062_u:5_7": "sāṃjalistasya saddharma śrotuṃ puraḥ samāśrayat /",
    "S04bsu062_u:5_8": "tataḥ sarve 'pi logakāśca yathākramamupāgatāḥ //",
    "S04bsu062_u:5_9": "tamarhantaṃ yatiṃ natvā parivṛtya samāśrayan /",
    "S04bsu062_u:5_10": "tadāśokaḥ sa rājendro dṛṣṭvā sabhāśritān janān //",
    "S04bsu062_u:5_11": "utthāya svāsanācchāstuḥ purataḥ samupāśritaḥ /",
    "S04bsu062_u:5_12": "udvahannuttarāsaṃgaṃ jānubhyāṃ bhuvi saṃsthitaḥ //",
    "S04bsu062_u:5_13": "sāṃjalistaṃ yatiṃ natvā prārthayedevamādarāt /",
    "S04bsu062_u:5_14": "bhadanta śrotumichāmi triratnotpattisatkathām //",
    "S04bsu062_u:5_15": "kiṃ triratnamiti khyātam tatsamādeṣṭumarhasi /",
    "S04bsu062_u:5_16": "iti saṃprārthite rājñā so 'rhan jinātmajaḥ sudhīḥ //",
    "S04bsu062_u:5_17": "upagupto narendraṃ taṃ samālokyaivamādiśat //",
    "S04bsu062_u:5_18": "sādhu śṛṇu mahārāja samādhāya jagaddhite //",
    "S04bsu062_u:5_19": "yathā me guruṇādiṣṭaṃ tathā te vakṣyate mayā /",
    "S04bsu062_u:5_20": "tadyathādisamudbhūto dharmadhātusvarupakaḥ //",
    "S04bsu062_u:5_21": "paṃcabuddhāṃśasaṃjāto jagadīśastathāgataḥ /",
    "S04bsu062_u:5_22": "mahābuddho jagannātho jagacchāstā maheśvaraḥ //",
    "S04bsu062_u:5_23": "dharmarājo munīndro 'rhanvairocanasamādhidhṛk /",
    "S04bsu062_u:5_24": "sarvajñaḥ sadguṇādhāraḥ sarvavidyādhipo jinaḥ //",
    "S04bsu062_u:5_25": "samantabhadrarupāṃgaḥ sugataḥ śrīsukhākaraḥ /",
    "S04bsu062_u:5_26": "ṣaḍabhijño mahāvīro vajrasattvavināyakaḥ //",
    "S04bsu062_u:5_27": "māradarpatamohantā saṃbodhijñānabhāskaraḥ /",
    "S04bsu062_u:5_28": "eṣa sa bhagavāṃlloke buddharatna iti smṛtaḥ //",
    "S04bsu062_u:6_0": "[Gkv_4]",
    "S04bsu062_u:6_1": "ye caitaccharaṇaṃ gatvā boddhisattvā jagaddhite /",
    "S04bsu062_u:6_2": "bodhicaryāvrataṃ dhṛtvā caranto bhadracārikān //",
    "S04bsu062_u:6_3": "jitvā māragaṇān sarvānarhanto nirmalāśayāḥ /",
    "S04bsu062_u:6_4": "samyaksaṃbodhimāsādya saṃbuddhapadamāgatāḥ //",
    "S04bsu062_u:6_5": "te 'pi sarve jagannāthāstathāgatā munīśvarāḥ /",
    "S04bsu062_u:6_6": "bhagavanto mahābhijñā buddharatnā iti smṛtāḥ /",
    "S04bsu062_u:6_7": "yā śrī bhagavatī devī prajñā sarvaguṇāśrayā /",
    "S04bsu062_u:6_8": "jananī sarvabuddhānāṃ saṃbodhijñānabhāskarī //",
    "S04bsu062_u:6_9": "māradarpatamohantrī saddharmaguṇadāyinī /",
    "S04bsu062_u:6_10": "sarvavidyādharī lakṣmī sarvasattvaśubhaṃkarī //",
    "S04bsu062_u:6_11": "eṣaḥ saddharmasambhartā dharmaratna iti smṛtaḥ //",
    "S04bsu062_u:6_12": "ye cānye 'pi mahāyānasūtrādayaḥ subhāṣitāḥ /",
    "S04bsu062_u:6_13": "deśitāḥ sugataiste 'pi dharmaratna iti smṛtaḥ /",
    "S04bsu062_u:6_14": "yaśca saddharmasaṃbhirtā bodhisattvo jagatprabhuḥ /",
    "S04bsu062_u:6_15": "mahāsattvo jagannāthaḥ sarvadharmādhipeśvaraḥ //",
    "S04bsu062_u:6_16": "duṣṭakleśatamohantā saṃbodhigiṇabhāskaraḥ /",
    "S04bsu062_u:6_17": "viśvarupo mahābhijñaḥ sarvasattvahitārthabhṛt //",
    "S04bsu062_u:6_18": "sarvalokādhipaḥ śrīmān dharmarājo jinātmajaḥ /",
    "S04bsu062_u:6_19": "eṣa lokeśvaraḥ śāstā saṃgharatna iti smṛtaḥ //",
    "S04bsu062_u:6_20": "ye cānye 'pi mahāsattvā bodhisattvā jitendriyāḥ /",
    "S04bsu062_u:6_21": "arhanto nirmalātmānaḥ saṃbodhijñānasādhinaḥ //",
    "S04bsu062_u:6_22": "bhadracaryāsamācārāścaturbrahmavihāriṇaḥ /",
    "S04bsu062_u:6_23": "saṃbuddhasāṃghikāste 'pi saṃgharatnāḥ smṛtā jinaiḥ //",
    "S04bsu062_u:6_24": "ye teṣāṃ śaraṇaṃ gatvā bhaktiśraddhāsamāhitāḥ /",
    "S04bsu062_u:6_25": "bhajanti sarvadā nityaṃ smṛtvāpi ca divāniśam //",
    "S04bsu062_u:6_26": "te bhavanti mahāsattvā bodhisattvā guṇākarāḥ /",
    "S04bsu062_u:6_27": "sacchrīsaṃpatsamāpannāḥ sarvasattvahitotsavāḥ //",
    "S04bsu062_u:6_28": "bodhicaryāvrataṃ dṛtvā kṛtvā loke śubhaṃ sadā /",
    "S04bsu062_u:6_29": "sukhānyeva sadāa bhuktvāa prānte yāanti sukhāvatīm //",
    "S04bsu062_u:7_0": "[Gkv_5]",
    "S04bsu062_u:7_1": "ityevaṃ saṃgharatnasya bhajanaṃ puṇyamuttamam /",
    "S04bsu062_u:7_2": "matvā taccharaṇaṃ gatvā bhajantyetadguṇārthinaḥ //",
    "S04bsu062_u:7_3": "etatpuṇyaviśuddhātmā kadāpyeti na durgatim /",
    "S04bsu062_u:7_4": "sarvadā sadgatiṣveva jāto dharmādhipo bhavet //",
    "S04bsu062_u:7_5": "ye cāpi dharmaratnasya pragatvā śaraṇaṃ sadā /",
    "S04bsu062_u:7_6": "bhajanti śraddhayā bhaktyā śrutvāpyetatsubhāṣitam //",
    "S04bsu062_u:7_7": "te 'pi santo mahāsattvā bodhisattvā guṇāśrayāḥ /",
    "S04bsu062_u:7_8": "saṃbodhiśrīsukhādhārāḥ sarvasattvaśubhāratāḥ //",
    "S04bsu062_u:7_9": "saṃbodhicārikāṃ dhṛtvā kṛtvā sattvahitaṃ sadā /",
    "S04bsu062_u:7_10": "satsukhānyeva bhuktvānte saṃyānti sugatālayam //",
    "S04bsu062_u:7_11": "ityevaṃ dharmaratnasya bhajanārthaṃ varaṃ vṛṣam /",
    "S04bsu062_u:7_12": "vijñāya śaraṇaṃ gatvā bhajantvetacchubhārthinaḥ //",
    "S04bsu062_u:7_13": "etaddharmaviśuddhātmā durgatiṃ naiva yāti saḥ /",
    "S04bsu062_u:7_14": "sadgatiṣveva saṃjāto prāonte yāti jinālayam //",
    "S04bsu062_u:7_15": "iti vijñāya ye martyāḥ saddharmasukhavāṃchinaḥ /",
    "S04bsu062_u:7_16": "triratnaśaraṇaṃ gatvā bhajantu te sadā bhave //",
    "S04bsu062_u:7_17": "etatpuṇyānubhāvena pariśuddhāśayā narāḥ /",
    "S04bsu062_u:7_18": "saṃbodhicittamāsādya caranti bodhisaṃvaram //",
    "S04bsu062_u:7_19": "bodhicaryāṃ carantaste pūrya pāramitāḥ kramāt //",
    "S04bsu062_u:7_20": "caturmārān vinirjitya niḥkleśā vimalāśayāḥ /",
    "S04bsu062_u:7_21": "arhantaṃ prāpya saṃbodhiṃ saṃbuddhapadamāpnuyuḥ //",
    "S04bsu062_u:7_22": "iti vijñāya yo martyaḥ saṃbuddhapadamicchati /",
    "S04bsu062_u:7_23": "sa ādau śaraṇaṃ gatvā sadguroḥ samupāśrayet //",
    "S04bsu062_u:7_24": "ārādhya sadguruṃ bhaktyā santoṣya saṃprasādayan /",
    "S04bsu062_u:7_25": "tadupadeśamāsādya tīrtha snātvā vrataṃ caret //",
    "S04bsu062_u:7_26": "vratānāṃ poṣadhaṃ śreṣṭhaṃ samākhyātaṃ munīśvaraiḥ /",
    "S04bsu062_u:7_27": "etatpuṇyānubhāvena saṃprāpnoti bodhimuttamām //",
    "S04bsu062_u:7_28": "atītā api saṃbuddhā etatpuṇyānubhāvataḥ /",
    "S04bsu062_u:7_29": "jitvā mārān samāsādya saṃbodhimabhavan jināḥ /",
    "S04bsu062_u:8_0": "[Gkv_6]",
    "S04bsu062_u:8_1": "ye caitarhi sthitāḥ sarve te 'pyetatpuṇyabhāvataḥ /",
    "S04bsu062_u:8_2": "arhantaṃ prāpya saṃbodhiṃ bhavanti sugatāḥ khalu //",
    "S04bsu062_u:8_3": "ye cāpyanāgatāḥ sarve bodhisattvā vratopamāḥ /",
    "S04bsu062_u:8_4": "te 'pyetatpuṇyapākena bhaviṣyanti munīśvarāḥ //",
    "S04bsu062_u:8_5": "evamanyetatpuṇyapākena bhaviṣyanti munīśvarāḥ //",
    "S04bsu062_u:8_6": "evamanye 'pi sattvāśca ye ye 'pyetadvrataṃcarāḥ /",
    "S04bsu062_u:8_7": "te te sarve mahāsattvā bhaveyurbodhibhāginaḥ //",
    "S04bsu062_u:8_8": "śrīmantaḥ sadguṇādhārā niḥkleśā vijitendriyāḥ /",
    "S04bsu062_u:8_9": "sarvasattvahitodyuktāścaturbrahmavihāriṇaḥ //",
    "S04bsu062_u:8_10": "durgatiṃ te na gacchanti kadāpi hi bhavālaye //",
    "S04bsu062_u:8_11": "sadāpi sadgatāveva saṃjātāḥ satsukhānvitāḥ /",
    "S04bsu062_u:8_12": "bodhisattvāḥ sudhīmantaḥsaddharmaguṇasādhinaḥ //",
    "S04bsu062_u:8_13": "krameṇa bodhisaṃbhāraṃ pūrayitvā samāhitāḥ /",
    "S04bsu062_u:8_14": "trividhāṃ bodhimāsādha nirvṛtipadamāpnuyuḥ //",
    "S04bsu062_u:8_15": "iti vijñāna ye martyā nirvṛtipadakāṃkṣiṇaḥ /",
    "S04bsu062_u:8_16": "te etad vratamādhāya saṃcaranto yathāvithi //",
    "S04bsu062_u:8_17": "etatpuṇyaviśuddhā hi naiva gacchanti durgatim /",
    "S04bsu062_u:8_18": "sadā sadgatisaṃjātāḥ prānte yayuḥ sunirvṛtim //",
    "S04bsu062_u:8_19": "evaṃ me guruṇādiṣṭaṃ munīndraideśitaṃ yathā /",
    "S04bsu062_u:8_20": "tathāhaṃ te mayā rājan gaditaṃ saṃpradhyatām //",
    "S04bsu062_u:8_21": "tvamapyevaṃ sadā rājan durgatiṃ na yadīcchasi //",
    "S04bsu062_u:8_22": "sadā sadgatisaṃjāto nirvṛtiṃ hi yadīcchasi //",
    "S04bsu062_u:8_23": "carasvaitadvrataṃ rājan poṣadhākhyaṃ yathāvidhi /",
    "S04bsu062_u:8_24": "etatpuṇyaviśuddhātmā nūnaṃ yāyāḥ sunirvṛtim //",
    "S04bsu062_u:8_25": "iti tenārhatā śāyā samādiṣṭaṃ niśamya saḥ /",
    "S04bsu062_u:8_26": "aśoko nṛpatī rājā tadvrataṃ dhartumaicchata //",
    "S04bsu062_u:8_27": "tataḥ sa nṛpatī rājā kṛtāṃjalirupāśritaḥ /",
    "S04bsu062_u:8_28": "upaguptaṃ tamarhantaṃ natvaivaṃ prārthayanmudā //",
    "S04bsu062_u:8_29": "bhavante bhavatādiṣṭaṃ śrutvā me rocate manaḥ /",
    "S04bsu062_u:8_30": "tathāhaṃ saṃcariṣyedaṃ poṣadhaṃ vratamuttamam //",
    "S04bsu062_u:9_0": "[Gkv_7]",
    "S04bsu062_u:9_1": "tadvidhānaṃ samākhyāhi tatphalaṃ ca viśeṣataḥ /",
    "S04bsu062_u:9_2": "triratnabhajanotpannaṃ puṇyafalaṃ ca vistaram //",
    "S04bsu062_u:9_3": "iti saṃprārthite rājñā sa śāstārhanyatiḥ sudhiḥ /",
    "S04bsu062_u:9_4": "aśokaṃ taṃ mahārājaṃ samālokyaivamādiśat //",
    "S04bsu062_u:9_5": "sādhu śṛṇu mahārāja yadicchasi samāhitaḥ /",
    "S04bsu062_u:9_6": "yathā me guruṇākhyātaṃ tathā te saṃpravakṣyate //",
    "S04bsu062_u:9_7": "tadyāthāyaṃ prasannātmā vrataṃ caritumicchati /",
    "S04bsu062_u:9_8": "sa ādau prātarutthāya tīrtha snātvā yathāvidhi //",
    "S04bsu062_u:9_9": "śuddhakyāvṛtaḥ śuddhacitto brahmavihārikaḥ /",
    "S04bsu062_u:9_10": "aṣṭāṃgavidhisaṃyuktaṃ poṣadhaṃ vratamādadhat //",
    "S04bsu062_u:9_11": "śrīmadamopāśasya lokeśvarasya maṇḍalam /",
    "S04bsu062_u:9_12": "sagaṇaṃ vartayedraṃgaiḥ paṃcabhiḥ pariśobhitam //",
    "S04bsu062_u:9_13": "yathāvidhi pratiṣṭhāpya śuciśīlaḥ samāhitaḥ /",
    "S04bsu062_u:9_14": "tathaiva madyamāṃsādyā rasunādyā vivarjayet //",
    "S04bsu062_u:9_15": "ādau guruṃ samabhyarcya yathāvidhi praṇāmayet /",
    "S04bsu062_u:9_16": "tatayiratnamabhyarcya praṇameccharaṇaṃ gataḥ //",
    "S04bsu062_u:9_17": "tataścāmoghapāśākhyaṃ lokeśvaraṃ jagatprabhum //",
    "S04bsu062_u:9_18": "nidhyāya manasāvāhya datvā pādyārghamādarāt //",
    "S04bsu062_u:9_19": "saṃsthāpya maṇḍale tatra sagaṇaṃ saṃpramoditaḥ /",
    "S04bsu062_u:9_20": "yathāvithi samārādhya śraddhābhaktisamanvitaḥ //",
    "S04bsu062_u:9_21": "dhūpairgandhaiḥ supuṣpaiśca dīpaiḥ paṃcāmṛtāśanaiḥ /",
    "S04bsu062_u:9_22": "sarvairdravyaiḥ saratnaiśca samabhyarcyābhitoṣayet //",
    "S04bsu062_u:9_23": "japastotrādibhiḥ stutvā kṛtvā naikapradakṣiṇām /",
    "S04bsu062_u:9_24": "aṣṭāṃgaiḥ sāṃjalirnatvā prārthayedbhadrasaṃvaram //",
    "S04bsu062_u:9_25": "tataśca sāṃjaliḥ sthitvā kuryāt svapāpadeśanām /",
    "S04bsu062_u:9_26": "puṇyānumodanāṃ cāpi suciraṃ cāpi saṃsthitim /",
    "S04bsu062_u:9_27": "evaṃ sa suprasannātmā saṃprārthya bodhisaṃvaram /",
    "S04bsu062_u:9_28": "tataḥ kṣamārthanāṃ kṛtvā tanmaṇḍalaṃ visarjayet //",
    "S04bsu062_u:10_0": "[Gkv_8]",
    "S04bsu062_u:10_1": "tato 'hneḥ tṛtīye yāme paṃcāmṛtādibhojanam /",
    "S04bsu062_u:10_2": "nirāmiṣaṃ yathākāmaṃ bhuktvā caret samāhitaḥ //",
    "S04bsu062_u:10_3": "evaṃ tadvratasaṃpūrṇaṃ kṛtvā saṃpālayan mudā /",
    "S04bsu062_u:10_4": "sarvasattvahitaṃ kṛtvā caretsaṃbodhimānasaḥ //",
    "S04bsu062_u:10_5": "eatatpuṇyaviśuddhātmā niḥkleśaḥ sa jitendriyaḥ /",
    "S04bsu062_u:10_6": "bodhisattvo mahāsattvaḥ svaparātmahitārthabhṛt //",
    "S04bsu062_u:10_7": "śrīmān sadguṇasaṃvāso bodhicaryāvrataṃ dadhat /",
    "S04bsu062_u:10_8": "sadā sadgatisaṃjāto bhuktvā bhoyaṃ yathepsitam //",
    "S04bsu062_u:10_9": "trividhāṃ bodhimāsādya prānte yāyāt sunirvṛtim //",
    "S04bsu062_u:10_10": "evamevadvratodbhūtaṃ puṇyafalaṃ mahattaram /",
    "S04bsu062_u:10_11": "pramātuṃ śakyate naiva sarvairapi munīśvaraiḥ //",
    "S04bsu062_u:10_12": "tatpūjākṛtapuṇyānāṃ viśeṣaṃ phalamucyate /",
    "S04bsu062_u:10_13": "tacchṛṇuṣva mahārāja samādhāya sucetasā //",
    "S04bsu062_u:10_14": "ye puṇyakāmā manujāyiratnaṃ samīkṣya harṣāccharaṇaṃ prayānti /",
    "S04bsu062_u:10_15": "te dharmaraktāḥ śubhalakṣmīmantaḥ sambodhicaryābhiratā bhavanti //",
    "S04bsu062_u:10_16": "paṃcāmṛtaiḥ paṃcasugandhitoyairye snāpayanti pramudā triratnam /",
    "S04bsu062_u:10_17": "mandākinīdivyasugandhitoye snātvā sukhaṃ te divi saṃramante //",
    "S04bsu062_u:10_18": "ye ca triratneṣu sugandhidhūpaṃ pradhupayanti pratimodayantaḥ /",
    "S04bsu062_u:10_19": "te śuddhacitāḥ śucigandhitāṃgā ratnopamāḥ śrīīguṇitā bhavanti //",
    "S04bsu062_u:10_20": "ye paṃcagandhairanupayanti triratnadehe pariśuddhacittāḥ /",
    "S04bsu062_u:10_21": "te ratnavantaḥ kṣitipādhirājā bhavanti sarvārthahitārthakāmāḥ //",
    "S04bsu062_u:10_22": "ye dūṣyapaṭṭādivarāmbarāṇi triratnanathāya mudārpayanti /",
    "S04bsu062_u:10_23": "kauśeyaratnābharaṇāvṛtāṃgā dharmādhipāste sudhiyo bhavanti //",
    "S04bsu062_u:10_24": "ye ca triratnam sthalajaiḥ supuṣpairjalodbhavaiścāpi samarcayanti /",
    "S04bsu062_u:10_25": "te divyalakṣmīsukhabhogyavantaḥ śrīsiddhimantaḥ subhagā bhavanti //",
    "S04bsu062_u:10_26": "triratnabimbavare puṣpamālā ye dharmakāmā avalambayanti /",
    "S04bsu062_u:10_27": "te devarājā varalakṣmīmantaḥ saṃbodhikāmāḥ subhagā bhavanti //",
    "S04bsu062_u:10_28": "sarvāṇi puṣpāṇi sugandhimanti triratnabimbe prakiranti ye ca /",
    "S04bsu062_u:10_29": "devādhipāḥ svargagatā bhavanti mahīgatāste kṣitipādhirājāḥ //",
    "S04bsu062_u:11_0": "[Gkv_9]",
    "S04bsu062_u:11_1": "ye dīpamālāṃ racayanti ye ca ratnatrayāgre hatamohajālāḥ /",
    "S04bsu062_u:11_2": "te kāntarupā guṇaratnavanto bhavanti bhūpārcitapādapadmāḥ //",
    "S04bsu062_u:11_3": "prakurvate ye ca pradīpadānaṃ ratnatrayāgre ghṛtatailadīptam /",
    "S04bsu062_u:11_4": "te śuddhanetrāḥ prabalā guṇāḍhyā devādhirājāḥ kṣitipādhipāśca //",
    "S04bsu062_u:11_5": "bhojyaṃ praṇītaṃ surasaṃ suvarṇaṃ ratnatrayāya pratipādayanti /",
    "S04bsu062_u:11_6": "ye bhaktiyuktā divi te bhavanti surādhipā bhūtapayaśca dhīrāḥ //",
    "S04bsu062_u:11_7": "pānaṃ narā ye 'mṛtasadguṇāḍhyaṃ ratnatrayāya pratipādayanti /",
    "S04bsu062_u:11_8": "te bhūrājā nīrujo baliṣṭhā bhavanti svarge tridiśādhipāśca //",
    "S04bsu062_u:11_9": "śākāni mūlāni falāni ye ca ratnatrayāya pratipādayanti /",
    "S04bsu062_u:11_10": "yatheṣṭabhogyaṃ satataṃ prabhuktvā gacchanti tatte sugatālaye ca //",
    "S04bsu062_u:11_11": "ye ca triratnāya samarpayanti supathyabhaiṣajyagaṇāni bhaktyā /",
    "S04bsu062_u:11_12": "śrīīsamṛddhāḥ kṣitipādhināthā bhuktvā sukhaṃ yānti jinālayaṃ te //",
    "S04bsu062_u:11_13": "tāmbūlapūgādirasāyanāni ye ca triratnāya samarpayanti /",
    "S04bsu062_u:11_14": "divyāṃgasaundaryagunābhirāmā bhavanti te śrīguṇinaḥ surāśca //",
    "S04bsu062_u:11_15": "vitānamuccairvitanoti yaśca ratnatraye sarvanṛpābhivandyaḥ /",
    "S04bsu062_u:11_16": "viśālavaṃśo guṇavān sudhīro mahānubhāvaprathito bhavet saḥ //",
    "S04bsu062_u:11_17": "dhvajān vicitrānavaropayanti ye ca triratnālaya utsavārtham /",
    "S04bsu062_u:11_18": "te śrīsamṛddhāḥ suguṇābhirāmā bhavanti nāthā divi bhūtale ca //",
    "S04bsu062_u:11_19": "śrīmatpatākā avalambayanti ratnatraye ye rasābhiyuktāḥ /",
    "S04bsu062_u:11_20": "lakṣmīśvarāste jitaduṣṭasaṃghā bhavantyadhīśā divi bhūtale ca //",
    "S04bsu062_u:11_21": "chatrāṇi sauvarṇamayāni ye ca kauśeyadūṣṭai racitāni vā ca /",
    "S04bsu062_u:11_22": "suśuddharaṃgairmayanaiśca puṣpai ratnatraye ye 'bhyavaropayanti //",
    "S04bsu062_u:11_23": "te bhūparājā varasiddhimanto lakṣmīśvarāḥ sarvahitārthakāyāḥ /",
    "S04bsu062_u:11_24": "saddharmakāmā guṇaratnapūrnā vandyā bhavanti pravararddhimantaḥ //",
    "S04bsu062_u:11_25": "saṃgītivādyairmurujādibhiśca mukuṃdaḍhakkāprānavānakaiśca /",
    "S04bsu062_u:11_26": "maḍ mṛdaṃgapaṭahādibhiśca manojñaghoṣaiḥ śroticittaramyaiḥ //",
    "S04bsu062_u:11_27": "sa dundubhiḍiṇḍamajharjharaiśca praṇādibhirmardanavādanaiśca /",
    "S04bsu062_u:11_28": "tathānyakairmaṃgalaśabdavādyai ratnatraye ye racayanti pūjām //",
    "S04bsu062_u:12_0": "[Gkv_10]",
    "S04bsu062_u:12_1": "tathā ca vīṇādimanojñanādairvaśaiḥ surāvairapi kāharaiśca /",
    "S04bsu062_u:12_2": "bherībhiruccaiḥ parivādinībhi ratnatrayaṃ yesurasā bhajanti //",
    "S04bsu062_u:12_3": "tauryatrikairbhadrasughoṣaśaṃkhaiḥ śṛṃgādibhiścāpi manojñanādaiḥ /",
    "S04bsu062_u:12_4": "nṛtyādibhiścāpi pramodayanto ratnatrayaṃ ye surasā bhajanti //",
    "S04bsu062_u:12_5": "te divyaśrotrāḥ sumanojñaśabdāḥ sarvārthasampatyaparipūrṇakośāḥ /",
    "S04bsu062_u:12_6": "saddharmmapuṇyānuguṇābhiraktāḥ sukhāni bhuktvā pracaranti svarge //",
    "S04bsu062_u:12_7": "kṣipanti lājākṣatapuṣpakāṇi ratnatraye ye pariharṣamāṇāḥ /",
    "S04bsu062_u:12_8": "na durgatiṃ te satataṃ vrajanti svarge prayātāḥ subhagā ramante //",
    "S04bsu062_u:12_9": "sudhāturatnāni sadakṣiṇāni ratnatraye ye ca samarpayanti /",
    "S04bsu062_u:12_10": "sulabdhakāmārthasukhābhirāmāḥ pūrṇendriyāste sudhiyo bhavanti //",
    "S04bsu062_u:12_11": "pradakṣiṇāni pravidhāya bhaktyā bhajanti ye cāpi mudā triratnam /",
    "S04bsu062_u:12_12": "te śuddhakāyāḥ pratilabdhasaukhyā bhavanti devā manujādhipāśca //",
    "S04bsu062_u:12_13": "ye ca triratnam stutibhirbhajanti gadyatmikaiḥ padyamayaiśca śuddhaiḥ /",
    "S04bsu062_u:12_14": "vāgīśvarāste susamṛddhakoṣā bhavanti nāthā divi bhūtale ca //",
    "S04bsu062_u:12_15": "ye ca triratnaṃ śaraṇaṃ prayātā aṣṭābhiragaiḥ pranamanti bhktyā /",
    "S04bsu062_u:12_16": "bhavanti te śrīguṇavarṇapūrṇāḥ saddharmakāmāḥ nṛpatīśvarāśca //",
    "S04bsu062_u:12_17": "ye cāpi nityaṃ manasā vicitya bhajanti bhaktyā śaraṇaṃ prayātāḥ /",
    "S04bsu062_u:12_18": "te pāpanirmuktaviśuddhakāyāḥ saddharmakāmāḥ durgatiṃ vrajanti //",
    "S04bsu062_u:12_19": "ye ca triratnaṃ manasā vicintya tannāma nityaṃ samudīrayanti /",
    "S04bsu062_u:12_20": "te śuddhacittā vimalātmakāśca saṃbuddhadharmābhiratā bhavanti //",
    "S04bsu062_u:12_21": "ye ca triratnāni sudūrato 'pi dṛṭvā prasannāḥ praṇamanti bhaktyā /",
    "S04bsu062_u:12_22": "te cāpi saddharmaguṇābhilāṣāḥ śuddhatrikāyāḥ subhagā bhavanti //",
    "S04bsu062_u:12_23": "ityetadādīni mahattarāṇi puṇyāani śrīsadguṇāsādhanāni /",
    "S04bsu062_u:12_24": "triratnapūjābhajanodbhavāni matvā bhajantu triguṇātmakaṃ tam //",
    "S04bsu062_u:12_25": "ākhyātametatsugataiśca sarveḥ triratnasevābhajanodbhavaṃ tat /",
    "S04bsu062_u:12_26": "puṇyaṃ mahattasya samaṃ kvacinna sarvatra lokeṣvapi satyemeva //",
    "S04bsu062_u:12_27": "evam mahatpuṇyamudāramagram baddhaprameyaṃ gaṇanānabhijñam /",
    "S04bsu062_u:12_28": "matvā triratnaṃ śaraṇaṃ prayāto rājan yadi boddhimicchasi //",
    "S04bsu062_u:13_0": "[Gkv_11]",
    "S04bsu062_u:13_1": "ye ye triratnaṃ śaraṇaṃ prayātā bhajanti satkṛtya sadā prasannāḥ /",
    "S04bsu062_u:13_2": "te sarva evaṃ triguṇābhirāmā saddharmakāmāḥ sugatātmajāḥ syuḥ //",
    "S04bsu062_u:13_3": "datvā sadārthibhya udāradānaṃ saṃbodhikāmāḥ suvṛṣe careyuḥ /",
    "S04bsu062_u:13_4": "krameṇa sambodhivrataṃ caranto bodhiṃ samāsādya jinā bhaveyuḥ /",
    "S04bsu062_u:13_5": "tataḥ sasaṃghāyijagaddhitārthaṃ vijñāya sudharmamupādiśantaḥ /",
    "S04bsu062_u:13_6": "samāpya sarvaṃ triṣu bauddhakāryaṃ saṃyayurante parinirvṛtiṃ te //",
    "S04bsu062_u:13_7": "evam hi vijñāya yadīcchasi tvaṃ nirvṛtisaukhyamadhigantumevam /",
    "S04bsu062_u:13_8": "sadā triratnaṃ śaraṇaṃ prayātaḥ śraddhāprasannaḥ satataṃ bhajasva //",
    "S04bsu062_u:13_9": "mā ninda rājannavamanyamoho traidhātunāthaṃ śubhadaṃ triratnam /",
    "S04bsu062_u:13_10": "anindanīyaṃ hi jagatpradhānaṃ saddharmarājaṃ bhajanīyameva //",
    "S04bsu062_u:13_11": "ye cāpyadhikṣipya madābhimānā duṣṭa kuleṣvepri vihatātmadhairyāḥ /",
    "S04bsu062_u:13_12": "ālokya nindanti sadā prasannāḥ trilokabhadrārthapradaṃ triratnam //",
    "S04bsu062_u:13_13": "te sarva eno 'bhiratāḥ pramattāḥ saddharmanindābhiratāḥ praduṣṭāḥ /",
    "S04bsu062_u:13_14": "naṣṭāḥ paradrohamadābhimānāḥ sattvavighātābhiratā bhaveyuḥ //",
    "S04bsu062_u:13_15": "tataśca te taduritābhiṣaktā mahatsu pāpeṣvapi nirviśaṃkāḥ /",
    "S04bsu062_u:13_16": "sarvāṇi dharmārthasubhāṣitāni śrutvā prasannāḥ paribhāṣayeyuḥ //",
    "S04bsu062_u:13_17": "evaṃ sughorāṇi bahūni kṛtvā pāpāni nityaṃ samudācarantaḥ /",
    "S04bsu062_u:13_18": "bhūyo 'tipāpeṣvapi te caranto duḥkhāni bhuktvā niraye vrajeyuḥ //",
    "S04bsu062_u:13_19": "gatvāpi te 'pāyanimagnadehāḥ kṣudhāgnisandagdhavimohitāśca /",
    "S04bsu062_u:13_20": "bhuktvāpyamedhyāni tṛṣābhitaptāḥ pītvāpi mūtrāṇi ca naiva tuṣṭāḥ //",
    "S04bsu062_u:13_21": "jighatsitāste 'tipipāsitāśca kleśāgnisaṃtaptavimohitāśca /",
    "S04bsu062_u:13_22": "tīvrātiduḥkhārtāviluptadhairyā bhramanta eno 'bhiratā vaseyuḥ //",
    "S04bsu062_u:13_23": "naivāpi tasyāpi vimuktimārgaṃ labheyureno 'bhinibandhyamānāḥ /",
    "S04bsu062_u:13_24": "sadāpi tatraiva vaseyurevaṃ tīvravyathākrāntavimotāste //",
    "S04bsu062_u:13_25": "ye cāpi lobhena balena cāpi dravyaṃ triratnasya dhanāśanādi /",
    "S04bsu062_u:13_26": "hatvā muṣitvāpyapahatya vāpi prabhuṃjate kleśavilutadhairyāḥ //",
    "S04bsu062_u:13_27": "te duṣṭasattvā duratābhiraktā kṛtvaiva ghorāṇyapi pātakāni /",
    "S04bsu062_u:13_28": "prabhuṃjamānāḥ suciraṃ suduḥkhaṃ kṛcchreṇa mṛtvā narakaṃ vrajetuḥ //",
    "S04bsu062_u:14_0": "[Gkv_12]",
    "S04bsu062_u:14_1": "tatrāpi te kleśaviluptadhairyāḥ kṣudhātitṛṣṇāgnipratāpitāṃgāḥ /",
    "S04bsu062_u:14_2": "purīṣamūtrādiprabhuṃjamānā bhramanta evaṃ niraye vaseyuḥ //",
    "S04bsu062_u:14_3": "kālāntare te pratilabdhadhairyāḥ svaduṣkṛtaṃ karma vibhāvayantaḥ /",
    "S04bsu062_u:14_4": "smṛtvā triratnaṃ manasānutaptā dhyātvā prasannāḥ praṇatiṃ vidadhyuḥ //",
    "S04bsu062_u:14_5": "tatastadenaḥparimuktadehāḥ samutthitānnarakāt kadācit /",
    "S04bsu062_u:14_6": "mānuṣyajātiṃ samāpnuvanto dīnā daridrā kṛpaṇā bhaveyuḥ //",
    "S04bsu062_u:14_7": "tatrāpi te duṣṭajānusaktāāḥ saddharmanindāduritānuraktāḥ /",
    "S04bsu062_u:14_8": "bhūyo 'pi pāpāni mahānti kṛtvā vrajeyurevaṃ narakeṣu bhūyaḥ //",
    "S04bsu062_u:14_9": "bhramanta evaṃ bahudhā bhave te duḥkhāni bhuktvā saciraṃ rujārtāḥ /",
    "S04bsu062_u:14_10": "kiṃcitsukhaṃ naiva labheyurenonibandhacitā narake vasante //",
    "S04bsu062_u:14_11": "evaṃ triratneṣvapakārajātaṃ pāpaṃ sughoraṃ kathitaṃ munīndraiḥ /",
    "S04bsu062_u:14_12": "matveti rājannapakāramatra ratnatraye mā vidadhātu kiṃcit //",
    "S04bsu062_u:14_13": "bhaktvā prasannaḥ śaraṇaṃ prayātayiratnameva satataṃ bhajasva /",
    "S04bsu062_u:14_14": "etadvipākena sadā śubhāni kṛtvā prayāyāḥ sugatālayaṃ te //",
    "S04bsu062_u:14_15": "ityevaṃ tatsamādiṣṭaṃ śrutvāśokaḥ sa bhūpatiḥ /",
    "S04bsu062_u:14_16": "tamarhantaṃ guruṃ natvā sāṃjalirevamabravīt //",
    "S04bsu062_u:14_17": "bhadanta bhavatādiṣṭaṃ śrutvā me rocate manaḥ /",
    "S04bsu062_u:14_18": "tathā taccharaṇaṃ gatvā bhajāmi sarvadāpyaham //",
    "S04bsu062_u:14_19": "sadāpyasya triratnasya vrataṃ cāpi samādarāt /",
    "S04bsu062_u:14_20": "dhartumicchāmyahaṃ śāstastatsamādeṣṭumarhati //",
    "S04bsu062_u:14_21": "kasmin māse caredetad vrataṃ kasminstithāvapi /",
    "S04bsu062_u:14_22": "etat samyaktamādiśya prabodhayatu māṃ bhavān //",
    "S04bsu062_u:14_23": "iti bijñāpitaṃ rājñā śrutvā so 'rhanmahāmatiḥ /",
    "S04bsu062_u:14_24": "upagupto narendraṃ taṃ samālokyaivamādiśat //",
    "S04bsu062_u:14_25": "sādhu śṛṇu mahārāja yadyetad vratamicchasi /",
    "S04bsu062_u:14_26": "tathāhaṃ te pravakṣyāmi yathā me guruṇoditam //",
    "S04bsu062_u:14_27": "tadyathā sarvamāseṣu caret paṃcasu parvasu /",
    "S04bsu062_u:14_28": "śuklāṣṭamyāṃ viśeṣena pūrṇamāsyāṃ jagurjināḥ //",
    "S04bsu062_u:15_0": "[Gkv_13]",
    "S04bsu062_u:15_1": "māseṣu śrovaṇe śreṣṭhaṃ kārtike ca viśeṣataḥ /",
    "S04bsu062_u:15_2": "kṛtakarmaivipākatvaṃ baddhasaṃkhyaṃ mahattaram //",
    "S04bsu062_u:15_3": "iti matvā mahārāja yāvajjīvaṃ samāhitaḥ /",
    "S04bsu062_u:15_4": "triratnaṃ śaraṇaṃ gatvā vratametatsadā cara //",
    "S04bsu062_u:15_5": "etatpuṇyamahodāraṃ saṃbodhijñānadāyakam /",
    "S04bsu062_u:15_6": "akṣayaṃ hyanupamaṃ ceti sarvabuddhairnigadyate //",
    "S04bsu062_u:15_7": "iti tenārhatādiṣṭaṃ śrutvā rājā sa moditaḥ /",
    "S04bsu062_u:15_8": "tadupadeśamāsādhya tad vrataṃ kartumaicchata //",
    "S04bsu062_u:15_9": "tataṃ sa nṛpati rājā sabharyātmajabāndhavaḥ /",
    "S04bsu062_u:15_10": "yathāvidhi samādhāya cacāraitad vrataṃ sadā //",
    "S04bsu062_u:15_11": "tannṛpādeśamādhāya sarve mantrijanā api /",
    "S04bsu062_u:15_12": "bhṛtyāḥ sainyagaṇāścāpi paurā grāmyā dvijādayaḥ //",
    "S04bsu062_u:15_13": "sarvalokāstathā bhaktyā triratnaśaraṇaṃ gatāḥ /",
    "S04bsu062_u:15_14": "satkāraiḥ śraddhayābhyarcya prābhajan sarvadā mudā //",
    "S04bsu062_u:15_15": "tadā tatra sadābhadraḥ mahotsāhaṃ samantataḥ /",
    "S04bsu062_u:15_16": "prāvartata nirupātametaddharmānabhāvataḥ //",
    "S04bsu062_u:15_17": "evaṃ me guruṇākhyātaṃ śrutaṃ mayā tathocyate /",
    "S04bsu062_u:15_18": "anumodya bhavanto 'pi carataitad vrataṃ sadā //",
    "S04bsu062_u:15_19": "etatpuṇyaviśuddhā hi pariśuddhatrimaṇḍalāḥ /",
    "S04bsu062_u:15_20": "arhanto nirmalātmānaḥ saṃbodhiṃ samavāpnuyuḥ //",
    "S04bsu062_u:15_21": "iti teena samākhyātaṃ jayaśriyā sudhīmatā /",
    "S04bsu062_u:15_22": "śrutvā te śrāvakāḥ sarve prābhyanandan prabodhitāḥ //",
    "S04bsu062_u:15_23": "tadārabhya prasannātmā jinaśrīrāja unmanāḥ /",
    "S04bsu062_u:15_24": "triratnaśaraṇaṃ gatvā cacāraitad vrataṃ sadā //",
    "S04bsu062_u:15_25": "tatsaṃghā yatayaścāpi caturbrahmavihāriṇaḥ /",
    "S04bsu062_u:15_26": "triratnabhajanaṃ kṛtvā vratametat sadācaran //",
    "S04bsu062_u:15_27": "tataste vratinaḥ sarve pariśuddhatrimaṇḍalāḥ /",
    "S04bsu062_u:15_28": "arhanto nirmalātmāno babhūvurbodhibhāginaḥ //",
    "S04bsu062_u:15_29": "ye cāpīdaṃ triratnaṃ prathitaguṇagaṇaṃ śrāvayantīha lokān /",
    "S04bsu062_u:15_30": "śraddhābhaktiprasannāḥ pramuditamanasā ye ca śṛṇvanti martyāḥ //",
    "S04bsu062_u:15_31": "te sarve bodhisattvā sakalaguṇabhṛtaḥ śrīsamṛddhāḥ sudhirāḥ /",
    "S04bsu062_u:15_32": "bhaktvā saukhyaṃ sadānte daśabalabhuvane saṃprayātā rameyuḥ //",
    "S04bsu062_u:15_33": "bhuktvā saukhyaṃ sadānte daśabalabhuvane saṃprayātā rameyuḥ //",
    "S04bsu062_u:16_0": "// iti śrītriratnabhajanānuśaṃsāvadānaṃ prathamo 'dyāyaḥ //",
    "S04bsu062_u:17_0": "[Gkv_14]",
    "S04bsu062_u:17_1": "2. avīci saṃśoṣaṇa śrīdharmarājābhibodhana prakaraṇam",
    "S04bsu062_u:18_0": "atha dhīmān mahāsattvo jinaśrīrāja ātmavit /",
    "S04bsu062_u:18_1": "jayaśriyaṃ yatiṃ natvā sāṃjalirevamabravīt /",
    "S04bsu062_u:18_2": "bhadanta śrotumichāmi saṃgharatnasya sanmateḥ /",
    "S04bsu062_u:18_3": "śrīmato lokanāthasya māhātmyaguṇamuttamam //",
    "S04bsu062_u:18_4": "tacchrīmadbodhisattvasya trailokyādhiteḥ prabhoḥ /",
    "S04bsu062_u:18_5": "guṇamāhātmyamākhyātumarhasi tvaṃ jagaddhite //",
    "S04bsu062_u:18_6": "iti saṃprārthyamāno 'sau jayaśrīrmatimān yatiḥ /",
    "S04bsu062_u:18_7": "jinaśrīrājamālokya taṃ yadimevamabravīt //",
    "S04bsu062_u:18_8": "sādhu śṛṇu mahābhāga yathā me guruṇoditam /",
    "S04bsu062_u:18_9": "tathāhaṃ te samāsena pravakṣyāmi jagaddhite //",
    "S04bsu062_u:18_10": "tadyathāsau mahārājā bhūyo 'śoko narādhipaḥ /",
    "S04bsu062_u:18_11": "vihāre kukkuṭārāme dharmaṃ śrotudācarat //",
    "S04bsu062_u:18_12": "tatra sa samupāviśya samantrinapaurikāḥ /",
    "S04bsu062_u:18_13": "upaguptaṃ tamarhantaṃ praṇatvā samupāśrayat //",
    "S04bsu062_u:18_14": "tatra sa samupāgamya tamarhantaṃ yatiṃ mudā /",
    "S04bsu062_u:18_15": "abhyarcya sāṃjalirnatvā prārthayadevamādarāt //",
    "S04bsu062_u:18_16": "bhadanta śrotumicchāmi lokeśasya jagatprabhoḥ /",
    "S04bsu062_u:18_17": "saddharmaguṇamāhātmyaṃ tatsamādeṣtumarhasi //",
    "S04bsu062_u:18_18": "evaṃ tena mahīndreṇa prārthyamānaḥ sa sanmatiḥ /",
    "S04bsu062_u:18_19": "upagupto mahīpālaṃ tamālokyaivamādiśat //",
    "S04bsu062_u:18_20": "sādhu śṛṇu mahārāja yathā śṛtaṃ mayā guroḥ /",
    "S04bsu062_u:18_21": "tathāhaṃ te pravakṣyāmi māhātmyaṃ trijagaprabhoḥ //",
    "S04bsu062_u:19_0": "[Gkv_15]",
    "S04bsu062_u:19_1": "tadyathāsau mahābuddhaḥ śākyamunirjagadguruḥ /",
    "S04bsu062_u:19_2": "dharmarājo mahābhijñaḥ sarvajño 'rhan munīśvaraḥ //",
    "S04bsu062_u:19_3": "bhagavāṃchrīghanaḥ śāstā tathāgato vināyakaḥ /",
    "S04bsu062_u:19_4": "mārajitsugato nāthayaidhātukādhipo jinaḥ //",
    "S04bsu062_u:19_5": "śrīmato 'nāthanāthasya gṛhasthasya mahāmateḥ /",
    "S04bsu062_u:19_6": "vihāre jetakodhyāne vijahāra sasāṃghikaḥ //",
    "S04bsu062_u:19_7": "tadā tatra mahāsattvā bodhiosattvā jinātmajāḥ /",
    "S04bsu062_u:19_8": "maitreyapramukhāssarve saddharmaṃ śrotumāgatāḥ //",
    "S04bsu062_u:19_9": "tatra taṃ śrīghanaṃ dṛṣṭvā suprasannāśayā mudā /",
    "S04bsu062_u:19_10": "tatpādābjaṃ praṇatvā tatsabhāyāṃ samupāśrayan //",
    "S04bsu062_u:19_11": "sarve pratyekabuddhāśca arhantaḥ samupāgatāḥ /",
    "S04bsu062_u:19_12": "bhagavantaṃ tamānamya tatraikānte samāśrayan //",
    "S04bsu062_u:19_13": "śrāvakā bhikṣavaścāpi yatayo brahmacāriṇaḥ /",
    "S04bsu062_u:19_14": "śāstāraṃ taṃ praṇatvā tatsabhāyāṃ samupāśrayan //",
    "S04bsu062_u:19_15": "ṛṣayo 'pi mahāsattvāḥ sarve saddharmavāṃchinaḥ /",
    "S04bsu062_u:19_16": "durāttaṃ śrīghanaṃ dṛṣṭvā praṇamya samupāgatāḥ //",
    "S04bsu062_u:19_17": "brahmādayo mahābhijñā bhāsayantaḥ samantataḥ /",
    "S04bsu062_u:19_18": "dūrāttaṃ sugataṃ dṛṭvā praṇamantaḥ samāgatāḥ //",
    "S04bsu062_u:19_19": "indrādayaḥ surāḥ sarve dharmāmṛtalālasāḥ /",
    "S04bsu062_u:19_20": "paśyanto dūrato natvā śāstāraṃ taṃ samāgatāḥ //",
    "S04bsu062_u:19_21": "tathāgnipramukhāḥ sarve lokapālāḥ pramoditāḥ /",
    "S04bsu062_u:19_22": "bhagavantaṃ samālokya dūrannatvā samāgatāḥ //",
    "S04bsu062_u:19_23": "tathā sarve ca gandharvā dhṛtarāṣṭrādayo 'pi te /",
    "S04bsu062_u:19_24": "sudūrāt sanirīkṣāntā namantaḥ sahasāgatāḥ //",
    "S04bsu062_u:19_25": "viruḍhakādayaḥ sarve kumbhāṇḍāśca pramoditāḥ /",
    "S04bsu062_u:19_26": "te 'pi sudūrato dṛṣṭvā namantaḥ sahasāgatāḥ //",
    "S04bsu062_u:19_27": "virupākṣādayaścāpi sarvanāgādhipāstathā /",
    "S04bsu062_u:19_28": "te 'pi dṛṣṭvā sudūrāttaṃ jinaṇ samāgatāḥ //",
    "S04bsu062_u:20_0": "[Gkv_16]",
    "S04bsu062_u:20_1": "vaiśravaṇādayaścāpi yakṣāḥ sarvapramoditāḥ /",
    "S04bsu062_u:20_2": "paśyanto dūrato natvā taṃ muniṃ samupāgatāḥ //",
    "S04bsu062_u:20_3": "etaṃ sūryādayaḥ sarve grahādhipāḥ samāgatāḥ /",
    "S04bsu062_u:20_4": "sarvāstārāgaṇāścāpi sarve vidhādharā api //",
    "S04bsu062_u:20_5": "siddhāḥ sādhyāśca rudrāśca vāyavaśca maheśvarāḥ /",
    "S04bsu062_u:20_6": "kāmadhātvīśvarāḥ sarve śrīpatipramukhā api //",
    "S04bsu062_u:20_7": "garuḍendrāśca sarve 'pi kionnarendrā drumādayaḥ /",
    "S04bsu062_u:20_8": "vemacitrādayaḥ sarve daityendrā rākṣasā api //",
    "S04bsu062_u:20_9": "mahoragāśca nāgāśca sarve 'pi jalacāriṇaḥ /",
    "S04bsu062_u:20_10": "sarve 'pi devaputrāśca sarve ṣoṣapsarogaṇāḥ //",
    "S04bsu062_u:20_11": "sarvā gandharvakanyāśca sarvāḥ kinnarakanyakāḥ /",
    "S04bsu062_u:20_12": "nājakanyāśca divyāṃgā rakṣokanyāśca bhadrikāḥ //",
    "S04bsu062_u:20_13": "yakṣakanyā asaṃkhyeyā tathā ca daityakanyakāḥ /",
    "S04bsu062_u:20_14": "asaṃkhyeyāstathā vidhādharakanyā manoharāḥ //",
    "S04bsu062_u:20_15": "siddhakanyāstathā sādhyakanyāścātimanoharāḥ /",
    "S04bsu062_u:20_16": "devakanyādayaścānyakanyāḥ sarvāḥ pramoditāḥ //",
    "S04bsu062_u:20_17": "samīkṣya saṃprabhāsantamupatasthuḥ sabhāntike //",
    "S04bsu062_u:20_18": "tathā ca brahmacāriṇo bhikṣuṇyaścailakā api /",
    "S04bsu062_u:20_19": "vratina upāsakāścāpi tathā copāsikā api //",
    "S04bsu062_u:20_20": "ṛṣikanyāstathā cānyāḥ saddharmaṃ śrotumāgatāḥ /",
    "S04bsu062_u:20_21": "tathā ca brāhmaṇā vijñāstīrthikāśca tapasvinaḥ //",
    "S04bsu062_u:20_22": "rājānaḥ kṣatriyāścāpi sarve rājakumārakāḥ /",
    "S04bsu062_u:20_23": "amātyā mantriṇaścāpi śreṣṭhinaśca mahājanāḥ //",
    "S04bsu062_u:20_24": "sainyā yodhṛgaṇāścāpi bhṛtyāḥ parijanā api /",
    "S04bsu062_u:20_25": "gṛhasthā dhaninaḥ sārthavāhādayo vaṇiggaṇāḥ //",
    "S04bsu062_u:20_26": "śilpinaṃ kṝṣiṇaścāpi sarve kuṭumbino 'pi ca /",
    "S04bsu062_u:20_27": "sarve vaiśyāśca śūdrāśca tathānye sarvajātikāḥ //",
    "S04bsu062_u:21_0": "[Gkv_17]",
    "S04bsu062_u:21_1": "nāgarāḥ paurikāścāpi jānapadāśca naigamāḥ /",
    "S04bsu062_u:21_2": "grāmyāḥ pratyantadeśasthāḥ kārpaṭikāśca pārvatāḥ //",
    "S04bsu062_u:21_3": "evaṃ sarve 'pi lokāśca saṃbuddhabhattimānasāḥ /",
    "S04bsu062_u:21_4": "triratnaguṇamāhātyaṃ pīyuṣaṃ pātumāgatāḥ //",
    "S04bsu062_u:21_5": "tatra sarve 'pi te lokā brahmāadaya upāgatāḥ /",
    "S04bsu062_u:21_6": "taṃ munīndraṃ samālokya praṇamantaḥ purogatāḥ //",
    "S04bsu062_u:21_7": "yathāvidhi samabhyarcya praṇatvā ca yathākramam /",
    "S04bsu062_u:21_8": "tistraḥ pradakṣiṇīkṛtya kṛtāṃjalipuṭā mudā //",
    "S04bsu062_u:21_9": "tatsaddharmāmṛtaṃ pātuṃ parivṛtya samantataḥ /",
    "S04bsu062_u:21_10": "puraskṛtya samādhāya paśyantaḥ samupāśrayan //",
    "S04bsu062_u:21_11": "tatra sa bhagavāṃstān dṛṣṭvā sarvān samāśritān /",
    "S04bsu062_u:21_12": "sarvasaṃśodhanaṃ nāma samādhiṃ vidadhe tadā //",
    "S04bsu062_u:21_13": "tasminnavasare tatra raśmayaḥ saṃprabhāsvarāḥ /",
    "S04bsu062_u:21_14": "avabhāsya diśaḥ sarvā bhāsayantaḥ samāgatāḥ //",
    "S04bsu062_u:21_15": "tadā tadraśmisaṃspṛṣṭe vihāre tatra sarvataḥ /",
    "S04bsu062_u:21_16": "hemaratnamayā āsan stambhāḥ sarve praśobhitāḥ //",
    "S04bsu062_u:21_17": "kūṭāgārāśca sarve 'pi suvarṇaratnaśobhitāḥ /",
    "S04bsu062_u:21_18": "dvārāṇi tatra sarvāṇi hemarupyamayāni ca //",
    "S04bsu062_u:21_19": "sopānānyapi sarvāṇi svarṇarupyamayāni ca /",
    "S04bsu062_u:21_20": "vātāyanāni sarvāṇi hemaratnamayāni ca //",
    "S04bsu062_u:21_21": "kapāṭāani ca sarvāṇi rupyaratnamayāṇyapi /",
    "S04bsu062_u:21_22": "bhittayo 'pi tathā sarvāḥ svarṇaratnamayā babhuḥ //",
    "S04bsu062_u:21_23": "paṭalāni suvarṇāni ratnābhimaṇḍitāni ca /",
    "S04bsu062_u:21_24": "vedikāstatra sarvāśca suvarṇaratnamaṇḍitāḥ //",
    "S04bsu062_u:21_25": "toraṇānyapi sarvāṇi svarṇaratnamayāni ca /",
    "S04bsu062_u:21_26": "evaṃ sarve 'pi prāsādāḥ suvarṇaratnamaṇḍitāḥ //",
    "S04bsu062_u:21_27": "bhūtalānyapi sarvāṇi vaiḍūryasaṃnibhāni ca /",
    "S04bsu062_u:21_28": "samatalāni śuddhāni komalāni virejire //",
    "S04bsu062_u:22_0": "[Gkv_18]",
    "S04bsu062_u:22_1": "evaṃ tajjātakārāme vihāraṃ pariśobhitam /",
    "S04bsu062_u:22_2": "divyasuvarṇaratnaśrīmaṇḍitaṃ samarocata //",
    "S04bsu062_u:22_3": "bahiśca jetakārāme vihārasya samantataḥ /",
    "S04bsu062_u:22_4": "kalpavṛkṣāḥ samudbhūtāḥ sarvārthisukhadāyinaḥ //",
    "S04bsu062_u:22_5": "suvarṇaskandhaśākhāḍhyā rupyapatrābhicchāditāḥ /",
    "S04bsu062_u:22_6": "divyacīvarakyādilambitā pariśobhitāḥ //",
    "S04bsu062_u:23_0": "samujjvaladudāraśrīratnamālāpralambitāḥ /",
    "S04bsu062_u:23_1": "sarvālaṃkāramuktādiratnahārapralambitāḥ //",
    "S04bsu062_u:23_2": "anekā puṣpavṛkṣāśva samudbhūtāḥ samantataḥ /",
    "S04bsu062_u:23_3": "divyasaurabhyāgandhādyapracchannapuṣpabhāriṇaḥ //",
    "S04bsu062_u:23_4": "anekaphalavṛkṣāśca samudbhūtāḥ samantataḥ /",
    "S04bsu062_u:23_5": "divyamṛtarasasvādasupathyafalabhāriṇaḥ //",
    "S04bsu062_u:23_6": "sarvā auṣadhayaścāpi rasavīryaguṇānvitāḥ /",
    "S04bsu062_u:23_7": "sarvā roganihantāraḥ prādurāsan samantataḥ //",
    "S04bsu062_u:23_8": "anekāḥ puṣkariṇyaśca śuddhāmbuparipūritāḥ /",
    "S04bsu062_u:23_9": "padmotpalādipuṣpāḍhyāḥ prādurāsan manoramāḥ //",
    "S04bsu062_u:23_10": "evaṃ sarvāṇi vastūni bhadrābhiśobhitāni ca /",
    "S04bsu062_u:23_11": "śrīsamṛddhaprasannāni babhūvustatra sarvataḥ //",
    "S04bsu062_u:23_12": "evaṃ tadā mahānandasukhadharmaguṇānvitam /",
    "S04bsu062_u:23_13": "sarvasattvamanohlādi mahotsāhaṃ pravartate //",
    "S04bsu062_u:23_14": "etanmahādbhūtaṃ dṝṣṭvā sarve lokāḥ surādayaḥ /",
    "S04bsu062_u:23_15": "vismayākrāntacittāste paśyan tastasthurunmukhāḥ //",
    "S04bsu062_u:23_16": "atha sarvanīvaraṇaviṣkambhī nāma sanmatiḥ /",
    "S04bsu062_u:23_17": "bodhisattvo mahāsattvastān paśyan vismayānvitaḥ //",
    "S04bsu062_u:23_18": "dṛṣṭvā sarvān sabhāsīnān vismayoddhatamānasān /",
    "S04bsu062_u:23_19": "taṃ munīndraṃ samālokya tasthau taddhetuṃ cintayan //",
    "S04bsu062_u:23_20": "tadā sa bhagavāṃcchāstā lokān sarvāsurānapi /",
    "S04bsu062_u:23_21": "tadadbhutaṃ mahaddhetuṃ parijñātuṃ samāhitaḥ //",
    "S04bsu062_u:24_0": "[Gkv_19]",
    "S04bsu062_u:24_1": "gatvā paśyan samādhāya tatsamādheḥ samutthitaḥ /",
    "S04bsu062_u:24_2": "tadadbhutamahāhetuṃ samupādeṣṭumaicchata //",
    "S04bsu062_u:24_3": "tadālokya sudhīmān sa bodhisattvo jinātmajaḥ /",
    "S04bsu062_u:24_4": "kṛtī sarvanīvaraṇaviṣkambhī saṃvilokayan //",
    "S04bsu062_u:24_5": "samutthāyopasaṃgacchan jānubhūmitalāśritaḥ /",
    "S04bsu062_u:24_6": "udvahannuttarāsaṃgaṃ kṛtāṃjalipuṭo mudā //",
    "S04bsu062_u:24_7": "saṃpaśyaṃstaṃ jagannāthaṃ śāstāraṃ trijagadgurum /",
    "S04bsu062_u:24_8": "sarvajñaṃ śrīghanaṃ natvā prārthayadevamādarāt //",
    "S04bsu062_u:24_9": "bhagavan paramāścaryaprāpto 'smīdaṃ vilokayan /",
    "S04bsu062_u:24_10": "kuta ite supuṇyābhā raśmayo 'tra samāgatāḥ //",
    "S04bsu062_u:24_11": "kasya puṇyātmanaścāyaṃ saddharmaviṣayo mahān /",
    "S04bsu062_u:24_12": "prabhāva idṛśo 'smābhirdṛśyati na kadācana //",
    "S04bsu062_u:24_13": "tadbhavāṃstrigajacchāstā sarvajño bhagavān jinaḥ /",
    "S04bsu062_u:24_14": "tadetannaḥ samādiśya prabodhayitumarhati //",
    "S04bsu062_u:24_15": "iti saṃprārthyamāno 'sau bhagavān dharmādhipo jinaḥ /",
    "S04bsu062_u:24_16": "dṛoṣṭvāā sarvanīvaraṇaviṣkambhinaṃ tamabravīt //",
    "S04bsu062_u:24_17": "yaḥ śrīmānmahābhijña āryāvalokiteśvaraḥ /",
    "S04bsu062_u:24_18": "bodhisattvo mahāsattvaḥ sarvalokādhipeśvaraḥ //",
    "S04bsu062_u:24_19": "sa jinasyāmitābhasya dhṛtājñaḥ karuṇāmayaḥ /",
    "S04bsu062_u:24_20": "lokadhātoḥ sukhāvatyāḥ sattvānuddhartumāgataḥ //",
    "S04bsu062_u:24_21": "sāṃprataṃ narake 'vīcau sattvān tenābhipācitān /",
    "S04bsu062_u:24_22": "prasamīkṣya samuddhartuṃ prasārayan karānāgataḥ //",
    "S04bsu062_u:24_23": "tatprabhā narake tatra spṛṣṭvā sarvān sukhānvitān /",
    "S04bsu062_u:24_24": "kṛtvā tataḥ samuddhatya samavabhāsya sarvataḥ //",
    "S04bsu062_u:24_25": "ihāgatā imāstasya lokeśasyātmajāḥ prabhāḥ //",
    "S04bsu062_u:24_26": "evamasau mahāsattvo mahatpuṇyasamṛddhimān /",
    "S04bsu062_u:24_27": "ihāpi pāpinaḥ sattvān samuddhartuṃ samāgataḥ //",
    "S04bsu062_u:24_28": "ityādiṣṭaṃ munīndreṇa śrutvā sa sugatātmajaḥ /",
    "S04bsu062_u:24_29": "dhimān sarvanīvaraṇaviṣkambhī vismayānvitaḥ //",
    "S04bsu062_u:25_0": "[Gkv_20]",
    "S04bsu062_u:25_1": "bhagavantaṃ munīndraṃ taṃ samālokya sakautukaḥ /",
    "S04bsu062_u:25_2": "lokeśapuṇyamāhātmyaṃ praṣṭumevamabhāṣata //",
    "S04bsu062_u:25_3": "bhagavannake 'vīcau mahānagniḥ sadojvalaḥ /",
    "S04bsu062_u:25_4": "vīcirna jñāyate tasya jvālā yā mahadarcciṣaḥ //",
    "S04bsu062_u:25_5": "tatkathaṃ sa mahāsattvo lokeśvaraḥ kṛpānvitaḥ /",
    "S04bsu062_u:25_6": "tatra sattvān samuddhartuṃ praviśati jagadguruḥ //",
    "S04bsu062_u:25_7": "yatra prākāraparyantamayomayaṃ mahītalam /",
    "S04bsu062_u:25_8": "mahadagnikhadā tatra projvalāgniśikhākulā //",
    "S04bsu062_u:25_9": "tasyāṃ saṃsthāpitā kumbhī mahatī tailapūritā /",
    "S04bsu062_u:25_10": "tasyāṃ sattvā durātmānaḥ pāpiṣṭhā duritāratāḥ /",
    "S04bsu062_u:25_11": "aprameyā asaṃkhyeyāḥ kvāthamānā divāniśam /",
    "S04bsu062_u:25_12": "khidyatyahne viśīrṇāṃgāstiṣṭhinte prāṇinaḥ kharāḥ //",
    "S04bsu062_u:25_13": "evaṃ te prāṇino duṣṭā asahyavedanāturāḥ /",
    "S04bsu062_u:25_14": "svaduṣkṛtān abhibhuṃjantastiṣṭhinti pāritāpitāḥ //",
    "S04bsu062_u:25_15": "tatrāpyasau mahāsattvo lokenātho jinātmajaḥ /",
    "S04bsu062_u:25_16": "praviṣṭaḥ kathamuddhatya saṃpreṣayecca tān kuha //",
    "S04bsu062_u:25_17": "bhagavan sarvavicchāstaretatsarvaṃ suvistaram /",
    "S04bsu062_u:25_18": "samādiśya bhavānasmān prabodhayitumarhasi //",
    "S04bsu062_u:25_19": "iti saṃprārthite tena bodhisattvena dhīmatā /",
    "S04bsu062_u:25_20": "bhagavānstaṃ mahāsattvaṃ samālokyaivamādiśat //",
    "S04bsu062_u:25_21": "sādhu śṛṇu mahāsattva samādhāya yadīcchasi /",
    "S04bsu062_u:25_22": "lokeśvararddhimāhātmyaṃ pravakṣyāmi jagaddhite //",
    "S04bsu062_u:25_23": "tadyathā bhūpatī rājā cakravartī nṛpādhipaḥ /",
    "S04bsu062_u:25_24": "mahadrājyarddhisaṃpannamahotsāhaiḥ samanvitaḥ //",
    "S04bsu062_u:25_25": "vasantasamaye rantuṃ sarvatra puṣpamaṇḍite /",
    "S04bsu062_u:25_26": "mahodyāne manoramye praviśati pramoditaḥ //",
    "S04bsu062_u:25_27": "tathā sa trijagannātha puṇyarddhiśrīsamanvitaḥ /",
    "S04bsu062_u:25_28": "tatrāvīcau samālokya praviśati prabhāsayan //",
    "S04bsu062_u:26_0": "[Gkv_21]",
    "S04bsu062_u:26_1": "tasya kāye 'nyathābhāvaṃ bhavati naiva kiṃcana /",
    "S04bsu062_u:26_2": "sukhameva mahānandamahotsāpramodanam //",
    "S04bsu062_u:26_3": "yadā sa trijagannāthaḥ svadeharaśmimutsṛjan /",
    "S04bsu062_u:26_4": "tadavīcimukrāntaścarate saṃprabhāsayan //",
    "S04bsu062_u:26_5": "tadādau nirayo 'vīcirmahadagniśikhākulaḥ /",
    "S04bsu062_u:26_6": "śītībhūto mahānandaṃ sukhāṃgo bhavati kṣaṇāt //",
    "S04bsu062_u:26_7": "yamapālāstadāalokya saṃvegodvignamānasāḥ /",
    "S04bsu062_u:26_8": "kimatrāśubhanaimittaṃ jātamiti viṣāditāḥ //",
    "S04bsu062_u:26_9": "ko devo 'tra mahāvīro daityo vā samupāgataḥ /",
    "S04bsu062_u:26_10": "ityuktvā te ca taddraṣṭuṃ pracarante samantataḥ //",
    "S04bsu062_u:26_11": "tatra taṃ samupāsīnaṃ divyarupaṃ mahatprabham /",
    "S04bsu062_u:26_12": "saumyarupaṃ subhadrāṃgaṃ divyālaṃkāramaṇḍitam //",
    "S04bsu062_u:26_13": "mahacchrīmaṇisaṃyuktaṃ jaṭāmakuṭaśobhitam /",
    "S04bsu062_u:26_14": "paśyante te samālokya tiṣṭhante vismayānvitāḥ //",
    "S04bsu062_u:26_15": "tato 'sau sarvapālendro lokeśvaro jinātmajaḥ /",
    "S04bsu062_u:26_16": "saṃbhāsayan viśuddhābhaiḥ praviśate vilokayan //",
    "S04bsu062_u:26_17": "yadā tatra praviṣṭo 'sau bodhisattvajagatprabhuḥ /",
    "S04bsu062_u:26_18": "tadā tatra mahāpadmaṃ prādurbhūtaṃ prabhāsvaram //",
    "S04bsu062_u:26_19": "saptaratnamayaṃ tatra samāśritya sa tiṣṭhati /",
    "S04bsu062_u:26_20": "tadā visphoṭitā kumbhī sā so 'pi praśamito 'nalaḥ //",
    "S04bsu062_u:26_21": "tatrānalakhadāmadhye prādurbhūtaṃ sarovaram /",
    "S04bsu062_u:26_22": "tadā te pāpinaḥ sattvāstadraśmisparśatāśrayāḥ //",
    "S04bsu062_u:26_23": "nirgatavedanāduḥkhā mahatsaukhyasamanvitāḥ /",
    "S04bsu062_u:26_24": "vismitāḥ suprasannātmāḥ saṃpaśyante tamīśvaram //",
    "S04bsu062_u:26_25": "samīkṣya sahasopetya kṛtāṃjalipuṭā mudā /",
    "S04bsu062_u:26_26": "tatpādābje praṇatvā te stutvā bhajanta ādarāt //",
    "S04bsu062_u:26_27": "tataḥ sarve 'pi te sattvā niḥśeṣatyaktapātakāḥ /",
    "S04bsu062_u:26_28": "śuddhāṃgā vimalātmānaḥ saṃprayānti sukhāvatīm //",
    "S04bsu062_u:27_0": "[Gkv_22]",
    "S04bsu062_u:27_1": "sukhāvatyāṃ ca te sarve saṃgatāḥ saṃpramoditāḥ /",
    "S04bsu062_u:27_2": "munīndrasyāmitābhasya sarvadā śaraṇaṃ gatāḥ /",
    "S04bsu062_u:27_3": "bodhicaryāvrataṃ dhṛtvā saṃcarante jagaddhite //",
    "S04bsu062_u:27_4": "tadā narakapārāste sarva udvignamānasāḥ /",
    "S04bsu062_u:27_5": "vilokya taṃ mahāścaryaṃ savismayabhayākulāḥ /",
    "S04bsu062_u:27_6": "pragṛhya svasvaśayāṇi palāyante tato drutam //",
    "S04bsu062_u:27_7": "tataste sahasā gatvā yamarājasya sannidhau /",
    "S04bsu062_u:27_8": "praṇatvetatpravṛtāntaṃ nivedayanti vistaram //",
    "S04bsu062_u:27_9": "tairniveditamākarṇya yamarājo 'tivismitaḥ /",
    "S04bsu062_u:27_10": "purataḥ samupāmantrya pṛcchate tān samādarāt //",
    "S04bsu062_u:27_11": "kimevaṃ yūyamāyātāḥ sarve 'pyudvignamānasā /",
    "S04bsu062_u:27_12": "kuto bhayaṃ samāyātaṃ keta yuyaṃ prakheṭitāḥ //",
    "S04bsu062_u:27_13": "sarvametatpravṛttāntaṃ yuyaṃ me yadi bhaktikāḥ /",
    "S04bsu062_u:27_14": "vistareṇa samāakhyātumarhatha me punaḥ punaḥ //",
    "S04bsu062_u:27_15": "ityukte yamarājena sarve te yamakiṃkarāḥ /",
    "S04bsu062_u:27_16": "praṇatvā yamarājaṃ ca nivedayanti vistarāt //",
    "S04bsu062_u:27_17": "yatkhalu deva jānīyādbhavāneva jagatprabhuḥ /",
    "S04bsu062_u:27_18": "tatrāvīcau mahotpātaṃ jāyete tannigadyate //",
    "S04bsu062_u:27_19": "prathamaṃ tasmin sugandhaścarate śītalo 'nilaḥ /",
    "S04bsu062_u:27_20": "tataḥ prahlādinī kāntirbhāsayanti samāgatāḥ //",
    "S04bsu062_u:27_21": "tatprabhāsparśitaḥ so 'gniravīcirapi śāmyate /",
    "S04bsu062_u:27_22": "tato visphoṭitā kumbhī khaṇḍībhūtā vicūrṇitā //",
    "S04bsu062_u:27_23": "tatrāpyagnikhadāmadhye prādurbhūtaṃ sarovaram /",
    "S04bsu062_u:27_24": "tatastatra mahāsattvaḥ kāmarupo 'tisundaraḥ //",
    "S04bsu062_u:27_25": "bhadramūrttirviśuddhātmā jaṭāmakuṭaśobhitaḥ /",
    "S04bsu062_u:27_26": "śrīmān maharddhiko dhīro divyālaṃkāramaṇḍitaḥ //",
    "S04bsu062_u:27_27": "dayākāruṇyabhadrāṃśaḥ śītaraśmiprabhāsvaraḥ /",
    "S04bsu062_u:27_28": "samīkṣan pāpinassattvān praviśate prabhāsayan //",
    "S04bsu062_u:28_0": "[Gkv_23]",
    "S04bsu062_u:28_1": "tadā tatra mahāpadmaṃ saptaratnasamujjvalam /",
    "S04bsu062_u:28_2": "prādurbhūtaṃ tadāśritya tiṣṭhate sa prabhāsayan //",
    "S04bsu062_u:28_3": "tamāsīnaṃ samālokya pāpinaste savismayāḥ /",
    "S04bsu062_u:28_4": "upetya śaraṇaṃ gatvā sambhajante samādarāt //",
    "S04bsu062_u:28_5": "tataste prāṇinaḥ sarve śudhakāyāḥ pramoditāḥ /",
    "S04bsu062_u:28_6": "tatpādābje praṇatiṃ kṛtvā sarve yānti tataścyutāḥ //",
    "S04bsu062_u:28_7": "ityasau narako 'vīcirniḥśeṣaṃ pralayaṃ gataḥ /",
    "S04bsu062_u:28_8": "tadatra deva saṃvīkṣya vicārayitumarhati //",
    "S04bsu062_u:28_9": "iti tairniveditaṃ śrūtvā yamarājaḥ sa vismitaḥ /",
    "S04bsu062_u:28_10": "kimetadadbhutaṃ jātamityuktvaivaṃ vicintate //",
    "S04bsu062_u:28_11": "ko 'sau devaḥ samāyāta īdṛgrūpo maharddhikaḥ /",
    "S04bsu062_u:28_12": "maheśvaro 'thavā viṣṇurbrahmātha tridaśādhipaḥ //",
    "S04bsu062_u:28_13": "vāḍavo vā mahānagnirutthitaḥ pralaye yathā /",
    "S04bsu062_u:28_14": "gandharvo vā surendro vā kinnaro vātha rākṣasaḥ //",
    "S04bsu062_u:28_15": "kimutthito mahāvāyurativīryaparākramaḥ /",
    "S04bsu062_u:28_16": "yakṣo vātha mahāsattvo vajrapāṇiḥ sa guhyarāṭ //",
    "S04bsu062_u:28_17": "rākṣasendro mahāvīro rāvaṇo mama spardhī ca /",
    "S04bsu062_u:28_18": "yakṣādhipo mahāvīro rājarājo 'thavānyataḥ //",
    "S04bsu062_u:28_19": "kiṃ vā bhūteśvaro rudra īśānaḥ pramathādhipaḥ /",
    "S04bsu062_u:28_20": "ko 'sti lokādhipa vīra īdṛgbalasamṛddhimān //",
    "S04bsu062_u:28_21": "eteṣāmapi sarveṣāṃ mahadvīryānubhāvinī //",
    "S04bsu062_u:28_22": "īdṛgviryaprāabhāvo hi kasyacinnaiva dṛśyate //",
    "S04bsu062_u:28_23": "athavā tāpasaḥ kaścidṛṣirvāpi narādhipa /",
    "S04bsu062_u:28_24": "tapaḥsiddhibalādhānamahadvīryamṛddhimān //",
    "S04bsu062_u:28_25": "kasya devasya devyā vā kasyā vā bhaktimān kṛtī /",
    "S04bsu062_u:28_26": "sādhako varamāsādya māmapi jetumāgataḥ //",
    "S04bsu062_u:28_27": "kastadanyo mahāvīryaḥ puruṣo vidyate kuha /",
    "S04bsu062_u:28_28": "yo 'vīciṃ vahinamujjvālaṃ śamayituṃ praśaknuyāt //",
    "S04bsu062_u:29_0": "[Gkv_24]",
    "S04bsu062_u:29_1": "īdṛksattvo maheśākhyo mahatpuṇyasamṛddhimān /",
    "S04bsu062_u:29_2": "naivātra dṛśyate kvāpi traidhātubhuvaneṣvapi //",
    "S04bsu062_u:29_3": "evaṃ vicintya santrasto yamarāṭ so 'tivismitaḥ /",
    "S04bsu062_u:29_4": "avīcau narake tatra paścate divyacakṣuṣā //",
    "S04bsu062_u:29_5": "tatra ratnayodārapadmāsanasamāśritam /",
    "S04bsu062_u:29_6": "divyātisundaraṃ kāntaṃ divyālaṃkārabhūṣitam //",
    "S04bsu062_u:29_7": "samantabhadrarupāṃgaṃ jaṭāmaṇikirīṭinam /",
    "S04bsu062_u:29_8": "saumyakāntiprabhāsantaṃ saumyaṃ puṇyaguṇāśrayam //",
    "S04bsu062_u:29_9": "taṃ śrīmantaṃ samālokya lokeśvaraṃ jinātmajam /",
    "S04bsu062_u:29_10": "bodhisattvaṃ mahāsattvaṃ viditvā sa pramoditaḥ //",
    "S04bsu062_u:29_11": "yamarāṭ sahasotthāya tvaraṃstatra samāgataḥ /",
    "S04bsu062_u:29_12": "umetya sāṃjalirnatvā stautyevaṃ taṃ jinātmajam //",
    "S04bsu062_u:29_13": "namaste bodhisattvāya mahāsattvāya tāyine /",
    "S04bsu062_u:29_14": "āryāavalokiteśāya maheśvarāya suśrīye //",
    "S04bsu062_u:29_15": "padmaśrībhūṣitāṃgāya saddharmavaradāya te /",
    "S04bsu062_u:29_16": "namo vaṃśakarāya bhuvaradṛṣṭikarāya te //",
    "S04bsu062_u:29_17": "sarvadā jagadāśvāsavaradānapradāya ca /",
    "S04bsu062_u:29_18": "śatasahastrahastāya koṭīlakṣaṇāya ca //",
    "S04bsu062_u:29_19": "asaṃkhyānantarupāya viśvarupāya te namaḥ /",
    "S04bsu062_u:29_20": "sarvabhūtātmarupāya ādināthāya te namaḥ //",
    "S04bsu062_u:29_21": "vaḍavāmukhaparyantaśaśidigānanāya ca /",
    "S04bsu062_u:29_22": "sarvadharmānurupāya dharmapriyāya siddhaye //",
    "S04bsu062_u:29_23": "sarvasattvamahaduḥkhasaṃmokṣaṇakarāya ca /",
    "S04bsu062_u:29_24": "matsyādyambujajantūnāmāśvāsanakarāya ca /",
    "S04bsu062_u:29_25": "jñānarāśyuttamāṃgāya dharmārthapriyadāyene /",
    "S04bsu062_u:29_26": "ratnaśrībhūṣitāṃgāya sadguṇaśrīpradāya ca //",
    "S04bsu062_u:29_27": "sarvanarakabhūmīnāṃ saṃśoṣaṇakarāya ca /",
    "S04bsu062_u:29_28": "jñānaśrīsaṃprabhāsāya jñānalakṣmīpradāya ca //",
    "S04bsu062_u:30_0": "[Gkv_25]",
    "S04bsu062_u:30_1": "sāmaraiḥ sāsurendraiśca lokaiḥ saṃpūjitāya ca /",
    "S04bsu062_u:30_2": "namaskṛtāya sabhaktyā vanditāya namassadā //",
    "S04bsu062_u:30_3": "abhayadānadattāya pāramitopadeśine //",
    "S04bsu062_u:30_4": "sūryarocanadīptāya dharmadīpaṃkarāya ca //",
    "S04bsu062_u:30_5": "kāmarupāya gandharvasurupāya surupiṇe /",
    "S04bsu062_u:30_6": "hemanagādhiruḍhāya paramārthayogaṃ bibhrate //",
    "S04bsu062_u:30_7": "abdhigambhīradharmāya saṃmukhadarśanāya ca /",
    "S04bsu062_u:30_8": "sarvasamādhiprāptāya svabhiratikarāya ca //",
    "S04bsu062_u:30_9": "saṃvicchuritagātrāya munipuṃgavarupiṇe /",
    "S04bsu062_u:30_10": "vadhyabandhanabaddhānāṃ saṃmokṣaṇakarāya ca //",
    "S04bsu062_u:30_11": "sarvabhāvasnurupāya samupacitakāraṇe /",
    "S04bsu062_u:30_12": "bahuparijanāḍhyāya cintāmaṇisarupiṇe //",
    "S04bsu062_u:30_13": "nirvāṇamārgasaṃcārasaṃdarśanapradāya ca /",
    "S04bsu062_u:30_14": "bhūtapretapiśācādinilayocchoṣakāriṇe //",
    "S04bsu062_u:30_15": "chatrībhūtāya lokānāṃ traidhātukanivāsinām /",
    "S04bsu062_u:30_16": "sarvādhivyādhiyuktānāṃ parimocanakāriṇe //",
    "S04bsu062_u:30_17": "nandopanandanāgendranāgeyajñopavītabibhrate //",
    "S04bsu062_u:30_18": "śrīmato 'moghapāśasya rupasandarśanāya ca /",
    "S04bsu062_u:30_19": "sarvamantraguṇābhijñaprāptāya sadguṇāya ca //",
    "S04bsu062_u:30_20": "vajrapāṇimahāyakṣavidrāpaṇakarāya ca /",
    "S04bsu062_u:30_21": "trailokyaduṣṭasattvānāṃ bhīṣaṇamūrtidhāriṇe //",
    "S04bsu062_u:30_22": "bhūtavetāḍakumbhāṇḍarakṣoyakṣādibhīdade /",
    "S04bsu062_u:30_23": "nīlotpalasunetrāya gambhīradhīrabuddhaye //",
    "S04bsu062_u:30_24": "sarvavidyādhināthāya sarvakleśāpahāriṇe /",
    "S04bsu062_u:30_25": "vividhadharmasaṃbodhimārgopacitāya ca //",
    "S04bsu062_u:30_26": "mokṣamārgābhiruḍhāya prabaladharmabibhrate /",
    "S04bsu062_u:30_27": "prāptasaṃbodhisaccittasanmārgopacitāya ca //",
    "S04bsu062_u:30_28": "pretādidurgatikleśaparimokṣaṇakarāya ca /",
    "S04bsu062_u:30_29": "paramāṇurajosaṃkhyaṃ samādhiṃ dadhate namaḥ //",
    "S04bsu062_u:31_0": "[Gkv_26]",
    "S04bsu062_u:31_1": "namaste lokanāthāya bodhisatvāya te sadā /",
    "S04bsu062_u:31_2": "mahāsattvāya saddharmaguṇasaṃpattidāyine //",
    "S04bsu062_u:31_3": "namāmi te jagacchāstaḥ sadāhaṃ śaraṇaṃ vrajan /",
    "S04bsu062_u:31_4": "bhajāni satataṃ bhaktyā tatprasīda jagatprabho //",
    "S04bsu062_u:31_5": "kṣantavyaṃ me 'parādhatvaṃ yanmayāpakṛtaṃ bhavet /",
    "S04bsu062_u:31_6": "adyārabhya sadā śāstarbhave tvaccharaṇāśrītaḥ //",
    "S04bsu062_u:31_7": "bhavadājñāṃ śiro dhṛtvā cariṣyāmi jagaddhite /",
    "S04bsu062_u:31_8": "tathātrāhaṃ kariṣyāmi bhavatā diśyate yathā //",
    "S04bsu062_u:31_9": "tad bhavān me sadālokya prasīdatu jagatprabho /",
    "S04bsu062_u:31_10": "bhavadabhimataṃ kāryaṃ taskariṣyāmyahaṃ bhave //",
    "S04bsu062_u:31_11": "ityevaṃ dharmarājo 'sau stutvā saṃprārthayan mudā /",
    "S04bsu062_u:31_12": "taṃ punaḥ sāṃjalirnatvā samupatiṣṭhate punaḥ //",
    "S04bsu062_u:31_13": "tato lokeśvaro 'sau taṃ dharmarājaṃ vilokayan /",
    "S04bsu062_u:31_14": "samādiśati saṃbodhimārge niyoktumādarat //",
    "S04bsu062_u:31_15": "yama tvaṃ dharmarājo 'si sarvalokānuśāsakaḥ /",
    "S04bsu062_u:31_16": "tatsampadbhirgayitvaiva sattvān dharme 'nuśāsaya //",
    "S04bsu062_u:31_17": "ye cāpi prāṇino duṣṭāḥ pāpiṣṭhā api durdhiyaḥ /",
    "S04bsu062_u:31_18": "te 'pi dharme pratiṣṭhāpya bodhayitvā prayatnataḥ //",
    "S04bsu062_u:31_19": "ye cāpi śraddhayā bhaktyā triratnaṃ śaraṇaṃ gatāḥ /",
    "S04bsu062_u:31_20": "bhajanti sarvadā nityaṃ saṃbodhidharmavāṃchinaḥ //",
    "S04bsu062_u:31_21": "te sarve 'pi samālokya pālanīyāstvayā sadā //",
    "S04bsu062_u:31_22": "bodhayitvā samālokya pālanīyāstvāyra sadā //",
    "S04bsu062_u:31_23": "bodhayitvā ca te sarve cārayitvā śubhe vrate /",
    "S04bsu062_u:31_24": "bodhimārge pratiṣṭhāpya preṣaṇīyāḥ sukhāvatīm //",
    "S04bsu062_u:31_25": "ye cāpi pāpino duṣṭāstānapi tvaṃ prayatnataḥ /",
    "S04bsu062_u:31_26": "prabodhaya samālokya cārayasva śubhe sadā //",
    "S04bsu062_u:31_27": "ityevaṃ me vacanaṃ śrutvā saṃbodhiṃ yadi vāṃchasi /",
    "S04bsu062_u:31_28": "bodhicaryāvrataṃ dhṛtvā saṃcarasva jagaddhite //",
    "S04bsu062_u:31_29": "yadyevaṃ kuruṣe loke dayādharmaṃ samācaran /",
    "S04bsu062_u:31_30": "dharmarājābhidhānaṃ te yathārthyasaphalaṃ vrajet //",
    "S04bsu062_u:31_31": "ityevaṃ samupādiṣṭaṃ tena lokeśvareṇa saḥ /",
    "S04bsu062_u:31_32": "dharmarājaḥ samākarṇya tatheti paribudhyate //",
    "S04bsu062_u:31_33": "tataḥ sa dharmarājastaṃ lokeśvara jinātmajam /",
    "S04bsu062_u:31_34": "samīkṣya sāṃjalirnatvā saṃprayāti svamālayam //",
    "S04bsu062_u:31_35": "tato 'sau lokanātho 'pi saṃprasthiti kṛpākulaḥ /",
    "S04bsu062_u:31_36": "anyatrāpi samuddhartuṃ sattvān saṃcarate punaḥ //",
    "S04bsu062_u:32_0": "// ityavīcisaṃśoṣaṇadharmarājābhibodhanaprakaraṇam //",
    "S04bsu062_u:33_0": "3. sūcīmukhodara parvata pretoddhāraṇa prakaraṇa",
    "S04bsu062_u:34_0": "atha sarvanīvaraṇaviṣkambhī sugatātmajaḥ /",
    "S04bsu062_u:34_1": "bodhisattvo munīndraṃ taṃ saṃpaśyaṃcaivamabravīt //",
    "S04bsu062_u:34_2": "kadāsau bhagavaṃchāstar lokeśvaro jinātmajaḥ /",
    "S04bsu062_u:34_3": "bodhisattva ihāgacchettatsamādeṣṭumarhati //",
    "S04bsu062_u:34_4": "iti taduktamākarṇya bhagavān sa munīśvaraḥ /",
    "S04bsu062_u:34_5": "bodhisattvaṃ tamālokya punarevaṃ samādiśat //",
    "S04bsu062_u:34_6": "asau śrīmān mahāsattvaḥ kulaputra tataścaran /",
    "S04bsu062_u:34_7": "pretalokān samuddhartuṃ pretālaye 'bhigacchati //",
    "S04bsu062_u:34_8": "tatra pretālaye gatvā pretān paśyan sa dūrataḥ /",
    "S04bsu062_u:34_9": "śītaraśmi samutsṛjya praviveśa prabhāsayan //",
    "S04bsu062_u:34_10": "tadraśmīḥ saṃprabhāsantīḥ samavabhāsya sarvataḥ /",
    "S04bsu062_u:34_11": "tatpretabhuvanaṃ sarvaṃ karoti śītatānvitam //",
    "S04bsu062_u:34_12": "tadā te pretikāḥ sarve śītaraśmisamanvitāḥ /",
    "S04bsu062_u:34_13": "kimetaditi saṃcintya tiṣṭhanti vismayānvitāḥ //",
    "S04bsu062_u:34_14": "yadā tatra praviṣṭo 'sau lokeśvaraḥ prabhāsayan /",
    "S04bsu062_u:34_15": "tadā vajrāśanirbhūmi upaśāntā samantataḥ //",
    "S04bsu062_u:35_0": "[Gkv_28]",
    "S04bsu062_u:35_1": "tadadbhutaṃ samāalokya dvārapālaḥ sa vismitaḥ /",
    "S04bsu062_u:35_2": "kimatetaditi saṃcintya lohitākṣo vilokayan //",
    "S04bsu062_u:35_3": "utthāya sahasādāya kālakūṭamahāviṣam /",
    "S04bsu062_u:35_4": "bhiṇḍipālaṃ dhanurbāṇaṃ dhṛtvā saṃtrasate ruṣā //",
    "S04bsu062_u:35_5": "tatra taṃ ratnapadmasthaṃ śītaraśmiprabhāsvaram /",
    "S04bsu062_u:35_6": "vilokyāsau mahāraudracitto 'pi vismayānvitaḥ //",
    "S04bsu062_u:35_7": "tadraśmisaṃparispṛṣṭaḥ kāruṇyacittamāptavān /",
    "S04bsu062_u:35_8": "svapāpasādhanaṃ karma saṃbhāvyaivaṃ vicintate //",
    "S04bsu062_u:35_9": "dhigmāṃ yadīdṛśe pāpasādhane duṣṭakarmaṇi /",
    "S04bsu062_u:35_10": "saṃrakto dvārapālo 'tra bhūtvā karomi pāpakān //",
    "S04bsu062_u:35_11": "naiva me īdṛśaṃ karma pālayataḥ śubhaṃ bhavet /",
    "S04bsu062_u:35_12": "nūnametanmahatpāpafalaṃ tuhyāṃ bhave sadā //",
    "S04bsu062_u:35_13": "kimīdṛgkarma sādhavyaṃ kevaladuḥkhasādhanam /",
    "S04bsu062_u:35_14": "tadahaṃ nātra tiṣṭheyaṃ hyuktvā gehaṃ vrajānyapi //",
    "S04bsu062_u:35_15": "iti vicintya sa dvārapālo 'tikaruṇānvitaḥ /",
    "S04bsu062_u:35_16": "puratastaṃ mahāsattvaṃ praṇatvā carate tataḥ //",
    "S04bsu062_u:35_17": "tatra taṃ samupāyātaṃ sudhāṃśusaṃprabhāsitam /",
    "S04bsu062_u:35_18": "samīkṣya pretikāḥ sarve dhāvanti purato drutam //",
    "S04bsu062_u:35_19": "tasya te pura āgatya kṣutpipāsāgnitāpitāḥ /",
    "S04bsu062_u:35_20": "pānīyamabhiyācantastiṣṭhanti parivṛtya vai //",
    "S04bsu062_u:35_21": "tān dṛṣṭvā sa mahāsattvaḥ sūcīmukhānagodarān /",
    "S04bsu062_u:35_22": "dagdhasthūṇāśrayānasthiyantravadatimūrcchitān //",
    "S04bsu062_u:35_23": "svakeśaromasaṃcchannāḥ kṛśāṃgān vikṛtānanān /",
    "S04bsu062_u:35_24": "kṣuptipāsāgnisandagdhān viṇmūtraśleṣmabhojinaḥ //",
    "S04bsu062_u:35_25": "īdṛśān pāpino duṣṭān pretān sarvān vilokayan /",
    "S04bsu062_u:35_26": "tebhyo 'tikaruṇārtātmā dādatyabjādbhavaṃ jalam //",
    "S04bsu062_u:35_27": "tadambu te nipīyāpi pretāssarve na tṛptitāḥ /",
    "S04bsu062_u:35_28": "bhūyo 'pi pātumicchanta upatiṣṭhinta tatpuraḥ //",
    "S04bsu062_u:36_0": "[Gkv_29]",
    "S04bsu062_u:36_1": "tānatṛptān samālokya lokeśo 'tidayākulaḥ /",
    "S04bsu062_u:36_2": "daśabhyaḥ svāṃgulībhyo 'pi niścārayati nimnagāḥ //",
    "S04bsu062_u:36_3": "tacchravantīḥ samālokya sarve te pretikā mudā /",
    "S04bsu062_u:36_4": "yathecchā saṃpibanto 'pi naiva tṛptisamāgatāḥ //",
    "S04bsu062_u:36_5": "bhūyo 'pi pātumicchantaḥ sarve te samupāśritāḥ /",
    "S04bsu062_u:36_6": "tamevaṃ samupālokya vibhramante tṛṣāturāḥ //",
    "S04bsu062_u:36_7": "bhramatastān vilokyāsau lokeśo 'tidayānvitaḥ /",
    "S04bsu062_u:36_8": "daśapādāṃgulībhyo 'pi niśyārayati cāparāḥ //",
    "S04bsu062_u:36_9": "tāśca mahānadīrdṛṣṭvā pretāssarve 'pi te mudā /",
    "S04bsu062_u:36_10": "samupetya pibanto 'pi naiva tṛptiṃ samāgatāḥ //",
    "S04bsu062_u:36_11": "tānatṛtān vilokyāsau lokeśo 'tikṛpānvitaḥ /",
    "S04bsu062_u:36_12": "sarvebhyo romakūpebhyo niścārayati cāpagāḥ //",
    "S04bsu062_u:36_13": "tāṃścāpi te samālokya sarvāpretāḥ tṛiṣārditāḥ /",
    "S04bsu062_u:36_14": "sahasā samupāśrītya prapibante yathepsitam //",
    "S04bsu062_u:36_15": "yadā tea pretikāḥ sarve tadudakaṃ sudhānibham /",
    "S04bsu062_u:36_16": "aṣṭāṃgaguṇasaṃpannaṃ pibantyāsvādhyamoditāḥ //",
    "S04bsu062_u:36_17": "tadā sarve 'pi te pūrṇagātrā vipulakaṇṭhakāḥ /",
    "S04bsu062_u:36_18": "paripuṣṭendriyāstṛptā bhavanti saṃpramoditāḥ //",
    "S04bsu062_u:36_19": "tataścāsau mahāsattvo dṛṣṭvā tān jalatoṣitān /",
    "S04bsu062_u:36_20": "bhūyo 'pi karuṇātmā taistoṣayituṃ samīhate //",
    "S04bsu062_u:36_21": "tatra sa karuṇāsindhurmeghānutthāpya sarvataḥ /",
    "S04bsu062_u:36_22": "praṇītasurasāhārā saṃpravarṣayate 'niśam //",
    "S04bsu062_u:36_23": "tān divyasurasāhārān pravarṣitān samantataḥ /",
    "S04bsu062_u:36_24": "dṛṣṭvā te pretikāḥ sarve savismayapramoditāḥ //",
    "S04bsu062_u:36_25": "samīkṣya svechayādāya yathākāmaṃ prabhuṃjate /",
    "S04bsu062_u:36_26": "tataḥ sarve 'pi te sattvā tadāhārābhitoṣitāḥ //",
    "S04bsu062_u:36_27": "tataste sarve āhāraiḥ pānaiścāpyamṛtopamaiḥ /",
    "S04bsu062_u:36_28": "santarpitā mahānandasukhotsāhasamanvitāḥ //",
    "S04bsu062_u:37_0": "[Gkv_30]",
    "S04bsu062_u:37_1": "tadā te sukhitāḥ santaḥ saddharmaguṇabhāṣiṇaḥ /",
    "S04bsu062_u:37_2": "pariśuddhāśayāḥ sarve saṃcintyaivaṃ vadantyapi //",
    "S04bsu062_u:37_3": "aho te sukhino lokā ye jāmbudvīpikā narāḥ /",
    "S04bsu062_u:37_4": "āśritya śītalāṃ chāyāṃ dhyātvā tiṣṭhanti sadguroḥ //",
    "S04bsu062_u:37_5": "sukhitāste manuṣyā ye mātāpitroryathāsukham /",
    "S04bsu062_u:37_6": "paricaryāṃ sadā kṛtvā bhajanti samupasthitāḥ //",
    "S04bsu062_u:37_7": "sukhitāste manuṣyā ye sanmitraṃ samupasthitāḥ /",
    "S04bsu062_u:37_8": "subhāṣitaṃ sadā śrutvā caranti sarvadā śubhe //",
    "S04bsu062_u:37_9": "sukhinaste mahāsattvā ye saṃbodhivratacāriṇaḥ /",
    "S04bsu062_u:37_10": "sarvasattvahitaṃ kṛtvā saṃcaranti sadā śubhe //",
    "S04bsu062_u:37_11": "sukhitāste mahābhāgā ye suśīlāḥ śubhārthinaḥ /",
    "S04bsu062_u:37_12": "svaparātmahitārthena caranti poṣadhaṃ vratam //",
    "S04bsu062_u:37_13": "satpuruṣāḥ mahābhāgāste ye saṃghasamupasthikāḥ /",
    "S04bsu062_u:37_14": "dharmagaṇḍīṃ yathākālamākoṭayanti sarvadā //",
    "S04bsu062_u:37_15": "ye vihāraṃ pratiṣṭhāpya triratnaśaraṇaṃ gatāḥ /",
    "S04bsu062_u:37_16": "upāsakavrataṃ dhṛtvā caranti te 'pi bhāginaḥ //",
    "S04bsu062_u:37_17": "sukhitāste mahāsattvā ye vihāraṃ viśīrṇitam /",
    "S04bsu062_u:37_18": "saṃskṛtya saṃpratiṣṭhāpya kurvanti saṃpraśobhitam /",
    "S04bsu062_u:37_19": "ye pūrvastūpabimbāni viśirṇasphuṭitāni ca /",
    "S04bsu062_u:37_20": "saṃskṛtya pratisaṃsthāpya bhajanti te subhāginaḥ //",
    "S04bsu062_u:37_21": "saddharmabhāṇakān ye ca saṃmānya samupasthitāḥ /",
    "S04bsu062_u:37_22": "subhāṣitāni śṛṇvanti te subhāgyāḥ sukhānvitāḥ //",
    "S04bsu062_u:37_23": "buddhānāṃ prātihāryāṇi paśyanti vividhāni ye /",
    "S04bsu062_u:37_24": "caṃkramāṇi ca paśyanti ye te sarve 'pi bhāginaḥ //",
    "S04bsu062_u:37_25": "ye ca pratyekabuddhānāṃ vividharddhivikurvitam /",
    "S04bsu062_u:37_26": "caṃkramāṇi ca paśyanti te 'pi sarve subhāginaḥ //",
    "S04bsu062_u:37_27": "ye 'rhatāṃ prātihāryāṇi paśyanti caṃkramāṇi ca /",
    "S04bsu062_u:37_28": "te 'pi dhanyā sukhāpannāḥ saṃsāradharmacāriṇaḥ //",
    "S04bsu062_u:38_0": "[Gkv_31]",
    "S04bsu062_u:38_1": "ye cāpi bodhisattvānāṃ paśyanti caṃkramāṇyapi /",
    "S04bsu062_u:38_2": "prātihāryāṇi ye cāpi te 'pi dhanyāḥ subhāginaḥ //",
    "S04bsu062_u:38_3": "ye buddhaśaraṇaṃ gatvā smṛtvā bhajanti sarvadā /",
    "S04bsu062_u:38_4": "te eva subhagā dhanyāḥ saddharmmaguṇalābhinaḥ //",
    "S04bsu062_u:38_5": "ye ca śṛṇvanti saddharmaṃ bhajanti śrāvayantyapi /",
    "S04bsu062_u:38_6": "te 'pi sarve mahābhāgāḥ saṃbodhidharmabhāginaḥ //",
    "S04bsu062_u:38_7": "ye saṃghān ca śaraṇaṃ gatvā bhajanti samupasthitāḥ /",
    "S04bsu062_u:38_8": "te sarve subhagā dhanyāḥ saṃbodhipratilābhinaḥ //",
    "S04bsu062_u:38_9": "ye ca datvā pradānāni pālayantaḥ parigrahān /",
    "S04bsu062_u:38_10": "kṛtvā satvahitarthāni carante te subhāginaḥ //",
    "S04bsu062_u:38_11": "pāpato viratā ye ca pariśuddhatrimaṇḍalāḥ /",
    "S04bsu062_u:38_12": "caranti vratamaṣṭāṃgaṃ bhadrikāste subhāvinaḥ //",
    "S04bsu062_u:38_13": "ye ca kṣāntivrataṃ dhṛtvāa suprasannāśayāḥ sadā /",
    "S04bsu062_u:38_14": "sarvasattvahitārtheṣu caranti te subhāvinaḥ //",
    "S04bsu062_u:38_15": "ye ca saddharmaratnāni sādhayanto jagaddhite /",
    "S04bsu062_u:38_16": "sadā lokahitārthāni kurvaṃte te mahājanāḥ //",
    "S04bsu062_u:38_17": "ye ca tata mahāsattvā sarvavidyāntapāragāḥ /",
    "S04bsu062_u:38_18": "kṛtvā sattvaśubhārthāni carante te subhāginaḥ //",
    "S04bsu062_u:38_19": "ye cāpi śāsane bauddhe śraddhayā śaraṇaṃ gatāḥ /",
    "S04bsu062_u:38_20": "pravajyāsaṃvaraṃ dhṛtvā carante te sunirmalāḥ //",
    "S04bsu062_u:38_21": "ye ca bauddhāśrame nityaṃ śodhayanti samāhitāḥ /",
    "S04bsu062_u:38_22": "te suśrīīmatsubhadrāṃgāḥ saddharmasukhasaṃyutāḥ //",
    "S04bsu062_u:38_23": "ye cāpi satataṃ snigdhā hitaṃ kṛtvā parasparam /",
    "S04bsu062_u:38_24": "sādhayanti yaśodharmaṃ te sabhāgyā subhāvinaḥ //",
    "S04bsu062_u:38_25": "ye caranti sadā bhadre viramya daśapāpataḥ /",
    "S04bsu062_u:38_26": "te dhanyā vimalātmānaḥ sadguṇasukhalābhinaḥ //",
    "S04bsu062_u:38_27": "ye caranti tapo 'raṇye tyaktvā sarvān parigrahān /",
    "S04bsu062_u:38_28": "te subhadrāḥ śubhātmānaḥ sadā sadgaticāriṇaḥ //",
    "S04bsu062_u:39_0": "[Gkv_32]",
    "S04bsu062_u:39_1": "bodhicaryāvrataṃ dhṛtvā ye caranti jagaddhite /",
    "S04bsu062_u:39_2": "te pumāṃso mahāsattvāḥ saṃbuddhapadalābhinaḥ //",
    "S04bsu062_u:39_3": "ityevaṃ te samābhāṣya sarvasaṃparinanditāḥ /",
    "S04bsu062_u:39_4": "mahāsattvaṃ tamānamya prārthayantyemādarāt //",
    "S04bsu062_u:39_5": "sādho bhavān hi no nāthayātā svāmī suhṛtprabhuḥ /",
    "S04bsu062_u:39_6": "naivānyo vidyate kaścidevaṃ rakṣyahitārthabhṛt //",
    "S04bsu062_u:39_7": "yad bhavān svayamālokya pāpino 'smān suduḥkhitān /",
    "S04bsu062_u:39_8": "samāgatyāmṛtairbhogyaistoṣayannabhirakṣati //",
    "S04bsu062_u:39_9": "tadvayaṃ bhavatāmeva sarvadā śaraṇaṃ gatāḥ /",
    "S04bsu062_u:39_10": "satkāraissamupasthānaṃ kartucchāmahe 'dhunā //",
    "S04bsu062_u:39_11": "tad bhavānno hitādhāne saṃyojayitumarhati /",
    "S04bsu062_u:39_12": "bhavatā yatsamādiṣṭaṃ tatkariṣyāmahe dhruvan //",
    "S04bsu062_u:39_13": "iti tai prārthitaṃ sarvai lokeśvaro niśamya saḥ /",
    "S04bsu062_u:39_14": "kṛpādṛṣṭyā samālokya samādiśati tān punaḥ //",
    "S04bsu062_u:39_15": "śṛṇudhvaṃ tanmayākhyātaṃ yuṣmākaṃ hitasādhanam /",
    "S04bsu062_u:39_16": "saṃcaradhvaṃ tathā nityaṃ sadā bhadraṃ yadīcchatha //",
    "S04bsu062_u:39_17": "tadyathādau triratnānāṃ prayāta śaraṇaṃ mudā /",
    "S04bsu062_u:39_18": "sarvadā manasā smṛtvā bhajadhvaṃ ca samādarāt //",
    "S04bsu062_u:39_19": "namo buddhāya dharmāya saṃghāya ca namo namaḥ /",
    "S04bsu062_u:39_20": "iti tribhyo namaskāraṃ kṛtvā carata sarvataḥ //",
    "S04bsu062_u:39_21": "etatpuṇyānubhāvena sarvatrāpi śubhaṃ bhavet /",
    "S04bsu062_u:39_22": "nirutpātaṃ mahotsāhaṃ sarvadā ca bhave dhrivam //",
    "S04bsu062_u:39_23": "tato yūyaṃ krameṇāpi pariśuddhatrimaṇḍalāḥ /",
    "S04bsu062_u:39_24": "bodhicittaṃ samāsādhya vrataṃ caritumaikṣyatha //",
    "S04bsu062_u:39_25": "tadetatpuṇyabhāvena sarve yūyamitaścyutāḥ /",
    "S04bsu062_u:39_26": "triratnasmṛtimādhāya sukhāvatīṃ prayāsyatha //",
    "S04bsu062_u:39_27": "tatrāmitābhanāthasya śaraṇe samupasthitāḥ /",
    "S04bsu062_u:39_28": "sarvadā bhajanaṃ kṛtvā cariṣyatha mahāsukham //",
    "S04bsu062_u:40_0": "[Gkv_33]",
    "S04bsu062_u:40_1": "tadā yūyaṃ samadāya poṣadhaṃ vratamuttamam /",
    "S04bsu062_u:40_2": "vidhivatsaṃcaritvaitpuṇyairlapsyatha sanmatim //",
    "S04bsu062_u:40_3": "tato 'pi vimalātmānaḥ sarvasattvahitotsukāḥ /",
    "S04bsu062_u:40_4": "bodhicaryāvrataṃ dhṛtvā cariṣyatha jagaddhite //",
    "S04bsu062_u:40_5": "tataḥ pāramitāḥ sarvāḥ pūrayitvā yathākramam /",
    "S04bsu062_u:40_6": "duṣṭān māragaṇān sarvān jitvārhanto bhaviṣyatha //",
    "S04bsu062_u:40_7": "tataḥ saṃsārasaṃcāranispṛhā vijitendriyāḥ /",
    "S04bsu062_u:40_8": "trividhāṃ bodhimāsādhya nirvṛtipadamāpsyatha //",
    "S04bsu062_u:40_9": "evaṃ sattvās triratnānāṃ gacchantaḥ śaraṇaṃ sadā /",
    "S04bsu062_u:40_10": "smṛtvā nām samucccārya natvā bhajadhvaṃ nābhavam //",
    "S04bsu062_u:40_11": "iti lokeśvareṇaivaṃ samādiṣṭaṃ niśamya te /",
    "S04bsu062_u:40_12": "sarve tatheti vijñāpya pratimodanti nanditāḥ //",
    "S04bsu062_u:40_13": "tato lokeśvaro matvā teṣāṃ mano 'bhiśuddhitam /",
    "S04bsu062_u:40_14": "niścārayati kāraṇḍavyūhasūtrasūbhāṣitam //",
    "S04bsu062_u:40_15": "tatsubhāṣitamākarṇya sarve te saṃpramoditāḥ /",
    "S04bsu062_u:40_16": "triratnabhajanotsāhasaukhyaṃ vāṃchanti sādhitum //",
    "S04bsu062_u:40_17": "tataste muditāḥ sarve triratnaśaraṇaṃ gatāḥ /",
    "S04bsu062_u:40_18": "namo buddhāya dharmāya saṃghāyeti vadanti te //",
    "S04bsu062_u:40_19": "tataḥ sarve 'pi te satvāyiratnasmṛtisaṃratāḥ /",
    "S04bsu062_u:40_20": "saṃsāraviratotsāhā bhavanti dharmalālasāḥ //",
    "S04bsu062_u:40_21": "tato jñānāsinā bhittvā satkāyadṛṣṭiparvatam /",
    "S04bsu062_u:40_22": "tyaktvā dehaṃ tataḥ sarve te 'bhiyānti sukhāvatīm //",
    "S04bsu062_u:40_23": "tatrāmitābhanāthasya śaraṇe samupasthitāḥ /",
    "S04bsu062_u:40_24": "nirdeśaṃ śirasā dhṛtvā pracaranti śubhe mudā //",
    "S04bsu062_u:40_25": "tataḥ sarve bhaveyuste caturbrahmavihāriṇaḥ /",
    "S04bsu062_u:40_26": "bodhisattvā mahāsattvā ākāṃkṣitamukhābhidhāḥ //",
    "S04bsu062_u:40_27": "ityevaṃ sa mahāsattvo lokeśvaro jinātmajaḥ /",
    "S04bsu062_u:40_28": "sarvān pretān samuddhṛtya preṣayati sukhāvatīm //",
    "S04bsu062_u:41_0": "[Gkv_34]",
    "S04bsu062_u:41_1": "evaṃ trailokyanātho 'sau mahākāruṇikaḥ kṛtī /",
    "S04bsu062_u:41_2": "kṛpayā svayamālokya saṃrakṣyābhyavate jagat //",
    "S04bsu062_u:41_3": "ye ye sattvāḥ sadā tasya lokeśasya mahātmanaḥ /",
    "S04bsu062_u:41_4": "smṛtvā nāma samuccārya bhajante śaraṇaṃ gatāḥ //",
    "S04bsu062_u:41_5": "te te sarve 'pi niṣpāpāḥ śrīmantaḥ sadguṇākarāḥ /",
    "S04bsu062_u:41_6": "sarvasattvahitaṃ kṛtvā pracarantaḥ śubhe sadā //",
    "S04bsu062_u:41_7": "bodhicaryāvrataṃ dhṛtvā bhuktvā dharmayaśaḥsukham /",
    "S04bsu062_u:41_8": "triratnabhajanotsāhaṃ dhṛtvā yāyuḥ sukhāvatīm //",
    "S04bsu062_u:41_9": "na te sarve 'pi gacchanti durgatiṃ ca kadācana /",
    "S04bsu062_u:41_10": "sadā sadgatisaṃjātā bhadraśrīsadguṇāśrayāḥ //",
    "S04bsu062_u:41_11": "pariśuddhendriyā dhīrā bodhicaryāvrataṃdharāḥ /",
    "S04bsu062_u:41_12": "svaparātmahitaṃ kṛtvā yāyurante jinālaye //",
    "S04bsu062_u:41_13": "ityevaṃ sa mahāsattvaḥ sarvasattvahitārthabhṛt /",
    "S04bsu062_u:41_14": "kṛpākāruṇyasaddharmaguṇamāhātmyasāgaraḥ //",
    "S04bsu062_u:41_15": "asaṃkhyaṃ puṇyamāhātmyaṃ tasya lokeśvarasya hi /",
    "S04bsu062_u:41_16": "sarvairapi munīndraistatpramātuṃ naiva śakyate //",
    "S04bsu062_u:41_17": "ityādiṣṭaṃ munīndreṇa śrutvā sa sugatātmajaḥ /",
    "S04bsu062_u:41_18": "sudhīḥ sarvanīvaraṇaviṣkambhī caivamabravīt //",
    "S04bsu062_u:41_19": "bhagavan sa mahāsattvo nāgacchati kadā vrajat /",
    "S04bsu062_u:41_20": "tasyāhaṃ darśanaṃ kartumicchāmi trijagatprabhoḥ //",
    "S04bsu062_u:41_21": "iti tenoditaṃ śrutvā bhagavān sa munīśvaraḥ /",
    "S04bsu062_u:41_22": "vikambhinaṃ tamālokya punarevaṃ samādiśat //",
    "S04bsu062_u:41_23": "evaṃ tān kulaputrāsau lokeśvaraḥ prabodhayan /",
    "S04bsu062_u:41_24": "preṣayitvā sukhāvatyāṃ tato niṣkramya gacchati //",
    "S04bsu062_u:41_25": "anyatrāpi samuddhartuṃ pāpino narakāśritān /",
    "S04bsu062_u:41_26": "karuṇāsudṛśā paśyaṃścaraṃste saṃprabhāsayan //",
    "S04bsu062_u:41_27": "dine dine sa āgatya sarveṣu narakeṣvapi /",
    "S04bsu062_u:41_28": "nimagnān pāpino duṣṭān samālokya prabhāsayan //",
    "S04bsu062_u:41_29": "svayamuddhṛtya sarvānstān sukhīkṛtvā prabodhayan /",
    "S04bsu062_u:41_30": "bodhimārge pratiṣṭhāpya saṃpreṣayet sukhāvatīm //",
    "S04bsu062_u:42_0": "// iti śrīguṇakāraṇḍavyūhe sūcīmukhodaraparvatapretoddhāranaprakaraṇam //",
    "S04bsu062_u:43_0": "4. śrīmaheśvarādi deva samutpādana prakaraṇam",
    "S04bsu062_u:44_0": "śrībhagavānuvāca /",
    "S04bsu062_u:44_1": "evamasau mahāsattvo lokeśvaro jinātmajaḥ /",
    "S04bsu062_u:44_2": "bhavābdheḥ svayamuddhṛtya pālayati sadā jagat /",
    "S04bsu062_u:44_3": "praduṣṭānapi pāpiṣṭān bodhayitvā prayatnataḥ /",
    "S04bsu062_u:44_4": "bodhimārge pratiṣṭhāpya saṃpreṣayejjinālaye //",
    "S04bsu062_u:44_5": "nāstīdṛgguṇasaṃpannaḥ sattvayaidhātukeṣvapi /",
    "S04bsu062_u:44_6": "kasyāpi vidyate naiva pratibhānaṃ hi tādṛśam //",
    "S04bsu062_u:44_7": "munīndrāṇāṃ ca sarveṣāṃ nāstīdṛgdrutibhānatā /",
    "S04bsu062_u:44_8": "tena lokeśvaro nāma bodhisattvassa ucyate //",
    "S04bsu062_u:44_9": "ityādiṣṭaṃ munīndreṇa śrutvā sa sugatātmajaḥ /",
    "S04bsu062_u:44_10": "viṣkambhī bhagavantaṃ ca samālokyaivamabravīt //",
    "S04bsu062_u:44_11": "bhagavan hetunā kena sarvalokādhipeśvaraḥ /",
    "S04bsu062_u:44_12": "lokeśvaraḥ sa ākhyāta etat samyak samādiśa //",
    "S04bsu062_u:44_13": "tasyeva pratibhāsatvaṃ kasyacinnaiva vidyate /",
    "S04bsu062_u:44_14": "munīndrāṇāmapi sarveṣāṃ nāstīti tatkathaṃ khalu //",
    "S04bsu062_u:44_15": "etat samyak samākhyāhi śrotumicchāmi sarvavit /",
    "S04bsu062_u:44_16": "ime sarve sabhāsīnāstadguṇaśrotumānasāḥ //",
    "S04bsu062_u:44_17": "iti tenoditaṃ śrutvā bhagavān sa munīśvaraḥ /",
    "S04bsu062_u:44_18": "viṣkambhinaṃ mahāvijñaṃ tamālokyaivamādiśat //",
    "S04bsu062_u:44_19": "śṛṇu tvaṃ kulaputrāsya lokeśasya prabhāvatām /",
    "S04bsu062_u:44_20": "saṃpravakṣyāmi te prītyā sarvasattvānubodhane //",
    "S04bsu062_u:45_0": "[Gkv_36]",
    "S04bsu062_u:45_1": "tadhyayābhūt purā śāstā tathāgato munīśvaraḥ /",
    "S04bsu062_u:45_2": "vipaśyī nāma saṃbuddhaḥ sarvavidyādhipo jinaḥ /",
    "S04bsu062_u:45_3": "sarvajño 'rhanmahābhijño dharmarājo vināyakaḥ /",
    "S04bsu062_u:45_4": "bhagavāṃyijagannāthaḥ sarvasattvahitārthabhṛt //",
    "S04bsu062_u:45_5": "tadāhaṃ kulaputrāsam sugandhasukhasaṃjñakaḥ /",
    "S04bsu062_u:45_6": "vaṇiksuto vṛṣotsāhī saṃbuddhaguṇalālasaḥ //",
    "S04bsu062_u:45_7": "tasya vipaśyinaḥ śāstuḥ saṃbuddhasya jagadguroḥ /",
    "S04bsu062_u:45_8": "śaraṇe samupāśritya prācaran bodhisaṃvaram //",
    "S04bsu062_u:45_9": "tadā tena munīndreṇa sarvajñena vipaśyinā /",
    "S04bsu062_u:45_10": "lokeśaguṇamāhātyaṃ samāakhyātaṃ śrutaṃ mayā //",
    "S04bsu062_u:45_11": "tadyathāsau jagacchāstā vipaśyī bhagavān jinaḥ /",
    "S04bsu062_u:45_12": "saddharmaṃ samupādeṣṭuṃ sabhāmadhye samāaśritaḥ //",
    "S04bsu062_u:45_13": "tadāsau trijagannātho lokeśvaro jinātmajaḥ /",
    "S04bsu062_u:45_14": "sarvān sattvān samuddhartuṃ saṃpaśyan karuṇānvitaḥ //",
    "S04bsu062_u:45_15": "puṇyaraśmiṃ samutsṛjya prabhāsayan samantataḥ /",
    "S04bsu062_u:45_16": "duḥkhino narakāsīnān sarvān sattvān vilokayan //",
    "S04bsu062_u:45_17": "samuddhṛtya prayatnena bodhayitvānumodayan /",
    "S04bsu062_u:45_18": "triratnaśaraṇe sthāpya cārayitvā śubhe vṛṣe //",
    "S04bsu062_u:45_19": "bodhimārge pratiṣṭhāpya śrāvayitvā subhāṣitān /",
    "S04bsu062_u:45_20": "saṃbodhisādhane dharme saṃniyojya vinodayan //",
    "S04bsu062_u:45_21": "sarvatra maṃgalaṃ kṛtvā nirupātaṃ mahotsavam /",
    "S04bsu062_u:45_22": "triratnaguṇamāhātmyaṃ prakāśayan samācarat //",
    "S04bsu062_u:45_23": "tadā tadraśmisaṃspṛṣṭā sarvā bhumiḥ praśobhitā /",
    "S04bsu062_u:45_24": "viśuddhamaṃgalotsāhasukhasamākulābhavat //",
    "S04bsu062_u:45_25": "tadadbhutaṃ mahānandaṃ mahotsāhaṃ samantataḥ /",
    "S04bsu062_u:45_26": "samālokya mahāsattvo mahāmatirjinātmajaḥ //",
    "S04bsu062_u:45_27": "vismayasamupāghrāta tvanta evaṃ vyacintayan //",
    "S04bsu062_u:45_28": "aho kasya prabhākāntiriyamiha samāgatā /",
    "S04bsu062_u:45_29": "avabhāsya jagatsarvaṃ saṃśodhayati śobhitam //",
    "S04bsu062_u:46_0": "[Gkv_37]",
    "S04bsu062_u:46_1": "iti cintākulātmā sa bodhisattvo mahāmatiḥ /",
    "S04bsu062_u:46_2": "samutthāyottarāsaṃgamudvahan purato gataḥ //",
    "S04bsu062_u:46_3": "jāanubhyāṃ bhūtake dhṛtvā kṛtāṃjaliputo mudā /",
    "S04bsu062_u:46_4": "vipaśyinaṃ munīndraṃ taṃ natvaivaṃ paryapṛcchata //",
    "S04bsu062_u:46_5": "bhagavan kasya prabhāvo 'yaṃ yadiyaṃ bhāsamāgatā /",
    "S04bsu062_u:46_6": "avabhāsya jagatsarvaṃ śodhayanti praśobhitam //",
    "S04bsu062_u:46_7": "yadidaṃ mahadāścaryaṃ dṛṣṭvā sarve 'tivismitāḥ /",
    "S04bsu062_u:46_8": "śrotumicchanti sarvajña tatsamādeṣṭumarhati //",
    "S04bsu062_u:46_9": "iti tenoditaṃ śrutvā vipaśyī sa munīśvaraḥ /",
    "S04bsu062_u:46_10": "mahāmatiṃ mahāsattvaṃ tamālokyaivamādiśat //",
    "S04bsu062_u:46_11": "mahāmate śṛṇuṣvedamadbhutaṃ yatsamudbhavam /",
    "S04bsu062_u:46_12": "tatpuṇyaprabhāvatvaṃ kathayiṣyāmi sāṃpratam //",
    "S04bsu062_u:46_13": "yayailokādhipo nātho bodhisattvo jinātmajaḥ /",
    "S04bsu062_u:46_14": "sarvadharmādhipaḥ śrīmānāryāvalokiteśvaraḥ //",
    "S04bsu062_u:46_15": "sa sattvān pāpino duṣṭān duḥkhino narakāśritān /",
    "S04bsu062_u:46_16": "samālokya kṛpādṛsṭyā mahākāruṇyacoditaḥ //",
    "S04bsu062_u:46_17": "tān sarvān hi samuddṛtya bodhiyitvānumodayan /",
    "S04bsu062_u:46_18": "bodhimārge pratiṣṭhāpya preṣayituṃ jinālaye //",
    "S04bsu062_u:46_19": "saṃprasthitaḥ sukhāvatyāḥ puṇyaraśmīn samutsṛjan /",
    "S04bsu062_u:46_20": "avabhāsya jagallokamihāgantuṃ samāgataḥ //",
    "S04bsu062_u:46_21": "tasya puṇyaprabhākāntiriyaṃ pāpaviśodhanī /",
    "S04bsu062_u:46_22": "avabhāsya jagatsarvaṃ śodhayantī prasāritā /",
    "S04bsu062_u:46_23": "evaṃ sa sarvalokānāmadhipatirhitārthabhṛt /",
    "S04bsu062_u:46_24": "svayamālokya sarvatra yāti sarvān samuddharan //",
    "S04bsu062_u:46_25": "pāpino 'pi samālokya sarvatra narakeṣvapi /",
    "S04bsu062_u:46_26": "nimagnānatiduḥkhāṃstān puṇyaraśmīn samutsṛjan //",
    "S04bsu062_u:46_27": "avabhāsya sukhāpannān samuddhṛtya prabodhayan /",
    "S04bsu062_u:46_28": "bodhimārge pratiṣṭhāpya preṣayati sukhāvatim //",
    "S04bsu062_u:47_0": "[Gkv_38]",
    "S04bsu062_u:47_1": "evaṃ sa śrīguṇādhāraḥ saddharmasukhadārayakaḥ /",
    "S04bsu062_u:47_2": "dine dine 'pyapremeyān sattvānuddhṛtya bodhayan //",
    "S04bsu062_u:47_3": "bodhimārge pratiṣṭhāpya śrāvayityā subhāṣitam /",
    "S04bsu062_u:47_4": "kṛtvā śuddhāśayān sarvān preṣayati sukhāvatīm //",
    "S04bsu062_u:47_5": "evaṃ tasya mahatpuṇyaṃ sarvalokādhikaṃ bahu /",
    "S04bsu062_u:47_6": "aprameyamasaṃkhyeyaṃ saṃbodhipadasādhanam //",
    "S04bsu062_u:47_7": "sarvairapi munīndraistatpuṇyaṃ mahadbahūttamam /",
    "S04bsu062_u:47_8": "pramātuṃ parisaṃkhyātuṃ śakyate na kadācana //",
    "S04bsu062_u:47_9": "sarveṣāmapi buddhānāmīdṛkpuṇyaṃ mahottamam /",
    "S04bsu062_u:47_10": "aprameyasaṃkhyeyaṃ vidyate na kadācana //",
    "S04bsu062_u:47_11": "kasyāpi dṛśyate naivamīdṛkpuṇyaṃ mahattaram /",
    "S04bsu062_u:47_12": "tenāsau trigajagannātho virājate samantataḥ //",
    "S04bsu062_u:47_13": "evaṃ tasya mahatpuṇyaprameyaṃ bahuttamam /",
    "S04bsu062_u:47_14": "sarvairapi munīndraistatpramātuṃ śakyate na hi //",
    "S04bsu062_u:47_15": "tasmādasau jagannātho jagacchāstā jagatpatiḥ /",
    "S04bsu062_u:47_16": "sarvalokādhipaḥ śrīmānāryāvalokiteśvaraḥ //",
    "S04bsu062_u:47_17": "ādibuddhātmasaṃbhūto jagadīśo maheśvaraḥ /",
    "S04bsu062_u:47_18": "viśvasṛktrijagadbharttā saṃbodhijñānabhāskaraḥ //",
    "S04bsu062_u:47_19": "sarvaiḥ lokādhipairdevaiḥ sāsurayakṣakinnaraiḥ /",
    "S04bsu062_u:47_20": "rākṣasairgaruḍairnāgaiḥ pūjito vanditaḥ sadā //",
    "S04bsu062_u:47_21": "grahaistārāgaṇaiḥ sarvairvidyādharairmaharddhikaiḥ /",
    "S04bsu062_u:47_22": "siddhaiḥ sādhyaiśca rudraiśca kumbhāṇḍaiśca mahoragaiḥ //",
    "S04bsu062_u:47_23": "sarvairbhūtādhipaiścāpi savahniryamamārutaiḥ /",
    "S04bsu062_u:47_24": "sarvaiścāpyapsaraḥsarvairdaivādikanyakāgaṇaiḥ //",
    "S04bsu062_u:47_25": "evaṃ dānavanāgendrayakṣādikanyakāgaṇaiḥ /",
    "S04bsu062_u:47_26": "sadā dhyātvāpyanusmṛtvā stutvā natvābhipūjitaḥ //",
    "S04bsu062_u:47_27": "bhairavaiśca tathā sarvairmahākālagaṇairapi /",
    "S04bsu062_u:47_28": "mātṛkāśbhiśca sarvābhiḥ saṃstuto vandito 'rcitaḥ //",
    "S04bsu062_u:48_0": "[Gkv_39]",
    "S04bsu062_u:48_1": "sarvaiśca ḍākinīsaṃghaiḥ sarvairbhūtaiḥ piśācakaiḥ /",
    "S04bsu062_u:48_2": "sarvairvighnādhipaicāpi sapretakaṭhapūtakaiḥ //",
    "S04bsu062_u:48_3": "sarvairmāragaṇaiścāpi traidhātukanivāsibhiḥ /",
    "S04bsu062_u:48_4": "sadā nityamanusmṛtvā praṇamitaḥ praśaṃsitaḥ //",
    "S04bsu062_u:48_5": "evaṃ maharṣibhiḥ sarvairyogibhiśca tapasvibhiḥ /",
    "S04bsu062_u:48_6": "yatibhistīrthikaiścāpi nityaṃ smṛtvābhivanditaḥ //",
    "S04bsu062_u:48_7": "śrāvakairbhikṣubhiḥ sarvairarhadbhirbrahmacāribhiḥ /",
    "S04bsu062_u:48_8": "sadānusmaraṇaṃ kṛtvā dhyātvā vanditārcitaḥ //",
    "S04bsu062_u:48_9": "tathā sarvairmahāsattvairbodhisattvaiśva sarvadā /",
    "S04bsu062_u:48_10": "tadguṇānusmṛtiṃ dhṛtvā sa praśaṃsyo 'bhivandhyate //",
    "S04bsu062_u:48_11": "tathā pratyekabuddhaiśca śrutvā dṛṣṭvā ca tadguṇān /",
    "S04bsu062_u:48_12": "sadānumodanāṃ kṛtvā praṇatvā saṃpraśaṃsyate //",
    "S04bsu062_u:48_13": "evaṃ sarvairmunīndraiśca saṃbuddhairapi sarvadā /",
    "S04bsu062_u:48_14": "tatpuṇyaguṇamāhātmyaṃ saṃpraśaṃsyānumodyate //",
    "S04bsu062_u:48_15": "evaṃ sa sarvalokeśaḥ sarvadharmādhipeśvaraḥ /",
    "S04bsu062_u:48_16": "viśvarastraṣṭā jagadbhartā traidhātukādhipeśvaraḥ //",
    "S04bsu062_u:48_17": "mahābuddhātmasaṃbhūtaḥ saddharmaguṇabhāskaraḥ /",
    "S04bsu062_u:48_18": "sarvasaṃghādhirājendro bodhisattvo jagatprabhuḥ //",
    "S04bsu062_u:48_19": "iti sarvairmahābhijñaiḥ saṃbuddhaiḥ sarvadarśibhiḥ /",
    "S04bsu062_u:48_20": "munīśvaraiḥ samākhyātaṃ purā mayā śrutaṃ kila //",
    "S04bsu062_u:48_21": "tadyathādau mahāśūnyaṃ paṃcabhūte 'pyanudbhave /",
    "S04bsu062_u:48_22": "jyotirusamudbhūta ādibuddho niraṃjanaḥ /",
    "S04bsu062_u:48_23": "triguṇāṃśamahāmūrttirviśvarupaḥ samutthitaḥ /",
    "S04bsu062_u:48_24": "sa svayaṃbhurmahābuddha ādinātho maheśvaraḥ /",
    "S04bsu062_u:48_25": "lokasaṃsarjanaṃ nāma samādhiṃ vidadhe svayam //",
    "S04bsu062_u:48_26": "tatastasyātmasaṃbhūto divyārupaḥ śubhāṃśabhṛt /",
    "S04bsu062_u:48_27": "bhadramūttirviśuddhāṃgaḥ sulakṣaṇābhimaṇḍitaḥ //",
    "S04bsu062_u:48_28": "puṇyakāntivirociṣkaḥ sarvalokādhipeśvaraḥ /",
    "S04bsu062_u:48_29": "so 'pi lokodbhavaṃ nāma samādhiṃ vidadhe svayam //",
    "S04bsu062_u:49_0": "[Gkv_40]",
    "S04bsu062_u:49_1": "tadā tasyādināthasya cakṣubhyāṃ candrabhāskarau /",
    "S04bsu062_u:49_2": "samutpannau lalāṭācca samutpanno maheśvaraḥ //",
    "S04bsu062_u:49_3": "skandhābhyāṃ saṃprajāto 'bhūdabrahmā saumyaścaturmukhaḥ /",
    "S04bsu062_u:49_4": "hadayācca samudbhūto nārāyaṇo 'tisundaraḥ //",
    "S04bsu062_u:49_5": "ubhābhyāṃ dantapaṃktibhyāṃ samutpunnā sarasvatī /",
    "S04bsu062_u:49_6": "vāyuvo mukhato jātāḥ pṛthvī jātā ca pādataḥ //",
    "S04bsu062_u:49_7": "varuṇaścodarājjātaḥ vahniśca nābhimaṇḍalāt /",
    "S04bsu062_u:49_8": "vāmajānūdbhavā lakṣmīḥ śrīdo dakṣiṇajānutaḥ //",
    "S04bsu062_u:49_9": "evamanye 'pi devāśca sarvalokādhipā api /",
    "S04bsu062_u:49_10": "tasya mahātmano dehāt samudbhūtā jagaddhiote //",
    "S04bsu062_u:49_11": "yadaite lokanāthasya jātā lokādhipāstanoḥ /",
    "S04bsu062_u:49_12": "tasya sarve prasannāsyāḥ paśyantaḥ samupasthitāḥ //",
    "S04bsu062_u:49_13": "tadā maheśvaro devaḥ straṣṭāraṃ taṃ jagadgurum /",
    "S04bsu062_u:49_14": "praṇatvā sāṃjaliḥ paśyan prārthayadevamādarāt //",
    "S04bsu062_u:49_15": "bhagavan yadime sarve bhavatā nirmitā vayam /",
    "S04bsu062_u:49_16": "tadarthe 'smānimān sarvān vyākarotu yathāvidhi //",
    "S04bsu062_u:49_17": "iti saṃprārthite tena maheśvareṇa sarvavit /",
    "S04bsu062_u:49_18": "lokeśvaraḥ samālokya sarvāṃnstānevamādiśat //",
    "S04bsu062_u:49_19": "ārupyalokdhātvīśo bhaviṣyasi maheśvara /",
    "S04bsu062_u:49_20": "trātā yogādhipaḥ śāstā saṃsāramuktisaukhyadik //",
    "S04bsu062_u:49_21": "kaliyuge samutpunne sattvadhātau kaṣāyine /",
    "S04bsu062_u:49_22": "tadā sraṣṭā vibharttā ca saṃharttā ca bhaviṣyasi //",
    "S04bsu062_u:49_23": "sarvasattvā durācārā māracaryāsamāratāḥ /",
    "S04bsu062_u:49_24": "mithyādharmagatā duṣṭā saddharmaguṇanindakāḥ //",
    "S04bsu062_u:49_25": "vihīnabodhicaryāṃgāstāmasadharmasādhinaḥ /",
    "S04bsu062_u:49_26": "tīrthikadharmasaṃraktā bhaviṣyanti kalau yadā //",
    "S04bsu062_u:49_27": "tadā pṛthagjanāḥ sarve moherṣyāmadamānikāḥ /",
    "S04bsu062_u:49_28": "sarve te śaraṇaṃ gatvā bhajiṣyanti sadādarāt //",
    "S04bsu062_u:50_0": "[Gkv_41]",
    "S04bsu062_u:50_1": "ākāśaṃ liṃgamityāhuḥ pṛthivī tasya pīṭhikā /",
    "S04bsu062_u:50_2": "ālayaḥ sarvabhūtānāṃ līyanālliṃgamucyate //",
    "S04bsu062_u:50_3": "iti sarve tadā lokāḥ prabhāṣantaḥ pramādataḥ /",
    "S04bsu062_u:50_4": "sarvān devān pratikṣipya cariṣyanti vimohitāḥ //",
    "S04bsu062_u:50_5": "tān sarvān samālokya bodhayitvā prayatnataḥ /",
    "S04bsu062_u:50_6": "muktimārge pratiṣṭhāpya vrataṃ śaivaṃ pracāraya //",
    "S04bsu062_u:50_7": "evaṃ kṛtvā mahaiśānaṃ padaṃ prāpya maheśvaraḥ /",
    "S04bsu062_u:50_8": "trailokyādhipatirnātho bhaviṣyasi kalau yuge //",
    "S04bsu062_u:50_9": "ityevaṃ tatsamādiṣṭaṃ niśamya sa maheśvaraḥ /",
    "S04bsu062_u:50_10": "tatheti pratinanditvā tatraiva samupāśrayat //",
    "S04bsu062_u:50_11": "athāsau sarvavicchāstā lokeśvaro jinātmajaḥ /",
    "S04bsu062_u:50_12": "brahmānaṃ samupāmantrya saṃpaśyannaimabravīt //",
    "S04bsu062_u:50_13": "brahmanstvaṃ rupadhātniśaśvaturvedāṃgaśāyabhṛt /",
    "S04bsu062_u:50_14": "sṛṣṭikartā jagacchāstā caturbramhavihārikaḥ //",
    "S04bsu062_u:50_15": "śāntacaryāsamācāraḥ sāttvikadharmanāyakaḥ /",
    "S04bsu062_u:50_16": "paramārthayogavidvidvān śubhārthabhṛd bhaviṣyati //",
    "S04bsu062_u:50_17": "yuge kalau samutpanne tava caryā vinakṣyati /",
    "S04bsu062_u:50_18": "mlechadharmasamākrānte sadvṛttiḥ parihāsyate /",
    "S04bsu062_u:50_19": "tadāpi tvaṃ prayatnena nānārupeṇa bodhayan /",
    "S04bsu062_u:50_20": "dharmamārge pratiṣṭhāpya prāpayasva sunirvṛtim //",
    "S04bsu062_u:50_21": "evaṃ brahmanstvamālokya sarvān sattvān prabodhayan /",
    "S04bsu062_u:50_22": "bodhimārge pratiṣṭhāpya pālayasva jagaddhite //",
    "S04bsu062_u:50_23": "evaṃ kṛtvā mahatkleśabhavodadhiṃ samuttaret /",
    "S04bsu062_u:50_24": "arhansaṃbodhimāsādya saṃbuddho 'pi bhaviṣyasi //",
    "S04bsu062_u:50_25": "ityevaṃ tatsamādiṣṭaṃ samākarṇya prabodhitaḥ /",
    "S04bsu062_u:50_26": "brahmā tatheti saṃśrutya prābhyanandat prasāditaḥ //",
    "S04bsu062_u:50_27": "tato 'sau ca mahāsattvo lokeśvaro jinātmabhūḥ /",
    "S04bsu062_u:50_28": "nārāyaṇaṃ samālokya samāmantryaivamādiśat //",
    "S04bsu062_u:51_0": "[Gkv_42]",
    "S04bsu062_u:51_1": "viṣṇo tvaṃ kāmadhātvīśaḥ sarvalokādhipaḥ prabhuḥ /",
    "S04bsu062_u:51_2": "rajodharmādhipaḥ śāstā sarvasattvahitārthabhṛt //",
    "S04bsu062_u:51_3": "mahābhijño mahāvīraḥ sarvaduṣṭapramardakaḥ /",
    "S04bsu062_u:51_4": "saṃsārasukhasaṃbhartā māyādharmavicakṣaṇaḥ //",
    "S04bsu062_u:51_5": "kalau kleśākulān sattvān nānārupeṇa bodhayan /",
    "S04bsu062_u:51_6": "trāsayitvāpi yannena sarvān dharme niyojaya //",
    "S04bsu062_u:51_7": "evaṃ kṛtvā mahāsattvo mahatpuṇyaguṇānvitaḥ /",
    "S04bsu062_u:51_8": "rājā viśvambharo nātho lakṣmīpatirmaharddhitaḥ //",
    "S04bsu062_u:51_9": "sarvān sattvān sukhīkṛtya sarvān duṣṭān vinirjayan /",
    "S04bsu062_u:51_10": "saṃvṛtiviratātmānte nirvṛtipadamāpsyasi //",
    "S04bsu062_u:51_11": "ityevaṃ tatsamādiṣṭaṃ niśamya sa prabodhitaḥ /",
    "S04bsu062_u:51_12": "viṣṇustatheti vijñapya prābhyanandat prasāditaḥ //",
    "S04bsu062_u:51_13": "tataścāsau mahāsattvo lokeśvaro jināṃśajaḥ /",
    "S04bsu062_u:51_14": "sarasvatīṃ samālokya samāmaṃtryaivamādiśat //",
    "S04bsu062_u:51_15": "sarasvatī mahādevī sarvavidyāguṇākarī /",
    "S04bsu062_u:51_16": "mahāmāyādharī sarvaśāyavijñā subhāṣiṇī //",
    "S04bsu062_u:51_17": "saddharmaguṇasaṃbhartrī saṃbodhipratipālinī /",
    "S04bsu062_u:51_18": "ṛddhisiddhipradātrī tvaṃ vāgiśvarī bhaviṣyasi //",
    "S04bsu062_u:51_19": "sarvān mūrkhān durācārānapi sattvān prayatnataḥ /",
    "S04bsu062_u:51_20": "bodhayitvā śubhe dharme yojayantyabhipālaya //",
    "S04bsu062_u:51_21": "ye 'pi te śaraṇaṃ gatvā bhajeyurbhaktimānasāḥ /",
    "S04bsu062_u:51_22": "paṇḍitāste mahābhijñā bhaveyu śrīguṇāśrayāḥ //",
    "S04bsu062_u:51_23": "evaṃ sattvahitaṃ kṛtvā mahtpuṇyaguṇānvitā /",
    "S04bsu062_u:51_24": "prānte bodhiṃ samāsādya saṃprāpsyasi jināspadam //",
    "S04bsu062_u:51_25": "ityevaṃ tatsamādiṣṭaṃ niśamya sā sarasvatī /",
    "S04bsu062_u:51_26": "tatheti pratinanditvā tatraikānte samāśrayat //",
    "S04bsu062_u:51_27": "tataścāsau mahāsattvo lokeśvaro jinātmajaḥ /",
    "S04bsu062_u:51_28": "virocanaṃ samālokya samāmaṃtryaivamādiśat //",
    "S04bsu062_u:52_0": "[Gkv_43]",
    "S04bsu062_u:52_1": "sūrya tvaṃ sumahaddīptiprabhākaro grahādhipaḥ /",
    "S04bsu062_u:52_2": "divākaro jagallokatamo 'ntako bhaviṣyasi //",
    "S04bsu062_u:52_3": "avabhāsya jagallokaṃ prakāśayan viśodhayan /",
    "S04bsu062_u:52_4": "cārayitvā śubhe dharme pālayasva sadā bhraman //",
    "S04bsu062_u:52_5": "tato 'sau ca mahāsattvo lokanātho jagatprabhuḥ /",
    "S04bsu062_u:52_6": "candramasaṃ samālokya samāmaṃtryaivamādiśat //",
    "S04bsu062_u:52_7": "caṃdramasvaṃ mahākāntiḥ śītaraśmiḥ sudhākaraḥ /",
    "S04bsu062_u:52_8": "tārādhipo jagatkleśasantāpahṛdbhaviṣyati //",
    "S04bsu062_u:52_9": "avabhāsya jagallokaṃ pravarṣayan sadāmṛtam /",
    "S04bsu062_u:52_10": "auṣadhīvrīhiśasyānāṃ rasavīryaṃ pravardhayan //",
    "S04bsu062_u:52_11": "prahlādsukhasaṃpannān kṛtvā rātrau prabodhayan /",
    "S04bsu062_u:52_12": "sarvān sattvān śubhe dharme cārayitvābhipālaya //",
    "S04bsu062_u:52_13": "tato vāyuṃ samālokya lokeśvaraḥ sa sarvavit /",
    "S04bsu062_u:52_14": "sarvāṃstān samupāmaṃtrya pura evamupādiśat //",
    "S04bsu062_u:52_15": "yūyaṃ samīraṇāḥ sarve jagatprāṇāḥ sukhāvahāḥ /",
    "S04bsu062_u:52_16": "sarvadharmasukhotsāhaprakartāro bhaviṣyatha //",
    "S04bsu062_u:52_17": "pracarantaḥ sadā yūyaṃ puyagaṇdhasukhavahāḥ /",
    "S04bsu062_u:52_18": "prerayitvā jagaddharme saṃpālayadhvamābhavam //",
    "S04bsu062_u:52_19": "tataḥ pṛthvīṃ mahādevīṃ samālokya sarvadṛk /",
    "S04bsu062_u:52_20": "jinātmajo lokanātho samāmaṃtryaivamādiśat //",
    "S04bsu062_u:52_21": "pṛthivi tvaṃ jagadbhartrī sarvalokasamāśrayā /",
    "S04bsu062_u:52_22": "vasuṃdharā jagadbhartī viśvamātā bhaviṣyasi //",
    "S04bsu062_u:52_23": "sarvadhātūn suratnāni vrīhiśasyamahauṣadhīḥ /",
    "S04bsu062_u:52_24": "datvā saṃsthāpya saddharme pālayasva jagatsadā //",
    "S04bsu062_u:52_25": "tato varumālokya sa lokeśo jinātmabhūḥ /",
    "S04bsu062_u:52_26": "purataḥ samupāmaṃtrya vyākarodevamādiśat //",
    "S04bsu062_u:52_27": "varuṇa tvamapāṃ nāthaḥ sarvasattvāmṛtapadaḥ /",
    "S04bsu062_u:52_28": "sarvaratnākarādhīśo nāgarājo bhaviṣyasi //",
    "S04bsu062_u:53_0": "[Gkv_44]",
    "S04bsu062_u:53_1": "sadāmṛtapradānena poṣayitvā prabodhayan /",
    "S04bsu062_u:53_2": "datvā ratnāni saddharme cārayasva jagatsadā //",
    "S04bsu062_u:53_3": "tato vahniṃ samālokya citrabhānuṃ prabhāsvaram /",
    "S04bsu062_u:53_4": "sarvalokādhipaḥ śāstā samāmaṃtryaivamādiśat //",
    "S04bsu062_u:53_5": "vahne tvaṃ sarvadevānāṃ mukhībhūto hutāṃśabhuk /",
    "S04bsu062_u:53_6": "pācakaḥ sarvavastūnāṃ dahanaḥ pāvako 'pyasi //",
    "S04bsu062_u:53_7": "tasmāt sarvaprayatnena sarvālokān praharṣayan /",
    "S04bsu062_u:53_8": "sadā loke sukhaṃ dattvā saṃpālaya jagaddhite //",
    "S04bsu062_u:53_9": "tato lakṣmīṃ mahādeviṃ lokeśvaraḥ sa sanmatiḥ /",
    "S04bsu062_u:53_10": "purataḥ samupāmaṃtrya samālokyaivamādiśat //",
    "S04bsu062_u:53_11": "lakṣmi tvaṃ śrī mahādevī māheśvarī vasundharā /",
    "S04bsu062_u:53_12": "sarvasaṃpatsukhotsāhapradāyinī bhaviṣyasi //",
    "S04bsu062_u:53_13": "sadhātudravyarantādimahānsampatsukhānyapi /",
    "S04bsu062_u:53_14": "datvā dharme pratiṣṭhāpya pālayasva jagatsadā //",
    "S04bsu062_u:53_15": "tataḥ śrīdaṃ samālokya sa lokeśo jagatprabhuḥ /",
    "S04bsu062_u:53_16": "purataḥ samupāmaṃtrya vyākarodevamādiśat //",
    "S04bsu062_u:53_17": "kubera tvaṃ mahābhāgaḥ sarvadravyādhipaḥ prabhuḥ /",
    "S04bsu062_u:53_18": "śrīsaṃpatsadguṇādhāro rājarājo bhaviṣyasi //",
    "S04bsu062_u:53_19": "datvā śrīguṇasaṃpattīḥ pradatvā saṃprabodhayan /",
    "S04bsu062_u:53_20": "bodhimārge pratiṣṭhāpya pālayasva sadā jagat //",
    "S04bsu062_u:53_21": "evaṃ sa trijagatnnātho lokeśvaro jinātmajaḥ /",
    "S04bsu062_u:53_22": "sarvāṃstān svāatmajān devān samāmaṃtryaivamādiśat //",
    "S04bsu062_u:53_23": "yūyaṃ sarve mahāsattvāḥ saṃbodhivratacāriṇaḥ /",
    "S04bsu062_u:53_24": "sarvasattvahitaṃ kṛtvā pracaradhvaṃ sadā śubhe //",
    "S04bsu062_u:53_25": "evaṃ kṛtvā mahatpuṇyaṃ śrīsamṛddhisamanvitāḥ /",
    "S04bsu062_u:53_26": "ante saṃbodhimāsādya saṃbuddhapadamāpsyatha //",
    "S04bsu062_u:53_27": "ityevaṃ tatsamādiṣṭaṃ śrutvā sarve prabodhitāḥ /",
    "S04bsu062_u:53_28": "te devāḥ pratinandantastatheti pratiśuśruvuḥ //",
    "S04bsu062_u:54_0": "[Gkv_45]",
    "S04bsu062_u:54_1": "evaṃ te sakalā devāḥ dhṛtvā tasyānuśāsanam /",
    "S04bsu062_u:54_2": "bodhicaryāṃ samādhāya saṃpracerujagaddhite //",
    "S04bsu062_u:54_3": "tadanuśāsanādeva sarvalokādhipā api /",
    "S04bsu062_u:54_4": "bodhicaryāvrataṃ dhṛtvā saṃcarire jagaddhite //",
    "S04bsu062_u:54_5": "evaṃ sa trijagacchāstā lokeśvaro jinātmajaḥ /",
    "S04bsu062_u:54_6": "bodhisattvamahābhijñaḥ sarvalokādhipeśvaraḥ //",
    "S04bsu062_u:54_7": "ye tasya trijagacchāstuḥ śraddhayā śaraṇaṃ gatāḥ /",
    "S04bsu062_u:54_8": "sarve te vimalātmano naiva gacchanti durgatim //",
    "S04bsu062_u:54_9": "sadā sadgatisaṃjātāḥ saddharmaśrīsukhānvitāḥ /",
    "S04bsu062_u:54_10": "niḥkleśā bodhimāsādhya saṃbuddhapadamāpnuyuḥ //",
    "S04bsu062_u:54_11": "sarve 'pi sugatāstasya śraddhayā śaraṇaṃ gatāḥ /",
    "S04bsu062_u:54_12": "dhyātvānusmṛtimādhyāya pracaranto jagaddhite //",
    "S04bsu062_u:54_13": "eatatpuṇyānubhāvena niḥkleśā vimalāśayāḥ /",
    "S04bsu062_u:54_14": "jitvā māragaṇān bodhiṃ prāpya gatāḥ sunirvṛtim //",
    "S04bsu062_u:54_15": "atītā api saṃbuddhā vartamānā anāgatāḥ /",
    "S04bsu062_u:54_16": "sarve 'pi te jagacchāstuḥ śraddhayā śaraṇaṃ gatāḥ //",
    "S04bsu062_u:54_17": "dhyātvānusmṛtimādhāya pracaranto jagaddhite /",
    "S04bsu062_u:54_18": "bodhicaryāvrataṃ dhṛtvā kṛtvā sarvajagaddhitam //",
    "S04bsu062_u:54_19": "krameṇa bodhisaṃbhāraṃ pūrayitvā yathāvidhi /",
    "S04bsu062_u:54_20": "jitvā māragaṇān sarvān bodhiṃ prāpyābhavan jināḥ //",
    "S04bsu062_u:54_21": "bhavanti ca bhaviṣyanti dharmarājā munīśvarāḥ /",
    "S04bsu062_u:54_22": "arhantaḥ sugatā nāthāḥ sarvajñāstrivināyakāḥ //",
    "S04bsu062_u:54_23": "evaṃ sa trijagannātho lokeśvaro maharddhimān /",
    "S04bsu062_u:54_24": "bodhisattvo mahāsattvaḥ sarvalokādhipeśvaraḥ //",
    "S04bsu062_u:54_25": "sarvasattvahitārthena bodhicaryāvrataṃ caran /",
    "S04bsu062_u:54_26": "sarvān sattvān svayaṃ paśyannavabhāsya samuddharan //",
    "S04bsu062_u:54_27": "bodhimārge pratiṣṭhāpya cārayitvā śubhe vṛṣe /",
    "S04bsu062_u:54_28": "bodhayan suprasannāṃstān preṣayati sukhāvatīm //",
    "S04bsu062_u:55_0": "[Gkv_46]",
    "S04bsu062_u:55_1": "evam sa jagadādīśo lokeśvaro jinātmajaḥ /",
    "S04bsu062_u:55_2": "bodhisattvo mahāsattvaḥ sarvadharmahitārthabhṛt //",
    "S04bsu062_u:55_3": "nāsti tasya samaṃ kaścit saddharmaguṇapuṇyavān /",
    "S04bsu062_u:55_4": "kuto 'dhiko bhavettena lokeśvaro jagatprabhuḥ //",
    "S04bsu062_u:55_5": "ityevaṃ sugataiḥ sarvaiḥ saṃbuddhaiḥ sarvadarśibhiḥ /",
    "S04bsu062_u:55_6": "lokeśaguṇamāhātmyaṃ samādiṣṭaṃ śrutaṃ mayā //",
    "S04bsu062_u:55_7": "īdṛkpuṇyaguṇodbhāvaṃ lokeśasya vipaśvinaḥ /",
    "S04bsu062_u:55_8": "minīndreṇa samādiṣṭaṃ purā mayābhisaṃśrutam //",
    "S04bsu062_u:55_9": "tasmāllokeśavaraḥ sarvasaṃghādhipo jagadguruḥ /",
    "S04bsu062_u:55_10": "sevanīyaḥ prayatnena saddharmaguṇavāṃchibhiḥ //",
    "S04bsu062_u:55_11": "ye hyasya śaraṇaṃ gatvā bhajanti śraddhayā mudā /",
    "S04bsu062_u:55_12": "durgatiṃ te na gacchanti sarvatrāpi kadācana //",
    "S04bsu062_u:55_13": "sadā sadgatisaṃjātā dharmaśrīsukhabhāginaḥ /",
    "S04bsu062_u:55_14": "śubhotsāhaṃ prabhuṃjante prānte yānti sukhāvatīm //",
    "S04bsu062_u:55_15": "ityevaṃ hi samādiṣṭaṃ śākyasiṃhena tāyinā /",
    "S04bsu062_u:55_16": "śrutvā sarve sabhālokāḥ prābhyanandan prabodhitāḥ //",
    "S04bsu062_u:56_0": "// iti śrīmaheśvarādidevasamutpādanaprakaraṇam //",
    "S04bsu062_u:57_0": "5. sarvākāra sarvasattva prabodhana bodhicaryāvatāraṇa prakaraṇa",
    "S04bsu062_u:58_0": "atha sarvanīvaraṇaviṣkambhī sugatātmajaḥ /",
    "S04bsu062_u:58_1": "sāṃjalirbhagavantaṃ taṃ praṇatvā caivamabravīt //",
    "S04bsu062_u:58_2": "bhagavansa mahāsattvo lokeśvara jagatprabhuḥ /",
    "S04bsu062_u:58_3": "kadeha samupāgached draṣṭumicchāmi taṃ prabhum //",
    "S04bsu062_u:58_4": "iti taduktamākarṇya bhagavān sa munīśvaraḥ /",
    "S04bsu062_u:58_5": "viṣkambhinaṃ mahāsattvaṃ tamālokyaivamādiśat //",
    "S04bsu062_u:59_0": "[Gkv_47]",
    "S04bsu062_u:59_1": "viṣkambhin sa mahāsattvo nāgacchediha sāṃpratam /",
    "S04bsu062_u:59_2": "anyatra narake sattvānuddhartumabhigacchati //",
    "S04bsu062_u:59_3": "sarvatrāpi svayaṃ gatvā saṃpaśyannarakāśritān /",
    "S04bsu062_u:59_4": "sarvān sattvān samuddhṛtya preṣayati sukhāvatīm //",
    "S04bsu062_u:59_5": "evaṃ sa sarvadā sattvān svayaṃ paśyan dine dine /",
    "S04bsu062_u:59_6": "asaṃkhyeyān samuddhṛtya preṣayati sukhāvatīm //",
    "S04bsu062_u:59_7": "evaṃ kurvan sa lokeśo bodhicaryāvrataṃ caran /",
    "S04bsu062_u:59_8": "asaṃkhyapuṇyaratnādyaśrīsamṛddho virājate //",
    "S04bsu062_u:59_9": "tasya puṇyamasaṃkhyeyamaprameyaṃ bahūttamam /",
    "S04bsu062_u:59_10": "sarvairapi munīndraistatpramātuṃ naiva śakyate //",
    "S04bsu062_u:59_11": "ityevaṃ sugataiḥ sarvaiḥ purākhyātaṃ mayā śrutam /",
    "S04bsu062_u:59_12": "tadatrāhaṃ pravakṣyāmi śṛṇudhyaṃ yūyamādarāt //",
    "S04bsu062_u:59_13": "tadyathābhūt purā śāstā śikhi nāma tathāgataḥ /",
    "S04bsu062_u:59_14": "sarvajño 'rhanmahābhijñoḥ dharmarājo munīśvaraḥ //",
    "S04bsu062_u:59_15": "sarvavidyādhirājendraḥ saṃbuddhaḥ sugato jinaḥ /",
    "S04bsu062_u:59_16": "mārajit sarvalokendrastraidhātukavināyakaḥ //",
    "S04bsu062_u:59_17": "tadāsaṃ bodhisattvo 'haṃ dānaśūro 'bhidho gṛhī /",
    "S04bsu062_u:59_18": "sadādānarato dhīraḥ sarvasattvahitārthabhṛt //",
    "S04bsu062_u:59_19": "sadā sa śikhinastasya munīndrasya jagadguroḥ /",
    "S04bsu062_u:59_20": "satkṛtya śraddhayā nityaṃ prābhajan samupasthitaḥ //",
    "S04bsu062_u:59_21": "tadā tena munīndreṇa samākhyātaṃ mayā śrutam /",
    "S04bsu062_u:59_22": "lokeśvarasya saddharmasādhanodbhavakauśalam //",
    "S04bsu062_u:59_23": "iti tena munīndreṇa samāakhyātaṃ niśamya saḥ /",
    "S04bsu062_u:59_24": "bodhisattvo mahāsattvo viṣkambhī caivamabravīt //",
    "S04bsu062_u:59_25": "bhagavan kidṛśaṃ tasya lokeśasya mahātmanaḥ /",
    "S04bsu062_u:59_26": "saddharmasādhanodbhūtaṃ kauśalaṃ bhavatā śrutam //",
    "S04bsu062_u:59_27": "bhagavanstatsamākhyāya sarvānasmān prabodhaya /",
    "S04bsu062_u:59_28": "sarvalokā ime śrutvā bhaveyustadguṇāratāḥ //",
    "S04bsu062_u:60_0": "[Gkv_48]",
    "S04bsu062_u:60_1": "iti saṃprārthitaṃ tena śrutvāsau bhagavān jinaḥ /",
    "S04bsu062_u:60_2": "sarvāṃllokān sabhāsīnān samālokyaivamādiśat //",
    "S04bsu062_u:60_3": "yadā sa bhagavāṃcchāstā śikhī tathāgato jinaḥ /",
    "S04bsu062_u:60_4": "sarvalokasabhāmadhye sasāṃghikaḥ samāśritaḥ //",
    "S04bsu062_u:60_5": "ādimadhyāntakalyāṇaṃ saṃbodhiguṇasādhanam /",
    "S04bsu062_u:60_6": "saddharmaṃ samupādeṣṭuṃ samārabhejjagaddhite //",
    "S04bsu062_u:60_7": "tadā tasya mukhadvārānnānāvarṇāḥ suraśmayaḥ /",
    "S04bsu062_u:60_8": "vinirgatā jagatsarvamavabhāsya pracerire //",
    "S04bsu062_u:60_9": "kṛtvā sarvatra lokeṣu subhadrāṇi samantataḥ /",
    "S04bsu062_u:60_10": "punarāgatya sā kāntistadāśrama upāgatāḥ //",
    "S04bsu062_u:60_11": "śikhinaṃ taṃ mahābhijñaṃ dharmarājaṃ munīśvaram /",
    "S04bsu062_u:60_12": "tridhā pradakṣiṇīkṛtya tanmukhājye samāviśat //",
    "S04bsu062_u:60_13": "tatsatpuṇyaprabhāṃ dṛṭvā lokeśvaraḥ sa vismitaḥ /",
    "S04bsu062_u:60_14": "amitābhaṃ jinaṃ natvā papracchaivaṃ samādarāt //",
    "S04bsu062_u:60_15": "bhagavan kasya satpuṇyakāntiriyaṃ samāgatā /",
    "S04bsu062_u:60_16": "tadbhavān samupādiśya saṃbodhayatu no guro //",
    "S04bsu062_u:60_17": "iti taduktamākarṇya bhagavān so 'mitaprabhaḥ /",
    "S04bsu062_u:60_18": "lokeśvaraṃ mahāsattvaṃ tamālokyaivamādiśat //",
    "S04bsu062_u:60_19": "kulaputra śikhī nāma saṃbuddho 'rhanmunīśvaraḥ /",
    "S04bsu062_u:60_20": "sarvajñastrigacchāstā dharmarājastathāgataḥ //",
    "S04bsu062_u:60_21": "vihāre jetakodyāne samāśritaḥ sasāṃghikaḥ //",
    "S04bsu062_u:60_22": "sarvalokasabhāmadhye samāsīnaḥ prabhāsayan /",
    "S04bsu062_u:60_23": "saddharmaṃ samupādeṣṭuṃ prārambhaṃ kurute 'dhunā //",
    "S04bsu062_u:60_24": "tasyeyaṃ suprabhākāntirmukhadvārādvinirgatā /",
    "S04bsu062_u:60_25": "sarvatra bhuvaneṣvevamavabhāsya pracaryate //",
    "S04bsu062_u:60_26": "ihāpi samupāyātā bhāsayantī pracāritā /",
    "S04bsu062_u:60_27": "parāvṛtya munestasya mukhe prāviśate 'dhunā //",
    "S04bsu062_u:60_28": "ityādiṣṭaṃ munīndreṇa lokeśvaraḥ prasāditaḥ /",
    "S04bsu062_u:60_29": "amitābhaṃ munīndraṃ taṃ praṇatvaivamabhāṣata //",
    "S04bsu062_u:61_0": "[Gkv_49]",
    "S04bsu062_u:61_1": "bhagavan dharmarājaṃ taṃ draṣṭumicchāmi sāṃpratam /",
    "S04bsu062_u:61_2": "tattatrāhaṃ gatiṣyāmi tadājñāṃ dātumarhati //",
    "S04bsu062_u:61_3": "iti saṃprārthitaṃ tena lokeśena niśamya saḥ /",
    "S04bsu062_u:61_4": "amitābho munīndrastaṃ lokeśamevamabavrīt //",
    "S04bsu062_u:61_5": "kulaputra munīndraṃstaṃ yadi draṣṭuṃ tvamicchasi /",
    "S04bsu062_u:61_6": "gaccha madvacanenāpi kauśalyaṃ spraṣṭumarhasi //",
    "S04bsu062_u:61_7": "padmaṃ samupasaṃsthāpya tasya paśyan sabhāmapi /",
    "S04bsu062_u:61_8": "samupāśritya saddharmaṃ śrutvā gacchānumoditaḥ //",
    "S04bsu062_u:61_9": "ityādiṣṭaṃ munīndreṇa śrutvā lokeśvaro mudā /",
    "S04bsu062_u:61_10": "sāṃjalistaṃ jinaṃ natvā saṃbhāsayaṃstato 'carat //",
    "S04bsu062_u:61_11": "yadā tataḥ sukhāvatyāṃ saṃprasthitaḥ sa bhāsayan /",
    "S04bsu062_u:61_12": "tadā sarvā mahī sābdhiḥ sāgādhā ca prakampitā //",
    "S04bsu062_u:61_13": "pravarṣādviyato hemaratnamayaṃ mahotpalam /",
    "S04bsu062_u:61_14": "nirutpātaṃ śubhotsāhaṃ prāvartata samantataḥ //",
    "S04bsu062_u:61_15": "tadāśramamahodyāne kalpavṛkṣāḥ samutthitāḥ /",
    "S04bsu062_u:61_16": "divyavastrasuvarṇādiratnālaṃkāralambitāḥ //",
    "S04bsu062_u:61_17": "nānākusumavṛkṣāśca sugaṃdhipuṣpaśobhitāḥ /",
    "S04bsu062_u:61_18": "anekafalavṛkṣāśca divyarasafalānatāḥ //",
    "S04bsu062_u:61_19": "aṣṭāṃguṇasaṃpannajalapūrṇāḥ sarovarāḥ /",
    "S04bsu062_u:61_20": "nānāpuṣpābhisaṃkīrṇāḥ prādurbhūtā manoramāḥ //",
    "S04bsu062_u:61_21": "vividhapuṣpavarṇāṇi dravyāṇi vividhānyapi /",
    "S04bsu062_u:61_22": "hemādidhāturatnāni vastrāṇi bhūṣaṇāni ca //",
    "S04bsu062_u:61_23": "suvarṇasurasāsvādasaṃpannabhojanānyapi /",
    "S04bsu062_u:61_24": "dhānyādivrīhijātāni pravarṣanta tadāśrame //",
    "S04bsu062_u:61_25": "tatra ca saptaratnāni saṃjātāni jināśrame /",
    "S04bsu062_u:61_26": "sarvā bhūmiśca sauvarṇā nirbhāsā saṃbabhau tadā //",
    "S04bsu062_u:61_27": "tadā lokeśvara padmaṃ sahastrapatraṃ suvarṇikam /",
    "S04bsu062_u:61_28": "saptaratnamayo jvālaṃ samādāya tataścaran //",
    "S04bsu062_u:62_0": "[Gkv_50]",
    "S04bsu062_u:62_1": "evaṃ tatra subhadrāṇāṃ nimittaṃ saṃprakāśayan /",
    "S04bsu062_u:62_2": "avabhāsya jagallokaṃ samālokya samantataḥ //",
    "S04bsu062_u:62_3": "prāṇino duḥkhinaḥ sarvān samuddhṛtya prayatnataḥ /",
    "S04bsu062_u:62_4": "bodhimārge pratiṣṭhāpya saṃpreṣayan sukhāvatīm //",
    "S04bsu062_u:62_5": "sudhāraśmiṃ samutsṛjya saṃbhāsayan samantataḥ /",
    "S04bsu062_u:62_6": "saṃbuddhaṃ śikhinaṃ tadvihāramupācarat //",
    "S04bsu062_u:62_7": "tāni bhadranimittāni vilokya tatsabhāśritaḥ /",
    "S04bsu062_u:62_8": "ratnapāṇirmahāsattva boddhisattvo 'bhilokayan //",
    "S04bsu062_u:62_9": "vismitaḥ sahasotthāya pustaḥ samupācarat /",
    "S04bsu062_u:62_10": "udvahannuttarāsaṃgaṃ jānubhyāṃ bhuvi saṃsthitaḥ //",
    "S04bsu062_u:62_11": "bhagavantaṃ munīndraṃ taṃ saṃbuddhaśikhinaṃ mudā /",
    "S04bsu062_u:62_12": "kṛtāṃjalipuṭo natvā papracchaivaṃ samādarāt //",
    "S04bsu062_u:62_13": "bhagavan kasya prabhākāntiriyamiha samāgatā /",
    "S04bsu062_u:62_14": "mahadbhadranimittāni dṛśyante prodbhavāni ca //",
    "S04bsu062_u:62_15": "bhagavanstatsamādiśya sarvānimān sabhāśritān /",
    "S04bsu062_u:62_16": "vismayākulacittāntaḥ prabodhayitumarhati //",
    "S04bsu062_u:62_17": "iti saṃprārthitaṃ tena śrutvā śikhī tathāgataḥ /",
    "S04bsu062_u:62_18": "ratnapāṇiṃ mahāsattvaṃ taṃ paśyannevamādiśat //",
    "S04bsu062_u:62_19": "ratnapāṇe mahāsattva dṛśyante yadihādhunā /",
    "S04bsu062_u:62_20": "mahadbhadranimittāni saṃjātāni samantataḥ //",
    "S04bsu062_u:62_21": "taddhetuṃ saṃpravakṣyāmi śṛṇudhvamidamādarāt /",
    "S04bsu062_u:62_22": "yūyaṃ sarve prasīdantaḥ pratibudhyānumodata //",
    "S04bsu062_u:62_23": "yaḥ śrīmāṃjagannātho bodhisattvo jinātmajaḥ /",
    "S04bsu062_u:62_24": "sarvasaṃghādhipaḥ śāsta sarvalokādhipeśvaraḥ /",
    "S04bsu062_u:62_25": "samantabhadrakārī sa āryāvalokiteśvaraḥ /",
    "S04bsu062_u:62_26": "sattvān paśyan samuddhartuṃ sukhāvatyāṃ viniścaran //",
    "S04bsu062_u:62_27": "puṇyaraśmiṃ samutsṛjya saṃbhāsayan samantataḥ /",
    "S04bsu062_u:62_28": "śodhayaṃstrijagallokaṃ kṛtvā bhadraṃ samantataḥ //",
    "S04bsu062_u:63_0": "[Gkv_51]",
    "S04bsu062_u:63_1": "pāpino 'pi durācārān sarvatra narakeṣvapi /",
    "S04bsu062_u:63_2": "nimagnāṃstān samālokya samuddhṛtya samantata //",
    "S04bsu062_u:63_3": "bodhayitvā prayatnena kṛtvā saddharmalālasān /",
    "S04bsu062_u:63_4": "mameha darśanaṃ kartuṃ samupāgacchapi sāṃpratam /",
    "S04bsu062_u:63_5": "tasyeyaṃ suprabhā kāntirbhāsayantī samāgatā //",
    "S04bsu062_u:63_6": "īdṛgdranimittāni saṃjātāni samaṃtataḥ /",
    "S04bsu062_u:63_7": "bhadraheturayaṃ tasya lokeśasyāgataḥ khalu //",
    "S04bsu062_u:63_8": "ityādiṣṭaṃ munīndreṇa ratnapāṇirniśamya saḥ /",
    "S04bsu062_u:63_9": "saṃbuddhaṃ taṃ sabhāṃ tāṃ ca samālokyaivamabravīt //",
    "S04bsu062_u:63_10": "bhagavan sa mahāsattvo lokeśvaro jagatprabhuḥ /",
    "S04bsu062_u:63_11": "nāgacchati kadāgatcched draṣṭumicchāmi taṃ prabhum //",
    "S04bsu062_u:63_12": "iti tenoditaṃ śrutvā bhagavān sa śikhī jinaḥ /",
    "S04bsu062_u:63_13": "ratnapāṇiṃ tamālokya sabhāṃ cāpyevamādiśat //",
    "S04bsu062_u:63_14": "āgacchet sa mahāsattvo lokeśvaraḥ suduḥkhitaḥ /",
    "S04bsu062_u:63_15": "sattvān sarvān samuddhṛtya preṣayitvā sukhāvatīm //",
    "S04bsu062_u:63_16": "prathamamiha māṃ draṣṭumāgacchet sa kṛpānidhiḥ /",
    "S04bsu062_u:63_17": "tadā taṃ trijagannāthaṃ paśca bhaja samādarāt //",
    "S04bsu062_u:63_18": "ityādiṣṭaṃ munīndreṇa śrutvā sa ratnabhṛnmudā /",
    "S04bsu062_u:63_19": "saha sarvasabhālokaistasthau taddarśanotsukaḥ //",
    "S04bsu062_u:63_20": "tadāsau trijagannātho lokeśvaraḥ prabhāsayan /",
    "S04bsu062_u:63_21": "dūrāttaṃ sugataṃ paśyan vihāre samupāviśat //",
    "S04bsu062_u:63_22": "taṃ lokeśaṃ samāyātaṃ samīkṣya sugatātmajam /",
    "S04bsu062_u:63_23": "sarve lokāḥ sabhāsīnāḥ samutthāya praṇemire //",
    "S04bsu062_u:63_24": "ratnapāṇistamāyātaṃ saṃpaśyan sahasotthitaḥ /",
    "S04bsu062_u:63_25": "sāṃjaliḥ samupāgamya vavande tatpadāmbuje //",
    "S04bsu062_u:63_26": "evaṃ sa vandyamānastaiḥ sarvalokaiḥ prabhāsayan /",
    "S04bsu062_u:63_27": "śikhinaṃ taṃ samālokya purataḥ samupācarat //",
    "S04bsu062_u:64_0": "[Gkv_52]",
    "S04bsu062_u:64_1": "taṃ samāyātamālokya bhagavān sa śikhī mudā /",
    "S04bsu062_u:64_2": "svāgataṃ te mahāsattva kauśalamityapṛcchata //",
    "S04bsu062_u:64_3": "ityādiṣṭaṃ munīndreṇa śrutvā sa sugatātmajaḥ /",
    "S04bsu062_u:64_4": "kauśalaṃ me sadā śāstariti vadannupācarat //",
    "S04bsu062_u:64_5": "tatrāsau trijagannāthaḥ śikhinaṃ taṃ munīśvaram /",
    "S04bsu062_u:64_6": "vanditvā taṃ mahāpadmamupasthāpyaivabravīt //",
    "S04bsu062_u:64_7": "bhagavannamitābhena śāstremaṃ prahitaṃ kajam /",
    "S04bsu062_u:64_8": "kuśalaṃ cāpi sarvatra pṛcchata te samantataḥ //",
    "S04bsu062_u:64_9": "iti taduktamākarṇya bhagavān sa śikhī mudā /",
    "S04bsu062_u:64_10": "gṛhītvā taṃ mahāpadmaṃ vāme sthāpyaivamabravīt //",
    "S04bsu062_u:64_11": "sarvatra kauśalamatra kvacittasyāpi kauśalam /",
    "S04bsu062_u:64_12": "iti pṛṣṭvā munīndraiśca tanevaṃ paryapṛcchata //",
    "S04bsu062_u:64_13": "kulaputra tvayā sattvāḥ kiyanto narakāśritāḥ /",
    "S04bsu062_u:64_14": "samuddhṛtya śubhe sthāpya preṣitāste sukhāvatīm //",
    "S04bsu062_u:64_15": "iti pṛṣṭe munīndreṇa lokeśvaro vilokya saḥ /",
    "S04bsu062_u:64_16": "saṃbuddhaṃ taṃ sabhāṃ cāpi samālokyaivamabravīt //",
    "S04bsu062_u:64_17": "bhagavan bahavo 'saṃkhyeyāḥ sattvā narakāśritāḥ /",
    "S04bsu062_u:64_18": "te sarve 'pi prayatnena mayālokya samuddhṛtāḥ //",
    "S04bsu062_u:64_19": "tadyathā ye mahāduṣṭā avīcau karmabhoginaḥ /",
    "S04bsu062_u:64_20": "raurave kālasūtre ca hāhavatapane 'pi ca //",
    "S04bsu062_u:64_21": "tāpane 'gnidhaṭe ye ca śālmalike ca pāpinaḥ /",
    "S04bsu062_u:64_22": "saṃghāate cāndhakāre ca śītodake 'sipatrake //",
    "S04bsu062_u:64_23": "evamanyaṣu sarveṣu narakeṣu samantataḥ /",
    "S04bsu062_u:64_24": "svakṛtakarmabhuṃjānāṃ tiṣṭhanto duḥkhabhoginaḥ //",
    "S04bsu062_u:64_25": "tīvraduḥkhāgnisantaptā mūḍhā viluptacetanāḥ /",
    "S04bsu062_u:64_26": "te sarve 'pi mayoddhṛtya saṃpreṣitāḥ sukhāvatīm //",
    "S04bsu062_u:64_27": "bhūtāḥ pretāḥ piśācāśca kṣuptipāsāgnidāhitāaḥ /",
    "S04bsu062_u:64_28": "sūcimukhādayo duṣṭā viṇmūtrāmedhyabhoginaḥ //",
    "S04bsu062_u:65_0": "[Gkv_53]",
    "S04bsu062_u:65_1": "paśavo 'pi ca ye duṣṭāḥ pakṣiṇo 'pi durāratāḥ /",
    "S04bsu062_u:65_2": "kṛmikīṭādayaścāpi svakarmafalabhoginaḥ //",
    "S04bsu062_u:65_3": "te 'pi sarve mayālokya mocayitvā svakarmataḥ /",
    "S04bsu062_u:65_4": "samuddhṛtya prayatnene saṃpreṣitāḥ sukhāvatīm //",
    "S04bsu062_u:65_5": "evamanye 'pi sattvā ye martyā daityāḥsurā api /",
    "S04bsu062_u:65_6": "adharmābhiratā duṣṭā bhraṣṭā narakagāminaḥ //",
    "S04bsu062_u:65_7": "te 'pi sarve mayāalokya bodhiyitvā prayatnataḥ /",
    "S04bsu062_u:65_8": "sadharme saṃpratiṣṭhāpya saṃpreṣitā jinālaye //",
    "S04bsu062_u:65_9": "evaṃ nityaṃ mayālokya prāṇino durito 'rddhatāḥ /",
    "S04bsu062_u:65_10": "sarve 'pi narakāsīnāstīvraduḥkhāgnitāpitāḥ //",
    "S04bsu062_u:65_11": "dine dine 'pyasaṃkhyeyā samuddhṛtya prayatnataḥ /",
    "S04bsu062_u:65_12": "bodhiyitvā śubhe sthāpya cārayitvā susaṃvare /",
    "S04bsu062_u:65_13": "bodhimārge niyujyaivaṃ saṃpreṣitā jinālaye //",
    "S04bsu062_u:65_14": "yathā mayā pratijñātaṃ tathā karttavyameva tat /",
    "S04bsu062_u:65_15": "iti nityaṃ samālokya sattvā dharme 'bhiyojitāḥ //",
    "S04bsu062_u:65_16": "yāvantaḥ prāṇinaḥ sarve yāvanna bodhibhāginaḥ /",
    "S04bsu062_u:65_17": "tāvadahaṃ na saṃbodhiṃ saṃprāpnuyāṃ jagaddhite //",
    "S04bsu062_u:65_18": "iti dṛḍhā pratijñā me yāvanna paripūritā /",
    "S04bsu062_u:65_19": "tāvat sattvān samālokya samuddhṛtya prayatnataḥ //",
    "S04bsu062_u:65_20": "bodhayitvāpi kṛtvā ca caturbrahmavihāriṇaḥ /",
    "S04bsu062_u:65_21": "bodhimārge pratiṣṭhāpya preṣayeyaṃ sukhāvatīm //",
    "S04bsu062_u:65_22": "ityevaṃ bhagavaṃcchāste bodhicaryāṃ samācaran /",
    "S04bsu062_u:65_23": "sarvasattvahitaṃ kṛtvā care tridhātukeṣvapi //",
    "S04bsu062_u:65_24": "evaṃ nityaṃ jagallokia kṛtvā bhadrasukhotsavam /",
    "S04bsu062_u:65_25": "pracaraṃ pracarāmyevaṃ cariṣyāmi sadā bhave //",
    "S04bsu062_u:65_26": "ityuktvā sa mahāsattvo lokeśvaro jinātmajaḥ /",
    "S04bsu062_u:65_27": "bhūyastaṃ śikhinaṃ natvā samanujñāmayācata //",
    "S04bsu062_u:65_28": "bhagavan gantumicchāmi sattvānuddhartumanyataḥ /",
    "S04bsu062_u:65_29": "tadanujñāṃ pradatvā me prasīdatu jagaddhite //",
    "S04bsu062_u:66_0": "[Gkv_54]",
    "S04bsu062_u:66_1": "iti taduktamākarṇya sa śikhī bhagavān mudā /",
    "S04bsu062_u:66_2": "lokeśvaraṃ mahābhijñaṃ tamālokyāivamabravīt //",
    "S04bsu062_u:66_3": "sidhyatu te mahāsattva kāryaṃ saṃbodhisādhanam /",
    "S04bsu062_u:66_4": "gaccha loke hitaṃ kurvan saṃcarasva sukhaṃ sadā //",
    "S04bsu062_u:66_5": "ityādiṣṭaṃ munīndreṇa lokeśvaro jagatprabhuḥ /",
    "S04bsu062_u:66_6": "śikhinaṃ dharmarājaṃ taṃ praṇatvā prācarattataḥ //",
    "S04bsu062_u:66_7": "prakramittvā tataḥ so 'gnipiṇḍa iva samujjvalan /",
    "S04bsu062_u:66_8": "ākāśe 'ntarhito 'nyatra bhuvene bhāsayan yayau //",
    "S04bsu062_u:66_9": "tamevaṃ khe gataṃ dṛṣṭvā ratnapāṇiḥ sa vismitaḥ /",
    "S04bsu062_u:66_10": "śikhinaṃ bhagavantaṃ taṃ samālokyaivamabravīt //",
    "S04bsu062_u:66_11": "bhagavaṃstrijagadbharturlokeaśsya mahānmanaḥ /",
    "S04bsu062_u:66_12": "kiyatsukṛtasaṃbhāraṃ vidyate tatsamādiśa //",
    "S04bsu062_u:66_13": "iti saṃprārthitaṃ tena śrutvā sa bhagavāṃchikhī /",
    "S04bsu062_u:66_14": "ratnapāṇistamālokya samāmaṃtryaivamādiśat //",
    "S04bsu062_u:66_15": "kulaputra śṛṇu cāsya lokeśasya jagatprabhoḥ /",
    "S04bsu062_u:66_16": "puṇyaskandhaṃ pravakṣyāmi sattvānāṃ bhadrakāraṇe //",
    "S04bsu062_u:66_17": "tadyathaike mahāsattvāḥ sarveṣāmapi dehinām /",
    "S04bsu062_u:66_18": "sarvadā sarvasatkārairbhajanti samupasthitāḥ //",
    "S04bsu062_u:66_19": "teṣāṃ puṇyāni yāvanti tāni sarvāṇi sadguroḥ /",
    "S04bsu062_u:66_20": "lokeśsyaikavālāgre iti sarve jinā jaguḥ //",
    "S04bsu062_u:66_21": "tadyathāpi caturdvīpe meghā varṣanti sarvadā /",
    "S04bsu062_u:66_22": "tatsarvajalabindūnāṃ saṃkhyātuṃ śakyate mayā //",
    "S04bsu062_u:66_23": "na tu lokeśvarasyāsya bodhisattvasya satprabhoḥ /",
    "S04bsu062_u:66_24": "puṇyaskandhapramāṇāni kartuṃ kenāpi śakyate //",
    "S04bsu062_u:66_25": "sarvaṣāmapi cābdhīṇāṃ sarveṣāmapi cāmbhasām /",
    "S04bsu062_u:66_26": "ekaikabindhusaṃkhyāni kartuṃ śaknomyahaṃ dhruvam //",
    "S04bsu062_u:66_27": "na tu lokeśvarasyāsya saṃbodhivratacāriṇaḥ /",
    "S04bsu062_u:66_28": "puṇyasaṃbhārasaṃkhyāni kartuṃ śaknomyahaṃ khalu //",
    "S04bsu062_u:67_0": "[Gkv_55]",
    "S04bsu062_u:67_1": "sarveṣāmapi jantūnāṃ caturdvīpanivāsinām /",
    "S04bsu062_u:67_2": "ekaikaromasaṃkhyābhiḥ pramāṇaṃ śakyate kila //",
    "S04bsu062_u:67_3": "na tu lokeśvarasyāsya saddharmasadguṇāmbudheḥ /",
    "S04bsu062_u:67_4": "bodhisaṃbhārapuṇyānāṃ pramātuṃ śakyate mayā //",
    "S04bsu062_u:67_5": "hemaratnamayān stūpān paramāṇurajopamān /",
    "S04bsu062_u:67_6": "vidhāya sarvadābhyarcya prabhajet samupasthitaḥ //",
    "S04bsu062_u:67_7": "saṃbuddhapratimāṃścaivaṃ paramāṇurajopamān /",
    "S04bsu062_u:67_8": "hemaratnamayān sthāpya sarve lokā mahotsavaiḥ //",
    "S04bsu062_u:67_9": "sadhāturatnapūjāṃgairbhajeyuḥ sarvadā mudā /",
    "S04bsu062_u:67_10": "etatpuṇyapramāṇāni kartuṃ śaknomyahaṃ dhruvam //",
    "S04bsu062_u:67_11": "naiva lokeśvarasyāsya caturbrahmavihāriṇaḥ /",
    "S04bsu062_u:67_12": "puṇyasaṃkhyāpramāṇāni kartuṃ śaknomi sarvathā //",
    "S04bsu062_u:67_13": "sarveṣāmapi vṛkṣāṇāṃ caturdvipamahīruhām /",
    "S04bsu062_u:67_14": "patrasaṃkhyāpramāṇāni kartuṃ śaknomyahaṃ khalu //",
    "S04bsu062_u:67_15": "naiva lokeśvarasyāsya sattvahitārthadāyinaḥ /",
    "S04bsu062_u:67_16": "puṇyasaṃkhyāpramāṇāni kartuṃ śaknomi sarvadā //",
    "S04bsu062_u:67_17": "sarve strīpuruṣā maryāścaturdvīpanivāsinaḥ /",
    "S04bsu062_u:67_18": "śrotāpattifale sthāpya cārayeyuḥ susaṃvaram //",
    "S04bsu062_u:67_19": "teṣāṃ puṇyapramāṇāni kartuṃ śaknomyahaṃ khalu /",
    "S04bsu062_u:67_20": "na tu lokeśapuṇyānāṃ pramātuṃ śaknuyāmaham //",
    "S04bsu062_u:67_21": "etān sarvānnarāṃścāpi bodhayitvā prayatnataḥ /",
    "S04bsu062_u:67_22": "sakṛdāgāminaḥ kṛtvā cārayeyuḥ śubhe sadā //",
    "S04bsu062_u:67_23": "eteṣāmapi puṇyānāṃ pramātuṃ śakyate khalu /",
    "S04bsu062_u:67_24": "naiva lokeśapuṇyānāṃ pramātuṃ śakyate kvacit //",
    "S04bsu062_u:67_25": "tathā ca mānavān sarvān bodhayitvānumodayan /",
    "S04bsu062_u:67_26": "anāgāmīfale sthāpya cārayeyuḥ susaṃbare //",
    "S04bsu062_u:67_27": "eteṣāmapi puṇyānāṃ pramātuṃ śakyate kila /",
    "S04bsu062_u:67_28": "naiva lokeśvarasyāsya pramātuṃ śakyate kvacit //",
    "S04bsu062_u:68_0": "[Gkv_56]",
    "S04bsu062_u:68_1": "tathaitān sakalān martyān bodhayitvā prayatnataḥ /",
    "S04bsu062_u:68_2": "arhatve saṃpratisthāpya cārayeyuḥ sunirvṛtau //",
    "S04bsu062_u:68_3": "eteṣāmapi puṇyānāṃ pramātuṃ śakyate mayā /",
    "S04bsu062_u:68_4": "na tu lokaeśvarasyāsya śakyate sugatairapi //",
    "S04bsu062_u:68_5": "tathā pratyekabodhau ca sarvān etān narānapi /",
    "S04bsu062_u:68_6": "bodhayitvā niyujyeva cārayeyuḥ sunirvṛtau //",
    "S04bsu062_u:68_7": "eteṣāmapi puṇyānāṃ pramātuṃ śakyate mayā /",
    "S04bsu062_u:68_8": "na tu lokeśvarasyāsya sarvairapi munīśvaraiḥ //",
    "S04bsu062_u:68_9": "eteṣāmapi sarveṣāṃ puṇyānāṃ pravaraṃ mahat /",
    "S04bsu062_u:68_10": "puṇyaṃ lokeśvarasyāsya bahvameyamuttamam //",
    "S04bsu062_u:68_11": "kiṃ mayaikena tatpuṇyaṃ pramātuṃ iha śakyate /",
    "S04bsu062_u:68_12": "sarvairapi munīndrairhī śakyate na kadācana //",
    "S04bsu062_u:68_13": "evamasau mahatpuṇyasaṃbhāraśrīsamṛddhimān /",
    "S04bsu062_u:68_14": "lokaśvaro mahāsattvo bodhisattvo jinātmajaḥ //",
    "S04bsu062_u:68_15": "nāstīdṛkpuṇyasaṃbhārasadguṇaśrīsamṛddhimān /",
    "S04bsu062_u:68_16": "tadanyo hi mahāsatvaḥ kutastraidhātukeṣvapi //",
    "S04bsu062_u:68_17": "ityevaṃ tanmahatpuṇyaṃ śrutvā yūyaṃ pramoditāḥ /",
    "S04bsu062_u:68_18": "tamīśaṃ śaraṇaṃ gatvā bhajadhvaṃ sarvadā bhave //",
    "S04bsu062_u:68_19": "ye tasya trijagadbharturlokeśasya jagatprabhoḥ /",
    "S04bsu062_u:68_20": "dhyātvā nāma samuccārya smṛtvā bhajanti sarvadā //",
    "S04bsu062_u:68_21": "te bhavakleśanirmuktāḥ pariśuddhatrimaṇḍalāḥ /",
    "S04bsu062_u:68_22": "dharmaśrīguṇasaṃpannāḥ saṃprayāyuḥ sukhāvatīm //",
    "S04bsu062_u:68_23": "tatrāmitābhanāthasya gatvā te śaraṇaṃ mudā /",
    "S04bsu062_u:68_24": "saddharmāmṛtamāsvādya rameyurbodhisādhinaḥ //",
    "S04bsu062_u:68_25": "bhūyaste bhagasaṃkleśairbādhiṣyante kadācana /",
    "S04bsu062_u:68_26": "garbhavāsamahadadukhaṃ labheyurna punarbhave //",
    "S04bsu062_u:68_27": "tasyāmeva sukhāvatyāṃ padme ratnameye vare /",
    "S04bsu062_u:68_28": "saṃjātā satataṃ dhyātvā tiṣṭheyustaṃ muniśvaram //",
    "S04bsu062_u:69_0": "[Gkv_57]",
    "S04bsu062_u:69_1": "tāvattatra sukhāvatyāṃ tiṣṭheyuste sukhānvitāḥ /",
    "S04bsu062_u:69_2": "yāvannāsya jagacchāstuḥ pratijñā paripūritā //",
    "S04bsu062_u:69_3": "krameṇa bodhisaṃbhāraṃ pūrayitvā jagaddhite /",
    "S04bsu062_u:69_4": "trividhāṃ bodhimāsādya sambuddhapadamāpnuyuḥ //",
    "S04bsu062_u:69_5": "ityevaṃ sugataiḥ sarveḥ samādiṣṭaṃ mayā śrutam /",
    "S04bsu062_u:69_6": "tadasya lokanāthasya bhajantu bodhivāṃchinaḥ //",
    "S04bsu062_u:69_7": "ityādiṣṭaṃ munīndreṇa ratnapāṇīrniśamya saḥ /",
    "S04bsu062_u:69_8": "śikhinaṃ bhagavantaṃ taṃ samālokyaivamabravīt //",
    "S04bsu062_u:69_9": "bhagavannasya pratijñā yā sudṛḍhātimahatyasau /",
    "S04bsu062_u:69_10": "kiyatā khalu kālena saṃpūritā bhaviṣyate //",
    "S04bsu062_u:69_11": "kathamekātmanā tena sarve traidhātukāśritāḥ /",
    "S04bsu062_u:69_12": "bodhimārge pratiṣṭhāpya saṃpreṣitāḥ sukhāvatīm //",
    "S04bsu062_u:69_13": "kathamasau mahāsattvaḥ sattvānnādhimuktikān /",
    "S04bsu062_u:69_14": "ekaḥ prabodhayan sarvān bodhimārge 'bhiyojayet //",
    "S04bsu062_u:69_15": "sattvāḥ ṣaḍgatisaṃjātā nānākarmānucāriṇaḥ /",
    "S04bsu062_u:69_16": "etān sarvān kathameko bodhayan paripācayet //",
    "S04bsu062_u:69_17": "iti tenoditaṃ śrutvā bhagavān sa śikhī jinaḥ /",
    "S04bsu062_u:69_18": "ratnapāṇiṃ mahāsattvaṃ tamālokyaivamabravīt //",
    "S04bsu062_u:69_19": "eko 'pyasau mahāsattvo mahābhijño jināṃśajaḥ /",
    "S04bsu062_u:69_20": "nānārupeṇa sattvānāṃ saddharma samupādiśat //",
    "S04bsu062_u:69_21": "bodhayan prāṇinaḥ sarvān dattvā dravyaṃ yathepsitam /",
    "S04bsu062_u:69_22": "bodhimārge pratiṣṭhāpya preṣayati jinālayam //",
    "S04bsu062_u:69_23": "boddhān subuddharupeṇa buddhadharme niyojayan /",
    "S04bsu062_u:69_24": "bodhimārge pratiṣṭhāpya preṣayati sukhāvatīm //",
    "S04bsu062_u:69_25": "pratyekabuddharupeṇa pratyekabodhivāṃchinaḥ /",
    "S04bsu062_u:69_26": "bodhimārge pratiṣṭhāpya preṣayati sunirvṛtim //",
    "S04bsu062_u:69_27": "arhaddharmānusaṃraktānarhadrūpeṇa bodhayan /",
    "S04bsu062_u:69_28": "arhaddharme pratiṣṭhāpya preṣayati sukhāvatīm //",
    "S04bsu062_u:70_0": "[Gkv_58]",
    "S04bsu062_u:70_1": "bodhicaryeṣiṇo bodhisattvarupeṇa bodhayan /",
    "S04bsu062_u:70_2": "bodhicaryāvrate sthāpya cārayati jagatddhite //",
    "S04bsu062_u:70_3": "tathopāsakarupeṇa prabodhayanūpāsakan //",
    "S04bsu062_u:70_4": "bodhimārge pratiṣṭhāpya cārayati susaṃvaram //",
    "S04bsu062_u:70_5": "tathā ca śivarupeṇa śaivān sarvān prabodhayan /",
    "S04bsu062_u:70_6": "bodhimārge niyujyāsau cārayati jagaddhite //",
    "S04bsu062_u:70_7": "evaṃ sa vaiṣṇavān sarvān viṣṇurupeṇa bodhyan /",
    "S04bsu062_u:70_8": "bodhimārge niyujyāpi cārayati jagaddhite //",
    "S04bsu062_u:70_9": "tathā ca brāhmaṇān sarvān brahmarupeṇa bodhayan /",
    "S04bsu062_u:70_10": "bodhimārge pratiṣṭhāpya cārayanti jagaddhite //",
    "S04bsu062_u:70_11": "tathaindrānindrarupeṇa sarvānapi prabodhayan /",
    "S04bsu062_u:70_12": "bodhimārge pratiṣṭhāpya cārayati jagaddhite //",
    "S04bsu062_u:70_13": "tathā sūryasya vaineyān sūryerupeṇa bodhayan /",
    "S04bsu062_u:70_14": "bodhimārge pratiṣṭhāpya cārayati jagaddhite //",
    "S04bsu062_u:70_15": "tathā ca candravaineyāṃścandrarupreṇa bodhayan /",
    "S04bsu062_u:70_16": "bodhimārge pratiṣṭhāpya cārayati jagaddhite //",
    "S04bsu062_u:70_17": "tathā ca vahnivaineyān vahnirupeṇa bodhayan /",
    "S04bsu062_u:70_18": "bodhimārge pratiṣṭhāpya cārayati jagaddhite //",
    "S04bsu062_u:70_19": "tathā ca yamavaineyān yamarupeṇa bodhayan /",
    "S04bsu062_u:70_20": "evaṃ varuṇarupeṇa vaineyān varuṇasya ca //",
    "S04bsu062_u:70_21": "tathā ca vāyuvaineyān vāyurupeṇa bodhayan /",
    "S04bsu062_u:70_22": "vaineyān rākṣasasyāpi rakṣorupeṇa bodhayan //",
    "S04bsu062_u:70_23": "yakṣarupeṇa yakṣasya vaineyān saṃprabodhayan /",
    "S04bsu062_u:70_24": "nāgarupeṇa nāgasya vaineyān saṃprabodhayan //",
    "S04bsu062_u:70_25": "tathā bhūteśarupeṇa vaineyān bhūtaparerapi /",
    "S04bsu062_u:70_26": "tathā gaṇeśarupeṇa vaineyān gaṇapasya ca //",
    "S04bsu062_u:70_27": "tathā gandharvarupeṇa gāndharvadharmacāriṇaḥ /",
    "S04bsu062_u:70_28": "tathā kinnararupeṇa vaineyān kinnarasya ca //",
    "S04bsu062_u:71_0": "[Gkv_59]",
    "S04bsu062_u:71_1": "vidyādharasya rupeṇa vaidyādharān prabodhayan /",
    "S04bsu062_u:71_2": "tathā bhairavavaineyān rupeṇa bhairavasya ca //",
    "S04bsu062_u:71_3": "tathā kumāravaineyān skandarupeṇa bodhayan //",
    "S04bsu062_u:71_4": "mahākālasya rupeṇa vaineyāṃstasya bodhayan /",
    "S04bsu062_u:71_5": "mahākālasya rupeṇa vaineyāṃstasya bodhayan //",
    "S04bsu062_u:71_6": "mātṛkāṇāṃ ca rupeṇa vaineyān saṃprabodhayan /",
    "S04bsu062_u:71_7": "bodhimārge pratiṣṭhāpya cārayati jagaddhite //",
    "S04bsu062_u:71_8": "evaṃ yasya yasya vaineyān sattvān yantena bodhayan /",
    "S04bsu062_u:71_9": "tasya tasyaiva rupeṇa yogayati jagaddhite //",
    "S04bsu062_u:71_10": "evaṃ sa ṛṣivaineyānṛṣirupeṇa bodhayan /",
    "S04bsu062_u:71_11": "yogirupeṇa vaineyān yoginaścāpi bodhayan //",
    "S04bsu062_u:71_12": "tathā ca yativaineyān yatirupeṇa bodhayan /",
    "S04bsu062_u:71_13": "tathā tapasvavaineyāṃstapasvirupeṇa bodhayan //",
    "S04bsu062_u:71_14": "tathā tairthikarupeṇa tīrthikāṃścāpi bodhayan /",
    "S04bsu062_u:71_15": "tathā ca rājavaineyān rājarupeṇa bodhayan //",
    "S04bsu062_u:71_16": "vaiśyarupeṇa vaineyān vaiśyasyāpi prabodhayan /",
    "S04bsu062_u:71_17": "śūdrarupeṇa śūdrasya vaineyāṃśca prabodhayan //",
    "S04bsu062_u:71_18": "gṛhapateścāpi vaineyāṃstadrūpeṇa prabodhayan /",
    "S04bsu062_u:71_19": "tathā ca maṃtrīvaineyān maṃtrīrupeṇa bodhayan //",
    "S04bsu062_u:71_20": "tathā cāmātyarupeṇa tadvaineyān prabodhayan /",
    "S04bsu062_u:71_21": "tathā ca yodhṛvaineyān yodhṛrupeṇa kāṃścana //",
    "S04bsu062_u:71_22": "evaṃ ca bhṛtyarupeṇa dāsarupeṇa kāṃścana /",
    "S04bsu062_u:71_23": "kāṃscicca sārthabhṛdrūpeṇa śinpirupeṇa kāṃścana //",
    "S04bsu062_u:71_24": "tathā ca vaidyarupeṇa vaṇigrūpeṇa kāṃścana /",
    "S04bsu062_u:71_25": "kāṃścicca pitṛrupeṇa mātṛrupeṇa kāṃścana //",
    "S04bsu062_u:71_26": "tathā ca bhrātṛrupeṇa bhāryārupeṇa kāṃścana /",
    "S04bsu062_u:71_27": "rupeṇāpi bhaginyāśca putrarupeṇa kāṃścana //",
    "S04bsu062_u:71_28": "kaścidduhitṛrupeṇa pautrarupeṇa kāṃścana /",
    "S04bsu062_u:71_29": "evaṃ pitāmahādīnāṃ jñātīnāṃ suhṛdāmapi //",
    "S04bsu062_u:72_0": "[Gkv_60]",
    "S04bsu062_u:72_1": "baṃdhumitrasahāyānāṃ rupeṇa paribodhayan /",
    "S04bsu062_u:72_2": "kāṃścicca śatrurupeṇa saṃtrāsayan prayatnataḥ //",
    "S04bsu062_u:72_3": "kāṃściccaṇḍālarupeṇa caurarupeṇa kāṃścana /",
    "S04bsu062_u:72_4": "saddharme prerayitvaiva cararayati jagaddhite //",
    "S04bsu062_u:72_5": "evaṃ siṃhādijantūnāṃ rupeṇa trāsayannapi /",
    "S04bsu062_u:72_6": "paśūnāṃ pakṣiṇāṃ cāapi kṛmikīṭādiprāṇinām //",
    "S04bsu062_u:72_7": "rupeṇa trāsayitvāpi bodhayitvā ca yatnataḥ /",
    "S04bsu062_u:72_8": "bodhimārge pratiṣṭhāpya cārayati jagacchubhe //",
    "S04bsu062_u:72_9": "evamasau mahāsattvo lokanātho jagatprabhuḥ /",
    "S04bsu062_u:72_10": "nānārupeṇa sarveṣāṃ sattvānāṃ bodhayan manaḥ //",
    "S04bsu062_u:72_11": "trāsayannapi saddharme prerayasi prayatnataḥ //",
    "S04bsu062_u:72_12": "evaṃ sa trijagannātho bodhisattvo jinātmajaḥ /",
    "S04bsu062_u:72_13": "sarvān sattvān samuddhṛtya preṣayati sukhāvatīm //",
    "S04bsu062_u:72_14": "evaṃ kṛtvā sa lokeśaḥ sarvalokādhipeśvaraḥ /",
    "S04bsu062_u:72_15": "ṣaḍgatibhavacārīṇāṃ duṣṭānāmapi mūḍhānām //",
    "S04bsu062_u:72_16": "saddharmasadguṇaśrīmanmāhaiśvaryasamṛddhimān //",
    "S04bsu062_u:72_17": "nāsti tena samaḥ kaścitpuṇyaśrīguṇavānapi /",
    "S04bsu062_u:72_18": "dayālurbhadrasaṃcārī traidhātubhuvaneṣvapi //",
    "S04bsu062_u:72_19": "evaṃ tasya mahatpuṇyaṃ matvā saṃbodhivāṃchinaḥ /",
    "S04bsu062_u:72_20": "śraddhayā śaraṇaṃ gatvā smṛtvā dhyātvā bhajaṃti te //",
    "S04bsu062_u:72_21": "ye tasya śaraṇaṃ gatvā smṛtvā dhyātvā bhajaṃti te /",
    "S04bsu062_u:72_22": "sarve hi vimalātmāno bhadrāśayāḥ śubheṃdriyāḥ //",
    "S04bsu062_u:72_23": "bodhisatvā mahāsatvāḥ pracaraṃtaḥ sadā śubhe /",
    "S04bsu062_u:72_24": "trividhāṃ bodhimāsādhya nirvṛtiṃ padamāpnuyuḥ //",
    "S04bsu062_u:72_25": "ityādiṣṭaṃ munīṃdreṇa ratnapāṇirniśamya saḥ /",
    "S04bsu062_u:72_26": "atyadbhutasamakrāntahadayaścaivamabravīt //",
    "S04bsu062_u:72_27": "paramādbhutaprāpto 'haṃ bhagavan yadīdṛśaṃ kvacit /",
    "S04bsu062_u:72_28": "dharmaśrīguṇamāhātmyaṃ dṛṣṭaṃ na śrūyate 'pi na //",
    "S04bsu062_u:73_0": "[Gkv_61]",
    "S04bsu062_u:73_1": "īdṛśaṃ puṇyasaṃbhāraṃ jinānāmapi na kvacit /",
    "S04bsu062_u:73_2": "dṛśyate śrūyate nāpi kadācana mayā khalu //",
    "S04bsu062_u:73_3": "evaṃ tenoditaṃ śrutvā bhagavān sa śikhī jinaḥ /",
    "S04bsu062_u:73_4": "ratnapāṇiṃ mahāsattvaṃ tamālokyaivamādiśat //",
    "S04bsu062_u:73_5": "sarvākārasubhadrāṃśo viśvarupo maṇiryathā /",
    "S04bsu062_u:73_6": "cintāmaṇirmahāratna iva sarvahitārthabhṛt //",
    "S04bsu062_u:73_7": "kāmadhenuryathākāmaṃ bhogyaṃ saṃpattisaṃbharaḥ /",
    "S04bsu062_u:73_8": "kalpavṛkṣo yathā bhadraśrīsamṛddhipradāyakaḥ //",
    "S04bsu062_u:73_9": "bhagraghaṭo yathā sarvasattvavāṃchitapūrakaḥ /",
    "S04bsu062_u:73_10": "lokeśvaraḥ sa sarveṣāṃ vāṃchitārthābhipūrakaḥ //",
    "S04bsu062_u:73_11": "bodhisattvo jagadbhartā viśvanātho jagatprabhuḥ /",
    "S04bsu062_u:73_12": "sarvadharmādhipaśśāstā sarvalokādhipeśśvaraḥ //",
    "S04bsu062_u:73_13": "kiṃ vakṣyate 'sya māhātmyaṃ bodhiśrīguṇasaṃbhṛtaḥ /",
    "S04bsu062_u:73_14": "śakyate na samākhyātuṃ sarvairapi munīśvaraiḥ //",
    "S04bsu062_u:73_15": "tadyathāsau mahāsattvo durdāntānapi bodhayan /",
    "S04bsu062_u:73_16": "bodhimārge pratiṣṭhāpya cārayati jagaddhite //",
    "S04bsu062_u:73_17": "vajrakukṣiguhā khyātā jambūdvipe 'tra vidyate /",
    "S04bsu062_u:73_18": "tatrānekasahastrāni vasanti sma suradviṣām //",
    "S04bsu062_u:73_19": "tatra gatvā surāṇāṃ sa śāstṛrupeṇa saṃsaran /",
    "S04bsu062_u:73_20": "saddharmaṃ samupādeṣṭuṃ paśyaṃstān samupācarat //",
    "S04bsu062_u:73_21": "taṃ dṛṣṭvā samupāyātamācāryaṃ te 'surā mudā /",
    "S04bsu062_u:73_22": "sarve te sahasopetya praṇatvaivaṃ babhāṣire //",
    "S04bsu062_u:73_23": "svāgataṃ te samayāsi praṇatvaivaṃ babhāṣire //",
    "S04bsu062_u:73_24": "svāgataṃ te samāyasi kaścit sarvatra kauśalam /",
    "S04bsu062_u:73_25": "kṛpayā naḥ samālokya dharmamādeṣṭumarhasi //",
    "S04bsu062_u:73_26": "bhavatā yadyathādiṣṭaṃ tattathā vayamādarāt /",
    "S04bsu062_u:73_27": "śrutvā dhṛtvā cariṣyāmaḥ saṃsārasukhasādhane //",
    "S04bsu062_u:73_28": "iti saṃprārthante sarve dānavāstaṃ guruṃ mudā /",
    "S04bsu062_u:73_29": "sabhāsane pratiṣṭhāpya dharmaṃ śrotumupāśrayan //",
    "S04bsu062_u:74_0": "[Gkv_62]",
    "S04bsu062_u:74_1": "tān sarvān samupāsīnān dṛṣṭvā sa sugatātmajaḥ /",
    "S04bsu062_u:74_2": "daityānāṃ dharmamārabhya saddharmaṃ samupādiśat //",
    "S04bsu062_u:74_3": "bhavantaḥ śrūyatvā dharmeṃ saṃsārasukhasādhanam /",
    "S04bsu062_u:74_4": "vakṣyate 'tra mayā yuṣmatsaṃsāraguḥkhamuktaye //",
    "S04bsu062_u:74_5": "maitracitā bhavanto 'tra śāntacitā jitendriyāḥ /",
    "S04bsu062_u:74_6": "dayācittāśca sattveṣu bhavadhyaṃ samācāriṇaḥ //",
    "S04bsu062_u:74_7": "tataḥ satyasamācārāḥ pariśuddhāśayā mudā /",
    "S04bsu062_u:74_8": "triratnaśaraṇaṃ gatvā caradhvaṃ poṣadhaṃ vratam //",
    "S04bsu062_u:74_9": "dhṛtvā tadavratarājākhyaṃ saṃsārabhadrakāriṇaḥ /",
    "S04bsu062_u:74_10": "śṛṇudhvaṃ cāpi kāraṇḍavyūhasūtrasubhāṣite //",
    "S04bsu062_u:74_11": "ye śrutvedaṃ mahāyānasūtrarājaṃ subhāṣitam /",
    "S04bsu062_u:74_12": "triratnaśaraṇaṃ gatvā caranti poṣadhaṃ vratam //",
    "S04bsu062_u:74_13": "teṣāṃ sarvāṇi pāpāni paṃcānantaryakānyapi /",
    "S04bsu062_u:74_14": "niḥśeṣaṃ parinaṣṭāni bhaviṣyanti sadā bhave //",
    "S04bsu062_u:74_15": "ye ca śrutvānudanti śraddadhāsyanti cādarāt /",
    "S04bsu062_u:74_16": "gṛhiṣyanti likhiṣyanti svādhyāsyanti pramoditāḥ //",
    "S04bsu062_u:74_17": "ye ca likhāpayiṣyanti vācayiṣyanti sarvadā /",
    "S04bsu062_u:74_18": "sadānucintayiṣyanti bhāvayiṣyanti cādarāta //",
    "S04bsu062_u:74_19": "parebhyo vistareṇārthamupadeṣyanti sādarāt /",
    "S04bsu062_u:74_20": "satkāraiḥ śraddhayā nityaṃ pūjayiṣyanti sarvadā //",
    "S04bsu062_u:74_21": "te eva sukhitā dhanyāḥ saṃsārasukhabhāginaḥ /",
    "S04bsu062_u:74_22": "na te durgatiduḥkhāni bhojyante 'pi kadācana //",
    "S04bsu062_u:74_23": "sadāsadgatisaṃjātāḥ saṃsārasukhabhoginaḥ /",
    "S04bsu062_u:74_24": "sadguṇaśrīmahatsapadṛddhimanto maharddhikāḥ //",
    "S04bsu062_u:74_25": "bodhicaryāvrataṃ dhṛtvā svaparātmahitodyatāḥ /",
    "S04bsu062_u:74_26": "kṛtvā sarvatra bhadrāṇi cariṣyanti sadā bhave //",
    "S04bsu062_u:74_27": "prānte jātismarāste ca bodhipraṇihitāśayāḥ /",
    "S04bsu062_u:74_28": "triratnaśaraṇaṃ gatvā sameṣyanti sunirvṛtim //",
    "S04bsu062_u:75_0": "[Gkv_63]",
    "S04bsu062_u:75_1": "yadā kāle samāyāte teṣāṃ nirvṛtivāṃchinām /",
    "S04bsu062_u:75_2": "dvādaśā sugatāḥ prekṣya samupāgamya sammukham //",
    "S04bsu062_u:75_3": "upasthitāḥ samālokya spṛṣṭvā puṇyasudhākaraiḥ /",
    "S04bsu062_u:75_4": "saṃpaśyantaḥ samāśvāsya mānayantyevamādarāt //",
    "S04bsu062_u:75_5": "mā bhaiṣīḥ kulaputrātra tiṣṭhālaṃ vyasudhīratām /",
    "S04bsu062_u:75_6": "yanmahāyānakāraṇyūhasūtraṃ tvayā śrutam //",
    "S04bsu062_u:75_7": "tatte nāsti bhayaṃ kiṃcidadurgateśca kadācana /",
    "S04bsu062_u:75_8": "gamanāya sukhāvatyāṃ mārgeste pariśodhitaḥ //",
    "S04bsu062_u:75_9": "yuṣmadarthe sukhāvatyāṃ divyālaṃkārabhūṣaṇam /",
    "S04bsu062_u:75_10": "divyāmṛtasubhogyaṃ ca saṃsthāpitamahattamam //",
    "S04bsu062_u:75_11": "ityāśvāsya munīndrāstān tyaktadehān sukhāvatim /",
    "S04bsu062_u:75_12": "nītvāmitābhanāthasya sthāpayeyuḥ sabhāsane //",
    "S04bsu062_u:75_13": "tatrāmitābhanāthasya pītvā dharmāmṛtaṃ mudā /",
    "S04bsu062_u:75_14": "bodhicaryāvrataṃ dhṛtvā pracareyuḥ sadāpi te //",
    "S04bsu062_u:75_15": "krameṇa bodhisaṃbhāraṃ pūrayitvā jagaddhite /",
    "S04bsu062_u:75_16": "trividhāṃ bodhimāsādya samāpsyanti sunirvṛtim //",
    "S04bsu062_u:75_17": "iatyevaṃ sugataiḥ sarvaiḥ samākhyātaṃ mayā śrutam /",
    "S04bsu062_u:75_18": "tathā samuditaṃ śrūtvā yūyaṃ sarve 'numodata //",
    "S04bsu062_u:75_19": "yadyevaṃ nirvṛtiṃ gantuṃ sarve yūyaṃ samicchatha /",
    "S04bsu062_u:75_20": "triratnaśaraṇaṃ gatvā carata poṣadhavratam //",
    "S04bsu062_u:75_21": "mahāyānasūtrarājaṃ kāraṇḍavyūhamuttamam /",
    "S04bsu062_u:75_22": "śrutvā sadā samādhāya carate bodhisaṃvaram //",
    "S04bsu062_u:75_23": "etatpuṇyānubhāvena sadāa bhuktvā mahāsukham /",
    "S04bsu062_u:75_24": "niḥkleśā vimalātmānaḥ pariśuddhatrimaṇḍalāḥ //",
    "S04bsu062_u:75_25": "bodhicaryāvrataṃ dhṛtvā saṃcaranto jagaddhite /",
    "S04bsu062_u:75_26": "bodhisattvā mahāsatvāḥ sarvasaṃsārapālakāḥ //",
    "S04bsu062_u:75_27": "tataḥ prānte sukhāvatyāṃ gatvā bhuktvā mahatsukham /",
    "S04bsu062_u:75_28": "saddharmamitābhasya śrutvā śubhe cariṣyatha //",
    "S04bsu062_u:76_0": "[Gkv_64]",
    "S04bsu062_u:76_1": "tatrāpi bodhisaṃbhāraṃ pūrayitvā yathākramam /",
    "S04bsu062_u:76_2": "trividhāṃ bodhimāsādhya saṃprāpsyatha sunirvṛtim //",
    "S04bsu062_u:76_3": "etanmayā samākhyātaṃ yadi nirvṛtimicchatha /",
    "S04bsu062_u:76_4": "śrutvā yathā mayoddiṣṭaṃ tathā carata sarvadā //",
    "S04bsu062_u:76_5": "iti tena samādiṣṭaṃ śrutvā sarve 'pi te 'surāḥ /",
    "S04bsu062_u:76_6": "tathetyabhyanumoditvā tathā caritumīcchire //",
    "S04bsu062_u:76_7": "tataste dānavāḥ sarve nirvṛtisukhavāṃchinaḥ /",
    "S04bsu062_u:76_8": "tamācāryaṃ punarnatvā prārthayannevamādarāt //",
    "S04bsu062_u:76_9": "śāstarbhavatsamādiṣṭaṃ śrutvā vayaṃ prabodhitāḥ /",
    "S04bsu062_u:76_10": "tathā caritumicchāmastatsamādeṣṭumarhati //",
    "S04bsu062_u:76_11": "iti taiḥ prārthitaṃ śrutvā sa lokeśo 'surātmadhṛt /",
    "S04bsu062_u:76_12": "sarvāṃstānasurān paśyan samāmantryaivamādiśat //",
    "S04bsu062_u:76_13": "bho bhavanto 'surāḥ sarve śṛṇuta tanmayoditam /",
    "S04bsu062_u:76_14": "śruvānumodanāṃ kṛtvā carataitad vrataṃ sadā //",
    "S04bsu062_u:76_15": "ādau sarve mahāyānasūtrarājaṃ varottamam /",
    "S04bsu062_u:76_16": "kāraṇḍavyūhamākarṇya prānumodya prabodhitāḥ //",
    "S04bsu062_u:76_17": "prātastīrthajale snātvā śuddhaśīlā jinendriyāḥ /",
    "S04bsu062_u:76_18": "triratnaśaraṇaṃ gatvā dhyānatvā lokeśvaraṃ prabhum //",
    "S04bsu062_u:76_19": "yathāvidhi samabhyarcya japastotrābhivandanaiḥ /",
    "S04bsu062_u:76_20": "saṃtosya prārthanāṃ kuryuḥ saṃbodhivratasādhanām //",
    "S04bsu062_u:76_21": "evaṃ vrataṃ samāpyaiva paṃcāmṛtairnirāmiṣaiḥ /",
    "S04bsu062_u:76_22": "bhojanaistṛtīye yāme kuryustatpālanaṃ mudā //",
    "S04bsu062_u:76_23": "evaṃ nitvaṃ yathāśakti māse māse 'pi sarvadā /",
    "S04bsu062_u:76_24": "aṣṭamyāṃ paṃcadaśyāṃ ca vrataṃ kuryuryathāvidhi //",
    "S04bsu062_u:76_25": "carataitadavrataṃ nityaṃ māse māse 'pi sarvadā /",
    "S04bsu062_u:76_26": "athaikavāramapyevaṃ varṣe caratkārtike //",
    "S04bsu062_u:76_27": "kārtike yaykṛtaṃ karma tatfalaṃ bahusattamam /",
    "S04bsu062_u:76_28": "aprmeyamasaṃkhyeyaṃ na kṣaṇuyāta kadācana //",
    "S04bsu062_u:77_0": "[Gkv_65]",
    "S04bsu062_u:77_1": "iti matvā samādhāya carataitadvrataṃ sadā /",
    "S04bsu062_u:77_2": "evaṃ sa samupādiśya tadvidhiṃ samupādiśat //",
    "S04bsu062_u:77_3": "tadācāryasamādiṣṭaṃ dhṛtvā sarve 'pi te 'surāḥ /",
    "S04bsu062_u:77_4": "yathāvidhi samādhāya precirustadavrataṃ sadā //",
    "S04bsu062_u:77_5": "tataste dānavāḥ sarve caturbrahmavihāriṇaḥ /",
    "S04bsu062_u:77_6": "bodhisattvā mahāsattvā babhūvurbhadracāriṇaḥ //",
    "S04bsu062_u:77_7": "evamasau mahābhijño durdāntānapi dānavān /",
    "S04bsu062_u:77_8": "bodhayitvā prayatnena bodhimārge prayojayet //",
    "S04bsu062_u:77_9": "evaṃ tasya jagacchāstuḥ puṇyaskandhaṃ mahadbahu /",
    "S04bsu062_u:77_10": "aprameyamasaṃkhyeyaṃ ityākhyātaṃ munīśvaraiḥ //",
    "S04bsu062_u:77_11": "evaṃ sa trijagannātho lokeśvaro jinātmajaḥ /",
    "S04bsu062_u:77_12": "svayaṃ paśyan jagatsarvaṃ pālayati sadā bhave //",
    "S04bsu062_u:77_13": "pāpiṣṭānapi durdāntānapi yatnaiḥ prabodhayan /",
    "S04bsu062_u:77_14": "bodhimārge niyujyaivaṃ preṣayati sunirvṛtim //",
    "S04bsu062_u:77_15": "tenāsau trijagacchāstā sarvalokādhipeśvaraḥ /",
    "S04bsu062_u:77_16": "bhajanīyaḥ sadā bhaktyā saṃbodhijñānavāṃchibhiḥ //",
    "S04bsu062_u:77_17": "tasya nāma samuccārya smṛtvā dhyātvā bhajanti ye /",
    "S04bsu062_u:77_18": "te nūnaṃ bodhimāsādhya nirvṛtiṃ samavāpnuyuḥ //",
    "S04bsu062_u:77_19": "ityādiṣṭaṃ munīndreṇa ratnapāṇirniśamya saḥ /",
    "S04bsu062_u:77_20": "prabodhitaḥ prasannātmā prābhyanandat sa pārṣadaḥ //",
    "S04bsu062_u:77_21": "ityevaṃ śikhinādiṣṭaṃ saṃbuddhena mayā śrutam /",
    "S04bsu062_u:77_22": "lokeśvarasya māhātmyaṃ puṇyaskandhaṃ mahattaram //",
    "S04bsu062_u:77_23": "iti tasya jagadbhartuḥ puṇyaskandhaṃ mahattaram /",
    "S04bsu062_u:77_24": "smṛtvā nāma samuccārya dhyātvāpi bhajatāṃ sadā //",
    "S04bsu062_u:77_25": "tasya nāma samucccārya smṛtvā dhyātvā bhajanti ye /",
    "S04bsu062_u:77_26": "te sarve vimalātmānaḥ saṃyāsyanti sukhāvatīm //",
    "S04bsu062_u:77_27": "tatrāmitābhanāthasya pītvā dharmāmṛtaṃ sadā /",
    "S04bsu062_u:77_28": "bodhicaryāvrataṃ dhṛtvā saṃcaranto jagaddhite //",
    "S04bsu062_u:77_29": "bodhisattvā mahābhijñāḥ pariśuddhatrimaṇḍalāḥ /",
    "S04bsu062_u:77_30": "trividhāṃ bodhimāsādhya nirvṛtipadamāpnuyuḥ //",
    "S04bsu062_u:77_31": "ityādiṣṭaṃ munīndreṇa śrīghanena sa pārṣadaḥ /",
    "S04bsu062_u:77_32": "śrutvā sarvanīvaraṇaviṣkambhī prābhyanandata //",
    "S04bsu062_u:78_0": "// iti śrīsarvākārasarvaprabodhanasaddharmasaṃcāraṇaṃ prakaraṇam //",
    "S04bsu062_u:79_0": "6. durdānta dānava prabodhana bodhicaryāvatāraṇa prakaraṇam",
    "S04bsu062_u:80_0": "atha sarvanīvaraṇaviṣkambhī sa jinātmajaḥ /",
    "S04bsu062_u:80_1": "bhagavantaṃ munīndraṃ taṃ punarnatvaivamabravīt //",
    "S04bsu062_u:80_2": "durklabhaṃ bhagavanstasya lokeśvarasya darśanam /",
    "S04bsu062_u:80_3": "saddharmaśravaṇaṃ cāpi sadā traidhātukeṣvapī //",
    "S04bsu062_u:80_4": "kadāsau trijagannātho lokeśvara ihāvrajet /",
    "S04bsu062_u:80_5": "draṣṭumicchāmyahaṃ śāstastaṃ sarvādhipatiṃ prabhum //",
    "S04bsu062_u:80_6": "iti tenoditaṃ śrutvā bhagavān sa munīśvaraḥ /",
    "S04bsu062_u:80_7": "viṣkambhinaṃ mahāsattvaṃ tamālokyaivamādiśat //",
    "S04bsu062_u:80_8": "bhūyastasya jagadbhartuḥ lokeśsya mahātmanaḥ /",
    "S04bsu062_u:80_9": "saddharmaguṇamāhātmyaṃ vakṣye tacchraṇutādarāt //",
    "S04bsu062_u:80_10": "asmin dvīpe 'sti kāṃcanyamayī bhūmirmanoramā /",
    "S04bsu062_u:80_11": "tatrānekasahasrāṇi vasanti smāmaradviṣām //",
    "S04bsu062_u:80_12": "tatrāsau trijagannātho lokeśvaro vilokayan /",
    "S04bsu062_u:80_13": "durdantān danujān duṣṭān samuddhartumupācarat //",
    "S04bsu062_u:80_14": "dadarśa tān mahāduṣṭān daśākuśale saṃcaratān /",
    "S04bsu062_u:80_15": "madamānātirdarpāndhān kleśāgnitāpitāśayān //",
    "S04bsu062_u:80_16": "saṃpaśyan karuṇātmā sa maitrīkāruṇyacoditaḥ /",
    "S04bsu062_u:80_17": "puṇyaraśmiṃ samutsṛjya prabhāsayannupācarat //",
    "S04bsu062_u:80_18": "tadraśmiparisaṃspṛṣṭāḥ sarve te sukhatānvitāḥ /",
    "S04bsu062_u:80_19": "atyadbhutasamāghrātacittā evaṃ vyacintayan //",
    "S04bsu062_u:80_20": "aho kuta iyaṃ kāntiḥ prāyāteha prasāritā /",
    "S04bsu062_u:80_21": "yayā spṛṣṭā vayaṃ sarve mahatsaukhyasamanvitāḥ //",
    "S04bsu062_u:81_0": "[Gkv_67]",
    "S04bsu062_u:81_1": "iti cintayatāṃ teṣāṃ sa lokeśśo jinātmajaḥ /",
    "S04bsu062_u:81_2": "pura ācāryarupeṇa saṃpaśyan samupācaran //",
    "S04bsu062_u:81_3": "tamevaṃ samupāyātaṃ dṛṣṭvā sarve 'pi te 'surāḥ /",
    "S04bsu062_u:81_4": "suprasannāḥ samāgamya praṇatvaivaṃ babhāṣire //",
    "S04bsu062_u:81_5": "svāgataṃ te śivaṃ kaścidvijayasvātra sadguro /",
    "S04bsu062_u:81_6": "praviśehāsane śāstaryatkāryaṃ tatsamādiśa //",
    "S04bsu062_u:81_7": "iti taiḥ prārthitaṃ śrutvā samāśritya sa āsane /",
    "S04bsu062_u:81_8": "sarvāṃstān samupāsīnān samālokyaivamabravīt //",
    "S04bsu062_u:81_9": "kasyeyaṃ kāntirāyātā yatpṛṣṭe no mahatsukham /",
    "S04bsu062_u:81_10": "manyadhvaṃ kiṃ bhavadbhistadbhutamiha jāyate //",
    "S04bsu062_u:81_11": "iti tenoditaṃ śrutvā sarve te dānavā api /",
    "S04bsu062_u:81_12": "śāstāraṃ taṃ samālokya pratyūcurevamādarāt //",
    "S04bsu062_u:81_13": "na jānīmo vayaṃ śāstaḥ kasyeyaṃ kāntirāgatā /",
    "S04bsu062_u:81_14": "tadbhavānnaḥ samādiśya prabodhayitumarhati //",
    "S04bsu062_u:81_15": "iti taiḥ prārthitaṃ śrutvā sa ācāryo vilokya tān /",
    "S04bsu062_u:81_16": "sarvāṃstadadbhutaṃ praṣṭukāmānevamabhāṣata //",
    "S04bsu062_u:81_17": "śṛṇvantu tadahaṃ vakṣye yadiyaṃ kāntirāgatā /",
    "S04bsu062_u:81_18": "śrutvā mayā yathākhyātaṃ tathā caritumarhatha //",
    "S04bsu062_u:81_19": "iti tena samādiṣṭaṃ śrutvā sarve 'pi te 'surāḥ /",
    "S04bsu062_u:81_20": "suprasannāśayā natvā taṃ gurumevamabruvan //",
    "S04bsu062_u:81_21": "śāstarbhavān yadamākamācāryo dharmadeśakaḥ /",
    "S04bsu062_u:81_22": "tadetadadbhutaṃ jātaṃ samupādeṣṭumarhati //",
    "S04bsu062_u:81_23": "iti taiḥ prārthyamānaḥ sa ācāryastān prasāditān /",
    "S04bsu062_u:81_24": "sarvān vismayasaṃpannān samālokyaivamādiśat //",
    "S04bsu062_u:81_25": "śṛṇudhvamādadyūyaṃ sarvaṃ tatra mamoditam /",
    "S04bsu062_u:81_26": "tadevamadbhutaṃ jātaṃ bodhayituṃ pravakṣyate //",
    "S04bsu062_u:81_27": "tadyathā yo jagannāthaḥ sarvatraidhātukādhipaḥ /",
    "S04bsu062_u:81_28": "jagacchāstā jagadbhartā bodhisattvo jinātmajaḥ //",
    "S04bsu062_u:82_0": "[Gkv_68]",
    "S04bsu062_u:82_1": "mahāsattvo mahābhijña āryāvalokiteśvaraḥ /",
    "S04bsu062_u:82_2": "maitrīkṣamāprasannātmā karuṇāmaya īśvaraḥ //",
    "S04bsu062_u:82_3": "sa trailokeśvaraḥ śrīmān saddharmapuṇyabhāskaraḥ /",
    "S04bsu062_u:82_4": "sarvān sattvān samuddhartuṃ carate tribhaveṣvapi //",
    "S04bsu062_u:82_5": "sarvatra sa samālokya sarvān sattvān prabodhayan /",
    "S04bsu062_u:82_6": "bodhimārge pratiṣṭhāpya preṣayati sukhāvatīm //",
    "S04bsu062_u:82_7": "sa evaṃ sarvalokeṣu sarveṣu nārakeṣvapi /",
    "S04bsu062_u:82_8": "nimagnān pāpino duṣṭānapi sattvān vilokayan //",
    "S04bsu062_u:82_9": "puṇyasudhākaraiḥ spṛṣṭvā samuddhṛtya prabodhayan //",
    "S04bsu062_u:82_10": "bodhimārge pratiṣṭhāpya preṣayati sukhāvatīm //",
    "S04bsu062_u:82_11": "dine dine sa ālokya samuddhṛya prabodhayan /",
    "S04bsu062_u:82_12": "apremeyānasaṃkhyeyān sattvān preṣayati sadgatau //",
    "S04bsu062_u:82_13": "evaṃ kṛtvā sa lokeśoo mahatpuṇyaiḥ samanvitaḥ /",
    "S04bsu062_u:82_14": "sarvadharmādhipaḥ śāstā dharmarājo jagatprabhuḥ //",
    "S04bsu062_u:82_15": "bodhisattvo mahāsatvaḥ sarvasattvahitārthabhṛt /",
    "S04bsu062_u:82_16": "sarvavidyādhipo dhīraḥ saṃbodhijñānabhāskaraḥ //",
    "S04bsu062_u:82_17": "ihāpi sa samāgatya sarvān sattvān prabodhayan /",
    "S04bsu062_u:82_18": "bodhimārge pratiṣṭhāpya saṃpreṣayet sukhāvatīm //",
    "S04bsu062_u:82_19": "ityevaṃ sa ihāgantuṃ puṇyaraśmi samutsṛjan /",
    "S04bsu062_u:82_20": "prabhāsayan jagallokaṃ saṃcaratve jinālayān //",
    "S04bsu062_u:82_21": "tasya puṇyaprabhākāntirihāpīyaṃ prasāritā /",
    "S04bsu062_u:82_22": "tayā yūyaṃ parispṛṣṭā mahatsukhasamanvitāḥ //",
    "S04bsu062_u:82_23": "tattasya śaraṇaṃ kṛtvā dhyātvā smṛvāpi sarvadā /",
    "S04bsu062_u:82_24": "nāmāpi ca samuccārya natvā bhajitumarhatha //",
    "S04bsu062_u:82_25": "ye tasya śaraṇaṃ kṛtvā dhyātvā smṛtvā samādarāt /",
    "S04bsu062_u:82_26": "śraddhayā nāma proccārya stutvā natvā bhajantyapi //",
    "S04bsu062_u:82_27": "sarve 'pi te na jāyante durgatīṣu kadācana /",
    "S04bsu062_u:82_28": "sadā sadgatisaṃjātāścaranti sarvadā śubhe //",
    "S04bsu062_u:83_0": "[Gkv_69]",
    "S04bsu062_u:83_1": "viratamārasaṃcārāḥ saddharmaguṇalālasāḥ /",
    "S04bsu062_u:83_2": "sarvasattvahitādhānasaṃbodhivratakāminaḥ //",
    "S04bsu062_u:83_3": "triratnabhajanotsāhāścaturbrahmavihāriṇaḥ /",
    "S04bsu062_u:83_4": "bhadraśrīguṇasaṃpattisamuddhāḥ sadguṇāratāḥ //",
    "S04bsu062_u:83_5": "yāvajjīvaṃ sukhaṃ bhuktvā svaparātmahitodyatāḥ /",
    "S04bsu062_u:83_6": "bodhicaryāvrataṃ dhṛtvā saṃcareran jagacchubhe //",
    "S04bsu062_u:83_7": "tato 'ntaḥsamaye teṣāṃ lokeśvaraḥ sa saṃmukham //",
    "S04bsu062_u:83_8": "upāgatya samāśvāsaṃ dadyādevaṃ vadatpuraḥ //",
    "S04bsu062_u:83_9": "mā bhaiṣīḥ kulaputrātra kiṃcinnā te bhayaṃ kvacit //",
    "S04bsu062_u:83_10": "triratnabhajanaṃ kṛtvā saddharmaṃ yat tvayārjitam /",
    "S04bsu062_u:83_11": "na tvaṃ yāyāḥ punaḥ kvāpi durgatiṣu kadācana /",
    "S04bsu062_u:83_12": "sadā sadgutisaṃjātāḥ saddharmaśrīsukhānvitaḥ /",
    "S04bsu062_u:83_13": "triratnabhajanaṃ kṛtvā saṃcarethāḥ susaṃvare //",
    "S04bsu062_u:83_14": "tathā yāvadbhuvaṃ loke bodhicaryāvrataṃ caran /",
    "S04bsu062_u:83_15": "kṛtvā sattvahitaṃ saukhyaṃ bhuktvā prānte vrajeddivi //",
    "S04bsu062_u:83_16": "tatrāpi tvaṃ mahāsaukhyaṃ bhuktvā caretsadā śubhe //",
    "S04bsu062_u:83_17": "evaṃ matvā samādhāya smṛtvā ratnatrayaṃ sadā /",
    "S04bsu062_u:83_18": "tiṣṭhāmo 'tra viṣīda tvaṃ mṛto 'pi satsukhaṃ labheḥ //",
    "S04bsu062_u:83_19": "sarveṣāmapi jantūnāṃ sasāre maraṇaṃ dhruvam /",
    "S04bsu062_u:83_20": "tvaṃ sukhenaiva muktvemaṃ kāyaṃ divyamavāpsyasi //",
    "S04bsu062_u:83_21": "yāvajjīvaṃ yathākāmaṃ bhuktvā svarge 'maraiḥ saha /",
    "S04bsu062_u:83_22": "tataścāpi sukhenaiva yāyādante sukhāvatīm //",
    "S04bsu062_u:83_23": "tatra gatvāmitābhasya triśāstuḥ samupāśritaḥ /",
    "S04bsu062_u:83_24": "sadā dharmāmṛtaṃ pītvā saṃcarethāḥ susaṃvare //",
    "S04bsu062_u:83_25": "tatraivaṃ suciraṃ bhuktvā saddharmaśrīsukhotsavam /",
    "S04bsu062_u:83_26": "prānte bodhiṃ samāsādya samāpnuyāḥ sunirvṛtim //",
    "S04bsu062_u:83_27": "ityante samaye teṣāṃ lokanāthaḥ sa saṃmukham /",
    "S04bsu062_u:83_28": "samāgatya samāśvāsaṃ datvābhayaṃ samarpayet //",
    "S04bsu062_u:84_0": "[Gkv_70]",
    "S04bsu062_u:84_1": "iti satyaṃ samākhyātaṃ sarvairapi munīśvaraiḥ /",
    "S04bsu062_u:84_2": "śrutaṃ mayā tathākhyātaṃ śruvānumodya caryatām //",
    "S04bsu062_u:84_3": "evaṃ matvāsya trailokanāthasya śaraṇaṃ gatāḥ /",
    "S04bsu062_u:84_4": "smṛtvā nāma samuccārya dhyātvā bhajata sarvadā //",
    "S04bsu062_u:84_5": "tathā vaḥ sarvadā bhadraṃ nirutpātaṃ bhaved dhruvam /",
    "S04bsu062_u:84_6": "yāvajjīvaṃ sukhaṃ bhuktvā yāyāntānte surālayam //",
    "S04bsu062_u:84_7": "tatrāpi suciraṃ bhuktvā divyakāmaṃ sukhotsavam /",
    "S04bsu062_u:84_8": "tato 'ntasamaye cyutvā saṃyāsyatha sukhāvatīm //",
    "S04bsu062_u:84_9": "tatra gatvāmitābhasya sarvadā samupasthitāḥ /",
    "S04bsu062_u:84_10": "pītvā dharmāmṛtaṃ puṇyaṃ mahotsāhaiścariṣyatha //",
    "S04bsu062_u:84_11": "tatrāpi suciraṃ bhuktvā saddharmaśrīmahotsavam /",
    "S04bsu062_u:84_12": "prānte saṃbodhimāsādya samavāpsyatha nirvṛtim /",
    "S04bsu062_u:84_13": "iti tena samādiṣṭaṃ śrutvā sarvai 'pi te 'surāḥ /",
    "S04bsu062_u:84_14": "tatheti prativijñāpya prabodhitāścaivamabruvan //",
    "S04bsu062_u:84_15": "śāstastathā kariṣyāmaḥ yathādiṣṭaṃ tvayādhunā /",
    "S04bsu062_u:84_16": "adyārabhya sadā tasya nāthasya śaraṇaṃ gatāḥ //",
    "S04bsu062_u:84_17": "smṛtvā dhyātvā samuccārya nāmāpi prabhajāmahe /",
    "S04bsu062_u:84_18": "tadasmākaṃ hitārthena bhavāṃstasya jagatprabhoḥ //",
    "S04bsu062_u:84_19": "vratasyāpi vidhānaṃ ca samupādeṣṭumarhati /",
    "S04bsu062_u:84_20": "iti taiḥ prārthitaṃ śrutvā sa ācāryo 'prabodhitān /",
    "S04bsu062_u:84_21": "sarvāṃstān dānavān dṛṣṭvā punarevamupādiśat /",
    "S04bsu062_u:84_22": "śṛṇudhvamasya vakṣyāmi vratavidhiṃ samāsataḥ //",
    "S04bsu062_u:84_23": "ādau tīrthe jale snātvā śuddhaśīlā jinendriyāḥ /",
    "S04bsu062_u:84_24": "brahmavihāriṇo bhūtvā caritvā poṣadhaṃ vratam /",
    "S04bsu062_u:84_25": "triratnaśaraṇaṃ gatvā dhyātvā taṃ sugatātmajam /",
    "S04bsu062_u:84_26": "lokeśvaraṃ samāvāhya samabhyarcya yathāvidhi /",
    "S04bsu062_u:84_27": "jagastotrādibhiḥ stutvā kṛtvā cāpi pradakṣiṇām /",
    "S04bsu062_u:84_28": "jagastotrādibhiḥ stutvā kṛtvā cāpi pradakṣiṇām /",
    "S04bsu062_u:84_29": "aṣṭāṃgai praṇatiṃ kṛvā smṛtvā cāpi samādarāt //",
    "S04bsu062_u:85_0": "[Gkv_71]",
    "S04bsu062_u:85_1": "nāmāni ca samuccārya dṛṣṭvā śrutvāpi tadguṇān /",
    "S04bsu062_u:85_2": "praśaṃsāmapi bhāṣitvā prakāśitvā ca sarvataḥ //",
    "S04bsu062_u:85_3": "satkṛtya śraddhayā sarvairupakaṇavastubhiḥ /",
    "S04bsu062_u:85_4": "yathāśakti samabhyarcya vanditvā bhajatābhavam /",
    "S04bsu062_u:85_5": "evaṃ nityaṃ samādhāya catussaṃdhyaṃ dine dine /",
    "S04bsu062_u:85_6": "yathāśakti bhajadhvaṃ taṃ dhyātvā smṛtvāpi bhāvataḥ //",
    "S04bsu062_u:85_7": "pratyahamekavāraṃ vā māse māse 'pi vā site /",
    "S04bsu062_u:85_8": "aṣṭamyāṃ pūrṇamāsyāṃ vā bhajadhvaṃ sarvadā tathā //",
    "S04bsu062_u:85_9": "evaṃ vidhāya sarve 'pi yūyametad guṇānvitāḥ /",
    "S04bsu062_u:85_10": "yathoktaṃ tatfalaṃ prāpya nūnaṃ yāsyatha nirvṛtim //",
    "S04bsu062_u:85_11": "iti tena samādiṣṭaṃ śrutvā sarve 'pi te 'surāḥ /",
    "S04bsu062_u:85_12": "prabodhitāḥ pramodantastathā caritumicchire //",
    "S04bsu062_u:85_13": "tataste dānavāssarve durdāntā madamāninaḥ /",
    "S04bsu062_u:85_14": "apyetatpuṇyasatsaukhyaprakāmamuditāśayāḥ //",
    "S04bsu062_u:85_15": "śuddhaśīlāḥ prasannāśca saddharmaguṇalālasāḥ /",
    "S04bsu062_u:85_16": "viratopāyasaṃcārāścaturbrahmvihāriṇaḥ //",
    "S04bsu062_u:85_17": "tena śāstrā yathādiṣṭaṃ tathādhāya samādarāt /",
    "S04bsu062_u:85_18": "tasya trailokanāthasya prakṛtvā śaraṇaṃ mudā //",
    "S04bsu062_u:85_19": "dhyātvā smṛtvā sadā nāma samuccārya yathāvidhi /",
    "S04bsu062_u:85_20": "poṣadhaṃ ca vrataṃ dhṛtvā prācaranta samāhitāḥ //",
    "S04bsu062_u:85_21": "yathāśakti samabhyarcya sarvopakaṇairapi /",
    "S04bsu062_u:85_22": "kṛtvā pradakṣiṇānyeva kṛtvā ca praṇatiṃ muhuḥ /",
    "S04bsu062_u:85_23": "aṣṭāṃgaiścāpi vanditvā prabhajantaḥ samācaran //",
    "S04bsu062_u:85_24": "evaṃ te dānavāḥ sarve śāntacaryā jitendriyāḥ /",
    "S04bsu062_u:85_25": "śuddhaśīlāḥ śubhācārāścatarbravihāriṇaḥ //",
    "S04bsu062_u:85_26": "parasparaṃ hitaṃ kṛtvā saddharmaguṇabhāṣiṇaḥ /",
    "S04bsu062_u:85_27": "bodhicaryāvratāraktā babhūvurbodhibhāginaḥ //",
    "S04bsu062_u:85_28": "evaṃ tān dānavān sarvānācāryaḥ sa prabodhayan /",
    "S04bsu062_u:85_29": "bodhimārge pratiṣṭhāpya samāmantrya tato 'carat //",
    "S04bsu062_u:86_0": "[Gkv_72]",
    "S04bsu062_u:86_1": "tataḥ so 'ntarhitaḥ khe sthaḥ prabhāsayan samantataḥ /",
    "S04bsu062_u:86_2": "dhṛtvā lokeśvaro mūrtiṃ sarvāṃstān samadarśayat //",
    "S04bsu062_u:86_3": "tamākāśe prabhāsantaṃ lokeśvaraṃ jinātmajam /",
    "S04bsu062_u:86_4": "dṛṣṭvā te dānavāssarve babhūvurvismayānvitāḥ //",
    "S04bsu062_u:86_5": "tatra te praṇatiṃ kṛtvā gatvā taṃ śaraṇaṃ mudā /",
    "S04bsu062_u:86_6": "japastotrādibhiḥ stutvā vanditvā prāvadaṃstathā //",
    "S04bsu062_u:86_7": "namaste bhagavannātha sadā te śaraṇaṃ sthitāḥ /",
    "S04bsu062_u:86_8": "bodhicaryāvrataṃ dhṛtvā carāma tatprasīdatu //",
    "S04bsu062_u:86_9": "yadasmadaparādhaṃ tat kṣantavyaṃ bhavatā sadā /",
    "S04bsu062_u:86_10": "evamasmān samālokya saṃpālayitumarhati //",
    "S04bsu062_u:86_11": "ityevaṃ te 'surāḥ sarve prārthayitvā samādarāt /",
    "S04bsu062_u:86_12": "aṣṭāṃgairapi taṃ natvā paśyanta eva tasthire //",
    "S04bsu062_u:86_13": "tataḥ sa trijagannātho datvā tebhyo jayāśiṣam /",
    "S04bsu062_u:86_14": "tataścāntarhito 'yatra sattvānuddhartumācarat //",
    "S04bsu062_u:86_15": "tataste dānavāḥ sarve bhūyo 'tidharmalālasāḥ /",
    "S04bsu062_u:86_16": "triratnabhajanaṃ kṛtvā saṃpraceruḥ sadā śubhe //",
    "S04bsu062_u:86_17": "evaṃ sa trijagannātho nānārupeṇa bodhayan /",
    "S04bsu062_u:86_18": "durdāntānapi saddharme niyojayati yatnataḥ //",
    "S04bsu062_u:86_19": "tenāsya trijagadbhartuḥ puṇyaskandhaṃ mahattaram /",
    "S04bsu062_u:86_20": "aprameyamasaṃkhyeyamityākhyātaṃ munīśvaraiḥ //",
    "S04bsu062_u:86_21": "ityasau trijagacchāstā sarvalokādhipeśvaraḥ /",
    "S04bsu062_u:86_22": "sarvajñaiḥ sugataiḥ sarvaiḥ praśaṃsitaḥ sadādarāt //",
    "S04bsu062_u:86_23": "iti tasya jagallokaiḥ puṇyamāhātmyasatkathām /",
    "S04bsu062_u:86_24": "śrutvānumodanāṃ kṛtvā praśaṃsya te samantataḥ //",
    "S04bsu062_u:86_25": "iti matvā sadā tasya lokeśasya jagatprabhoḥ /",
    "S04bsu062_u:86_26": "śraddhayā śaraṇe sthitvā bhaktavyaṃ saḥ sukhārthibhiḥ //",
    "S04bsu062_u:86_27": "ityevaṃ śikhinākhyātaṃ saṃbuddhena mayā śrutam /",
    "S04bsu062_u:86_28": "tathātra vaḥ samākhyātaṃ śrutvānupratibudhyatām //",
    "S04bsu062_u:86_29": "evaṃ matvāsya māhātmyaṃ saddharmaguṇavāṃchibhiḥ /",
    "S04bsu062_u:86_30": "kartuvyāḥ sarvadā bhaktyā dhyātvā smṛtvāpi bhāvataḥ //",
    "S04bsu062_u:86_31": "ye tasya śaraṇe sthitvā dhyātvā smṛtvāpi bhāvataḥ /",
    "S04bsu062_u:86_32": "nāmāpi ca samuccārya bhajanti sarvadā mudā /",
    "S04bsu062_u:86_33": "te sarve vimalātmānaḥ saṃbuddhaśrīguṇākarāḥ //",
    "S04bsu062_u:86_34": "bodhisattvā mahāsatvā bhaviṣyanti jinātmajāḥ /",
    "S04bsu062_u:86_35": "iti śāstrā munīndreṇa samādiṣṭaṃ niśamya te //",
    "S04bsu062_u:86_36": "viṣkambhipramukhāḥ sarve prābhyanandan prabodhitāḥ //",
    "S04bsu062_u:87_0": "// iti durdāntadānavaprabodhana bodhicaryāvatāraṇaprakaraṇam //",
    "S04bsu062_u:88_0": "7. adhomukha sattvoddhāraṇa prakaraṇam",
    "S04bsu062_u:89_0": "athāsau bhagavāṃcchāstā śrīghanastrijagadguruḥ /",
    "S04bsu062_u:89_1": "viṣkambhinaṃ mahāsattvaṃ saṃpaśyaṃścaivamabravīt //",
    "S04bsu062_u:89_2": "bhūyo 'pi kulaputrāsya lokeśasya mahadguṇam /",
    "S04bsu062_u:89_3": "śrutaṃ mayā tathā vakṣye tacchṛṇuta samādarāt //",
    "S04bsu062_u:89_4": "tadyathābhut purā śāstā tathāgato munīśvaraḥ /",
    "S04bsu062_u:89_5": "sarvajño 'rhanmahābhijño dharmarājo vināyakaḥ //",
    "S04bsu062_u:89_6": "sarvadharmādhipo nāthaḥ sarvavidyādhipeśvaraḥ /",
    "S04bsu062_u:89_7": "viśvabhūrnām saṃbuddho bhagavān sugato jinaḥ //",
    "S04bsu062_u:89_8": "tadāhaṃ kulaputrāsaṃ kṣāntivādīti viśrutaḥ /",
    "S04bsu062_u:89_9": "maharṣistāpaso dhīmān saṃyamī vijitendriyaḥ //",
    "S04bsu062_u:89_10": "giriguhāṃ samāśritya saṃbodhidharmasādhakaḥ /",
    "S04bsu062_u:89_11": "vyaharan sattvahitaṃ kṛtvā caturbrahmavihārikaḥ //",
    "S04bsu062_u:89_12": "tadāpyasya jagacchāsturlokeśasya mahattaram /",
    "S04bsu062_u:89_13": "guṇaprabhāvamākhyātaṃ viśvabhuvā śrutaṃ mayā //",
    "S04bsu062_u:90_0": "[Gkv_74]",
    "S04bsu062_u:90_1": "tadyathāsau jagacchāstā viśvarbhūbhagavān jinaḥ /",
    "S04bsu062_u:90_2": "tadvanopāśrame ramye vijahāra sasāṃghikaḥ //",
    "S04bsu062_u:90_3": "tadā sa bhagavāṃstatra sarvalokasabhāśritaḥ /",
    "S04bsu062_u:90_4": "saddharmaṃ samupādiśya sattvān bodhau vyanodayan //",
    "S04bsu062_u:90_5": "yadaikasamaye tatra bhagavān sa munīśvaraḥ /",
    "S04bsu062_u:90_6": "āryadharmamupādeṣṭuṃ sabhāsane samāśrayat //",
    "S04bsu062_u:90_7": "tadā tatra mahān raśmiravabhāsya samantataḥ /",
    "S04bsu062_u:90_8": "sarvatra maṃgalaṃ kṛtvāhlādayantī samāsarat //",
    "S04bsu062_u:90_9": "tadraśmisaṃparispṛṣṭāḥ sarvasattvāḥ sukhānvitāḥ /",
    "S04bsu062_u:90_10": "tadadbhutaṃ samālokya vismayaṃ samupāyayuḥ //",
    "S04bsu062_u:90_11": "tadā gaganagaṃjākhyo bodhisattvo mahāmatiḥ /",
    "S04bsu062_u:90_12": "sarvāṃstān vismayāpannān lokān paśyan samutthitaḥ //",
    "S04bsu062_u:90_13": "udvahannuttarāsaṃgaṃ sāṃjaliḥ purato 'grataḥ /",
    "S04bsu062_u:90_14": "viśvabhuvaṃ munīndraṃ taṃ natvaivaṃ paryapṛcchata //",
    "S04bsu062_u:90_15": "bhagavan puṇyaprabhākāntiḥ kasya heyaṃ samāgatā /",
    "S04bsu062_u:90_16": "yayā spṛṣṭā ime lokā mahatsukhasamanvitāḥ //",
    "S04bsu062_u:90_17": "vismitāstatsamālokya bhagavantaṃ munīśvaram /",
    "S04bsu062_u:90_18": "taddhetuṃ śrotumicchantaḥ sarve tasthuḥ samāhitāḥ //",
    "S04bsu062_u:90_19": "tedaṣāṃ hadayāntaḥsthaṃ mahadadbhutakautukam /",
    "S04bsu062_u:90_20": "vinoditumimaṃ hetuṃ kasyeti tadupādiśa //",
    "S04bsu062_u:90_21": "iti tenoditaṃ śrutvā viśvabhūḥ sa munīśvaraḥ /",
    "S04bsu062_u:90_22": "vilokya taṃ mahāsattvaṃ gaganagaṃjamabravīt //",
    "S04bsu062_u:90_23": "śṛṇu tvaṃ kulaputrātra yadidaṃ kāntirāgatā /",
    "S04bsu062_u:90_24": "tadahaṃ saṃpravakṣyāmi śrutvedamanumodata //",
    "S04bsu062_u:90_25": "yā kāṃcanamayīḥ bhūmirjambudvipe 'tra vidyate /",
    "S04bsu062_u:90_26": "tasyāmadhomukhāḥ satvā nivasantyapramoyikāḥ //",
    "S04bsu062_u:90_27": "tān sarvān pāpino duṣṭān paśyan sa sugatātmajaḥ /",
    "S04bsu062_u:90_28": "lokeśvaraḥ samaddharttuṃ sukhāvatyā ihāgataḥ //",
    "S04bsu062_u:91_0": "[Gkv_75]",
    "S04bsu062_u:91_1": "teṣāṃ pāpaviśodhārthaṃ puṇyaraśmiṃ samutsṛjan /",
    "S04bsu062_u:91_2": "bhāsayan sa jagallokāṃstatra yāti kṛpānidhiḥ //",
    "S04bsu062_u:91_3": "tatprabhāparisaṃspṛṣṭāḥ sarve te satsukhānvitāḥ /",
    "S04bsu062_u:91_4": "kimetaditi saṃvikṣya tiṣṭhanti vismitāśayāḥ //",
    "S04bsu062_u:91_5": "tadā tatra sa lokeśa ṛṣirupeṇa bhāsayan /",
    "S04bsu062_u:91_6": "sarvānadhomukhān sattvānupaiti tān vilokayan /",
    "S04bsu062_u:91_7": "tamṛṣiṃ saṃprabhāsantaṃ samāyātaṃ vilokya te //",
    "S04bsu062_u:91_8": "sarve 'pyadhomukhāḥ sattvāḥ samupāyānti saṃmukham /",
    "S04bsu062_u:91_9": "tatra sarve 'pi te sattvāḥ praṇatvā taṃ muniṃ mudā //",
    "S04bsu062_u:91_10": "śraddhāsane pratiṣṭhāpya prārthayantyevamādarāt /",
    "S04bsu062_u:91_11": "maharṣe yadihāyāsi tadasmadbhāgyayogataḥ //",
    "S04bsu062_u:91_12": "tadbhavān kṛpayāsmākaṃ daivamākhyātumarhati /",
    "S04bsu062_u:91_13": "kiṃ karma pātakaṃ ghoramasmābhiḥ prakṛtaṃ purā //",
    "S04bsu062_u:91_14": "yenāsmo 'dhomukhā sarve vayaṃ jātā ihedṛśāḥ //",
    "S04bsu062_u:91_15": "iti taiḥ prārthitaṃ śrutvā sa maharṣirvilokya tān /",
    "S04bsu062_u:91_16": "sarvānadhomukhān sattvān samādiśati bodhayan //",
    "S04bsu062_u:91_17": "śṛṇuśvaṃ yatpurā karma yuṣmābhiḥ prakṛtaṃ yathā /",
    "S04bsu062_u:91_18": "tatsamupadiśāmyatra śrutvā tatparibudhyatām //",
    "S04bsu062_u:91_19": "yattrirantaṃ pratikṣipya maderṣyāmānagarvitāḥ /",
    "S04bsu062_u:91_20": "adṛśyamiti bhāṣanto carannadhomukhāḥ purā //",
    "S04bsu062_u:91_21": "tenaitaddaivayogena yūyaṃ sarve 'pyadhomukhāḥ /",
    "S04bsu062_u:91_22": "duḥkhāni vividhānyatra bhuktvā vasatha sāmpratam //",
    "S04bsu062_u:91_23": "tadatra śraddhayā yūyaṃ triratnaśaraṇaṃ gatāḥ /",
    "S04bsu062_u:91_24": "dhyātvā smṛtvā samuccārya nāmāpi bhajatādarāt //",
    "S04bsu062_u:91_25": "poṣadhaṃ ca vrataṃ dhṛtvā caturbrahmavihāriṇaḥ /",
    "S04bsu062_u:91_26": "svaparātmahitaṃ kṛtvā saṃcaradhvaṃ sadā śubhe //",
    "S04bsu062_u:91_27": "tataḥ saṃbodhicittena dhṛtvā bodhivrataṃ sadā /",
    "S04bsu062_u:91_28": "triratnabhajanotsāhaiḥ saṃcaradhvaṃ jagaddhite //",
    "S04bsu062_u:92_0": "[Gkv_76]",
    "S04bsu062_u:92_1": "tato yūyaṃ vikalmaṣāḥ pariśuddhatrimaṇḍalāḥ /",
    "S04bsu062_u:92_2": "niḥkleśā bodhimāsādya nirvṛtisukhamāpsyatha //",
    "S04bsu062_u:92_3": "iti tena samādiṣṭaṃ śrutvā sarve 'pi te mudā /",
    "S04bsu062_u:92_4": "tasya pādau punarnatvā puraḥsthitvaivamabruvan //",
    "S04bsu062_u:92_5": "nātho 'si tvaṃ jagalloke saddharmasukhasaṃbharaḥ /",
    "S04bsu062_u:92_6": "āśvāsaya tadasmākamandhānāṃ pāpacāriṇām //",
    "S04bsu062_u:92_7": "tamo 'bhibhūtadṛṣṭīnāṃ praṇaṣṭapathacāriṇam /",
    "S04bsu062_u:92_8": "anāthānāmamitrāṇāṃ dīnānāṃ mūḍhacetasām //",
    "S04bsu062_u:92_9": "trāṇaśaraṇyaśūnyānāṃ mandānāṃ duḥkhabhāginām /",
    "S04bsu062_u:92_10": "dharmadīpaṃ samujjvālya darśaya nirvṛteḥ pathaḥ //",
    "S04bsu062_u:92_11": "datvā satsukhasampattirnnātho bhava śubhārthabhṛt /",
    "S04bsu062_u:92_12": "datvā puṇyārjanopāyaṃ sanmitro bhava sanmatiḥ //",
    "S04bsu062_u:92_13": "durgatitaraṇopāyaṃ pradatvā bhavasadgatiḥ /",
    "S04bsu062_u:92_14": "sadgatigamanopāyaṃ datvā śāstvā gururbhava //",
    "S04bsu062_u:92_15": "nirvārya pāpasaṃgebhyastrātā kleśāpaho bhava /",
    "S04bsu062_u:92_16": "durvṛttikleśasaṃtāpaṃ hatvā bhavaśaraṇyakaḥ //",
    "S04bsu062_u:92_17": "saddharmasādhanotsāhaṃ datvā bhava vināyakaḥ /",
    "S04bsu062_u:92_18": "sadguṇasukhasaṃpattīrdatvā bhava suhatprabhuḥ //",
    "S04bsu062_u:92_19": "saddharmaṃ samupādiśya cārayāsmān susaṃvare /",
    "S04bsu062_u:92_20": "vimuktisādhanopāyaṃ datvā preṣaya nirvṛtim //",
    "S04bsu062_u:92_21": "dhanyāste sukhitā yete satataṃ śaraṇe sthitvā /",
    "S04bsu062_u:92_22": "smṛtvā nāma samuccārya dhyātvā bhajanti sarvadā //",
    "S04bsu062_u:92_23": "īdṛgduḥkhaṃ na te kvāpi yāsyanti bhavacāraṇe /",
    "S04bsu062_u:92_24": "yādṛgvayamidaṃ duḥkhamanubhāvāmahe sadā //",
    "S04bsu062_u:92_25": "te sadbhāgyā mahāsattvā ye sadā te upasthitāḥ /",
    "S04bsu062_u:92_26": "ādimadhyāntakalyāṇaṃ dharmaṃ śrutvā caranti vai //",
    "S04bsu062_u:92_27": "vayamapi tathā sarve sadā te śaraṇe sthitāḥ /",
    "S04bsu062_u:92_28": "dharmaṃ śrutvā sukalyāṇamicchāmaścarituṃ vratam //",
    "S04bsu062_u:93_0": "[Gkv_77]",
    "S04bsu062_u:93_1": "tatprasīda maharṣe tvamasmākaṃ sadgururbhava /",
    "S04bsu062_u:93_2": "saddharmaṃ samupādiśya cārayāsmān susaṃvare //",
    "S04bsu062_u:93_3": "iti taiḥ prārthitaṃ śrutvā sa maharṣiḥ prasāditān /",
    "S04bsu062_u:93_4": "tān sarvāna samupāmantrya samālokyaivamādiśat //",
    "S04bsu062_u:93_5": "śṛṇudhvaṃ sādaraṃ yūyaṃ sadā bhagraṃ yadīcchatha /",
    "S04bsu062_u:93_6": "hitārthaṃ vaḥ pravakṣyāmi saddharmabodhisādhanam //",
    "S04bsu062_u:93_7": "ityādiśya sa kāraṇḍavyūhasūtraṃ subhāṣitam /",
    "S04bsu062_u:93_8": "uccārya śrāvayan bodhicaryāyāṃ yojayatyapi //",
    "S04bsu062_u:93_9": "tataste pureṣāḥ sarve saddharmasādhanodyatāḥ /",
    "S04bsu062_u:93_10": "triratnabhajanaṃ kṛtvā saṃcarante susaṃvare //",
    "S04bsu062_u:93_11": "tataste vimalātmānaḥ pariśuddhatrimaṇḍalāḥ /",
    "S04bsu062_u:93_12": "bodhicaryāvrataṃ dhṝtvā saṃcarante jagaddhite //",
    "S04bsu062_u:93_13": "sarve 'pi te mahāsattvā bodhisattvā maharddhikāḥ /",
    "S04bsu062_u:93_14": "paramasukhābhartāro bhavantyapyanivartinaḥ //",
    "S04bsu062_u:93_15": "evaṃ sa trijagannātha ṛṣirupeṇa bodhayan /",
    "S04bsu062_u:93_16": "sarvānstāna bodhicaryāyāṃ niyujya cārayatyapi //",
    "S04bsu062_u:93_17": "evaṃ tān bodhimārge 'sau maharṣiḥ sarvānniyujya ca /",
    "S04bsu062_u:93_18": "tato 'ntarhita ākāśe yāti vahnirivojjvalan //",
    "S04bsu062_u:93_19": "tamākāśagataṃ dṛṣṭvā sarve te 'pyativismitāḥ /",
    "S04bsu062_u:93_20": "praṇatvā cānuśaṃsataḥ saṃcarante samādarāt //",
    "S04bsu062_u:93_21": "tasya lokeśvarasyeyaṃ puṇyakāntiḥ śubhā prabhoḥ /",
    "S04bsu062_u:93_22": "avabhāsya jagallokamihāpi saṃprasāritā //",
    "S04bsu062_u:93_23": "evaṃ sa trijagannātho lokeśvaro jinātmajaḥ /",
    "S04bsu062_u:93_24": "sarvasattvahitaṃ kṛtvā pracaranti samantataḥ //",
    "S04bsu062_u:93_25": "tena tasya mahatpuṇyaskandhaṃ bahusamuttamam /",
    "S04bsu062_u:93_26": "aprameyamasaṃkhyeyaṃ ityādiṣṭaṃ munīśvaraiḥ //",
    "S04bsu062_u:93_27": "evaṃ vijñāya sarve 'sya lokeśasya sadādarāt /",
    "S04bsu062_u:93_28": "smṝtvā dhyātvā samuccārya nāmāpi bhaktumarhatha //",
    "S04bsu062_u:94_0": "[Gkv_78]",
    "S04bsu062_u:94_1": "ye tasya śaraṇaṃ gatvā smṛtvā dhyātvāpi sarvadā /",
    "S04bsu062_u:94_2": "nāmāpi ca samuccārya bhajanti śraddhayā mudā //",
    "S04bsu062_u:94_3": "durgatiṃ te na gacchanti saṃjātāssadgatau sadā /",
    "S04bsu062_u:94_4": "dharmaśrīguṇasaṃpattirbhuktvā yānti sukhāvatīm //",
    "S04bsu062_u:94_5": "ityādiṣṭaṃ munīndreṇa viśvabhuvā niśamya te /",
    "S04bsu062_u:94_6": "sarve sabhāśritā lokāḥ prābhyanandan prabodhitāḥ //",
    "S04bsu062_u:94_7": "ityevaṃ lokanāthasya puṇyaprabhāvamuttamam /",
    "S04bsu062_u:94_8": "viśvabhuvā munīndreṇa samādiṣṭaṃ mayā śrutam //",
    "S04bsu062_u:94_9": "evaṃ sukṛtamāhātmyaṃ lokeśvarasya sadguroḥ /",
    "S04bsu062_u:94_10": "vijñāya śaraṇaṃ gatvā bhajantu bodhivāṃchina //",
    "S04bsu062_u:94_11": "ye tasya śaraṇaṃ gatvā bhajanti śraddhayā sadā /",
    "S04bsu062_u:94_12": "saddharmaguṇasaukhyaṃ bhuktvā yāyuḥ sukhāvatīm //",
    "S04bsu062_u:94_13": "tatra gatvāmitābhasya saddharmāmṛtamuttamam //",
    "S04bsu062_u:94_14": "pītvā saṃbodhimāsādya prānte yāyuḥ sunirvṛtim //",
    "S04bsu062_u:94_15": "ityādiṣṭaṃ munīndreṇa śrīghanena niśamya te /",
    "S04bsu062_u:94_16": "sarve sabhāśritā lokāḥ prābhyanandan prabodhitāḥ //",
    "S04bsu062_u:95_0": "// ityadhomukhasattvoddharaprakaraṇam //",
    "S04bsu062_u:96_0": "8. rūpamayī bhūmi catuṣpāda puruṣoddhāraṇa prakaraṇam",
    "S04bsu062_u:97_0": "athāsau bhagavāṃśchāstā śākyamunirīśvaraḥ /",
    "S04bsu062_u:97_1": "viṣkambhinaṃ tamālokya punarevaṃ tamādiśat //",
    "S04bsu062_u:97_2": "śṛṇu ca kulaputrāsya lokeścarasya sadguroḥ /",
    "S04bsu062_u:97_3": "saddharmaguṇamāhātmyaṃ śrutaṃ mayā tadcyate //",
    "S04bsu062_u:97_4": "tadā gaganagaṃjo 'sau bhagavantaṃ munīśvaram /",
    "S04bsu062_u:97_5": "viśvabhuvaṃ tamānamya punarevamapṛcchata //",
    "S04bsu062_u:97_6": "bhagavan sa mahābhijño lokeśvaro jinātmajaḥ /",
    "S04bsu062_u:97_7": "punaḥ sattvān samuddhartuṃ kutrānyatrābhigatchati //",
    "S04bsu062_u:98_0": "[Gkv_79]",
    "S04bsu062_u:98_1": "punastacchromicchāmi yadanyatra sa saṃsaran //",
    "S04bsu062_u:98_2": "sattvān paśyan samuddhṛtya dharme yunakti tadādiśa //",
    "S04bsu062_u:98_3": "iti tenoditaṃ śrutvā bhagavan sa munīśvaraḥ /",
    "S04bsu062_u:98_4": "gaganagaṃjamālokya taṃ punarevamādiśat //",
    "S04bsu062_u:98_5": "śṛṇuṣva kulaputrāsya lokeśasya jagatprabhoḥ /",
    "S04bsu062_u:98_6": "vakṣye sadguṇamāhātmyaṃ śrotuṃ tvaṃ ca yadīcchasi //",
    "S04bsu062_u:98_7": "tadyathāsau mahāsattvo lokeśvaro jinātmajaḥ /",
    "S04bsu062_u:98_8": "tato rupamayīṃ bhūmīṃ gacchati saṃprabhāsayan //",
    "S04bsu062_u:98_9": "tatra sattvān manuṣyān gāṃścatuṣpādān vilokya saḥ /",
    "S04bsu062_u:98_10": "lokeśvaro divyarupaḥ samupāsṛtya tiṣṭhati //",
    "S04bsu062_u:98_11": "taṃ divyarupamālokya sarve te vismayānvitāḥ /",
    "S04bsu062_u:98_12": "purataḥ samupāśritya natvaivaṃ prārthayan mudā //",
    "S04bsu062_u:98_13": "ahobhāgyaṃ tadasmākaṃ yadbhavāniha dṛśyate /",
    "S04bsu062_u:98_14": "tadasmām kṛpayālokya samuddharttumihārhati //",
    "S04bsu062_u:98_15": "iti taiḥ prārthyamāno 'sau lokeśvaraḥ kṛpātmakaḥ /",
    "S04bsu062_u:98_16": "tān sarvān samupāmantrya samālokyaivamādiśat //",
    "S04bsu062_u:98_17": "bhagavanto 'tra samādhāya śṛṇudhvaṃ yūyamādarāt /",
    "S04bsu062_u:98_18": "vakṣyāmi yanmahatsiddhaṃ dharmanirvṛtisādhanam //",
    "S04bsu062_u:98_19": "tadyathā yajjagacchreṣṭhaṃ triratnaṃ bhadrakārakam /",
    "S04bsu062_u:98_20": "tatsmṛtvā śaraṇaṃ gatvā bhajadhvaṃ sarvadādarāt //",
    "S04bsu062_u:98_21": "ye teṣāṃ śaraṇaṃ gatvā na te gachanti durgatim /",
    "S04bsu062_u:98_22": "sadā sadgatisaṃjātāścaranti bodhisaṃvare //",
    "S04bsu062_u:98_23": "etatpuṇyānubhāvena sarve te puruṣottamāḥ /",
    "S04bsu062_u:98_24": "bodhisattvā mahāsattvāḥ saṃcarevaṃ jagaddhite //",
    "S04bsu062_u:98_25": "tataste bodhisaṃbhāraṃ pūrayitvā yathākramam /",
    "S04bsu062_u:98_26": "sarvasattvahitaṃ kṛtvā saṃyāsyanti sukhāvatīm //",
    "S04bsu062_u:98_27": "tatra gatvāmitābhasya jitendrasya sabhāśritāḥ /",
    "S04bsu062_u:98_28": "saddharmāmṛtamābhujya saṃrameyuryahotsavaiḥ //",
    "S04bsu062_u:99_0": "[Gkv_80]",
    "S04bsu062_u:99_1": "evaṃ te suciraṃ tatra bhuktvā saukhyaṃ śubhotsavam /",
    "S04bsu062_u:99_2": "tato 'nte trividhāṃ bodhiṃ prāpya yāsyanti nirvṛtim //",
    "S04bsu062_u:99_3": "evaṃ matvā triratnānāṃ śraddhayā śaraṇe sthitāḥ /",
    "S04bsu062_u:99_4": "smṛtvā dhyātvā samuccāryya nāmāpi bhajatādarāt //",
    "S04bsu062_u:99_5": "tadaitatpuṇyaliptāṃgāḥ śuddhāśayā jitendriyāḥ /",
    "S04bsu062_u:99_6": "niḥkleśā vimalātmāno bodhisattvā bhaviṣyatha //",
    "S04bsu062_u:99_7": "tataḥ sattvahitārthena bodhicaryāvratodyatāḥ /",
    "S04bsu062_u:99_8": "sarvatra bhadratāṃ kṛtvā gamiṣyatha sukhāvatīm //",
    "S04bsu062_u:99_9": "tatrāmitābhanāthasya pītvā dharmāmṝtaṃ sadā /",
    "S04bsu062_u:99_10": "saddharmamaṃgalotsāhai ramiṣyatha susaṃvare //",
    "S04bsu062_u:99_11": "evaṃ tatra ciraṃ bhuktvā saukhyaṃ bhadramahotsavam /",
    "S04bsu062_u:99_12": "prānte saṃbodhimāsādya samāpsyatha sunirvṛtim //",
    "S04bsu062_u:99_13": "evaṃ matvā sadā buddharatnasya śaraṇaṃ gatāḥ /",
    "S04bsu062_u:99_14": "smṛtvā dhyātvā samuccārya nāmāpi bhagatadarāt //",
    "S04bsu062_u:99_15": "dharmaratnasya māhātmyaṃ śrutvāpi śaraṇe sthitāḥ /",
    "S04bsu062_u:99_16": "smṛtvā dhyātvā samuccārya nāmāpi bhajatādarāt //",
    "S04bsu062_u:99_17": "evaṃ ca saṃgharatnānāṃ satkāraiḥ samupasthitāḥ /",
    "S04bsu062_u:99_18": "smṛtvā dhyātvā samuccārya nāmāpi bhavatābhavam //",
    "S04bsu062_u:99_19": "etatpuṇyaṃ mahatkhyātamasaṃkhyeyaṃ bahūttamam /",
    "S04bsu062_u:99_20": "aprameyaṃ samākhyātaṃ sarvairapi munīśvaraiḥ //",
    "S04bsu062_u:99_21": "evaṃ matvā triratnānāṃ śaraṇe samupasthitāḥ /",
    "S04bsu062_u:99_22": "smṛtvā dhyātvā samuccārya nāmāpi sevyatābhavam //",
    "S04bsu062_u:99_23": "etatpuṇyānubhāvena yūyaṃ sarve vikalmaṣāḥ /",
    "S04bsu062_u:99_24": "niḥkleśā nirmalātmānaḥ saṃyāsyatha sukhāvatīm //",
    "S04bsu062_u:99_25": "tatra gatvāmitābhasya munīndrasyopasaṃśritā /",
    "S04bsu062_u:99_26": "sadā dharmāmṛtaṃ pītvā ramiṣyatha śubhotsavaiḥ //",
    "S04bsu062_u:99_27": "evaṃ tatra ciraṃ bhuktvā mahānandamayaṃ sukham /",
    "S04bsu062_u:99_28": "prānte sambodhimāsādya saṃyāsyatha sunirvṛtim //",
    "S04bsu062_u:100_0": "[Gkv_81]",
    "S04bsu062_u:100_1": "iti tenoditaṃ śrutvā sarve te puruṣā mudā /",
    "S04bsu062_u:100_2": "tatheti pratisaṃśrutva vadantyevaṃ ca moditāḥ //",
    "S04bsu062_u:100_3": "mārṣa bhavati no 'ndhānāṃ sanmāargamupadarśakaḥ /",
    "S04bsu062_u:100_4": "atrāṇānāmapi trāṇaṃ śaraṇyaṃ śaraṇārthinām //",
    "S04bsu062_u:100_5": "anāthānāṃ pitā mātā nāthaśceṣṭaḥ suhṛtpatiḥ /",
    "S04bsu062_u:100_6": "agatīnāṃ gatiścāpi mitraśca vyasanāpahṛt //",
    "S04bsu062_u:100_7": "tamaḥpraṇaṣṭamārgāṇāṃ mahādīpo bhavānapi /",
    "S04bsu062_u:100_8": "mūrkhānāṃ ca pramattānāṃ śāstā saddharmadeśkaḥ //",
    "S04bsu062_u:100_9": "tadvayaṃ sarvadā sarve bhavatāṃ śaraṇe sthitāḥ /",
    "S04bsu062_u:100_10": "ājñāṃ dhṛtvā śubhe dharme saṃcariṣyāmahe dhruvam //",
    "S04bsu062_u:100_11": "sukhitāste māhābhāgā ye bhavaccharaṇe sthitāḥ /",
    "S04bsu062_u:100_12": "triratnabhajanaṃ kṛtvā saṃcarante śubhe sadā //",
    "S04bsu062_u:100_13": "na teṣāmidṛśaṃ duḥkhaṃ bhaviṣyati kadācana /",
    "S04bsu062_u:100_14": "yādṛgidaṃ mahaṭkaṣṭamanubhāvamahe bhave //",
    "S04bsu062_u:100_15": "tadbhavān kṛpayāsmākaṃ nirvṛtisukhasādhanam /",
    "S04bsu062_u:100_16": "saddharmaṃ samupādiśya sadeha sthātumarhati //",
    "S04bsu062_u:100_17": "iti taiḥ prārthitaṃ śrutvā bodhisattvaḥ sa sarvavit /",
    "S04bsu062_u:100_18": "tān prabodhitān sarvān vadatyevaṃ vilokayan //",
    "S04bsu062_u:100_19": "nāhaṃ sadātra tiṣṭheyaṃ kāryāṇi hi bahūni me /",
    "S04bsu062_u:100_20": "tanmayātra yathākhyātaṃ dhṛtvā carata sarvadā //",
    "S04bsu062_u:100_21": "ityuktvā sa mahābhijñasteṣāṃ saṃbodhisadhanam /",
    "S04bsu062_u:100_22": "samādiśati kāraṇḍavyūhasūtraṃ subhāṣitam //",
    "S04bsu062_u:100_23": "tatsarveṣāṃ mahāyānasūtrāṇāṃ pravarottamam /",
    "S04bsu062_u:100_24": "śrutvā te pureṣāḥ sarve prābhinandanti bodhitāḥ //",
    "S04bsu062_u:100_25": "tataste puruṣāḥ sarve dhṛtvā tatsūtramādarāt /",
    "S04bsu062_u:100_26": "triratnabhajanaṃ kṛtvā saṃcarante śubhe mudā //",
    "S04bsu062_u:100_27": "etatpuṇyānubhāvena sarve te vimalāśayāḥ /",
    "S04bsu062_u:100_28": "bodhisattvā mahāsattvā bhavanti brahmacāriṇaḥ //",
    "S04bsu062_u:101_0": "[Gkv_82]",
    "S04bsu062_u:101_1": "bodhicaryāvrataṃ dhṛtvā pracaranto jagaddhite /",
    "S04bsu062_u:101_2": "saddharmacaraṇe yuktā bhavantyapyanivartinaḥ //",
    "S04bsu062_u:101_3": "evaṃ te puruṣāḥ sarve pariśuddhatrimaṇḍalāḥ /",
    "S04bsu062_u:101_4": "svaparātmahitotsāhaiḥ saṃcarante mahāsukham //",
    "S04bsu062_u:101_5": "evaṃ sa trijagannātho lokeśvaro jinātmajaḥ /",
    "S04bsu062_u:101_6": "sarvāṃstān puruṣān dharme niyojayati bodhayan //",
    "S04bsu062_u:101_7": "tato 'nyatra sa lokeśaḥ sattvānuddharttumutsukaḥ /",
    "S04bsu062_u:101_8": "antarhito jvaladagnirivākāśena gacchati //",
    "S04bsu062_u:101_9": "evaṃ kṛtvā mahatpuṇyaskandhaṃ tasya jagatprabhoḥ /",
    "S04bsu062_u:101_10": "aprameyamasaṃkhyeyaṃ samākhyātaṃ munīśvaraiḥ //",
    "S04bsu062_u:101_11": "iti matvā sadā tasya śaraṇe samupasthitāḥ /",
    "S04bsu062_u:101_12": "smṛtā nāmāpi coccārya dhyātvāpi bhajatābhavam //",
    "S04bsu062_u:101_13": "ye tasya śaraṇe sthitvā śraddhayā samupasthitāḥ /",
    "S04bsu062_u:101_14": "smṛtvā dhyātvāpi nāmāpi samuccāarya bhajanti vai //",
    "S04bsu062_u:101_15": "durgatiṃ te na gacchanti kadācana kvacidbhave /",
    "S04bsu062_u:101_16": "sadā sadgatisaṃjātā bhavanti dharmacāriṇaḥ //",
    "S04bsu062_u:101_17": "dharmaśrīguṇasatsaukhyaṃ bhuktvā yānti sukhāvatīm /",
    "S04bsu062_u:101_18": "tatra gatvāmitābhasya śaraṇe samupāśritāḥ //",
    "S04bsu062_u:101_19": "sadā dharmāmṛtaṃ pītvā svaparātmahitodyatāḥ /",
    "S04bsu062_u:101_20": "mahānandasukhotsāhaissaṃramante yathāsukham //",
    "S04bsu062_u:101_21": "tatraiva suciraṃ bhuktvā pracaranto jagaddhite /",
    "S04bsu062_u:101_22": "prānte bodhiṃ samāsādya nirvṛtipadamāpnuyuḥ //",
    "S04bsu062_u:101_23": "iti satyaṃ parijñāya yūyaṃ bodhiṃ yadīcchatha /",
    "S04bsu062_u:101_24": "tallokeśaṃ mahābhijñaṃ bhajadhvaṃ sarvadā bhave //",
    "S04bsu062_u:101_25": "ityādiṣṭaṃ munīndreṇa viśvabhuvā niśamya saḥ /",
    "S04bsu062_u:101_26": "gaganagaṃja autsukyaṃ prābhyanandat samārṣadaḥ //",
    "S04bsu062_u:101_27": "ityevaṃ samupādiṣṭaṃ viśvabhuvā śrutaṃ mayā /",
    "S04bsu062_u:101_28": "yūyamapi tathā tasya sarvadā bhajatādarāt //",
    "S04bsu062_u:101_29": "yūyamapi tathā saukhyaṃ bhuktvā sadā śubhāratāḥ /",
    "S04bsu062_u:101_30": "bodhiśrīguṇasaṃpannāḥ gamiṣyatha jinālayam //",
    "S04bsu062_u:101_31": "ityādiṣṭaṃ munīndreṇa śrīghanena niśamya te /",
    "S04bsu062_u:101_32": "sarvasāṃghikā lokāḥ prābhyanandan prabodhitāḥ //",
    "S04bsu062_u:102_0": "// iti rupamayībhūmicatuṣpādaruṣoddhāraṇaprakaraṇam //",
    "S04bsu062_u:103_0": "9. bali saṃbodhana bodhimārgāvatāraṇa prakaraṇam",
    "S04bsu062_u:104_0": "atha sarvanīvaraṇaviṣkambhī so 'bhinanditaḥ /",
    "S04bsu062_u:104_1": "bhūyastaṃ śrīghanaṃ natvā prārthayadevamādarāt //",
    "S04bsu062_u:104_2": "bhagavachrotumicchāmi bhūyo 'pyasya jagatprabhoḥ /",
    "S04bsu062_u:104_3": "saddharmaguṇamāhātmyaṃ tena śrutvā sa bhagavān punaḥ /",
    "S04bsu062_u:104_4": "viṣkambhinaṃ mahāsattvaṃ tamālokyaivamādiśat //",
    "S04bsu062_u:104_5": "tato 'sau trijagannātho lokeśvaro jinātmajaḥ /",
    "S04bsu062_u:104_6": "sattvān paśyan samuddhartuṃ pātāle samupācarat //",
    "S04bsu062_u:104_7": "tatra cāyomayī bhūmī rasatale surālayā /",
    "S04bsu062_u:104_8": "tatrāpi sa mahābhijño bhāsayan samupācarat //",
    "S04bsu062_u:104_9": "yatra rājā balirnāma sarvadaityādhipo 'pi yaḥ /",
    "S04bsu062_u:104_10": "baddhaḥ sa vāmanaḥ sāntaḥpura jano 'dhitiṣṭhati //",
    "S04bsu062_u:104_11": "durdāntaṃ taṃ mahāvīryaṃ trailokātibhayaṃkaram /",
    "S04bsu062_u:104_12": "samuddhartuṃ samālokya tatrāviśat sa bhāsayan //",
    "S04bsu062_u:104_13": "tatra sa raśmimutsṛjya sarvatra saṃprabhāsayan /",
    "S04bsu062_u:104_14": "śanaiścaran samālokya baleḥ sada upācarat //",
    "S04bsu062_u:104_15": "tatra taṃ samupāyātaṃ suvarṇabimbamivojjvalam /",
    "S04bsu062_u:104_16": "durataḥ sa balirdṛṣṭvā nidhāyaivaṃ vyacintayat //",
    "S04bsu062_u:104_17": "ko 'yamatra samāyāto divyakāntiḥ prabhasayan /",
    "S04bsu062_u:104_18": "maheśvaro 'thavā sūryaścandro vāpi hutāśanaḥ //",
    "S04bsu062_u:105_0": "[Gkv_84]",
    "S04bsu062_u:105_1": "ko 'nya īdṛkprabhāśrīmān devo vā dānavo 'pi vā /",
    "S04bsu062_u:105_2": "gandharvo kinnaro vāpi nāgo vā garuḍo 'pi vā //",
    "S04bsu062_u:105_3": "īdṛgmaharddhikaḥ śrīmānnāsti traidhātukeṣvapi //",
    "S04bsu062_u:105_4": "bodhisattvo 'thavārhan vā munīndro vā samāgataḥ //",
    "S04bsu062_u:105_5": "ityevaṃ cintayan draṣṭuṃ sa vāmanāsuraiḥ saha /",
    "S04bsu062_u:105_6": "sarvaparijanaiścāsau balistaṃ samupācarat //",
    "S04bsu062_u:105_7": "paśyantaṃ sa balī rājā samīkṣyainaṃ jinātmajam /",
    "S04bsu062_u:105_8": "lokeśvaraṃ mahāsattvaṃ vijñāya saṃpramoditaḥ //",
    "S04bsu062_u:105_9": "sahasā samupāsṛtya kṛtāṃjalipuṭo mudā /",
    "S04bsu062_u:105_10": "tasya pādāmbuje natvā saṃpaśyannevamabravīt //",
    "S04bsu062_u:105_11": "adya me safalaṃ janma bhavatsaṃdarśanodbhove /",
    "S04bsu062_u:105_12": "adhunā praṇidhānaṃ ca saṃsidhyate manoratham //",
    "S04bsu062_u:105_13": "asya me śudhyate 'pyātmā mucyate sarvapāpataḥ /",
    "S04bsu062_u:105_14": "mukto 'smi bandhanādadya prāptavān sugateḥ pathaḥ //",
    "S04bsu062_u:105_15": "yadbhavān svayamālokya māmuddhartumihāgataḥ /",
    "S04bsu062_u:105_16": "saṃdṛśyate maya hyadya tanme puṇyavipākataḥ //",
    "S04bsu062_u:105_17": "bhavantaṃ ye 'pi paśyanti puṇyavanto narā hi te /",
    "S04bsu062_u:105_18": "bhavanti śrīsukhāpannāḥ sarvakleśavivarjitāḥ /",
    "S04bsu062_u:105_19": "te sattvāḥ sukhino loke pariśuddha vikalmaṣāḥ //",
    "S04bsu062_u:105_20": "bhavacāraṇamuktā ye dṛśyante bhavato bhave /",
    "S04bsu062_u:105_21": "bhavatāṃ darśanenaivaṃ mukto 'smi bhavabandhanāt /",
    "S04bsu062_u:105_22": "kleśādayaḥ palāyante garuḍasyeva pannagāḥ /",
    "S04bsu062_u:105_23": "bhavāneva jagannāthaḥ śāstā saddharmadeśakaḥ /",
    "S04bsu062_u:105_24": "trātā bhartā śaraṇye 'pi nāstyanyo me suhṛdgatiḥ //",
    "S04bsu062_u:105_25": "tadbhavān kṛpayālokya māmuddhṛtya bhavodadheḥ /",
    "S04bsu062_u:105_26": "sanmārge saṃpratisthāpya saṃpālayitumarhati //",
    "S04bsu062_u:105_27": "iti saṃprārthya daityendraḥ sa baliḥ sāṃjaliḥ punaḥ /",
    "S04bsu062_u:105_28": "praṇatvā taṃ jagannāthaṃ sādarāt svapure 'nayat //",
    "S04bsu062_u:106_0": "[Gkv_85]",
    "S04bsu062_u:106_1": "tatra taṃ svapure nītvā mahotsavaiḥ pramodanaiḥ /",
    "S04bsu062_u:106_2": "antaḥpure subhāsvarṇaratnapīṭhe nyaveśayat //",
    "S04bsu062_u:106_3": "tatra taṃ saṃpratiṣṭhāpya rājā saṃmodito baliḥ /",
    "S04bsu062_u:106_4": "sāntaḥpurajanaiḥ sārdhaṃ yathāvidhi samarcaryat //",
    "S04bsu062_u:106_5": "mahadrāajarddhisatkāraiḥ satkṛtya prabhajan mudā /",
    "S04bsu062_u:106_6": "pādābje praṇatiṃ kṛtvā prārthayadevamādarāt //",
    "S04bsu062_u:106_7": "bhagavaṃstraidhātunātho 'si yadatra svayamāgataḥ /",
    "S04bsu062_u:106_8": "tadasmān kṛtpayālokya sarvān saṃtrātumarhasi //",
    "S04bsu062_u:106_9": "trātā na vidyate 'smākaṃ daśākulacāriṇām /",
    "S04bsu062_u:106_10": "jarāmaraṇabhītānāṃ kleśāgnidahitātmanām //",
    "S04bsu062_u:106_11": "bhavābdhaśramakhinnānāṃ nityamudvignacetasām /",
    "S04bsu062_u:106_12": "anāthānāmabandhūnāṃ bhava mātā pitā suhṛt //",
    "S04bsu062_u:106_13": "eṣāṃ bandhanabaddhānāṃ jātyandhānāṃ durātmanām /",
    "S04bsu062_u:106_14": "mūḍhānāṃ ca śucittānāṃ bhava kleśāpaho gatiḥ //",
    "S04bsu062_u:106_15": "nātho bhava jagannāthaḥ śāstā saddharmadeśakaḥ /",
    "S04bsu062_u:106_16": "śaraṇyaṃ sadgururmitraṃ trātā bhartā hitārthabhṛt //",
    "S04bsu062_u:106_17": "yathā bhavān jagallokaṃ nivārya pāpamārgataḥ /",
    "S04bsu062_u:106_18": "dharmamārge pratiṣṭhāpya pālayati vilokayan //",
    "S04bsu062_u:106_19": "tathāsmānapi pāpiṣṭhānnivārya pāpapaddhateḥ /",
    "S04bsu062_u:106_20": "niyujya sahase paśyan pālayituṃ sadārhasi //",
    "S04bsu062_u:106_21": "kṛpayāsmān durāsaktān samuddṛtya bhavodadheḥ /",
    "S04bsu062_u:106_22": "saṃbodhisādhane dharme niyojayatu bodhayan //",
    "S04bsu062_u:106_23": "iti saṃprārthitaṃ tena balinā bhadravāṃchinā /",
    "S04bsu062_u:106_24": "śrutvā lokeśvaraścainaṃ baliṃ dṛṣṭvaivamādiśat //",
    "S04bsu062_u:106_25": "sādhu śṛṇu samādhāya daityādhipa samādarāt /",
    "S04bsu062_u:106_26": "hitārthaṃ te pravakṣyāmi yaddharmaṃ bodhisādhanam //",
    "S04bsu062_u:106_27": "saṃsāre sarvadā bhadraṃ saukhyaṃ bhoktuṃ yadīcchasi /",
    "S04bsu062_u:106_28": "triratnasmaraṇaṃ kṛtvā bhaja nityaṃ samāhitaḥ //",
    "S04bsu062_u:107_0": "[Gkv_86]",
    "S04bsu062_u:107_1": "triratnaśaraṇaṃ kṛtvā ye bhajanti sadā bhave /",
    "S04bsu062_u:107_2": "durgatiparimuktāste gachanti sadgatiṃ sadā //",
    "S04bsu062_u:107_3": "sadgatāveva saṃjātāḥ saddharmasādhanodyatāḥ /",
    "S04bsu062_u:107_4": "puṇyaśrīguṇasatsaukhyaṃ bhuktvā yānti jinālayam //",
    "S04bsu062_u:107_5": "triratnabhajanotpannaṃ puṇyafalaṃ mahadbahu /",
    "S04bsu062_u:107_6": "aprameyasaṃkhyeyaṃ saṃbodhijñānasādhanam //",
    "S04bsu062_u:107_7": "evaṃ vijñāya daityendra saṃbodhiṃ yadi vāṃchasi /",
    "S04bsu062_u:107_8": "dharmadhātuṃ samabhyatcya bhaja nityaṃ samāhitaḥ //",
    "S04bsu062_u:107_9": "dharmadhātuṃ samabhyarcya ye bhajanti sadādarāt /",
    "S04bsu062_u:107_10": "vimuktapātakāḥ sarve gacchanti te jinālayam //",
    "S04bsu062_u:107_11": "saddharmān ca sadā śrutvā satkṛtya śraddhayādarāt /",
    "S04bsu062_u:107_12": "abhyarcya śaraṇaṃ kṛtvā bhaja nityaṃ samāhitaḥ //",
    "S04bsu062_u:107_13": "saddharmaṃ ye sadā śrutvā satkṛtya śraddhayādarāt /",
    "S04bsu062_u:107_14": "gatvā śaraṇamabhyarcya bhajanti saṃpramoditāḥ //",
    "S04bsu062_u:107_15": "te sarve kleśanirmuktāḥ pariśuddhatrimaṇḍalāḥ /",
    "S04bsu062_u:107_16": "bodhisattvā mahābhijñāḥ saṃyānti sugatālayam //",
    "S04bsu062_u:107_17": "saṃgharatnāni ye 'bhyarcya śraddhayā śaraṇaṃ gatāḥ /",
    "S04bsu062_u:107_18": "satkāraiḥ samupasthāya bhajanti sarvadā mudā //",
    "S04bsu062_u:107_19": "te 'pi kleśavinirmuktāḥ śuddhāśayāḥ śubhodyatāḥ /",
    "S04bsu062_u:107_20": "mahāsattvāḥ śubhotsāhaṃ bhuktvā yānti sukhāvatīm //",
    "S04bsu062_u:107_21": "śraddhayā yo 'rhate piṇṣapātrāmekaṃ prayacchati /",
    "S04bsu062_u:107_22": "tasya puṇyamasaṃkhyeyamaprameyaṃ jagurjināḥ //",
    "S04bsu062_u:107_23": "sarveṣāmapi puṇyānāṃ śakyate mayā /",
    "S04bsu062_u:107_24": "etatpuṇyapramānaṃ tu śakyate na jinairapī //",
    "S04bsu062_u:107_25": "sarvatraidhātukotpannāḥ sattvāścetsugatātmajāḥ /",
    "S04bsu062_u:107_26": "te 'pyetatpuṇyasaṃkhyānāṃ pramātuṃ naiva śaknuyuḥ //",
    "S04bsu062_u:107_27": "prāgevāhamihaiko 'smin tatkathaṃ śaknuyāmidam /",
    "S04bsu062_u:107_28": "puṇyaskandhaṃ samākhyātuṃ yanna śakyaṃ jinairapi //",
    "S04bsu062_u:108_0": "[Gkv_87]",
    "S04bsu062_u:108_1": "cūrṇīkṛtya mahīṃ sarvāṃ kṛtvā cānurajomayam /",
    "S04bsu062_u:108_2": "tatsarvaṃ gaṇituṃ śakyaṃ sarvaibuddharmayāpi ca /",
    "S04bsu062_u:108_3": "natu triratnasatkāre puṇyaskandhaṃ kadācana /",
    "S04bsu062_u:108_4": "pramātuṃ śakyate sarvairmunīśvarairmayāpi ca //",
    "S04bsu062_u:108_5": "sarveṣāmudadhīnāṃ ca nadīnāṃ ca jalānyapi /",
    "S04bsu062_u:108_6": "bindusaṃkhyāpramāṇena gaṇituṃ śakyate mayā //",
    "S04bsu062_u:108_7": "merupramāṇabhūrjeṣu saṃpūrṇamakṣaraṃ likhet /",
    "S04bsu062_u:108_8": "tadakṣarāṇi sarvāṇi saṃkhyātuṃ śakyate mayā //",
    "S04bsu062_u:108_9": "sarvesvapi samudreṣu sarvāsvapi nadīṣu ca /",
    "S04bsu062_u:108_10": "yāvatyo vālukāstāsāṃ saṃkhyātuṃ śakyate mayā //",
    "S04bsu062_u:108_11": "sarveṣāmapi jantūnāṃ caturdvipanivāsinām /",
    "S04bsu062_u:108_12": "dehajāni ca lomāni saṃkhyātuṃ śakyate mayā //",
    "S04bsu062_u:108_13": "sarveṣāmapi vṛkṣāṇāṃ caturdvīpamahīruhām /",
    "S04bsu062_u:108_14": "śasyānāmapi patrāṇi saṃkhyātuṃ śakyate mayā //",
    "S04bsu062_u:108_15": "pravarṣajjaladharāṇāṃ varṣaikasya nirantaram /",
    "S04bsu062_u:108_16": "tadbinduparisaṃkhyābhiḥ pramātuṃ śakyate mayā //",
    "S04bsu062_u:108_17": "natu triratnasatkārapiṇḍapātrādidānajam /",
    "S04bsu062_u:108_18": "puṇyaskandhamasaṃkhyeyaṃ pramātum śakyate mayā //",
    "S04bsu062_u:108_19": "yadi sarve 'pi sattvāśca daśabhūmipratiṣṭhitāḥ /",
    "S04bsu062_u:108_20": "bodhisattvā mahāsatvā bhaveyurbrahmacāriṇaḥ //",
    "S04bsu062_u:108_21": "yāvatteṣāṃ mahatpuṇyaṃ saṃbodhi&#289;yānasādhanam /",
    "S04bsu062_u:108_22": "tato 'pi hi mahatpuṇyaṃ triratnaṃ saṃprādānajam //",
    "S04bsu062_u:108_23": "kimevaṃ bahunā proktā sarverapi munīśvaraiḥ /",
    "S04bsu062_u:108_24": "yatsaṃkhyātuṃ pramātuṃ ca śakyate na kadācana //",
    "S04bsu062_u:108_25": "tatkathamahameko 'tra saṃkhyātuṃ śaknuyāmapi //",
    "S04bsu062_u:108_26": "apremeyamasaṃkhyeyamityevaṃ paribudhyatām //",
    "S04bsu062_u:108_27": "etadeva mahatpuṇyaṃ na kṣiṇoti kadācana /",
    "S04bsu062_u:108_28": "sarvasattvahitādhānasaddharmaguṇasādhanam //",
    "S04bsu062_u:109_0": "[Gkv_88]",
    "S04bsu062_u:109_1": "bhadraśrīsukhasaṃpattisaṃsthitisaṃpradāyakam /",
    "S04bsu062_u:109_2": "sarvakleśāgnisaṃtāpaharaṃ saṃbodhisādhanam //",
    "S04bsu062_u:109_3": "evaṃ mahatfalaṃ matvā triratnaṃ sarvadā smaran /",
    "S04bsu062_u:109_4": "dhyātvā stutvā praṇatvāpi bhaja nityaṃ samāhitaḥ //",
    "S04bsu062_u:109_5": "ye triratnaṃ sadā nityaṃ śraddhayā samupāśritāḥ /",
    "S04bsu062_u:109_6": "smṛtvā dhyātvāpi tuṣṭāśca praṇatvāpi bhajantyadi //",
    "S04bsu062_u:109_7": "sarve te vimālātmānaḥ pariśuddhendriyāśayāḥ /",
    "S04bsu062_u:109_8": "niḥkleśāḥ sadguṇādhārāścaturbrahmavihāriṇaḥ //",
    "S04bsu062_u:109_9": "dharmaśrīguṇasaṃpattiśubhotsāhasukhāratāḥ /",
    "S04bsu062_u:109_10": "bodhisattvā mahāsattvā bhaviṣyanti jinātmajāḥ //",
    "S04bsu062_u:109_11": "tataḥ pāramitāḥ sarvāḥ pūrayitvā yathākramam /",
    "S04bsu062_u:109_12": "jitvā māragaṇān sarvānniḥkleśā vimalendriyāḥ //",
    "S04bsu062_u:109_13": "arhantaḥ trijagatpūjyā mahābhijñā vināyakāḥ /",
    "S04bsu062_u:109_14": "trividhāṃ bodhimāsādya sambuddhapadamāpnuyuḥ //",
    "S04bsu062_u:109_15": "iti satyaṃ samākhyātaṃ sarvairapi munīśvaraiḥ /",
    "S04bsu062_u:109_16": "matvā tasmāttriratnasya bhaja bodhiṃ yadīcchasi //",
    "S04bsu062_u:109_17": "iti tena jagacchāstā samādiṣṭaṃ niśamya saḥ /",
    "S04bsu062_u:109_18": "balirdaityādhipaḥ paśyan vismayaṃ samupāyayau //",
    "S04bsu062_u:109_19": "athāsau citayan yajñadānādiprakṛtaṃ svakam /",
    "S04bsu062_u:109_20": "galadaśrumukhaḥ paśyaṃllokeśvaraṃ tamabravīt //",
    "S04bsu062_u:109_21": "bhagavan kīdṛśaṃ karma mūḍhena prakṛtaṃ mayā /",
    "S04bsu062_u:109_22": "yenehāpi mayā prāptaṃ bandhanaṃ svajanaiḥ saha //",
    "S04bsu062_u:109_23": "hā mayā kudhiyā yajñaṃ tīrthikasaṃmataṃ kṛtam /",
    "S04bsu062_u:109_24": "yatfalenāhamatraivaṃ bandhitaḥ sajano 'dhasi //",
    "S04bsu062_u:109_25": "aho bauddheṣu yaddānaṃ prakṛtaṃ tatphalaṃ śubham /",
    "S04bsu062_u:109_26": "yeneha bhadrasaṃpattīrbhuktvānte yāti nirvṛtim //",
    "S04bsu062_u:109_27": "hā mūḍhena kṛta tīrthikaśāsane mayā /",
    "S04bsu062_u:109_28": "yenehaivaṃ mahadduḥkhaṃ prāptaṃ svajanaiḥ saha //",
    "S04bsu062_u:110_0": "[Gkv_89]",
    "S04bsu062_u:110_1": "yadā mayā jagannātha samārabhya mahanmaham /",
    "S04bsu062_u:110_2": "sarvārthibhyaḥ sasatkāraṃ dānaṃ dattaṃ yathepsitam //",
    "S04bsu062_u:110_3": "tadā vāmana āgatya brahmacārī mamāgrataḥ /",
    "S04bsu062_u:110_4": "dvipadamātrasaṃsthānaṃ pṛthivyāṃ samayācayat //",
    "S04bsu062_u:110_5": "tacchrutvā dānaraktetana mayā mānātimāninā /",
    "S04bsu062_u:110_6": "tṛtīye padasaṃsthānaṃ dattaṃ tasmai mahītale //",
    "S04bsu062_u:110_7": "mayā pradattamādāya svastivākyamudīrayan /",
    "S04bsu062_u:110_8": "vāmanaḥ sa mahanmūrttiṃ dhṛtvātiṣṭhat puro mama //",
    "S04bsu062_u:110_9": "sa tripādo mahadbhūto bhīmarupo maharddhimān /",
    "S04bsu062_u:110_10": "dhṛtvā traivikramīṃ mūrttiṃ paśyan māmevamabravīt //",
    "S04bsu062_u:110_11": "dehi me yattvayā dattaṃ tṛtīyasya padasya me /",
    "S04bsu062_u:110_12": "sthānaṃ na vidyate kutra sthāpayeyamidaṃ vada //",
    "S04bsu062_u:110_13": "ekaṃ nyastaṃ mayākāśe dvitīyaṃ ca mahītale //",
    "S04bsu062_u:110_14": "tṛtīyaṃ me padaṃ kutra sthāpayethā tdaṃ vada //",
    "S04bsu062_u:110_15": "iti tenoditaṃ śrutvā lajjito praviṣarṇadhiḥ /",
    "S04bsu062_u:110_16": "kiṃcidvaktuśakto 'hamatiṣṭhaṃ mūḍhamānasaḥ //",
    "S04bsu062_u:110_17": "tadā sa viṣṇurālokya māmavamavadatpunaḥ /",
    "S04bsu062_u:110_18": "yatrāhaṃ sthāpayiṣyāmi tatra saṃsthāpayed dhruvam //",
    "S04bsu062_u:110_19": "iti taduktamākarṇya tadāhamavadaṃstathā //",
    "S04bsu062_u:110_20": "tvayā saṃsthāpyate yatra tatra saṃsthāpayāmyaham //",
    "S04bsu062_u:110_21": "iti satyaṃ mayā proktaṃ śrutvā sa saṃpraharṣitaḥ /",
    "S04bsu062_u:110_22": "mūrdhani me tṛtīyena pādenākramya vikramī //",
    "S04bsu062_u:110_23": "māmihādhasi pātāle sāntaḥpurajanānvitam /",
    "S04bsu062_u:110_24": "sabandhusānugaṃ cāpi bandhane sthāpayatyasau //",
    "S04bsu062_u:110_25": "yanmahādāruṇaṃ pāpaṃ nirdayena mayā kṛtam /",
    "S04bsu062_u:110_26": "tenātra bandhanaṃ prāptaṃ sāntaḥpurajanaiḥ saha //",
    "S04bsu062_u:110_27": "datvārthibhyo 'pi sarvebhyaḥ sarvopakaraṇānyapi /",
    "S04bsu062_u:110_28": "yathābhivāṃchitaṃ dravyaṃ gajāśvarathavāhanam //",
    "S04bsu062_u:111_0": "[Gkv_90]",
    "S04bsu062_u:111_1": "kukṣatre yatkṛtaṃ dānametatphalamihāśyate /",
    "S04bsu062_u:111_2": "hā mayā kiṃ kṛtaṃ śrutvā tīrthikaśāsanam //",
    "S04bsu062_u:111_3": "evaṃ bhadrafalaṃ puṇyaṃ triratnabhajonodbhavam /",
    "S04bsu062_u:111_4": "mayā na śrūyate kvāpi jñāyate naivamuttamam //",
    "S04bsu062_u:111_5": "hāhaṃ tīrthikairduṣṭaivaśīkṛtvābhivāṃchitaḥ /",
    "S04bsu062_u:111_6": "pratārito 'pyasaddharme prāpito 'trāpi bandhane //",
    "S04bsu062_u:111_7": "īdṛśaṃ satfalaṃ puṇyaṃ bhadraśrībodhisādhane /",
    "S04bsu062_u:111_8": "sukṣatre dānasaṃbhūtaṃ naśrutaṃ na mataṃ mayā //",
    "S04bsu062_u:111_9": "yadīdṛśaṃ mahatpuṇyaṃ bhadraśrībodhisaṃpradam /",
    "S04bsu062_u:111_10": "na jñātaṃ tattriratnānāṃ prābhajiṣyan sadā bhave //",
    "S04bsu062_u:111_11": "tanmayā bhagavan jñātaṃ śrutvedaṃ bhavatoditam /",
    "S04bsu062_u:111_12": "tatsadaiva triratnānāṃ śaraṇastho bhajāmyaham //",
    "S04bsu062_u:111_13": "tadbhavān samupākhyātu triratnabhajane vidhim /",
    "S04bsu062_u:111_14": "adyārabhya sadāpyevaṃ cariṣyāmyahamābhavam /",
    "S04bsu062_u:111_15": "tathāhaṃ bhagavan buddharatnasya śaraṇe sthitaḥ /",
    "S04bsu062_u:111_16": "yathāvidhi samabhyarcya bhajāni sarvadābhavam //",
    "S04bsu062_u:111_17": "tathā ca dharmaratnānāṃ śaraṇe samupasthitaḥ /",
    "S04bsu062_u:111_18": "satkṛtya śraddhayā gauṇyaṃ śrutvā bhajāni sarvadā //",
    "S04bsu062_u:111_19": "tathā ya saṃgharatnānāṃ śaraṇe sarvadā sthitaḥ /",
    "S04bsu062_u:111_20": "tathārhabhojanaiścāpi satkṛtya prabhajāmyaham //",
    "S04bsu062_u:111_21": "yathātra bhavatādiṣṭaṃ saṃcariṣye tathā khalu /",
    "S04bsu062_u:111_22": "saṃbodhisādhanaṃ dharmaṃ samupādeṣṭumarhati //",
    "S04bsu062_u:111_23": "iti taduktamākarṇya lokeśvaraḥ sa sarvavit /",
    "S04bsu062_u:111_24": "prabodhitaṃ tamālokya daityendramevamādiśat //",
    "S04bsu062_u:111_25": "sādho bale 'surendro 'si tacchriṇuṣva samāhitaḥ /",
    "S04bsu062_u:111_26": "hitārthaṃ te pravakṣyāmi yadi saddharmamicchasi //",
    "S04bsu062_u:111_27": "ādau viramya pāpebhyo duṣṭamitrāddūragataḥ //",
    "S04bsu062_u:111_28": "sanmitraṃ samupāśritya cara bhadra samāhitaḥ //",
    "S04bsu062_u:112_0": "[Gkv_91]",
    "S04bsu062_u:112_1": "tataḥ śraddhāśayo dhīraścaturbrahmavihārikaḥ /",
    "S04bsu062_u:112_2": "triratnabhajanaṃ kṛtvā bodhicaryāvrataṃ cara //",
    "S04bsu062_u:112_3": "saugatebhyastathārthibhyaḥ śraddhayā mānayan mudā /",
    "S04bsu062_u:112_4": "saṃbodhipraṇidhānena kuruṣva dānamīpsitam //",
    "S04bsu062_u:112_5": "saṃbodhipraṇidhānena yaddhānaṃ śraddhayā kṛtam /",
    "S04bsu062_u:112_6": "tatfalaṃ hi mahatsiddhaṃ saṃbuddhapadasādhanam //",
    "S04bsu062_u:112_7": "tato 'nyatpraṇidhānena yaddānaṃ prakṛtaṃ mudā /",
    "S04bsu062_u:112_8": "tatkalaṃ śrīmahatsaukhyaṃ dadyān naiva tu saugatam //",
    "S04bsu062_u:112_9": "tattriratnamanusmṛtvā saṃbodhinihitāśayaḥ /",
    "S04bsu062_u:112_10": "dadasva śraddhayā dānaṃ bauddhaṃ padaṃ yadīcchasi //",
    "S04bsu062_u:112_11": "evaṃ datvā sadā dānaṃ bodhicitto jitendriyaḥ /",
    "S04bsu062_u:112_12": "śuciśīlasamācāraścarasva poṣadhaṃ vratam //",
    "S04bsu062_u:112_13": "vrataṃ vinā na śudhyeta trikāyaṃ mahatāmapi /",
    "S04bsu062_u:112_14": "tadbodhipraṇidhānena caraṣva saugataṃ vratam //",
    "S04bsu062_u:112_15": "evaṃ vrataṃ sadā dhṛtvā caturbrahmavihāradhṛk /",
    "S04bsu062_u:112_16": "saṃbodhipraṇidhānena kṣāntivrataṃ samācara //",
    "S04bsu062_u:112_17": "kṛta kalpasahastrairyaddānaṃ triratnasādhanam /",
    "S04bsu062_u:112_18": "kleśotthito jagadduṣṭaḥ kradho hanti kṣaṇena tat //",
    "S04bsu062_u:112_19": "tatkleśārīn jagadduṣṭān krodhamūlān vinirjayan /",
    "S04bsu062_u:112_20": "saṃbodhipraṇidhānena sattve kṣamāvrataṃ cara //",
    "S04bsu062_u:112_21": "kevalaṃ kṣamayā naiva saddharmaguṇasādhanam /",
    "S04bsu062_u:112_22": "vinā vīryasamutsāham sidhyate bodhisaṃvaram //",
    "S04bsu062_u:112_23": "tatkaudhīdyaṃ samutsṛjya saṃbodhinihitāśayaḥ /",
    "S04bsu062_u:112_24": "dhṛtvā vīryasamutsāhaṃ cara bhadrārthasādhane //",
    "S04bsu062_u:112_25": "na hi vīryaṃ vinākāryaṃ sidhyate sudhiyāmapi /",
    "S04bsu062_u:112_26": "tasmādvīryaṃ samādhāya saṃbodhikṛtaniścayaḥ //",
    "S04bsu062_u:112_27": "svaparāmahitādhānaṃ saddharmaratnamarjaya /",
    "S04bsu062_u:112_28": "durbuddherhi mahotsāhaṃ vīryaṃ na sādhayecchubham //",
    "S04bsu062_u:113_0": "[Gkv_92]",
    "S04bsu062_u:113_1": "svaparātmahitotpātameva kuryāt sadārivat /",
    "S04bsu062_u:113_2": "taddhairyasumatiṃ dhṛtvā saṃbodhidhyānaniṣṭhitaḥ //",
    "S04bsu062_u:113_3": "sarvasattvahitādhānaṃ saddharmaratnamarjaya /",
    "S04bsu062_u:113_4": "prajñāvirahito naiva dhyānāhito 'pi sidhyate /",
    "S04bsu062_u:113_5": "tatsatprajñāmahāratnamarjaya trijagaddhite //",
    "S04bsu062_u:113_6": "etaddhi paramopāyaṃ saṃbodhijñānasādhane /",
    "S04bsu062_u:113_7": "vijñāya tvaṃ sadā sattvahitārthe cara sadvratam //",
    "S04bsu062_u:113_8": "tadā tvaṃ bodhisattva syāḥ sarvasattvahitārthabhṛt /",
    "S04bsu062_u:113_9": "bhadracārī mahāabhijño mahāsattvo jinātmajaḥ //",
    "S04bsu062_u:113_10": "iti bauddhapadaṃ prāptuṃ yadīcchasi jagaddhite /",
    "S04bsu062_u:113_11": "bodhicittaṃ mahāratnaṃ prāptuṃ ratnatrayaṃ bhaja //",
    "S04bsu062_u:113_12": "triratnabhajanotpatrapuṇyaratnānubhāvataḥ /",
    "S04bsu062_u:113_13": "bodhicittaṃ mahāratnaṃ prāpsyate jagaddhite //",
    "S04bsu062_u:113_14": "iti tena jagacchāstrā samādiṣṭaṃ niśamya saḥ /",
    "S04bsu062_u:113_15": "baliḥ prabodhito bodhicaryāvrataṃ samaicchata //",
    "S04bsu062_u:113_16": "tataḥ sa balirālokya taṃ lokeśaṃ jinātjam /",
    "S04bsu062_u:113_17": "sāṃjaliḥ praṇatiṃ kṛtvā prārthayaccaivamādarāt //",
    "S04bsu062_u:113_18": "bhagavaṃstrijagannātho bhavāneva jagadguruḥ /",
    "S04bsu062_u:113_19": "samuddhartā suhṛnmitraṃ kaścinnaivāparo mama //",
    "S04bsu062_u:113_20": "tadājñāṃ bhavatāṃ dhṛtvā śirasāhaṃ samāhitaḥ /",
    "S04bsu062_u:113_21": "triratnabhajanaṃ kṝtvā saṃcariṣye susaṃvaram //",
    "S04bsu062_u:113_22": "taccittaratnasaṃprāptyai sarvān buddhān munīśvarān /",
    "S04bsu062_u:113_23": "dharmaratnaṃ ca saṃghāṃśca śaraṇaṃ gacchāmi sarvadā //",
    "S04bsu062_u:113_24": "teṣāṃ pūjāṃ kariṣyāmi śraddhayā samupasthitaḥ /",
    "S04bsu062_u:113_25": "dharmeṃ śrutvā ca saṃghānāṃ dāsye yathārhaṃ bhojanam //",
    "S04bsu062_u:113_26": "adyārabhya sadā teṣāṃ munīndrāṇāmupāsakaḥ /",
    "S04bsu062_u:113_27": "yathāvidhi vrataṃ dhṛtvā cariṣyāmi jagaddhite //",
    "S04bsu062_u:113_28": "saccittaratnagrahaṇāya samyakpūjāṃ karomyeṣa tathāgatānām /",
    "S04bsu062_u:113_29": "saddharmaratnasya ca nirmalāsya buddhātmajānāṃ ca guṇākarāṇām //",
    "S04bsu062_u:114_0": "[Gkv_93]",
    "S04bsu062_u:114_1": "yāvanti puṣpāṇi falāni cauvaṃ bhaiṣajyajātāni ca yānio santi /",
    "S04bsu062_u:114_2": "ratnāni yāvanti ca santi loke jalāni ca svacchamanoramāṇi //",
    "S04bsu062_u:114_3": "mahīdharā ratnamayāstathānye vanapradeśāśca vivekaramyāḥ /",
    "S04bsu062_u:114_4": "latāḥ supuṣpābharaṇojjvalāśca dumāśca ye satfalanamraśākhāḥ //",
    "S04bsu062_u:114_5": "devādilokeṣu ca gandhadhūpāḥ kalpadrumā ratnamayāśca vṛkṣāḥ /",
    "S04bsu062_u:114_6": "sarāṃsi cāmbhoruhabhūṣanāni haṃsasvanātyantamanoharāṇi //",
    "S04bsu062_u:114_7": "akṛṣṭajātāni ca śasyajātānyanyāni vā pūjyavibhūṣaṇāni /",
    "S04bsu062_u:114_8": "ākāśadhātiprasarāvadhīni sarvānyapīmānyaparigrahāni //",
    "S04bsu062_u:114_9": "ādāya buddhayā munīpuṃgavebhyo niryātayāmyeṣa saputrakebhyaḥ /",
    "S04bsu062_u:114_10": "gṛhṇantu tanme varadakṣiṇīyā mahākṛpā māmanukampamānāḥ //",
    "S04bsu062_u:114_11": "apuṇyavānasmi mahādaridraḥ pūjārthamanyanmama nāsti kiṃcit /",
    "S04bsu062_u:114_12": "ato mamārthaya parārthacintā gṛṇantu nāthā idamātmaśaktyā //",
    "S04bsu062_u:114_13": "dadāmi cātmānamahaṃ jinebhyaḥ sarveṇa sarvaṃ ca tadātmajebhyaḥ /",
    "S04bsu062_u:114_14": "parigrahaṃ me kurutāgrasattvā yuṣmāsu dāsatvamupaimi bhaktyā //",
    "S04bsu062_u:114_15": "parigraṇāsmi bhavatkṛtena nibhīrbhave sattvahitaṃ karomi /",
    "S04bsu062_u:114_16": "pūrvaṃ ca pāpaṃ samatikramāmi nānyacca pāpaṃ prakaromi bhūyaḥ //",
    "S04bsu062_u:114_17": "sabuddhadharmasaṃgheṣu caityeṣu pratimāsu ca /",
    "S04bsu062_u:114_18": "puṣparatnādivarṣāśca pravartantāṃ nirantaram //",
    "S04bsu062_u:114_19": "bodhisattvā mahāsattvāḥ pūjayanti yathā jinān /",
    "S04bsu062_u:114_20": "tathā sarvān munīndrāṃstān saputrān pūjayāmyaham //",
    "S04bsu062_u:114_21": "svarāṃgasāgaraiḥ strotraiḥ staumi cāhaṃ guṇodadhīn /",
    "S04bsu062_u:114_22": "stutisaṃgītimeghāśca saṃbhavantyeṣvananyathā //",
    "S04bsu062_u:114_23": "sarvakṣatrāṇusaṃkhyaiśca praṇāmaiḥ praṇamāmyaham /",
    "S04bsu062_u:114_24": "sarvāṃstryadhvagatān buddhān sahadharmagaṇottamān //",
    "S04bsu062_u:114_25": "sarvacaityāni vande 'haṃ bodhisattvāśrayānapi /",
    "S04bsu062_u:114_26": "namaskaromyupādhyāyānabhivandyān yatīṃstathā //",
    "S04bsu062_u:114_27": "buddhaṃ gacchāmi śaraṇaṃ yāvadābodhimaṇdataḥ /",
    "S04bsu062_u:114_28": "dharmaṃ gacchāmi śaraṇaṃ bodhisattvagaṇāṃstathā //",
    "S04bsu062_u:115_0": "[Gkv_94]",
    "S04bsu062_u:115_1": "vijñāpayāmi saṃbuddhān sarvadikṣu vyavasthitān /",
    "S04bsu062_u:115_2": "mahākāruṇikāṃścāpi bodhisattvān kṛtāṃjaliḥ //",
    "S04bsu062_u:115_3": "anādigatisaṃsāre janmanyatraiva vā punaḥ /",
    "S04bsu062_u:115_4": "yanmayā paśunā pāpaṃ kṛtaṃ kāritameva vā //",
    "S04bsu062_u:115_5": "yaccānumoditaṃ kiṃcidātmaghātāya mohinaḥ /",
    "S04bsu062_u:115_6": "tadatyayaṃ deśayāmyatra paścāttāpena tāpitaḥ //",
    "S04bsu062_u:115_7": "ratnatraye 'pakāro yo mātāpitṛṣu vā mayā /",
    "S04bsu062_u:115_8": "guruṣvanyeṣu vā kṣopātkāyavāgbuddhibhiḥ kṛtaḥ //",
    "S04bsu062_u:115_9": "anekadoṣaduṣṭena mayā pāpena mohanā /",
    "S04bsu062_u:115_10": "yatkṛtaṃ dāruṇaṃ pāpaṃ tatsarvaṃ deśayāmyaham //",
    "S04bsu062_u:115_11": "kathaṃ ca niḥsarāmyasmāt nityodvigno 'smi sāmpratam //",
    "S04bsu062_u:115_12": "mā bhūnme mṛtyuracirādakṣīṇe pāpasaṃcaye //",
    "S04bsu062_u:115_13": "kṛtākṛtoparīkṣo 'yaṃ mṛtyurviśrambhaghātakaḥ /",
    "S04bsu062_u:115_14": "svasthāsvasthairaviśvāsya āhasmikamahāśaniḥ //",
    "S04bsu062_u:115_15": "priyāpriyanimittena pāpaṃ kṛtamanenekadhā /",
    "S04bsu062_u:115_16": "sarvamutsṛjya gantavyaṃ mayā na jñātamīdṛśam //",
    "S04bsu062_u:115_17": "apriyā na bhaviṣyanti bhaviṣyanti na me priyāḥ /",
    "S04bsu062_u:115_18": "ahaṃ ca na bhaviṣyāmi sarvaṃ ca na bhaviṣyati //",
    "S04bsu062_u:115_19": "tattatsmaraṇatāṃ yāti yadyadvastvanubhūyate /",
    "S04bsu062_u:115_20": "svapnānūbhūtavat sarveṃ gataṃ na punarīkṣyate //",
    "S04bsu062_u:115_21": "ihaiva tiṣṭhatastāvadgatānekapriyāpriyāḥ /",
    "S04bsu062_u:115_22": "tannimittaṃ kṛtaṃ pāpaṃ me puraḥsthitam //",
    "S04bsu062_u:115_23": "evamāgantuko 'mītī mayā naiva samīkṣyate /",
    "S04bsu062_u:115_24": "mohanunayāvidveaṣaiḥ kṛtaṃ pāpamanekaśaḥ //",
    "S04bsu062_u:115_25": "rātriṃdivamaviśrāmamāyuṣo vardhate vyayaḥ /",
    "S04bsu062_u:115_26": "āyasyajyāgamo māsti na mariṣyāmyahaṃ katham //",
    "S04bsu062_u:115_27": "iha śayyāgatenāpi bandhumadhye 'pi tiṣṭhatā /",
    "S04bsu062_u:115_28": "mayaivaikena soḍhavyā marmachedādivedanā //",
    "S04bsu062_u:116_0": "[Gkv_95]",
    "S04bsu062_u:116_1": "yamadūtairgṛhītasya kuto bandhusuhṛtsakhāḥ /",
    "S04bsu062_u:116_2": "puṇyamekaṃ tadā trāṇaṃ mayā tatraiva saṃcitam //",
    "S04bsu062_u:116_3": "anityajīvītāsaṃgāditthaṃ bhayamajānatā /",
    "S04bsu062_u:116_4": "pramattena madāndhena bahupāpaṃ mayārjitam //",
    "S04bsu062_u:116_5": "aṃgachedārthamapyanyo nīyamāno viśuṣyati /",
    "S04bsu062_u:116_6": "pipasito dīnadṛṣṭiranyadevekṣate jagat //",
    "S04bsu062_u:116_7": "kiṃ duṣṭairbhairavākārairyamadūtairadhiṣṭhitaḥ /",
    "S04bsu062_u:116_8": "mahātrāsaṃkaragrastaḥ purīṣotsargaveṣṭitaḥ //",
    "S04bsu062_u:116_9": "kātarairnatravikṣopaistrāṇānveṣī caturdiśam /",
    "S04bsu062_u:116_10": "ko me mahābhayādasmāt sādhustrātā bhavediha //",
    "S04bsu062_u:116_11": "trāṇaśūnyā diśo dṛṣṭvā punaḥ saṃmohamāgataḥ /",
    "S04bsu062_u:116_12": "tadāhaṃ kiṃ kariṣyāmi tasmin sthāne mahābhaye //",
    "S04bsu062_u:116_13": "adhaiva śaraṇaṃ yāmi jagannāthān mahābalān /",
    "S04bsu062_u:116_14": "jagadrakṣārthamudyuktān sarvatrāsaharān jinān //",
    "S04bsu062_u:116_15": "taiścādhigataṃ dharmaṃ saṃsārabhayanāśanam /",
    "S04bsu062_u:116_16": "śaraṇaṃ yāmi bhāvena bodhisattvagaṇaṃ tathā //",
    "S04bsu062_u:116_17": "samantabhadrāyātmānaṃ dadāmi bhayavihvalaḥ /",
    "S04bsu062_u:116_18": "viraumyārtaravaṃ bhīto bhayaṃ nāśayate drutam //",
    "S04bsu062_u:116_19": "tatra sarvajñanāthasya sarvapāpāpahāriṇaḥ /",
    "S04bsu062_u:116_20": "vākyamullaṃghayāmīti dhigmāmatyantamohitam //",
    "S04bsu062_u:116_21": "tiṣṭhāmyatyapramatto 'haṃ prayāteṣvitareṣvapi /",
    "S04bsu062_u:116_22": "kimu yojanasāhasre prapāte dīrghakālike //",
    "S04bsu062_u:116_23": "adyaiva maraṇaṃ naiti na yukta me sukhāsikā /",
    "S04bsu062_u:116_24": "avaśyaṃ na bhaviṣyāmi kasmānme susthinaṃ manaḥ //",
    "S04bsu062_u:116_25": "pūrvānubhūte naṣṭebhyaḥ kiṃ me sāramavasthitam /",
    "S04bsu062_u:116_26": "yeṣu me 'bhiniviṣṭena guruṇāṃ laṃghinaṃ vacaḥ //",
    "S04bsu062_u:116_27": "jīvalokamimaṃ tyaktvā bandhūn paricitānapi /",
    "S04bsu062_u:116_28": "ekākī kvāpi yāsyāmi kiṃ me sarvaiḥ priyāpriyaiḥ //",
    "S04bsu062_u:117_0": "[Gkv_96]",
    "S04bsu062_u:117_1": "iyameva tu me cintā yuktā rātraṃdivaṃ sadā /",
    "S04bsu062_u:117_2": "aśubhānniyataṃ duḥkhaṃ niḥsareyaṃ tataḥ katham //",
    "S04bsu062_u:117_3": "mayā duṣṭena mūḍhena yatpāpaṃ prakṛtaṃ purā /",
    "S04bsu062_u:117_4": "prakṛtyā deśayāmyeṣa nāthānāmagrato 'dhunā /",
    "S04bsu062_u:117_5": "kṛtāṃjalirduḥkhabhītaḥ praṇipatya punaḥ punaḥ //",
    "S04bsu062_u:117_6": "atyayamatyayatvena pratigṛhṇantu nāyakāḥ /",
    "S04bsu062_u:117_7": "abhadrakaṃ punarnāthā na kariṣyāmi sarvadā //",
    "S04bsu062_u:117_8": "apāyaduḥkhaviśrāmaṃ sarvasattvaiḥ kṛtaṃ śumam /",
    "S04bsu062_u:117_9": "anumode pramodena sukhaṃ tiṣṭhantu duḥkhitāḥ //",
    "S04bsu062_u:117_10": "saṃsāre duḥkhavaimokṣamanumode śarīrinām /",
    "S04bsu062_u:117_11": "bodhisattvatvabuddhatvamanumode ca tāyinām //",
    "S04bsu062_u:117_12": "cittotpādasamudrāṃśca sarvasattvasukhāvahān /",
    "S04bsu062_u:117_13": "sarvasattvahitādhānānanumode ca śāsinām //",
    "S04bsu062_u:117_14": "sarvadiksaṃsthitān buddhan prārthayāmi kṛtāṃjaliḥ /",
    "S04bsu062_u:117_15": "dharmapradīpaṃ kurvantu mohādduḥkhaprapātinām //",
    "S04bsu062_u:117_16": "jinān nirvātukāmāṃśca yācayāmi samādarāt /",
    "S04bsu062_u:117_17": "kalpo 'nanalpānstiṣṭhantu mā bhūdandhamidaṃ jagat //",
    "S04bsu062_u:117_18": "ityukte balinā tena lokeśvaro niśamya niśamya saḥ /",
    "S04bsu062_u:117_19": "sādhu sādhviti saṃrādhya taṃ baliṃ caivamabravīt //",
    "S04bsu062_u:117_20": "kṣaṇasaṃpadiyaṃ sudurlabhā pratilabdhā puruṣārthasādhanī /",
    "S04bsu062_u:117_21": "yadi nātra vicintyate hitaṃ punarapyeṣa samāgamaḥ kutaḥ //",
    "S04bsu062_u:117_22": "rātrau yathā meghaghanāndhakāre vidyutkṣaṇaṃ darśayati prakāśam /",
    "S04bsu062_u:117_23": "buddhānubhāvena tathā kadācillokasya puṇyeṣu matiḥkṣaṇaṃ syāt //",
    "S04bsu062_u:117_24": "tasmācchubhaṃ durbalameva nityaṃ balaṃ tu pāpasya mahatsughoram /",
    "S04bsu062_u:117_25": "tajjīyate 'yena śubhena kena saṃbodhicittaṃ yadi nāma na syāt //",
    "S04bsu062_u:117_26": "kalpānanalpān praticiṃtayadbhirdṛṣṭaṃ munīndraiḥ hitametadeva /",
    "S04bsu062_u:117_27": "yataḥ sukhenaiva sukhaṃ pravṛddhamutplāvayatyamitān janaughān //",
    "S04bsu062_u:118_0": "[Gkv_97]",
    "S04bsu062_u:118_1": "bhavaduḥkhaśatāni tartukāmairapi sattvavyasanānio hartukāmaiḥ /",
    "S04bsu062_u:118_2": "bahusaukhyaśatāni bhoktukāmairna vimocyaṃ hi sadaiva bodhicittam //",
    "S04bsu062_u:118_3": "bhavacārakabandhano varo kaḥ sugatānāṃ suta ucyate kṣaṇena /",
    "S04bsu062_u:118_4": "sanarāmaralokavandanīyo bhavati syādita eva bodhicitte //",
    "S04bsu062_u:118_5": "aśucipratimāmimāṃ gṛhītvā jinaratnapratimāṃ karotyanarghām /",
    "S04bsu062_u:118_6": "rasajātamatīva vedhanīyaṃ sudṛḍhaṃ gṛhṇīṣva bodhicittaratnam //",
    "S04bsu062_u:118_7": "suparīkṣitamaprameyadhībhīrbahumūlyaṃ jagadekasārthavāhaiḥ /",
    "S04bsu062_u:118_8": "gatipattanavipravāsaśīlāḥ sudṛḍhaṃ gṛhṇantu bodhicittaratnam //",
    "S04bsu062_u:118_9": "kadalīva falaṃ vihāya yāti kṣayamanyatkuśalaṃ hi sarvameva /",
    "S04bsu062_u:118_10": "satataṃ falati kṣayaṃ na yāti prasavatyeva hi bodhicittavṛkṣaḥ //",
    "S04bsu062_u:118_11": "kṛtvāpi pāpāni sudāruṇāni yadāśrayāduttarati kṣaṇena /",
    "S04bsu062_u:118_12": "śūrāśrayeṇaiva mahābhayāni nāśrīyate tatkathamajñasattvaiḥ //",
    "S04bsu062_u:118_13": "yugāntakālānalavanmahānti pāpāni yannirdahati kṣaṇena /",
    "S04bsu062_u:118_14": "yasyānuśaṃsānamitān uvāca maitreyanāthaḥ sudhanāya dhīmān //",
    "S04bsu062_u:118_15": "tadbodhicittaṃ dvividhaṃ vijñātavyaṃ samāsataḥ /",
    "S04bsu062_u:118_16": "bodhipraṇidhicittaṃ ca bodhiprasthānameva ca //",
    "S04bsu062_u:118_17": "gantukāmaśca gantuśca yathābhedaḥ pratīyate /",
    "S04bsu062_u:118_18": "tadvad bhedā 'nayorjñeyo yathāsaṃkhyena paṇḍitaiḥ //",
    "S04bsu062_u:118_19": "bodhipraṇidhicittasya samsāre 'pi mahatfalam /",
    "S04bsu062_u:118_20": "na tvavicchinnapuṇyatvaṃ yathāprasthānacetasaḥ //",
    "S04bsu062_u:118_21": "yataḥ prabhṛtyaparyantasattvadhātupramokṣaṇe /",
    "S04bsu062_u:118_22": "samādadāti taccittamanivartena cetasā //",
    "S04bsu062_u:118_23": "tataḥ prabhṛti suptasya pramattasyāpyanekaśaḥ /",
    "S04bsu062_u:118_24": "avicchinnāḥ puṇyadhārāḥ pravartante nabhaḥsamāḥ //",
    "S04bsu062_u:118_25": "jagadānandabījasya jagadduḥkhauṣadhasya ca /",
    "S04bsu062_u:118_26": "cittaratnasya yatpuṇyaṃ tatkathaṃ hi pramīyate //",
    "S04bsu062_u:118_27": "hitāśaṃsanamātrena buddhapūjā viśiṣyate /",
    "S04bsu062_u:118_28": "kiṃ punaḥ sarvasattvānāṃ sarvasaukhyārthamudyamāt //",
    "S04bsu062_u:119_0": "[Gkv_98]",
    "S04bsu062_u:119_1": "duḥkhamevābhidhāvanti duḥkhaniḥsaraṇāśayāḥ /",
    "S04bsu062_u:119_2": "sukhecchayaiva saṃmohāt svasukhaṃ ghnanti śatruvat //",
    "S04bsu062_u:119_3": "yasteṣāṃ sukharaṃkāṇāṃ pīḍitānāmanekaśaḥ /",
    "S04bsu062_u:119_4": "tṛptaṃ sarvasukhaiḥ kuryāt sarvāḥ pīḍāśchinatti ca //",
    "S04bsu062_u:119_5": "nāśayatyapi saṃmohaṃ sādhustena samaḥ kutaḥ /",
    "S04bsu062_u:119_6": "kuto vā tādṛśaṃ mitraṃ puṇyaṃ vā tādṛśaṃ kutaḥ //",
    "S04bsu062_u:119_7": "kṛte yaḥ pratikurvīta so 'pi tāvatpraśasyate /",
    "S04bsu062_u:119_8": "avyāpāritaḥ sādhustu bodhisattvaḥ kimucyate //",
    "S04bsu062_u:119_9": "iti mantrayatau jinasya putre kaluṣaṃ svahṛdaye karoti yaḥ /",
    "S04bsu062_u:119_10": "kaluṣodayasaṃkhyayā sakalpānnarakeṣvāsatīti nātha āha //",
    "S04bsu062_u:119_11": "atha yasya manaḥ prasādameti prasavettasya tato 'dhikaṃ falam //",
    "S04bsu062_u:119_12": "tasmād gṛhītvā sudṛḍhaṃ bodhicittaṃ jinātmajaḥ /",
    "S04bsu062_u:119_13": "śikṣānatikrame yatnaṃ kuryānnityamatandritaḥ //",
    "S04bsu062_u:119_14": "tvayāpi ca yathāśaktistatra kiṃ parilambyate /",
    "S04bsu062_u:119_15": "nādya cet kriyate yatnaṃ talenāpi talaṃ vrajeḥ //",
    "S04bsu062_u:119_16": "yadi caivaṃ pratijñāya sādhayenaiva karmaṇā /",
    "S04bsu062_u:119_17": "eatān sarvān visaṃvādya kā gatiste bhaviṣyati //",
    "S04bsu062_u:119_18": "manasā cintayitvā tu yo na dadyāt punarnaraḥ /",
    "S04bsu062_u:119_19": "sa preto bhagavatītyuktamalpamātre 'pi vastuni //",
    "S04bsu062_u:119_20": "kimutānuttaraṃ saukhyamuccairudghuṣya bhāvataḥ /",
    "S04bsu062_u:119_21": "yasmādāpadyamāno 'sau sarvasattvārthahānikṛt //",
    "S04bsu062_u:119_22": "yo 'pyanyaḥ kṣaṇamapyasya puṇyavighnaṃ kariṣyati /",
    "S04bsu062_u:119_23": "tasya durgatiparyantaṃ nāsti sattvārthaghātinaḥ //",
    "S04bsu062_u:119_24": "ekasyāpi hi sattvasya hitaṃ hitvā hato bhavet /",
    "S04bsu062_u:119_25": "aśoṣākāśaparyantavāsināṃ kimu dehinām //",
    "S04bsu062_u:119_26": "apremeyāgatā buddhāḥ sarvasattvagaveṣakāḥ /",
    "S04bsu062_u:119_27": "tvameṣāṃ na svadoṣeṇa cikitsāagocaraṃ gataḥ //",
    "S04bsu062_u:119_28": "na hīdṛśaistvaccaritraiḥ sadgutirlabhyate punaḥ /",
    "S04bsu062_u:119_29": "sadgatāvalabhyamānāyāṃ pāpameva kutaḥ śubham //",
    "S04bsu062_u:120_0": "[Gkv_99]",
    "S04bsu062_u:120_1": "yadā kuśalayogyo 'pi kuśalaṃ tvaṃ karoṣi na /",
    "S04bsu062_u:120_2": "apāyāduḥkhasaṃmūḍha kiṃ kariṣyasi tadā śubham //",
    "S04bsu062_u:120_3": "akurvataśca kauśalyaṃ pāpamevopacinnataḥ /",
    "S04bsu062_u:120_4": "hataḥ sugatiśabdo 'pi kalpakoṭiśatairapi //",
    "S04bsu062_u:120_5": "eke kṣaṇakṛtāt pāpādavīcau kalpamāsyate //",
    "S04bsu062_u:120_6": "anādikālopacitāt pāpāt kā sugatau kathā //",
    "S04bsu062_u:120_7": "yadīdṛśaṃ kṣaṇaṃ prāpya punaḥ sīdasi mohitaḥ /",
    "S04bsu062_u:120_8": "śociṣyasi ciraṃ bhūyo yamadūtaiḥ pracoditaḥ //",
    "S04bsu062_u:120_9": "ciraṃ dhakṣyati te kāyam nārakāgni suduḥsahaḥ /",
    "S04bsu062_u:120_10": "paścāttāpānalacittaṃ ciraṃ dhakṣyatyaśikṣitam //",
    "S04bsu062_u:120_11": "hastapādādirahitāstṛṣṇādveṣādiśatravaḥ /",
    "S04bsu062_u:120_12": "na śurā naiva te prājñāḥ kathaṃ dāsīkṛto 'si taiḥ //",
    "S04bsu062_u:120_13": "tvaccitāvasthittā eva ghnanti tvāmeva susthitāḥ /",
    "S04bsu062_u:120_14": "atra te cetanā nāsti mantrairiva vimohitaḥ //",
    "S04bsu062_u:120_15": "sarve devā manuṣyāśca yadi syustava śatravaḥ /",
    "S04bsu062_u:120_16": "te 'pi nāvīcikaṃ vahniṃ samudānayituṃ kṣamāḥ //",
    "S04bsu062_u:120_17": "sarve hitāya kalpyante svānukūlyena sevitāḥ /",
    "S04bsu062_u:120_18": "sevyamānastvamī kleśāḥ sutarāṃ duḥkhakārakāḥ //",
    "S04bsu062_u:120_19": "bhavacārakapālakā ime narakādiṣvapi vadhyaghātakāḥ /",
    "S04bsu062_u:120_20": "mativeśmani lobhayan jale yadi tiṣṭhanti kuta sukhaṃ tava //",
    "S04bsu062_u:120_21": "akāraṇenāpi ripukṣatāni gātreṣvalaṃkāradudvahanti /",
    "S04bsu062_u:120_22": "mahārthasiddhyai tu samudyatasya duḥkhāni kasmāttava bādhakāni //",
    "S04bsu062_u:120_23": "svajīvikāmātranibaddhacittāḥ kaivartacaṇḍālakṛṣīvalādyāḥ /",
    "S04bsu062_u:120_24": "śītātapādivyasanaṃ sahante jagaddhitārtham sahase kathaṃ na //",
    "S04bsu062_u:120_25": "durgāputrakakarṇāḍhyā dāhachedādivedanām /",
    "S04bsu062_u:120_26": "mudhā sahante muktyarthaṃ kasmāttvamasi kātaraḥ //",
    "S04bsu062_u:120_27": "muktyarthinaśca yaktaṃ te lobhasatkārabandhanam /",
    "S04bsu062_u:120_28": "ye mocayanti bandhāttvāṃ dveṣasteṣu katham tava //",
    "S04bsu062_u:120_29": "spṛṣta uṣnodakenāpi sukumāraḥ pratapyase /",
    "S04bsu062_u:120_30": "kṛtvā ca nārakaṃ karma kimevaṃ svasthamāsyate //",
    "S04bsu062_u:120_31": "na kiṃcidasti tadvastu tadabhyāsasya duṣkaram /",
    "S04bsu062_u:120_32": "tasmāamṛduvyathābhyāsāt soḍhavyāpi mahāvyathā //",
    "S04bsu062_u:120_33": "duḥkhaṃ necchasi duḥkhasya hetumicchasi durmate /",
    "S04bsu062_u:120_34": "svāparādhāgate duḥkhe kasmādanyatra dūṣyate //",
    "S04bsu062_u:120_35": "muktvā dharmaratiṃ śreṣṭhāmanantasukhasantatim /",
    "S04bsu062_u:120_36": "ratirāddhatyahāsādau duḥkhahetau kathaṃ tava //",
    "S04bsu062_u:121_0": "[Gkv_100]",
    "S04bsu062_u:121_1": "spṛṣṭa uṣṇodakenāpi sukumāraḥ pratapyase /",
    "S04bsu062_u:121_2": "kṛtvā ca nārakaṃ karma kimevaṃ svasthamāsyate //",
    "S04bsu062_u:121_3": "na kiṃcidasti tadvastu yadabhyāsasya duṣkaram /",
    "S04bsu062_u:121_4": "tasmāamṛduvyathābhyāsāt soḍhavyāpi mahāvyathā //",
    "S04bsu062_u:121_5": "duḥkhaṃ necchasi duḥkhasya hetumicchasi durmate /",
    "S04bsu062_u:121_6": "svāparādhāgate duḥkhe kasmādanyatra dūṣyate //",
    "S04bsu062_u:121_7": "muktvā dharmaratiṃ śreṣṭhāmanantasukhasantatim /",
    "S04bsu062_u:121_8": "ratirāddhatyahāsādau duḥkhahetau kathaṃ tava //",
    "S04bsu062_u:121_9": "bodhicchandaviyogena paurvakena tavādhunā /",
    "S04bsu062_u:121_10": "vipattirīdṛśī jātā tasmādbodhiṃ prasādhaya //",
    "S04bsu062_u:121_11": "mithyā kalpanayā citte pāpāt kāye vyathā yataḥ /",
    "S04bsu062_u:121_12": "tasmāt kāryaṃ śubhe chandaṃ bhāvayitvaivamādarāt //",
    "S04bsu062_u:121_13": "na prāptaṃ bhagavanpūjāmahotsāhasukhaṃ tvayā /",
    "S04bsu062_u:121_14": "na kṛtā śāsane kārā daridrāśā na pūritā //",
    "S04bsu062_u:121_15": "bhītebhyo nābhayaṃ dattamārtā na sukhinaḥ kṛtāḥ /",
    "S04bsu062_u:121_16": "kevalasvātmasaukhyārthaṃ yajñadānaṃ kṛtaṃ tvayā //",
    "S04bsu062_u:121_17": "abhilāṣavighātāśca jāyante pāpakāriṇām /",
    "S04bsu062_u:121_18": "duḥkhāni daurmanasyāni bhayāni vividhānyapi //",
    "S04bsu062_u:121_19": "pāpakārī sukhecchaśca yatra yatrābhigacchati /",
    "S04bsu062_u:121_20": "tatra tatraiva tatpāpairduḥkhaśastraiahanyate //",
    "S04bsu062_u:121_21": "manorathaṃ śubhakṛtāṃ yatra yatraiva gacchati /",
    "S04bsu062_u:121_22": "tatra tatrāpi tatpuṇyaiḥ phalārghyenābhipūjyate //",
    "S04bsu062_u:121_23": "vipulasugandhiśītalasaroruhagarbhagatāḥ /",
    "S04bsu062_u:121_24": "madhurajinasvarāśanakṛtopacitadyutayaḥ //",
    "S04bsu062_u:121_25": "munikarabodhitāṃ vraja vinirgatasadvapuṣaḥ /",
    "S04bsu062_u:121_26": "sugatasutā bhavanti sugatasya puraḥ kuśalaiḥ //",
    "S04bsu062_u:121_27": "yamapuṣāpanītasakalachavirārtaravo",
    "S04bsu062_u:121_28": "hutavahatāpavidrutakatāmraniṣiktatanuḥ /",
    "S04bsu062_u:122_0": "[Gkv_101]",
    "S04bsu062_u:122_1": "jvaladasiśaktighātaśataśātitamāṃsadalaḥ",
    "S04bsu062_u:122_2": "patati sutaptalohadharaṇīṣvaśubhairbahuśaḥ //",
    "S04bsu062_u:122_3": "janmāntare 'pi so 'bhyāsaḥ pāpādduḥkhaṃ vardhate /",
    "S04bsu062_u:122_4": "anyacca kāryaṃ kālaṃ ca hīnaṃ tattanasādhitam //",
    "S04bsu062_u:122_5": "āpadā bādhate 'lpāpi manaste yadi durbalam /",
    "S04bsu062_u:122_6": "viṣādakṛtaniśceṣṭa āpadaḥ sukarā nanu //",
    "S04bsu062_u:122_7": "vyutthitaśceṣtamānastu mahatāmapi durjayaḥ /",
    "S04bsu062_u:122_8": "tadeṣa māno voḍhavyo jinasiṃhasuto hyaham //",
    "S04bsu062_u:122_9": "ye bhogyamānavijitā varākāste na māninaḥ /",
    "S04bsu062_u:122_10": "māni śatruṃ vaśaṃ neti mānaśatruvaśāstu te //",
    "S04bsu062_u:122_11": "mānena durgatiṃ nītā mūrkhā durdarśanāḥ kṛśāḥ /",
    "S04bsu062_u:122_12": "hatāśāḥ paribhūtāśca mānuṣye 'pi hatotsavāḥ //",
    "S04bsu062_u:122_13": "te mānino vijayinaśca ta eva śūrāḥ ye mānaśatruvijayāya vahanti mānam /",
    "S04bsu062_u:122_14": "ye taṃ sphurantamapi mānaripuṃ nihatya kāmaṃ jane jayafalaṃ pratipādayanti //",
    "S04bsu062_u:122_15": "kāmairna tṛptiḥ saṃsāre kṣuradhārāmadhūpamaiḥ /",
    "S04bsu062_u:122_16": "puṇyāmṛtaiḥ kathaṃ tṛptirvipākamadhuraiḥ śivaiḥ //",
    "S04bsu062_u:122_17": "kasyānityeṣvanityasya sneho bhavitumarhati /",
    "S04bsu062_u:122_18": "yena janmasahasrāṇi draṣṭavyo na punaḥ priyaḥ //",
    "S04bsu062_u:122_19": "avaśyaṃ na dhṛtiṃ yāti samādhau na ca tiṣṭhati /",
    "S04bsu062_u:122_20": "naca tṛpyati dṛṣṭvāpi pūrvad bādhyate tṛṣā //",
    "S04bsu062_u:122_21": "na paśyati yathābhūtaṃ saṃvegādavahīyate /",
    "S04bsu062_u:122_22": "dadyate tena śokena priyasaṃgamakāṃkṣayā //",
    "S04bsu062_u:122_23": "taccintayā mudhā yāti hrasvamāyurmuhurmuhuḥ /",
    "S04bsu062_u:122_24": "aśāśvatena mitreṇa dharmo bhraśyati śāśvataḥ //",
    "S04bsu062_u:122_25": "bālaiḥ sa bhāgacarito niyataṃ yāti durgatim /",
    "S04bsu062_u:122_26": "neṣyate visabhāgaśca kiṃ prāptaṃ balasaṃgamāt //",
    "S04bsu062_u:123_0": "[Gkv_102]",
    "S04bsu062_u:123_1": "kṣaṇādbhavanti suhṛdo bhavanti ripavaḥ kṣaṇāt /",
    "S04bsu062_u:123_2": "toṣasthāne prakupyanti durārādhyāḥ pṛthagjanāḥ //",
    "S04bsu062_u:123_3": "hitamuktāḥ prakupyanti vārayanti ca te hitāt /",
    "S04bsu062_u:123_4": "atha na śrūyate teṣāṃ kupitā yānti durgatim //",
    "S04bsu062_u:123_5": "īrṣyotkṛṣṭāt samādvandvo hīnātmānaḥ stutermadaḥ /",
    "S04bsu062_u:123_6": "avarṇāt pratighaśceti kadā bālāddhitaṃ bhavet //",
    "S04bsu062_u:123_7": "ātmotkarṣaḥ parāvarṇaḥ saṃsāraratisaṃkathā /",
    "S04bsu062_u:123_8": "ityādyavaśyamaśubhaṃ sarvathā bālasaṃgamāt //",
    "S04bsu062_u:123_9": "tasmāt prājño na tāmicchedicchāto jāyate bhayam /",
    "S04bsu062_u:123_10": "nānādhimuktikāḥ sattvā jinairapi na toṣitāḥ //",
    "S04bsu062_u:123_11": "bahavo lābhino 'bhūvan bahavaśca yaśasvinaḥ /",
    "S04bsu062_u:123_12": "sahalābhayaśobhistena jñātāḥ kva gatā iti //",
    "S04bsu062_u:123_13": "kāmā hyanarthajanakā ihaloke paratra ca /",
    "S04bsu062_u:123_14": "iha bandhavadhachandairnārakādau paratra ca //",
    "S04bsu062_u:123_15": "yadarthaṃ dūtadūtīināṃ kṛtoṃ 'jaliranekadhā /",
    "S04bsu062_u:123_16": "na ca pāpamakīrttirvā yadarthaṃ gaṇitā purā //",
    "S04bsu062_u:123_17": "prakṣiptaśca bhaye 'pyātmā draviṇaṃ ca vyayīkṛtam /",
    "S04bsu062_u:123_18": "yānyeva ca pariṣvajya babhūvottamanirvṛtiḥ //",
    "S04bsu062_u:123_19": "tānyevāsthīni nānyāni svādhīnānyamamāni ca /",
    "S04bsu062_u:123_20": "prakāmaṃ saṃpariṣvajya kiṃ na gacchati nirvṛtim //",
    "S04bsu062_u:123_21": "ekasmādaśanādāsāṃ lālāmedhyaṃ ca jāyate /",
    "S04bsu062_u:123_22": "tatrāmedhyamaniṣṭhaṃ te lālāpānaṃ kathaṃ priyam //",
    "S04bsu062_u:123_23": "yadi na te 'śucau rāgaḥ kasmādāliṃgase param /",
    "S04bsu062_u:123_24": "māṃsakardamasaṃliptaṃ snāyubaddhāsthipaṃjaram //",
    "S04bsu062_u:123_25": "amedhyabhavamalpatvānna vāṃchasyaśuciṃ kṛmim /",
    "S04bsu062_u:123_26": "bahvamedhyamayaṃ kāyamamedhyajamapīcchasi //",
    "S04bsu062_u:123_27": "śmaśāne paritān ghorān kāyām paśyāparānapi /",
    "S04bsu062_u:123_28": "kathaṃ jñātvāpi tatraiva punarutpadyate ratiḥ //",
    "S04bsu062_u:124_0": "[Gkv_103]",
    "S04bsu062_u:124_1": "mānārthaṃ dāsatāṃ yānti muḍhāḥ kāmavidambitāḥ /",
    "S04bsu062_u:124_2": "dahyante chidyamānāśca hanyamānāśca śaktibhiḥ //",
    "S04bsu062_u:124_3": "arjanarakṣaṇenātha viṣādairarthamanantamavehi /",
    "S04bsu062_u:124_4": "vyagratayā dhanasattamatīnāṃ nāvasaro bhavaduḥkhavimuktyai //",
    "S04bsu062_u:124_5": "māyayā nirmitaṃ sarvaṃ hetubhiryacca nirmitam /",
    "S04bsu062_u:124_6": "āyāti tatkutaḥ kutra yāti ceti nirupyatām //",
    "S04bsu062_u:124_7": "svapnopamāstu gatyo vicāre kadalīsamāḥ /",
    "S04bsu062_u:124_8": "nirvṛtānirvṛtānāṃ ca viśeṣo nāsti vastutaḥ //",
    "S04bsu062_u:124_9": "evaṃ śūnyeṣu bhāveṣu kiṃ labdhaṃ kiṃ hṛtaṃ bhavet /",
    "S04bsu062_u:124_10": "satkṛtaḥ paribhūto vā kena kaḥ saṃbhaviṣyati //",
    "S04bsu062_u:124_11": "kutaḥ sukhaṃ vā duḥkhaṃ vā kiṃ priyaṃ vā kimapriyam /",
    "S04bsu062_u:124_12": "kā tṛṣṇā kutra sā tṛṣṇā mṛgyamānā svabhāvataḥ //",
    "S04bsu062_u:124_13": "vicāre jīvaloke hi ko nāmātra mariṣyate /",
    "S04bsu062_u:124_14": "ko bhaviṣyati ko bhūtaḥ ko bandhuḥ kasya kaḥ suhṛt //",
    "S04bsu062_u:124_15": "sarvamākāśasaṃkāśaṃ parigṛhṇīṣva tattathā /",
    "S04bsu062_u:124_16": "prakupyanti prahṛṣyanti kalahotsavahetubhiḥ //",
    "S04bsu062_u:124_17": "śokāyāsauviṣādaiśca mithaśchedanabhedanaiḥ /",
    "S04bsu062_u:124_18": "yāpayanti sukṛcchreṇa pāpairātmasukhecchavaḥ //",
    "S04bsu062_u:124_19": "mṛtāḥ patantyapāyeṣu dīrghatīvravyatheṣu ca /",
    "S04bsu062_u:124_20": "āgattyāgatya sugatiṃ bhūtvā bhūtvā sukhocitāḥ //",
    "S04bsu062_u:124_21": "bhave bahuprapātaśca tatra vā tattvamīdṛśam /",
    "S04bsu062_u:124_22": "tatrānyonyavirodhaśca na bahvettattvamīdṛśam //",
    "S04bsu062_u:124_23": "tatra cānupamāstīvrā anantā duḥkhāsāgarāḥ /",
    "S04bsu062_u:124_24": "tatraivamalpabalatā tatrāpyalpatvamāyuṣaḥ //",
    "S04bsu062_u:124_25": "tatrāpi jīvitārogyavyāpāraiḥ kṣutklamaśramaiḥ /",
    "S04bsu062_u:124_26": "nidrayopadravairbālaiḥ satsaṃgainiṣfalaistathā //",
    "S04bsu062_u:124_27": "vṛthaivāyurvahatyāśu vivekastu sudurlabhaḥ /",
    "S04bsu062_u:124_28": "tatrāpyabhyastavikṣepanivāraṇagatiḥ kutaḥ //",
    "S04bsu062_u:125_0": "[Gkv_104]",
    "S04bsu062_u:125_1": "tatrāpi yatate māro mahāpāyaprapātane /",
    "S04bsu062_u:125_2": "tatrāsanmārgabāhulyaṃ vicikitsā ca durjayā //",
    "S04bsu062_u:125_3": "punaśca kṣaṇadaurbalyaṃ buddhotpādo 'tirlabhaḥ /",
    "S04bsu062_u:125_4": "kleśaugho durnivāraścetyaho duḥkhaparamparā //",
    "S04bsu062_u:125_5": "aho batātiśocyatvameṣāṃ duḥkhaughavartinām /",
    "S04bsu062_u:125_6": "yenekṣante svadauḥsthityamevamapyatiduḥkhitāḥ //",
    "S04bsu062_u:125_7": "snātvā snātvā yathā kaścidviśed vahniṃ muhurmuhuḥ /",
    "S04bsu062_u:125_8": "svasausthityaṃ na manyanta evamapyatiduḥsthitāḥ //",
    "S04bsu062_u:125_9": "ajarāmaraśīlānāmevaṃ viharatāṃ satām /",
    "S04bsu062_u:125_10": "āyāsyantyāpado ghorā kṛtvā maraṇamagrataḥ //",
    "S04bsu062_u:125_11": "evaṃ duḥkhātaptānāṃ śāntyai bodhivrataṃ cara /",
    "S04bsu062_u:125_12": "bodhivrataṃ mahatpuṇyaṃ saṃbodhijñānasādhanam //",
    "S04bsu062_u:125_13": "puṇyameghasamudbhūtaiḥ sukhopakaraṇaiḥ svakaiḥ /",
    "S04bsu062_u:125_14": "sadopalambhadṛṣṭibhyo buddhādeśaya śūnyatām //",
    "S04bsu062_u:125_15": "saṃvṛtyānupalambhena puṇyasaṃbhāramācara /",
    "S04bsu062_u:125_16": "tasmādyathārttiśokāderātmānaṃ goptumicchasi //",
    "S04bsu062_u:125_17": "rakṣācittaṃ dayācittaṃ jagatyabhyasyatāṃ tathā /",
    "S04bsu062_u:125_18": "duṣkarān mā nivartasva tasmāsabhyāsaśaktitaḥ /",
    "S04bsu062_u:125_19": "yasyaiva śravaṇāt trāsastaireva na vinā ratiḥ //",
    "S04bsu062_u:125_20": "ātmānaṃ ca parāṃścaiva yaḥ śīghra trātumicchati /",
    "S04bsu062_u:125_21": "sa caret paramaṃ guhyaṃ parātmasamavartanam //",
    "S04bsu062_u:125_22": "yasminātmanyatisnehādalpāsapi bhayādbhayam /",
    "S04bsu062_u:125_23": "na dviṣet kastamātmānaṃ śatruvadyo bhayāvahaḥ //",
    "S04bsu062_u:125_24": "yo mānyakṣuptipāsādipratīkāracikīrṣayā /",
    "S04bsu062_u:125_25": "pakṣimatsyamṛgān hanti paripanthaṃ ca tiṣṭhati //",
    "S04bsu062_u:125_26": "yo lābhasatk&#61783;riyāhatoḥ pitarāvapi mārayet /",
    "S04bsu062_u:125_27": "ratnatryasvamādadyādyenāvīcindhano bhavet //",
    "S04bsu062_u:125_28": "kaḥ paṇḍitastamātmānamicchedrakṣet prapūjayet /",
    "S04bsu062_u:125_29": "na paśyecchatruvaccainaṃ kaścaivaṃ pratimānayet //",
    "S04bsu062_u:126_0": "[Gkv_105]",
    "S04bsu062_u:126_1": "yadi dāsyāmi kiṃ bhojye ityātmārthe piśācatā /",
    "S04bsu062_u:126_2": "bhokṣye cetkiṃ dadāmīti parārthe devarājatā //",
    "S04bsu062_u:126_3": "ātmārthaṃ pīḍayitvānyannarakādiṣu pacyate /",
    "S04bsu062_u:126_4": "ātmānaṃ pīḍayitvā tu parārthe sarvasaṃpadaḥ //",
    "S04bsu062_u:126_5": "durgatirnīcatā saukhyaṃ yayevātmonnatīcchayā /",
    "S04bsu062_u:126_6": "tāmevānyatra saṃkrāmya sugatiḥ satkṛtirmatiḥ //",
    "S04bsu062_u:126_7": "ātmārthaṃ paramājñāpya dāsatvādyanubhūyate /",
    "S04bsu062_u:126_8": "parārthaṃ svayamājñāpya svāmitvādyanubhūyate //",
    "S04bsu062_u:126_9": "ye keciddu&#289;khitā loke sarve te svasukhecchayā /",
    "S04bsu062_u:126_10": "ya kecitsukhitā loke sarve te 'nyasukhecchayā //",
    "S04bsu062_u:126_11": "bahunātra kimuktena dṛśyatāmidamantaram /",
    "S04bsu062_u:126_12": "svārthārthinaśca bālasya muneścānyārthakāriṇaḥ //",
    "S04bsu062_u:126_13": "na nāmasādhyaṃ buddhatvaṃ saṃsāre 'pi kutaḥ sukham /",
    "S04bsu062_u:126_14": "svasukhasyānyaduḥkhena parivarttamakurvataḥ //",
    "S04bsu062_u:126_15": "āstām tāvatparo loko dṛṣṭo 'pyartho na sidhyati /",
    "S04bsu062_u:126_16": "bhṛtyasyākurvataḥ karma svāmino 'dadato bhṛtim //",
    "S04bsu062_u:126_17": "tyaktvānyonyasukhotpādaṃ dṛṣṭvādṛṣṭasukhotsavam /",
    "S04bsu062_u:126_18": "anyonyadūṣaṇād ghoraṃ duḥkhaṃ gṛhṇanti mohitāḥ //",
    "S04bsu062_u:126_19": "upadravā ye ca bhavanti loke yāvanti duḥkhāni bhayāni caiva /",
    "S04bsu062_u:126_20": "sarvāṇi tānyātmaparigraheṇa tatkiṃ tava svātmaparigraheṇa //",
    "S04bsu062_u:126_21": "ātmānamaparityajya duḥkhaṃ tyaktuṃ na śakyate /",
    "S04bsu062_u:126_22": "yathāgnimaparityajya dāhastyaktuṃ na śakyate //",
    "S04bsu062_u:126_23": "tasmāt svadukha śāntyarthaṃ paraduḥkhaśamāya ca /",
    "S04bsu062_u:126_24": "dadasvānyebhya ātmānaṃ parān gṛhṇīṣva cātmavat //",
    "S04bsu062_u:126_25": "anyasaṃbandhito 'smīti niścayaṃ kuru saṃmate /",
    "S04bsu062_u:126_26": "sarvaṃ sattvārthamutsṛjya nānyaccintyaṃ tvayādhunā //",
    "S04bsu062_u:126_27": "sarvametat sucaritaṃ dānaṃ sugatapūjanam /",
    "S04bsu062_u:126_28": "kṛtaṃ kalpasahasrairyatpratighaḥ pratihanti tat //",
    "S04bsu062_u:127_0": "[Gkv_106]",
    "S04bsu062_u:127_1": "na ca dveṣasamaṃ pāpaṃ na ca kṣāntisamaṃ tapaḥ /",
    "S04bsu062_u:127_2": "tasmāt kṣāntiṃ prayatnena bhāvayedvividhairnayaiḥ //",
    "S04bsu062_u:127_3": "manaḥ śamaṃ na gṛhṇāti na prītisukhamaśrūte /",
    "S04bsu062_u:127_4": "na nidrāṃ na dhṛtiṃ dvesaśalye hṛdi sthite //",
    "S04bsu062_u:127_5": "pūjayatyarthamānairyānye 'pi cainaṃ samāśritāḥ /",
    "S04bsu062_u:127_6": "te 'pyenaṃ hantumicchanti svāminaṃ dveṣadurbhagam //",
    "S04bsu062_u:127_7": "suhṛdo 'pyudvijante 'smāddadāti cenna sevyate /",
    "S04bsu062_u:127_8": "saṃkṣepānnāsti tatkiṃcitkrodhano yena susthitaḥ //",
    "S04bsu062_u:127_9": "na dviṣantaḥ kṣayaṃ yānti durjanā gaganopamāḥ /",
    "S04bsu062_u:127_10": "mārite krodhacitte tu naśyante sarvaśatravaḥ //",
    "S04bsu062_u:127_11": "vikalpedhanadiptena jantuḥ krodhāgninā kila /",
    "S04bsu062_u:127_12": "dahatyātmānamevādau paraṃ dhakṣyati vā na vā //",
    "S04bsu062_u:127_13": "jarā rupavatāṃ krodhaḥ tamaścakṣuṣmatāmapi /",
    "S04bsu062_u:127_14": "vadho dharmārthakāmānāṃ tasmāt krodhaṃ nivārayet //",
    "S04bsu062_u:127_15": "aniṣṭakaraṇājjātamiṣṭasya ca vighātanāt /",
    "S04bsu062_u:127_16": "kodhaṃ yo hanti nirbandhāt sa sukhīha paratra ca //",
    "S04bsu062_u:127_17": "atyaniṣṭhāgamenāpi na kṣobhyā muditā tvayā /",
    "S04bsu062_u:127_18": "daurmamanasye 'pi nāstīṣṭaṃ kuśalaṃ tvavahīyate //",
    "S04bsu062_u:127_19": "yadyastyeva pratīkāro daurmanasyena tatra kim /",
    "S04bsu062_u:127_20": "atha nāsti pratīkāro daurmanasyena tatra kim //",
    "S04bsu062_u:127_21": "guṇo 'paraśca duḥkhasya yatsamvegānmadacyutiḥ /",
    "S04bsu062_u:127_22": "saṃsāriṣu ca kāruṇyaṃ pāpādbhītīrjine spṛhā //",
    "S04bsu062_u:127_23": "ye kecidaparādhāstu pāpāni vividhāni ca /",
    "S04bsu062_u:127_24": "tatsarvaṃ pratyayabalāt svatantrastu na vidyate //",
    "S04bsu062_u:127_25": "tasmānmitramamitraṃ vā dṛṣṭvāpyanyāyakāriṇaṃ /",
    "S04bsu062_u:127_26": "īdṛśāḥ prayayā asyetyevaṃ matvā sukhī bhava //",
    "S04bsu062_u:127_27": "tvatkarmacoditā eva jātāstvayyapakāriṇaḥ /",
    "S04bsu062_u:127_28": "yena yāsyanti narakān tvayaiva te hatā nanu //",
    "S04bsu062_u:128_0": "[Gkv_107]",
    "S04bsu062_u:128_1": "etānāśritya te pāpaṃ kṣīyate kṣamatā bahu /",
    "S04bsu062_u:128_2": "tvāmāśriya tu yāntyete narakān dīrghavedanān //",
    "S04bsu062_u:128_3": "tvamevāsyapakāryeṣāṃ tavaite cāpakāriṇaḥ /",
    "S04bsu062_u:128_4": "mohādike parādhyante kupyantyanye 'pi mohitāḥ //",
    "S04bsu062_u:128_5": "evaṃ budhvā tu sattveṣu kṣāntiṃ dhṛtvā śubhe cara /",
    "S04bsu062_u:128_6": "yena sarve bhaviṣyanti maitracittāḥ parasparam //",
    "S04bsu062_u:128_7": "stutiyaśo 'rthasatkārā na puṇyā yatarcaṣuṣve /",
    "S04bsu062_u:128_8": "na balārthaṃ na cārogyena ca kāyasukhāya te /",
    "S04bsu062_u:128_9": "stutyādayaśca te kṣemaṃ saṃvegaṃ nāśayantyapi /",
    "S04bsu062_u:128_10": "guṇavatsvapi mātsaryaṃ sampatkopaṃ ca kurvate //",
    "S04bsu062_u:128_11": "tasmāt stutyādighātāya ye tava pratyupasthitāḥ /",
    "S04bsu062_u:128_12": "apāyapātarakṣārthaṃ pravṛttāstadviṣastava //",
    "S04bsu062_u:128_13": "duḥkhapraveṣṭukāmasya ye kapāṭatvamāgatāḥ /",
    "S04bsu062_u:128_14": "buddhādhiṣṭhānata jātā iva dveṣasteṣu katham //",
    "S04bsu062_u:128_15": "puṇye vighnaḥ kṛto 'nenetyatra ko yo na yujyate /",
    "S04bsu062_u:128_16": "kṣāntyā samaṃ tapo nāsti na tvetattadupasthitam //",
    "S04bsu062_u:128_17": "atha tvamātmadoṣeṇa na karoṣi kṣamāmiha /",
    "S04bsu062_u:128_18": "tvayaivātra kṛto vighnaḥ puṇyahetāvupasthite //",
    "S04bsu062_u:128_19": "na kālopapannena dānavighnaḥ kṛto 'thinā /",
    "S04bsu062_u:128_20": "na ca prāvrājake prāpte pravrajya bighna ucyate //",
    "S04bsu062_u:128_21": "sulabhā yācakā loke durlabhāstvapakāriṇaḥ /",
    "S04bsu062_u:128_22": "yataste 'naparāddhasya na kaścidaparādhyati //",
    "S04bsu062_u:128_23": "aśramopārjitastasmādgṛhe nidhirivotthitaḥ //",
    "S04bsu062_u:128_24": "bodhicaryāsahāyatvāt spṛhaṇīyassadā ripuḥ /",
    "S04bsu062_u:128_25": "apakārāśayo 'se 'tiśatruryadi na pūjyate //",
    "S04bsu062_u:128_26": "anyathā te kathaṃ kṣāntirbhiṣagjīvahitodyate /",
    "S04bsu062_u:128_27": "tadduṣṭāśayamevātaḥ pratītyotpadyate kṣamā /",
    "S04bsu062_u:128_28": "sa evātaḥ kṣamāhetuḥ pūjyassa dharmavatsadā //",
    "S04bsu062_u:129_0": "[Gkv_108]",
    "S04bsu062_u:129_1": "sattvakṣetraṃ jinakṣetramityato muninoditam /",
    "S04bsu062_u:129_2": "etānārādhya bahavaḥ sampatpāraṃ yato gatāḥ //",
    "S04bsu062_u:129_3": "sattvebhyaśca jinebhyaśca buddhadharmāgame same /",
    "S04bsu062_u:129_4": "jineṣu gauravaṃ yadvanna sattveṣviti kaḥ kramaḥ //",
    "S04bsu062_u:129_5": "maitryāśayastu yatpūjyaḥ sattvamāhātmyameva tat /",
    "S04bsu062_u:129_6": "buddhaprasādādyatputyaṃ buddhamāhātmameva tat //",
    "S04bsu062_u:129_7": "buddhadharmāgamāṃśena tasmāt sattvā jinaiḥ samāḥ /",
    "S04bsu062_u:129_8": "na tu buddhaiḥ samāḥ kecidanantāṃśairgaṇārṇavaiḥ //",
    "S04bsu062_u:129_9": "guṇasāraikarāśīnāṃ guṇo 'ṇurapi cet kvacit /",
    "S04bsu062_u:129_10": "dṛśyate tasya pūjārthaṃ trailokyamapi na kṣamam //",
    "S04bsu062_u:129_11": "buddhadharmodayāṃśaśca śreṣṭhaḥ sattveṣu vidyate /",
    "S04bsu062_u:129_12": "etadaṃśānurupeṇa buddhapūjā kṛtā bhavet //",
    "S04bsu062_u:129_13": "kiṃ ca niścchadmabandhūnāmaprameyopakāriṇām /",
    "S04bsu062_u:129_14": "sattvārādhanamutsṛjya niṣkṛtiḥ kāparā bhavet //",
    "S04bsu062_u:129_15": "yeṣāṃ sukhe yānti mudaṃ munīndrā yeṣāṃ vyathāyāṃ ca praviśanti manyum /",
    "S04bsu062_u:129_16": "tattoṣaṇāt sarvamunīndratuṣṭistatrāpakāreṣvakṛtaṃ munīnām //",
    "S04bsu062_u:129_17": "ādīptakāyasya yathāsamantānna sarvakāmairapi saumanasyam /",
    "S04bsu062_u:129_18": "sattvavyathāyāmapi tadvedevamaprītyupāyo 'sti dayāmayānām //",
    "S04bsu062_u:129_19": "ātmīkṛtaṃ sarvamidaṃ jagattaiḥ kṛpātmabhirnaiva hi saṃśayo 'sti /",
    "S04bsu062_u:129_20": "dṛśyante ete nanu sattvarupāsta eva nāthāḥ kimanādaro 'tra //",
    "S04bsu062_u:129_21": "tathāgatārādhanametadeva svārthasya saṃsādhanametadeva /",
    "S04bsu062_u:129_22": "lokasya duḥkhāpahametadeva tasmāttavāstu vratametadeva //",
    "S04bsu062_u:129_23": "āstāṃ bhaviṣyabuddhatvaṃ sattvārādhanasambhavam /",
    "S04bsu062_u:129_24": "ihaiva saubhāgyayaśaḥ sausthityaṃ kinna paśyasi //",
    "S04bsu062_u:129_25": "prāsādikatvamārogyaṃ prāmodyaṃ cirajīvitam /",
    "S04bsu062_u:129_26": "cakravarttisukhaṃ sfītaṃ kṣamī prāpnoti saṃsaran //",
    "S04bsu062_u:129_27": "evaṃ kṣamo bhajedvīryaṃ vīryaṃ bodhiryataḥ sthitā /",
    "S04bsu062_u:129_28": "na hi vīryaṃ vinā puṇyaṃ yathā vāyuṃ vina gatiḥ //",
    "S04bsu062_u:130_0": "[Gkv_109]",
    "S04bsu062_u:130_1": "vīryaṃ hi sarvaguṇaratnanidhānabhūtaṃ sarvāpadastarati vīryamahāplavena /",
    "S04bsu062_u:130_2": "naivāsti tajjagati vastu vicintyamānaṃ nāpnuyādyadiha vīryarathādhiruḍhaḥ //",
    "S04bsu062_u:130_3": "yuddheṣu yakarituraṃgapadātimatsu nārācatomaraparaśvadhasaṃkuleṣu /",
    "S04bsu062_u:130_4": "hatvā ripūn jayamanuttamamāpnuvanti viṣṇurjitaṃ tadaha vīryamahāhaṭasya //",
    "S04bsu062_u:130_5": "ambhonidhīn makaravṛndavighaṭṭitābutuṃgākulākulataṃragavibhaṃgabhīmān /",
    "S04bsu062_u:130_6": "viryeṇa goṣpadamiva pravilaṃghya śūrāḥ kurvantyanarghaguṇaratnadhanārjanāni //",
    "S04bsu062_u:130_7": "rāgādīnūragānivogravapuṣo viṣṭabhya dhairyānvitāḥ /",
    "S04bsu062_u:130_8": "śīlaṃ sajjanacittanirmalataraṃ samyaktamādāpayet //",
    "S04bsu062_u:130_9": "martyāḥ kāntatareṣu meruśikharopānteṣu vīryānvitāḥ /",
    "S04bsu062_u:130_10": "modante surasundarībhujalatāpāśopaguḍhāściram //",
    "S04bsu062_u:130_11": "yaddevo viyati vimānbavāsino ye nirdvandvāḥ samanubhavanti saumanasyam /",
    "S04bsu062_u:130_12": "atyantaṃ vipulafalaprasūtiheto vīryasthiravihitasya sā vibhūtiḥ //",
    "S04bsu062_u:130_13": "kleśārivargaṃ tvabhibhūya dhīrāḥ saṃbodhilakṣmīpadamāpnuvanti /",
    "S04bsu062_u:130_14": "bodhyaṃgadānaṃ pradiśanti sadbhyo dhyānaṃ hi tatra pravadanti hetum //",
    "S04bsu062_u:130_15": "janmaprabandhakaraṇaikanimittabhūtān rājādidoṣanicayān vidārya sarvān /",
    "S04bsu062_u:130_16": "ākāśatulyamanasaḥ samaloṣṭahemādhyānādbhavanti manujā guṇahetubhūtāḥ //",
    "S04bsu062_u:130_17": "prajñādhanena vikalaṃ tu narasya rupamālekhya rupamiva sāravihīnamantaḥ /",
    "S04bsu062_u:130_18": "buddhayānvitasya falamiṣṭamudeti vīryādvīryantu buddhirahitaṃ svavadhāyaśatruḥ //",
    "S04bsu062_u:130_19": "yadbuddho martyaloke malatimiragaṇaṃ dārayitvā mahāntam /",
    "S04bsu062_u:130_20": "jñānālokaṃ karoti praharati ca sadā doṣavṛndaṃ narāṇām //",
    "S04bsu062_u:130_21": "ādeṣṭya cendriyāṇāṃ paramanujamano vetti sarvaiḥ prakāraiḥ /",
    "S04bsu062_u:130_22": "prajñāṃ tatrāpi nityaṃ śubhavarajananīṃ hetumatkīrtayanti //",
    "S04bsu062_u:130_23": "kāryārṇave vāpi dṛḍhaṃ nimagnāḥ saṃgrāmamadhye manujāḥ pradhānāḥ /",
    "S04bsu062_u:130_24": "prajñāvaśātte vijayaṃ labhante prajñā hyataḥ sā śubhahetubhūtā //",
    "S04bsu062_u:130_25": "tasmātsarvaguṇārthasādhanakarī prajñaiva saṃvardhyatām /",
    "S04bsu062_u:130_26": "na prajñā vikalā vibhānti puruṣāḥ prātāḥpradīpā iva //",
    "S04bsu062_u:130_27": "svargāpavargaguṇaratnanidhānabhūtā etāḥ ṣaḍeva bhuvi pāramitā narāṇām /",
    "S04bsu062_u:130_28": "jñātvā bhavasva hitasādhanatatparastvaṃ kuryā ataḥ satatameva śubhe prayatnam //",
    "S04bsu062_u:131_0": "[Gkv_110]",
    "S04bsu062_u:131_1": "saddharmasādhanaṃ kāyamitarārthaṃ na pīḍayeḥ /",
    "S04bsu062_u:131_2": "evaṃ budhvā hi sattvānāmāśāmāśu prapūrayeḥ //",
    "S04bsu062_u:131_3": "ācāro bodhisattvānāmaprameya udāhṛtaḥ /",
    "S04bsu062_u:131_4": "cittaśodhanamācāraṃ niyataṃ tāvadācara //",
    "S04bsu062_u:131_5": "yā avasthāḥ prapadyante svayaṃ paravaśo 'pi vā /",
    "S04bsu062_u:131_6": "tāsvavasthāsu yāḥ śikṣāḥ śikṣettā eva yatnataḥ //",
    "S04bsu062_u:131_7": "na hī tadvidyate kiṃcidyanna śikṣyaṃ jinātmajaiḥ /",
    "S04bsu062_u:131_8": "na tadasti na yatpuṇyamevaṃ viharataḥ sataḥ //",
    "S04bsu062_u:131_9": "pāramparyeṇa sākṣādvā sattvārthātmān sadā cara /",
    "S04bsu062_u:131_10": "sattvānāmeva cārthāya sarvaṃ bodhāya nāmaya //",
    "S04bsu062_u:131_11": "sadākalyāṇamitraṃ ca jīvitārthe 'pi mā tyaja /",
    "S04bsu062_u:131_12": "bodhisattvavratadharaṃ mahāyānārthakovidam //",
    "S04bsu062_u:131_13": "ityevaṃ lokanāthena samādiṣṭaṃ niśamya saḥ /",
    "S04bsu062_u:131_14": "baliraśruvirukṣāsyo ruditvā caivamabavrīt //",
    "S04bsu062_u:131_15": "ākṛtaṃ kiṃ mayā nātha yajñaṃ tīrthikasammatam /",
    "S04bsu062_u:131_16": "yasyeha falaṃ bhuṃjāno vasāmyatra janaiḥ saha //",
    "S04bsu062_u:131_17": "trāhi māṃ bhagavannatha pāpinaṃ mūḍhamānasam /",
    "S04bsu062_u:131_18": "sajano 'haṃ sadā śāstarbhavatāṃ śaraṇaṃ vraje //",
    "S04bsu062_u:131_19": "namo 'stu bodhisattvāya śubhapadmadharāya te /",
    "S04bsu062_u:131_20": "padmaśrībhūṣitāṃgāya jaṭāmakuṭadhāriṇe //",
    "S04bsu062_u:131_21": "jinarājaśiraskāya sattvāśvāsapradāya ca /",
    "S04bsu062_u:131_22": "hīnadīnānukampāya dinakṛdvaracakṣuṣe //",
    "S04bsu062_u:131_23": "pṛthivīvaranetrāya bhaiṣajyarājakāya ca /",
    "S04bsu062_u:131_24": "suśuddhasattvanāthāya paramayogadhāriṇe //",
    "S04bsu062_u:131_25": "mokṣapravaradharmāya mokṣamārgopadarśine /",
    "S04bsu062_u:131_26": "cintāmaṇiprabhāsāya dharmagaṃjābhipāline //",
    "S04bsu062_u:131_27": "ṣaṇṇāṃ pāramitānāṃ ca nirdeśanakarāya ca /",
    "S04bsu062_u:131_28": "bodhimārgopadiṣṭāya sucetanakarāya ca //",
    "S04bsu062_u:132_0": "[Gkv_111]",
    "S04bsu062_u:132_1": "evaṃ stutvā sa daityendro lokanāthaṃ tamīśvaram /",
    "S04bsu062_u:132_2": "sāṃjalirmudito natvā punarevamabhāṣata //",
    "S04bsu062_u:132_3": "rakṣa māṃ durmatiṃ nātha samuddhara bhavodadheḥ /",
    "S04bsu062_u:132_4": "bodhimārge pratiṣṭhāpya niyojaya śubhe vṛṣe //",
    "S04bsu062_u:132_5": "adyārabhya sadā nātha triratnaśaraṇaṃ gataḥ /",
    "S04bsu062_u:132_6": "bodhicaryāvrataṃ dhṛtvā saṃcareyaṃ jagaddhite //",
    "S04bsu062_u:132_7": "sarvadikṣu sthitān nāthān saṃbuddhāṃśca munīśvarān /",
    "S04bsu062_u:132_8": "kṛtāṃjaliḥ sadā smṛtvā namāmi śaraṇe sthitaḥ //",
    "S04bsu062_u:132_9": "yacca dharmaṃ jinaiḥ sarvaiḥ samādiṣṭaṃ jagaddhite /",
    "S04bsu062_u:132_10": "tatsaddharmamahaṃ dhṛtvā saṃcariṣye sadā śubhe //",
    "S04bsu062_u:132_11": "sarvāllokadhipān nāthān bodhisattvān jinātmajān /",
    "S04bsu062_u:132_12": "tānapyahaṃ sadā smṛtvā bhajāni śaraṇe sthitaḥ //",
    "S04bsu062_u:132_13": "evaṃ tadbhajanaṃ kṛtvā yanmayā sādhitaṃ śubham /",
    "S04bsu062_u:132_14": "tena syāṃ sarvasattvānāṃ sarvaduḥkhapraśāntikṛt //",
    "S04bsu062_u:132_15": "glānānāmasmi bhaiajyaṃ bhaveyaṃ vaidya eva ca /",
    "S04bsu062_u:132_16": "tadupasthāyakaścāpi yāvadrogī punarbhave //",
    "S04bsu062_u:132_17": "kṣutpipāasāvyathāṃ hanyāmannapānapravarṣaṇaiḥ /",
    "S04bsu062_u:132_18": "durbhikṣāntarakalpeṣu bhaveyaṃ pānabhojanam //",
    "S04bsu062_u:132_19": "daridrāṇāṃ ca sattvānāṃ nidhiḥ syāmahamakṣayaḥ /",
    "S04bsu062_u:132_20": "nānopakaraṇākārairupatiṣṭheyamagrataḥ //",
    "S04bsu062_u:132_21": "ātmabhāvāṃstathā bhogan sarvaṃ tryadhvagataṃ śubham /",
    "S04bsu062_u:132_22": "nirapekṣastyajāmyeṣa sarvasattvārthasiddhaye //",
    "S04bsu062_u:132_23": "sarvatyāgaśca nirvāṇaṃ nirvānārthi ca me manaḥ /",
    "S04bsu062_u:132_24": "tyaktavyaṃ cenmayā sarvaṃ varaṃ sattveṣu dīyate //",
    "S04bsu062_u:132_25": "yathāsukhīkṛtaścātmā kartavyo jayatāṃ mayā /",
    "S04bsu062_u:132_26": "ghnantu nindantu vā nityamākirantu ca pāṃśubhiḥ //",
    "S04bsu062_u:132_27": "krīḍantu mama kāyena hasantu vilasantu ca /",
    "S04bsu062_u:132_28": "dattastebhyo mayā kāyaścintayā kiṃ mamānyathā //",
    "S04bsu062_u:133_0": "[Gkv_112]",
    "S04bsu062_u:133_1": "kārayantu ca karmāṇi yāni teṣāṃ sukhāvahe /",
    "S04bsu062_u:133_2": "anarthaḥ kasyacinmā bhūnmāmālambya kadācana //",
    "S04bsu062_u:133_3": "yeṣāṃ kruddhā prasannā vā māmālambya matirbhavet /",
    "S04bsu062_u:133_4": "sa eva teṣāṃ hetuḥ syānnityaṃ sarvārthasiddhaye //",
    "S04bsu062_u:133_5": "atyākhyāsyanti māṃ ye ca ye cānye 'pyapakāriṇaḥ /",
    "S04bsu062_u:133_6": "utprāsakāstathānye vā sarve syurbodhibhāginaḥ //",
    "S04bsu062_u:133_7": "anāthānāmahaṃ nāthaḥ sārtharvāhaśca jāyinām /",
    "S04bsu062_u:133_8": "pārepsunāṃ ca naubhūtaḥ setuḥ saṃkrama eva ca //",
    "S04bsu062_u:133_9": "dīpārthināmahaṃ dīpaḥ śayyā śayyārthināmaham /",
    "S04bsu062_u:133_10": "dāsārthināmahaṃ dāso bhaveyaṃ sarvadehinām //",
    "S04bsu062_u:133_11": "cintāmaṇirbhadradhaṭaḥ siddhavidyāmahauṣadhiḥ /",
    "S04bsu062_u:133_12": "bhaveyaṃ kalpavṛkṣaśca kāmadhenuśca dehinām //",
    "S04bsu062_u:133_13": "pṛthivyādīini bhūtāni niḥśeṣākāśavāsinām /",
    "S04bsu062_u:133_14": "sattvānāmaprameyāṇāṃ yathābhoogyanyanekadhā //",
    "S04bsu062_u:133_15": "evamākāśaniṣṭhasya sattvadhātoranekadhā /",
    "S04bsu062_u:133_16": "bhaveyamupajīvyo 'haṃ yāvatsarve na nirvṛtāḥ //",
    "S04bsu062_u:133_17": "yathā gṛhitaṃ sugatairbodhicittaṃ purātanaiḥ /",
    "S04bsu062_u:133_18": "te bodhisattvaśikṣāyāmānupūrvyā yathāsthitāḥ //",
    "S04bsu062_u:133_19": "tadvadutpādayāmyeṣa bodhicittaṃ jagaddhite /",
    "S04bsu062_u:133_20": "tadvadeva ca tāḥ śikṣāḥ śikṣisyāmi yathākramam //",
    "S04bsu062_u:133_21": "adya me safalaṃ janma sulabdhāḥ sārasaṃpadaḥ /",
    "S04bsu062_u:133_22": "adya buddhakule jāto buddhapatro 'smi sāmpratam //",
    "S04bsu062_u:133_23": "tathādhunā mayā kāryaṃ svakulocitakāriṇā /",
    "S04bsu062_u:133_24": "nirmalasya kule 'syāsya kalaṃko na bhavedyathā //",
    "S04bsu062_u:133_25": "andhaḥ satkālakūṭebhyo yathāa ratnamavāpnuyāt /",
    "S04bsu062_u:133_26": "tathā kaṃkhacidapyetadbodhicittaṃ mamoditam //",
    "S04bsu062_u:133_27": "jaganmṛtyuvināśāya jātametadrasāyanam /",
    "S04bsu062_u:133_28": "jagaddāridrayaśamanaṃ nidhānamidamakṣayam //",
    "S04bsu062_u:134_0": "[Gkv_113]",
    "S04bsu062_u:134_1": "jagad vyādhipraśamanaṃ bhaiṣajyamidamuttamam /",
    "S04bsu062_u:134_2": "bhavābdhabhramaṇaśrāntajagadviśrāmapādapaḥ //",
    "S04bsu062_u:134_3": "durgatyuttaraṇe setuḥ sāmānyaḥ sarvapāpinām /",
    "S04bsu062_u:134_4": "jagatkleśoṣmaśamana uditaścittacandramāḥ //",
    "S04bsu062_u:134_5": "jagadajñānatimiraprotsāraṇamahārabiḥ /",
    "S04bsu062_u:134_6": "saddharmakṣīramathanānnavanītaṃ samutthitam //",
    "S04bsu062_u:134_7": "sukhabhogabubhukṣitasya vā janasārthasya bhavābdhacāriṇaḥ /",
    "S04bsu062_u:134_8": "sukhastramidaṃ hyupasthitaṃ sakalābhyāgatasattvatarpaṇam //",
    "S04bsu062_u:134_9": "jagadadya mayā nimantritaṃ sugatatvena sukhena cāntarā /",
    "S04bsu062_u:134_10": "purataḥ khalu sarvatāyināmabhinandantu surāsurādayaḥ //",
    "S04bsu062_u:134_11": "tasmānmayā yajjanaduḥkhadena duḥkhaṃ kṛtaṃ sarvamahākṛpānām /",
    "S04bsu062_u:134_12": "tadadya pāpaṃ pratideśayāmi yatkheditāstanmunayaḥ kṣamantām //",
    "S04bsu062_u:134_13": "ārādhanā yādya tathāgatānāṃ sarvātmana dāsamupaimi loke /",
    "S04bsu062_u:134_14": "kurvantu me mūrdhni padaṃ janaughā nighnantu vā tuṣyatu lokanāthaḥ //",
    "S04bsu062_u:134_15": "tvāmevāhamṛṣiṃ vrajāmi śaraṇaṃ prāṇairapi prāṇinām",
    "S04bsu062_u:134_16": "ekaṃ bāndhavamekeva suhadaṃ śāstāramekaṃ gurum /",
    "S04bsu062_u:134_17": "trānaṃ traibhuvārttigahvaradarīvyāvarttināṃ prāṇinām",
    "S04bsu062_u:134_18": "ācāryaṃ paramarthatattvaviṣaye bhūtārthanāthaṃ vibhum //",
    "S04bsu062_u:134_19": "manye pūtamivātmabhāvamadhunā śāstuḥ praṇāmodbhavaiḥ",
    "S04bsu062_u:134_20": "puṇyambhobhirakhaṇḍamaṇḍalaśaśijyotsnāvalī nirmalaiḥ /",
    "S04bsu062_u:134_21": "ko vā tvaṃ praṇipatya sāndrakaruṇāṃ prahlāditādhyāśayaṃ",
    "S04bsu062_u:134_22": "tīvrāpāyavatīṃ viṣādanakarīṃ tīrṇāṃ na duḥkhāpagām //",
    "S04bsu062_u:134_23": "svābhiprāyamato bravīmi sakalaṃ saṃsāramapyutsahe",
    "S04bsu062_u:134_24": "vastuṃ bhīmabhayānake lokeśvarālaṃkṛte /",
    "S04bsu062_u:134_25": "na tvevaikapi kṣaṇaṃ surapure saṃbuddhaśūnye jagaty",
    "S04bsu062_u:134_26": "udvṛttakṣatavṛttarākṣasagaṇavyāluptapuṇyotsave //",
    "S04bsu062_u:134_27": "tadyāvanna patati sarva eva loko durdṛṣṭivratavivṛte pramādakūpe",
    "S04bsu062_u:134_28": "sarvajñapravacanabhāskare gate 'staṃ tattāvadvacanarasāyanairniṣevyam /",
    "S04bsu062_u:135_0": "[Gkv_114]",
    "S04bsu062_u:135_1": "pāpābhyāsakalaṃkitānyapi yataḥ kalyāṇamitrāśrayāt",
    "S04bsu062_u:135_2": "toyānīva ghanātyaye vimalatāṃ cetāṃsi gacchantyataḥ /",
    "S04bsu062_u:135_3": "samyak mitrasamāgamotsavasukhānyāśritya tasmātsadā",
    "S04bsu062_u:135_4": "sevyāḥ satpuruṣā niratyayaguṇaśrīsampadaṃ vāṃchatā /",
    "S04bsu062_u:135_5": "evaṃ viniścitya karomi yatnaṃ yathoktaśikṣāpratipattihetoḥ",
    "S04bsu062_u:135_6": "vaidyopadeśāccalataḥ kuto 'sti bhaiṣajyasādhyasya nirāmayatvam //",
    "S04bsu062_u:135_7": "iti tenāsurendreṇa samākhyātaṃ niśamya saḥ /",
    "S04bsu062_u:135_8": "lokeśvaraḥ samālokya taṃ baliṃ caivamabravīt //",
    "S04bsu062_u:135_9": "sādhu sādhu mahārāja yadyevaṃ vratamicchasi /",
    "S04bsu062_u:135_10": "tāvaccittaṃ samādhāya śikṣāṃ rakṣa prayatnataḥ //",
    "S04bsu062_u:135_11": "śikṣāṃ rakṣitukāmena citta rakṣayaṃ prayatnataḥ /",
    "S04bsu062_u:135_12": "na śikṣā rakṣituṃ śakyā calaṃ cittamarakṣatā //",
    "S04bsu062_u:135_13": "adāntā mattamātaṃgā na kurvantīha tāṃ vyathām /",
    "S04bsu062_u:135_14": "karoti yāmavīcyādau muktaścittamataṃgajaḥ //",
    "S04bsu062_u:135_15": "baddhaśceccittamātaṃgaḥ smṛtirajjvā samantataḥ /",
    "S04bsu062_u:135_16": "bhayamastaṃ gataṃ sarvaṃ sarvaṃ kalyāṇamāgatam //",
    "S04bsu062_u:135_17": "vyāghrāḥ sihāṃ gajā ṛkṣāḥ sarpāḥ sarve ca śatravaḥ /",
    "S04bsu062_u:135_18": "sarve narakapālāśca ḍākinyo rākṣasāstathā //",
    "S04bsu062_u:135_19": "sarve baddhā bhavantyete cittasyaikasya bandhanāt /",
    "S04bsu062_u:135_20": "cittasyaikasya damanāt sarve dāntā bhavantyapi //",
    "S04bsu062_u:135_21": "yasmādbhayāni sarvāṇi duḥkhāni vividhānyapi /",
    "S04bsu062_u:135_22": "cittādeva bhavantīti proktaṃ sarvamunīśvaraiḥ //",
    "S04bsu062_u:135_23": "tasmāccittaṃ samādhāya smṛtvā rakṣan prayatnataḥ /",
    "S04bsu062_u:135_24": "cittādeva hi sarvatra bhayaṃ bhadraṃ ca jāyate //",
    "S04bsu062_u:135_25": "śastrāṇi narake kena ghaṭṭitāni prayatnataḥ /",
    "S04bsu062_u:135_26": "taptāyaḥkuṭṭimaṃ kena kuto jātāśca tā striyaḥ //",
    "S04bsu062_u:135_27": "pāpacittasamudbhūtaṃ taṃ tu sarvaṃ jagurjināḥ /",
    "S04bsu062_u:135_28": "tasmātkaścinna trailokye cittādanyo bhayānakaḥ //",
    "S04bsu062_u:136_0": "[Gkv_115]",
    "S04bsu062_u:136_1": "adraridraṃ jagatkṛtā dānapāramitā yadi /",
    "S04bsu062_u:136_2": "jagaddaridramadyāpi sā kathaṃ pūrvatāyinām //",
    "S04bsu062_u:136_3": "phalena saha sarvasvatyāgacitte jane 'khile /",
    "S04bsu062_u:136_4": "dānapāramitā proktā tasmāt sā cittameva hi //",
    "S04bsu062_u:136_5": "matsyādayaḥ kva nīyantāṃ mārayeyuryato natān /",
    "S04bsu062_u:136_6": "labdhe viraticitte tu śīlapāramitā matā //",
    "S04bsu062_u:136_7": "kiyato mārayiṣyāmi durjanān gaganopamān /",
    "S04bsu062_u:136_8": "mārite krodhacitte tu māritāḥ sarvaśatravaḥ //",
    "S04bsu062_u:136_9": "bhūmiṃ chādayituṃ sarvāṃ kutaḥ carma bhaviṣyati /",
    "S04bsu062_u:136_10": "upānaccarmamātreṇa channā bhavati medinī //",
    "S04bsu062_u:136_11": "bāhyā bhāvāstathā sarvā na śakyā vārayituṃ kvacit /",
    "S04bsu062_u:136_12": "svacittameva nivārya kimevānyairnivāritaiḥ //",
    "S04bsu062_u:136_13": "sahāpi vā ccharīlābhyāṃ mandavṛttena tatfalam /",
    "S04bsu062_u:136_14": "yatpaṭorekakasyāpi cittasya brahmatādikam //",
    "S04bsu062_u:136_15": "japāstapāṃsi sarvāṇi dīrghakālakṛtānyapi /",
    "S04bsu062_u:136_16": "anyacittena mandena vṛthaivetyāha sarvavit //",
    "S04bsu062_u:136_17": "duḥkhaṃ hantuṃ sukhaṃ prāptuṃ bhramanti te mudhāmbare /",
    "S04bsu062_u:136_18": "yaiścaitaddharmasarvasvaṃ cittaguhyaṃ na bhāvitam //",
    "S04bsu062_u:136_19": "tasmātsvādhiṣṭhitaṃ cittaṃ sadā kāryaṃ surakṣitam /",
    "S04bsu062_u:136_20": "cittarakṣāvrataṃ muktvā kimanyairbahubhirvrataiḥ //",
    "S04bsu062_u:136_21": "yathā capalamadhyastho rakṣati vraṇamādarāt /",
    "S04bsu062_u:136_22": "evaṃ durjanamadhyastho rakṣeścittavraṇaṃ sadā //",
    "S04bsu062_u:136_23": "lābhā naśyantu te kāmaṃ satkāraḥ kāyajīvitam /",
    "S04bsu062_u:136_24": "naśyatvanyacca kuśalaṃ mā tu cittaṃ kadācana //",
    "S04bsu062_u:136_25": "asaṃprajanyacittasya śrutacintatabhāvitam /",
    "S04bsu062_u:136_26": "sachidrakumbhajalavanna smṛtāvavatiṣṭhate //",
    "S04bsu062_u:136_27": "aneke śrutavanto 'pi śraddhāyatnaparā api /",
    "S04bsu062_u:136_28": "asaṃprajanyadoṣena bhavantyāpattikaśmalāḥ //",
    "S04bsu062_u:137_0": "[Gkv_116]",
    "S04bsu062_u:137_1": "asaṃprajanyacaureṇa smṛtimoṣānusāriṇaḥ /",
    "S04bsu062_u:137_2": "upacityāpi puṇyāni muṣitā yānti durgatim //",
    "S04bsu062_u:137_3": "kleśataskarasaṃgho 'yamavatāragaveṣakaḥ /",
    "S04bsu062_u:137_4": "prāpyāvatāraṃ muṣṇāti hanti sadgatijīvitam //",
    "S04bsu062_u:137_5": "tasmāt smṛtirmanodvārānnāpaneyā kadācana /",
    "S04bsu062_u:137_6": "gatāpi pratyupasthāpyā saṃsmṛtvā pāpikīṃ vyathām //",
    "S04bsu062_u:137_7": "buddhāśca bodhisattvāśca sarvatrāvyāhatakṣaṇāḥ /",
    "S04bsu062_u:137_8": "sarvamevāgratasteṣāmahaṃ cāpi puraḥsthitaḥ //",
    "S04bsu062_u:137_9": "iti dhyātvā tathā tiṣṭhan trapādarabhyānvitaḥ /",
    "S04bsu062_u:137_10": "buddhānusmṛtirapyeva bhavettava muhurmuhuḥ //",
    "S04bsu062_u:137_11": "saṃprajanyaṃ tadāyāti naiva yātyāgataṃ punaḥ /",
    "S04bsu062_u:137_12": "smṛtiryadā manodvāre rakṣārthamavatiṣṭhate //",
    "S04bsu062_u:137_13": "ityevaṃ tvaṃ mahārāja bodhicaryāvrataṃ cara /",
    "S04bsu062_u:137_14": "triratnaṃ śaraṇaṃ kṛtvā bhaja nityamanusmaran //",
    "S04bsu062_u:137_15": "etatpuṇyavipākena pariśuddhatrimaṇḍalaḥ /",
    "S04bsu062_u:137_16": "bodhisattvo mahāsattvo mahābhijño bhaved dhruvam //",
    "S04bsu062_u:137_17": "tataḥ pāramittāḥ sarvāḥ pūrayitvā yathākramam /",
    "S04bsu062_u:137_18": "duṣṭamārān vinirjitya saddharmaguṇarāḍ bhaveh //",
    "S04bsu062_u:137_19": "saddharmaśrīguṇādhāraḥ sarvasattvahitārthabhṛt /",
    "S04bsu062_u:137_20": "ṣaḍakṣarīmahāvidyāṃ prāpya bhaveḥ samṛddhimān //",
    "S04bsu062_u:137_21": "tato māragaṇān sarvān jitvārhadvijitendriyaḥ /",
    "S04bsu062_u:137_22": "prājñaḥ sambodhimāsādya sambuddhapadamāpnutyāḥ //",
    "S04bsu062_u:137_23": "tadā tvamasurendraśrīnārma tathāgato jinaḥ /",
    "S04bsu062_u:137_24": "dharmarājo jagannāthaḥ sarvajñorhanmunīśvaraḥ //",
    "S04bsu062_u:137_25": "sarvavidyādhipaḥ śāstā mahābhijño vināyakaḥ /",
    "S04bsu062_u:137_26": "samantabhadrakṛcchrīmān guṇākaro bhaviṣyasi //",
    "S04bsu062_u:137_27": "ime sarve surāstatra śrāvakāste jitendriyāḥ /",
    "S04bsu062_u:137_28": "niḥkleśā vimalātmāno bhaviṣyanti śubhaṃkarāḥ //",
    "S04bsu062_u:138_0": "[Gkv_117]",
    "S04bsu062_u:138_1": "tadā tava munīndrasya buddhakṣatre samantataḥ /",
    "S04bsu062_u:138_2": "kleśānāṃ samudācārā bhaviṣyanti kadāpi na //",
    "S04bsu062_u:138_3": "ityevaṃ tvaṃ parijñāya samādhāyāsurādhipa /",
    "S04bsu062_u:138_4": "bodhicaryāvrataṃ dhṛtvā saṃcarasva jagaddhite //",
    "S04bsu062_u:138_5": "bodhicaryāsamudbhūtaṃ puṇyaṃ naiva kṣiṇotyapi /",
    "S04bsu062_u:138_6": "sadāpi satfalaṃ dadyādyāvatsaṃbodhinirvṛtim //",
    "S04bsu062_u:138_7": "boddhicaryādbhavaṃ puṇyaṃ sarvairapi munīśvaraiḥ /",
    "S04bsu062_u:138_8": "pramātuṃ śakyate naiva mayaikena kathaṃ khalu //",
    "S04bsu062_u:138_9": "tasmāt sarvaprayatnena viramya kleśasaṃgateḥ /",
    "S04bsu062_u:138_10": "triratnabhajanaṃ kṛtvā bodhicaryāvrataṃ cara //",
    "S04bsu062_u:138_11": "yadyevaṃ carase rājan kvāpi na durgatiṃ vrajeḥ /",
    "S04bsu062_u:138_12": "sadā sadgatisaṃjāto bodhisattvaḥ samṛddhimān //",
    "S04bsu062_u:138_13": "svaparātmahitaṃ kṛtvā bhuktvā saukhyaṃ sadā bhaveḥ /",
    "S04bsu062_u:138_14": "saddharmaśrīguṇāpannasatsaukyābhinanditaḥ //",
    "S04bsu062_u:138_15": "ante gatvā sukhāvatyāmamitābhaṃ jineśvaram /",
    "S04bsu062_u:138_16": "saṃpaśyaṃśccharaṇaṃ gatvā bhajiṣyasi sadādarāt //",
    "S04bsu062_u:138_17": "tatsaddharmāmṛtaṃ pītvā saṃbuddhaśrīguṇālayaḥ /",
    "S04bsu062_u:138_18": "saṃbuddhapadamāsādya sunirvṛtimavāpsyati //",
    "S04bsu062_u:138_19": "ityādiṣṭaṃ jagacchāstrā lokeśvareṇa saddhiyā /",
    "S04bsu062_u:138_20": "śrutvā so 'surendro 'pi mumoda bodhisādhane //",
    "S04bsu062_u:138_21": "atha baliḥ sa daityendrastaṃ lokādhipatīśvaram /",
    "S04bsu062_u:138_22": "mahārājarddhisatkāraiḥ samārcayat pramoditaḥ //",
    "S04bsu062_u:138_23": "tataḥ pādāmbuje natvā sāṃjaliḥ saṃprasāditaḥ /",
    "S04bsu062_u:138_24": "saṃbodhipraṇidhiṃ dhṛtvā punarevamabhāṣata //",
    "S04bsu062_u:138_25": "aho guṇamayaṃ kṣetraṃ sarvadoṣavivarjitam /",
    "S04bsu062_u:138_26": "yatrādya ropitaṃ bījamadya saṃpadyate falam //",
    "S04bsu062_u:138_27": "yāvatra prāṇinaḥ sarve bodhisattvā bhavantyapi /",
    "S04bsu062_u:138_28": "tāvatsattvahitārthāya care 'haṃ bodhisaṃvaram //",
    "S04bsu062_u:139_0": "[Gkv_118]",
    "S04bsu062_u:139_1": "utpādayāmi saṃbodhau cittaṃ nātha jagaddhite /",
    "S04bsu062_u:139_2": "nimantraye jagatsarvaṃ dāridrayānmocayāmi tat /",
    "S04bsu062_u:139_3": "vyāpādākhilacittaṃ tadīrṣyāmātsaryadurmatim /",
    "S04bsu062_u:139_4": "nādyāgreṇa dhariṣyāmi yāvannāpsyāmi nirvṛtim //",
    "S04bsu062_u:139_5": "brahmacaryaṃ cariṣyāmi kāyānstyakṣyāmi pāpakān /",
    "S04bsu062_u:139_6": "buddhānāmanuśikṣye 'haṃ śīlasaṃyamasaṃvaram //",
    "S04bsu062_u:139_7": "no 'haṃ tvaritarupeṇa bodhiṃ prāptuṃ samutsahe /",
    "S04bsu062_u:139_8": "bhavāntakoṭimicchāmi sthātuṃ sattvasya kāraṇām //",
    "S04bsu062_u:139_9": "kṣetrān viśodhayiṣyāmi cāprameyān samantataḥ /",
    "S04bsu062_u:139_10": "nāmadheyaṃ kariṣyāmi daśasu dikṣu viśrutam //",
    "S04bsu062_u:139_11": "kāyavācomanaskarma śodhayiṣyāmi sarvathā /",
    "S04bsu062_u:139_12": "bodhimārge pratiṣṭhāpya cārayiṣye jagacchubhe //",
    "S04bsu062_u:139_13": "triratnabhajanaṃ kṛtvā yāvatra nirvṛtiṃ gataḥ /",
    "S04bsu062_u:139_14": "bodhicaryāvrataṃ dhṛtvā kariṣyāmi jagaddhitam //",
    "S04bsu062_u:139_15": "iti me niścayaṃ śāstastadbhavān saṃprasīdatu /",
    "S04bsu062_u:139_16": "bhavatprasādamāsādya bodhisattvo 'smi sāmpratam //",
    "S04bsu062_u:139_17": "iti taduktamākarṇya lokeśvaraḥ prasāditaḥ /",
    "S04bsu062_u:139_18": "taṃ baliṃ bodhitaṃ paśyan punarevamupādiśat //",
    "S04bsu062_u:139_19": "yadyevaṃ te mano bodhicaryāvrate suniścitam /",
    "S04bsu062_u:139_20": "hitārthaṃ te pravakṣyāmi tacchṛṇuṣva samāhitaḥ //",
    "S04bsu062_u:139_21": "yasya puṇye 'bhilāṣo 'sti tena pūjyā jināssadā /",
    "S04bsu062_u:139_22": "tena saṃlabhyate puṇyaṃ saṃbodhiguṇasādhanam //",
    "S04bsu062_u:139_23": "yasya jñāne rucistena śrotavyaṃ yogamuttamam /",
    "S04bsu062_u:139_24": "tataḥ saṃprāpyate jñānaṃ saṃbodhipadasādhanam //",
    "S04bsu062_u:139_25": "yasya bhogye rucistena kartavyaṃ dānamīpsitam /",
    "S04bsu062_u:139_26": "tato 'bhivāṃchitaṃ bhogyaṃ prāpyate śrīguṇānvitam //",
    "S04bsu062_u:139_27": "yasya svarge 'bhilāṣo 'sti suśīlaṃ tena dhāryatām /",
    "S04bsu062_u:139_28": "tato divyamahatsaukhyaṃ labhyate śrīguṇāspadam //",
    "S04bsu062_u:140_0": "[Gkv_119]",
    "S04bsu062_u:140_1": "pratibhāṇārthikenāpi kartavyaṃ gurugauravam /",
    "S04bsu062_u:140_2": "tena saṃprāpyate nūnaṃ pratibhāṇaṃ mahattaram //",
    "S04bsu062_u:140_3": "saṃdhāraṇārthikenāpi bhāvanīyā nirātmatā /",
    "S04bsu062_u:140_4": "tenābhilabhyate muktirbhavacāraṇabandhanāt //",
    "S04bsu062_u:140_5": "sukhārthikena tyaktavyā pātakābhiratirmatiḥ /",
    "S04bsu062_u:140_6": "tena saṃlabhyate saukhyaṃ subhadraṃ nirupadravam //",
    "S04bsu062_u:140_7": "sattvahitārthikenāpi dhartavyaṃ bodhimānasam /",
    "S04bsu062_u:140_8": "tena sattvahitaṃ kṛtvā prāpyate bodhiruttamā //",
    "S04bsu062_u:140_9": "maṃjusvarārthikenāpi vaktavyaṃ satyameva hi /",
    "S04bsu062_u:140_10": "tena maṃjusvaro satyavādī bhavati sanmatiḥ //",
    "S04bsu062_u:140_11": "śuddhaguṇārthikenāpi sevitavyaḥ susadguruḥ /",
    "S04bsu062_u:140_12": "tena sadguṇasaṃpattiśrīsamṛddho bhavatyapi //",
    "S04bsu062_u:140_13": "śamathe rucyate tena kāryā satsaṃgacāraṇā /",
    "S04bsu062_u:140_14": "vipaśyanārthikenāpi pratyavekṣyātmaśūnyatā //",
    "S04bsu062_u:140_15": "tathā hi sarvadoṣāṇāaṃ vyuopaśantirbhaved bhave //",
    "S04bsu062_u:140_16": "brahmalokārthikenāpi dhāryā brahmavihāritā /",
    "S04bsu062_u:140_17": "tayā brahma samāsādya parā gatiravāpyate //",
    "S04bsu062_u:140_18": "nṛdevaśryarthikenāpi dhartavyaṃ daśakauśalam /",
    "S04bsu062_u:140_19": "tena surendrasampattitvamchrīḥ saṃprāpyate dhruvam //",
    "S04bsu062_u:140_20": "sunirvāṇārthikenāpi kāryaṃ jñānabhiyojanam /",
    "S04bsu062_u:140_21": "teneva sakalān mārān jitvā saṃbodhimāpnuyāt //",
    "S04bsu062_u:140_22": "bodhiguṇārthikenāpi sevitavyaṃ triratnakam /",
    "S04bsu062_u:140_23": "tena bodhimatiṃ prāpya nirvṛtipadamāpnuyāt //",
    "S04bsu062_u:140_24": "evaṃ vijñāya daityendra saddharmasukhasādhanam /",
    "S04bsu062_u:140_25": "mayā te hitamākhyātaṃ budhvā dhartuṃ yadīcchasi //",
    "S04bsu062_u:140_26": "viramya tīrthikāsaṃgāt triratnaśaraṇaṃ gataḥ /",
    "S04bsu062_u:140_27": "bodhicaryāvrataṃ dhṛtvā saṃcarasva jagaddhite //",
    "S04bsu062_u:140_28": "evaṃ kṛtvāsurendra tvaṃ bodhisattvo jinātmajaḥ /",
    "S04bsu062_u:140_29": "mahāsattvo mahābhijño sarvalokādhipo bhaveḥ //",
    "S04bsu062_u:141_0": "[Gkv_120]",
    "S04bsu062_u:141_1": "evaṃ yo carate nātra kleśavyākulitāśayaḥ /",
    "S04bsu062_u:141_2": "māracaryāguṇasakto 'satpathe saṃcariṣyate //",
    "S04bsu062_u:141_3": "tato 'tikleśitātmā sa daśākuśalasaṃrataḥ /",
    "S04bsu062_u:141_4": "bhūyo 'tipātake ghore nirviśaṃkaścariṣyati //",
    "S04bsu062_u:141_5": "tato 'tiduritātmā sa dāruṇaduḥkhatāpitaḥ /",
    "S04bsu062_u:141_6": "duḥsahakleśarāgāgnidagdhāṃgaḥ paritapyate //",
    "S04bsu062_u:141_7": "tadā tasya suhatatrātā kaścideko 'pi naiva hi /",
    "S04bsu062_u:141_8": "tathāticirarogārttaḥ kṛcchreṇa sa mariṣyata //",
    "S04bsu062_u:141_9": "tataḥ sa yamadūtena badhvā saṃtarjya neṣyate /",
    "S04bsu062_u:141_10": "tatra paśyan sa sarvatra sarvān duṣṭān bhayaṃkarān //",
    "S04bsu062_u:141_11": "paśyed vṛkṣān pradīptāgnijvālāmālātibhīṣaṇān /",
    "S04bsu062_u:141_12": "pūyaśoṇitasaṃpūrṇāṃ bhīmāṃ vaitaraṇīṃ nadim //",
    "S04bsu062_u:141_13": "tān dṛṣṭvā sa paritrasto vikalo dīnamānasaḥ /",
    "S04bsu062_u:141_14": "vimohito viṣaṇṇātmā tiṣṭhet trāsaviṣārditaḥ //",
    "S04bsu062_u:141_15": "tataste yamadūtāstaṃ kālapāśairnibadhya ca /",
    "S04bsu062_u:141_16": "kṣuradhārocite mārge krāmayeyurbalād drutam //",
    "S04bsu062_u:141_17": "tatpādaśīrṇamāṃsāni kākagṛdhrolūkādayaḥ /",
    "S04bsu062_u:141_18": "pakṣiṇaḥ śvaśṛgālāśca bhakṣeyu rudhirāṇyapi //",
    "S04bsu062_u:141_19": "punerevaṃ samudbhūto bhaviṣyato viśīrṇito /",
    "S04bsu062_u:141_20": "evaṃ sa mahatīṃ pratyanubhavennarake vyathām //",
    "S04bsu062_u:141_21": "tato 'vatārya bhūyastaṃ badhvā te yamakiṃkarāḥ /",
    "S04bsu062_u:141_22": "tīkṣṇakaṇṭācitte mārge krāmayeyuritastataḥ //",
    "S04bsu062_u:141_23": "ekaikāṃghritale tasya paṃcapaṃcaśatānyapi /",
    "S04bsu062_u:141_24": "kaṇṭakānyatitīkṣṇāni pravekṣyanti samantataḥ //",
    "S04bsu062_u:141_25": "tatra sa caṃkramāśaktātattīvravedanārditaḥ /",
    "S04bsu062_u:141_26": "kiṃ mayā prakṛtaṃ pāpamityuktvābhirudanakramet //",
    "S04bsu062_u:141_27": "tacchrutvā yamadūtāste raktākṣā bhīiṣaṇananāḥ /",
    "S04bsu062_u:141_28": "tato 'vatārya taṃ duṣṭaṃ vadeyurevemagrataḥ //",
    "S04bsu062_u:142_0": "[Gkv_121]",
    "S04bsu062_u:142_1": "are pāpina kimatraivamidānīmanuśocase /",
    "S04bsu062_u:142_2": "avaśyaṃ yatkṛtaṃ karma bhogyameva hi tatfalam //",
    "S04bsu062_u:142_3": "yattvayā prakṛtaṃ pāpaṃ tatfalaṃ bhuktamatra hi /",
    "S04bsu062_u:142_4": "yadi na prakṛtaṃ pāpaṃ bhuṃjyānaivātra tatfalam //",
    "S04bsu062_u:142_5": "dharmaste vidyate naiva tattrātā nātra kaścana /",
    "S04bsu062_u:142_6": "dharma eva suhattrātā sarveṣāṃ bhavacāriṇām //",
    "S04bsu062_u:142_7": "yattvaya kāmaraktena vilaṃghya sadgurorvacaḥ /",
    "S04bsu062_u:142_8": "asanmitrānurāgeṇa prakṛtaṃ pātakaṃ bahu //",
    "S04bsu062_u:142_9": "hatvāpi prāṇino 'nekā bhuktāstvayā pramodinā /",
    "S04bsu062_u:142_10": "adattamapi cāhṛtya bhuktam dravyaṃ tvayā balāt //",
    "S04bsu062_u:142_11": "adharmaratirogeṇa bhuktāścāpi parayiyaḥ /",
    "S04bsu062_u:142_12": "yaśojīvitadravyārthe prabhāṣitaṃ mṛṣā vacaḥ //",
    "S04bsu062_u:142_13": "paiśunyavacasā bhedaṃ suhṛdāṃ ca kṛtaṃ tvayā /",
    "S04bsu062_u:142_14": "loke bhinnapralāpena prakṛtaṃ vairavigraham //",
    "S04bsu062_u:142_15": "pāruṣyavacasākruṣya santo 'pi paribhāṣitāḥ /",
    "S04bsu062_u:142_16": "parasvaviṣaye lobhāttṛṣṇākliṣṭaṃ manastava //",
    "S04bsu062_u:142_17": "sādhūnāmarhatāṃ cāpi vyāpādamapi cintitam /",
    "S04bsu062_u:142_18": "mithyādṛṣṭipramādena svaparātmāhitaṃ kṛtam //",
    "S04bsu062_u:142_19": "evam nānāvidhānena kleśābhimāninā tvayā /",
    "S04bsu062_u:142_20": "prabhuktvaiva yathākāmaṃ saṃcaritvā yathecchayā /",
    "S04bsu062_u:142_21": "sādhitaṃ pāpamevaivaṃ dharmaṃ kiṃcinna sādhitam //",
    "S04bsu062_u:142_22": "bhuktvaiva kevalaṃ bhogyaṃ yathākāmaṃ pramodinā /",
    "S04bsu062_u:142_23": "krīḍītvā paśunevaivaṃ du&#61768;kha hetu tvayārjitam //",
    "S04bsu062_u:142_24": "saddharmasādhanaṃ cittamutsāhitaṃ na te kvacit /",
    "S04bsu062_u:142_25": "tenātraivaṃ mahaddukhaṃ tvayā durātmanā //",
    "S04bsu062_u:142_26": "nāpi kiṃcit tvayā dattamarthibhyaḥ dravyamīpsitam /",
    "S04bsu062_u:142_27": "dṛṣṭvāpi paradehāni manaste roṣadūṣitam //",
    "S04bsu062_u:143_0": "[Gkv_122]",
    "S04bsu062_u:143_1": "śīlaṃ te vidyate naiva kiṃcidapi ca saṃyame /",
    "S04bsu062_u:143_2": "kṣāntirna bhāvitā naiva sattveṣu duḥkhiteṣvapi //",
    "S04bsu062_u:143_3": "na kṛtaṃ śāsane bouddhe satkārabhajanotsavam /",
    "S04bsu062_u:143_4": "triratnasmaraṇaṃ kṛtvā dhyānaṃ nāpi jagaddhitam //",
    "S04bsu062_u:143_5": "prajñāpi sādhitā naiva saddharmaguṇasādhanī /",
    "S04bsu062_u:143_6": "triratnastūpabimbānāṃ dṛṣṭvāpi nānumoditam /",
    "S04bsu062_u:143_7": "satkāraṃ bhajanaṃ naiva kiṃcidapi kṛtaṃ tvayā //",
    "S04bsu062_u:143_8": "pradakṣiṇāni kṛtvāpi vandipvāpi kadācana /",
    "S04bsu062_u:143_9": "smṛtvā nāma gṛhītvāpi na hi saṃsādhitaṃ śubham //",
    "S04bsu062_u:143_10": "saddharmabhāṣitaṃ kvāpi śrutaṃ tvayā kadāpi na /",
    "S04bsu062_u:143_11": "sāṃghikānāṃ ca satkāraṃ kṛtaṃ nāpi kadācana //",
    "S04bsu062_u:143_12": "dharmagaṇḍīninādaṃ ca śrutaṃ tvayā kadāpi na /",
    "S04bsu062_u:143_13": "kiṃcidapi na te dharme mano 'bhilaṣate kvacit //",
    "S04bsu062_u:143_14": "tenātra dāruṇaṃ duḥkhaṃ tvayāptaṃ sāmprataṃ dhruvam /",
    "S04bsu062_u:143_15": "yenaiva yatkṛtaṃ karma tenaiva bhujyate falam //",
    "S04bsu062_u:143_16": "iti tairgaditaṃ śrutvā sa pāpī paritāpitaḥ /",
    "S04bsu062_u:143_17": "teṣāṃ puro rudannaivaṃ brūyācca niḥśvasan śanaiḥ //",
    "S04bsu062_u:143_18": "aśrāddho 'haṃ tadā dharme triratnaguṇaniḥspṛhaḥ /",
    "S04bsu062_u:143_19": "asanmitropadeśena prāramandurite sadā //",
    "S04bsu062_u:143_20": "tadbhavadbhiḥ kṛpābuddhayā kṣantavyā me 'parādhatā /",
    "S04bsu062_u:143_21": "rakṣitavyāhamātrāpi yuṣmābhirapi sarvathā //",
    "S04bsu062_u:143_22": "iti tatprārthitaṃ śrutvā sarve te yamakiṃkarāḥ /",
    "S04bsu062_u:143_23": "taṃ badhvā yamarājasya purataḥ sahasā nayet //",
    "S04bsu062_u:143_24": "taṃ dṛṣṭvā yamarājo 'pi samupānītamagrataḥ /",
    "S04bsu062_u:143_25": "tān sarvān kinnarān paśyan sahasaivamupādiśet //",
    "S04bsu062_u:143_26": "kimatra me upānītaḥ pāpiṣṭho 'yaṃ hi durmatiḥ /",
    "S04bsu062_u:143_27": "yadasya pāpino draṣṭumapi necchāmyahaṃ mukham //",
    "S04bsu062_u:143_28": "gacchataivaṃ nibadhvāpi darśayata svakarmatām /",
    "S04bsu062_u:143_29": "yatra karmafalaṃ bhogyaṃ tatrainaṃ nayata drutam //",
    "S04bsu062_u:144_0": "[Gkv_123]",
    "S04bsu062_u:144_1": "iti rājñā samādiṣṭaṃ śrutvā te yamakinnarāḥ /",
    "S04bsu062_u:144_2": "taṃ badhvā sahasā nītvā kālasūtre 'tidāruṇe /",
    "S04bsu062_u:144_3": "kṣiptvā śaktiśataiḥ kāye prahareyuranekadhā //",
    "S04bsu062_u:144_4": "tathā sa vidhyamāno 'pi śaktiśatairanekadhā /",
    "S04bsu062_u:144_5": "duḥsahavedanāṃ bhuktvā jīvannaiva tyajedasūn //",
    "S04bsu062_u:144_6": "tathāpi taṃ mahāduṣṭaṃ jīvantaṃ taṃ samīkṣya te /",
    "S04bsu062_u:144_7": "badhvā cāgnikhadāmadhye kṣiptvā kuryurvidāhitam //",
    "S04bsu062_u:144_8": "tathāpi jīvito naiva tyajet prāṇaṃ sa kilviṣī /",
    "S04bsu062_u:144_9": "sarvāṃgadagdhitaścāpi tiṣṭhet praśvasya mohitaḥ //",
    "S04bsu062_u:144_10": "tathāpi tamamuktāsuṃ dṛṣṭvā te yamakiṃkarāḥ /",
    "S04bsu062_u:144_11": "kṣiptvā tasya mukhe taptaṃ bhakṣayeyurayoguḍam //",
    "S04bsu062_u:144_12": "tena tasya mukhamoṣṭhau jihvā dantā ca kaṇṭhakam /",
    "S04bsu062_u:144_13": "hadayamantraguṇā dagdhā sarvāṃgo 'pyabhidhakṣyate //",
    "S04bsu062_u:144_14": "tato nidagdhakāyo 'sau pāpī tyaktvā tadāśrayam /",
    "S04bsu062_u:144_15": "anyatra narake janma labdhvaivaṃ duḥkhamāpsyate //",
    "S04bsu062_u:144_16": "evameva mahārāja daśākuśalacāriṇaḥ /",
    "S04bsu062_u:144_17": "sarve te pāpino duṣṭā bhuṃjante narake vyathām //",
    "S04bsu062_u:144_18": "kaścittrātā tadā teṣāṃ nāstyeva tatra nārake /",
    "S04bsu062_u:144_19": "yāvanna kṣīyate karma tāvadduḥkhaṃ samantataḥ //",
    "S04bsu062_u:144_20": "puṇyameva suhṛttrātā sarvabhavacāriṇaḥ /",
    "S04bsu062_u:144_21": "pāpino narakāsīnāḥ svargāsīnā hi puṇyinaḥ //",
    "S04bsu062_u:144_22": "tasmādrājanviditvaivaṃ saṃsārabhadravāṃchibhiḥ /",
    "S04bsu062_u:144_23": "duḥkhaṃ hantuṃ sukhaṃ prāptuṃ kartavyaṃ puṇyameva hi //",
    "S04bsu062_u:144_24": "puṇyena jāyate kvāpi durgatau na kadācana /",
    "S04bsu062_u:144_25": "sadā sadgatisaṃjātā bhavanti śrīguṇālayāḥ //",
    "S04bsu062_u:144_26": "puṇyavāṃllakṣmīmāṃchrīmān guṇavān buddhimān kṛtī /",
    "S04bsu062_u:144_27": "sarvavidyākalābhijñaḥ sarvasattvārthabhṛdbhavet //",
    "S04bsu062_u:144_28": "suśīlo saṃyamī dhīraḥ kṣāntimān vīryavān balī /",
    "S04bsu062_u:144_29": "samādhiguṇavān prājñaḥ sarvadharmādhipo bhavet //",
    "S04bsu062_u:145_0": "[Gkv_124]",
    "S04bsu062_u:145_1": "bodhicittamapi prāpya sarvasāttvahitārthabhṛt /",
    "S04bsu062_u:145_2": "bodhisattvo mahāsattvaḥ saṃbuddhaguṇasādhakaḥ //",
    "S04bsu062_u:145_3": "bodhicaryāvrataṃ dhṛtvā saṃcareta jagaddhite //",
    "S04bsu062_u:145_4": "tato 'bhisuhṛt kṛpātmā sa pariśuddhatrimaṇḍalaḥ /",
    "S04bsu062_u:145_5": "niḥkleśo 'rhat tridhāṃ bodhiṃ prāpya nirvṛtimāpnuyāt //",
    "S04bsu062_u:145_6": "iti vijñāya rājendra yadi saṃbodhimicchasi /",
    "S04bsu062_u:145_7": "viramya tīrthikāsaṃgād bodhicaryāvrataṃ caran //",
    "S04bsu062_u:145_8": "sarvasattvahitaṃ kṛtvā caturbrahmavihāradhṛk /",
    "S04bsu062_u:145_9": "triratnabhajanaṃ kṛtvā sādhaya puṇyasanmaṇim //",
    "S04bsu062_u:145_10": "yadyevaṃ sādhyate puṇyaṃ bhaverevaṃ maharddhimān /",
    "S04bsu062_u:145_11": "saddharmaratnamāsādya trilokādhipatirbhavet //",
    "S04bsu062_u:145_12": "ityevaṃ samupādiṣṭaṃ lokeśena niśamya saḥ /",
    "S04bsu062_u:145_13": "balistatheti vijñapya prābhyanandanprabodhitaḥ //",
    "S04bsu062_u:145_14": "tataḥ sa daityarājendrastaṃ trailokādhipaṃ gurum /",
    "S04bsu062_u:145_15": "mahadrājarddhisatkāraiḥ samabhyarcya pramoditaḥ //",
    "S04bsu062_u:145_16": "divyaratnamayojjvālaṃ maulikuṇḍalabhūṣaṇam /",
    "S04bsu062_u:145_17": "muktikāhāratnādin dakṣiṇān samaḍhaukayet //",
    "S04bsu062_u:145_18": "tataḥ pradakṣiṇānkṛtvā sāṃjaliḥ saṃpramoditaḥ /",
    "S04bsu062_u:145_19": "tatpādāmburuhe natvā samālokyaivamabravīt //",
    "S04bsu062_u:145_20": "bhagavaṃllokarājendra bhavatkṛpāprasādataḥ /",
    "S04bsu062_u:145_21": "pavitrībhūtamātmānaṃ bhavati me 'dhunā dhruvam //",
    "S04bsu062_u:145_22": "sarvadāhaṃ jagannātha bhavatāṃ śaraṇāśritaḥ /",
    "S04bsu062_u:145_23": "triratnabhajanaṃ kṛtvā saṃcare bodhisaṃvare //",
    "S04bsu062_u:145_24": "tanme 'nugrahamādhāya sadaivaṃ draṣṭumarhati /",
    "S04bsu062_u:145_25": "kṣamitvā cāparādhatvaṃ putravat pālayasva mām //",
    "S04bsu062_u:145_26": "bhavānatraivamāśritya saddharmaṃ samupādiśat /",
    "S04bsu062_u:145_27": "asmadanugrahaṃ kṛtvā vijayituṃ sadārhati //",
    "S04bsu062_u:145_28": "ityevaṃ prārthine tena balinā sa jagatprabhuḥ /",
    "S04bsu062_u:145_29": "lokeśvaro mahāsattvastaṃ vilokyaivamādiśat //",
    "S04bsu062_u:146_0": "[Gkv_125]",
    "S04bsu062_u:146_1": "nāhaṃ sadātra tiṣṭheyaṃ bahu kāryaṃ mamāsti hi /",
    "S04bsu062_u:146_2": "tato 'haṃ jetakodyāne vihāre sugatāśrame /",
    "S04bsu062_u:146_3": "sadevāsuralokānāṃ sannipātā bhavatyapi //",
    "S04bsu062_u:146_4": "tatra taṃ trijagannāthaṃ viśvabhuvaṃ munīśvaram /",
    "S04bsu062_u:146_5": "saṃbuddhaṃ draṣṭumicchāmi tadgamiṣyāmi sāmpratam //",
    "S04bsu062_u:146_6": "tattvaṃ yathā parijñātaṃ tathā kṛtvā samāhitaḥ /",
    "S04bsu062_u:146_7": "bodhicaryāvrataṃ dhṛtvā sukhaṃ cara sadā śubhe //",
    "S04bsu062_u:146_8": "iti śāstā samādiṣṭaṃ śrutvā sa balirādarāt /",
    "S04bsu062_u:146_9": "tatheti prativanditvā prābhyanandattamīśvaram //",
    "S04bsu062_u:146_10": "evaṃ sa trijagannātho lokeśvaro jinātmajaḥ /",
    "S04bsu062_u:146_11": "taṃ baliṃ samanuśāsya pratasthau bhāsayanstataḥ //",
    "S04bsu062_u:146_12": "saṃcarantaṃ tamālokya sajanaḥ so 'surādhipaḥ /",
    "S04bsu062_u:146_13": "dūrataḥ sāṃjalīrnatvā saṃpaśyan svālayaṃ yayau //",
    "S04bsu062_u:146_14": "tadārabhyāsurendro 'sau bodhicaryāvrataṃ dadhat /",
    "S04bsu062_u:146_15": "triratnabhajanaṃ kṛtvā sadārajjagaddhite //",
    "S04bsu062_u:146_16": "sarve tasya janāścāpi triratnabhajane ratāḥ /",
    "S04bsu062_u:146_17": "tathā bodhivrataṃ dhṛtvā prācaranta sadā śubhe //",
    "S04bsu062_u:146_18": "ityādiṣṭaṃ munīndreṇa śrutvā sarve sabhāśritāḥ /",
    "S04bsu062_u:146_19": "lokāḥ saddharmaṃ vāṃchantaḥ prābhyanandan prabodhitāḥ //",
    "S04bsu062_u:147_0": "// iti balisaṃbodhanabodhimārgāvatāraṇaprakaraṇam //",
    "S04bsu062_u:148_0": "10. tamondhakāra bhūmi yakṣa rākṣasa paribodhana saddharmāvatāraṇa prakaraṇam",
    "S04bsu062_u:149_0": "atha sarvanīvaraṇaviṣkambhī sugatātmajaḥ /",
    "S04bsu062_u:149_1": "bhagavantaṃ pūnarnatvā sāṃjalirevamabravīt //",
    "S04bsu062_u:149_2": "bhagavan sa mahābhijño lokeśvaro jinātmajaḥ /",
    "S04bsu062_u:149_3": "kadeha samupāgacchet saṃdrakṣyate mayā katham //",
    "S04bsu062_u:150_0": "[Gkv_126]",
    "S04bsu062_u:150_1": "naivāsmi toṣitaḥ śāstaḥ pītvāpi tadguṇāmṛtam /",
    "S04bsu062_u:150_2": "yatsākṣāddraṣtumicchāmi kadeha sa samācaret //",
    "S04bsu062_u:150_3": "yattrailokādhipatīśo 'sau durdāntānapi dānavān /",
    "S04bsu062_u:150_4": "bodhayitvā prayatnena bodhimārge nyayojayat //",
    "S04bsu062_u:150_5": "tattasyeva mahadvīryaṃ kasyāpi vidyate na hi /",
    "S04bsu062_u:150_6": "munīndrairapi sarvairyatpramātuṃ naiva śakyate //",
    "S04bsu062_u:150_7": "bhūyo 'pi pātumicchāmi tadguṇāmṛtamuttamam /",
    "S04bsu062_u:150_8": "tadbhavānsamupādiśya tuṣṭo 'ntaḥ kartumahati //",
    "S04bsu062_u:150_9": "iti saṃprārthite tena bhagavān sa munīśvaraḥ /",
    "S04bsu062_u:150_10": "viṣkambhinaṃ tamālokya punarevaṃ samādiśat //",
    "S04bsu062_u:150_11": "śṛṇu sādho mahāsattva lokeśasya mahadguṇam /",
    "S04bsu062_u:150_12": "bhūyo 'haṃ saṃpravakṣyāmi sarvasttavaśubhārthataḥ //",
    "S04bsu062_u:150_13": "tato niṣkramya daityendrabhavanāt sa jinātmajaḥ /",
    "S04bsu062_u:150_14": "anyatrāpi samuddhartuṃ sattvān saṃbhāsayan yayau //",
    "S04bsu062_u:150_15": "tataścāsau mahābhijño lokeśvaraḥ svapuṇyajān /",
    "S04bsu062_u:150_16": "nānāraśmīn samutsṛtya jagallokamabhāsayat //",
    "S04bsu062_u:150_17": "tadraśmayo jagallokānabhāsya prasāritāḥ /",
    "S04bsu062_u:150_18": "jetodyāne munīndrasya viśvabhuvaḥ puraḥ sthitāḥ //",
    "S04bsu062_u:150_19": "jetodyāne tadā tatra prādurbhūtāḥ sarovarāḥ /",
    "S04bsu062_u:150_20": "aṣṭāṃgaguṇasaṃpannajalapūrṇā manoharāḥ //",
    "S04bsu062_u:150_21": "divyasauvarṇapadmādiparipūrṇābhiśobhitāḥ /",
    "S04bsu062_u:150_22": "aneke kalpavṛkṣāśca sarvālaṃkāralambitāḥ /",
    "S04bsu062_u:150_23": "saratnamaṇimuktādihāralambitaśobhitāḥ //",
    "S04bsu062_u:150_24": "kāśikaduṣyapaṭṭādivastrālaṃkāralambitāḥ /",
    "S04bsu062_u:150_25": "pravālohitastambāḥ suvarṇarupyapatrakāḥ //",
    "S04bsu062_u:150_26": "aneke puṣpavṛkṣāśca falavṛkṣādayo 'pi ca /",
    "S04bsu062_u:150_27": "sarvāścāpi mahauṣadhyaḥ prādurbhūtāssamantataḥ //",
    "S04bsu062_u:150_28": "tatrārāme vihāre ca sugandhikusumāni ca /",
    "S04bsu062_u:150_29": "divyasuvarṇapuṣpāṇi nipeturviyatastadā //",
    "S04bsu062_u:151_0": "[Gkv_127]",
    "S04bsu062_u:151_1": "evaṃ tanmaṃgalodbhūtanimittaṃ mahadadbhutam /",
    "S04bsu062_u:151_2": "samudbhūtaṃ samālokya tasthuḥ sarve savismayāḥ //",
    "S04bsu062_u:151_3": "atha gaganagaṃjākhyo bodhisattvo 'pi vismitaḥ /",
    "S04bsu062_u:151_4": "tanmahadbhadranaimityaṃ parispraṣṭuṃ samutthitaḥ //",
    "S04bsu062_u:151_5": "viśvabhuvo munīndrasya purataḥ samupasthitaḥ /",
    "S04bsu062_u:151_6": "pādābje praṇatiṃ kṛtvā sāṃjalirevamabravīt //",
    "S04bsu062_u:151_7": "kasya puṇyaprabhāraśmirbhagavannayamāgataḥ /",
    "S04bsu062_u:151_8": "kuta iha samābhāsya karotyevaṃ śubhādbhutam //",
    "S04bsu062_u:151_9": "tadbhavān samupādiśya sarvān sabhāśritānimān /",
    "S04bsu062_u:151_10": "lokāan prabodhayan dharme vinodayitumarhati //",
    "S04bsu062_u:151_11": "evaṃ saṃprārthite tena viśvabhūrbhagavān jinaḥ /",
    "S04bsu062_u:151_12": "gaganagaṃjamālokya tamevaṃ punarabravīt //",
    "S04bsu062_u:151_13": "asau lokeśvarastasmādbhavanānniścaran baleḥ /",
    "S04bsu062_u:151_14": "tamo 'ndhakārabhūmyāṃ ca sattvān pātuṃ pragacchati //",
    "S04bsu062_u:151_15": "tasya lokeśvarasyāyaṃ puṇyaraśmissamantataḥ /",
    "S04bsu062_u:151_16": "avabhāsya jagallokamihāpi saṃprasāritaḥ //",
    "S04bsu062_u:151_17": "tenadaṃ bhadranaimityaṃ kulaputra prajāyate /",
    "S04bsu062_u:151_18": "tatra sattvān samuddhṛtya prāgacchet sa jagatprabhuḥ //",
    "S04bsu062_u:151_19": "tadātra kulaputrastvaṃ trailokādhipatīśvaram /",
    "S04bsu062_u:151_20": "tamāyātaṃ samālokya natvārādhaya sādaram //",
    "S04bsu062_u:151_21": "ityādiṣṭaṃ munīndreṇa viśvabhuvā niśamya saḥ /",
    "S04bsu062_u:151_22": "gaganagaṃja ālokya taṃ munīmevamabravīt //",
    "S04bsu062_u:151_23": "kathaṃ sa bhagavān yāti tatrāndhatamase bhuvi /",
    "S04bsu062_u:151_24": "sūryacandramasoryatra prabhā na jñāyate kvacit //",
    "S04bsu062_u:151_25": "tatrāpi prāṇinaḥ santi yānuddhartuṃ sa gacchati /",
    "S04bsu062_u:151_26": "kathaṃ kimarthamālokya viharet kva jinātmajaḥ //",
    "S04bsu062_u:151_27": "iti tenodite śāstā viśvabhūḥ sa munīśvaraḥ /",
    "S04bsu062_u:151_28": "gaganagaṃjamālokya taṃ punarevamādiśat //",
    "S04bsu062_u:152_0": "[Gkv_128]",
    "S04bsu062_u:152_1": "tatrāpi kulaputrāsti varado nāma sadguṇī /",
    "S04bsu062_u:152_2": "cintāmaṇirmahāratnaḥ śrīkāntimān dineśavat //",
    "S04bsu062_u:152_3": "tatrānekasahasrāṇi yakṣaṇāṃ rakṣasāmapi /",
    "S04bsu062_u:152_4": "yathākāmaṃ sukhaṃ bhuktvā vasanti svairacāriṇaḥ //",
    "S04bsu062_u:152_5": "tān kleśābhimāno duṣṭān paśyan sa karuṇānidhiḥ /",
    "S04bsu062_u:152_6": "bodhayitvā prayatnena cārayituṃ susaṃvaram //",
    "S04bsu062_u:152_7": "svapuṇyaraśmimutsṛjya saṃbhāsayan samantataḥ /",
    "S04bsu062_u:152_8": "praviśati yathā pūrṇacandraḥ prahlādayan jagat //",
    "S04bsu062_u:152_9": "tadraśmiparispṛṣṭāste sarve 'pi yakṣarākṣasāḥ /",
    "S04bsu062_u:152_10": "mahāsaukhyasamāpannāḥ tiṣṭhanti vismayānvitāḥ //",
    "S04bsu062_u:152_11": "tadā taṃ samupāyātaṃ śrīkāntisaṃprabhāsitam /",
    "S04bsu062_u:152_12": "dṛṣṭvā te muditāḥ sarve purataḥ samupāgatāḥ /",
    "S04bsu062_u:152_13": "kṛtāṃjalipuṭā natvā tasya pādāmbuje mudā /",
    "S04bsu062_u:152_14": "purataḥ samupāśritya saṃpṛcchantyevamādarat //",
    "S04bsu062_u:152_15": "mā tvaṃ bhagavaṃcchrāntaḥ klānto va bhavatāṃ tanau /",
    "S04bsu062_u:152_16": "kaccit sarvatra kauśalyaṃ dṛśyate sucirādbhavān //",
    "S04bsu062_u:152_17": "iti tairuditaṃ śrutvā lokeśaḥ sa jinātmajaḥ /",
    "S04bsu062_u:152_18": "tān sarvān samupāsīnān vadatyevaṃ vilokayan //",
    "S04bsu062_u:152_19": "mamānekāni kāryāṇi sattvānāṃ hitasādhane /",
    "S04bsu062_u:152_20": "tenāhaṃ sucireṇātra samāgacchāmi sāmpratam //",
    "S04bsu062_u:152_21": "nātmabhāvo mayaikasya sattvasya kāryasādhane /",
    "S04bsu062_u:152_22": "niṣpādito jagatsattvasaddharmasādhane 'pi hi //",
    "S04bsu062_u:152_23": "sarve sattvā mayālokya bodhayitvā prayatnataḥ /",
    "S04bsu062_u:152_24": "bodhimārge pratiṣṭhāpya preṣaṇīyāḥ sukhāvatīm //",
    "S04bsu062_u:152_25": "tenāhaṃ sucireṇātra samāgacchāmi sāmpratam /",
    "S04bsu062_u:152_26": "nātmabhāvo mayaikasya sattvasya kāryasādhane //",
    "S04bsu062_u:152_27": "niṣpādito jagatsattvasaddharmasādhane 'pi hi /",
    "S04bsu062_u:152_28": "sarve sattvā mayālokya bodhayitvā prayatnataḥ //",
    "S04bsu062_u:153_0": "[Gkv_129]",
    "S04bsu062_u:153_1": "bodhimārge pratiṣṭhāpya preṣaṇīyāḥ sukhāvatīm //",
    "S04bsu062_u:153_2": "tenāhaṃ sucireṇāpi yuṣmākaṃ hitasādhane /",
    "S04bsu062_u:153_3": "vilokya samupāyāmi nānyatheti hi manyata //",
    "S04bsu062_u:153_4": "ityādiṣṭaṃ jagacchāstrā tena lokeśvareṇa te /",
    "S04bsu062_u:153_5": "śrutvā sarve mudā tasya pura evaṃ vadanti ca //",
    "S04bsu062_u:153_6": "jayo 'stu te sadā kārye sidhyatu te samīhitam /",
    "S04bsu062_u:153_7": "sadaivaṃ kṛpayālokya sarvānnaḥ pātumarhati //",
    "S04bsu062_u:153_8": "ityuktvā te prasannākṣāḥ sarve taṃ triguṇādhipam /",
    "S04bsu062_u:153_9": "svarṇaratnāsane sthāpya prārthayanyevamānatāḥ //",
    "S04bsu062_u:153_10": "bhagavannātha lokeśa satsaukhyaguṇasādhanam /",
    "S04bsu062_u:153_11": "asmadanugrahe dharmaṃ samupādeṣṭumarhati //",
    "S04bsu062_u:153_12": "iti samprārthite taiḥ sa lokeśvaro jinātmajaḥ /",
    "S04bsu062_u:153_13": "tāna yakṣān rākṣasān sarvān samālokyaivamādiśat //",
    "S04bsu062_u:153_14": "sādhu cittaṃ samādhāya śṛṇudhvaṃ yūyamādarāt /",
    "S04bsu062_u:153_15": "kāraṇḍavyūhamaudāryasūtraṃ vakṣyāmi vo hite //",
    "S04bsu062_u:153_16": "ye śroṣyanti mahāyānasūtrarājamidaṃ mudā /",
    "S04bsu062_u:153_17": "ye śrutvā dhārayiṣyanti vācayiṣyanti ye sadā //",
    "S04bsu062_u:153_18": "paryavāpsyanti ye cāpi likhiṣyanti ca ye tathā /",
    "S04bsu062_u:153_19": "ye ca likhāpayiṣyanti bhāvayiṣyanti ye sadā //",
    "S04bsu062_u:153_20": "ye ca pravartayiṣyanti śrāvayiṣyanti ye parān /",
    "S04bsu062_u:153_21": "anumodya sadā smṛtvā praṇatvā ye bhajantyapi //",
    "S04bsu062_u:153_22": "ye cāpi śraddhayā nityamarcayiṣyanti sarvadā /",
    "S04bsu062_u:153_23": "sādaraṃ ye ca satkṛtya mānayiṣyanti sarvadā //",
    "S04bsu062_u:153_24": "teṣāṃ puṇyamasaṃkhyeyamaprameyaṃ mahattaram /",
    "S04bsu062_u:153_25": "sadgunaśrīmahatsaukhyasaṃbuddhapadasādhanam //",
    "S04bsu062_u:153_26": "sarvajñāḥ sugatāḥ sarve munīndrā api sarvadā /",
    "S04bsu062_u:153_27": "etatpuṇyapramāṇāni kartuṃ na cābhiśaknuyuḥ //",
    "S04bsu062_u:153_28": "tadyathāpi ca caturdvipanivāsino 'pi mānavāḥ /",
    "S04bsu062_u:153_29": "hemaratnamayaṃ stūpaṃ kuryurekaikamucchritam //",
    "S04bsu062_u:154_0": "[Gkv_130]",
    "S04bsu062_u:154_1": "teṣu stūpeṣu sarveṣu dhāturatnāvaropaṇam /",
    "S04bsu062_u:154_2": "kūryuste mānavāḥ sarve caturdvīpanivāsinaḥ //",
    "S04bsu062_u:154_3": "tesāṃ yāvanmahatpuṇyaskandhamaudāryasattamam /",
    "S04bsu062_u:154_4": "tato 'dhikaṃ hi tatpuṇyaṃ kāraṇḍavyūhasūtrajam //",
    "S04bsu062_u:154_5": "tadyathā ca mahānaghāḥ paṃcapūrṇajalāvahāḥ /",
    "S04bsu062_u:154_6": "sahasraparivārāstāḥ saṃkramanti yathodadhim //",
    "S04bsu062_u:154_7": "evameva mahatpuṇyaṃ kāraṇḍavyūhasūtrajam /",
    "S04bsu062_u:154_8": "śravaṇabhajanādīnāṃ saṃprābhivahate sadā //",
    "S04bsu062_u:154_9": "evametanmahatpuṇyaṃ matvā yūyaṃ yadīcchatha /",
    "S04bsu062_u:154_10": "tyaktvā pāpamatiṃ sarve śṛṇutedaṃ subhāṣitam //",
    "S04bsu062_u:154_11": "śrutvānumodya satkṛtya mānayata sadādarāt /",
    "S04bsu062_u:154_12": "etatpuṇyābhiliptā hi bhaviṣyatha jinātmajāḥ //",
    "S04bsu062_u:154_13": "iti tena jagacchāstrā samādiṣṭaṃ niśamya te //",
    "S04bsu062_u:154_14": "sarve te rākṣasā yakṣā muditāścedamabruvan //",
    "S04bsu062_u:154_15": "ye cāpīdaṃ mahāyānasūtrarājaṃ jagatprabhāḥ /",
    "S04bsu062_u:154_16": "likhāpayanti teṣāṃ syātkiyatpuṇyaṃ samādiśa //",
    "S04bsu062_u:154_17": "ityakte taiḥ sa lokeśo bodhisattvo jinātmajaḥ /",
    "S04bsu062_u:154_18": "sarvāṃstān muditān matvā samālokyedamādiśat //",
    "S04bsu062_u:154_19": "kulaputrā aprameyaṃ pujyaṃ teṣāṃ prajāyate /",
    "S04bsu062_u:154_20": "likhantīdaṃ sūtrarājaṃ likhāpayanti ye 'pi ca //",
    "S04bsu062_u:154_21": "caturaśītisaddharmaskandhasāhasrikāni taiḥ /",
    "S04bsu062_u:154_22": "likhāpitāni sarvāṇi teṣāṃ puṇyaṃ mahattaram //",
    "S04bsu062_u:154_23": "rājānaste bhaviṣyanti nṛpendrāścakravartinaḥ /",
    "S04bsu062_u:154_24": "dharmiṣṭhā lokabhartāro virā dhīrā vicakṣaṇāḥ //",
    "S04bsu062_u:154_25": "ye cāpyasya mahāyānasūtrarājasya sarvadā /",
    "S04bsu062_u:154_26": "nāmānusmaraṇaṃ kṛtvā bhajanti saṃprasāditāḥ //",
    "S04bsu062_u:154_27": "te sarve bhavaduḥkhebhyo vimuktā vimalāśayāḥ /",
    "S04bsu062_u:154_28": "niḥkleśāḥ paripūrṇāṃgāḥ sugandhimukhavāsinaḥ //",
    "S04bsu062_u:155_0": "[Gkv_131]",
    "S04bsu062_u:155_1": "candanagandhitāṃgāśca suvīryabalaveginaḥ /",
    "S04bsu062_u:155_2": "jātismarāśca dharmīṣṭhā bhaveyuḥ śrīguṇāśrayāḥ //",
    "S04bsu062_u:155_3": "evaṃ matvā mahatpuṇyaṃ yadyetadguṇamicchatha /",
    "S04bsu062_u:155_4": "viramya kleśasaṃgebhyaḥ pariśuddhāśayā mudā //",
    "S04bsu062_u:155_5": "etatkāraṇḍavyūhasya sūtrarājasya sarvadā /",
    "S04bsu062_u:155_6": "nāmānusmaraṇaṃ kṛtvā bhajata śraddhayādarāt //",
    "S04bsu062_u:155_7": "tato yūyaṃ vinirmuktā bhavakleśātiduḥkhataḥ /",
    "S04bsu062_u:155_8": "niḥkleśā vimalātmānaḥ sukhāvatīṃ gamiṣyatha //",
    "S04bsu062_u:155_9": "tatrāmitābhanāthasya pītvā dharmāmṛtaṃ sadā /",
    "S04bsu062_u:155_10": "bodhicaryāṃvrataṃ prāpya bhaviṣyatha jinātmajāḥ //",
    "S04bsu062_u:155_11": "tataḥ sattvahitādhānaśrīsaṃpatsadguṇāśrayāḥ /",
    "S04bsu062_u:155_12": "sarvasattvahitaṃ kṛtvā saṃbuddhapadamāpsyatha //",
    "S04bsu062_u:155_13": "iti satyaṃ parijñāya śuddhāśayā jitendriyāḥ /",
    "S04bsu062_u:155_14": "triratnabhajanaṃ kṛtvā bhajana tatsubhāṣitam //",
    "S04bsu062_u:155_15": "iti taduktamākarṇya sarve te yakṣarākṣasāḥ /",
    "S04bsu062_u:155_16": "prabodhitā mahotsāhaiścarantyevaṃ samādarāt //",
    "S04bsu062_u:155_17": "tataḥ kecin bhavantyetaddharmaśraddhānusāriṇaḥ /",
    "S04bsu062_u:155_18": "kecicca śrotāapannāḥ sakṛdāgāmino 'pare //",
    "S04bsu062_u:155_19": "anye 'nāgāminaḥ kecidbhavanti bodhisādhane /",
    "S04bsu062_u:155_20": "tatassarve 'pi te yakṣā rākṣasāḥ saṃpramoditāḥ //",
    "S04bsu062_u:155_21": "tadupadiṣṭamāsādya bhavanti brahmacāriṇaḥ /",
    "S04bsu062_u:155_22": "parasya ca hitaṃ kṛtvā saṃcarante śubhe sadā //",
    "S04bsu062_u:155_23": "tataste nanditāḥ sarve bhūyastaṃ triguṇādhipam /",
    "S04bsu062_u:155_24": "kṛtājaṃlipuṭā natvā prārthayantyevamādarāt //",
    "S04bsu062_u:155_25": "bhagavannubodhe naḥ saddharmaṃ samupādiśat /",
    "S04bsu062_u:155_26": "viharasva sadātraiva kvacidanyatra mā vraja //",
    "S04bsu062_u:155_27": "svarṇaratnamayaṃ stūpaṃ kṛtvā dāsyāmahe 'tra te /",
    "S04bsu062_u:155_28": "rathacaṃkrayātrā ca kariṣyāmo jagatprabhoḥ //",
    "S04bsu062_u:156_0": "[Gkv_132]",
    "S04bsu062_u:156_1": "sadā te śaraṇe sthitvā pītvā dharmāmṛtaṃ mudā /",
    "S04bsu062_u:156_2": "saddharmasādhanaṃ kṛtvā cariṣyāmaḥ sukhaṃ śubhe //",
    "S04bsu062_u:156_3": "iti taiḥ prārthitaṃ sarvaiḥ śrutvā lokeśvaro 'tha saḥ /",
    "S04bsu062_u:156_4": "sarvānstān rākṣasān yakṣān samālokyaivamādiśat //",
    "S04bsu062_u:156_5": "nāhaṃ sadātra tiṣṭheyamantratrāpyevamācaran /",
    "S04bsu062_u:156_6": "bodhayannaparān sattvān yojayeyaṃ susaṃvare //",
    "S04bsu062_u:156_7": "tasmādyūyamime sarve upadiṣṭaṃ yathā mayā /",
    "S04bsu062_u:156_8": "tathā dhṛtvā sadā dharme caritvā tiṣṭhatābhavam //",
    "S04bsu062_u:156_9": "iti śāstrā samādiṣṭaṃ śrutvā te yakṣarākṣasāḥ /",
    "S04bsu062_u:156_10": "tadviyogātiduḥkhārtā vadanyevaṃ parasparam //",
    "S04bsu062_u:156_11": "gamiṣyati bhavanto 'yaṃ lokanātho jagatprabhuḥ /",
    "S04bsu062_u:156_12": "tadbhaviṣyāmahe sarve saddharmarahitā vayam //",
    "S04bsu062_u:156_13": "iti saṃbhāṣya sarve te tasya traidhātukaprabhoḥ /",
    "S04bsu062_u:156_14": "pādābje praṇatiṃ kṛtvā tiṣṭhanti samupāśritāḥ //",
    "S04bsu062_u:156_15": "tataḥ sa trijagannātho lokeśvaro jinātmajaḥ /",
    "S04bsu062_u:156_16": "tān sarvān samupāmantrya carati prasthitastataḥ //",
    "S04bsu062_u:156_17": "tatra te rākṣasā yakṣāssarve tasya jagatprabhoḥ /",
    "S04bsu062_u:156_18": "rudantaḥ sneharāgārtā gacchanti pṛṣṭhato 'nugāḥ //",
    "S04bsu062_u:156_19": "tān dṛṣṭvā tvāgatān sarvān sa lokeśo karuṇātmakaḥ /",
    "S04bsu062_u:156_20": "prāyātān dūrato mārge samālokyaivamabravīt //",
    "S04bsu062_u:156_21": "sudūramāgato yūyaṃ nivartadhvaṃ svamālayam /",
    "S04bsu062_u:156_22": "māgacchata gamiṣyāmi śuddhāvāse surālaye //",
    "S04bsu062_u:156_23": "ityādiṣṭe jagacchāstrā sarve te yakṣarākṣasāḥ /",
    "S04bsu062_u:156_24": "lokeśvarasya pādābje natvā yānti svamālayam //",
    "S04bsu062_u:156_25": "tatra te rākṣasā yakṣā dhṛtvājñāṃ trijagatprabhoḥ /",
    "S04bsu062_u:156_26": "triratnabhajanaṃ kṛtvā caturbrahmavihāriṇaḥ //",
    "S04bsu062_u:156_27": "bodhicaryāvrataṃ dhṛtvā saṃbodhinihitāśayāḥ /",
    "S04bsu062_u:156_28": "parasparaṃ hitaṃ kṛtvā saṃcarante sadā śubhe //",
    "S04bsu062_u:157_0": "[Gkv_133]",
    "S04bsu062_u:157_1": "evaṃ sa trijagannātho durbodhān yakṣarākṣasān /",
    "S04bsu062_u:157_2": "api niyujya saddharme cārayati prabodhayan //",
    "S04bsu062_u:157_3": "evaṃ sa trijagannāthaḥ sarvāsattvān prabodhayan /",
    "S04bsu062_u:157_4": "bodhimāarge pratiṣṭhāpya pālayati sadā bhave //",
    "S04bsu062_u:157_5": "tenāsya trijagadbhartuḥ puṇyaskandhaṃ mahattaram /",
    "S04bsu062_u:157_6": "aprameyaṃ jinaiḥ sarvaiḥ pramātuṃ naiva śakyate //",
    "S04bsu062_u:157_7": "tasmāttasya jagadbhartuḥ smṛtvāpi nāma sarvadā /",
    "S04bsu062_u:157_8": "samudāhṛtya natvāpi kartavyaṃ bhajanaṃ mudā //",
    "S04bsu062_u:157_9": "ye tasyoccārya nāmāpi bhajanti sarvadā mudā /",
    "S04bsu062_u:157_10": "durgatiṃ te na gacchanti saṃprayāyuḥ sukhāvatīm //",
    "S04bsu062_u:157_11": "tatrāmitābhanāthasya śaraṇe samupāśritāḥ /",
    "S04bsu062_u:157_12": "sadā dharmāmṛtaṃ pītvā saṃcareran susaṃvare //",
    "S04bsu062_u:157_13": "tato bodhivrataṃ dhṛtvā saṃcaritvā jagaddhite /",
    "S04bsu062_u:157_14": "trividhāṃ bodhimāsādya sambuddhapadamāpnuyuḥ //",
    "S04bsu062_u:157_15": "ityādiṣṭaṃ munīndreṇa viśvabhuvā niśamya te /",
    "S04bsu062_u:157_16": "sarve lokāḥ sabhāsīnāḥ prābhyanandan prabodhitāḥ //",
    "S04bsu062_u:157_17": "ityādiṣṭaṃ munīndreṇa śrīghanena niśamya te /",
    "S04bsu062_u:157_18": "sarve sasāṃghikā lokā muhurmuhuḥ saṃprabodhitāḥ //",
    "S04bsu062_u:158_0": "// iti tamo 'ndhakārabhūmiyakṣarākṣasaparibodhanasaddharmāvatāraṇaprakaraṇaṃ samāptam //",
    "S04bsu062_u:159_0": "11. śuddhāvāsika sukuṇḍala devaputroddhāraṇa prakaraṇam",
    "S04bsu062_u:160_0": "atha gaganagaṃjo 'sau bodhisattvaḥ kṛtāṃjaliḥ /",
    "S04bsu062_u:160_1": "viśvabhuvaṃ munīndraṃ taṃ natvevaṃ punarabavīt //",
    "S04bsu062_u:160_2": "bhagavan sa mahāsattvo lokeśvaro jinātmajaḥ /",
    "S04bsu062_u:160_3": "kadeha samupāgacched drakṣyate sa kathaṃ mayā //",
    "S04bsu062_u:161_0": "[Gkv_134]",
    "S04bsu062_u:161_1": "tataḥ kutra prayāto 'sau samuddhartuṃ ca duḥkhitaḥ /",
    "S04bsu062_u:161_2": "tadupādiśya naḥ sarvān prabodhayitumarhati //",
    "S04bsu062_u:161_3": "iti saṃprārthite tena gaganagaṃjena saddhiyā /",
    "S04bsu062_u:161_4": "viśvabhūrmunirājastaṃ samālokyaivamādiśat //",
    "S04bsu062_u:161_5": "tato 'sau kutraputrāntarhitāgnivat prabhāsayan /",
    "S04bsu062_u:161_6": "gatvā vihāyāsau śuddhavāsaloke 'bhigacchati //",
    "S04bsu062_u:161_7": "tatra sa brāhmaṇaṃ rupaṃ dhṛtvā paśyan samantataḥ /",
    "S04bsu062_u:161_8": "tatra devanikāyeṣu samupācarate dīnavat //",
    "S04bsu062_u:161_9": "tatra sukuṇḍalo nāma devaputro daridritaḥ /",
    "S04bsu062_u:161_10": "duḥkhitaḥ kleśābhinnātmā durbhago dīnamānasaḥ //",
    "S04bsu062_u:161_11": "taṃ saṃpaśyan samuddhartuṃ sadṛśābhāvitāśayaḥ /",
    "S04bsu062_u:161_12": "śanaistasya gṛhadvāre samupāśritya tiṣṭhati //",
    "S04bsu062_u:161_13": "taṃ dvārasamupāsīnaṃ vilokya sa sukuṇḍalaḥ /",
    "S04bsu062_u:161_14": "kastvaṃ kimarthamāyāta ityevaṃ paripṛcchati //",
    "S04bsu062_u:161_15": "tenaivaṃ paripṛṣṭe 'sau brāhmaṇo 'rthi suduḥkhivat /",
    "S04bsu062_u:161_16": "niśvasyaivaṃ śanaistasya saṃpaśyan vadate puraḥ //",
    "S04bsu062_u:161_17": "brāhmaṇo 'haṃ mahābhāga dūradeśādihāgataḥ /",
    "S04bsu062_u:161_18": "kṣutpipāsābhitapto 'smi tadbhojyaṃ me pradīyatām //",
    "S04bsu062_u:161_19": "tenaivaṃ yācamāno 'sau devaputraḥ sukuṇḍalaḥ /",
    "S04bsu062_u:161_20": "rudan dīnasvaraḥ paśyan vadatyevaṃ tamānataḥ //",
    "S04bsu062_u:161_21": "brāhmaṇa kiṃ pradāsyate kiṃcidvastu na me gṛhe /",
    "S04bsu062_u:161_22": "tatkṣamasvāparādhaṃ me prārthayānyamito vrajan //",
    "S04bsu062_u:161_23": "iti tenoditaṃ śrutvā vadatyevaṃ dvijaḥ sa tam /",
    "S04bsu062_u:161_24": "kiṃcidapi pradātavyaṃ kṣuttṛṣṇākheditasya me /",
    "S04bsu062_u:161_25": "yadi na dīyate kiṃcidapyatra maraṇaṃ vraje //",
    "S04bsu062_u:161_26": "iti taduktamākarṇya devaputraḥ sukuṇḍalaḥ /",
    "S04bsu062_u:161_27": "kiṃcidvastu gṛhe draṣṭuṃ praviśya paśyate śvasan //",
    "S04bsu062_u:161_28": "tadā tasya jagaddhartuḥ kṛpādṛṣṭyanubhāvataḥ /",
    "S04bsu062_u:161_29": "tatra gṛhe samudbhūtā mahadaiśvaryasaṃpadaḥ //",
    "S04bsu062_u:162_0": "[Gkv_135]",
    "S04bsu062_u:162_1": "tadā tasya gṛhe tatra kāṣṭhāgāreṣu sarvataḥ /",
    "S04bsu062_u:162_2": "bhāṇḍāni vividhai ratnaiḥ pūrṇāni sarvadhātubhiḥ //",
    "S04bsu062_u:162_3": "annaiśca bhojanairdravyaiḥ pānairdivyāmṛtairapi /",
    "S04bsu062_u:162_4": "divyacīvaravastrādisarvālaṃkārabhūṣaṇaiḥ //",
    "S04bsu062_u:162_5": "sugandhidravyapuṣpaiśca paripūrṇāni sarvataḥ /",
    "S04bsu062_u:162_6": "vilokya samudāścaryasamākulitamānasaḥ //",
    "S04bsu062_u:162_7": "aho kimidamāścaryam svapnaṃ vā dṛśyate mayā /",
    "S04bsu062_u:162_8": "iti saṃcintya bhūyo 'pi samīkṣyaivaṃ vicintayan //",
    "S04bsu062_u:162_9": "nūnamayaṃ mahābhijñaḥ puruṣo madgṛhāgataḥ /",
    "S04bsu062_u:162_10": "yasya darśanabhāvena lakṣmīrjātā mamedṛśī //",
    "S04bsu062_u:162_11": "iti niścitya cittena devaputraḥ sa nanditaḥ /",
    "S04bsu062_u:162_12": "sahasopetya tam vipraṃ bhāṣate evamādarāt //",
    "S04bsu062_u:162_13": "namaste brāhmaṇaśreṣṭha kaścitte kauśalaṃ tanau /",
    "S04bsu062_u:162_14": "praviśātra gṛhe 'smākamanugrahītumarhasi //",
    "S04bsu062_u:162_15": "iti tenoditaṃ śrutvā brāhmaṇaḥ sa prasāditaḥ /",
    "S04bsu062_u:162_16": "sahasotthāya tadgehaṃ praviśati vilokayan //",
    "S04bsu062_u:162_17": "tatra sa suprasanātmā devaputraḥ sukuṇḍalaḥ /",
    "S04bsu062_u:162_18": "brāhmaṇaṃ taṃ pratiṣṭhāpya svāsane cārcate mudā //",
    "S04bsu062_u:162_19": "pravārya dūṣyapaṭṭādicīvaraiḥ śuṣmakomalaiḥ /",
    "S04bsu062_u:162_20": "maṇḍayitvā ca sarvāgaṃ sarvālaṃkārabhūṣaṇaiḥ //",
    "S04bsu062_u:162_21": "divyarasāgrasusvādairāhārairamṛtottamaiḥ /",
    "S04bsu062_u:162_22": "varṇagandharasodārairbhojayati samādaram //",
    "S04bsu062_u:162_23": "tatsatkāraṃ samālokya brāhmaṇaḥ sa prasāditaḥ /",
    "S04bsu062_u:162_24": "bhuktvā bhogyaṃ yathākāmaṃ dadātyasmai śubhāśiṣam //",
    "S04bsu062_u:162_25": "svasti te maṃgalaṃ bhūyātsarvadāpi samantataḥ /",
    "S04bsu062_u:162_26": "tiṣṭhatu te gṛhe lakṣmīḥ sadā saddharmasādhinī //",
    "S04bsu062_u:162_27": "bhavatu te sadā śuddhaṃ cittaṃ saddharmalālasam /",
    "S04bsu062_u:162_28": "sidhyantu te 'bhilāṣaṃ ca samvṛtikāryasādhanam //",
    "S04bsu062_u:163_0": "[Gkv_136]",
    "S04bsu062_u:163_1": "sadaitacchrīsusaṃpattisukhaṃ bhuktvā hitārthabhṛt /",
    "S04bsu062_u:163_2": "triratnabhajanaṃ kṛtvā tiṣṭha caran mudā śubhe //",
    "S04bsu062_u:163_3": "ahaṃ gacchāmi jetarṣerudyane saugatāśrame /",
    "S04bsu062_u:163_4": "viśvabhuvaṃ munīndraṃ saṃdraṣṭuṃ vanditumutsahe //",
    "S04bsu062_u:163_5": "iti taduktamākarṇya devaputraḥ sa vismitaḥ /",
    "S04bsu062_u:163_6": "brāhmaṇaṃ taṃ samālokya pṛcchate caivamādarāt //",
    "S04bsu062_u:163_7": "kīdṛśaṃ tanmahodyānaṃ jetarṣeḥ saugatāśramam /",
    "S04bsu062_u:163_8": "kīdṛśī ramaṇīyā sā bhūmī tadvada me dvija //",
    "S04bsu062_u:163_9": "ityevaṃ devaputreṇa paripṛṣṭe niśamya saḥ /",
    "S04bsu062_u:163_10": "brāhmaṇastaṃ samālokya vadatyevaṃ ca sādaram //",
    "S04bsu062_u:163_11": "ramaṇīyaṃ tadudyānaṃ jetarṣaḥ saugatāśramam /",
    "S04bsu062_u:163_12": "divyasauvarṇaratnādinānālaṃkāramaṇḍitam //",
    "S04bsu062_u:163_13": "tatrainakasamudbhūtā kalpṛkṣā mahīruhāḥ /",
    "S04bsu062_u:163_14": "sarvakusumavṛkṣāśca sarvasatfalaśākhinaḥ //",
    "S04bsu062_u:163_15": "aṣṭāṃgaguṇasampannāḥ jalapūrṇamanoharāḥ /",
    "S04bsu062_u:163_16": "anekāḥ puṣkariṇyo 'pi padmotpalādiśobhitāḥ //",
    "S04bsu062_u:163_17": "tatrārhantaḥ śubhātmāno bhikṣavo brahmacāriṇaḥ /",
    "S04bsu062_u:163_18": "śuddhaśīlā mahābhijñā dakṣiṇīyā vicakṣaṇāḥ //",
    "S04bsu062_u:163_19": "viśvabhuvo munīndrasya śrāvakā bodhicāriṇaḥ /",
    "S04bsu062_u:163_20": "aneke bodhisattvāśca mahāsattvā maharddhikāḥ //",
    "S04bsu062_u:163_21": "bhikṣuṇyo brahacāriṇyaḥ śuddhaśīlā jitendriyāḥ /",
    "S04bsu062_u:163_22": "cailakavratinaścāpi tathānye 'pi ca sāṃghikāḥ //",
    "S04bsu062_u:163_23": "triratnabhajanāraktā upāsakā upāsikāḥ /",
    "S04bsu062_u:163_24": "viśvabhuvo munīndrasya śāsane śaraṇāśritāḥ //",
    "S04bsu062_u:163_25": "sadā dharmāmṛtaṃ pītvā viharanti samāhitāḥ /",
    "S04bsu062_u:163_26": "evamanye 'pi lokāśca brāhmaṇastīrthikā api //",
    "S04bsu062_u:163_27": "rājānaḥ kṣatriyāścaiva samantrijanapaurikāḥ /",
    "S04bsu062_u:163_28": "śreṣṭhinaḥ sārthavāhāśca mahājanāḥ śubhārthinaḥ //",
    "S04bsu062_u:164_0": "[Gkv_137]",
    "S04bsu062_u:164_1": "tatrāgatya samāśritya śrutvā saddharmamādarāt /",
    "S04bsu062_u:164_2": "triratnabhajanaṃ kṛtvā viharanti sadā śubhe //",
    "S04bsu062_u:164_3": "tathā devāśca daityāśca gandharvā api kinnarāḥ /",
    "S04bsu062_u:164_4": "yakṣāśca nāgarājāśca garuḍāśca mahoragāḥ //",
    "S04bsu062_u:164_5": "siddhā vidyādharāścāpi sarve lokādhipā api /",
    "S04bsu062_u:164_6": "sadā tatra samāgatya viśvabhuvo jagadguroḥ //",
    "S04bsu062_u:164_7": "satkṛtyābhyarcya saddharmaṃ śrutvā tiṣṭhanti sādaram //",
    "S04bsu062_u:164_8": "evaṃ tatra munīndro 'sau viśvabhūḥ saṃpradarśayan /",
    "S04bsu062_u:164_9": "prātihāryāṇi saddharmaṃ samupādiśya tiṣṭhati //",
    "S04bsu062_u:164_10": "evaṃ tajjetakārāmaṃ puṇyakṣetraṃ manoramam /",
    "S04bsu062_u:164_11": "sarvairlokādhipaiścāpi saṃsevitaṃ praśāsitam //",
    "S04bsu062_u:164_12": "tadatra sāmpratam sarve lokā devādhipā api /",
    "S04bsu062_u:164_13": "saddharmaṃ śrotumāgātya tiṣṭhanti tatsabhāśritāḥ //",
    "S04bsu062_u:164_14": "tavāpi yadi vāṃchāsti tatra gaccha samadarāt /",
    "S04bsu062_u:164_15": "viśvabhuvo munīndrasya sabhāṃ paśca vṛṣaṃ śṛṇu //",
    "S04bsu062_u:164_16": "tatsaddharmāmṛtaṃ pītpā saṃbodhinihitāśayaḥ /",
    "S04bsu062_u:164_17": "triratnabhajanaṃ kṛtvā bodhicaryāvrataṃ cara //",
    "S04bsu062_u:164_18": "etatpuṇyaviśuddhatmā pariśuddhatrimaṇḍalaḥ /",
    "S04bsu062_u:164_19": "trividhāṃ bodhimāsādya saṃbuddhapadamāpsyasi //",
    "S04bsu062_u:164_20": "iti matvā samādhāya śrutvā saddharmamādarāt /",
    "S04bsu062_u:164_21": "triratnabhajanaṃ kṛtvā tiṣṭha caran sadā śubhe //",
    "S04bsu062_u:164_22": "iti tena samādiṣṭaṃ niśamya sa sukuṇḍalaḥ /",
    "S04bsu062_u:164_23": "prabodhitastathetyuktvā pṛcchatyevaṃ dvijaṃ ca tam //",
    "S04bsu062_u:164_24": "avasyaṃ satyamākhyātumarhasi me puraḥ dvija /",
    "S04bsu062_u:164_25": "devo 'si mānavo vā tvaṃ daityendro vā maharddhimān //",
    "S04bsu062_u:164_26": "kasyāpi vidyate nedṛkkṛpādharmānubhāvatā /",
    "S04bsu062_u:164_27": "yathā tvamiha mām paśyan tathā ko 'nyo 'nupālayet //",
    "S04bsu062_u:164_28": "iti tenoditaṃ śrutvā brāhmaṇaḥ sa prasāditaḥ /",
    "S04bsu062_u:164_29": "devaputraṃ tamālokya vadatyevaṃ prabodhane //",
    "S04bsu062_u:165_0": "[Gkv_138]",
    "S04bsu062_u:165_1": "na devo mānavo naiva daityendro vāpi nāsmyaham /",
    "S04bsu062_u:165_2": "bodhisattvo 'smyahaṃ sarvasattvahitārthasaṃbharaḥ //",
    "S04bsu062_u:165_3": "boddhicaryāvrataṃ dhṛtvā paśyan sattvān suduḥkhitaḥ /",
    "S04bsu062_u:165_4": "bodhayitvā prayatnena yojayitvā susaṃvare //",
    "S04bsu062_u:165_5": "evaṃ sarvatra lokeṣu duḥkhinaḥ pāpino 'pyaham /",
    "S04bsu062_u:165_6": "bodhayitvā svayaṃ paśyan yojayeyaṃ sadā śubhe //",
    "S04bsu062_u:165_7": "tathahaṃ svayamālokya sarvān sattvān prabodhayan /",
    "S04bsu062_u:165_8": "bodhimārge pratiṣṭhāpya gacche tatra jināśrame //",
    "S04bsu062_u:165_9": "iti tena samādiṣṭaṃ niśamya saṃpramoditaḥ /",
    "S04bsu062_u:165_10": "sa ratnadakṣiṇāṃ datvā tasyaivaṃ ca prabhāṣate //",
    "S04bsu062_u:165_11": "aho guṇamayaṃ kṣetraṃ sarvadoṣavivarjitam /",
    "S04bsu062_u:165_12": "yatrādya ropitaṃ vījamadya saṃpadyate falam //",
    "S04bsu062_u:165_13": "dhanyāste puruṣāḥ sarve ye triratnasubhaktikāḥ /",
    "S04bsu062_u:165_14": "sadā dharmāmṛtaṃ pītvā saṃcarante jagaddhite //",
    "S04bsu062_u:165_15": "ahamapi gamiṣyāmi jetārāme jināśrame /",
    "S04bsu062_u:165_16": "viśvabhuvaṃ munīndraṃ taṃ draṣṭumicche sasāṃghikam //",
    "S04bsu062_u:165_17": "tadahaṃ bhavatā sārddhaṃ tatra gantuṃ samutsahe /",
    "S04bsu062_u:165_18": "tanmāṃ nītvā munīndraṃ taṃ saṃdarśayitumarhati //",
    "S04bsu062_u:165_19": "iti saṃprārthite tena brāhmaṇaḥ sa sukuṇḍalam /",
    "S04bsu062_u:165_20": "devaputraṃ tamālokya pratibravīti bodhayan //",
    "S04bsu062_u:165_21": "ahamanyatra loke 'pi sattvān paśyan prabodhayan /",
    "S04bsu062_u:165_22": "bodhimārge niyujyaivaṃ gamiṣyāmi tadāśrame //",
    "S04bsu062_u:165_23": "tvameva prathamaṃ gatvā tatra jetāśrame vane /",
    "S04bsu062_u:165_24": "vihārasthaṃ munīndraṃ taṃ saṃdarśaya sasāṃghikam //",
    "S04bsu062_u:165_25": "tatsaddharmāmṛtaṃ pītvā saṃbodhinihitāśayaḥ /",
    "S04bsu062_u:165_26": "triratnabhajanaṃ kṛtvā saṃcarasva sadā śubhe //",
    "S04bsu062_u:165_27": "ityuktvā sa mahāsattvo brāhmaṇaḥ prasthitastataḥ /",
    "S04bsu062_u:165_28": "antarhitaḥ kṣaṇādvahnirivāśe 'bhigacchati //",
    "S04bsu062_u:166_0": "[Gkv_139]",
    "S04bsu062_u:166_1": "tad dṛṣṭvā deavaputro 'sau mudāścaryakulāśayaḥ /",
    "S04bsu062_u:166_2": "natvākāśe muhuḥ paśyaṃścireṇa gacchate gṛhe //",
    "S04bsu062_u:166_3": "tatra sattvālayāsīnāḥ brāhmaṇaṃ tamanusmaran /",
    "S04bsu062_u:166_4": "taddupadiṣṭamādhāya tiṣṭhate saṃcarecchubhe //",
    "S04bsu062_u:166_5": "triratnabhajanaṃ kṛtvā saṃcarante sadā śubhe //",
    "S04bsu062_u:166_6": "evaṃ sa trijagannatho lokeśvaro jinātmajaḥ /",
    "S04bsu062_u:166_7": "devānapi prayatnena bodhayitvā pramodayan /",
    "S04bsu062_u:166_8": "bodhimārge niyujyaivaṃ cārayati jagaddhite //",
    "S04bsu062_u:166_9": "evaṃ tasya jagadbhartuḥ puṇyaskandhaṃ mahattaram /",
    "S04bsu062_u:166_10": "aprameyamasaṃkhyeyamityākhyātaṃ munīśvaraiḥ //",
    "S04bsu062_u:166_11": "tatrāsya trijagadbhartuḥ smṛtvāpi nāma sarvadā /",
    "S04bsu062_u:166_12": "dhyātvāpi praṇatiṃ kṛtvā bhajantu bodhivāṃchinaḥ //",
    "S04bsu062_u:166_13": "ye bhajanti mudā tasya na te gacchanti durgatim /",
    "S04bsu062_u:166_14": "sadā sadgatisaṃjātāḥ prānte yānti sukhāvatīm //",
    "S04bsu062_u:166_15": "tatrāmitābhanāthasya pītvā dharmāmṛtaṃ sadā /",
    "S04bsu062_u:166_16": "bodhicaryāvrataṃ dhṛtvā saṃyāsyanti jinālayam //",
    "S04bsu062_u:166_17": "ityādiṣṭaṃ munīndreṇa śrutvā sarve sabhāśritāḥ /",
    "S04bsu062_u:166_18": "lokāstatheti vijñapya prābhyanandan prabodhitāḥ //",
    "S04bsu062_u:167_0": "// iti śuddhāvāsikasukuṇḍaladevaputroddharaṇaprakaraṇaṃ samāptam //",
    "S04bsu062_u:168_0": "12. siṃhaladvīpa rākṣasī paribodhanoddhāraṇa prakaraṇam",
    "S04bsu062_u:169_0": "atha gaganagaṃjo 'sau bodhisattvo jinātmajaḥ /",
    "S04bsu062_u:169_1": "viśvabhuvaṃ munīndraṃ taṃ punarnatvaivamabravīt //",
    "S04bsu062_u:169_2": "adyāpi sa mahāsattvo nāyāti bhagavanniha /",
    "S04bsu062_u:169_3": "kadeha samupāgacchet kutra gacchati sāmpratam //",
    "S04bsu062_u:170_0": "[Gkv_140]",
    "S04bsu062_u:170_1": "iti tenābhisaṃpṛṣṭe viśvabhūḥ sa sudhākhiraḥ /",
    "S04bsu062_u:170_2": "gaganagaṃjamālokya tamevaṃ punarādiśat //",
    "S04bsu062_u:170_3": "tataḥ saṃprasthito 'sau ca lokeśvaḥ prabhāsayan /",
    "S04bsu062_u:170_4": "sihaṃladvīpa ālokya ca lokeśvara rākṣasīrabhigacchati //",
    "S04bsu062_u:170_5": "divyātisundaraṃ kāmarupaṃ dhṛtvā sa bhāsayan /",
    "S04bsu062_u:170_6": "tatrābhisarate cittaṃ rākṣasīnāṃ pramodayan //",
    "S04bsu062_u:170_7": "tamāyātaṃ samupālokya prauḍhakāmātisundaram /",
    "S04bsu062_u:170_8": "sarvāsāṃ rākṣasīnāṃ tatkāmarāgaṃ samutthitam //",
    "S04bsu062_u:170_9": "tadā tāḥ pramadāḥ sarvā rākṣasya madanākulāḥ /",
    "S04bsu062_u:170_10": "navayauvanakantāṃgā ratirupātisundarāḥ //",
    "S04bsu062_u:170_11": "bhūtvā taṃ samupālokya purataṃ samupāśritāḥ /",
    "S04bsu062_u:170_12": "tatpādāmburuhe natvā buvatyevaṃ samādaram //",
    "S04bsu062_u:170_13": "svāgataṃ te bhavān hi kaccit sarvatra kauśalam /",
    "S04bsu062_u:170_14": "saṃpaśyan tarpayāsmākamanugṛhītumarhasi //",
    "S04bsu062_u:170_15": "asmākaṃ yauvanīnāṃ yatsvāmī bhartā patiḥ prabhuḥ /",
    "S04bsu062_u:170_16": "kasyā api hi naiko 'pi vidyate hi kadācana //",
    "S04bsu062_u:170_17": "tadāsmākaṃ bhavān svāmī bhartā patiḥ prabhuḥ suhṛt /",
    "S04bsu062_u:170_18": "bhavatu nāgatiścāpi trātā dvīpaḥ parāyaṇaḥ /",
    "S04bsu062_u:170_19": "śaraṇyaṃ ca sadā loke sanmārgadeśako 'ci ca //",
    "S04bsu062_u:170_20": "sadā te śaraṇe sthitvā samādiṣṭaṃ tathā tvayā /",
    "S04bsu062_u:170_21": "tathā sarvā vayaṃ dhṛtvā saṃcariṣyāmahe mudā //",
    "S04bsu062_u:170_22": "santyatra vividhā bhogyā divyāmṛtarasottamāḥ /",
    "S04bsu062_u:170_23": "vastrāṇi vividhānyevaṃ vividhabhūṣaṇāmyapi //",
    "S04bsu062_u:170_24": "ramaṇīyāstaḍāgāśca krīḍodyānavanāni ca /",
    "S04bsu062_u:170_25": "prāsādā ramaṇīyāśca dīrghikāśca manoramāḥ //",
    "S04bsu062_u:170_26": "santi dravyāṇi sarvāṇi ratnāni vividhānyapi /",
    "S04bsu062_u:170_27": "sarvopakaraṇavastūni supathyānyauṣadhānyapi //",
    "S04bsu062_u:170_28": "etānīmāni sarvāṇi tvadadhīnāni sarvadā /",
    "S04bsu062_u:170_29": "tadbhavān samupālokya svecchayā dātumarhati //",
    "S04bsu062_u:171_0": "[Gkv_141]",
    "S04bsu062_u:171_1": "yathākāmaṃ sukhaṃ bhuktvā sahāsmābhiḥ sadā raman /",
    "S04bsu062_u:171_2": "svecchayā saṃcaraṃstiṣṭhan vasatvihaiva sarvadā //",
    "S04bsu062_u:171_3": "bhavadvaśe samāśritya sarvā vayaṃ samāsarāt /",
    "S04bsu062_u:171_4": "pūrayitvāpyabhiprāyaṃ cariṣyāmo yathāsukham //",
    "S04bsu062_u:171_5": "tadasmākaṃ bhavān svāmī bhūtvātraiva sadā raman /",
    "S04bsu062_u:171_6": "sthātumarhasi rājeva pālayannaḥ suduḥkhitāḥ //",
    "S04bsu062_u:171_7": "bhavato bhajanaṃ kṛtvā kariṣyāmaḥ samīhitam /",
    "S04bsu062_u:171_8": "tattiṣṭhatu sadehaiva mānyatra vrajatu kvacit //",
    "S04bsu062_u:171_9": "evaṃ tābhiḥ samākhyātaṃ niśamya sa jagatprabhuḥ /",
    "S04bsu062_u:171_10": "sarvāstāḥ pramadāḥ paśyan bravītyevaṃ puraḥ punaḥ //",
    "S04bsu062_u:171_11": "yathā mayopadiṣṭaṃ hi yuṣmābhiḥ kriyate yadi /",
    "S04bsu062_u:171_12": "tathā yuṣmadvaśe sthitvā cariṣyāmīha sarvadā //",
    "S04bsu062_u:171_13": "yathākāmaṃ sukhaṃ bhuktvā yuṣmābhiḥ saha sarvadā /",
    "S04bsu062_u:171_14": "raman sarvamabhiprāyaṃ pūrayiṣyāmi vo dhruvam //",
    "S04bsu062_u:171_15": "iti tena samādiṣṭaṃ śrutvā tāḥ pramadā api /",
    "S04bsu062_u:171_16": "sarvāstaṃ puruṣaṃ kāntaṃ saṃvīkṣyaivaṃ bruvanti ca //",
    "S04bsu062_u:171_17": "tvadādiṣṭaṃ vayaṃ śrutvā na cariṣyāmahe katham /",
    "S04bsu062_u:171_18": "avaśyaṃ te vaśe sthitvā kariṣyāmo yathoditam //",
    "S04bsu062_u:171_19": "tadasmākaṃ vacaḥ śrutvā bhuktvāsmābhiḥ sukhaṃ saha /",
    "S04bsu062_u:171_20": "yathākāmaṃ ramannatra saṃcaratāṃ yathecchayā //",
    "S04bsu062_u:171_21": "iti tābhiḥ samākhyātaṃ niśamya sa jagatprabhuḥ /",
    "S04bsu062_u:171_22": "sarvāstā rākṣasīḥ paśyan bravītyeva prabodhayan //",
    "S04bsu062_u:171_23": "yadi yūyaṃ mayākhyātaṃ dhṛtvā sarvāścariṣyatha /",
    "S04bsu062_u:171_24": "tacchṛṇudhvaṃ samādhāya deśitaṃ vo hitaṃ mayā //",
    "S04bsu062_u:171_25": "viramya daśapāpebhyo dhṛtvā brahmavihārikam /",
    "S04bsu062_u:171_26": "triratnabhajanaṃ kṛtvā caradhvaṃ poṣadhaṃ vratam //",
    "S04bsu062_u:171_27": "yadyetadvratamādhāya caratha sarvadādarāt /",
    "S04bsu062_u:171_28": "tadā yuṣmadvaśe sthitvā tiṣṭheyamiha saṃraman //",
    "S04bsu062_u:172_0": "[Gkv_142]",
    "S04bsu062_u:172_1": "iti tena samādiṣṭaṃ śrutvā tāḥ pramadā api /",
    "S04bsu062_u:172_2": "sarvāstatheti vijñapya kurvantyevaṃ ca tatpuraḥ //",
    "S04bsu062_u:172_3": "svāmin yathā tvayādiṣṭaṃ tathā vayaṃ caremahi /",
    "S04bsu062_u:172_4": "tadetadvidhimasmākaṃ samupādeṣṭumarhasi //",
    "S04bsu062_u:172_5": "iti saṃprārthitaṃ tābhinirśamya sa jinātmajaḥ /",
    "S04bsu062_u:172_6": "tāḥ sarvāstā bodhitā matvā samīkṣyaivaṃ bravīti tat //",
    "S04bsu062_u:172_7": "śṛṇudhvaṃ yadi vāṃchāsmin yuṣmākaṃ satsukhe sadā /",
    "S04bsu062_u:172_8": "vratarājavidhānaṃ ca upadekṣyāmi vistaram //",
    "S04bsu062_u:172_9": "ādau puṇyasukhotsāhaṃ dhṛtvā śuddhāśayā mudā /",
    "S04bsu062_u:172_10": "tīrthe snātvā viśuddhāṃgā prāvṛtya śuddhacīvaraiḥ //",
    "S04bsu062_u:172_11": "abhyarcya sadguruṃ natvā triratnaśaraṇaṃ gatāḥ /",
    "S04bsu062_u:172_12": "śrīmallokeśvaraṃ dhyātvā samabhyarcya yathāvidhim //",
    "S04bsu062_u:172_13": "tataścārghādikaṃ datvā saṃstutvā stutijalpanaḥ /",
    "S04bsu062_u:172_14": "aṣṭāṃgaiḥ sādaraṃ natvā kṛtvā vāpi pradakṣiṇān //",
    "S04bsu062_u:172_15": "sadhātudravyaratnādidakṣiṇān śraddhayādarāt /",
    "S04bsu062_u:172_16": "upaḍhokya samālokya kṛtājaliputā mudā //",
    "S04bsu062_u:172_17": "pāpānāṃ deśanāṃ kṛtvā dhṛtvā puṇyānumodanām /",
    "S04bsu062_u:172_18": "saṃbodhiopraṇidhiṃ dhṛtvā prārthageta jagacchubhe //",
    "S04bsu062_u:172_19": "evaṃ kṛtvā vrataṃ nityamahnāyāme tṛtīyake /",
    "S04bsu062_u:172_20": "bhogyaṃ nirāmiṣaṃ bhuktvā kuruta vratapālanām //",
    "S04bsu062_u:172_21": "evaṃ nityaṃ samādhāya kṛtvā vratamidaṃ sadā /",
    "S04bsu062_u:172_22": "triratnaśaraṇaṃ kṛtvā saṃcaradhvaṃ jagaddhitaṃ //",
    "S04bsu062_u:172_23": "etatpuṇyānubhāvena pariśuddhatrimaṇḍalāḥ /",
    "S04bsu062_u:172_24": "sadā sadgatisaṃjātāḥ saddharmaśrīguṇāśayāḥ //",
    "S04bsu062_u:172_25": "satsukhāni sadā bhuktvā niḥkleśā vijitendriyāḥ /",
    "S04bsu062_u:172_26": "sarvatra bhadratāṃ kṛtvā gamiṣyatha sukhāvatīm //",
    "S04bsu062_u:172_27": "tatrāmitābhanāthasya pītpā dharmāmṛtaṃ sadā /",
    "S04bsu062_u:172_28": "trividhāṃ bodhimāsādya saṃbuddhapadamāpsyatha //",
    "S04bsu062_u:173_0": "[Gkv_143]",
    "S04bsu062_u:173_1": "evaṃ matvā mahatpuṇyaṃ poṣadhavratasaṃbhavam /",
    "S04bsu062_u:173_2": "yadīcchatha sadā bhadraṃ taccaradhvaṃ sadā vratam //",
    "S04bsu062_u:173_3": "ityevaṃ tatsamādiṣṭaṃ śrutvā tāḥ pramadā api /",
    "S04bsu062_u:173_4": "rākṣasyo muditāḥ sarvā dhartumicchanti tad vratam //",
    "S04bsu062_u:173_5": "tatastāḥ pramadāḥ sarvā rākṣasyo 'pi prabodhitāḥ /",
    "S04bsu062_u:173_6": "yathāvidhi samādhāya caranti poṣadhaṃ vratam //",
    "S04bsu062_u:173_7": "etatpuṇyānubhāvena sarvāstā vimalāśayāḥ /",
    "S04bsu062_u:173_8": "vimuktakāmasaṃrāgā bhavanti brahmacārikāḥ //",
    "S04bsu062_u:173_9": "tadā tāsāṃ ca sarvāsāṃ rākṣasīnāṃ manāṃsyapi /",
    "S04bsu062_u:173_10": "kleśaduḥkhairna bādhyante 'pahāribhiḥ kadāpi ca //",
    "S04bsu062_u:173_11": "tāsāmāghācittaṃ ca naivābhijāyate kvacit /",
    "S04bsu062_u:173_12": "daśākuśalasaṃrāgaṃ kasyāścāpi na jāyate //",
    "S04bsu062_u:173_13": "sarvā śraddhānusāriṇyaḥ saddharmaguṇasādhane /",
    "S04bsu062_u:173_14": "tathā dharmānusāriṇyo bhavanti prāptasaṃvarāḥ //",
    "S04bsu062_u:173_15": "catuḥsatyāgamapraptāḥ prāptamārgacatuṣṭayāḥ /",
    "S04bsu062_u:173_16": "kāścicca śrotāapatifalaprāptāḥ prabodhitāḥ //",
    "S04bsu062_u:173_17": "tathānyāḥ sakṛdāgāmifalaprāptāḥ kāścit saddharmasādhane //",
    "S04bsu062_u:173_18": "kāścidarhatvasaṃprāptāḥ pariśuddhatrimaṇḍalāḥ /",
    "S04bsu062_u:173_19": "pratyekāṃ bodhimanyāśca kāścitsaṃbodhilālasāḥ //",
    "S04bsu062_u:173_20": "evaṃ tadupadeśamāsādya sarvāstāḥ pramadā api /",
    "S04bsu062_u:173_21": "saddharmābhitā bhadrā bhavanti bodhimānasāḥ //",
    "S04bsu062_u:173_22": "evaṃ tasya jagadbhartuḥ prasādāstāḥ pramoditāḥ /",
    "S04bsu062_u:173_23": "śikṣāsaṃvaramāsādya pracaranti jagaddhite //",
    "S04bsu062_u:173_24": "tatastā nanditāḥ sarvāḥ śāstāraṃ tamupasthitāḥ /",
    "S04bsu062_u:173_25": "kṛtājalipuṭā natvā prārthayantyevamādarāt //",
    "S04bsu062_u:173_26": "yadbhavān svayamālokya sarvānasmān durāratān /",
    "S04bsu062_u:173_27": "kṛtyā bodhayan dharme niyojayati sadguro //",
    "S04bsu062_u:174_0": "[Gkv_144]",
    "S04bsu062_u:174_1": "tadasmākaṃ bhavāṃcchastā suhṛnmitraṃ ca sadguruḥ /",
    "S04bsu062_u:174_2": "saddharmaṃ samupādiśya sadeha sthātumarhati //",
    "S04bsu062_u:174_3": "vayaṃ sarvā bhavacchikṣāstadbhavaccharaṇe sthitāḥ /",
    "S04bsu062_u:174_4": "bhavatā yadyathādiṣṭaṃ tatkariṣyāmahe tathā //",
    "S04bsu062_u:174_5": "na purā rākṣasīvṛttiṃ kariṣyāmaḥ kadācana /",
    "S04bsu062_u:174_6": "śikṣāsaṃvaramādhāya cariṣyāmo vrataṃ sadā //",
    "S04bsu062_u:174_7": "jambūdvīpe yathā martyā viramya daśapāpataḥ /",
    "S04bsu062_u:174_8": "saṃvṛtisukhabhuṃjānā jīvanti sadguṇāratāḥ //",
    "S04bsu062_u:174_9": "tathā vayaṃ viramyātra daśakulamārgataḥ /",
    "S04bsu062_u:174_10": "sadvṛtisukhabhuṃjānā jīvema sadguṇāratāḥ //",
    "S04bsu062_u:174_11": "sadaitad vratamādhāya triratnabhajanāratāḥ /",
    "S04bsu062_u:174_12": "sarvaṃ sattvahitaṃ kṛtvā saṃcariṣyāmahe śubhe //",
    "S04bsu062_u:174_13": "tadasmān kṛpayā paśyannevaṃ cānugrahaṃ sadā /",
    "S04bsu062_u:174_14": "kṛtvā saddharmamādiśya viharatviha mānyataḥ //",
    "S04bsu062_u:174_15": "iti saṃprārthitaṃ tābhiḥ sarvābhiḥ sa jinātmajaḥ /",
    "S04bsu062_u:174_16": "lokeśvaraḥ samākarṇya tā vīkṣya vadate punaḥ //",
    "S04bsu062_u:174_17": "nāhaṃ sadeha tiṣṭheyaṃ sarvatrāpi suduḥkhinaḥ /",
    "S04bsu062_u:174_18": "prāṇinaḥ svayamālokya samuddhartuṃ caremahi //",
    "S04bsu062_u:174_19": "tadetatsaṃvaraṃ dhṛtvā yūyamevaṃ samāhitāḥ /",
    "S04bsu062_u:174_20": "triratnabhajanaṃ kṛtvā saukhyaṃ bhuktvābhitiṣṭhata //",
    "S04bsu062_u:174_21": "kāle kāle 'hamāgatya yuṣmākaṃ hitasādhane /",
    "S04bsu062_u:174_22": "deśayiṣyāmi saddharmasaṃbuddhapadasādhānam //",
    "S04bsu062_u:174_23": "evaṃ saṃbodhayan sarvā rākṣasīstāḥ sa rākṣasaḥ /",
    "S04bsu062_u:174_24": "lokeśvaro mahāsattvaḥ saṃprasthitastato drutam //",
    "S04bsu062_u:174_25": "tato 'ntarhita ākāśe gatvenduriva bhāsayan /",
    "S04bsu062_u:174_26": "prahlādayan jagallokaṃ carate satvahitotsukaḥ //",
    "S04bsu062_u:174_27": "taṃ khe gataṃ prabhāsvantaṃ dṛṣṭvā tāḥ sakalā api /",
    "S04bsu062_u:174_28": "rākṣasyo vismayotpannāstiṣṭhanti pratinanditāḥ //",
    "S04bsu062_u:175_0": "[Gkv_145]",
    "S04bsu062_u:175_1": "tataḥ prabhṛtī tāḥ sarvā rākṣasyo 'pi samāhitāḥ /",
    "S04bsu062_u:175_2": "tacchikṣāsaṃvaraṃ dhṛtvā saṃcarante sadā śubhe //",
    "S04bsu062_u:175_3": "evaṃ sa trijagannātho rākṣasīrapi bodhayan /",
    "S04bsu062_u:175_4": "bodhimārge niyujyāpi cārayati sadā śubhe //",
    "S04bsu062_u:175_5": "evaṃ tasya jagadbhartuḥ puṇyaskandhaṃ mahattaram /",
    "S04bsu062_u:175_6": "aprameyasaṃkhyemityākhyātaṃ munīśvaraiḥ //",
    "S04bsu062_u:175_7": "tattasya trijagadgartuḥ śaraṇaṃ samupāśritāḥ /",
    "S04bsu062_u:175_8": "dhyātvāpyuccārya nāmāpi smṛtvāpi bhajatādbhavam //",
    "S04bsu062_u:175_9": "ye tasya trijagadbhartuḥ śraddhayā śaraṇe sthitāḥ /",
    "S04bsu062_u:175_10": "dhyātvāpyuccārya nāmāpi smṛtvā bhajanti sarvadā //",
    "S04bsu062_u:175_11": "te sadā sadgatiṃ yāntiṃ na kadācana /",
    "S04bsu062_u:175_12": "bhadraśrīguṇasaṃpattisamāpannā bhavantyapi //",
    "S04bsu062_u:175_13": "sadā sattvahitādhāne saddharmasādhanāratāḥ /",
    "S04bsu062_u:175_14": "triratnabhajanaṃ kṛtvā saṃprayāyuḥ sukhāvatīm //",
    "S04bsu062_u:175_15": "tatrāmitābhanāthasya pītvā dharmāmṛtaṃ sadā /",
    "S04bsu062_u:175_16": "arhanto bodhimāsādya saṃbuddhapadamāpnuyuḥ //",
    "S04bsu062_u:175_17": "ityādiṣṭaṃ munīndreṇa viśvabhuvā niśamya te /",
    "S04bsu062_u:175_18": "sarve sabhāśritā lokāḥ prābhyanandan prabodhitāḥ //",
    "S04bsu062_u:176_0": "// itisiṃhaladvīparākṣasīparibodhanoddharaṇa prakaraṇam //",
    "S04bsu062_u:177_0": "13. vārāṇasī kṛmi kīṭoddhāraṇa prakaraṇa",
    "S04bsu062_u:178_0": "atha gaganagaṃjo 'sau bodhisattvaḥ kṛtāṃjaliḥ /",
    "S04bsu062_u:178_1": "viśvabhuvaṃ munīndraṃ ca praṇatvaivamavocata //",
    "S04bsu062_u:178_2": "bhagavan sa mahāsattvo lokeśvaro jinātmajaḥ /",
    "S04bsu062_u:178_3": "nādyāpiha samāyāti kadāgacchettadādiśa //",
    "S04bsu062_u:179_0": "[Gkv_146]",
    "S04bsu062_u:179_1": "iti tenoditaṃ śrutvā viśvabhūḥ sa munīśvaraḥ /",
    "S04bsu062_u:179_2": "gaganagaṃjamālokya taṃ punarevamabravīt //",
    "S04bsu062_u:179_3": "tataḥ saṃprasthitaścāsau lokeśvaro vilokayan /",
    "S04bsu062_u:179_4": "vārāṇasyāṃ samuddhartuṃ sattvān samabhigatcchati //",
    "S04bsu062_u:179_5": "dṛṣṭvā sa prāṇino 'nekānasaṃkhyeyān suduḥkhitān /",
    "S04bsu062_u:179_6": "saviṇmūtramṛdālagnāṃstiṣṭhatyevaṃ vicintayan //",
    "S04bsu062_u:179_7": "hā pāpaṃ kathametāni saviṇmutrāśrītānyaham /",
    "S04bsu062_u:179_8": "kṛmyasaṃkhyasahastrāṇi proddhareyaṃ prabodhayan //",
    "S04bsu062_u:179_9": "tatra sa cintayan matvā sattvān kṛpayā saṃvilokayan /",
    "S04bsu062_u:179_10": "bhramararupamādhāya bharmate tadupācaran //",
    "S04bsu062_u:179_11": "namo buddhāya dharmāya saṃghāyeti praṇoditam /",
    "S04bsu062_u:179_12": "madhuraśabdamuccārya bhramate sa viyaccaran //",
    "S04bsu062_u:179_13": "taṃ khe bhramantamālokya sarve te prāṇakā api /",
    "S04bsu062_u:179_14": "tatkalārāvamākarṇya cintayanyevamutsukāḥ //",
    "S04bsu062_u:179_15": "aho 'yaṃ sukhavān pakṣī bhramate khe 'tiyathecchayā /",
    "S04bsu062_u:179_16": "kimanena kṛtaṃ puṇyaṃ carate sukham //",
    "S04bsu062_u:179_17": "kimasmābhiḥ kṛtaṃ pāpaṃ yenāmedhyāśritā vayam /",
    "S04bsu062_u:179_18": "iti vicintya te sarve kṛmayastatsukhecchitāḥ //",
    "S04bsu062_u:179_19": "tadviṇvamanuśrutvā saṃtiṣṭhante tadunmukhāḥ //",
    "S04bsu062_u:179_20": "tathā te kṛmayaḥ sarve tannāmasmṛtibhāvitāḥ /",
    "S04bsu062_u:179_21": "tattriratnanamaskāraṃ dhṛtvā tiṣṭhanti cetasā //",
    "S04bsu062_u:179_22": "tathā caivaṃ samuccārya triratnanāma cetasā /",
    "S04bsu062_u:179_23": "smṛtvā kṛtvā namaskaraṃ tiṣṭhanti trimaṇermudā //",
    "S04bsu062_u:179_24": "etatpuṇyaviliptāste sarve saṃjātapakṣakāḥ /",
    "S04bsu062_u:179_25": "tata uḍḍīya gaṃgāyāṃ nipatantastyajantyasūn //",
    "S04bsu062_u:179_26": "tataste vimalātmānaḥ saṃprayātāḥ sukhāvatīm /",
    "S04bsu062_u:179_27": "sarve sugandhamukhā nāma bodhisattvā bhavantyapi //",
    "S04bsu062_u:179_28": "te tatrāmitabhāsasya pītvā dharmāmṛtaṃ sadā /",
    "S04bsu062_u:179_29": "trividhāṃ bodhimāsādya nirvṛpadamāpnuyuḥ //",
    "S04bsu062_u:180_0": "[Gkv_147]",
    "S04bsu062_u:180_1": "evamasau mahāsattvo lokeśvaraḥ kṛmīnapi /",
    "S04bsu062_u:180_2": "prayatnena samuddhṛtya preṣayati sukhāvatīm //",
    "S04bsu062_u:180_3": "tathā tasya jagacchāstuḥ puṇyaskandhaṃ mahattaram /",
    "S04bsu062_u:180_4": "aprameyamasaṃkhyeyamityākhyātaṃ munīśvaraiḥ //",
    "S04bsu062_u:180_5": "ye cāsya lokanāthasya śraddhayā śaraṇe sthitāḥ /",
    "S04bsu062_u:180_6": "dhyātvā smṛtvā samuccārya nāma bhajanti sarvadā //",
    "S04bsu062_u:180_7": "sadā te sadgatau jātā durgatau na kadācana /",
    "S04bsu062_u:180_8": "saddharmaśrīsukhāpannāḥ saṃprayāyuḥ sukhāvatīm //",
    "S04bsu062_u:180_9": "tatrāmitāabhanāthasya pītvā dharmāmṛtaṃ sadā /",
    "S04bsu062_u:180_10": "trividhāṃ bodhimāsādya saṃprāpsyanti jinālayam //",
    "S04bsu062_u:180_11": "iti matvā sadā bhadrasaukhyamicchanti ye bhave /",
    "S04bsu062_u:180_12": "te 'sya trailokanāthasya bhajantu śaraṇe sthitāḥ //",
    "S04bsu062_u:180_13": "ityādiṣṭaṃ munīndreṇa viśvabhuvā niśamya te /",
    "S04bsu062_u:180_14": "sarve samāśritā lokāḥ prābhyanandan prabodhitāḥ //",
    "S04bsu062_u:181_0": "// iti vārāṇasīkṛmikīṭoddhāraṇaprakaraṇaṃ samāptam //",
    "S04bsu062_u:182_0": "14. māgadhika sattva prabodhanoddhāraṇa prakaraṇa",
    "S04bsu062_u:183_0": "atha gaganagaṃjo 'sau bodhisattvaḥ pramoditaḥ /",
    "S04bsu062_u:183_1": "viśvabhuvaṃ munīndraṃ taṃ praṇatvaivamuvāca ca //",
    "S04bsu062_u:183_2": "bhagavan sa mahābhijñaḥ kadeha samupāsaret /",
    "S04bsu062_u:183_3": "idānīṃ kva prayāto 'sau hyetadādeṣṭumarhati //",
    "S04bsu062_u:183_4": "iti saṃprārthite tena viśvabhūḥ sa munīśvaraḥ /",
    "S04bsu062_u:183_5": "bodhisattvaṃ tamālokya sabhāṃ cāpyevamabravīt //",
    "S04bsu062_u:183_6": "tato 'sau trijagannātho vārāṇasyāṃ viniścaran /",
    "S04bsu062_u:183_7": "sattvān paśyan samuddhartuṃ magadhe 'bhigato 'dhunā //",
    "S04bsu062_u:184_0": "[Gkv_148]",
    "S04bsu062_u:184_1": "tatra sa samupāśritya durbhikṣaparipīḍitān /",
    "S04bsu062_u:184_2": "nṛmāṃsānyapi bhuṃjānān pibato rudhirāṇyapi //",
    "S04bsu062_u:184_3": "parasparaṃ yudhyamānān mahāpātakacāriṇaḥ /",
    "S04bsu062_u:184_4": "kleśāgnitāpitān duṣṭān saṃpaśyannanupṛcchati //",
    "S04bsu062_u:184_5": "kasmādyūyamihānyonyaṃ yuddhaṃ kṛtvāvirodhitāḥ /",
    "S04bsu062_u:184_6": "nṛmāṃsānyapi bhuktvaivaṃ pītvā nṛrudhirāṇyapi //",
    "S04bsu062_u:184_7": "kleśāgnidahitātmāno mahāpātacāriṇaḥ /",
    "S04bsu062_u:184_8": "bhūtayakṣā iva kṣurāśvarathaivamabhadrake //",
    "S04bsu062_u:184_9": "iti tatpṛṣṭamālokya sarve te durjanā api /",
    "S04bsu062_u:184_10": "tatpuṇyāṃśuparispṛṣṭā bhavanti damitāśayāḥ //",
    "S04bsu062_u:184_11": "tataḥ sarve 'pi te tasya purataḥ samupāśritāḥ /",
    "S04bsu062_u:184_12": "taṃ samīkṣya mahāsattvaṃ nivedayanti tadvṛtim //",
    "S04bsu062_u:184_13": "sādho yadatra durbhikṣamahotpātaṃ pravartate /",
    "S04bsu062_u:184_14": "tannātra vidyate kiṃcidannaṃ pānaṃ ca bhojanam //",
    "S04bsu062_u:184_15": "viṃśativarṣaṃjāto sa dahatiḥ pravartitā /",
    "S04bsu062_u:184_16": "tatkṣuttṛṣṇāgnisaṃdagdhāḥ sarve 'tikleśitā vayam //",
    "S04bsu062_u:184_17": "yadevaṃ kleśasaṃtaptā duḥsahavedanāturāḥ /",
    "S04bsu062_u:184_18": "niḥsnehā nirdayāḥ krūrāścāṇḍālavṛtticāriṇaḥ //",
    "S04bsu062_u:184_19": "tadanyonyaṃ nihatyāpi yuddhaṃ kṛtvā divāniśam /",
    "S04bsu062_u:184_20": "nṛmāṃsānyapi bhuṃjānāḥ pītvā nṛrudhirāṇyapi //",
    "S04bsu062_u:184_21": "kṛtvātidāruṇaṃ karma mahāpātakacāriṇaḥ /",
    "S04bsu062_u:184_22": "svātmānameva saṃtṛpya pālayantaścarāmahe //",
    "S04bsu062_u:184_23": "viṃśativarṣaparyāptaṃ kāntāramiha vartate /",
    "S04bsu062_u:184_24": "abhakṣyānyapi tadbhuktvā pālayāmaḥ svajīvitam //",
    "S04bsu062_u:184_25": "tadbhavān yadi śaknoti durbhikṣaṃ śamayanniha /",
    "S04bsu062_u:184_26": "kṛtvā subhikṣamasmākaṃ trātā bhavitumarhati //",
    "S04bsu062_u:184_27": "iti taiḥ kathitaṃ śrutvā bodhisattvaḥ sa ṛddhimān /",
    "S04bsu062_u:184_28": "gatvā khe vividhaṃ dravyaṃ pravarṣayati sarvataḥ //",
    "S04bsu062_u:185_0": "[Gkv_149]",
    "S04bsu062_u:185_1": "prathamamaudakaṃ varṣaṃ pravartitaṃ samantataḥ /",
    "S04bsu062_u:185_2": "tad dṛṣṭvā te janāḥ sarve sāścaryaharṣitāśayāḥ //",
    "S04bsu062_u:185_3": "tad mṛtaṃ sukhaṃ pītvā yathecchayā pramoditāḥ /",
    "S04bsu062_u:185_4": "saṃtṛptarisantuṣṭā bhavanti prīṇītāśrayāḥ //",
    "S04bsu062_u:185_5": "tataścāsau mahābhijño bhogyāni vividhāni ca /",
    "S04bsu062_u:185_6": "supiṣṭādīni khādyāni varṣayati samantataḥ //",
    "S04bsu062_u:185_7": "tāni dṛṣṭvā ca te sarve samāgṛhya yathecchayā /",
    "S04bsu062_u:185_8": "prabhuktvā sukhamāsādya tiṣṭhanti vismayānvitāḥ //",
    "S04bsu062_u:185_9": "yadāhāreaṇa saṃtṛptāḥ sarve te saṃpramoditāḥ /",
    "S04bsu062_u:185_10": "tadā dhānyādisarvāṇi vrīhiśasyāni varṣayan //",
    "S04bsu062_u:185_11": "vividhāni ca vastrāṇi dravyāṇi vividhānyapi /",
    "S04bsu062_u:185_12": "sarvāṇi dhāturatnāni sarvāṇi bhūṣaṇāni ca //",
    "S04bsu062_u:185_13": "varṣayaṃstatra sarvatra karoti tān pramoditān /",
    "S04bsu062_u:185_14": "taddṛṣṭvā sakalā lokā bhavanti vismayānvitāḥ //",
    "S04bsu062_u:185_15": "tāni sarvāṇi te sarve dṛṣṭvādāya yathecchayā /",
    "S04bsu062_u:185_16": "pūrayitvā gṛhe koṣṭhe bhavanti pratinanditāḥ //",
    "S04bsu062_u:185_17": "yadā teṣāmabhiprāyaṃ sarvesāmanusidhyate /",
    "S04bsu062_u:185_18": "tadā te nanditāḥ sarve sametyekānta āśritāḥ //",
    "S04bsu062_u:185_19": "parasparaṃ samālokya sāścaryaharṣitāśayāḥ /",
    "S04bsu062_u:185_20": "aho kasyānubhāvo 'yamityuktvā samupāsthitāḥ //",
    "S04bsu062_u:185_21": "tadāsau trijagacchāstā vṛddhamekaṃ mahallakam /",
    "S04bsu062_u:185_22": "sudṛṣṭyā samadhiṣṭhāya preṣayanti tadantike //",
    "S04bsu062_u:185_23": "tatra sa saṃcaran vṛddho jīrṇaḥ kubjo mahallakaḥ /",
    "S04bsu062_u:185_24": "daṇḍaparāyaṇo gatvā śanaiḥ paścanniṣīdati //",
    "S04bsu062_u:185_25": "tatra madhye niṣītvā sa vṛddhastān samupāśritān /",
    "S04bsu062_u:185_26": "sarvāṃllokān samālokya kathayatyevamānataḥ //",
    "S04bsu062_u:185_27": "kiṃ manyadhva idaṃ bhadraṃ jātaṃ kasyānubhāvataḥ /",
    "S04bsu062_u:185_28": "kasyāpīdṛkprabhāvaṃ hi nāsti traidhātukeṣvapi //",
    "S04bsu062_u:186_0": "[Gkv_150]",
    "S04bsu062_u:186_1": "jñāyāaṃ hyanubhāvo 'yaṃ lokeśasya jagatprabhoḥ /",
    "S04bsu062_u:186_2": "śrūyatāṃ vakṣyate tasya prabhāvo 'tra mayādhunā //",
    "S04bsu062_u:186_3": "yo lokeśvaro nāma bodhisattvo jinātmajaḥ /",
    "S04bsu062_u:186_4": "mahāsattvo mahābhijñastraidhātukādhipeśvaraḥ //",
    "S04bsu062_u:186_5": "sa sarveṣāmapi trātā nāthaḥ śāstā hitārthabhṛt /",
    "S04bsu062_u:186_6": "dharmaśrīguṇasaṃpattisukhabhartā guruṃ prabhuḥ //",
    "S04bsu062_u:186_7": "andhānāmapi sanmārgaṃ darśayati pradīpavat /",
    "S04bsu062_u:186_8": "sūryāditāpadagdhānāṃ chatrībhūtaḥ sudhāṃśuvat //",
    "S04bsu062_u:186_9": "tṛṣitānāṃ nadībhūtaḥ kṣudhitānāṃ suradrumaḥ /",
    "S04bsu062_u:186_10": "rogiṇāṃ śalyahṛdvaidyaḥ mātā pitā ca duḥkhinām //",
    "S04bsu062_u:186_11": "narakābhyuopapannānāmuddhartā nirvṛtipradaḥ /",
    "S04bsu062_u:186_12": "daridrānāṃ pradātā ca śaraṇyaṃ śaraṇārthinām //",
    "S04bsu062_u:186_13": "agatīnāṃ gatirbandhumitraṃ dvipaḥ parāyaṇaḥ /",
    "S04bsu062_u:186_14": "kimeva bahunākhyāya sarvadharmādhipo 'pyasau //",
    "S04bsu062_u:186_15": "sukhitāste mahābhāgā bhadrāḥ saddharmalābhinaḥ /",
    "S04bsu062_u:186_16": "ye 'sya traidhātunāthasya smṛtvā bhajanti sarvadā //",
    "S04bsu062_u:186_17": "te 'pi dhanyā mahātmānaḥ saddharmaguṇalābhinaḥ /",
    "S04bsu062_u:186_18": "ye 'sya nāma samuccārya bhajanti śraddhayā sadā //",
    "S04bsu062_u:186_19": "te bhavaduḥkhanirmuktā niḥkleśā vimalāśayāḥ /",
    "S04bsu062_u:186_20": "pūjāṃgaiḥ śraddhayābhyarcya bhajanti ye samādarāt //",
    "S04bsu062_u:186_21": "ye cāsya maṇḍalaṃ kṛtvaṃ samabhyarcya yathāvidhi /",
    "S04bsu062_u:186_22": "japastotrapraṇāmādyairbhajante śaraṇāśritāḥ //",
    "S04bsu062_u:186_23": "te bhavanti mahārājā narendrāścakravartinaḥ /",
    "S04bsu062_u:186_24": "dharmaśrīguṇasatkīrtisaptaratnasamanvitāḥ //",
    "S04bsu062_u:186_25": "saumyāḥ sugandhikāyāśca pūrṇagātrāḥ śubhendriyāḥ /",
    "S04bsu062_u:186_26": "jātismarāḥ subhadrāṃśāḥ saddharmaguṇasādhinaḥ //",
    "S04bsu062_u:186_27": "evaṃ tasya jagattrātuḥ sadguṇaṃ varṇyate katham /",
    "S04bsu062_u:186_28": "aprameyamasaṃkhyemityākhyātaṃ munīśvaraiḥ //",
    "S04bsu062_u:187_0": "[Gkv_151]",
    "S04bsu062_u:187_1": "evaṃ tasya mahatpuṇyaskandhamahattaraṃ varam /",
    "S04bsu062_u:187_2": "yūyaṃ vijñāya nāmāpi smṛtvā bhajata sarvadā //",
    "S04bsu062_u:187_3": "ye cāsya śraddhayā nityaṃ smṛtvā dhyātvā samāhitāḥ /",
    "S04bsu062_u:187_4": "nāmāpi ca samuccārya bhajanti śaraṇāśritāḥ //",
    "S04bsu062_u:187_5": "durgatiṃ te na gacchanti kadācidapi kutracit /",
    "S04bsu062_u:187_6": "sadā sadgatisaṃjātā bhavanti śrīguṇāśrayāḥ //",
    "S04bsu062_u:187_7": "kṛtvā bhadrāṇi sattvānāṃ bhuktvā saukhyāni sarvadā /",
    "S04bsu062_u:187_8": "bodhicaryāvrataṃ dhṛtvā prānte yānti sukhāvatīm //",
    "S04bsu062_u:187_9": "tatrāmitaruceḥ śāstuḥ pītvā dharmāmṛtaṃ sadā /",
    "S04bsu062_u:187_10": "trividhāṃ bodhimāsādya nirvṛtipadamāpnuyuḥ //",
    "S04bsu062_u:187_11": "iti tena samādiṣṭaṃ śrutvā sarve 'pi te janāḥ /",
    "S04bsu062_u:187_12": "tatheti pratinanditvā vrajanti svagṛhaṃ tataḥ //",
    "S04bsu062_u:187_13": "so 'pi mahallako vṛddhaḥ saddharmaguṇavistaram /",
    "S04bsu062_u:187_14": "samākhyāya samutthāya saṃprayāti svamālayam //",
    "S04bsu062_u:187_15": "tadā sarve 'pi te loka māgadhikāḥ prabodhitāḥ /",
    "S04bsu062_u:187_16": "lokeścaramanusmṛtvā bhajanti sarvadā mudā //",
    "S04bsu062_u:187_17": "tadārabhya sadā tatra subhikṣaṃ saṃpravartitam /",
    "S04bsu062_u:187_18": "sarve sattvā yathākāmaṃ bhuktvā caranti sadvṛṣe //",
    "S04bsu062_u:187_19": "sarve te vimalātmānaścaturbrahmavihāriṇaḥ /",
    "S04bsu062_u:187_20": "bodhicaryāvrataṃ dhṛtvā saṃcarante śubhe sadā //",
    "S04bsu062_u:187_21": "evaṃ sa trijagannātho lokeśvaro jinātmajaḥ /",
    "S04bsu062_u:187_22": "sarvadharmādhipaḥ śāstā bodhisattvaḥ kṛpānidhiḥ //",
    "S04bsu062_u:187_23": "svayaṃ sattvān samāalokya pāpino durjanānapi /",
    "S04bsu062_u:187_24": "bodhayitvā prayatnena cārayati śubhe vrate //",
    "S04bsu062_u:187_25": "evaṃ tasya jagadbhartuḥ puṇyaskandhaṃ mahattaram /",
    "S04bsu062_u:187_26": "aprameyamasaṃkhyeyamityākhyātaṃ jinairapi //",
    "S04bsu062_u:187_27": "tenāsau trijagannāthaḥ sarvatraidhātukādhipaḥ /",
    "S04bsu062_u:187_28": "sarvarmābhisaṃbhartā bodhiśrīguṇaratnabhṛt //",
    "S04bsu062_u:188_0": "[Gkv_152]",
    "S04bsu062_u:188_1": "sarvairmunīśvaraiścāpi praśaṃsito 'bhisaṃṣṭutaḥ /",
    "S04bsu062_u:188_2": "sarvairlokādhipaiścāpi nityaṃ smṛtvābhivanditaḥ //",
    "S04bsu062_u:188_3": "ityevaṃ tasya saddharmaguṇamāhātmyamuttamam /",
    "S04bsu062_u:188_4": "vijñāya smaraṇaṃ dhṛtvā bhajantu bodhivāṃchinaḥ //",
    "S04bsu062_u:188_5": "ye tasya śaraṇe sthitvā smṛtvā dhvātvāpi cetasā /",
    "S04bsu062_u:188_6": "nāmoccāryābhivanditvā stutvā bhajanti sarvadā //",
    "S04bsu062_u:188_7": "durgatiṃ te na gacchanti kvacidapi kadācana /",
    "S04bsu062_u:188_8": "sadā sadgatisaṃjātā bhavanti bodhicāriṇaḥ //",
    "S04bsu062_u:188_9": "bodhicaryāvrataṃ dhṛtvā sarvasattvahitodyatāḥ /",
    "S04bsu062_u:188_10": "bodhiśrīguṇasaṃpannāḥ saṃprayānti sukhāvatīm //",
    "S04bsu062_u:188_11": "tatrāmitaruceḥ śāstuḥ pītvā dharmāmṛtaṃ sadā /",
    "S04bsu062_u:188_12": "trividhāṃ bodhimāsādya saṃbuddhapadamāpnuyuḥ //",
    "S04bsu062_u:188_13": "iti yūyamapi jñātvā smṛtvā taṃ triguṇādhipam /",
    "S04bsu062_u:188_14": "dhyātvā smṛtvābhivanditvā bhajadhvaṃ sarvadādarāt //",
    "S04bsu062_u:188_15": "ityādiṣṭaṃ munīndreṇa viśvabhuvā niśamya te /",
    "S04bsu062_u:188_16": "sarve lokāstathetyuktvā prābhyanandan prabodhitāḥ //",
    "S04bsu062_u:189_0": "// iti māgadhikasattvaprabodhanoddhāraṇaprakaraṇaṃ samāptam //",
    "S04bsu062_u:190_0": "15. śrījetārāma viśvabhū darśana sukhāvatī pratyudgama prakaraṇam",
    "S04bsu062_u:191_0": "atha sarvanīvaraṇaviṣkambhī sa jinātmajaḥ /",
    "S04bsu062_u:191_1": "sāṃjaliḥ śrīghanaṃ natvā samālokyaivamabravīt //",
    "S04bsu062_u:191_2": "bhagavan sa mahāsattvo lokeśvarastataścaran /",
    "S04bsu062_u:191_3": "kutra sattvān samuddhartuṃ saṃprayātastadādiśa //",
    "S04bsu062_u:191_4": "iti taduktamākarṇya bhagavan sa munīśvaraḥ /",
    "S04bsu062_u:191_5": "sabhāṃ viṣkambhinaṃ taṃ ca samālokyaivamādiśat //",
    "S04bsu062_u:191_6": "tato 'pyantarhitaścāsau lokeśvaro viyadgataḥ /",
    "S04bsu062_u:191_7": "saṃbhāsayan jagallokaṃ sthitvā caivaṃ vyacintayat //",
    "S04bsu062_u:192_0": "[Gkv_153]",
    "S04bsu062_u:192_1": "jetārāme vihāre 'dya sarvadevāsurādayaḥ /",
    "S04bsu062_u:192_2": "lokāḥ sametya saddharmaṃ śrotuṃ sabhāsamāśritāḥ //",
    "S04bsu062_u:192_3": "ahamapi munīndraṃ taṃ viśvabhuvaṃ jagadgurum /",
    "S04bsu062_u:192_4": "vandituṃ tasya dharmaṃ ca śrotuṃ gaccheyaṃ sāmpratam //",
    "S04bsu062_u:192_5": "iti dhyātvā sa lokeśvaraḥ prabhāsayan samantataḥ /",
    "S04bsu062_u:192_6": "prahlādayan jagallokaṃ jetārāmamupācarat //",
    "S04bsu062_u:192_7": "tatra sa samupāviśya saṃpaśyanstaṃ munīśvaram /",
    "S04bsu062_u:192_8": "sarvāvatīṃ sabhāṃ tāṃ ca saṃbhāsayannupāsarat //",
    "S04bsu062_u:192_9": "taṃ dṛṣṭvā samupāyātaṃ gaganagaṃja utthitaḥ /",
    "S04bsu062_u:192_10": "upetya taṃ muniṃ natvā sāṃjalirevamabravīt //",
    "S04bsu062_u:192_11": "bhagavannayamāyātaḥ katamassugatātmajaḥ /",
    "S04bsu062_u:192_12": "bodhisattvo jagallokaṃ prabhāsayan samāgataḥ //",
    "S04bsu062_u:192_13": "iti tatpṛṣṭamālokya viśvabhūḥ sa munīśvaraḥ /",
    "S04bsu062_u:192_14": "lokeśvaro 'yamāyāta iti paśyanstamabravīt //",
    "S04bsu062_u:192_15": "tatropetya sa lokeśo bodhisattvo vilokayan /",
    "S04bsu062_u:192_16": "tridhā pradakṣiṇīkṛtya viśvabhuvo jagadguroḥ /",
    "S04bsu062_u:192_17": "sāṃjaliḥ praṇatiṃ kṛtvā vāmapārśve samāśrayat //",
    "S04bsu062_u:192_18": "kaccite kuśalaṃ kāye śrāntaḥ klāntaśca māsyapi /",
    "S04bsu062_u:192_19": "ityevaṃ kuśalaṃ pṛṣṭvāpṛcchat sa bhagavān punaḥ //",
    "S04bsu062_u:192_20": "kulaputra tvayā kutera sattvāḥ samuddhṛtāḥ /",
    "S04bsu062_u:192_21": "kiyanto bodhayitvā ca niyujya sthāpitā śubhe //",
    "S04bsu062_u:192_22": "iti pṛṣṭe munīndrena lokeśvaraḥ sa āditaḥ /",
    "S04bsu062_u:192_23": "vistareṇa munīndrasya pura evaṃ nyavedayat //",
    "S04bsu062_u:192_24": "pretalokeṣu ye sattvāḥ pretāḥ sūcīmukhādayaḥ /",
    "S04bsu062_u:192_25": "te 'pi sarve mayoddhṛtya saṃpreṣitāḥ sūkhāvatīm //",
    "S04bsu062_u:192_26": "ye cāvīcau nimagnāste sarve mayā samuddhṛtāḥ //",
    "S04bsu062_u:192_27": "kālasūtre ca ye sattvā ye cāpi rauravāśritāḥ /",
    "S04bsu062_u:192_28": "hāhe ca tapane ye ca śītodake caye sthitāḥ //",
    "S04bsu062_u:193_0": "[Gkv_154]",
    "S04bsu062_u:193_1": "asicchade ca ye sattvāḥ saṃvṛte cāpi ye sthitāḥ /",
    "S04bsu062_u:193_2": "evamanyatra sarvatra narakeṣu samāsthitāḥ //",
    "S04bsu062_u:193_3": "te 'pi sarve mayoddhṛtya saṃpreṣitāḥ sukhāvatīm //",
    "S04bsu062_u:193_4": "ye cāpi pāpino duṣṭāste 'pi mayā prayatnataḥ /",
    "S04bsu062_u:193_5": "bodhayitvā pratiṣṭhāpya bodhimārge niyojitāḥ //",
    "S04bsu062_u:193_6": "tathā kāṃcanabhūmyāṃ ca sattvā ye 'dhomukhāḥ /",
    "S04bsu062_u:193_7": "api te sarve 'pi mayā yatnād bodhimārge niyojitāḥ //",
    "S04bsu062_u:193_8": "tathā rupamayībhūmyāṃ sattvāḥ puruṣapuṃgalāḥ /",
    "S04bsu062_u:193_9": "te 'pi mayā prayatnena bodhimārge niyojitāḥ //",
    "S04bsu062_u:193_10": "tataścāyomayībhūmyāṃ pātāle nivasanti ye /",
    "S04bsu062_u:193_11": "balipramukhadaityāśca durdāntā madamāninaḥ //",
    "S04bsu062_u:193_12": "te 'pi sarve mayā yatnād bodhayitvā prasāditāḥ /",
    "S04bsu062_u:193_13": "bodhimārge pratiṣṭhāpya cārayitvā jagaddhite //",
    "S04bsu062_u:193_14": "tamo 'ndhakārabhūmyaṃ ca ye sattvā yakṣarākṣasāḥ /",
    "S04bsu062_u:193_15": "te sarve bodhimārgeṣu bodhayitvā niyojitāḥ //",
    "S04bsu062_u:193_16": "śuddhāvāse devaloke sukuṇḍalādayo 'marāḥ /",
    "S04bsu062_u:193_17": "bodhayitvā prayatnena bodhimārge niyojitāḥ //",
    "S04bsu062_u:193_18": "tataḥ siṃhaladvīpe ca rākṣasyo 'pi prayatnataḥ /",
    "S04bsu062_u:193_19": "bodhayitvā bodhimārge sarvāḥ sthāpitā mayā //",
    "S04bsu062_u:193_20": "vārāṇasyāṃ ca ye 'medhyanimagnāḥ kṛmayo 'pi te /",
    "S04bsu062_u:193_21": "sarve mayā samṛddhṛtya saṃpreṣitāḥ sukhāvatīm //",
    "S04bsu062_u:193_22": "tato māgadhikā lokā duṣṭā api prayatnataḥ /",
    "S04bsu062_u:193_23": "bodhayitvā bodhimārge niyujya pālitā mayā //",
    "S04bsu062_u:193_24": "evamanye 'pi sattvāśca duṣṭāḥ pātakino 'pi te /",
    "S04bsu062_u:193_25": "sarve mayā samuddhṛtya saṃpreṣitāḥ sukhāvatīm //",
    "S04bsu062_u:193_26": "evaṃ bhūtāḥ piśācāśca pretāścāpi niśācarāḥ /",
    "S04bsu062_u:193_27": "sarve pāpino magnāḥ sarveṣu narakeṣvapi /",
    "S04bsu062_u:193_28": "mayā samuddhṛtya saṃpreṣitāḥ sukhāvatīm //",
    "S04bsu062_u:194_0": "[Gkv_155]",
    "S04bsu062_u:194_1": "tiryaṃco 'pi sarve sadgatau sthāpitā mayā /",
    "S04bsu062_u:194_2": "te 'pi mayā samuddhṛtya saṃpreṣitāḥ sukhāvatīm //",
    "S04bsu062_u:194_3": "evaṃ nāgāśca daityāśca yakṣagandharvakinnarāḥ /",
    "S04bsu062_u:194_4": "kumbhāṇḍā rākṣyaścāpi duṣṭā darpābhimāninaḥ //",
    "S04bsu062_u:194_5": "te 'pi sarve prayatnena bodhimārge mayeritāḥ //",
    "S04bsu062_u:194_6": "evaṃ ca mānavā duṣṭāḥ pāpiṣṭhā api yatnataḥ /",
    "S04bsu062_u:194_7": "śodhayitvā samālokya bodhimārge niyojitāḥ //",
    "S04bsu062_u:194_8": "evaṃ divyasukhāraktā devāścāpi prayatnataḥ /",
    "S04bsu062_u:194_9": "bodhayitvā mayā sarve bodhimārge niyojitāḥ //",
    "S04bsu062_u:194_10": "evaṃ sarve 'pi sattvāśca traidhātukanivāsinaḥ /",
    "S04bsu062_u:194_11": "bodhimārge pratiṣṭhāpya preṣaṇīyāḥ sukhāvatīm //",
    "S04bsu062_u:194_12": "evaṃ sarvān samālokya samuddhṛtya samantataḥ /",
    "S04bsu062_u:194_13": "bhavatāṃ darśanaṃ kartumihāhamāgato 'dhunā //",
    "S04bsu062_u:194_14": "bhavatāṃ darśanaṃ prāpya sāfalyaṃ me pariśramam /",
    "S04bsu062_u:194_15": "ito 'haṃ bhagavaṃcchāstā gamiṣyāmi sukhāvatīm //",
    "S04bsu062_u:194_16": "bhavāniha samāśritya puṇyābhairbhāsayan jagat /",
    "S04bsu062_u:194_17": "saddharmam sarvadādiśya viharatu jagaddhite //",
    "S04bsu062_u:194_18": "iti tena samākhyātaṃ śrutvā sa saṃpraharṣitaḥ /",
    "S04bsu062_u:194_19": "gaganagaṃja ālokya lokeśamevamavravīt //",
    "S04bsu062_u:194_20": "aho īdṛkmahābhijñaṃ dṛṣṭaṃ śrutaṃ na kasyacit /",
    "S04bsu062_u:194_21": "saṃbuddhānāṃ na vidyante tatkasyānyasya vidyate //",
    "S04bsu062_u:194_22": "ityuktvā sa mahāsattvo gaganagaṃja utthitaḥ /",
    "S04bsu062_u:194_23": "tasya lokeśvarasyāgre sāṃjaliḥ samupācaran //",
    "S04bsu062_u:194_24": "mā tvaṃ śrānto 'si lokeśa kaccitte kauśalaṃ tanau /",
    "S04bsu062_u:194_25": "iti pṛṣṭvā padāmbhoje natvā paśyan samāśritaḥ //",
    "S04bsu062_u:194_26": "ityevaṃ tena saṃpṛṣṭe lokeśvaro niśamya te /",
    "S04bsu062_u:194_27": "gaganagaṃjamālokya sasmita evamabravīt //",
    "S04bsu062_u:194_28": "nātrāhaṃ bhavatāṃ madhye śrāntaḥ kliṣṭo 'pi vā care /",
    "S04bsu062_u:194_29": "bhavatāṃ darśanenāpi kauśalyaṃ mama sarvataḥ //",
    "S04bsu062_u:195_0": "[Gkv_156]",
    "S04bsu062_u:195_1": "iti tena samādiṣtaṃ niśamya saṃpramoditaḥ /",
    "S04bsu062_u:195_2": "gaganagaṃja ālokya taṃ lokeśamabhāṣata //",
    "S04bsu062_u:195_3": "sadātrāsmaddhite śāstarviharasva kṛpāmate /",
    "S04bsu062_u:195_4": "bhavaddharmāmṛtaṃ pītvā kariṣyāmo jagaddhitam //",
    "S04bsu062_u:195_5": "iti taduktamākarṇya lokeśvaro jinātmajaḥ /",
    "S04bsu062_u:195_6": "gaganagaṃjamālokya taṃ punarevamabravīt //",
    "S04bsu062_u:195_7": "nāhaṃ sadeha tiṣṭheyaṃ sarvatrāpi careya hi /",
    "S04bsu062_u:195_8": "yathā mayā pratijñātaṃ kartavyaṃ tajjagaddhitam //",
    "S04bsu062_u:195_9": "sarve sattvā mayālokya bodhayitvā prayatnataḥ /",
    "S04bsu062_u:195_10": "bodhimārge pratiṣṭhāpya preṣaṇīyāḥ sukhāvatīm //",
    "S04bsu062_u:195_11": "tatsattvān samuddhṛtya śodhayitvābhibodhayan /",
    "S04bsu062_u:195_12": "bodhimārge pratiṣṭhāpya gamiṣyāmi sukhāvatīm //",
    "S04bsu062_u:195_13": "tadbhantaḥ sadāpyevaṃ saṃbuddhaśaraṇāśritāḥ /",
    "S04bsu062_u:195_14": "bodhicaryāvrataṃ dhṛtvā viharantu jagaddhite //",
    "S04bsu062_u:195_15": "sadā vo maṃgalaṃ bhūyātkārye saṃbodhisādhane /",
    "S04bsu062_u:195_16": "saṃsidhyatu jagadbhadrasādhanaśrīḥ samṛddhyatu //",
    "S04bsu062_u:195_17": "ityādiṣṭaṃ jagadbhartrā śrutvā sa saṃpraharṣitaḥ /",
    "S04bsu062_u:195_18": "gaganagaṃja enaṃ ca samālokyaivamabravīt //",
    "S04bsu062_u:195_19": "bhavatāmapi sidhyantu kāryāṇi trijagaddhite /",
    "S04bsu062_u:195_20": "maṃgalaṃ ca sadā bhūyāt saṃbodhiśrīḥ samṛddhyatu //",
    "S04bsu062_u:195_21": "ityevaṃ tau mahāsatvau pṛṣṭvānyonyaṃ sakauśalam /",
    "S04bsu062_u:195_22": "mithau bhadrāśiṣaṃ datvā tūṣṇībhūtvāvatiṣṭhatuḥ //",
    "S04bsu062_u:195_23": "tadāsau bhagavāṃcchāstā viśvabhūstān sabhāśritān /",
    "S04bsu062_u:195_24": "sarvāṃllokān samālokya saddharmaṃ samupādiśat //",
    "S04bsu062_u:195_25": "śṛṇvantu kulaputrā yatsaṃbodhijñānasādhanam /",
    "S04bsu062_u:195_26": "saddharmaṃ tanmayākhyātaṃ sattvānāṃ bhadrakāraṇam //",
    "S04bsu062_u:195_27": "prathamaṃ bodhisattvena saṃbodhijñānasiddhaye /",
    "S04bsu062_u:195_28": "saṃbodhiṃ praṇidhiṃ kṛtvā kartavyaṃ dānamīpsitam //",
    "S04bsu062_u:196_0": "[Gkv_157]",
    "S04bsu062_u:196_1": "tato viramya pāpebhyo daśabhyo 'pi samādarāt /",
    "S04bsu062_u:196_2": "śuddhaśīlaṃ samādhāya caritavyaṃ susaṃvaram //",
    "S04bsu062_u:196_3": "tataḥ kleśān vinirjitya caturbrahmavihāriṇaḥ /",
    "S04bsu062_u:196_4": "kṣāntivrataṃ sadā dhṛtvā caritavyaṃ jagaddhitam //",
    "S04bsu062_u:196_5": "tato dharmamahotsāhaṃ dhṛtvā sattvārthasādhane /",
    "S04bsu062_u:196_6": "pāpamitrāratiṃ tyaktvā sādhanīyaṃ mahadguṇam //",
    "S04bsu062_u:196_7": "tato duṣṭāśayaṃ tyaktvā kāmabhogyavirāginā /",
    "S04bsu062_u:196_8": "sudhīracittamādhāya dhyātavyaṃ trijagaddhitam //",
    "S04bsu062_u:196_9": "tato durmitrasaṃrāgaṃ tyaktvā saṃbodhirāginā /",
    "S04bsu062_u:196_10": "prajñābdhau bodhisadratnaṃ sādhanīyaṃ jagacchubhe //",
    "S04bsu062_u:196_11": "etāḥ pāramitāḥ ṣaḍ vā pūrayitvā yathākramam /",
    "S04bsu062_u:196_12": "sarvān māragaṇān jitvā saṃbodhijñānamāpsyate //",
    "S04bsu062_u:196_13": "tata evaṃ mahābhijñaśrīīsaṃpadvīryasadguṇaiḥ /",
    "S04bsu062_u:196_14": "sarvasattvahitaṃ kṛtvā saṃbuddhapadamāpsyate //",
    "S04bsu062_u:196_15": "evaṃ yūyaṃ parijñāya saṃbuddhatvaṃ yadīcchatha /",
    "S04bsu062_u:196_16": "evaṃ pāramitāḥ sarvāḥ pūrayadhvaṃ yathākramam //",
    "S04bsu062_u:196_17": "saṃbodhipraṇidhiṃ dhṛtvā caturbrahmavihāriṇaḥ /",
    "S04bsu062_u:196_18": "triratnabhajanaṃ kṛtvā saṃcaradhvaṃ jagaddhite //",
    "S04bsu062_u:196_19": "etatpuṇyānubhāvena sarve yūyaṃ jitendriyāḥ /",
    "S04bsu062_u:196_20": "arhantaḥ prāpya saṃbodhiṃ saṃbuddhapadamāpsyatha //",
    "S04bsu062_u:196_21": "ityādiṣṭaṃ munīndreṇa viśvabhuvā niśamya te /",
    "S04bsu062_u:196_22": "sarve lokāḥ sabhāsīnastathetyabhyanumoditāḥ //",
    "S04bsu062_u:196_23": "viśvabhuvaṃ munīndraṃ taṃ tantralokādhipeśvaram /",
    "S04bsu062_u:196_24": "kṛtāṃjalipuṭā natvā svasvālayaṃ yayurmudā //",
    "S04bsu062_u:196_25": "tato lokeśvaro gatvā khe 'gnipiṇḍa ivojjavalan /",
    "S04bsu062_u:196_26": "saṃbhāsayan jagallokaṃ drutaṃ sukhāvatīṃ yayau //",
    "S04bsu062_u:196_27": "ityevaṃ trijagattrāturlokeśasya mahātmanaḥ /",
    "S04bsu062_u:196_28": "viśvabhuvā samādiṣṭaṃ mahābhijñaṃ mayā śrutam //",
    "S04bsu062_u:197_0": "[Gkv_158]",
    "S04bsu062_u:197_1": "dṛṣṭaṃ cāpi tathā tasya lokeśasya jagatprabhoḥ /",
    "S04bsu062_u:197_2": "mahābhijñānubhāvatvaṃ mayā tadvo nigadyate //",
    "S04bsu062_u:197_3": "evaṃ tasya mahābhijñaṃ matvā yūyaṃ samādarāt /",
    "S04bsu062_u:197_4": "dhyātvā smṛtvā samuccārya nāmāpi bhajatābhavam //",
    "S04bsu062_u:197_5": "ye tasya śaraṇe sthitvā dhyātvā smṛtvāpi sarvadā /",
    "S04bsu062_u:197_6": "nāmāpi ca samuccārya bhajanti bodhimānasāḥ //",
    "S04bsu062_u:197_7": "durgatiṃ te na gacchanti kadācana kvacidbhave /",
    "S04bsu062_u:197_8": "sadā sadgatisaṃjātāḥ saddharmaguṇasādhinaḥ //",
    "S04bsu062_u:197_9": "bhadraśrīguṇasaṃpattisamṛddhisiddhibhāvinaḥ /",
    "S04bsu062_u:197_10": "sadā loke śubhaṃ kṛtvā prānte yāyuḥ sukhāvatīm //",
    "S04bsu062_u:197_11": "tatrāmitābhanāthasya pītvā dharmāmṛtaṃ sadā /",
    "S04bsu062_u:197_12": "trividhāṃ bodhimāsādya saṃbuddhapadamāpnuyuḥ //",
    "S04bsu062_u:197_13": "ityādiṣṭaṃ munīndreṇa śrīghanena niśamya te /",
    "S04bsu062_u:197_14": "sarve lokāḥ sabhāsīnāḥ prābhyanandan prabodhitāḥ //",
    "S04bsu062_u:198_0": "// iti śrījetārāmaviśvabhūdarśanasukhāvatīpratyudgamaprakaraṇaṃ samāptam //",
    "S04bsu062_u:199_0": "16. siṃhala sārthavāhoddhāraṇa prakaraṇam",
    "S04bsu062_u:200_0": "atha sarvanīvaraṇaviṣkambhī sa jinātmajaḥ /",
    "S04bsu062_u:200_1": "śrīghanaṃ taṃ punarnatvā sāṃjalirevamabrabīt //",
    "S04bsu062_u:200_2": "bhagavan yadasau śrīmadāryāvalokiteśvaraḥ /",
    "S04bsu062_u:200_3": "bodhisattvo mahāsattvastraidhātukādhipeśvaraḥ //",
    "S04bsu062_u:200_4": "sarvān sattvān svayaṃ paśyan tridhātubhuvaneṣvapi /",
    "S04bsu062_u:200_5": "samuddhṛtyābhisaṃbodhya preṣayati sukhāvatīm //",
    "S04bsu062_u:200_6": "pāpino 'pi samālokya svayamuddhṛya bodhayan /",
    "S04bsu062_u:200_7": "bodhimārge pratiṣṭhāpya saṃcārayate saṃvaram //",
    "S04bsu062_u:200_8": "tatkathaṃ sa mahāsattvaḥ samuddhṛtyābhiśodhayan /",
    "S04bsu062_u:200_9": "kṛtvā śuddhendriyān sarvān preṣayati sukhāvatīm //",
    "S04bsu062_u:201_0": "[Gkv_159]",
    "S04bsu062_u:201_1": "kenopāyena pāpiṣṭhān duṣṭānapi prabodhayan /",
    "S04bsu062_u:201_2": "bodhimārge niyujyāpi pracārayani saṃcaran //",
    "S04bsu062_u:201_3": "kathaṃ suduḥkhinaḥ sarvān karoti satsukhānvitān /",
    "S04bsu062_u:201_4": "daridrān durbhagān dīnān dhaninaḥ subhagān sataḥ //",
    "S04bsu062_u:201_5": "durdāntān dānavān yakṣān rākṣasān rākṣasīrapi /",
    "S04bsu062_u:201_6": "bodhimārge pratiṣṭhāpya cārayati kathaṃ vratam //",
    "S04bsu062_u:201_7": "tadupāyaṃ samākhyātuṃ sattvānāṃ hitasādhanam /",
    "S04bsu062_u:201_8": "yenopāyena sa sarvān karoti bodhibhāginaḥ //",
    "S04bsu062_u:201_9": "iti saṃprārthite tena viṣkambhinā subhāvinā /",
    "S04bsu062_u:201_10": "bhagavān sa tamālokya sabhāṃ cāpyevamādiśat //",
    "S04bsu062_u:201_11": "kutraputra sa lokeśo mahopāyavidhānavit /",
    "S04bsu062_u:201_12": "yena sattvān samuddhṛtya karoti bodhibhāginaḥ //",
    "S04bsu062_u:201_13": "samāadhistasya prājñasya mahopāyo jagaddhite /",
    "S04bsu062_u:201_14": "yena sa sahasoddhṛtya yojayati śubhe jagat //",
    "S04bsu062_u:201_15": "ityādiṣṭaṃ munīndreṇa śrutvā sa vismitāśayaḥ /",
    "S04bsu062_u:201_16": "viskambhī bhagavantaṃ taṃ prārthayadevamādarāt //",
    "S04bsu062_u:201_17": "bhagavāṃstatsamādhiṃ me samupādeṣṭumarhati /",
    "S04bsu062_u:201_18": "yena sahasoddhṛtya cārayate śubhe jagat //",
    "S04bsu062_u:201_19": "iti saṃprārthite tena bhagavān sa munīśvaraḥ /",
    "S04bsu062_u:201_20": "viṣkambhinaṃ tamālokya punarevaṃ samādiśat //",
    "S04bsu062_u:201_21": "bahavastasya vidyante kulaputra samādhayaḥ /",
    "S04bsu062_u:201_22": "yaiḥ sa sattvān samuddhṛtya preṣayati sukhāvatīm //",
    "S04bsu062_u:201_23": "apremeyairasaṃkhyeyaiḥ sarvākārakarādibhiḥ /",
    "S04bsu062_u:201_24": "samādhibhiḥ samāpanno bhavati sa jagatprabhuḥ //",
    "S04bsu062_u:201_25": "dhāraṇīnāṃ ca vidyānāṃ paramāṇāṃ sahasrakaiḥ /",
    "S04bsu062_u:201_26": "aprameyairasaṃkhyeyaiḥ samāpanno virājate //",
    "S04bsu062_u:201_27": "eteṣāmanubhāvaiḥ sa samuddhṛtya bhavodadheḥ /",
    "S04bsu062_u:201_28": "bodhimārge pratiṣṭhāpya pālayati jagattrayam //",
    "S04bsu062_u:202_0": "[Gkv_160]",
    "S04bsu062_u:202_1": "etatpuṇyānubhāvaiḥ sa lokeśvaro maharddhimān /",
    "S04bsu062_u:202_2": "śodhayitvā jagatsattvaṃ cārayati susaṃvaram //",
    "S04bsu062_u:202_3": "evaṃ tasya jagattrātuḥ puṇyaskandhaṃ mahattaram /",
    "S04bsu062_u:202_4": "aprameyamasaṃkhyeyamityākhyātaṃ munīśvaraiḥ //",
    "S04bsu062_u:202_5": "tenāsau trijagacchāstā sarvatraidhātukeśvaraḥ /",
    "S04bsu062_u:202_6": "sarvadharmādhipo nātho jagattrāteti kathyate //",
    "S04bsu062_u:202_7": "tena tasya bhaye duḥkhe rakṣā na kriyate kvacit /",
    "S04bsu062_u:202_8": "sarvatrāpi sadā rakṣā kriyate sarvaprāṇinām //",
    "S04bsu062_u:202_9": "nānopāyavidhānena samuddhṛtya prabodhayan /",
    "S04bsu062_u:202_10": "bodhicaryāvrataṃ datvā prāpayati sukhāvatīm //",
    "S04bsu062_u:202_11": "evamasau mahāsatvo bodhisattvo maharddhimān /",
    "S04bsu062_u:202_12": "sarvasattvahittaṃ kṛtvā saṃcarate samantataḥ //",
    "S04bsu062_u:202_13": "ahamapi purā tena saṃrakṣito mahābhayāt /",
    "S04bsu062_u:202_14": "yanmamaitatpurāvṛttaṃ śṛṇudhvaṃ vakṣyate 'dhunā //",
    "S04bsu062_u:202_15": "tadyathā siṃhakalpāyāṃ rājadhānāṃ vaṇikprabhoḥ /",
    "S04bsu062_u:202_16": "siṃhasya sārthavāhasya putro 'bhūt siṃhalābhidhaḥ //",
    "S04bsu062_u:202_17": "bālye 'pi sa mahāsattvaḥ sarvasattvahitāśayaḥ /",
    "S04bsu062_u:202_18": "divyātisundaraḥ kāntaḥ sarvasattvamanoharaḥ //",
    "S04bsu062_u:202_19": "kaumārye 'pi sa sarvāsāṃ vidyānāṃ pāramāgataḥ /",
    "S04bsu062_u:202_20": "sarvasattvahitaṃ kṛtvā reme suhṛtsahāyakaiḥ //",
    "S04bsu062_u:202_21": "datvārthibhyo yathākāmaṃ śrutvā nityaṃ subhāṣitam /",
    "S04bsu062_u:202_22": "guruṇāṃ satkṛtiṃ kṛtvā kuladharmābhisaṃrataḥ //",
    "S04bsu062_u:202_23": "svakuladevatādīn ca sarvān devān samarcayan /",
    "S04bsu062_u:202_24": "mānayan sakalāṃllokān bhṛtyān dāsān ca toṣayan //",
    "S04bsu062_u:202_25": "jñātibandhusuhṛnmitrasacivān cābhinandayan /",
    "S04bsu062_u:202_26": "yathākāmaṃ sukhaṃ bhuktvā reme pitroranujñayā //",
    "S04bsu062_u:202_27": "tato nūtanayauvanye prauḍhaḥ puṣṭāṃgikaḥ kṛtī /",
    "S04bsu062_u:202_28": "śūro dhīraḥ samutsāhī vyavahāravicakṣaṇaḥ //",
    "S04bsu062_u:203_0": "[Gkv_161]",
    "S04bsu062_u:203_1": "medhāvī sadguṇāraktaḥ sarvavidyāviśāradaḥ /",
    "S04bsu062_u:203_2": "yadupacāra ātmajñaḥ satyadharmayaśo 'rthabhṛt //",
    "S04bsu062_u:203_3": "yathāmūlyaṃ samādāya dranyaṃ datvā vaṇigjanān /",
    "S04bsu062_u:203_4": "sarvānvinīya saṃsthāpya svavaśe 'bhyanvamodayat //",
    "S04bsu062_u:203_5": "sarveṣāmapi ratnānāṃ parīkṣāsu vicakṣaṇaḥ /",
    "S04bsu062_u:203_6": "sārthavāhān vaṇignāthānapi sarvān vyanodayat //",
    "S04bsu062_u:203_7": "evaṃ sa sakalāṃllokān dharmaśrīguṇavikramaiḥ /",
    "S04bsu062_u:203_8": "jitvā rājeva sannītyā viharannabhyarājata //",
    "S04bsu062_u:203_9": "tasyaitadguṇasaṃpattiṃ dṛṣṭverṣyālurvaṇikkudhīḥ /",
    "S04bsu062_u:203_10": "rahasi taṃ samāgamya suhṛdvadevamabravīt //",
    "S04bsu062_u:203_11": "sādho dhanyo 'si satputraḥ sarvalokābhinandanaḥ /",
    "S04bsu062_u:203_12": "tatkularjitasaṃvṛttau caran dharmārthamarjaya //",
    "S04bsu062_u:203_13": "iti tenoditaṃ śrutvā siṃhalaḥ sa vicakṣaṇaḥ /",
    "S04bsu062_u:203_14": "ko kulārjitasaṃvṛttistadvaktuṃ me tvamarhati //",
    "S04bsu062_u:203_15": "iti tenoditaṃ śrutvā sa īrṣyākulitāśayaḥ /",
    "S04bsu062_u:203_16": "siṃhalaṃ taṃ samālokya bodhitumevabravīt //",
    "S04bsu062_u:203_17": "janakaste mahābhāga sārthavāho vaṇikpatiḥ /",
    "S04bsu062_u:203_18": "sadā ratnākare gatvā so dhayati susaṃpade //",
    "S04bsu062_u:203_19": "dhanyāste eva satputrā ye kuladharmacāriṇaḥ /",
    "S04bsu062_u:203_20": "anye kiṃpuruṣāste hi bhuktvaiva gṛhacāriṇaḥ //",
    "S04bsu062_u:203_21": "piturdravyaṃ samādāya datvārthibhyo na te falam /",
    "S04bsu062_u:203_22": "svārjitameva tandadyādyaśodharmārthasiddhaye //",
    "S04bsu062_u:203_23": "tattvaṃ kulārjitāṃ vṛttiṃ dadhānaḥ śrīguṇotsāhaḥ /",
    "S04bsu062_u:203_24": "abdhau ratnākare gatvā ratnadravyāṇi sādhaya //",
    "S04bsu062_u:203_25": "tato gṛhaṃ samāgatya datvārthibhyo yathepsitam /",
    "S04bsu062_u:203_26": "yathākāmaṃ sukhaṃ bhuktvā saṃcarasva yaśo 'nvitaḥ //",
    "S04bsu062_u:203_27": "evaṃ śrīguṇasaṃpattiyaśodharmāsukhānvitaḥ /",
    "S04bsu062_u:203_28": "svakulavṛttisaṃcāramahotsāhaiḥ sadā rama //",
    "S04bsu062_u:204_0": "[Gkv_162]",
    "S04bsu062_u:204_1": "evaṃ taduktamākarṇya siṃhalaḥ sa prabodhitaḥ /",
    "S04bsu062_u:204_2": "samudraṃ gantumutsāhaṃ pravardhayan mudācarat //",
    "S04bsu062_u:204_3": "tataḥ sa siṃhalo 'mbhodhiyātrāṃ gantuṃ samutsukaḥ /",
    "S04bsu062_u:204_4": "sārthavāhātmajān sarvān samāmantryaivamabravīt //",
    "S04bsu062_u:204_5": "bhavanto 'haṃ samicchāmi gantuṃ ratnākare 'dhunā /",
    "S04bsu062_u:204_6": "bhavatāṃ yadi vāṃchāsti prāgacchantu mayā saha //",
    "S04bsu062_u:204_7": "iti taduktamākarṇya sarve te vaṇigātmajāḥ /",
    "S04bsu062_u:204_8": "tatheti pratinandataḥ saharṣamevamabruvan //",
    "S04bsu062_u:204_9": "sārthavāha samicchāmo gantuṃ ratnākare vayam /",
    "S04bsu062_u:204_10": "yadasmākaṃ bhavānnetā tadanvāhartumarhati //",
    "S04bsu062_u:204_11": "iti taiḥ saha saṃbhāṣya sa siṃhalaḥ samunmanāḥ /",
    "S04bsu062_u:204_12": "pituḥ pādāmbuje natvā sāṃjalirevamabravīt //",
    "S04bsu062_u:204_13": "tato 'haṃ gantumicchāmi ratnākare mahāmbudhai /",
    "S04bsu062_u:204_14": "tadbhavān sudṛśā mahyamanujñāṃ dātumarhati //",
    "S04bsu062_u:204_15": "iti putroditaṃ śrutvā siṃhaḥ saḥ sārthabhṛtpitā /",
    "S04bsu062_u:204_16": "svātmajaṃ taṃ samālokya sucintādevamabravīt //",
    "S04bsu062_u:204_17": "putra śṛṇu hitaṃ vākyaṃ mayoditaṃ tvayātmaja /",
    "S04bsu062_u:204_18": "yattāvat sukumāro 'si tatkathamambudhau vrajeḥ //",
    "S04bsu062_u:204_19": "tāvanme 'sti mahāsaṃpanmayā kaṣṭairupārjitā /",
    "S04bsu062_u:204_20": "sarvā etāstavādhīnā bhuktvā rama yathecchayā //",
    "S04bsu062_u:204_21": "yāvajjīvāmyahaṃ putra tāvadgṛhe sukhaṃ raman /",
    "S04bsu062_u:204_22": "yathākāmaṃ prabhujyaivaṃ saṃcarasva yathepsite //",
    "S04bsu062_u:204_23": "tatraiva ca mahāmbhodhau tāvanmā vrajathāḥ kvacit /",
    "S04bsu062_u:204_24": "mṛte 'pi mayi tatrābdhau gantuṃ neha kadācana //",
    "S04bsu062_u:204_25": "yāvaddravye gṛhe pūrṇe tāvanmā gāḥ kuhāpi ca /",
    "S04bsu062_u:204_26": "yadā kṣīṇe gṛhe dravyaṃ tadāpi svagṛhe 'rjaya //",
    "S04bsu062_u:204_27": "sarvadāpi tvayā putra mahāmbudhai sudustare /",
    "S04bsu062_u:204_28": "gantuṃ naivābhivāchāṃ te bhavedvāṃchāsti te yadi //",
    "S04bsu062_u:205_0": "[Gkv_163]",
    "S04bsu062_u:205_1": "kimeva bahubhirdravyaiḥ kleśa eva yadudbhavet /",
    "S04bsu062_u:205_2": "kleśinā hi sadā duḥkhaṃ saṃsāre sukhatā kutaḥ //",
    "S04bsu062_u:205_3": "bahudravyavatāṃ nityaṃ kleśaduḥkhamahadbhayam /",
    "S04bsu062_u:205_4": "tannirarthaṃ bahudravyaṃ sādhane mā samudyama //",
    "S04bsu062_u:205_5": "yadarjitaṃ bahudravyaṃ gṛhe 'sti tāvadātmaja /",
    "S04bsu062_u:205_6": "etatsarvaṃ tavādhīnaṃ tatkimarthatvamarjitum //",
    "S04bsu062_u:205_7": "etatasarvaṃ tvamādāya datvārthibhyo yathecchayā /",
    "S04bsu062_u:205_8": "yathākāmaṃ svayaṃ bhuktvā yāvajjīvaṃ sukhaṃ cara //",
    "S04bsu062_u:205_9": "iti pitrā samādiṣṭaṃ śrutvātnajassa siṃhalaḥ /",
    "S04bsu062_u:205_10": "janakaṃ taṃ samālokya punarevaṃ nyavedayat //",
    "S04bsu062_u:205_11": "satyameva tvayādiṣṭaṃ tathāpi śrūyatāṃ mama /",
    "S04bsu062_u:205_12": "abhiprāyaṃ pravakṣyāmi śrutvānubudhyatāṃ pitaḥ //",
    "S04bsu062_u:205_13": "vidhinā prerito yatra jātastadvṛttisādhitaiḥ /",
    "S04bsu062_u:205_14": "dharmavidyāguṇadravyasaṃpadbhireva śobhate //",
    "S04bsu062_u:205_15": "tadanyathārjitairetairdharmavidyāguṇādibhiḥ /",
    "S04bsu062_u:205_16": "sarvadravyaiḥ samāpannaḥ pumānapi na śobhate //",
    "S04bsu062_u:205_17": "yadahaṃ karmaṇā jātaḥ sārthavāhakule tathā /",
    "S04bsu062_u:205_18": "tatkulavṛttivibhrāṇaḥ saṃcarituṃ samutsahe //",
    "S04bsu062_u:205_19": "tadahaṃ svakulācāravīryotsāhābhimānabhṛt /",
    "S04bsu062_u:205_20": "gatvā ratnākare 'pyabdhau ratnāyarjitumutsahe //",
    "S04bsu062_u:205_21": "svayamevārjitaṃ dravyaṃ datvārthibhyo yathepsitam /",
    "S04bsu062_u:205_22": "bhuktvaiva svajanān bandhūnapi saṃbhartumutsahe //",
    "S04bsu062_u:205_23": "ityevaṃ sa kulācāravṛttidharmārthasādhinam /",
    "S04bsu062_u:205_24": "svātmajaṃ māṃ samālokya prābhinanditumarhasi //",
    "S04bsu062_u:205_25": "nivāraṇā na kāryātra mama dharmārthasādhane /",
    "S04bsu062_u:205_26": "tvayānujñāpradānena nandanīyo 'hamātmajaḥ //",
    "S04bsu062_u:205_27": "yadi daivādvipattiḥ syāt sarvatīrthādhipe 'mbudhau /",
    "S04bsu062_u:205_28": "patitvā sarvamutsṛjya saṃprayāyāṃ surālayam //",
    "S04bsu062_u:206_0": "[Gkv_164]",
    "S04bsu062_u:206_1": "tathāpi māṃ mahatpuṇyakīrttiḥ saṃśodhayet kulam /",
    "S04bsu062_u:206_2": "iti vijñāya me tāta hyanujñāṃ dātumarhati //",
    "S04bsu062_u:206_3": "gṛhe 'pi no bhavedeva vipittirdaivayogataḥ /",
    "S04bsu062_u:206_4": "avaśyaṃbhāvino vā bhaveyureva sarvataḥ //",
    "S04bsu062_u:206_5": "iti śaṃkāviṣaṃ hitvā saddharmasmṛtimānasaḥ /",
    "S04bsu062_u:206_6": "dharmārthasādhane nityaṃ mahotsāhī samācaret //",
    "S04bsu062_u:206_7": "athāhaṃ kṣamakauśalyaṃ saṃpanno nirupadravaḥ /",
    "S04bsu062_u:206_8": "ratnaśrīsukhasaṃyuktaṃ saṃprāyāṃ svagṛhe mudā //",
    "S04bsu062_u:206_9": "tadā kimucyate saukhyaṃ yaśodharmotsavānvitam /",
    "S04bsu062_u:206_10": "datvārthibhyo yathākāmaṃ bhuktvā śubhe caremahi //",
    "S04bsu062_u:206_11": "tato 'smatkulajāścāpi dharmācārasamanvitāḥ /",
    "S04bsu062_u:206_12": "datvārthibhyo yathākāmaṃ bhuktvā yāyuḥ surālayam //",
    "S04bsu062_u:206_13": "etatsatyamiti jñātvā yadīcchasi hitaṃ mama /",
    "S04bsu062_u:206_14": "sudṛśānugrahaṃ kṛtvā tadanujñāṃ pradehi me //",
    "S04bsu062_u:206_15": "yadyanujñāṃ dadāsi na viyogo nau bhaveddhruvam /",
    "S04bsu062_u:206_16": "mṛtyurhi sarvajantūnāṃ sarvatrāpi puraḥ sadā //",
    "S04bsu062_u:206_17": "iti putroditaṃ śrutvā siṃhaḥ pitā sa bodhitaḥ /",
    "S04bsu062_u:206_18": "ātmajaṃ taṃ samālokya siṃhamevamabravīt //",
    "S04bsu062_u:206_19": "yadyevaṃ niścayaṃ putra samudre gantumicchasi /",
    "S04bsu062_u:206_20": "tava nirbandhitaṃ citāṃ vārayituṃ na śakyate //",
    "S04bsu062_u:206_21": "tadgaccha sasahāyastvaṃ mārge 'raṇye vane 'mbudhau /",
    "S04bsu062_u:206_22": "mahābhayāni vidyante tatsamīkṣya samantataḥ //",
    "S04bsu062_u:206_23": "śītavātātapādīni duḥkhāni duḥsahānyapi /",
    "S04bsu062_u:206_24": "sahitvā dhairyamālambya śanairvrajābhilokayan //",
    "S04bsu062_u:206_25": "sidhyatu te visaṃyātrā bhūyāt sarvatra maṃgalam /",
    "S04bsu062_u:206_26": "yathā hi vāṃchitaṃ dravyaṃ gṛhītvāyāhyavighnataḥ //",
    "S04bsu062_u:206_27": "iti pitrābhyanujñāte siṃhalaḥ saṃpramoditaḥ /",
    "S04bsu062_u:206_28": "pitroḥ pādān praṇatvaiva sahasā gantumārabhet //",
    "S04bsu062_u:207_0": "[Gkv_165]",
    "S04bsu062_u:207_1": "tadā mātā samāliṃgya siṃhalaṃ taṃ priyātmajam /",
    "S04bsu062_u:207_2": "rudantyaśrubhirliptāsyā vilapantyaivamabravīt //",
    "S04bsu062_u:207_3": "hā putra māṃ parityajya kathaṃ gantuṃ tvamicchasi /",
    "S04bsu062_u:207_4": "nānyo me vidyate kaścideka eva tvamātmajaḥ //",
    "S04bsu062_u:207_5": "hā jivananandano me 'si vallabho hi na cāparaḥ /",
    "S04bsu062_u:207_6": "hā prāṇa mātāri snehaḥ kathaṃ te vidyate na hi //",
    "S04bsu062_u:207_7": "yadā garbhapraviṣṭo me tadārambha samādarāt /",
    "S04bsu062_u:207_8": "mayā sadābhinandantyā saṃpālyase prayatnataḥ //",
    "S04bsu062_u:207_9": "jāyamāno 'pi saṃdṛṣṭvā mayā saṃpālito mudā /",
    "S04bsu062_u:207_10": "bālye 'pi ca sadālokya saṃpālya paripuṣyase //",
    "S04bsu062_u:207_11": "kaumārye 'pi samārādhya sahānandena varddhitaḥ /",
    "S04bsu062_u:207_12": "mayā saṃpālitaḥ prauḍhabhūto 'si navayauvanaḥ //",
    "S04bsu062_u:207_13": "idānīṃ tvaṃ yuvā bhūtvā kathaṃ māṃ tyaktumicchasi /",
    "S04bsu062_u:207_14": "putraḥ svāṃ mātaraṃ vṛddhāṃ rakṣadeva tyajenna tu //",
    "S04bsu062_u:207_15": "idānīṃ kathamevaṃ tvaṃ niḥsnehaścarase mayi /",
    "S04bsu062_u:207_16": "hā putra kathaṃ me ko māṃ jīrṇitāṃ tyaktumarhati //",
    "S04bsu062_u:207_17": "yāvajjīvāmyahaṃ putra kutrāpi mā vrajo 'nyataḥ /",
    "S04bsu062_u:207_18": "yathākāmaṃ sukhaṃ bhuktvā saṃcarasva gṛhe raman //",
    "S04bsu062_u:207_19": "mṛtāyāṃ mayi te putra yatrecchā vartate tadā /",
    "S04bsu062_u:207_20": "tatra gatvā yathākāmaṃ kuru dharmārthasādhanam //",
    "S04bsu062_u:207_21": "iti mātroditaṃ śrutvā siṃhalaḥ sa vinoditaḥ /",
    "S04bsu062_u:207_22": "mātaraṃ tāṃ vilapantīṃ samāśvasyaivamabratīt //",
    "S04bsu062_u:207_23": "mā rautsīḥ kiṃ viṣādaṃ te dhairyamālambya mā śucaḥ /",
    "S04bsu062_u:207_24": "vidhinā prerito yatra tatrāvaśyaṃ gatirbhave //",
    "S04bsu062_u:207_25": "yadabhāvi bhavettatra sarvatrāpi bhave sadā /",
    "S04bsu062_u:207_26": "bhāvi cedṛgbhavedeva naivānyathā kvacid bhavet /",
    "S04bsu062_u:207_27": "avaśyaṃbhāvino bhāvā bhavantyeva hi nānyathā /",
    "S04bsu062_u:207_28": "sarveṣāmapi jantūnāṃ ṣaḍgatibhavacāriṇām //",
    "S04bsu062_u:208_0": "[Gkv_166]",
    "S04bsu062_u:208_1": "sarveṣāṃścāpi jantūnāṃ sarvatra mṛtyuragrataḥ /",
    "S04bsu062_u:208_2": "saṃpattiśca vipattiśca svasvadaivānuyogataḥ //",
    "S04bsu062_u:208_3": "iti vijñāya kiṃ mātaviryogaduḥkhaśaṃkayā /",
    "S04bsu062_u:208_4": "avaśyameva sarveṣāṃ viyogaṃ bhavacāriṇām //",
    "S04bsu062_u:208_5": "iti me 'tra mahatkārye kuladharmārthasādhane /",
    "S04bsu062_u:208_6": "ruditvaivaṃ nivārantī vighnaṃ kartuṃ na cārhasi //",
    "S04bsu062_u:208_7": "yadi te 'sti mayi sneho paśyantī sudṛśaiva mām /",
    "S04bsu062_u:208_8": "datvā bhadrāśiṣaṃ mahyamanujñāṃ dātumarhasi //",
    "S04bsu062_u:208_9": "mamārthe devatāṃ smṛtvā prārthayantī sumaṃgalam /",
    "S04bsu062_u:208_10": "pitrā saha sukhaṃ bhuktvā pālayantī gṛhe vasa //",
    "S04bsu062_u:208_11": "acireṇāgamiṣyāmi tanme smṛtvāpi mā śucaḥ /",
    "S04bsu062_u:208_12": "vimucaṃ mā viṣādaṃ ca prasīdāhaṃ vrajāni hi //",
    "S04bsu062_u:208_13": "ityuktvā sa mahāsattvo mātaraṃ saṃvinodayan /",
    "S04bsu062_u:208_14": "gāḍhābhiliṃganānmuktaḥ praṇatvaiva tato 'carat //",
    "S04bsu062_u:208_15": "tataḥ sa nagare tatra ghaṇṭāghoṣamacārayat /",
    "S04bsu062_u:208_16": "siṃhalaḥ sārthavāho 'bdhau ratnākare vrajediti //",
    "S04bsu062_u:208_17": "tadghaṇṭāghoṣṇaṃ śrutvā paṃcavaṇikśtānyapi /",
    "S04bsu062_u:208_18": "tathā ratnākare tena saha gantuṃ samīcchire //",
    "S04bsu062_u:208_19": "tataste vaṇijassarve samīlya sahasā mudrā /",
    "S04bsu062_u:208_20": "siṃhalasya puro gatvā prārthayannevamānatāḥ //",
    "S04bsu062_u:208_21": "sārthavāha vayaṃ sarve sārthavāhātmajā api /",
    "S04bsu062_u:208_22": "ratnākare tvayā sārdhaṃ gantumicchāmahe khalu //",
    "S04bsu062_u:208_23": "yatsarvaṇijāṃ netā sārthavāhātmajā bhavān /",
    "S04bsu062_u:208_24": "tannānugrahamādhāya samanvāhartumarhati //",
    "S04bsu062_u:208_25": "iti taiḥ prārthite sarvaiḥ sa siṃhalo mahāmatiḥ /",
    "S04bsu062_u:208_26": "sarvāṃstān samupāmantrya saṃpaśyannevamabravīt //",
    "S04bsu062_u:208_27": "bho bhavantaḥ samicchanti yadyāgantuṃ mayā saha /",
    "S04bsu062_u:208_28": "tatsarvaṃ paṇyamādāya samāyāntu vrajāmahe //",
    "S04bsu062_u:209_0": "[Gkv_167]",
    "S04bsu062_u:209_1": "iti tenoditaṃ śrutvā sarve te saṃpraharṣitāḥ /",
    "S04bsu062_u:209_2": "sahasā svasvagṛhaṃ gatvā jñātīn sarvān vinodayan //",
    "S04bsu062_u:209_3": "labdhānujñāḥ piturmāturdhṛtvā svastyayanaṃ mudā /",
    "S04bsu062_u:209_4": "sarve te paṇyamādāya saṃprasthitāḥ samācaran //",
    "S04bsu062_u:209_5": "so 'pi mahāasattvaḥ dhṛvā svastyayanaṃ mudā /",
    "S04bsu062_u:209_6": "pitroḥ pādān praṇatvā ca paṇyamādāya prasthitaḥ //",
    "S04bsu062_u:209_7": "tatra tān vaṇijaḥ sarvān dṛṣṭavā sa samupācaran /",
    "S04bsu062_u:209_8": "saṃmīlya saṃmataṃ kṛtvā saṃprasthito mudācarat //",
    "S04bsu062_u:209_9": "tatra so 'nugatān sarvān bandhumitrasuhṛjjanān /",
    "S04bsu062_u:209_10": "saṃbodhayan samālokya saṃnirvārya nyavartayat //",
    "S04bsu062_u:209_11": "tataḥ saṃsaṃcaran paṃcavaṇikśataiḥ samanvitaḥ /",
    "S04bsu062_u:209_12": "anekairgardabhairgobhiruṣṭraiśca bhāravāhakaiḥ //",
    "S04bsu062_u:209_13": "sāmudrapaṇyabhārāttaiḥ śanaiḥ saṃprasthitaḥ kramāt /",
    "S04bsu062_u:209_14": "grāmāraṇyavanodyānanigamapattanāni ca //",
    "S04bsu062_u:209_15": "nagararājyasaurāṣṭrarājadhānīpyurādiṣu /",
    "S04bsu062_u:209_16": "caṃcūryamāṇa ālokya samutsāhaiḥ samācarat //",
    "S04bsu062_u:209_17": "tato deśāntare 'raṇyakāntāraśailaparvatān /",
    "S04bsu062_u:209_18": "śanaiścaran vilaṃghyāpi sudūravipine yayau //",
    "S04bsu062_u:209_19": "tatra prāptā viṣaṇṇāste sarve trāsaviṣāditāḥ /",
    "S04bsu062_u:209_20": "bhagnotsāhāḥ śanairgatvā dadṛśurdūrato 'mbudhim //",
    "S04bsu062_u:209_21": "dṛtvā sarve 'pi te 'mbodhiṃ durabhisaṃpraharṣitāḥ /",
    "S04bsu062_u:209_22": "protsāhavīryasaṃkāntāstīraṃ prāpurmahodadheḥ //",
    "S04bsu062_u:209_23": "tatra te samupāsṛtya sarve sahaṃrṣitāśayāḥ /",
    "S04bsu062_u:209_24": "praṇatvā taṃ mahāmbodhiṃ paśyantaḥ samupāśrayan //",
    "S04bsu062_u:209_25": "atha te vaṇijaḥ sarve samīkṣya taṃ mahāmbudhim /",
    "S04bsu062_u:209_26": "prāṇasnehanirutsāhāstasthuḥ saṃtrasitāśyāḥ //",
    "S04bsu062_u:209_27": "tadā sa siṃhalo dṛṣṭvā sarvāṃstāṃstrāsitāśayān /",
    "S04bsu062_u:209_28": "karṇadhāraṃ samāmantrya pura evaṃ nyavedayat //",
    "S04bsu062_u:210_0": "[Gkv_168]",
    "S04bsu062_u:210_1": "karṇadhāra mahābhāga yadvayamāgatā iha /",
    "S04bsu062_u:210_2": "sarvasaṃpattimicchanto gantum ratnākare 'mbudhau //",
    "S04bsu062_u:210_3": "tadbhavānatra sanmitraṃ netāasmākaṃ hitārthadik /",
    "S04bsu062_u:210_4": "samīkṣyānugrahaṃ kṛtvā saṃtārayitumarhati //",
    "S04bsu062_u:210_5": "ityevaṃ prārthitaṃ sarvaiḥ karṇadhāro niśamya saḥ /",
    "S04bsu062_u:210_6": "sarvāṃstān vaṇijaḥ paśyan samāmantryaivamabravīt //",
    "S04bsu062_u:210_7": "bhavanto yadi vāṃchanti gantuṃ ratnāśayāmbudhau /",
    "S04bsu062_u:210_8": "taddhairyadevatāṃ smṛtvā tiṣṭhantu nausamāśritāḥ //",
    "S04bsu062_u:210_9": "iti tenoditaṃ śrutvā sarve 'pi te vaṇigjanāḥ /",
    "S04bsu062_u:210_10": "natvā nāvaṃ samāruhya saṃtasthire samāhitāḥ //",
    "S04bsu062_u:210_11": "tataḥ sa karṇadhāroro 'pi saṃsmṛtvā kuladevatām /",
    "S04bsu062_u:210_12": "sāṃjaliḥ praṇatiṃ kṛtvā prārthayadevamambudhim //",
    "S04bsu062_u:210_13": "mahodadhe jagadbhartā bhavān ratnāmṛtākaraḥ /",
    "S04bsu062_u:210_14": "tadime vaṇijaḥ sarve bhavaccharaṇa āśritāḥ //",
    "S04bsu062_u:210_15": "tadbhavān kṛpayā dhṛtvā sarvānimān dhanārthinaḥ /",
    "S04bsu062_u:210_16": "ratnākare subhadreṇa saṃprāpayitumarhasi //",
    "S04bsu062_u:210_17": "iti saṃprārthya natvā tamambhodhiṃ taraṇiṃ ca tām /",
    "S04bsu062_u:210_18": "nāvikaḥ sa samāruhya prācārayan śanaiḥ kramāt //",
    "S04bsu062_u:210_19": "tataḥ saṃcāritā sā nau sadā gatisamīritā /",
    "S04bsu062_u:210_20": "krameṇa saṃvahantyabdhermadhyadvīpamupāyayau //",
    "S04bsu062_u:210_21": "tatra naukā bhramantyeva tasthai vātābhitāḍitā /",
    "S04bsu062_u:210_22": "taddṛṣṭvā karṇadhārastaṃ siṃhalamevamabravīt //",
    "S04bsu062_u:210_23": "sārthavāha vijānīyādbhavānatra mahadbhayam /",
    "S04bsu062_u:210_24": "yadiyaṃ naurmahāvātairāhatā bhramate muhuḥ //",
    "S04bsu062_u:210_25": "kutra gantuṃ samīhā vo vātā vānti mahājavāḥ /",
    "S04bsu062_u:210_26": "svakuladevatāḥ smṛtvā saṃprārthya trāṇamambudhim //",
    "S04bsu062_u:210_27": "dhairyamālambya sarvatra saṃtiṣṭhadhvaṃ samāhitāḥ //",
    "S04bsu062_u:210_28": "iti tenoditaṃ śrutvā sarve te trasitāśayāḥ /",
    "S04bsu062_u:210_29": "svasveṣṭadevatāḥ smṛtvā prārthayadevamambudhim //",
    "S04bsu062_u:211_0": "[Gkv_169]",
    "S04bsu062_u:211_1": "mahodadhe jagadbhartarvayaṃ te śaraṇe sthitāḥ /",
    "S04bsu062_u:211_2": "tadasmān kṛpayā dhṛtvā saṃtārayitumarhasi //",
    "S04bsu062_u:211_3": "ityevaṃ prārthayantaste sarve smṛtvā svadevatām /",
    "S04bsu062_u:211_4": "dhairyamālambya saṃtrastāstasthurjīvarāśitāḥ //",
    "S04bsu062_u:211_5": "tataḥ sa karṇadhāro 'pi saṃprārthya taṃ mahodadhim /",
    "S04bsu062_u:211_6": "svakuladevatāṃ smṛtvā tasthau jīvanirāśitaḥ /",
    "S04bsu062_u:211_7": "siṃhalaḥ sārthavāho 'pi saṃprārthya trāṇamambudhim /",
    "S04bsu062_u:211_8": "triratnasmaraṇaṃ kṛtvā tasthai dhairyasamāhitaḥ //",
    "S04bsu062_u:211_9": "tataste vāyavaḥ śāntā naukā saṃcaritā kramāt /",
    "S04bsu062_u:211_10": "taddṛṣṭvā vaṇizaḥ sarve tasthuḥ saṃharṣitāśayāḥ //",
    "S04bsu062_u:211_11": "tatra tāṃ samupāyātāṃ nāvaṃ vaṇiksamāśritām /",
    "S04bsu062_u:211_12": "tāmradvīpanivāsinyo rākṣasyoyo 'drākṣurambudhau //",
    "S04bsu062_u:211_13": "tatastābhiḥ sametyāśu rākṣasībhiḥ prabhaṃjanāḥ /",
    "S04bsu062_u:211_14": "utsṛṣṭāḥ kālikā vātāstannaukābhimukhā vavuḥ //",
    "S04bsu062_u:211_15": "tairāśu prahatā sā nau bhrāmyamānā pralolitā /",
    "S04bsu062_u:211_16": "tīvrātivegakallolo 'bhihatābhūdvibhinnitā /",
    "S04bsu062_u:211_17": "tadā te vaṇijaḥ sarve saṃtrāsābhihatāśayāḥ /",
    "S04bsu062_u:211_18": "hā daiveti vilapantastasthuḥ prāṇanirāśitāḥ //",
    "S04bsu062_u:211_19": "tadā sa sihaṃlo dṛṣṭvā taraṇiṃ tāṃ vibhinnitām /",
    "S04bsu062_u:211_20": "sarvāṃstān suhṛdo bhītān samālokyaivabravīt //",
    "S04bsu062_u:211_21": "bhavantaḥ kiṃ viṣādena daiva eva gatirbhavet /",
    "S04bsu062_u:211_22": "tattriratnasmṛtiṃ dhṛtvā dhairyamālambya tiṣṭhata //",
    "S04bsu062_u:211_23": "yadi daivādvipattiḥ syādatra tīrthādhipe 'mbudhau /",
    "S04bsu062_u:211_24": "dravyaiḥ sārdhaṃ vayaṃ sarve patitā nidhanaṃ gatāḥ //",
    "S04bsu062_u:211_25": "sarvapātakanirmuktāḥ pariśuddhatrimaṇḍalāḥ /",
    "S04bsu062_u:211_26": "sadgatau sukule jātā bhavema śrīguṇāśrayāaḥ //",
    "S04bsu062_u:211_27": "ityuktā tena te sarve tīrthikānāmupāsakāḥ /",
    "S04bsu062_u:211_28": "triratnasmaraṇaṃ dhātuṃ śraddadhurna kathaṃcana //",
    "S04bsu062_u:212_0": "[Gkv_170]",
    "S04bsu062_u:212_1": "sa eva siṃhalaḥ smṛtvā triratnaṃ śaraṇaṃ gatāḥ /",
    "S04bsu062_u:212_2": "dhyātvā nāma samuccārya tasthai saṃbodhimānasaḥ //",
    "S04bsu062_u:212_3": "tadāpi daivatasteṣāṃ kālikāvātaghātitā /",
    "S04bsu062_u:212_4": "kallolabhramaṇākrāntā naukābhūcchatakhaṇḍitā //",
    "S04bsu062_u:212_5": "sarve te vaṇijaścāpi vibhagnāśā vimohitāḥ /",
    "S04bsu062_u:212_6": "patitāstatra mahāmbhodhau saha dravyairnimajjitāḥ //",
    "S04bsu062_u:212_7": "tatra te vaṇijaḥ sarve nimagnānyapi daivataḥ /",
    "S04bsu062_u:212_8": "svasvabāhubalenaiva samuterustaṭāntikam //",
    "S04bsu062_u:212_9": "dṛṣṭvā tān vaṇijaḥ sarvāṃstīrāntikasamāgatān /",
    "S04bsu062_u:212_10": "tāmradvīpanivāsinyo rākṣasyaḥ saṃpramoditāḥ //",
    "S04bsu062_u:212_11": "divyakaumārikārupaṃ dhṛtvā sarvāḥ samāgatāḥ /",
    "S04bsu062_u:212_12": "tīre sthitvā samuttārya sarvānstānevamabruvan //",
    "S04bsu062_u:212_13": "mā bhaiṣṭa dhairyamālambya samāgamya taroradhaḥ /",
    "S04bsu062_u:212_14": "chāyāmāśritya sarvatra viśrāntuṃ tiṣṭhata kṣaṇam //",
    "S04bsu062_u:212_15": "ityevaṃ kathitaṃ tābhiḥ śrutvā te vaṇijastataḥ /",
    "S04bsu062_u:212_16": "gatvā campakavṛkṣasya chāyāyāṃ samupāśrayan //",
    "S04bsu062_u:212_17": "tatra viśramya te sarve saṃnirīkṣya parasparam /",
    "S04bsu062_u:212_18": "jñātīn smṛtvānuśocanto niśvasyaivaṃ babhāṣire //",
    "S04bsu062_u:212_19": "hā daiva kathamasmākaṃ vipattirbhavatīdṛśī /",
    "S04bsu062_u:212_20": "ka iha sāmprataṃ trātā hitārthī sadgatirbhavet //",
    "S04bsu062_u:212_21": "iti taiḥ kathitaṃ śrutvā sārthavāhaḥ sa siṃhalaḥ /",
    "S04bsu062_u:212_22": "sarvānstān trāsabhinnātmān samāśvāsyaivamabravīt //",
    "S04bsu062_u:212_23": "nāstyasmākamiha trātā ko hitārthī suhṛdgatiḥ /",
    "S04bsu062_u:212_24": "dharma eva bhavet trātā sarvatrāpi suhṛdgatiḥ //",
    "S04bsu062_u:212_25": "avaśyaṃbhāvino bhāvā bhavanti mahatāmapi /",
    "S04bsu062_u:212_26": "sarveṣāmapi jantūnāṃ sarvatrāpi na cānyathā //",
    "S04bsu062_u:212_27": "tadatra śraddhayā sarve triratnasya samāhitāḥ /",
    "S04bsu062_u:212_28": "smṛtvā nāma samuccārya dhyātvāpi bhajatānatāḥ //",
    "S04bsu062_u:213_0": "[Gkv_171]",
    "S04bsu062_u:213_1": "etadeva hi saṃsāre dharmamūlaṃ nigadyate /",
    "S04bsu062_u:213_2": "dharma eva hi sarvatra trātā bhartā suhṛdgatiḥ //",
    "S04bsu062_u:213_3": "evaṃ vijñāya sarve 'pi triratnasya samāhitāḥ /",
    "S04bsu062_u:213_4": "smṛtvā nāma samuccārya dhyātvāpi bhajatānatāḥ //",
    "S04bsu062_u:213_5": "iti tenoditaṃ śrutvā sarve te paribodhitāḥ /",
    "S04bsu062_u:213_6": "tīrthikā śrāvakā naiva triratnaṃ smartumīcchire //",
    "S04bsu062_u:213_7": "sa eva siṃhalaḥ smṛtvā triratnasya samāhitaḥ /",
    "S04bsu062_u:213_8": "dhyātvā nāma samuccārya tasthau saṃbodhimānasaḥ //",
    "S04bsu062_u:213_9": "tatastāḥ pramadāḥ kāntāḥ kumārikā manoramāḥ /",
    "S04bsu062_u:213_10": "sarvānstān vaṇijān dṛṣṭvā purasthā evamabruvan //",
    "S04bsu062_u:213_11": "vaiṣādyaṃ vaḥ kimatrāpi naiva cintyo hi duḥkhatā /",
    "S04bsu062_u:213_12": "yathepsitaṃ sukhaṃ bhuktvā saṃcaradhvaṃ yathecchayā //",
    "S04bsu062_u:213_13": "asmākaṃ svāmino naiva gatirvāpi na kaścana /",
    "S04bsu062_u:213_14": "parāyaṇo 'pi naivāsti bhartāpi na suhṛtpriyaḥ //",
    "S04bsu062_u:213_15": "tadyūyaṃ bhavatāsmākaṃ svāmino gatayo 'pi ca /",
    "S04bsu062_u:213_16": "parāyaṇāśca bhartāraḥ patayaḥ suhṛdaḥ priyāḥ //",
    "S04bsu062_u:213_17": "vidyante 'tra gṛhā ramyā bhogyāni vividhānyapi /",
    "S04bsu062_u:213_18": "pānāni surasānyevaṃ vastrāṇi vividhāni ca //",
    "S04bsu062_u:213_19": "sarvadravyāṇi ratnāni sarvāṇi bhūṣaṇānyapi /",
    "S04bsu062_u:213_20": "sarvartuphalapuṣpādiramyodyānavanānyapi //",
    "S04bsu062_u:213_21": "puṣkariṇyo 'pi santyatra divyagandhāmbupūritāḥ //",
    "S04bsu062_u:213_22": "tadatra kiṃ viṣādaṃ vaḥ saṃramadhvaṃ yathecchayā /",
    "S04bsu062_u:213_23": "yathākāmaṃ sukhaṃ bhuktvā saṃcaradhvaṃ pramoditāḥ //",
    "S04bsu062_u:213_24": "ityevaṃ kathitaṃ tābhirniśamya te vaṇigjanāḥ /",
    "S04bsu062_u:213_25": "sarve 'pi tāḥ samālokya vismayaṃ samupāyayuḥ //",
    "S04bsu062_u:213_26": "tatastāḥ pramadāḥ sarvān matvā tān kāmamohitān /",
    "S04bsu062_u:213_27": "ekaikaṃ puruṣaṃ dhṛtvā svasvagehaṃ nyaveśayan //",
    "S04bsu062_u:213_28": "tāsāṃ vṛddhāpi yā kāntā sā dṛṣṭvā samupāsṛtā /",
    "S04bsu062_u:213_29": "siṃhalaṃ taṃ samādāya svālayaṃ saṃnyaveśayat /",
    "S04bsu062_u:214_0": "[Gkv_172]",
    "S04bsu062_u:214_1": "atha tāḥ pramadāḥ sarvān svān svāṃstān svāmino mudā /",
    "S04bsu062_u:214_2": "svasvālaye pratiṣṭhāpya divyabhogairatarpayan //",
    "S04bsu062_u:214_3": "tatastān bhogasaṃtṛptān sarvānstāḥ pramadāśayāḥ /",
    "S04bsu062_u:214_4": "rahikrīḍārasābhogaiḥ santarpayitumārabhan //",
    "S04bsu062_u:214_5": "evaṃ te vaṇijaḥ sarve bhuktvā bhojyaṃ yathepsitam /",
    "S04bsu062_u:214_6": "saṃkrīḍitvā yathākāmaṃ saṃcarite pramoditāḥ //",
    "S04bsu062_u:214_7": "evaṃ bhuktvā yathākāmaṃ ramitvā te divāniśam /",
    "S04bsu062_u:214_8": "mahānandasukhāsaktāḥ saptāhāni vyalaṃghayan //",
    "S04bsu062_u:214_9": "athāpare kṣapāyāṃ sa siṃhalaḥ /",
    "S04bsu062_u:214_10": "triratnasmṛtimādhāya tasthau dhyānasamāhitaḥ //",
    "S04bsu062_u:214_11": "tadā tatrālaye dīpaḥ saṃpradīptamahojjvalaḥ /",
    "S04bsu062_u:214_12": "rākṣasyāṃ nidritāyāṃ sa prāhasan saṃprabhāsayan //",
    "S04bsu062_u:214_13": "taṃ pradīptaṃ hasantaṃ sa dṛṣṭvātivismitāśayaḥ /",
    "S04bsu062_u:214_14": "suciraṃ saṃnirīkṣyaivaṃ dhyātvā caivaṃ vyacintayat //",
    "S04bsu062_u:214_15": "aho citraṃ kimarthe 'yaṃ pradīpo yatprahasyate /",
    "S04bsu062_u:214_16": "evaṃ hi hasito dīpo dṛṣṭo naiva śruto 'pi na //",
    "S04bsu062_u:214_17": "iti dhyātvā ciraṃ paśyan siṃhalaḥ sa samutthitaḥ /",
    "S04bsu062_u:214_18": "samupāśritya taṃ natvā papracchaivaṃ kṛtāṃjaliḥ //",
    "S04bsu062_u:214_19": "kimarthaṃ hasase dīpa tadatra me samādiśa /",
    "S04bsu062_u:214_20": "ko 'tra dīpe praviṣṭo hi mayā na jñāyate bhavān //",
    "S04bsu062_u:214_21": "iti tenābhiṃsaṃpṛṣṭe pradīpaḥ sa samujjvalan /",
    "S04bsu062_u:214_22": "siṃhalaṃ taṃ samāmantrya prahasannevamabravīt //",
    "S04bsu062_u:214_23": "siṃhala kiṃ na jānāsi rākṣasīyaṃ na mānuṣī /",
    "S04bsu062_u:214_24": "ramitvāpi yathākāmaṃ bhakṣettvāṃ naiva saṃśayaḥ //",
    "S04bsu062_u:214_25": "sarvāstāḥ pramadāḥ kāntā rākṣasyo naiva mānavāḥ /",
    "S04bsu062_u:214_26": "sarvāṃstāṃstvatsahāyāṃśca bhakṣiṣyanti na saṃśayaḥ //",
    "S04bsu062_u:214_27": "iti dīpasamākhyāutaṃ śrutvā bhītaḥ sa siṃhalaḥ /",
    "S04bsu062_u:214_28": "kimidaṃ satyamevaṃ syāditi taṃ paryapṛcchata //",
    "S04bsu062_u:215_0": "[Gkv_173]",
    "S04bsu062_u:215_1": "satyameva pradipeyaṃ rākṣasī yanna mānuṣī /",
    "S04bsu062_u:215_2": "kathaṃ bhavān vijānāsi satyametat samādiśa //",
    "S04bsu062_u:215_3": "iti saṃprārthite tena sa pradīpaḥ punarhasan /",
    "S04bsu062_u:215_4": "siṃhalaṃ sārthavāhaṃ taṃ samāmantryaivamādiśat //",
    "S04bsu062_u:215_5": "satyametanmayakhyātaṃ yadi na tvaṃ pratīcchasi /",
    "S04bsu062_u:215_6": "dakṣiṇasyāṃ mahāraṇye gatvā paśya tvamātmanā //",
    "S04bsu062_u:215_7": "tatrāraṇye mahaddurge āyasakoṭṭa uccake /",
    "S04bsu062_u:215_8": "vaṇikśatasahastrāṇi prakṣipya sthāpitāni hi //",
    "S04bsu062_u:215_9": "kecijjīvanti kecicca mṛtāḥ kecicca bhakṣitāḥ /",
    "S04bsu062_u:215_10": "asthīni cāvakīrṇānnipratiṇi samantataḥ //",
    "S04bsu062_u:215_11": "tatra gatvā samālokya sarvametanmayoditam /",
    "S04bsu062_u:215_12": "satyaṃ vā yadi vā 'satyaṃ śraddadhyā me vacastadā //",
    "S04bsu062_u:215_13": "ityevaṃ tadupākhyātaṃ śrutvā sa paribodhitaḥ /",
    "S04bsu062_u:215_14": "tatra gatvā tathā draṣṭuṃ sarvametastamutsukaḥ //",
    "S04bsu062_u:215_15": "prasuptāṃ rākṣasīṃ mohajālanidrāvṛtendriyām /",
    "S04bsu062_u:215_16": "kṛtvā candraprabhaṃ khaḍgaṃ dhṛtvā saṃprasthito drutam //",
    "S04bsu062_u:215_17": "tato gacchan sa ekākī niśīye saṃvilokayan /",
    "S04bsu062_u:215_18": "dakṣiṇasyāṃ mahāraṇye durgame samupācarat //",
    "S04bsu062_u:215_19": "tatrātyucce mahakoṭṭamayaḥprākārasaṃvṛtam /",
    "S04bsu062_u:215_20": "gavākṣadvāre niryūhavīhīnaṃ lokasaṃskṛtam //",
    "S04bsu062_u:215_21": "taṃ dṛṣṭvā samupāsṛtya paribhramansamantataḥ /",
    "S04bsu062_u:215_22": "lokaviṣādavailāpyaṃ śrutvā sa vismayākulaḥ //",
    "S04bsu062_u:215_23": "tatra campakavṛkṣāgramārehya sa samāśritaḥ /",
    "S04bsu062_u:215_24": "mahotkāśaravo naiva nājuhāva tadāśritān //",
    "S04bsu062_u:215_25": "bhavantaḥ ke kiyanto 'tra prakṣiptāḥ kena niśritāḥ /",
    "S04bsu062_u:215_26": "kiṃ bhuktvā vasathātrāpi tatsarvaṃ vaktumarhatha //",
    "S04bsu062_u:215_27": "iti taduktamākarṇya tatrasthāste vaṇigjanāḥ /",
    "S04bsu062_u:215_28": "vṛkṣaśākhāgramāruḍhaṃ tamālokyaivamabruvan //",
    "S04bsu062_u:216_0": "[Gkv_174]",
    "S04bsu062_u:216_1": "kastvaṃ bho kathamāyāsi kasmādihāgataḥ kutaḥ /",
    "S04bsu062_u:216_2": "sarvametat pravṛttāntaṃ samupākhātumarhati //",
    "S04bsu062_u:216_3": "iti taduktamākarṇya sāarthavāhaḥ sa siṃhalaḥ /",
    "S04bsu062_u:216_4": "tatrasthāṃstān janān sarvān samāmantryaivamabravīt //",
    "S04bsu062_u:216_5": "siṃhalaḥ sārthavāho 'haṃ jambūdvīpādihāgataḥ /",
    "S04bsu062_u:216_6": "gantuṃ ratnākare 'mbhodhau vaṇikpaṃcaśataiḥ saha //",
    "S04bsu062_u:216_7": "abdhimadhye mahāvātairhatā naukā vikhaṇḍitā /",
    "S04bsu062_u:216_8": "udake patitāssarve vayumuttīrya bāhubhiḥ //",
    "S04bsu062_u:216_9": "tīramāsādya vṛkṣasya chāyāyāṃ samupāśritāḥ /",
    "S04bsu062_u:216_10": "svadeśamanuśocanto nyaṣīdāma viṣāditāḥ //",
    "S04bsu062_u:216_11": "tatrātisundarīkāntāḥ kumārikā manoharāḥ /",
    "S04bsu062_u:216_12": "tāḥ sarvāḥ purato 'smākaṃ samāśrityaivamabruvan //",
    "S04bsu062_u:216_13": "mā bhaiṣṭa kiṃ viṣādaṃ vā dhairyamālambya tiṣṭhata /",
    "S04bsu062_u:216_14": "sarvāsāmapi hyasmākaṃ kaścit svāmī na vidyate //",
    "S04bsu062_u:216_15": "tadyūyaṃ svāmino 'smākaṃ bhūtvā bhuktvā yathepsitam /",
    "S04bsu062_u:216_16": "yathākāmaṃ ramitveha saṃcaradhvaṃ sadā sukham //",
    "S04bsu062_u:216_17": "ityasmānālokya sarvāstān sarvānasmān vimohitān /",
    "S04bsu062_u:216_18": "ekaikaṃ svāminaṃ dhṛtvā svāsvālayaṃ nyaveśayan //",
    "S04bsu062_u:216_19": "tatrāsmān yathākāmaṃ bhojayitvātyamodayan /",
    "S04bsu062_u:216_20": "yathecchayā ramitvāpi cārayanti sadā sukham //",
    "S04bsu062_u:216_21": "ityevaṃ mahadāścaryaṃ sukhaṃ bhuktvātivismitaḥ /",
    "S04bsu062_u:216_22": "kimatra viṣaye vṛttamiti draṣṭumihāvraje //",
    "S04bsu062_u:216_23": "iti tena samākhyātaṃ śrutvā te 'pi vaṇigjanāḥ /",
    "S04bsu062_u:216_24": "sarve svakaṃ pravṛttāntaṃ kathitvā taṃ vyanodayan //",
    "S04bsu062_u:216_25": "yatkhalu sārthavāho 'si jānīhi tābhi rākṣasīḥ /",
    "S04bsu062_u:216_26": "tadatra ratisaṃraktā mā tiṣṭhāśu vraja svaṃ puram //",
    "S04bsu062_u:216_27": "vayamapyevamambhodhau patitā vyasanitāstathā /",
    "S04bsu062_u:216_28": "rākṣasībhiḥ samuttārtya svasvagṛhe niveśitāḥ //",
    "S04bsu062_u:217_0": "[Gkv_175]",
    "S04bsu062_u:217_1": "bhojayitvā yathākāmaṃ ramitvāpi yathecchayā /",
    "S04bsu062_u:217_2": "vinodya svavaśe sthāpya saṃcāritāḥ sukhe sadā //",
    "S04bsu062_u:217_3": "yadā yūyamiha prāptāstada tābhirvayaṃ drutam /",
    "S04bsu062_u:217_4": "koṭe 'tra sarva ānīya prakṣiptā bandhanālaye //",
    "S04bsu062_u:217_5": "gṛhītvāmībhirassmākaṃ rākṣasībhirdivāniśam /",
    "S04bsu062_u:217_6": "khāditvā puruṣān nityaṃ saṃcaryante yathecchayā //",
    "S04bsu062_u:217_7": "yūyamapi tathāmībhī rākṣasībhiryathecchayā /",
    "S04bsu062_u:217_8": "gṛhītvātra pratikṣiptā bhakṣiṣyadhve na saṃśayaḥ //",
    "S04bsu062_u:217_9": "ityavaśyaṃ bhavedevaṃ vijñāya sahasā bhavān /",
    "S04bsu062_u:217_10": "sarvān sārthān samāhūya svadeśaṃ drutam //",
    "S04bsu062_u:217_11": "yadītaḥ sahasā yūyaṃ sarve gacchata sāṃpratam /",
    "S04bsu062_u:217_12": "kuśalaṃ vā bhavennaivaṃ yadi sarve vinakṣyatha //",
    "S04bsu062_u:217_13": "iti taduktamākarṇya siṃhalaṃ sa prabodhitaḥ /",
    "S04bsu062_u:217_14": "avatīrya drutaṃ vṛkṣāt sahasā svālayaṃ yayau //",
    "S04bsu062_u:217_15": "tatra ratikaraṃ dīpamuddīptaṃ taṃ samīkṣya saḥ /",
    "S04bsu062_u:217_16": "sāṃjaliḥ praṇatiṃ kṛtvā purataḥ samupāśrayat //",
    "S04bsu062_u:217_17": "taṃ purasthaṃ samālokya pradīpaḥ sa samujjvalan /",
    "S04bsu062_u:217_18": "sādho satyaṃ tvayā dṛṣṭamityevaṃ samapṛcchata //",
    "S04bsu062_u:217_19": "iti dīpoditaṃ śrutvā punarāha sa vismitaḥ /",
    "S04bsu062_u:217_20": "sarvaṃ satyaṃ mayā dṛṣṭamādiṣṭaṃ bhavatā yathā //",
    "S04bsu062_u:217_21": "kimupāyamihāpyasti yenetaḥ sahasā punaḥ /",
    "S04bsu062_u:217_22": "jambūdvīpaṃ gamiṣyāma tatsamādeṣṭumarhati //",
    "S04bsu062_u:217_23": "iti saṃprārthite tena sa pradīpaḥ samujjvalan /",
    "S04bsu062_u:217_24": "prahasaṃstaṃ samāśvasya punarevamupādiśat //",
    "S04bsu062_u:217_25": "tadupāyamihāpyasti yenetaḥ sahasā vrajeḥ /",
    "S04bsu062_u:217_26": "jambūdvīpaṃ punargantuṃ yadīcchasi śṛṇuṣva tat //",
    "S04bsu062_u:217_27": "atra tīre mahāmbhodheḥ suvarṇabālukāsthale /",
    "S04bsu062_u:217_28": "bālāho 'śvo mahā..tro vidyate karuṇātmakaḥ //",
    "S04bsu062_u:218_0": "[Gkv_176]",
    "S04bsu062_u:218_1": "sa śvetā auṣadhīrbhuktvā prāvartya parivartya ca /",
    "S04bsu062_u:218_2": "samutthāya svamātmānaṃ pracchoḍitvaivamālapet //",
    "S04bsu062_u:218_3": "ka ito 'bdhiṃ samuttirya gantumicchanti ye punaḥ /",
    "S04bsu062_u:218_4": "svadeśaṃ me samāruhya pṛṣṭhe tiṣṭhantu te dṛḍham //",
    "S04bsu062_u:218_5": "yadi gantuṃ tavecchāsti jambūdvīpamitaḥ punaḥ /",
    "S04bsu062_u:218_6": "tatra gatvāśvarājaṃ taṃ natvā saṃprārthayādarāt //",
    "S04bsu062_u:218_7": "vayamicchāmahe gantuṃ jambūdvipamitaḥ punaḥ /",
    "S04bsu062_u:218_8": "tadasmān kṛpayā sarvān saṃprāpayimarhati //",
    "S04bsu062_u:218_9": "tataḥ so 'śvo mahābhijñaḥ sarvān yuṣmānito drutam /",
    "S04bsu062_u:218_10": "svapṛṣṭhena samāvāhya pāre 'bdheḥ prāpayiṣyati //",
    "S04bsu062_u:218_11": "ityevaṃ samupādiśya sa dīpo 'ntarhito 'bhavat /",
    "S04bsu062_u:218_12": "so 'pi śayanamāruhya rākṣasyā śayito 'bhavat //",
    "S04bsu062_u:218_13": "tadaṃgaśītatvaṃ spṛṣṭā vibuddhā sā niśācarī /",
    "S04bsu062_u:218_14": "kathaṃ te śītalaṃ dehamityevaṃ paryapṛcchata //",
    "S04bsu062_u:218_15": "tacchrutvā sārthavāho 'sau siṃhalo bhītamānasaḥ /",
    "S04bsu062_u:218_16": "tāṃ kāntāṃ pramadāmevaṃ prabodhayitumabravīt //",
    "S04bsu062_u:218_17": "kānte 'haṃ nirgato gehāmmulamūtraṃ visṛjya ca /",
    "S04bsu062_u:218_18": "āgamya śayitastena śītalitā tanu mama //",
    "S04bsu062_u:218_19": "iti tāṃ mithyayā kāntāṃ bodhiyitvāpi śaṃkitaḥ /",
    "S04bsu062_u:218_20": "siṃhalaḥ sa viṣaṇṇātmā tasthau nidrāparāṅmukhaḥ //",
    "S04bsu062_u:218_21": "tataḥ sa prātarutthāya sarvāṃstān vaṇijaḥ sattvān /",
    "S04bsu062_u:218_22": "samāhūya bahirdeśe gatvā yānamupāśrayat /",
    "S04bsu062_u:218_23": "tathā te vaṇijaścāpi sarve tatra samāśritāḥ /",
    "S04bsu062_u:218_24": "parasparaṃ samābhāṣya saṃtasthire 'bhinanditāḥ //",
    "S04bsu062_u:218_25": "tatra tān vaṇijaḥ sarvān nirviśaṃkābhinanditān /",
    "S04bsu062_u:218_26": "siṃhalaḥ sa samālokya samāmantryaivamabravīt //",
    "S04bsu062_u:218_27": "bhavantaḥ praṣṭumicchāmi satyaṃ bhāṣantu nānyathā /",
    "S04bsu062_u:218_28": "kidṛksnehopacārairvaḥ kāntāḥ saṃmānayanti hi //",
    "S04bsu062_u:219_0": "[Gkv_177]",
    "S04bsu062_u:219_1": "iti taduktamākarṇya tatraoko 'tipragalbhitaḥ /",
    "S04bsu062_u:219_2": "siṃhalaṃ taṃ samālokya saharṣamevamabravīt //",
    "S04bsu062_u:219_3": "dhanyo 'smi sārthavāhātra bhāgyena preritaḥ khalu /",
    "S04bsu062_u:219_4": "īdṛgbhogyamahatsaukhyaṃ manye svarge 'pi durlabham //",
    "S04bsu062_u:219_5": "yanme kāntā subhadrāṃgī susnehopacāriṇī /",
    "S04bsu062_u:219_6": "yathecchā surasairbhogyairmānayanti divāniśam //",
    "S04bsu062_u:219_7": "tathānyaḥ prāvadattatra maharsaukhyamihāptavān /",
    "S04bsu062_u:219_8": "bhāgyena prerito 'trāhamīdṛksaukhyaṃ kuhāpi na //",
    "S04bsu062_u:219_9": "yanme kāntā varairbhogyaistoṣayitvā divāniśam /",
    "S04bsu062_u:219_10": "ramayantī yathākāmaṃ mānayantī samādarāt //",
    "S04bsu062_u:219_11": "tathāparo vaṇikprāha dhanyo 'hamatībhāgyavān /",
    "S04bsu062_u:219_12": "īdṛksampanmahatsaukhyaṃ lapsye kutra kathaṃ kadā /",
    "S04bsu062_u:219_13": "īdṛk mahattaraṃ saukhyaṃ manye svarge 'pi durlabham //",
    "S04bsu062_u:219_14": "yanme snehavatī bhāryā divyavastrādibhūṣaṇaiḥ /",
    "S04bsu062_u:219_15": "maṇḍayitvā yathākāmaṃ ramayitvā divāniśam //",
    "S04bsu062_u:219_16": "yathābhilaṣitairbhogyaissantarpya pratipāti mām /",
    "S04bsu062_u:219_17": "tathānyo 'pi vaṇikprāha bhāgyenehāhamāptavān //",
    "S04bsu062_u:219_18": "yadīdṛk mahadaiśvaryaṃ saṃpattirlapsyate kutaḥ //",
    "S04bsu062_u:219_19": "svarge 'pi durlabhaṃ manye kutrātra pṛthivītale /",
    "S04bsu062_u:219_20": "yanme bhāryā manoramyā kāntā divyātisundarī //",
    "S04bsu062_u:219_21": "vividhadinyasaurabhyagandhadravyairdivāśam /",
    "S04bsu062_u:219_22": "anulipya yathākāmaṃ kriḍayati samādarāt //",
    "S04bsu062_u:219_23": "bhojanairvividhāsvādaiḥ pānairdivyāmṛtāttamaiḥ /",
    "S04bsu062_u:219_24": "vastraiśca vividhaiḥ kāmyairbhūṣaṇairvividhairapi //",
    "S04bsu062_u:219_25": "maṇḍayitvā yathākāmaṃ bhojayitvā divāniśam /",
    "S04bsu062_u:219_26": "yathābhilaṣitaiḥ saukhyaiḥ ramayantyabhipāti mām //",
    "S04bsu062_u:219_27": "evaṃ te vaṇijyaḥ sarve svasvabhāryākṛtādaram /",
    "S04bsu062_u:219_28": "snehopacārasatsaukhyaṃ nivedhaivaṃ babhāṣire //",
    "S04bsu062_u:220_0": "[Gkv_178]",
    "S04bsu062_u:220_1": "aho bhāgyaṃ tadasmākaṃ yadiha preṣitā vayam /",
    "S04bsu062_u:220_2": "īdṛksaṃpanmahatsaukhyaṃ svarge 'pi durlabhaṃ khalu //",
    "S04bsu062_u:220_3": "tadihaiva sadā bhuktvā yathākāmaṃ caremahi /",
    "S04bsu062_u:220_4": "jambūdvīpe punargantuṃ notsahema kadācana //",
    "S04bsu062_u:220_5": "kimīdṛksukhasaṃpattirhitvā yāsyāmahe vayam /",
    "S04bsu062_u:220_6": "svadeśe 'pi purnagatvā kiṃ kiṃ bhokṣyāmahe sukham //",
    "S04bsu062_u:220_7": "kutredṛgguṇasaṃpannā divyakāntā manoramāḥ /",
    "S04bsu062_u:220_8": "sarvavidyākalābhijñā labhyante durlabhā bhuvi //",
    "S04bsu062_u:220_9": "etāḥ kāntāḥ subhadrāṃgāḥ svāmisneho 'nucārikāḥ /",
    "S04bsu062_u:220_10": "hitvā gatcā svadeśe 'pi kiṃ sthitvā svajanaiḥ saha //",
    "S04bsu062_u:220_11": "dhanyāste puruṣā martyāḥ kāntābhirye sadā ratāḥ /",
    "S04bsu062_u:220_12": "yathākāmaṃ sukhaṃ bhuktvā saṃcarante yathecchayā //",
    "S04bsu062_u:220_13": "evaṃ śrīguṇasaṃpannā divyakāntāsahāratāḥ /",
    "S04bsu062_u:220_14": "yāvajjīvaṃ sukhaṃ bhuktvā saṃtiṣṭhemahi sarvadā //",
    "S04bsu062_u:220_15": "jambūdvipe punargantuṃ nābhīcchāmaḥ kadāpi hi /",
    "S04bsu062_u:220_16": "kiṃ lapsyāmaha etādṛk mahatsaukhyaṃ kadā katham //",
    "S04bsu062_u:220_17": "ityevaṃ taiḥ samākhyātaṃ sarvairapi niśamya saḥ /",
    "S04bsu062_u:220_18": "siṃhalastān samālokya niṣśvasannevamabravīt //",
    "S04bsu062_u:220_19": "bhavantaḥ śrūyatāṃ vākyaṃ yanmayā satyamucyate /",
    "S04bsu062_u:220_20": "yadi bhadre 'sti vāṃchā vaḥ tatkurudhvaṃ yathoditam //",
    "S04bsu062_u:220_21": "iti tenoditaṃ śrutvā sarve te vismatāśayāḥ /",
    "S04bsu062_u:220_22": "siṃhalaṃ sārthavāhaṃ taṃ samālokyaivamabruvan //",
    "S04bsu062_u:220_23": "kiṃ vākyaṃ samupākhyāhi yadi bhadre samīhasi /",
    "S04bsu062_u:220_24": "bhavatā yatsamādiṣṭaṃ kariṣyāmastathā vayam //",
    "S04bsu062_u:220_25": "iti taiḥ kathitaṃ sarvaiḥ śrutvā sa siṃhalaḥ sudhīḥ /",
    "S04bsu062_u:220_26": "sarvāṃstān vaṇijaḥ sārthān saṃpaśyannevamabravīt //",
    "S04bsu062_u:220_27": "sarvaiḥ satya samādhāya samayaṃ dhāsyate yadi /",
    "S04bsu062_u:220_28": "tadāhamupadekṣyāmi satyametadyathāśrutam //",
    "S04bsu062_u:221_0": "[Gkv_179]",
    "S04bsu062_u:221_1": "iti tenoditaṃ śrutvā sarve 'pi te 'tivismitāḥ /",
    "S04bsu062_u:221_2": "kiṃ samayaṃ dhariṣyāmastadādiśeti cābruvan //",
    "S04bsu062_u:221_3": "etattaiḥ kathite sarvaiḥ sārthavāhaḥ sa siṃhalaḥ /",
    "S04bsu062_u:221_4": "sarvāṃstān vaṇijaḥ saṃghān samālokyaivamabravīt //",
    "S04bsu062_u:221_5": "bhavantaḥ śrūyatāṃ sarvaiḥ samayamuditaṃ mayā /",
    "S04bsu062_u:221_6": "naitatkenāpi vaktavyaṃ bhāryāyāḥ purato 'pi vaḥ //",
    "S04bsu062_u:221_7": "kaścidbhāṣeta bhāryāyāḥ purā yadi pramādataḥ /",
    "S04bsu062_u:221_8": "tadā sarve vayaṃ hyatra vrajema nidhanaṃ khalu //",
    "S04bsu062_u:221_9": "iti satyaṃ samādhāya samayaṃ dhātumarhatha /",
    "S04bsu062_u:221_10": "yadi saṃdhāryate satyaṃ sarveṣāmapi bhadratā //",
    "S04bsu062_u:221_11": "iti taduktamākarṇya sarve 'pi te vaṇigjanāḥ /",
    "S04bsu062_u:221_12": "satyametaddhariṣyāmaḥ samādiśeti cābruvan //",
    "S04bsu062_u:221_13": "iti sarvai samākhyātaṃ śrutvā sa siṃhalaḥ sudhīḥ /",
    "S04bsu062_u:221_14": "sarvāṃstān vaṇijaḥ saṃghān saṃpaśyannevamabravīt //",
    "S04bsu062_u:221_15": "śṛṇudhvaṃ dhairyamālambya tiṣṭhata mā viṣīdata /",
    "S04bsu062_u:221_16": "imā hi pramadāḥ sarvā rākṣasyo naiva mānuṣāḥ //",
    "S04bsu062_u:221_17": "iti satyaṃ mayākhyātaṃ śrutvā sarve 'pi bodhitāḥ /",
    "S04bsu062_u:221_18": "kaścidapi svabhāryāyāḥ purato vaktumarhati //",
    "S04bsu062_u:221_19": "iti tena samākhyātaṃ śrutvā sarve vaṇigjanāḥ /",
    "S04bsu062_u:221_20": "bhītisaṃtrasitātmānaḥ kṣaṇaṃ tasthurvimohitāḥ //",
    "S04bsu062_u:221_21": "tataste vaṇījaḥ sarve saṃtrāsābhihatāśayāḥ /",
    "S04bsu062_u:221_22": "siṃhalaṃ sārthavāhaṃ taṃ samālokyaivamabruvan //",
    "S04bsu062_u:221_23": "sārthavāha kathaṃ jñātaṃ kutra dṛṣṭaṃ śrutaṃ tvayā /",
    "S04bsu062_u:221_24": "etāḥ kāntā na mānuṣyo rākṣasya iti tadvada //",
    "S04bsu062_u:221_25": "yadyetā naiva mānuṣyo rākṣasya eva tatkatham /",
    "S04bsu062_u:221_26": "asmākaṃ ka iha trātā gatirvā syātparāyaṇaḥ //",
    "S04bsu062_u:221_27": "yadyetatsatyameveha tiṣṭhemahi kathaṃ vayam /",
    "S04bsu062_u:221_28": "palāyemahi kutretastadupāyamupādiśa //",
    "S04bsu062_u:222_0": "[Gkv_180]",
    "S04bsu062_u:222_1": "iti taiḥ kathitaṃ śrutvā sārthavāhaḥ sa siṃhalaḥ /",
    "S04bsu062_u:222_2": "sarvānstān vaṇijaḥ saṃghān samāśvāsyaivamabranīt //",
    "S04bsu062_u:222_3": "satyameva mṛṣā naiva tathāpi mā viṣīdata /",
    "S04bsu062_u:222_4": "upāyaṃ vidyate 'trāpi tacchṛṇudhvaṃ mayoditam //",
    "S04bsu062_u:222_5": "yo 'śvājo 'tra bālāho nāma tīre mahodadheḥ /",
    "S04bsu062_u:222_6": "sthitaḥ sattvānukampārthaṃ sa naḥ trātā gatirbhavet //",
    "S04bsu062_u:222_7": "sa tiṣṭhedudhestīre suvarṇabālukāsthale /",
    "S04bsu062_u:222_8": "āvartya parivarttāpi bhuktvā śvetā mahoṣadhīḥ //",
    "S04bsu062_u:222_9": "tatra gatvā vayaṃ sarva upasarema vanditum /",
    "S04bsu062_u:222_10": "saṃpaśyetkaruṇātmā sa sarvānasmānupāsṛtān //",
    "S04bsu062_u:222_11": "dṛṣṭvāsmān sa samutthāya pracchādayet svamāśrayam /",
    "S04bsu062_u:222_12": "ko 'tra pāramito gantuṃ icchantīti vadet tridhā //",
    "S04bsu062_u:222_13": "tadā sarve vayaṃ natvā tamevaṃ prārthayemahi /",
    "S04bsu062_u:222_14": "icchāmahe ito gantuṃ pāraṃ tatsahasā naya //",
    "S04bsu062_u:222_15": "ityasmatprārthita śrutvā sarvānasmān svapṛṣṭhake /",
    "S04bsu062_u:222_16": "āropya samasottīrya nayet pāraṃ mahodadheḥ //",
    "S04bsu062_u:222_17": "sa evāsmākamiha trātā gatirnānyo hi vidyate /",
    "S04bsu062_u:222_18": "tadvayamaśvarājaṃ taṃ natvaivaṃ prārthayemahi //",
    "S04bsu062_u:222_19": "etadupāyamatrāpi vidyate 'smatparāyaṇe /",
    "S04bsu062_u:222_20": "kaścidetatsvabhāryāyā vaktuṃ naivārhati dhruvam //",
    "S04bsu062_u:222_21": "pramodādyadi bhāryāyāḥ snehāt kaścidvadetpuraḥ /",
    "S04bsu062_u:222_22": "rākṣasyo 'smānstada sarvān bhakṣiṣyante na saṃśayaḥ //",
    "S04bsu062_u:222_23": "iti sneho 'sti jīve vo dhṛtvaitatsamayaṃ dṛḍham /",
    "S04bsu062_u:222_24": "kasyāścitpurataḥ kiṃcidvaktavyaṃ naiva kenacit //",
    "S04bsu062_u:222_25": "iti tenoditaṃ śrutvā sarve 'pi te vaṇigjanāḥ /",
    "S04bsu062_u:222_26": "mṛtyutrāsāhatātmānaḥ siḥhalamevamabruvan //",
    "S04bsu062_u:222_27": "sārthavāha bhavannāthastrātā mitraṃ suhṛdgatiḥ /",
    "S04bsu062_u:222_28": "asmākaṃ nāparaḥ kaścittadanvāhartumarhati //",
    "S04bsu062_u:223_0": "[Gkv_181]",
    "S04bsu062_u:223_1": "kasmindine gamiṣyāma itastīre mahodadheḥ /",
    "S04bsu062_u:223_2": "yatra tiṣṭhedaśvarāja iti satyaṃ samādiśa //",
    "S04bsu062_u:223_3": "ityuktaṃ tairniśamyāsau sārthavāho nirīkṣya tān /",
    "S04bsu062_u:223_4": "ito 'hina tṛtīye 'vaśyaṃ gacchemahīti cābravīt //",
    "S04bsu062_u:223_5": "na kasyāścitpuraḥ kaścatsatyametadvadenna hi /",
    "S04bsu062_u:223_6": "gopanīyaṃ prayatnena tridheti so 'bravīt punaḥ //",
    "S04bsu062_u:223_7": "iti saṃmatamādhāya sarve 'pi te vaṇigjanāḥ /",
    "S04bsu062_u:223_8": "tatpure punarāgatya svasvālayaṃ samāviśat //",
    "S04bsu062_u:223_9": "tatra tāḥ pramadāḥ kāntā dṛṣṭvā tān svagṛhāgatān /",
    "S04bsu062_u:223_10": "svaṃ svaṃ svāmitanamālokya papracchurevamādarāt //",
    "S04bsu062_u:223_11": "kutra bhavān prayāto 'tra samāyāto 'si sāmpratam /",
    "S04bsu062_u:223_12": "satyametat samākhyāhi yadi sneho 'sti te mayi //",
    "S04bsu062_u:223_13": "iti bhāryoditaṃ śrutvā sarve 'pi te vaṇigjanāḥ /",
    "S04bsu062_u:223_14": "deśādbahirvayaṃ gatvāgatāḥ sma iti cābruvan //",
    "S04bsu062_u:223_15": "etacchrutvā ca tāḥ kāntāḥ sarvāḥ svaṃ svaṃ priyaṃ mudā /",
    "S04bsu062_u:223_16": "samīkṣya samupāsīnāḥ papracchurevamādarāt //",
    "S04bsu062_u:223_17": "dṛṣṭaṃ kiṃ mahadudyānaṃ dṛṣṭaṃ vāpi sarovaram /",
    "S04bsu062_u:223_18": "falapuṣpābhinamrāśca dṛṣṭāḥ kiṃ pādapā api //",
    "S04bsu062_u:223_19": "iti bhāryoditaṃ śrutvā sarve 'pi te vaṇigjanāḥ /",
    "S04bsu062_u:223_20": "kiṃcinna dṛśyate 'smābhiriti pratyuttaraṃ daduḥ //",
    "S04bsu062_u:223_21": "tacchrutvā pramadāḥ sarvāḥ samīkṣya tā svakaṃ priyam /",
    "S04bsu062_u:223_22": "saṃprahāsaṃ kurvantyaḥ punarevaṃ babhāṣire //",
    "S04bsu062_u:223_23": "kathaṃ na dṛśyate 'trāsti mahodyānaṃ sarovaram /",
    "S04bsu062_u:223_24": "vividhāstaravaḥ santi falapuṣpabharānatāḥ //",
    "S04bsu062_u:223_25": "aho yūyaṃ gatāḥ kutra dṛśyante na kathaṃ khalu /",
    "S04bsu062_u:223_26": "etatsatyaṃ samākhyāhi yadi priyāsmyahaṃ tava //",
    "S04bsu062_u:223_27": "etacchrutvāpi te sarve vaṇijaḥ svasvapriyāṃ prati /",
    "S04bsu062_u:223_28": "prahasan saṃnirīkṣyāpi punarevaṃ babhāṣire //",
    "S04bsu062_u:224_0": "[Gkv_182]",
    "S04bsu062_u:224_1": "ito 'hni tṛtīye 'vaśyaṃ tadudyānaṃ sarovaram /",
    "S04bsu062_u:224_2": "sarvānapi tarun drṣṭuṃ gamiṣyāmo vayaṃ priye //",
    "S04bsu062_u:224_3": "tāni sarvāṇi saṃvīkṣya gṛhītvāpi falāni ca /",
    "S04bsu062_u:224_4": "puṣpāṇyapi samāhṛtya samāyāsyāmahe drutam //",
    "S04bsu062_u:224_5": "tacchrutvā tāstathetyuktvā sarvāḥ svaṃ svaṃ ptriyaṃ mudā /",
    "S04bsu062_u:224_6": "yathābhilaṣitāirbhogyaiḥ sādaraṃ samatoṣayan //",
    "S04bsu062_u:224_7": "bhuktvā te 'pi yathākāmaṃ sarvaiḥ saṃtoṣitā apio /",
    "S04bsu062_u:224_8": "dirghocchvāsaṃ samutsṛjya tasthuḥ kṣaṇaṃ viṣāditāḥ //",
    "S04bsu062_u:224_9": "tadṛṣṭvā pramadāstāśca sarvāḥ svasvaprabhuṃ prati /",
    "S04bsu062_u:224_10": "kimucchvāsaṃ samutsṛṣṭaṃ vadeti prāvadat punaḥ //",
    "S04bsu062_u:224_11": "svadeśaviṣayaṃ smṛtvā samucchvāsaṃ samutthitam /",
    "S04bsu062_u:224_12": "iti svasvapriyāste sarve 'pi purato 'vadan //",
    "S04bsu062_u:224_13": "tacchrutvā pramadāstāśca sarvāḥ svasvapateḥ punaḥ /",
    "S04bsu062_u:224_14": "upāsīnā vihasantyaḥ saṃnirīkṣyaivamabruvan //",
    "S04bsu062_u:224_15": "kiṃ svadeśasmṛtiṃ kṛtvā sukhaṃ bhuktveha tiṣṭhata /",
    "S04bsu062_u:224_16": "saṃramitvā yathākāmaṃ saṃcaradhvaṃ yathecchayā //",
    "S04bsu062_u:224_17": "dravyāṇyapi ca sarvāṇi bhogyāni vividhāni ca /",
    "S04bsu062_u:224_18": "sarvopakaraṇavastūni vastrāṇi bhūṣaṇānyapi //",
    "S04bsu062_u:224_19": "udyānāni suramyāni puṣkariṇyo manoramāḥ /",
    "S04bsu062_u:224_20": "falapuṣpābhinamrāśca pādapā vividhā api //",
    "S04bsu062_u:224_21": "prāsādāśca manoramyā gṛhāścāṭṭābhiśobhitāḥ /",
    "S04bsu062_u:224_22": "maṇḍapāśca maṭhāścāpi rathā aśvāśca hastinaḥ //",
    "S04bsu062_u:224_23": "gāvaśca mahiṣāścāpi sarve 'pi paśujātikāḥ /",
    "S04bsu062_u:224_24": "vidyate sakalo 'nyatra kiṃ nāstīha nirīkṣyatām //",
    "S04bsu062_u:224_25": "tadetānyapi sarvāṇi tvadadhīnāni sarvadā /",
    "S04bsu062_u:224_26": "yathecchayā samādāya bhuktvā ramansukhaṃ cara //",
    "S04bsu062_u:224_27": "nātra kiṃcidviṣādatvaṃ bhayaṃ cāpi na kiṃcana //",
    "S04bsu062_u:224_28": "yathākāmaṃ prabhuktvaiva rama caran sukhaṃ vasa //",
    "S04bsu062_u:225_0": "[Gkv_183]",
    "S04bsu062_u:225_1": "iti tābhiḥ samākhyātaṃ sarve 'pi te vaṇigjanāḥ /",
    "S04bsu062_u:225_2": "tatheti prabhāṣitvā tasthuḥ vinoditā iva //",
    "S04bsu062_u:225_3": "tatastāḥ pramadāḥ sarvā rātro svasvapriyaiḥ saha /",
    "S04bsu062_u:225_4": "yathākāmaṃ ramitvāpi suṣeyuḥ śayanāśritāḥ //",
    "S04bsu062_u:225_5": "te 'pyevaṃ vaṇijaḥ sarve ramitvā śayanāśritāḥ /",
    "S04bsu062_u:225_6": "mṛtyuśaṃkāhatātmānastasthurnidrāparāṅmukhāḥ //",
    "S04bsu062_u:225_7": "tataḥ prātaḥ samutthāya sarve 'pi te vaṇigjanāḥ /",
    "S04bsu062_u:225_8": "svāṃ svāṃ bhāryāṃ samāmantrya samālokyaivamabruvan //",
    "S04bsu062_u:225_9": "vayaṃ yāsyāmahe draṣṭuṃ taḍāgodyānapādapān /",
    "S04bsu062_u:225_10": "sajjīkṛtya tadāhāraṃ saṃsthāpayata saṃvaram /",
    "S04bsu062_u:225_11": "tacchrutvā pramadāḥ sarvāstāstatheti prabodhitāḥ /",
    "S04bsu062_u:225_12": "sajjīkṛtyopasaṃsthāpya svasvapriyaṃ vyanodayan //",
    "S04bsu062_u:225_13": "tasmiṃśca divase 'pyevaṃ sarve 'pi te vaṇigjanāḥ /",
    "S04bsu062_u:225_14": "bhuktvā bhogyaṃ ramitvāpi tasthurjāgartikā niśi //",
    "S04bsu062_u:225_15": "tataḥ prātaḥ samutthāya sarve te siṃhalādayaḥ /",
    "S04bsu062_u:225_16": "svāṃ svāṃ bhāryāṃ samāmantrya gṛhītvā svasvasaṃvaram //",
    "S04bsu062_u:225_17": "saṃmīlya sahasā sarve deśādbahirvinirgatāḥ /",
    "S04bsu062_u:225_18": "gatvā dūramanodyanasamīpaṃ samupāśrayan //",
    "S04bsu062_u:225_19": "tatra sa siṃhalaḥ sarvān vaṇījastān vilokayan /",
    "S04bsu062_u:225_20": "samāmantrya kriyākāaraṃ kartumevamabhāṣata //",
    "S04bsu062_u:225_21": "bhavantaḥ śrūyatāṃ vākyaṃ yantrayātra nigadyate /",
    "S04bsu062_u:225_22": "tatsarve satyamādhāya kartumarhanti nānyathā //",
    "S04bsu062_u:225_23": "yadi snehaḥ svajivo 'sti jñātibandhusuhṛtsvapi /",
    "S04bsu062_u:225_24": "yuṣmābhirmadvacaḥ śrutvā satyaṃ dhartavyamatra hi //",
    "S04bsu062_u:225_25": "śṛṇudhvaṃ tatkriyābandhaṃ kriyate yanmayā hite /",
    "S04bsu062_u:225_26": "triratnaśaraṇaṃ dhṛtvā caritavyaṃ samāhitaiḥ //",
    "S04bsu062_u:225_27": "kenāpi smaraṇīyā na bharyā kāntā priyā api /",
    "S04bsu062_u:225_28": "paścānnaivābhilokyaṃ ca yāvatpāraṃ na gamyate //",
    "S04bsu062_u:226_0": "[Gkv_183]",
    "S04bsu062_u:226_1": "iti kṛtvā kriyābandhaṃ sarve te siṃhalādayaḥ /",
    "S04bsu062_u:226_2": "tataḥ saṃprasthitāḥ śīghraṃ tīraṃ prāpto mahodadheḥ //",
    "S04bsu062_u:226_3": "tatra tamaśvamadrākṣuḥ savarṇavālukāsthale /",
    "S04bsu062_u:226_4": "āvartyaparivartitvā bhuktvauṣadhīḥ samāśritam //",
    "S04bsu062_u:226_5": "tatra tān samupayātān dṛṣṭvā so 'śvaḥ samutthitaḥ /",
    "S04bsu062_u:226_6": "pracchāḍitvā tridhā ko 'taḥ pāragāmīti prāvadat //",
    "S04bsu062_u:226_7": "tadā te vaṇijyaḥ sarve sāṃjalayastamādarāt /",
    "S04bsu062_u:226_8": "tridhā pradakṣiṇīkṛtya praṇatvaivaṃ babhāṣire //",
    "S04bsu062_u:226_9": "deva sarve vayaṃ pāraṃ gantumicchāmahe khalu /",
    "S04bsu062_u:226_10": "tadbhavānno drutaṃ pāraṃ saṃprāpayitumarhati //",
    "S04bsu062_u:226_11": "iti taiḥ prārthitaṃ śrutvā so 'śvarājo dayānidhiḥ /",
    "S04bsu062_u:226_12": "sarvāṃstān vaṇijaḥ paśyan punarevamabhāṣata //",
    "S04bsu062_u:226_13": "yadi pāramito gantuṃ yūyaṃ sarve samicchatha /",
    "S04bsu062_u:226_14": "matpṛṣṭhaṃ dṛḍhamāruhya saṃtiṣṭhadhvaṃ samāśritāḥ //",
    "S04bsu062_u:226_15": "yāvatra choditaṃ kāyaṃ mayā tāvatra kenacit /",
    "S04bsu062_u:226_16": "kartavyo dṛṣṭivikṣepo yadi jīvitamicchatha //",
    "S04bsu062_u:226_17": "iti tena samādiṣṭaṃ śrutvā sa siṃhalāgrataḥ /",
    "S04bsu062_u:226_18": "natvā tatpṛṣṭamāruhya saṃśritaḥ samatiṣṭhata //",
    "S04bsu062_u:226_19": "tataste vaṇijyaḥ sarve natvā taṃ sahasā kramāt /",
    "S04bsu062_u:226_20": "ruhyate pṛṣṭhamāśritya saṃśleṣitā niṣedire //",
    "S04bsu062_u:226_21": "tataḥ so 'śvo mahāvegī saṃvahanstān vaṇigjanān /",
    "S04bsu062_u:226_22": "saṃkraman sahasāmbhodhermadhye dvīpamupāyayau //",
    "S04bsu062_u:226_23": "tadāśvenāhūtān sarvān rākṣasyastān vaṇigjanān /",
    "S04bsu062_u:226_24": "dṛṣṭavā tāḥ sakalāstatra sahasā khādupācaran //",
    "S04bsu062_u:226_25": "hā kāntā priyabhartāsi māṃ vihāyādhunā katham /",
    "S04bsu062_u:226_26": "niḥsneho mayi kutraika eva gantuṃ tvamicchasi //",
    "S04bsu062_u:226_27": "ahamapi tvayā sārdhaṃ gantumihāvrajāmi hi /",
    "S04bsu062_u:226_28": "tanmāṃ paśyanbhavākānta samatvahartumarhati //",
    "S04bsu062_u:227_0": "[Gkv_185]",
    "S04bsu062_u:227_1": "hā kānta kathamekānte tyaktvā māṃ bhakticāriṇīim /",
    "S04bsu062_u:227_2": "niḥsneho ratisaṃbhogo kva prayātuṃ tvamicchasi //",
    "S04bsu062_u:227_3": "kathaṃ matsnehasaṃbhogaratisaukhyamahotsavam /",
    "S04bsu062_u:227_4": "vismṛtaṃ bhavatā kānta tatsmṛtvā paśyemāṃ priyām //",
    "S04bsu062_u:227_5": "hā prāṇasamakānto 'si naivāsti me suhatpriyaḥ /",
    "S04bsu062_u:227_6": "tavāpyasmi priyā bhāryā tatkathaṃ nau viyogatā //",
    "S04bsu062_u:227_7": "suduṣyakomalaivastraiḥ prāvṛto 'si mayepsitaiḥ /",
    "S04bsu062_u:227_8": "tatsnehatimutsṛjya kutra gantuṃ tvamicchasi //",
    "S04bsu062_u:227_9": "yathābhilaṣitairbhogyaiḥ pānaiśca paritoṣitaḥ /",
    "S04bsu062_u:227_10": "vismṛtya kathamekānte māṃ tyaktvā gantumicchasi //",
    "S04bsu062_u:227_11": "vividhasurabhidravyaistvaṃ liptvā modito mayā /",
    "S04bsu062_u:227_12": "saugandhidravyamujjhitvā kutra gantuṃ tvamicchasi //",
    "S04bsu062_u:227_13": "muktāhārādyalaṃkārairbhūṣito 'si yathepsitaiḥ /",
    "S04bsu062_u:227_14": "tatte sarvamalaṃkāraṃ tyaktvā gantuṃ kuhecchasi //",
    "S04bsu062_u:227_15": "bhuktvā bhogyaṃ yathākāmaṃ ramitvāpi divāniśam /",
    "S04bsu062_u:227_16": "tadbhogyaratisatsaukhyaṃ hitvā gantuṃ kuhecchasi //",
    "S04bsu062_u:227_17": "hā kānta mama nātho 'si kṛtvanāthāmimāṃ satīm /",
    "S04bsu062_u:227_18": "nirdayo māṃ parityajya kathaṃ gantuṃ kuhecchasi //",
    "S04bsu062_u:227_19": "hā kānta pasya māṃ bhāryāṃ bhavaddharmānucāriṇīm /",
    "S04bsu062_u:227_20": "dehi me darśanaṃ svāmi mā tyajemāṃ priyaṃvadām //",
    "S04bsu062_u:227_21": "yadi me darśanaṃ kānta na dadāsīha kiṃcana /",
    "S04bsu062_u:227_22": "bhavannāma samuccārya mariṣye śvo nirāśitā //",
    "S04bsu062_u:227_23": "tadā bhavānapi māṃ smṛtvā bhogyakrīḍāsukhānyapi /",
    "S04bsu062_u:227_24": "kiyatkālaṃ dharet prāṇaṃ yāsyasi maraṇaṃ dhruvam //",
    "S04bsu062_u:227_25": "iti sneho 'sti te bhartaḥ svajive mayi vā yadi /",
    "S04bsu062_u:227_26": "ekadhāpīha māṃ smṛtvā bhavān saṃdraṣṭumarhati //",
    "S04bsu062_u:227_27": "ityevaṃ vilapantyastā rākṣasyaḥ sakalā api /",
    "S04bsu062_u:227_28": "svasvabhartāramālokya rudantyo 'nuyayurdrutam //",
    "S04bsu062_u:228_0": "[Gkv_186]",
    "S04bsu062_u:228_1": "tatkāruṇyavilāpaṃ te śrutvā sarve vaṇigjanāḥ //",
    "S04bsu062_u:228_2": "sneharatisukhotsāhaṃ smṛtvā tā draṣṭumicchire //",
    "S04bsu062_u:228_3": "tatra ye ye 'tistenehārdrāṣu kāruṇyādhairyamohitāḥ /",
    "S04bsu062_u:228_4": "tān draṣṭuṃ pṛṣṭamadrākṣuste te 'śvānnyapatan jale //",
    "S04bsu062_u:228_5": "ye ye 'śvānnipatatanto 'bdhau tānstānālokya tā drutam /",
    "S04bsu062_u:228_6": "rākṣasyaḥ sahasoddhṛtya prādanatsvasvapatiṃ mudā //",
    "S04bsu062_u:228_7": "evaṃ te vaṇijaḥ sarve nipatanto mahāmbudhau /",
    "S04bsu062_u:228_8": "sahasoddhṛtya sarvābhī rākṣasībhiḥ prabhakṣitāḥ //",
    "S04bsu062_u:228_9": "siṃhala eka evāśvapṛṣṭhe saṃśliṣya saṃśritaḥ /",
    "S04bsu062_u:228_10": "triratnasmaraṇaṃ dhṛtvā saṃtasthau niścalendriyaḥ //",
    "S04bsu062_u:228_11": "tamevaikaṃ mahāsattvamuhitvā so 'śvarāṭlaghuḥ /",
    "S04bsu062_u:228_12": "sahasā saṃkramatpāramabdherastīraṃ samāyayau //",
    "S04bsu062_u:228_13": "tatra sa tīramāsādya pracchoḍitvā svamāśrayam /",
    "S04bsu062_u:228_14": "avatārya svapṛṣṭhāttaṃ siṃhalamevamabravīt //",
    "S04bsu062_u:228_15": "sādho vraja samādhāya saṃpaśyan pathi sarvataḥ /",
    "S04bsu062_u:228_16": "sarvatra te śubhaṃ bhūyādramasva bandhubhiḥ sukham //",
    "S04bsu062_u:228_17": "iti tena samādiṣṭaṃ śrutvā sa siṃhalaḥ kṛtī /",
    "S04bsu062_u:228_18": "tamaśvaṃ sāṃjalirnatvā saṃpaśyannemavamabravīt //",
    "S04bsu062_u:228_19": "dhanyo 'si tvaṃ mahāsatva yanmāṃ mṛtyumukhagatam /",
    "S04bsu062_u:228_20": "ādāya sahasottārya rakṣasi svayamāgataḥ //",
    "S04bsu062_u:228_21": "tanme nātho 'si śāstā piṇḍānutrātā suhṛdgatiḥ /",
    "S04bsu062_u:228_22": "yāvajjīvaṃ bhavatpādaṃ smṛtvā bhajeya sarvadā //",
    "S04bsu062_u:228_23": "manye bhavantamīśāṃśanirmitaṃ trijagatprabhum /",
    "S04bsu062_u:228_24": "bodhisattvaṃ mahāsatvaṃ sarvasattvānupālakam //",
    "S04bsu062_u:228_25": "itthaṃ māṃ sarvadālokya bhavān sarvatra saṃkaṭe /",
    "S04bsu062_u:228_26": "bodhayityā prayatnena kṛpayā trātumarhati //",
    "S04bsu062_u:228_27": "iti saṃprārthya taṃ nāthamaśvarājaṃ sa siṃhalaḥ /",
    "S04bsu062_u:228_28": "tridhā pradakṣiṇīikṛtya nanāma tatpadān punaḥ //",
    "S04bsu062_u:229_0": "[Gkv_187]",
    "S04bsu062_u:229_1": "tataḥ so 'śvastamālokya kiṃciddūre caran svayam /",
    "S04bsu062_u:229_2": "antarhito jvaladvahnirivākāśe yayau drutam //",
    "S04bsu062_u:229_3": "tamevaṃ khe gataṃ dṛṣṭvā siṃhalaḥ so 'tivismitaḥ /",
    "S04bsu062_u:229_4": "yāvaddṛṣṭipathaṃ paśyaṃstasthau natvā kṛtāṃjaliḥ //",
    "S04bsu062_u:229_5": "tataḥ sa siṃhalo dhīraḥ paśyan nmārge sahāhitaḥ /",
    "S04bsu062_u:229_6": "ekākī saṃkraman jambūdvīpāraṇyamupāyayau //",
    "S04bsu062_u:229_7": "tadā yā rākṣasī bhāryā siṃhalasya vaṇikpateḥ /",
    "S04bsu062_u:229_8": "rākṣasyaḥ sakalāstāstāṃ parivṛtyaivamabruvan //",
    "S04bsu062_u:229_9": "asmābhirbhakṣitāḥ sarvasvāmino 'pi svakasvakāḥ /",
    "S04bsu062_u:229_10": "bhakṣito na tvayaivaikaḥ svāmī nirvāhitaḥ katham //",
    "S04bsu062_u:229_11": "yadi tāvattamānīya bhakṣase na tvamātmanā /",
    "S04bsu062_u:229_12": "tvāṃ vihatya vayaṃ sarvā bhakṣiṣyāma iti dhruvam //",
    "S04bsu062_u:229_13": "ityevaṃ kathitaṃ tābhiḥ sarvābhistanniśamya sā /",
    "S04bsu062_u:229_14": "saṃtrastā puratastāsāṃ viṣaṇṇāsyaivabravīt //",
    "S04bsu062_u:229_15": "bhaginyo yadi yuṣmākaṃ nirbandha eṣa niścayaḥ /",
    "S04bsu062_u:229_16": "sarvathāhaṃ tamānīya bhakṣeyamiti niścitam //",
    "S04bsu062_u:229_17": "iti tayoktamākarṇya rākṣasyaḥ sakalā api /",
    "S04bsu062_u:229_18": "evaṃ cette bhavedbhadraṃ nocenneti hi cābruvan //",
    "S04bsu062_u:229_19": "tataḥ sā rākṣasī dhṛtvā paramabhīṣaṇākṛtim /",
    "S04bsu062_u:229_20": "ākāśāt sahasā gatvā siṃhalasya puro 'sarat //",
    "S04bsu062_u:229_21": "dṛṣṭvā tāṃ rākṣasīṃ bhīmāṃ purataḥ samupāsṛtām /",
    "S04bsu062_u:229_22": "siṃhalo 'siṃ samutthāpya saṃtrāsayitumudyayau //",
    "S04bsu062_u:229_23": "siṃhalaṃ tamasiṃ dhṛtvā nihantuṃ saṃmukhāgatam /",
    "S04bsu062_u:229_24": "dṛṣṭvā sā rākṣasī trastā pradudrāva vanāntare //",
    "S04bsu062_u:229_25": "tadā tatra vaṇiksārtho madhyadeśāt samāyayau /",
    "S04bsu062_u:229_26": "taṃ dṛṣṭvā sā sundarīrupaṃ dhṛtvā pura upāsarat //",
    "S04bsu062_u:229_27": "tāṃ kāntāṃ sundarīṃ ramyāṃ purataḥ samupāsṛtām /",
    "S04bsu062_u:229_28": "sārthavāhaḥ samālokya papracchaivaṃ samādarāt //",
    "S04bsu062_u:230_0": "[Gkv_188]",
    "S04bsu062_u:230_1": "bhagini ko bhavantīha kāntāre tu mitāśrayā /",
    "S04bsu062_u:230_2": "ekākī kuta āyāsi tatsatyaṃ vaktumarhasi //",
    "S04bsu062_u:230_3": "iti sārthabhṛtā pṛṣṭe rudantī sā kṛtāṃjaliḥ /",
    "S04bsu062_u:230_4": "tasya sārthapateḥ pādau praṇatvaivaṃ nyavedayat //",
    "S04bsu062_u:230_5": "ahaṃ sārthapate rājñastāmradvipapateḥ sutā /",
    "S04bsu062_u:230_6": "siṃhalasyāsya bhāryārthaṃ datta tena mahībhujā //",
    "S04bsu062_u:230_7": "anena sārthavāhena parinīyāhamātmanā /",
    "S04bsu062_u:230_8": "datvā viśrambhamānītā svadeśagamanaṃ prati //",
    "S04bsu062_u:230_9": "abdhitīrosaṃprāptā naukāyādau vibhagnitā /",
    "S04bsu062_u:230_10": "amaṃgaleti kṛtvāhaṃ choritānena jaṃgale //",
    "S04bsu062_u:230_11": "tadbhavān bodhayitvainaṃ sārthavāhaṃ mama priyam /",
    "S04bsu062_u:230_12": "mayi snehabhisambandhe saṃyojayitumarhati //",
    "S04bsu062_u:230_13": "tayeti prārthitaṃ śrutvā sārthavāhastatheti saḥ /",
    "S04bsu062_u:230_14": "pratiśruya tasya sārthavāhasya samupāsarat //",
    "S04bsu062_u:230_15": "taṃ dṛṣṭvā samupāyātaṃ siṃhalaḥ sa prasāditaḥ /",
    "S04bsu062_u:230_16": "āsane saṃpratiṣṭhāpya samālokyaivamabravīt //",
    "S04bsu062_u:230_17": "vayasya kauśalaṃ kaściddehe sarvatra cāpi te /",
    "S04bsu062_u:230_18": "ityevaṃ saṃkathālāpaṃ kṛtvā tasthau vinodayan //",
    "S04bsu062_u:230_19": "tathā sa sārthavāhastaṃ siṃhalaṃ kauśalaṃ mudā /",
    "S04bsu062_u:230_20": "pṛṣṭvā saṃmodayan vīkṣya punarevamabhāṣata //",
    "S04bsu062_u:230_21": "vayasyāsau rājaputrī pariṇītā tvayā svayam /",
    "S04bsu062_u:230_22": "asthāne mā parityājyā kṣamasvāsyā virodhatām //",
    "S04bsu062_u:230_23": "iti tenoditaṃ śrutvā siṃhalaḥ sa mahāmatiḥ /",
    "S04bsu062_u:230_24": "sārthavāhaṃ tamālokya punarevaṃ nyavedayat //",
    "S04bsu062_u:230_25": "sukhena rājaputrīyaṃ pariṇītāpi nā mayā /",
    "S04bsu062_u:230_26": "rākṣasīyamihāyātā tāmradvīpanivāsinī //",
    "S04bsu062_u:230_27": "iti tenoditaṃ śrutvā sārthavāhaḥ sa vismitaḥ /",
    "S04bsu062_u:230_28": "siṃhalaṃ suhṛdaṃ taṃ ca samālokyaivamabravīt //",
    "S04bsu062_u:231_0": "[Gkv_189]",
    "S04bsu062_u:231_1": "vayasya rākṣasīyaṃ ki kathamevamihāgatā /",
    "S04bsu062_u:231_2": "jñātāpi ca tvayā kena tatsatyaṃ vaktumarhasi //",
    "S04bsu062_u:231_3": "iti tenodite sarvavṛttāntaṃ vistareṇa saḥ /",
    "S04bsu062_u:231_4": "siṃhalasya mitrasya purataḥ saṃnyavedayat //",
    "S04bsu062_u:231_5": "taduktaṃ sarvṛttāntaṃ śrutvā sa sārthabhṛt sudhīḥ /",
    "S04bsu062_u:231_6": "satyamiti parijñāya babhuva trasitāśayaḥ //",
    "S04bsu062_u:231_7": "tataḥ sa siṃhalastasmāt saṃprasthitaḥ samāhitaḥ /",
    "S04bsu062_u:231_8": "saṃpaśyan pathi sartatra saṃcaran svapuraṃ yayau //",
    "S04bsu062_u:231_9": "tatra sa svagṛhe gatvā mātāpitroḥ puro gataḥ /",
    "S04bsu062_u:231_10": "tatpādān sahasā natvā kauśalyaṃ samapṛcchata //",
    "S04bsu062_u:231_11": "tvanmukhadarśanādeva kauśalyaṃ nau sadā bhavet /",
    "S04bsu062_u:231_12": "tavāpi kauśalaṃ kacciditi tau paryapṛcchatām //",
    "S04bsu062_u:231_13": "tacchrutvā siṃhalaścāsau svapravṛttimanusmaran /",
    "S04bsu062_u:231_14": "galadaśruviliptāsyo pitrorevaṃ nyavedayat //",
    "S04bsu062_u:231_15": "kiṃ tātāviha vakṣāmi daivena prerito 'smi hi /",
    "S04bsu062_u:231_16": "eka evāhamāyātaḥ sarve naṣṭāḥ sahāyakāḥ //",
    "S04bsu062_u:231_17": "kathamiti punaḥ pṛṣṭaḥ pitṛbhyāṃ siṃhalaḥ sutaḥ /",
    "S04bsu062_u:231_18": "sarvametat sa vṛttāntaṃ vistareṇa nyavedayat //",
    "S04bsu062_u:231_19": "taduktaṃ sarvamākarṇya pitarau prahatāśayau /",
    "S04bsu062_u:231_20": "ciraṃ niḥśvasya taṃ putraṃ paśyan tāvevamūcatuḥ /",
    "S04bsu062_u:231_21": "hā putra bhāgyato nau tvaṃ jīvanniha samāgataḥ /",
    "S04bsu062_u:231_22": "mā śucastaddhanaṃ naṣṭaṃ dhairyaṃ dhṛtvā sukhaṃ cara //",
    "S04bsu062_u:231_23": "kimeva bahubhirdravyairvinā putreṇa nau gṛhe /",
    "S04bsu062_u:231_24": "putra eva mahāratnaṃ dharmārthavaṃśasādhanam //",
    "S04bsu062_u:231_25": "bahuratnāni naḥ santi yadi tvamiha nāgataḥ /",
    "S04bsu062_u:231_26": "etānyapi hi sarvāṇi vyarthaṃ kṣiṇuyurāvayoḥ //",
    "S04bsu062_u:231_27": "dravye naṣṭe punardravyaṃ sādhayayaṃ prayatnataḥ /",
    "S04bsu062_u:231_28": "tvayi putre vinaṣṭe 'haṃ sādhayeyaṃ kathaṃ param //",
    "S04bsu062_u:232_0": "[Gkv_190]",
    "S04bsu062_u:232_1": "kiṃ kariṣyanti ratnāni vinā putreṇa sādhunā /",
    "S04bsu062_u:232_2": "nirdhano 'pi varaṃ sādhuḥ putro dharmārthasādhanaḥ //",
    "S04bsu062_u:232_3": "mṛte ratnāni kiṃ kuryurvinā putreṇa sādhunā /",
    "S04bsu062_u:232_4": "satputraḥ piṇḍadānādīn kṛtvā svarge 'pi prersyet //",
    "S04bsu062_u:232_5": "satputra evaṃ sadratnamiha dharmārthasadguṇān /",
    "S04bsu062_u:232_6": "sādhayedyatparatrāpi saṃskṛtya prerayoddivi //",
    "S04bsu062_u:232_7": "tattvamevāvayo ratnamiha dharmārthasaukhyadam /",
    "S04bsu062_u:232_8": "saṃskārapiṇḍadānaiśca paratra prerayeddivi //",
    "S04bsu062_u:232_9": "ityāvayorhi saṃsāre tvanmukhāmbhojadarśanāt /",
    "S04bsu062_u:232_10": "janmajīvitasampattisādhanaṃ safalaṃ bhavet //",
    "S04bsu062_u:232_11": "iti vijñāya satputra tvamāvābhyāṃ sahānvitaḥ /",
    "S04bsu062_u:232_12": "saddharmasādhanaṃ kṛtvā bhuktvā kāmaṃ samācara //",
    "S04bsu062_u:232_13": "dhṛtvā svakulasaṃvṛttiṃ triratnaśaraṇaṃ gataḥ /",
    "S04bsu062_u:232_14": "datvārthibhyo yathākāmaṃ saṃramasva gṛhāśritaḥ //",
    "S04bsu062_u:232_15": "tasminnavasare tatra rākṣasī sātisundarī /",
    "S04bsu062_u:232_16": "bhūtvā siṃhalasaṃkāśaṃ putraṃ dhṛtvā samāyayau //",
    "S04bsu062_u:232_17": "tatra taṃ bālakaṃ putramaṃka āropya sarvataḥ /",
    "S04bsu062_u:232_18": "pṛcchanti siṃhalagehaṃ babhrāma sā pragalbhikā //",
    "S04bsu062_u:232_19": "tatra sā preritā lokaiḥ siṃhalasya gṛhāntike /",
    "S04bsu062_u:232_20": "gatvā samīkṣyamānā taddvāramūlamupāśrayat //",
    "S04bsu062_u:232_21": "tatra lokāḥ samālokya bālakaṃ taṃ manoharam /",
    "S04bsu062_u:232_22": "siṃhalasadṛśākāraṃ paśyanta evamabruvan /",
    "S04bsu062_u:232_23": "bhavanto jñāyatāmeṣa bālakaḥ siṃhalātmajaḥ /",
    "S04bsu062_u:232_24": "yadasya siṃhalasyeva nirviśeṣaṃ mukhendriyam /",
    "S04bsu062_u:232_25": "ityuktaṃ janakāyena niśamya sā kṣapācarā /",
    "S04bsu062_u:232_26": "bhavadvirjñāte 'syāyaṃ putra ityevamabravīt //",
    "S04bsu062_u:232_27": "bhagini tvaṃ sutā kasya kutaḥ kathamihāgatā /",
    "S04bsu062_u:232_28": "iti taiśca janaiḥ pṛṣṭā sā punarevamabravīt //",
    "S04bsu062_u:233_0": "[Gkv_191]",
    "S04bsu062_u:233_1": "bhavanto 'haṃ sutā rājñastāmradvīpādhipasya hi /",
    "S04bsu062_u:233_2": "pitrāsya sārthavāhasya dattā bhāryārthamātmanā //",
    "S04bsu062_u:233_3": "anena sārthavāhena pariṇītā sahāgatā /",
    "S04bsu062_u:233_4": "abdhitīropaprāptā naurbhagnā yādo 'nilāhatā //",
    "S04bsu062_u:233_5": "amaṃgaleti kṛtvāhaṃ choritānena jaṃgale /",
    "S04bsu062_u:233_6": "kṣudraṃ putramimaṃ dhṛtvā kaṣṭenehāhamāgatā //",
    "S04bsu062_u:233_7": "asyātmajo hyayaṃ bālo bhāryāhaṃ dharmacāriṇī /",
    "S04bsu062_u:233_8": "ityenaṃ svāminaṃ sarvaṃ saṃbodhayitumarhatha //",
    "S04bsu062_u:233_9": "tayeti prārthitaṃ śrutvā sarve lokāstatheti te /",
    "S04bsu062_u:233_10": "pratijñāya drutaṃ tasya siṃhalasya puro gatāḥ //",
    "S04bsu062_u:233_11": "sarvametat pravṛttāntaṃ yathoditaṃ tathā tathā /",
    "S04bsu062_u:233_12": "vistareṇa samākhyāya siṃhalamevamavruvan //",
    "S04bsu062_u:233_13": "sārthavāha tvayā bhāryā kṣudraputrā tapasvinī /",
    "S04bsu062_u:233_14": "bālakaśca sutaste 'sau tyaktāvenāvubhau katham /",
    "S04bsu062_u:233_15": "tadasmākaṃ vacaḥ śrutvā bhāryāṃ tāṃ svātmajaṃ ca tam /",
    "S04bsu062_u:233_16": "saṃpaśyan kṛpayā sādho samanvāhartumarhasi //",
    "S04bsu062_u:233_17": "iti taiḥ prārthyamāno 'sau siṃhalastān suhṛjjanān /",
    "S04bsu062_u:233_18": "sarvānapi samālokya pura evamabhāṣata //",
    "S04bsu062_u:233_19": "bhavanto na sutā rājño bhāryāpīyaṃ na me khalu /",
    "S04bsu062_u:233_20": "rākṣasī hi narāhārā tāmradvīpanivāsinī //",
    "S04bsu062_u:233_21": "bālo 'pyayaṃ na me putro nirmito māyayānayā /",
    "S04bsu062_u:233_22": "iti satyaṃ mayā jñātvā kathyate na mṛṣā khalu //",
    "S04bsu062_u:233_23": "tacchrutvā te janāḥ sarve tasya pitroḥ puro gatāḥ /",
    "S04bsu062_u:233_24": "sarvametat pravṛttāntaṃ vistareṇa nyavedayan //",
    "S04bsu062_u:233_25": "tanniveditamākarṇya pitarau tau prabodhitau /",
    "S04bsu062_u:233_26": "svātmajaṃ taṃ samāmantrya pura evamabhāṣatām //",
    "S04bsu062_u:233_27": "kṣamasva svātmajasnehādduhiturnṛpatestava /",
    "S04bsu062_u:233_28": "bhāryāyāḥ pariṇīyāta aparādhaṃ sahasraśaḥ //",
    "S04bsu062_u:234_0": "[Gkv_192]",
    "S04bsu062_u:234_1": "iti taduktamākarṇya siṃhalaḥ so 'bhiroṣitaḥ /",
    "S04bsu062_u:234_2": "pitroretat pravṛttāntaṃ nivedya caivamabravīt //",
    "S04bsu062_u:234_3": "tāta neyaṃ sutā rājñaḥ bhāryāpi ca na me khalu /",
    "S04bsu062_u:234_4": "dārako 'yaṃ na me putro nirmito māyayānayā //",
    "S04bsu062_u:234_5": "rākṣasīyaṃ narāhārā tāmradvīpanivāsinī /",
    "S04bsu062_u:234_6": "asmānapi samāhartuṃ tāmradvīpādihāgatā //",
    "S04bsu062_u:234_7": "iti putroditaṃ śrutvā tau mātāpitarāvapi /",
    "S04bsu062_u:234_8": "tamātmajaṃ samālokya punarevamabhāṣatām //",
    "S04bsu062_u:234_9": "sarvā api striyaḥ putra rākṣasya eva māyikāḥ /",
    "S04bsu062_u:234_10": "tenāsyā aparādhatvaṃ kṣantumarhasi sarvathā //",
    "S04bsu062_u:234_11": "ityetatkathitaṃ tābhyāṃ śrutvā sa siṃhalaḥ sutaḥ /",
    "S04bsu062_u:234_12": "tau mātāpitarau paśyan punerevamabhāṣata //",
    "S04bsu062_u:234_13": "yadyeṣā tāta yuṣmākamabhipretā manoramā /",
    "S04bsu062_u:234_14": "dhārayata gṛhe hyetāṃ yāsyāmyanyatra sāmpratam //",
    "S04bsu062_u:234_15": "iti putroditaṃ śrutvā tau mātāpitarau punaḥ /",
    "S04bsu062_u:234_16": "ātmajaṃ taṃ samālokya snehādevamabhāṣatām //",
    "S04bsu062_u:234_17": "dhāsyāmaḥ suta tāmenāṃ tavaivārthe gṛhe sadā /",
    "S04bsu062_u:234_18": "yadi te rucitā neyaṃ kimasmākamanayātmaja //",
    "S04bsu062_u:234_19": "iti tābhyāṃ kathitvāsau niṣkāsitā balāttataḥ /",
    "S04bsu062_u:234_20": "siṃhakeśalino rājñaḥ sakāśaṃ sahasā yayau //",
    "S04bsu062_u:234_21": "tatra sā sundarī kāntā saputrā dvāre sannidhau /",
    "S04bsu062_u:234_22": "samupāsṛtya paśyantī mohayantī samāśrayat //",
    "S04bsu062_u:234_23": "tāṃ dṛṣṭvā mantriṇo 'mātyāḥ sarve kautūhalānvitāḥ /",
    "S04bsu062_u:234_24": "nṛpateḥ purato gatvā samīkṣyaivaṃ nyavedayan //",
    "S04bsu062_u:234_25": "devātisundarī kāntā sakāntabālakātmajā /",
    "S04bsu062_u:234_26": "rājadvāramupāśritya saṃpiṣṭhate pragalbhikā //",
    "S04bsu062_u:234_27": "iti tairniveditaṃ śrutvā rājā sa siṃhakeśalī /",
    "S04bsu062_u:234_28": "praveśayātra paśyeyamiti tān mantriṇo 'bravīt //",
    "S04bsu062_u:235_0": "[Gkv_193]",
    "S04bsu062_u:235_1": "mantriṇastathetyuktvā gacchantaḥ sahasā tataḥ /",
    "S04bsu062_u:235_2": "vanitāṃ tāṃ samāhūya prāveśayannṛpālayam //",
    "S04bsu062_u:235_3": "dṛṣṭvā tāṃ sundarī kāntāṃ rājāsau rāgamohitaḥ /",
    "S04bsu062_u:235_4": "suciraṃ tāṃ samālokya tasthau niścaritendriyaḥ //",
    "S04bsu062_u:235_5": "tataḥ sa nṛpatiḥ paśyan pṛṣṭvā tāṃ kauśalaṃ mudā /",
    "S04bsu062_u:235_6": "kutastvamāgatā kasya putrīti paryapṛcchata //",
    "S04bsu062_u:235_7": "tacchrutvā pramadā sā taṃ paśyantī nṛpatiṃ cirāt /",
    "S04bsu062_u:235_8": "galadaśruviliptāsyā praṇatvaivamabhāṣata //",
    "S04bsu062_u:235_9": "deva jānīhi māṃ putrīṃ tāmradvīpamahīpateḥ /",
    "S04bsu062_u:235_10": "sārthavāhasya bhāryārthaṃ dadau sa nṛpatiḥ svayam //",
    "S04bsu062_u:235_11": "tenāpi sārthavāhena pariṇītāsamādarāt /",
    "S04bsu062_u:235_12": "tataḥ saṃprasthitānena sahehāgantumutsukā //",
    "S04bsu062_u:235_13": "abdhitīre prāptā naurbhagnā yādo 'nilāhatā /",
    "S04bsu062_u:235_14": "kṛcchrāttataḥ samuttīrya tīramāsadya prācaran //",
    "S04bsu062_u:235_15": "amaṃgaleti kṛtvāhaṃ choritānena jaṃgale /",
    "S04bsu062_u:235_16": "tadātmajamimaṃ dhṛtvā śanairiha samāgatā //",
    "S04bsu062_u:235_17": "pṛṣṭvāhaṃ sārthavāhasya gṛhaṃ gatvā samāśritā /",
    "S04bsu062_u:235_18": "pitṛbhyāmapi saṃtyaktā nirvāhitā gṛhād balāt //",
    "S04bsu062_u:235_19": "tadbhavaccharaṇe rājan kṣudraputrāhamāgatā /",
    "S04bsu062_u:235_20": "tadbhavānsiṃhalaṃ pauraiṃ kṣamāpayitumarhati //",
    "S04bsu062_u:235_21": "iti tayoktamākarṇya nṛpatiḥ sa samīkṣya tām /",
    "S04bsu062_u:235_22": "samāśvāsya samāhūya mantriṇa evamabravīt //",
    "S04bsu062_u:235_23": "mantriṇaḥ sārthavāhaṃ taṃ siṃhalaṃ siṃhanandanam /",
    "S04bsu062_u:235_24": "gatvāhaṃ sahasāhūya samānayata sāmpratam //",
    "S04bsu062_u:235_25": "iti rājñā samādiṣṭaṃ śrutvā te mantriṇo drutam /",
    "S04bsu062_u:235_26": "siṃhalaṃ taṃ samāhūya nṛpasya samupānayat //",
    "S04bsu062_u:235_27": "dṛṣṭvā taṃ samupāyātaṃ siṃhalaṃ sa narādhipaḥ /",
    "S04bsu062_u:235_28": "sādaraṃ samupāmanyiṃ samīkṣyaivaṃ samādiśat //",
    "S04bsu062_u:236_0": "[Gkv_194]",
    "S04bsu062_u:236_1": "siṃhalaṃ kena bhāryeṣā tvayā tyaktā nṛpātmajā /",
    "S04bsu062_u:236_2": "kṣamasvaināṃ gṛhe nītvā sātmajāmabhipālaya //",
    "S04bsu062_u:236_3": "ityādiṣṭaṃ narendreṇa śrutvā sa siṃhalo vaṇik /",
    "S04bsu062_u:236_4": "sāṃjalistaṃ nṛpaṃ natvā samālokyaivamabravīt //",
    "S04bsu062_u:236_5": "deva naiṣā sutā rājño bhāryāpi me suto 'pyayam /",
    "S04bsu062_u:236_6": "rākṣasīyaṃ narāhārā tāmradvīpādihāgatā //",
    "S04bsu062_u:236_7": "tenaitatkathitaṃ śrutvā sa rājā rāgamohitaḥ /",
    "S04bsu062_u:236_8": "siṃhalaṃ tāṃ ca samīkṣya punarevaṃ samādiśat //",
    "S04bsu062_u:236_9": "sarvāḥ striyo 'pi rākṣasya eva tatkṣantumarhati /",
    "S04bsu062_u:236_10": "yedyeṣā nābhipretā te tyaktvā me dīyatāṃ tvayā //",
    "S04bsu062_u:236_11": "etadrājoditaṃ śrutvā siṃhalaḥ sa vaṇiksudhīḥ /",
    "S04bsu062_u:236_12": "nṛpatiṃ taṃ samālokya punarevaṃ nyavedayat //",
    "S04bsu062_u:236_13": "rākṣasīyaṃ mahārāja na dadyām nāpi vāraye /",
    "S04bsu062_u:236_14": "bhavān samyagvicāryaiva karotu te hitaṃ yathā //",
    "S04bsu062_u:236_15": "iti taduktamākarṇya rājā sa rāgamohitaḥ /",
    "S04bsu062_u:236_16": "ityuktvā siṃhato dhīraḥ tataḥ saṃpresthito gṛhe //",
    "S04bsu062_u:236_17": "triratnasmṛtimādhāya tasthau dhairyasamāhitaḥ /",
    "S04bsu062_u:236_18": "tāṃ kāntāṃ sasutāṃ svāntaḥpure prāveśayanmudā //",
    "S04bsu062_u:236_19": "tataḥ sā ramaṇī kāntā rājānaṃ taṃ pramohitam /",
    "S04bsu062_u:236_20": "ramayantī yathākāmaiḥ sukhairhṛtvā vaśe 'nayat //",
    "S04bsu062_u:236_21": "tayaiva saha saṃrakto rājā sa kāmananditaḥ /",
    "S04bsu062_u:236_22": "yathākāmaṃ sukhaṃ bhuktvā cacāra svecchayā raman //",
    "S04bsu062_u:236_23": "evaṃ sā rākṣasī nityaṃ ramayitvā yathecchayā /",
    "S04bsu062_u:236_24": "nṛpatiṃ taṃ vaśīkṛtya svacchandaṃ samacārayat //",
    "S04bsu062_u:236_25": "tataḥ sā rākṣasī rātro rājakulāśritān janān /",
    "S04bsu062_u:236_26": "nṛpatipramukhān sarvān saṃprāsvapitān vyadhāt //",
    "S04bsu062_u:236_27": "kṛtvā sarvān prasuptāṃstān prāsvāpanābhimohitān /",
    "S04bsu062_u:236_28": "tataḥ sā sahasākāśāttāmradvīpaṃ mudācarat //",
    "S04bsu062_u:237_0": "[Gkv_195]",
    "S04bsu062_u:237_1": "tatra sā sahasopeya tāḥ sarvā api rākṣasī /",
    "S04bsu062_u:237_2": "purataḥ samupāhūya samālokyaivamabravīt //",
    "S04bsu062_u:237_3": "bhaginyastena yuṣmākamekena siṃhalena kim /",
    "S04bsu062_u:237_4": "siṃhakeśariṇo rājñaḥ siṃhakalpābhidhe pure //",
    "S04bsu062_u:237_5": "nṛpatipramukhāḥ sarve janā antaḥpurāśritāḥ /",
    "S04bsu062_u:237_6": "mayā kṛtāḥ prasuptāste prāsvāpanābhimohitāḥ //",
    "S04bsu062_u:237_7": "āgacchata mayā sārdhaṃ sahasā tatra caremahi /",
    "S04bsu062_u:237_8": "nṛpatipramukhān sarvān bhakṣiṣyāmo 'dhunā vayam //",
    "S04bsu062_u:237_9": "iti tayoktamākarṇya rākṣasyaḥ sakalā api /",
    "S04bsu062_u:237_10": "ākāśāt sahasā gatvā siṃhakalpaṃ mudācaran //",
    "S04bsu062_u:237_11": "tatra tāḥ sahasopetya sarvā rājakule sthitān /",
    "S04bsu062_u:237_12": "nṛpatipramukhān sarvāṃllokān mudā ca khādire //",
    "S04bsu062_u:237_13": "sarve 'pi bhakṣitāstābhī rākṣasībhirnṛpādayaḥ /",
    "S04bsu062_u:237_14": "janā rājakuladvāraṃ nodghāṭitamuṣasyapi //",
    "S04bsu062_u:237_15": "rājakulopari prātaḥ pakṣiṇaḥ kuṇapāśinaḥ /",
    "S04bsu062_u:237_16": "gṛdhrādayo virāvantaḥ prabhramantaḥ precirire //",
    "S04bsu062_u:237_17": "tatra prātaḥ samāyātā amātyā mantriṇo janāḥ /",
    "S04bsu062_u:237_18": "pakṣiṇo bhramato dṛṣṭvā tasthuḥ sarve 'pi vismitāḥ //",
    "S04bsu062_u:237_19": "kathaṃ rājakulaṃ dvāraṃ nodghāṭitaṃ ca sāmpratam /",
    "S04bsu062_u:237_20": "bhramantaḥ pakṣiṇo 'neke ityuktvā tasthurunmukhāḥ //",
    "S04bsu062_u:237_21": "tatpravṛttāntamākarṇya siṃhalaḥ sahasotthitaḥ /",
    "S04bsu062_u:237_22": "niśitaṃ khaḍgamādāya prācarattatra satvaraḥ //",
    "S04bsu062_u:237_23": "tatra tāṃ janatāṃ paśyansiṃhalaḥ sa upāśritaḥ /",
    "S04bsu062_u:237_24": "galadaśruviliptāsyaḥ purata evamabravīt //",
    "S04bsu062_u:237_25": "bhavantaḥ kuṇapāhārā bhramantyatra khagā yataḥ /",
    "S04bsu062_u:237_26": "tadrājāpi janāḥ sarve rākṣasyā bhakṣitā khalu //",
    "S04bsu062_u:237_27": "taduktamiti tacchrutvā sarve 'pi mantriṇo janāḥ /",
    "S04bsu062_u:237_28": "kathamevaṃ tvayā jñātamityaprākṣustamādarāt //",
    "S04bsu062_u:238_0": "[Gkv_196]",
    "S04bsu062_u:238_1": "tacchrutvā siṃhalaścāsau sarvānstān mantriṇo janān /",
    "S04bsu062_u:238_2": "samīkṣya tatpuraḥ sthitvā sahasauvamabhāṣata //",
    "S04bsu062_u:238_3": "bhavanto dīrghaniḥśreṇiḥ sahasānīyatāmiha /",
    "S04bsu062_u:238_4": "āruhyopari gatvāhaṃ paśyāmyatra samantataḥ //",
    "S04bsu062_u:238_5": "taduktaṃ mantriṇaḥ śrutvā niḥśreṇiṃ sahasā janaiḥ /",
    "S04bsu062_u:238_6": "ānayitvāśu prāsāde prānte samadhyaropayan //",
    "S04bsu062_u:238_7": "tān dṛṣṭvā siṃhalaḥ khaḍgaṃ dhṛtvābhiruhya saṃkraman /",
    "S04bsu062_u:238_8": "prāsādopari saṃsthitvā trāsayattāḥ niśācarīḥ //",
    "S04bsu062_u:238_9": "siṃhalaṃ khaḍgapāṇiṃ taṃ prāsādopari saṃsthitam /",
    "S04bsu062_u:238_10": "rākṣasyastāḥ samālokya sarvā bhītā vibabhramuḥ //",
    "S04bsu062_u:238_11": "tāsāṃ kāścicchiro dhṛtvā kāścitpādān bhujān parāḥ /",
    "S04bsu062_u:238_12": "tāḥ sarvā api rākṣasyaḥ palāyitāstato drutam //",
    "S04bsu062_u:238_13": "tataḥ siṃhala ālokya sarvāstā niṣpalāyitāḥ /",
    "S04bsu062_u:238_14": "prāsādādavatīryāśu dvāraṃ samudaghāṭayat //",
    "S04bsu062_u:238_15": "tataste mantriṇo 'mātyā janāḥ sarve 'pi sainikāḥ /",
    "S04bsu062_u:238_16": "gatva samīkṣya rājādīn sarvān bhuktān vicukruśuḥ //",
    "S04bsu062_u:238_17": "suciraṃ vilapitvā te sarve 'pi mantriṇo janāḥ /",
    "S04bsu062_u:238_18": "amātyāḥ sainikāḥ paurā viceruḥ saṃtrasitāśayāḥ //",
    "S04bsu062_u:238_19": "tataḥ sa siṃhalo dṛṣṭvā sarvāṃstān mantriṇo janān /",
    "S04bsu062_u:238_20": "amātyān sainikān paurān samāmantryaivamabravīt //",
    "S04bsu062_u:238_21": "bhavanto mā vicarantyatra nāsti kācinniśācarī /",
    "S04bsu062_u:238_22": "tatsarve samupāviśya paśyantāṃ sarvataḥ punaḥ //",
    "S04bsu062_u:238_23": "tataste mantriṇo 'mātyā janāḥ saṃvīkṣya sarvataḥ /",
    "S04bsu062_u:238_24": "sarvarājakulaṃ sāntarbahistaṃ samaśodhayan //",
    "S04bsu062_u:238_25": "tataste mantriṇo 'mātyā brahmaṇādīn mahājanān /",
    "S04bsu062_u:238_26": "sannipātya prajāścāpi samāmarnayaivamabruvan //",
    "S04bsu062_u:238_27": "bhavanto 'tra mṛto rājā vaṃśastasya na vidyate /",
    "S04bsu062_u:238_28": "tadatra kaṃ kṛtvā mimīmahi vadantvidam //",
    "S04bsu062_u:239_0": "[Gkv_197]",
    "S04bsu062_u:239_1": "iti tairmantribhiḥ proktaṃ śrutvā te brāhmaṇādayaḥ /",
    "S04bsu062_u:239_2": "mahājanāḥ prajāścāpi sarve 'pyevaṃ nyavedayan //",
    "S04bsu062_u:239_3": "yaḥ prājñaḥ sātviko viro nītiśāstravicakṣaṇaḥ /",
    "S04bsu062_u:239_4": "dayākāruṇyabhadrātmā sarvadharmahitārthabhṛt //",
    "S04bsu062_u:239_5": "taṃ vidhinābhiṃṣiṃcyātra pratiṣṭhāpya nṛpāsane /",
    "S04bsu062_u:239_6": "sarvarājyādhipaṃ kṛtvā pramāṇayantu sarvadā //",
    "S04bsu062_u:239_7": "iti taiḥ kathitaṃ śrutvā kecidvijñā mahājanāḥ /",
    "S04bsu062_u:239_8": "sarveṣāṃ mantriṇāṃ teṣāṃ purata evamabruvan //",
    "S04bsu062_u:239_9": "siṃhalo 'yaṃ sārthāvāhaḥ sātviko nītivitkṛtī /",
    "S04bsu062_u:239_10": "dayākāruṇyabhadrātmā sarvasattvahitārthabhṛt //",
    "S04bsu062_u:239_11": "īdṛgvīro mahāprājño dayākāruṇyasanmatiḥ /",
    "S04bsu062_u:239_12": "maitrīśrīsadguṇādhāro nāsti kaścinmahājanaḥ //",
    "S04bsu062_u:239_13": "tadenaṃ siṃhalaṃ vīramabhīṣiṃcya nṛpāsane /",
    "S04bsu062_u:239_14": "pratiṣṭhāpya nṛpaṃ kṛtvābhimatāṃ sakalaiḥ saha //",
    "S04bsu062_u:239_15": "iti tairuditaṃ śrutvā te 'mātyā mantriṇo janāḥ /",
    "S04bsu062_u:239_16": "sarve 'pyanumataṃ kṛtvā tathā kartuṃ samārabhan //",
    "S04bsu062_u:239_17": "tataste mantriṇo 'mātyā brāhmaṇāśca mahājanāḥ /",
    "S04bsu062_u:239_18": "siṃhalaṃ taṃ samāmanyiṃ purata evamabravan //",
    "S04bsu062_u:239_19": "siṃhalātra yadasmākaṃ prajānāmapi saṃmatam /",
    "S04bsu062_u:239_20": "tadanumodya rājyo 'tra rājā bhaviturhasi //",
    "S04bsu062_u:239_21": "iti tairmantribhiḥ sarvairamātyaiḥ sujanairdvijaiḥ /",
    "S04bsu062_u:239_22": "prārthitaṃ siṃhalaḥ śrutvā tatpara evamabravīt //",
    "S04bsu062_u:239_23": "bhavanto 'haṃ vaṇigvṛttivyavahāropajīvikaḥ /",
    "S04bsu062_u:239_24": "tatkathaṃ rājyasaṃbhāraṃ saṃvoḍhumabhiśaknuyām //",
    "S04bsu062_u:239_25": "tadetanmama yogyaṃ na kṣamantu tadaśakyatām //",
    "S04bsu062_u:239_26": "yadyogyaṃ karma tatraiva yojanīyo hi mantribhiḥ //",
    "S04bsu062_u:239_27": "iti tenoditaṃ śrutvā te 'mātyā mantriṇo janāḥ /",
    "S04bsu062_u:239_28": "sarve taṃ siṃhalaṃ vīkṣya samāmantryaivamabruvan //",
    "S04bsu062_u:240_0": "[Gkv_198]",
    "S04bsu062_u:240_1": "bhavatsadṛśaḥ sadbuddhirviryavān sadayaḥ kṛtī /",
    "S04bsu062_u:240_2": "sātviko lokavikhyātaḥ kaścidanyo na nidyate //",
    "S04bsu062_u:240_3": "yaccāsya nṛpatervaṃśe vidyate 'pi na kaścana /",
    "S04bsu062_u:240_4": "tadatredaṃ bhavān rājyamanuśāsitumarhati //",
    "S04bsu062_u:240_5": "iti tairmantribhiḥ sarvaiḥ saṃprārthitaṃ niśamya saḥ /",
    "S04bsu062_u:240_6": "siṃhalo mantriṇaḥ sarvān samālokyaivamabravīt //",
    "S04bsu062_u:240_7": "bhavanto yadi māṃ sarve rājānaṃ kartumicchatha /",
    "S04bsu062_u:240_8": "samaye nāhamicchāmi rājyaṃ samanuśāsitum //",
    "S04bsu062_u:240_9": "iti tenoditaṃ śrutvā sarve te mantriṇo janāḥ /",
    "S04bsu062_u:240_10": "amātyāstaṃ mahābhijñaṃ samalokyaivamabruvan //",
    "S04bsu062_u:240_11": "yathā yadbhavatākhyātaṃ samayaṃ tattathā khalu /",
    "S04bsu062_u:240_12": "sarve vayaṃ samādhāya cariṣyāmaḥ samāahitāḥ //",
    "S04bsu062_u:240_13": "iti taduttamākarṇya siṃhalaḥ saṃprabodhitaḥ /",
    "S04bsu062_u:240_14": "sarvānstān mantriṇo 'mātyān samālokyaivamabravīt //",
    "S04bsu062_u:240_15": "yadyetatsatyamādhāya sarve caritumacchatha /",
    "S04bsu062_u:240_16": "tathātra rājyasaṃbhāraṃ saṃvoḍhumutsahe 'pyaham //",
    "S04bsu062_u:240_17": "tadbhavanto 'tra me vākyaṃ dhṛtvā dharmānusādhinaḥ /",
    "S04bsu062_u:240_18": "triratnabhajanaṃ kṛtvā careyuḥ sarvedā śubhe //",
    "S04bsu062_u:240_19": "ityanuśāsanaṃ dhṛtvā mama dharmāsahāyīnaḥ /",
    "S04bsu062_u:240_20": "sarvesattvahitādhāre dahrme caritumarhatha //",
    "S04bsu062_u:240_21": "iti tenoditaṃ śrutvā sarve mantriṇo janāḥ /",
    "S04bsu062_u:240_22": "amātyā dvijapaurāśca tatheti pratiśuśruvuḥ //",
    "S04bsu062_u:240_23": "tataste mantriṇo 'mātyā janā dvijā mahājanāḥ /",
    "S04bsu062_u:240_24": "sarve 'pi saṃmataṃ kṛtvā taṃ nṛpaṃ kartumārabhan //",
    "S04bsu062_u:240_25": "tataste 'tra pure samyagchodhayitvā samantataḥ /",
    "S04bsu062_u:240_26": "dhvajachatrādyālaṃkārairmaṇḍanaiḥ samaśodhayan //",
    "S04bsu062_u:240_27": "tataste pariśuddhe 'hina siṃhalaṃ yathāvidhim /",
    "S04bsu062_u:240_28": "abhiṣiṃcya mahotsāhaiścakruḥ lokādhipaṃ nṛpam //",
    "S04bsu062_u:241_0": "[Gkv_199]",
    "S04bsu062_u:241_1": "nṛpāsane pratisṭhāpya sarve lokāḥ samantriṇaḥ /",
    "S04bsu062_u:241_2": "siṃhalaṃ taṃ mahārājaṃ saṃsevire samādarāt //",
    "S04bsu062_u:241_3": "tataḥ sa siṃhalo rāja sarvāṃllokāan vinodayan /",
    "S04bsu062_u:241_4": "svasvadharme pratiṣṭhāpya śaśāsa svātmajāniva //",
    "S04bsu062_u:241_5": "tadanuśāsanaṃ dhṛtvā sarve lokā dvijādayaḥ /",
    "S04bsu062_u:241_6": "triratnabhajanaṃ kṛtvā saṃcevire śubhe sadā //",
    "S04bsu062_u:241_7": "tadā tasya prabho rājye sarvatra viṣayeṣvapi /",
    "S04bsu062_u:241_8": "nirutpātaṃ śubhorsāha prāvarttata nirantaram //",
    "S04bsu062_u:241_9": "tathā sa mantribhiḥ sadbhiḥ nītidharmavicakṣaṇaiḥ /",
    "S04bsu062_u:241_10": "sevyamāno mahāvijño rarāja devarāḍiva //",
    "S04bsu062_u:241_11": "tatra sa nṛpatirjitvā janbūdvīpe mahībhujaḥ /",
    "S04bsu062_u:241_12": "sarvānstān mantriṇo 'mātyān samāmarnayaivamādiśat //",
    "S04bsu062_u:241_13": "sajjīkriyatāmāśvatra caturaṃgabalaiḥ saha /",
    "S04bsu062_u:241_14": "tāmradvipe gamiṣyāmi jetuṃ tā rākṣasīrapi //",
    "S04bsu062_u:241_15": "tadādiṣṭaṃ samākarṇya sarve mantriṇo janāḥ /",
    "S04bsu062_u:241_16": "caturaṃgabalānyevaṃ sahasā samasajjayan //",
    "S04bsu062_u:241_17": "tataḥ sannāhya sa bhūmīndraścaturaṃgabalaiḥ saha /",
    "S04bsu062_u:241_18": "saṃprasthito mahotsāhaistīraṃ prāpa mahodadheḥ //",
    "S04bsu062_u:241_19": "tatra sa tāni sarvāṇi caturaṃgabalānyapi /",
    "S04bsu062_u:241_20": "āropya vahaneṣvabdhau saṃprasthito caran mudā //",
    "S04bsu062_u:241_21": "tatra sa saṃtaran sarvaiścaturaṃgavalaiḥ saha /",
    "S04bsu062_u:241_22": "svastinā sahasāmbodheḥ pāratīramupāyayau //",
    "S04bsu062_u:241_23": "tāmradvīpe tadā tatra rākṣasīnāṃ mahaddhvajaḥ /",
    "S04bsu062_u:241_24": "repita āpaṇasthāne kampito 'sūcayadbhayam //",
    "S04bsu062_u:241_25": "taṃ prakampitamālokya rākṣasyo bhayaśaṃkitāḥ /",
    "S04bsu062_u:241_26": "sarvā ekatra saṃmilya mitha evaṃ samūcire //",
    "S04bsu062_u:241_27": "bhavantya āpaṇastho 'thaṃ dhvajaḥ prakampito 'dhunā /",
    "S04bsu062_u:241_28": "jāmbudvīpanṛpā nūnamasbhiryoddhumāgatāḥ //",
    "S04bsu062_u:242_0": "[Gkv_200]",
    "S04bsu062_u:242_1": "sajjīkṛtvā tadasmābhiḥ sthātavyamiha sāmpratam /",
    "S04bsu062_u:242_2": "iti saṃbhāṣya tā draṣṭumabdhitīramupācaran //",
    "S04bsu062_u:242_3": "tatrasthāḥ sakalāstāstān siṃhalādīn narādhipān /",
    "S04bsu062_u:242_4": "tīrottīrṇān mahotsāhairdadṛśuryoddhumāgatān //",
    "S04bsu062_u:242_5": "dṛṣṭvā tān samupāyātān rākṣasyastā bhayānvitāḥ /",
    "S04bsu062_u:242_6": "kāścit palāyitā bhītāḥ kāścadyoddhaṃ samāśritāḥ //",
    "S04bsu062_u:242_7": "yoddhaṃ pratyudgatāḥ kāścit kāścittasthurnirīkṣya khe //",
    "S04bsu062_u:242_8": "tān pratyudgatān dṛṣṭvā siṃhalasyā&#289;yāyā drutam /",
    "S04bsu062_u:242_9": "vidyādharibhirāviṣṭā vīraiḥ śastraiḥ pradyotitāḥ //",
    "S04bsu062_u:242_10": "avaśiṣṭā abhistāḥ siṃhalasya nṛpaprabhoḥ /",
    "S04bsu062_u:242_11": "kṛtāṃjalipuṭā natvā pādayorevamabruvan //",
    "S04bsu062_u:242_12": "kṣamasva no mahārāja vrajāmaḥ śaraṇe tava /",
    "S04bsu062_u:242_13": "tadasmān yoṣito bālā hantuṃ nārhati kṣatriyaḥ //",
    "S04bsu062_u:242_14": "iti saṃprārthitaṃ tābhiḥ śrutvā sa siṃhalaḥ prabhuḥ /",
    "S04bsu062_u:242_15": "samayena kṣayaṃ va iti tā vīkṣyābravīt //",
    "S04bsu062_u:242_16": "tacchutvā sakalā tāstaṃ siṃhalaṃ kṣatriyādhipama /",
    "S04bsu062_u:242_17": "sāṃjalayaḥ punarnatvā samālokyaivamabravīt //",
    "S04bsu062_u:242_18": "kiṃ samayaṃ samākhyātuṃ bhavatābhihitaṃ yathā /",
    "S04bsu062_u:242_19": "tathā sarve vayaṃ dhṛtvā cariṣyāmaḥ sadāpi hi //",
    "S04bsu062_u:242_20": "itiḥ tābhiḥ samākhyātaṃ niśamya sa nṛpaḥ sudhīḥ /",
    "S04bsu062_u:242_21": "tāṃ sarvā rākṣasīḥ paśyan punarevamabhāṣata //",
    "S04bsu062_u:242_22": "yadīdaṃ nagaraṃ tyaktvā sarve 'nyatrādhitiṣṭhatha /",
    "S04bsu062_u:242_23": "madvijite ca yadyatra nāparādhyetha kasyacit //",
    "S04bsu062_u:242_24": "tadā yuṣmākamevāhamaparādhyakṣayamenahi /",
    "S04bsu062_u:242_25": "tadanyathā kṛte yuṣmān sarvā hanyāṃ sa saṃśayaḥ //",
    "S04bsu062_u:242_26": "iti tena samākhyātaṃ śrutvā tāḥ sakalā api /",
    "S04bsu062_u:242_27": "siṃhalaṃ taṃ praṇatvā ca samālokyaivamabruvan //",
    "S04bsu062_u:242_28": "svāmiṃstathā kariṣyāmo bhavānabhihitaṃ yathā /",
    "S04bsu062_u:242_29": "tadasmān yoṣitā bālāḥ saṃpālayitumarhati //",
    "S04bsu062_u:243_0": "[Gkv_201]",
    "S04bsu062_u:243_1": "iti saṃprārthya sarvāstā rākṣasyaḥ paribodhitāḥ /",
    "S04bsu062_u:243_2": "tyaktvā tadviṣayaṃ gatvā vane 'nyatra samāśrayan //",
    "S04bsu062_u:243_3": "tatra sa siṃhalo rājā sāmātyā mantriṇo janāḥ /",
    "S04bsu062_u:243_4": "sthitvā lokānadhiṣṭhāpya svasvadharme 'nvaśāsata //",
    "S04bsu062_u:243_5": "tatra te sakalā lokā dhṛtvā tannupaśāsanam /",
    "S04bsu062_u:243_6": "triratnabhajanaṃ kṛtvā svasvardhaṃ samācaran //",
    "S04bsu062_u:243_7": "tadaitaddharmabhāvena subhikṣaṃ nirupadravam /",
    "S04bsu062_u:243_8": "saddharmamaṃgalotsāhaṃ prāvartata samantataḥ //",
    "S04bsu062_u:243_9": "siṃhalena narendreṇa jitvā saṃvāsitaṃ svayam /",
    "S04bsu062_u:243_10": "tenāsau siṃhaladvīpa iti prakhyāpito 'bhavat //",
    "S04bsu062_u:243_11": "yo 'sau siṃhalo rājā tadāhamabhavaṃ khalu /",
    "S04bsu062_u:243_12": "yaḥ siṃhakeśarī rājā jyeṣṭha eva mahallakaḥ //",
    "S04bsu062_u:243_13": "tadābhūdrākṣasī yā sā veṣā evānupamā khalu /",
    "S04bsu062_u:243_14": "yo valāho 'śvarājo 'bhūdeṣo 'valokiteśvaraḥ //",
    "S04bsu062_u:243_15": "tadāpyevaṃ sa lokeśo bodhisattvo vilokya mām /",
    "S04bsu062_u:243_16": "aśvo bhūtvā samuttāryāpyabdherevaṃ mahadbhayāt //",
    "S04bsu062_u:243_17": "evaṃ sa trijagannātho bodhisattvaḥ sadā svayam /",
    "S04bsu062_u:243_18": "vilokya sakalān sattvān samuttārya bhayādavat //",
    "S04bsu062_u:243_19": "tenāsya sadṛśo dharmo nāsti kasyāpi kutracit /",
    "S04bsu062_u:243_20": "buddhānāmapi nāstyeva kuto 'nyeṣāaṃ tridhātuṣu //",
    "S04bsu062_u:243_21": "itthamayaṃ mahāsattvaḥ sarvalokādhipeśvaraḥ /",
    "S04bsu062_u:243_22": "sarvadharmādhipaḥ śāstā mahābhijñā 'dhirājate //",
    "S04bsu062_u:243_23": "tena lokādhipāḥ sarve traidhātukādhipā api /",
    "S04bsu062_u:243_24": "asya śaraṇamāśritya prabhajanti sadādarāt //",
    "S04bsu062_u:243_25": "ye 'pyasya śaraṇaṃ kṛtvā bhajanti sarvadādarāt /",
    "S04bsu062_u:243_26": "durgatiṃ te na gacchanti saṃprayānti sukhāvatīm //",
    "S04bsu062_u:243_27": "tatra gatvāmitābhasya munīndrasyopasaṃśritāḥ /",
    "S04bsu062_u:243_28": "sadā dharmāmṛtam pītvā pracaranti jagaddhite //",
    "S04bsu062_u:243_29": "tataste bodhisaṃbhāraṃ pūrayitvā yathākramam /",
    "S04bsu062_u:243_30": "niḥkleśā bodhimāsādya saṃbuddhapadamāpnuyuḥ //",
    "S04bsu062_u:243_31": "iti vijñāya ye sattvāḥ samīcchanti jināspadam /",
    "S04bsu062_u:243_32": "tasya lokādhināthasya bhajantu śaraṇāśritāḥ //",
    "S04bsu062_u:243_33": "iti śāstrā samādiṣṭaṃ śrutvā sarve sabhāśritāḥ /",
    "S04bsu062_u:243_34": "lokāstatheti vijñapya prābhyanandan prabodhitāḥ //",
    "S04bsu062_u:244_0": "// iti siṃhalasārthavāhoddhāraṇaprakaraṇaṃ samāptam //",
    "S04bsu062_u:245_0": "17. sarvasattvoddhāraṇa saṃbodhimārga sthāpana maheśvaromādevī saṃbodhivyākaraṇopadeśa prakaraṇam",
    "S04bsu062_u:246_0": "atha sarvanīvaraṇaviṣkambhī sa jinātmajaḥ /",
    "S04bsu062_u:246_1": "sāṃjalirbhagavantaṃ taṃ punarnatvaivamabravīt //",
    "S04bsu062_u:246_2": "bhagavaṃstrijagaddhartuste lokādhipateḥ prabhoḥ /",
    "S04bsu062_u:246_3": "kāye dharmāḥ kiyanto 'pi vidyante tān samādiśa //",
    "S04bsu062_u:246_4": "iti saṃprārthitaṃ tena viṣkambhinā niśamya saḥ /",
    "S04bsu062_u:246_5": "bhagavāṃstaṃ mahāsattvaṃ samalokyaivamādiśat //",
    "S04bsu062_u:246_6": "kulaputrāsya nāthasya traidhātukanivāsinām /",
    "S04bsu062_u:246_7": "kāye sarve 'pi saddharmāḥ saṃvidyante vyavasthitāḥ //",
    "S04bsu062_u:246_8": "tadyathāsya tanau lomnāṃ vivareṣu santi ye vṛṣāḥ /",
    "S04bsu062_u:246_9": "tān saṃkṣepeṇa vakṣyāmi śṛṇudhvaṃ yūyamādarāt //",
    "S04bsu062_u:246_10": "tadyathaikavile lomnaḥ suvarṇāni bahūnyapi /",
    "S04bsu062_u:246_11": "gandharvāṇām sahastrāṇi nivasanti mahāsukham //",
    "S04bsu062_u:246_12": "bādhyante na ca te kleśairduḥkhaiḥ saṃsārikairapi /",
    "S04bsu062_u:246_13": "viraktā duritācāropaviśuddhendriyottamāḥ //",
    "S04bsu062_u:246_14": "saddharmācārasaṃraktāścaturbrahmavihāriṇaḥ /",
    "S04bsu062_u:246_15": "śuddhaśīlāḥ sadāṣṭāṃgapoṣadhavratadhāriṇaḥ //",
    "S04bsu062_u:246_16": "tatra śrīmanmahāratnaṃ cintāmaṇisamujjvalaḥ /",
    "S04bsu062_u:246_17": "sarvasattvahitārthāya svayamutpadya saṃsthitaḥ //",
    "S04bsu062_u:246_18": "yadā te maṇīmabhyarcya gandharvāste samīpsitam /",
    "S04bsu062_u:246_19": "prārthayanti tadā teṣāṃ sarvaṃ saṃsidhyate tathā //",
    "S04bsu062_u:246_20": "evaṃ bhadrasukhaṃ bhuktvā gandharvāste pramoditāḥ /",
    "S04bsu062_u:246_21": "triratnabhajanaṃ kṛtvā pracarantaḥ śubhe sthitāḥ //",
    "S04bsu062_u:246_22": "etadapi mahaddharmamasya lomavile sthitam /",
    "S04bsu062_u:246_23": "tenāsau trijagannātho dharmakāyo virājate //",
    "S04bsu062_u:246_24": "tato 'nyasmiṃśca kṛṣṇākhye lomavile jagatprabhoḥ /",
    "S04bsu062_u:246_25": "śatakoṭisahasrāṇi maharṣīṇāṃ vasantyapi //",
    "S04bsu062_u:246_26": "eko 'bhijñā dvayabhijñāśca tryabhijñāścāpi kecana /",
    "S04bsu062_u:247_0": "[Gkv_204]",
    "S04bsu062_u:247_1": "keciccaturabhijñāśca paṃcābhijñāśca kecana /",
    "S04bsu062_u:247_2": "sarve te ṛṣayo dhīrāḥ svasvakulavrataṃdharāḥ /",
    "S04bsu062_u:247_3": "suvarṇamayaśailānāṃ pārśveṣu kuṭṭimāśritāḥ //",
    "S04bsu062_u:247_4": "kecidrūpamayānāṃ ca pārśveṣu bhūbhṛtāṃ sthitāaḥ /",
    "S04bsu062_u:247_5": "padmarāgamayānāṃ ca kecitpārśrveṣu bhūbhṛtām //",
    "S04bsu062_u:247_6": "kecinnīlamayānāṃ ca pārśveṣu kuṭṭimāśritāḥ /",
    "S04bsu062_u:247_7": "kecidvajramaye pārśve kecinmaṇimaye sthitāḥ //",
    "S04bsu062_u:247_8": "vaiḍūryakuṭṭime kecidaśmagarbhamaye 'pare /",
    "S04bsu062_u:247_9": "kecidbhīṣmamaye pārśve saptaratnamayeṣvapi //",
    "S04bsu062_u:247_10": "sarveṣāmapi ratnānāṃ pārśveṣu sarasīṣvapi /",
    "S04bsu062_u:247_11": "udyāneṣu tathā kecidārāmeṣu vaneṣu ca //",
    "S04bsu062_u:247_12": "sarvertufalapuṣpādyairvṛkṣaiḥ saṃśobhiteṣvapi /",
    "S04bsu062_u:247_13": "keciccandanavṛkṣāṇāṃ kecidagururbhūruhām //",
    "S04bsu062_u:247_14": "kecittamālavṛkṣāṇāṃ keciccampakabhūruhām /",
    "S04bsu062_u:247_15": "aśvatthānāṃ vaṭāṇāṃ ca tathānyeṣāṃ ca bhūruhām //",
    "S04bsu062_u:247_16": "tathānye kalpavṛkṣāṇāṃ vāṃchitārthapradāyinām /",
    "S04bsu062_u:247_17": "taleṣūṭajamāśritya saṃtiṣṭhante samāhitāḥ //",
    "S04bsu062_u:247_18": "kecidaṣṭāṃgaśuddhāmbusampūrṇeṣu sarassvapi /",
    "S04bsu062_u:247_19": "divyapadmotpalādyeṣu samāśritya samāhitāḥ //",
    "S04bsu062_u:247_20": "śuddhaśīlā viśuddhāṃgāḥ śuddhāśaya jitendriyāḥ /",
    "S04bsu062_u:247_21": "nānātapovrataṃ dhṛtvā saṃtiṣṭhante samāhitāḥ //",
    "S04bsu062_u:247_22": "anekakalpavṛkṣāaśca suvarṇarupyapatrakāḥ /",
    "S04bsu062_u:247_23": "santi lohitadaṇḍāśca sarvālaṃkāralambitāḥ //",
    "S04bsu062_u:247_24": "tatredṛkkalpavṛkṣāṇāmekaikasya tale sthitam /",
    "S04bsu062_u:247_25": "gandharvāṇāṃ śataṃ smṛtvā triratnaṃ bhajane sadā //",
    "S04bsu062_u:247_26": "yadā te bhavasaṃcāradukhāni vividhānyapi /",
    "S04bsu062_u:247_27": "vicintya kheditātmānaḥ evamudīrayantyapi //",
    "S04bsu062_u:247_28": "aho janmajarāvyādhikleśavyākuladuḥkhatā /",
    "S04bsu062_u:248_0": "[Gkv_205]",
    "S04bsu062_u:248_1": "sarveṣāmapi jantūnām saṃsārabhramatāṃ sadā //",
    "S04bsu062_u:248_2": "jāmbūdvīpamanuṣyāste kleśāgninitāpitāśayāḥ /",
    "S04bsu062_u:248_3": "duḥkhāni vividhānyeva bhuktvā carantiṃ durvṛtau //",
    "S04bsu062_u:248_4": "kathaṃ te mānavā dṛṣṭvā jīvītaṃ bhaṃguropamam /",
    "S04bsu062_u:248_5": "triratnabhajanaṃ kṛtvā na caranti jagaddhite //",
    "S04bsu062_u:248_6": "triratnabhajanaṃ kṛtvā ye caranti jagaddhite //",
    "S04bsu062_u:248_7": "teṣāṃ sarvamabhiprāyamihāpi sidhyate khalu //",
    "S04bsu062_u:248_8": "paratra te sukhāvatyāṃ lokadhātau samīritāḥ /",
    "S04bsu062_u:248_9": "jinendrasyāmitābhasya śaraṇe samupasthitāḥ //",
    "S04bsu062_u:248_10": "sarvadā bhajanaṃ kṛtvā pītvā dharmāmṛtaṃ mudā /",
    "S04bsu062_u:248_11": "bodhicaryāvrataṃ dhṛtvā saṃcareran jagaddhite //",
    "S04bsu062_u:248_12": "tataste vimalātmāno bodhisattvā jinātmajāḥ /",
    "S04bsu062_u:248_13": "trividhāṃ bodhimāsādya saṃbuddhapadamāpnuyuḥ //",
    "S04bsu062_u:248_14": "ityevaṃ taiḥ samākhyātaṃ śrutvā pakṣimṛgādayaḥ /",
    "S04bsu062_u:248_15": "paśavo 'pi samudvignā manasaivaṃ vyacintayan //",
    "S04bsu062_u:248_16": "aho duḥkhaṃ manuṣyāṇāṃ api saṃsāracārinām /",
    "S04bsu062_u:248_17": "tiraścāṃ paśujātīnāmasmākaṃ kiṃ kathyate //",
    "S04bsu062_u:248_18": "kadā vayamimaṃ pāpakāyam tyaktvā punarbhave /",
    "S04bsu062_u:248_19": "mānuṣyajanma āsādya caremahi sadā vṛṣe //",
    "S04bsu062_u:248_20": "dhanyāste manujā loke triratnaśaraṇaṃ gatāḥ /",
    "S04bsu062_u:248_21": "smṛtvā dhyātvā bhajanto 'yaṃ saṃcarante jagaddhite //",
    "S04bsu062_u:248_22": "ityevaṃ te 'nusaṃcintya sarve pakṣimṛgādayaḥ /",
    "S04bsu062_u:248_23": "triratnamanusaṃsmṛtvā dhyātvā bhajanta ādarāt //",
    "S04bsu062_u:248_24": "tadā teṣāmabhiprāyaṃ sarveṣāmapi sidhyate /",
    "S04bsu062_u:248_25": "divyabhogyādivastūni sarvāṇyapi bhavanti ca //",
    "S04bsu062_u:248_26": "tad dṛṣṭvā suprasannāste sarve pakṣimṛgādayaḥ /",
    "S04bsu062_u:248_27": "triratnabhajanaṃ kṛtvā bhajantaḥ pracarantyapi //",
    "S04bsu062_u:248_28": "evaṃ te ṛṣigandharvāḥ pakṣimṛgādijantavaḥ /",
    "S04bsu062_u:249_0": "[Gkv_206]",
    "S04bsu062_u:249_1": "api sarve śubhotsāhaiḥ saṃtiṣṭhante pramoditāḥ //",
    "S04bsu062_u:249_2": "evaṃ kṛṣṇābhidhe lome vivare kāye jagatprabhoḥ /",
    "S04bsu062_u:249_3": "ṛṣyādayo mahāsatvāḥ maharddhidharmacāriṇaḥ //",
    "S04bsu062_u:249_4": "evaṃ tasya jagaddhartuḥ kāye sarve vṛṣāḥ sthitāḥ /",
    "S04bsu062_u:249_5": "tenāyaṃ trijagannāthaḥ sarvadharmādhipaḥ prabhuḥ //",
    "S04bsu062_u:249_6": "iti matvāsya sarve 'pi śraddhayā śaraṇaṃ gatāḥ /",
    "S04bsu062_u:249_7": "nāmāpyuccārya smṛtvāpi bhajantu vodhivāṃchinaḥ //",
    "S04bsu062_u:249_8": "ye 'pyasya śaraṇe sthitvā nāmāpyuccārya sarvadā /",
    "S04bsu062_u:249_9": "dhyātvā smṛtvāpi sadbhaktvā bhajanti saṃprasāditāḥ //",
    "S04bsu062_u:249_10": "durgatiṃ te na gacchanti saṃyāsyanti sukhāvatīm /",
    "S04bsu062_u:249_11": "tatrāmitābhanāthasya śaraṇe samupasthitāḥ //",
    "S04bsu062_u:249_12": "sadā dharmāmṛtaṃ pītvā pariśuddhatrimaṇḍalāḥ /",
    "S04bsu062_u:249_13": "trividhāṃ bodhimāsādya saṃbuddhapadamāpnuyuḥ //",
    "S04bsu062_u:249_14": "ityādiṣṭaṃ munīndreṇa niśamya te sabhāśritāḥ /",
    "S04bsu062_u:249_15": "viṣkambhipramukhāḥ sarve prābhyanandan prabodhitāḥ //",
    "S04bsu062_u:249_16": "tataḥ sa bhagavāṃstaṃ ca viṣkambhinaṃ jinātmajam /",
    "S04bsu062_u:249_17": "sādaraṃ samupāmantrya saṃpaśyannevamādarāt //",
    "S04bsu062_u:249_18": "kulaputra tato 'nyatra tasya traidhātukaprabhoḥ /",
    "S04bsu062_u:249_19": "lokeśasya tanau lomavivare ratnakuṇḍale //",
    "S04bsu062_u:249_20": "tatrānekāni gandharvakanyānāṃ niyutāni ca /",
    "S04bsu062_u:249_21": "śatakoṭisahasrāṇi nivasanti sadā mudā //",
    "S04bsu062_u:249_22": "tāḥ sarvā devakanyābhā divyārupā manoharāḥ /",
    "S04bsu062_u:249_23": "saumyātisundarāḥ kāntā bhadrapoṣṭendriyāśayāḥ //",
    "S04bsu062_u:249_24": "bādhyante naiva tāḥ kleśaiḥ duḥkhairmānuṣyakairapi /",
    "S04bsu062_u:249_25": "saddharmaśrīguṇasaṃpattisukhāsaṃpannananditāḥ //",
    "S04bsu062_u:249_26": "tāssarvāstasya nāthasya catuḥsaṃdhyaṃ samāhitāḥ /",
    "S04bsu062_u:249_27": "dhyātvā nāma samuccārya smṛtvā bhajanti sādaram //",
    "S04bsu062_u:249_28": "tāsāṃ sarvāṇi vastūni dravyāṇi bhūṣaṇāni ca /",
    "S04bsu062_u:250_0": "[Gkv_207]",
    "S04bsu062_u:250_1": "prādurbhūtāni sidhyante yathābhivāṃchitānyapi //",
    "S04bsu062_u:250_2": "evaṃ tāḥ sukhasaṃpannāścaturbrahmavihāriṇaḥ /",
    "S04bsu062_u:250_3": "bodhicaryāvrataṃ dhṛtvā pracaranto jagaddhite //",
    "S04bsu062_u:250_4": "triratnabhajanaṃ kṛtvā saṃbodhinihitāśayāḥ /",
    "S04bsu062_u:250_5": "satyadharmānusaṃraktāstiṣṭhanti saṃpramoditāḥ //",
    "S04bsu062_u:250_6": "evaṃ tasya jagannāthaśarīraṃ sukṛtālayam /",
    "S04bsu062_u:250_7": "tenāsau trijagannātho dharmarājo virājate /",
    "S04bsu062_u:250_8": "tato 'nyasmin vile lomnastasya ca trijagatprabhoḥ /",
    "S04bsu062_u:250_9": "koṭiśatasahasrāṇi nivasantyamṛtāndhasām //",
    "S04bsu062_u:250_10": "te sarve 'pyamarā dhīrāḥ saṃbodhinihitāśayāḥ /",
    "S04bsu062_u:250_11": "bodhisattvā mahāsattvāścaturbrahmavihāriṇaḥ //",
    "S04bsu062_u:250_12": "ekabhūmisthitaḥ kecit keciddvitīyabhūmikāḥ /",
    "S04bsu062_u:250_13": "tṛtīyabhūmikāḥ kecit keciccaturthabhūmikāḥ //",
    "S04bsu062_u:250_14": "paṃcamabhūmikāḥ kecit kecicca ṣaṣṭhabhūmikāḥ /",
    "S04bsu062_u:250_15": "saptamabhūmikāḥ kecit kecidaṣṭamabhūmikāḥ //",
    "S04bsu062_u:250_16": "navamabhūmikāḥ kecit keciddaśamabhūmikāḥ //",
    "S04bsu062_u:250_17": "sarve sattvahitādhānasaṃbodhivratacāriṇaḥ /",
    "S04bsu062_u:250_18": "triratnabhajanaṃ kṛtvā saṃcarante jagaddhite //",
    "S04bsu062_u:250_19": "tasmiṃśca vivare santi hemarupyamayā nagāḥ /",
    "S04bsu062_u:250_20": "ṣaṣṭiyojanasāhasrasamucchritā mahattarāḥ //",
    "S04bsu062_u:250_21": "sarve 'pi śataśṛṃgāste saptaratnamayojjvalāḥ /",
    "S04bsu062_u:250_22": "teṣāṃ pārśveṣu sarveṣu te ekabhūmikādayaḥ /",
    "S04bsu062_u:250_23": "boddhisatvā mahāsatvā dhyātvā tiṣṭhanti yoginaḥ /",
    "S04bsu062_u:250_24": "gandharvāṇāṃ ca sāhasrakoṭilakṣaśatānyapi //",
    "S04bsu062_u:250_25": "ratnamayavimāneṣu saṃramante mahotsavaiḥ /",
    "S04bsu062_u:250_26": "saṃgītitūryasaṃvādyairmahāyānavratotsavaiḥ //",
    "S04bsu062_u:250_27": "triratnabhajanaṃ kṛtvā saṃcarante jagaddhite //",
    "S04bsu062_u:250_28": "tato viśramya sarve te vimāneṣu samāśritāḥ /",
    "S04bsu062_u:251_0": "[Gkv_208]",
    "S04bsu062_u:251_1": "kṛtvā saddharmasāṃkathyaṃ saṃvasante pramoditāḥ //",
    "S04bsu062_u:251_2": "tataste caṃkramasthāne puṣkariṇyo vai śubhāmbubhiḥ /",
    "S04bsu062_u:251_3": "aṣṭāṃgaguṇasampannaiḥ pūrṇāyāśca saroruhaiḥ //",
    "S04bsu062_u:251_4": "padmotpalādipuṣpaiśca channāyāstaṭamandire /",
    "S04bsu062_u:251_5": "maṇḍitahemarupyādiratnālaṃkārabhūṣaṇaiḥ //",
    "S04bsu062_u:251_6": "bhūṣite kalpavṛkṣaiśca suvarṇarupyapatrakaiḥ /",
    "S04bsu062_u:251_7": "pravālalohitastambaiḥ sarvālaṃkāralamvitaiḥ /",
    "S04bsu062_u:251_8": "caṃkramya tatra te rātro sarve dhyātvā samāhitāḥ /",
    "S04bsu062_u:251_9": "ṣaḍgatibhavasaṃcāraniḥspṛhā nirvṛtīcchikāḥ //",
    "S04bsu062_u:251_10": "niḥkleśā vimalātmānaścaturbrahmavihāriṇaḥ /",
    "S04bsu062_u:251_11": "mahāyānavratotsāhaḥ sukhaṃ bhuktvā samāśritāḥ /",
    "S04bsu062_u:251_12": "evaṃ te sakalā nityaṃ catussaṃdhyaṃ samāhitāḥ //",
    "S04bsu062_u:251_13": "triratnārādhanaṃ kṛtvā bhajanto nivasantyapi //",
    "S04bsu062_u:251_14": "evamasya jagadbhartuḥ kāyo dharmaguṇāśrayaḥ /",
    "S04bsu062_u:251_15": "tato 'sau trijagannātho dharmakāyo virājate //",
    "S04bsu062_u:251_16": "tato 'nyatra vile lomnā vajramukhābhidhe punaḥ /",
    "S04bsu062_u:251_17": "aneke parvatāḥ santi lakṣakoṭīsahasrakāḥ //",
    "S04bsu062_u:251_18": "keciddhemamayā kecidraupyavajramayā api /",
    "S04bsu062_u:251_19": "kecinnīlamayāḥ kecitpadmarāgamayā api //",
    "S04bsu062_u:251_20": "kecinmaṇinmayāḥ kecidaśmagarbhamayāstathā /",
    "S04bsu062_u:251_21": "vaiḍūryāḥ sfāṭikāścāpi saptaratnamayā api //",
    "S04bsu062_u:251_22": "teṣu sarveṣu bhūbhṛtsu kalpavṛkṣā mahocchrayāḥ /",
    "S04bsu062_u:251_23": "vidrumapādapāścāpi candanataravo 'pi ca //",
    "S04bsu062_u:251_24": "sarve saugandhivṛkṣāśca sarve puṣpamahīruhāḥ /",
    "S04bsu062_u:251_25": "sarvartufalavṛkṣāśca vidyate pariśobhitāḥ //",
    "S04bsu062_u:251_26": "puṣkariṇīsahasrāni divyāmṛtabharāṇyapi /",
    "S04bsu062_u:251_27": "padmotpalādisaugandhipuṣpapūrṇāni santi ca //",
    "S04bsu062_u:251_28": "vimānānyapi cānekasāhasrāṇi hi santyapi /",
    "S04bsu062_u:252_0": "[Gkv_209]",
    "S04bsu062_u:252_1": "suvarṇarupyadivyādiratnamayāni santi ca //",
    "S04bsu062_u:252_2": "teṣu divyavimāneṣu kinnarāṇāṃ sudharmiṇām /",
    "S04bsu062_u:252_3": "lakṣaśatasahasrāṇi vasanti surasotsavaiḥ //",
    "S04bsu062_u:252_4": "te sarve kinnarā divyāratnalaṃkārabhūṣitāḥ /",
    "S04bsu062_u:252_5": "bhavacārabhayodvignāścaturbrahmavihāriṇaḥ //",
    "S04bsu062_u:252_6": "pradātāraḥ śubhācārāḥ dayātmano mahāśayāḥ /",
    "S04bsu062_u:252_7": "yogadhānasamādhānāḥ śuddhaprajñāvicakṣaṇāḥ //",
    "S04bsu062_u:252_8": "sarve teṣu vimāneṣu viśrāntā vijitendriyāḥ /",
    "S04bsu062_u:252_9": "triratnabhajanaṃ kṛtvā saṃcarante jagaddhite //",
    "S04bsu062_u:252_10": "tataḥ sarve 'pi te teṣu vimāneṣu samāśritāḥ /",
    "S04bsu062_u:252_11": "sarvapāramitādharmasāṃkathyaṃ saṃprakurvate //",
    "S04bsu062_u:252_12": "tataste caṃkramasthāne kūṭāgāramanorame /",
    "S04bsu062_u:252_13": "adhastāt kalpavṛkṣāṇāṃ hemarupyapalāśinām //",
    "S04bsu062_u:252_14": "pravārarakṣadaṇḍānāṃ sarvālaṃkāralambinām /",
    "S04bsu062_u:252_15": "caṃkramya tatra te sarve viśramya samupāśritāḥ //",
    "S04bsu062_u:252_16": "ṣaḍgatibhavasaṃcāranānāduḥkhānubhāvinaḥ /",
    "S04bsu062_u:252_17": "bhavacāranirutsāhāḥ saddharmābhiratāśayāḥ //",
    "S04bsu062_u:252_18": "triratnasmṛtimādhāya saṃtiṣṭhantei samāhitāḥ /",
    "S04bsu062_u:252_19": "tada teṣāṃ ca sarveṣāṃ prādurbhūtāni sarvataḥ //",
    "S04bsu062_u:252_20": "saratnadravyabhogyāni sarvopakaraṇānyapi //",
    "S04bsu062_u:252_21": "evaṃ te kinnarāḥ sarve saddharmaśrīsukhānvitāḥ /",
    "S04bsu062_u:252_22": "triratnabhajanaṃ kṛtvā tiṣṭhante bodhimānasāḥ //",
    "S04bsu062_u:252_23": "evaṃ tasya jagadbhartuḥ kāyo mahadvṝṣāśrayaḥ /",
    "S04bsu062_u:252_24": "tenāsau trijagannātho dharmakāye 'bhirājate //",
    "S04bsu062_u:252_25": "tato 'nyasmin vile lomnaḥ sūryaprabhātkidhe punaḥ /",
    "S04bsu062_u:252_26": "kanakaparvatāḥ santi dvādaśaśatalakṣakāḥ //",
    "S04bsu062_u:252_27": "tadaikaikasya śṛṃgāni daśaśataśatāni ca //",
    "S04bsu062_u:252_28": "tatraikaikasya pārśvāni daśalakṣaśatāni ca /",
    "S04bsu062_u:253_0": "[Gkv_210]",
    "S04bsu062_u:253_1": "tatraikaikatra pārśvāṇi saptaratnamayojjvalaḥ //",
    "S04bsu062_u:253_2": "udyānāni vicitrāṇi maṇḍitāni suradrumaiḥ //",
    "S04bsu062_u:253_3": "puṣkariṇyo 'pyanekāśca svaṣṭāṃgaguṇasaṃyutaiḥ /",
    "S04bsu062_u:253_4": "jalaiḥ padmādipuṣpaiśca paripūrṇāḥ sugandhibhiḥ //",
    "S04bsu062_u:253_5": "kūṭāgārāṇi lakṣāṇi hemaratnamayāni ca /",
    "S04bsu062_u:253_6": "vicitradivyaratnādimaṇḍanālaṃkṛtāanyapi //",
    "S04bsu062_u:253_7": "teṣāṃ madhye mahāratnaṃ sāradakosidho mahān /",
    "S04bsu062_u:253_8": "cintāmaṇirjagadbhadravāṃccitārthābhipūrakaḥ //",
    "S04bsu062_u:253_9": "teṣu sarveṣvasaṃkhyeyā bodhisattvā samāśritāḥ /",
    "S04bsu062_u:253_10": "triratnabhajanaṃ kṛtvā nivasanti samāhitāḥ //",
    "S04bsu062_u:253_11": "yadā te bodhisattvāstaṃ cintāmaṇimupasthitāḥ /",
    "S04bsu062_u:253_12": "sambhyarcya yathākāmaṃ prārthayanti jagaddhite //",
    "S04bsu062_u:253_13": "tadā teṣāṃ sa sarvārthaṃ pūrayati yathepsitam //",
    "S04bsu062_u:253_14": "evaṃ śrīsukhasaṃpannāḥ saṃtiṣṭhante jinātmajāḥ //",
    "S04bsu062_u:253_15": "yadā tatra pratiṣṭhāste bodhisattvāḥ śubhāśayāḥ /",
    "S04bsu062_u:253_16": "prajalpante mahāvidyāmanusmṛtvā ṣaḍakṣarīm //",
    "S04bsu062_u:253_17": "tadā paśyanti te sarve sukhāvatyāṃ samāśritam /",
    "S04bsu062_u:253_18": "amitābhaṃ jinaṃ taṃ ca sarvalokādhipaṃ prabhum //",
    "S04bsu062_u:253_19": "sarvān buddhāṃśca paśyanti sarvakṣatrasamāaśritān /",
    "S04bsu062_u:253_20": "bodhisattvān samāsattvān sarvāṃśca sadguṇākarān //",
    "S04bsu062_u:253_21": "evaṃ sarvān jinān tṛptān bodhisatvāṃśca te mudā /",
    "S04bsu062_u:253_22": "sarve tenāpi niṣkramya caṃkramante yathepsite //",
    "S04bsu062_u:253_23": "kecidratnamayodyāne puṣkariṇītaṭeṣvapi /",
    "S04bsu062_u:253_24": "kecitparvatapārśveṣu kalpavṛkṣataleṣvapi //",
    "S04bsu062_u:253_25": "tatra paryaṃkamābhujya pariśuddhatrimaṇḍalāḥ /",
    "S04bsu062_u:253_26": "ṛjukāyāḥ smṛtimanto dhyātvā tiṣṭhanti yoginaḥ //",
    "S04bsu062_u:253_27": "evaṃ tasya jagadbhartuḥ kāya sarvavṛṣāśrayaḥ /",
    "S04bsu062_u:253_28": "tenāyaṃ trijagannātho dharmakāyo virājate // 211",
    "S04bsu062_u:253_29": "tato 'nyasmin vile lomna indrarājābhidhe punaḥ /",
    "S04bsu062_u:253_30": "nagāśītisahasrāṇi hemaratnamayāni ca //",
    "S04bsu062_u:253_31": "teṣvavaivarttikā dhīra bodhisattvāḥ samāśritāḥ //",
    "S04bsu062_u:253_32": "mahāsattvā mahābhijñā koṭilakṣasahasrakāḥ //",
    "S04bsu062_u:253_33": "tatra madhye samudbhūtaṃ cintāmaṇiṃ mahattaram /",
    "S04bsu062_u:253_34": "taṃ te sarve samabhyarcya prārthayanti prārthayanti yadepsitam //",
    "S04bsu062_u:253_35": "tadā teṣāmabhiprāyaṃ sarveṣāmapi vāṃchitam /",
    "S04bsu062_u:253_36": "asau cintāmaṇiḥ sarvaṃ saṃpūrayati sarvadā //",
    "S04bsu062_u:253_37": "teṣāṃ na vidyate kiṃcidduḥkhaṃ kadāpi bhāvikam /",
    "S04bsu062_u:253_38": "bādhyante nāpi te sarve kleśai rogādibhiḥ sadā //",
    "S04bsu062_u:253_39": "sadāpi te mahāsattvāścaturbrahmavihāriṇaḥ /",
    "S04bsu062_u:253_40": "triratnārādhanaṃ kṛtvā saṃcarante jagaddhite //",
    "S04bsu062_u:253_41": "evaṃ tatra mahābhijñāḥ bodhicaryāvivartikāḥ /",
    "S04bsu062_u:253_42": "saṃbodhinihitātmānaḥ saṃtiṣṭhante samāhitāḥ //",
    "S04bsu062_u:253_43": "tato 'nyasmin vile lomno mahauṣadhyabhidhe ca punaḥ /",
    "S04bsu062_u:253_44": "navanavetisāhasraparvatāstatra santyapi //",
    "S04bsu062_u:253_45": "keciddhemamayā rupyamayā vajramayā api /",
    "S04bsu062_u:253_46": "indranīlamayāścāpi padmarāgamayā api //",
    "S04bsu062_u:253_47": "marakatamayāścāpi kecicca sfaṭikā api /",
    "S04bsu062_u:253_48": "sarvaratnamayāścāpi vidyamte tatra bhūdharāḥ //",
    "S04bsu062_u:253_49": "tatrānekasahāsrāṇi prathamabodhicāriṇām /",
    "S04bsu062_u:253_50": "triratnabhajanaṃ kṛtvā saṃcarante jagaddhite //",
    "S04bsu062_u:253_51": "te sarve 'pi na bādhyante kleśairduḥkhaiḥ kadācana /",
    "S04bsu062_u:253_52": "bhadraśrīguṇasaṃpattisamanvitā nirādhayaḥ //",
    "S04bsu062_u:253_53": "suśīlā vimalātmānaścaturbrahmavihāriṇaḥ /",
    "S04bsu062_u:253_54": "saṃbodhipraṇidhiṃ kṛtvā saṃcarante susaṃvare //",
    "S04bsu062_u:253_55": "teṣu parvataśṛṃgeṣu pārśveṣu ca samantataḥ /",
    "S04bsu062_u:253_56": "gandharvāṇāṃ sahasrāṇi nivasanti bahūni ca //",
    "S04bsu062_u:254_0": "[Gkv_212]",
    "S04bsu062_u:254_1": "sarve 'pi te mahāyānacaryāvratasamāhiatāḥ /",
    "S04bsu062_u:254_2": "pariśuddhāśayā dhīrāḥ saṃbodhinihitāśayāḥ //",
    "S04bsu062_u:254_3": "satataṃ dharmasaṃgītisaṃpravṛttimahotsavaiḥ /",
    "S04bsu062_u:254_4": "lokeśasmṛtimādhāya pravartante sadā śubhe //",
    "S04bsu062_u:254_5": "etaddharmamahotsāhaṃ sarve te bodhicāriṇaḥ /",
    "S04bsu062_u:254_6": "trividhamokṣāṇi saṃcintya bhāvayanti sunirvṛtim //",
    "S04bsu062_u:254_7": "tataste bhavasaṃcāre sukhaduḥkhādibhāvinaḥ /",
    "S04bsu062_u:254_8": "saṃbodhipraṇidhiṃ kṛtvā saṃtiṣṭhante samādhiṣu //",
    "S04bsu062_u:254_9": "tato 'nyasmin vile lomnaścitrarājo 'bhidhe punaḥ /",
    "S04bsu062_u:254_10": "pratyekabuddhakoṭīnāṃ niyutāni śatāni ca //",
    "S04bsu062_u:254_11": "saptaratnamayogānāṃ pārśveṣu gahvareṣvapi /",
    "S04bsu062_u:254_12": "dhyātvā smṛtimupasthāpya saṃtiṣṭhante samādhiṣu //",
    "S04bsu062_u:254_13": "sarve 'pi te mahābhijñā maharddhikā vicakṣaṇāḥ /",
    "S04bsu062_u:254_14": "vividhaprātihāryāṇi darśayanti viyadgatāḥ //",
    "S04bsu062_u:254_15": "tataste saptaratnāṃgasānuṣu samupāśritāḥ /",
    "S04bsu062_u:254_16": "vividhadharmasāṃkathyaṃ kṛtvā tiṣṭhanti moditāḥ //",
    "S04bsu062_u:254_17": "tataste kalpavṛkṣāṇāṃ chāyāsu samupāśritāḥ /",
    "S04bsu062_u:254_18": "samādhinihitātmāanaḥ saṃtiṣṭhante samāhitāḥ //",
    "S04bsu062_u:254_19": "tataste kalpavṛkṣebhyaḥ prārthayitvā samādarāt /",
    "S04bsu062_u:254_20": "saratnadravyabhogyāni bhuktvārthibhyo dadanti ca //",
    "S04bsu062_u:254_21": "evaṃ tatra mahābhijñāḥ pratyekasugatāḥ sthitāḥ //",
    "S04bsu062_u:254_22": "dhyātvā sattvahitaṃ kṛtvā saṃcarante samantataḥ //",
    "S04bsu062_u:254_23": "evamanyeṣu sarveṣu lomnāṃ ca vivareṣvapi /",
    "S04bsu062_u:254_24": "brahmādayo munīndrāśca śakrādayo 'pi cāmarāḥ //",
    "S04bsu062_u:254_25": "gandharvāḥ kinnarāḥ siddhāḥ sādhyā rudrā gaṇādhipāḥ /",
    "S04bsu062_u:254_26": "bhairavā mātṛkāḥ sarvā mahākālagaṇā api //",
    "S04bsu062_u:254_27": "bhūtāḥ pretāḥ piśācāśca kumbhāṇḍā rākṣasādayaḥ /",
    "S04bsu062_u:254_28": "nāgāśca garuḍā daityāḥ svasvadharmānucāriṇaḥ //",
    "S04bsu062_u:255_0": "[Gkv_213]",
    "S04bsu062_u:255_1": "brahmaṇā vaiṣṇavāḥ śaivā yogino brahmacāriṇaḥ /",
    "S04bsu062_u:255_2": "nirgranthāastīrthikāścāpi yatayaśca tapasvinaḥ //",
    "S04bsu062_u:255_3": "rājānaḥ kṣatriyā vaiśyāḥ śūdrāḥ sarve ca mānavāḥ /",
    "S04bsu062_u:255_4": "evaṃ ca prāṇinaḥ sarve yāvanto bhavacāriṇaḥ //",
    "S04bsu062_u:255_5": "svasvakulavratācārasaṃratā dharmacāriṇaḥ /",
    "S04bsu062_u:255_6": "sarve tasya jagadbhartuḥ sarvalomavilāśritāḥ //",
    "S04bsu062_u:255_7": "yadā te taṃ jagannāthaṃ dhyātvā smṛtvā samādarat /",
    "S04bsu062_u:255_8": "triratnaṃ praṇayanto 'pi saṃbhajante samāhitāḥ //",
    "S04bsu062_u:255_9": "tadā teṣāmabhiprāyadharmaśrīguṇasādhanam /",
    "S04bsu062_u:255_10": "sarveṣāmapi tatsarvaṃ saṃsidhyate yathepsitam //",
    "S04bsu062_u:255_11": "evaṃ tasya jagacchāstuḥ kāyassarvavṛṣālayaḥ /",
    "S04bsu062_u:255_12": "tenāsau trijagannātho dharmarājo virajate //",
    "S04bsu062_u:255_13": "tadagre vivare lomnāṃ dhvajāgre sarvepaścime /",
    "S04bsu062_u:255_14": "aśītyagasahasrāṇi santi ratnamayānyapi //",
    "S04bsu062_u:255_15": "vidyante kalpavṛkṣāṇāṃ koṭilakṣaśatāni ca /",
    "S04bsu062_u:255_16": "candanāgurusaugandhipuṣpafaladrumā api //",
    "S04bsu062_u:255_17": "sarvā vajramayī bhūmīścandrakāntiprabhāsamāḥ /",
    "S04bsu062_u:255_18": "kūṭāgārasahasrānāṃ koṭīniyutaśatāni ca //",
    "S04bsu062_u:255_19": "teṣu sarveṣu sauvarṇasaptaratnamayeṣu ca /",
    "S04bsu062_u:255_20": "sopānādīni sauvarṇasaptaratnamayānyapi //",
    "S04bsu062_u:255_21": "kūṭāgāreṣu sarveṣu teṣu tathāgatāḥ sthitāḥ /",
    "S04bsu062_u:255_22": "saṃbodhisādhanaṃ dharmaṃ nirdiśanti jagaddhite //",
    "S04bsu062_u:255_23": "evaṃ te sugatāḥ sarve jambūdvīpe nṛiṇāmapi /",
    "S04bsu062_u:255_24": "sarvāḥ pāramitāścāpi nirdiśanti sadāpi ca //",
    "S04bsu062_u:255_25": "evaṃ te sarvadā kāle vividhāṃ dharmadeśanām /",
    "S04bsu062_u:255_26": "kṛtvā sattvahitārthena saṃtiṣṭhante samāhitāḥ //",
    "S04bsu062_u:255_27": "evaṃ tasya jagacchāstuḥ kāyaḥ sarvavṛṣāśrayaḥ /",
    "S04bsu062_u:255_28": "tenāsau trijagacchāstā dharmakāyo virājate //",
    "S04bsu062_u:256_0": "[Gkv_214]",
    "S04bsu062_u:256_1": "atha sarvanīvaraṇaviṣkambhī sa jinātmajaḥ /",
    "S04bsu062_u:256_2": "bhagavantaṃ munīndraṃ taṃ samālokyaivamabravīt /",
    "S04bsu062_u:256_3": "bhagavan punaranyāni lomavivarāṇi santyapi /",
    "S04bsu062_u:256_4": "tāni sarvāṇi me śāstaḥ samupadeṣṭumarhasi //",
    "S04bsu062_u:256_5": "iti taduktamākarṇya bhagavān sa munīśvaraḥ //",
    "S04bsu062_u:256_6": "viṣkambhinaṃ tamālokya punarevaṃ samādiśat //",
    "S04bsu062_u:256_7": "kulaputra na vidyante tato 'tikramya dakṣiṇe /",
    "S04bsu062_u:256_8": "pādāṃguṣṭhe jagadbharturbhramanti caturabdhayaḥ //",
    "S04bsu062_u:256_9": "tadaṃguṣṭhādviniṣkramya yadā patati vāḍave /",
    "S04bsu062_u:256_10": "tadā tadudakaṃ sarvaṃ bhasmatvamadhiyāsyati //",
    "S04bsu062_u:256_11": "evaṃ tasya jagadbhartuḥ sarvadharmālayā tanuḥ /",
    "S04bsu062_u:256_12": "tenāyaṃ trijagadbhartā dharmārājo 'bhirājate //",
    "S04bsu062_u:256_13": "atha sarvanīvaraṇaviṣkambhī sa jinātmajaḥ /",
    "S04bsu062_u:256_14": "bhagavantaṃ munīndraṃ taṃ samālokyaivamabravīt //",
    "S04bsu062_u:256_15": "bhagavan bhagatādiṣṭaṃ mahātmyaṃ trijagatprabhoḥ /",
    "S04bsu062_u:256_16": "śrutvāhaṃ paramāścaryaṃ prāpto 'smi khalu sāmpratam //",
    "S04bsu062_u:256_17": "tacchrutvā bhagavāṃcchāstā śākyasiṃho jagadguruḥ /",
    "S04bsu062_u:256_18": "viṣkambhinaṃ tamālokya papracchaivaṃ samādarāt //",
    "S04bsu062_u:256_19": "kulaputra kimarthaṃ tvam paramāścaryaṃ prāptavān /",
    "S04bsu062_u:256_20": "etatsatyaṃ mamāgre 'tra vaktumarhati sarvathā //",
    "S04bsu062_u:256_21": "ityādiṣṭaṃ munīndreṇa niśamya sa jinātmajaḥ /",
    "S04bsu062_u:256_22": "viṣkambhī bhagavantaṃ samālokyaivamabravīt //",
    "S04bsu062_u:256_23": "yadasau bhagavānnāthaḥ sarvadharmasamāśrayaḥ /",
    "S04bsu062_u:256_24": "traidhātuko 'dhipālendro dharmarājo 'bhirājate //",
    "S04bsu062_u:256_25": "yadasya śaraṇaṃ gatvā śraddhayā samupasthitāḥ /",
    "S04bsu062_u:256_26": "dhyātvā smṛtvāpi nāmāpi samuccārya bhajanti ye //",
    "S04bsu062_u:256_27": "tadā teṣāmabhiprāyaṃ saddharmaguṇasādhane /",
    "S04bsu062_u:256_28": "bhadraśrīsukhasaṃpattirapi sarvaiva sidhyate //",
    "S04bsu062_u:257_0": "[Gkv_215]",
    "S04bsu062_u:257_1": "dhanyāste sukhitāḥ sarve yasya traidhatukaprabhoḥ /",
    "S04bsu062_u:257_2": "saddharmaguṇāsāṃkathyaṃ śṛṇvanti śraddhayā mudā //",
    "S04bsu062_u:257_3": "ye cāpyasya guṇāśaṃsākāraṇḍavyūhasūtrakam /",
    "S04bsu062_u:257_4": "likhellikhāpayedvāpi paṭhecca pāṭhayedapi //",
    "S04bsu062_u:257_5": "śrutvā ca manasā nityaṃ bhāvayet sarvadādarāt /",
    "S04bsu062_u:257_6": "vistareṇa tadarthaṃ ca parebhyaḥ samupādiśet //",
    "S04bsu062_u:257_7": "so 'pi dhanyo mahāsattvo bodhisattvaḥ guṇāśayaḥ /",
    "S04bsu062_u:257_8": "niṣpāpaḥ pariśuddhātmā pariśuddhendriyo bhavet //",
    "S04bsu062_u:257_9": "nāpi sa bādhyate kleśairduḥkhaiśca bhavacārikaiḥ /",
    "S04bsu062_u:257_10": "na vāpi jāyate hīnakuleṣu durgatiṣvapi //",
    "S04bsu062_u:257_11": "tasya kāye jvarāścāṣṭau rogāḥ kuṣṭhādayo 'pi ca /",
    "S04bsu062_u:257_12": "vividhā vyādhayaḥ sarve jāyeranna kadācana //",
    "S04bsu062_u:257_13": "na ca hīnendriyaścāsau nāpi duḥstho durāśayaḥ /",
    "S04bsu062_u:257_14": "balavān paripuṣṭāṃgaḥ śuddhendriyaḥ sukhī sudhīḥ //",
    "S04bsu062_u:257_15": "saddharmasādhanotsāhī saṃbuddhaguṇalālasaḥ /",
    "S04bsu062_u:257_16": "triratnabhajanaṃ kṛtvā saṃcareta jagaddhite //",
    "S04bsu062_u:257_17": "etatpuṇyaviśuddhātmā pariśuddhendriyaḥ kṛtī /",
    "S04bsu062_u:257_18": "trividhāṃ bodhimāsādya saṃbuddhapadamāpnuyuḥ //",
    "S04bsu062_u:257_19": "iti tena samākhyātaṃ śrutvā sa bhagavān mudā /",
    "S04bsu062_u:257_20": "viṣambhinaṃ tamālokya punarevaṃ samādiśat //",
    "S04bsu062_u:257_21": "sādhu sādhu mahāsattva tvamīdṛkpratībhānavān /",
    "S04bsu062_u:257_22": "yallokeśaguṇodbhāvamāhātyamanubhāṣase //",
    "S04bsu062_u:257_23": "ityādiṣṭaṃ munīndreṇa śrutvā sa sugatātmajaḥ /",
    "S04bsu062_u:257_24": "pramodito munīndraṃ taṃ samālokyaivamabravīt //",
    "S04bsu062_u:257_25": "bhagavan yadahaṃ bhāṣe lokeśaguṇasatkathām /",
    "S04bsu062_u:257_26": "etallokasabhāmadhye tadbhavato 'nubhāvataḥ //",
    "S04bsu062_u:257_27": "yadāhaṃ bhagavannatra lokeśasukṛtotkathām /",
    "S04bsu062_u:257_28": "bhāṣāmīme tadā sarve lokāḥ śraddhārpitāśayāḥ //",
    "S04bsu062_u:258_0": "[Gkv_216]",
    "S04bsu062_u:258_1": "tadanuśaṃsanaṃ śrutvā sarbe 'pīme sabhāśritāḥ /",
    "S04bsu062_u:258_2": "brahmendrāsuranāgendrapramukhā anumoditāḥ //",
    "S04bsu062_u:258_3": "asya trailokanāthasya sadā śaraṇa āsthitāḥ /",
    "S04bsu062_u:258_4": "dhyātvāpyārādhituṃ nityaṃ samabhīcchanti sāmpratam //",
    "S04bsu062_u:258_5": "iti tena samākhyāte bhagavān sa munīśvaraḥ /",
    "S04bsu062_u:258_6": "viṣkambhinaṃ taṃ samālokya punareva samādiśat //",
    "S04bsu062_u:258_7": "sādhu sādhu sudhioiro 'si yattvamatra punaḥ punaḥ /",
    "S04bsu062_u:258_8": "protsāhayannimāṃllokān sarvān karoṣi bodhitān //",
    "S04bsu062_u:258_9": "tadahaṃ te prasanno 'smi yatsvayaṃ me sabhāśritāḥ /",
    "S04bsu062_u:258_10": "sarve 'sya trijagadbhartuḥ dharmaṃ protsāhya nanditāḥ //",
    "S04bsu062_u:258_11": "ityādiṣṭaṃ munīndreṇa viṣkambhī so 'bhinanditaḥ /",
    "S04bsu062_u:258_12": "bhagavantaṃ tamānamya prārthayadevamādarāt //",
    "S04bsu062_u:258_13": "bhagavaṃstrijagadbhartustāni lomavilānmyaham /",
    "S04bsu062_u:258_14": "draṣṭumicchami tacchāstaḥ sandarśayitumarhati //",
    "S04bsu062_u:258_15": "iti saṃprārthite tena viṣkambhinā sa sarvavit /",
    "S04bsu062_u:258_16": "bhagavāṃstaṃ mahāsattvaṃ samālokyaivamādiśat //",
    "S04bsu062_u:258_17": "agrāhyā kulaputrastre lomavilā jagatprabhoḥ /",
    "S04bsu062_u:258_18": "asaṃspṛśyā asaṃdṛśyā yathākāśastathā kila //",
    "S04bsu062_u:258_19": "teṣu samantabhadrādyā bodhisattvā jinātmajāḥ /",
    "S04bsu062_u:258_20": "sarve dvādaśa varṣāṇi saṃbhramante samantataḥ //",
    "S04bsu062_u:258_21": "sarvaṃ tenaiva dṛṣṭāni tāni lomavilāni hi /",
    "S04bsu062_u:258_22": "buddhairapi na dṛśyante teṣveva saṃsthitairapi //",
    "S04bsu062_u:258_23": "kimanyairbodhisattvaistauirarhadbhirbrahmacāribhiḥ /",
    "S04bsu062_u:258_24": "yogibhirṛṣibhiścāpi dṛśyante naiva kenacit //",
    "S04bsu062_u:258_25": "ityādiṣṭaṃ munīndreṇa śrutvā sa sugatātmajaḥ /",
    "S04bsu062_u:258_26": "viṣkambhī bhagavantaṃ ca samālokyaivamabravīt //",
    "S04bsu062_u:258_27": "ye ca samantabhadreṇa dṛśyante bhramatāpi na /",
    "S04bsu062_u:258_28": "yāni buddhairna dṛśyante tatraiva saṃsthitairapi //",
    "S04bsu062_u:259_0": "[Gkv_217]",
    "S04bsu062_u:259_1": "bhagavaṃstāni saṃdraṣṭuṃ śaknuyāṃ kathameva hi /",
    "S04bsu062_u:259_2": "hā me janma niḥsāraṃ yanna dṛṣṭo sa jagatprabhuḥ //",
    "S04bsu062_u:259_3": "iti tenoditaṃ śrutvā bhagavān sa munīśvaraḥ /",
    "S04bsu062_u:259_4": "viṣkambhinaṃ samālokya punarevaṃ samādiśat //",
    "S04bsu062_u:259_5": "mayāpi kulaputrāsya lomavilāni yatnataḥ /",
    "S04bsu062_u:259_6": "cirāt saṃvīkṣamāṇena dṛśyante tāni sarvataḥ //",
    "S04bsu062_u:259_7": "kulaputra sa lokeśo māyāvī sūkṣmarupakaḥ /",
    "S04bsu062_u:259_8": "arupyadṛśyamāṇye 'pi nirākāro niraṃjanaḥ //",
    "S04bsu062_u:259_9": "atha rupī maharupo viśvarupo mahākṛtiḥ /",
    "S04bsu062_u:259_10": "ekādaśaśiraskaṃśca śatasahasrahastakaḥ //",
    "S04bsu062_u:259_11": "koṭiśatasahasrākṣo divyarupaḥ surupakaḥ /",
    "S04bsu062_u:259_12": "mahāyogī mahāprājñaḥ paramārthayogapālakaḥ //",
    "S04bsu062_u:259_13": "sucetano mahābhijño bodhisattvo jagatprabhuḥ /",
    "S04bsu062_u:259_14": "kulīnastrijagadbhartā sarvadharmādhipeśvaraḥ //",
    "S04bsu062_u:259_15": "sarvasattvasamuddhartā saṃsārodadhitārakaḥ /",
    "S04bsu062_u:259_16": "mahāsattvo mahāyānadharmaśāstā jagadguruḥ //",
    "S04bsu062_u:259_17": "traidhātukajagannātho dharmadhātusvarupaddhṛk /",
    "S04bsu062_u:259_18": "sarvajñastrigunādhāro niḥkleśo vimalendriyaḥ //",
    "S04bsu062_u:259_19": "arhan saṃbodhimārgasthaḥ sarvasattvahitārthabhṛt //",
    "S04bsu062_u:259_20": "sarveṣu bhadradharmeṣu chāyābhūto nirākulaḥ /",
    "S04bsu062_u:259_21": "saṃbodhidharmasaṃbhārapūrakaḥ śrīguṇākaraḥ //",
    "S04bsu062_u:259_22": "brahmacārī viśuddhātmā sarvalokaśubhaṃkaraḥ /",
    "S04bsu062_u:259_23": "sarvapāramitādhartā sarvasaṃghādhipeścaraḥ //",
    "S04bsu062_u:259_24": "evaṃ śrīmānmahāsattva āryāvalokiteśvaraḥ /",
    "S04bsu062_u:259_25": "bodhisattva mahābhijñaḥ sarvasamādhibhṛdvaraḥ //",
    "S04bsu062_u:259_26": "kenāpi dṛśyate nāsau sarvadharmamayāśrayaḥ /",
    "S04bsu062_u:259_27": "acintyo hyasamīkṣo 'pi sarvanirmāṇarupadhṛk //",
    "S04bsu062_u:259_28": "sarvasattvān samālokya durgatitaḥ prayatnataḥ /",
    "S04bsu062_u:260_0": "[Gkv_218]",
    "S04bsu062_u:260_1": "samuddhṛtya śubhe dharme yojayati prabodhayan //",
    "S04bsu062_u:260_2": "durdāntānapi saṃpaśyan prātihāryāṇi darśayan /",
    "S04bsu062_u:260_3": "bodhayitvā prayatnena yojayati susaṃvare //",
    "S04bsu062_u:260_4": "bodhisattvān mahāsattvāṃśca paripācayan /",
    "S04bsu062_u:260_5": "bodhimārge pratiṣṭhāpya pālayatyātmajāniva //",
    "S04bsu062_u:260_6": "evaṃ sa trijagannātho jagatsarvaṃ prabodhayan /",
    "S04bsu062_u:260_7": "bodhimārge pratiṣṭhāpya saṃprayāyāt sukhāvatīm //",
    "S04bsu062_u:260_8": "sukhāvatyāṃ munīndrasya śaraṇe samupasthitaḥ /",
    "S04bsu062_u:260_9": "sadānuśāsanam dhṛtvāa saṃcarante jagaddhite //",
    "S04bsu062_u:260_10": "tasyāmitābhanāathasya pītpā dharmāmṛtaṃ sadā /",
    "S04bsu062_u:260_11": "sarvasattvahitādhānaṃ vrataṃ dhṛtvādhitiṣṭhati //",
    "S04bsu062_u:260_12": "ityādiṣṭaṃ munīndreṇa niśamya sa jinātmajaḥ /",
    "S04bsu062_u:260_13": "viṣkambhī bhagavantaṃ ca samālokayaivamabravīt //",
    "S04bsu062_u:260_14": "bhagavaṃstaṃ jagannāthamāryāvalokiteśvaram /",
    "S04bsu062_u:260_15": "kenopāyena paśyeyamahaṃ kutra kadā katham //",
    "S04bsu062_u:260_16": "bhagavan sa jagannātho yenopāyena dīkṣyate /",
    "S04bsu062_u:260_17": "tadupāyaṃ samādeṣṭumarhati me bhavān guruḥ //",
    "S04bsu062_u:260_18": "iti saṃprārthite tena bhagavān sarvavijjinaḥ /",
    "S04bsu062_u:260_19": "viṣkambhinaṃ samālokya punarevaṃ samādiśat //",
    "S04bsu062_u:260_20": "kulaputra sa lokeśaḥ sattvānuddhṛtya sarvataḥ /",
    "S04bsu062_u:260_21": "prathamamatra samāgaccheta sabhāyāṃ mama darśane //",
    "S04bsu062_u:260_22": "iti śāstrā samādiṣṭaṃ śrutvā sa sugatātmajaḥ /",
    "S04bsu062_u:260_23": "viṣkambhī bhagavantaṃ ca samālokyaivabravīt //",
    "S04bsu062_u:260_24": "anujānāamyahaṃ śāsta yatsa nātha ihāvrajet /",
    "S04bsu062_u:260_25": "kadehāsau jagannātha āgacchettata samādiśa //",
    "S04bsu062_u:260_26": "iti taduktamākarṇya bhagavāṃstaṃ jinātmajam /",
    "S04bsu062_u:260_27": "viṣkambhinaṃ samālokya punarevaṃ samādiśat //",
    "S04bsu062_u:260_28": "kulaputra samālokya punarevaṃ samādiśat //",
    "S04bsu062_u:260_29": "kulaputra yadā sarvasattvo bodhipathāsthitaḥ /",
    "S04bsu062_u:261_0": "[Gkv_219]",
    "S04bsu062_u:261_1": "bhavati sa mahāsattvaḥ prathamamāsarediha //",
    "S04bsu062_u:261_2": "iti śāstroditaṃ śrutvā viṣkambhī sa viṣāditaḥ /",
    "S04bsu062_u:261_3": "kapolaṃ svakale dhṛtvā manasaivaṃ vyacintayat //",
    "S04bsu062_u:261_4": "hā mayā kiṃ kṛtaṃ pāpaṃ yadasya tribhavaprabhoḥ /",
    "S04bsu062_u:261_5": "sarvadharmādhināthasya darśanaṃ prāpsyate na hi //",
    "S04bsu062_u:261_6": "kiṃ mamānena kāyena suciraṃ jīvitena ca /",
    "S04bsu062_u:261_7": "vinā sandarśanenātra lokeśsya jagadguroḥ //",
    "S04bsu062_u:261_8": "kadāhaṃ tasya nāthasya dṛṣṭvā mukhasudhākaram //",
    "S04bsu062_u:261_9": "kleśatāpahataṃ lapsye prahlādanaṃ mahatsukham //",
    "S04bsu062_u:261_10": "kadāsya caraṇāmbhoje śaraṇe samupasthitaḥ /",
    "S04bsu062_u:261_11": "praṇatvā śrīguṇaṃ lapsye sarvasattvahitārthadam //",
    "S04bsu062_u:261_12": "kadāsya bhajanaṃ kṛtvā pītvā dharmāmṛtaṃ sadā /",
    "S04bsu062_u:261_13": "mahānandasukhotsāhaiḥ saṃcareyaṃ jagaddhite //",
    "S04bsu062_u:261_14": "kadāsya śāsanaṃ dhṛtvā kṛtvā sarvahitaṃ sadā /",
    "S04bsu062_u:261_15": "saṃbodhiśrīsukhaṃ prāptuṃ saṃgaccheyaṃ sukhāvatīm //",
    "S04bsu062_u:261_16": "kadā gatvā sukhāvatyāmamitābhaṃ munīśvaram /",
    "S04bsu062_u:261_17": "samīkṣya samupāśritya bhajeyaṃ sarvadā mudā //",
    "S04bsu062_u:261_18": "tatsaddharmāmṛtaṃ pītvā kṛtvā dharmamayaṃ jagat /",
    "S04bsu062_u:261_19": "saṃbuddhapadamāsādya yāsyāmi nirvṛtiṃ kadā //",
    "S04bsu062_u:261_20": "ityevaṃ manasā dhyātvā viṣkambhī sa puro gataḥ /",
    "S04bsu062_u:261_21": "bhagavantaṃ punarnatvā prārthayadevāmādarāt //",
    "S04bsu062_u:261_22": "bhagavan sa jagadbhartā kadeha samupāsaret /",
    "S04bsu062_u:261_23": "draṣṭumicchāmi taṃ nāthaṃ sarvathāhaṃ kuhāpi hi //",
    "S04bsu062_u:261_24": "yenopāyena nātho 'sau yathā saṃdrakṣyate mayā /",
    "S04bsu062_u:261_25": "tadupāyaṃ tathā mahyaṃ samupādeṣṭumarhatti //",
    "S04bsu062_u:261_26": "iti tatprārthitaṃ śrutvā bhagavān vihasannapi /",
    "S04bsu062_u:261_27": "viṣkambhinaṃ samālokya punareva samādiśat //",
    "S04bsu062_u:261_28": "kulaputrāgataḥ kālo lokeśasya na sāmpratam /",
    "S04bsu062_u:262_0": "[Gkv_220]",
    "S04bsu062_u:262_1": "samaye 'sau mahābhijño hyavaśyamācarediha //",
    "S04bsu062_u:262_2": "durlabhaṃ kulaputrāsya darśanaṃ tribhave prabhoḥ /",
    "S04bsu062_u:262_3": "kadācitkenacitkāle kathaṃcillabhate khalu //",
    "S04bsu062_u:262_4": "yadasau sarvalokeśaḥ sārvadharmādhipaḥ prabhuḥ /",
    "S04bsu062_u:262_5": "saddharmaguṇasaṃbhartābhadraśrisaṃpadāśrayaḥ //",
    "S04bsu062_u:262_6": "sarveṣāmapi sattvānāṃ ṣaḍgatibhavacāriṇām /",
    "S04bsu062_u:262_7": "trātā bhartā pitā mātā sanmitraṃ sadgururgatiḥ //",
    "S04bsu062_u:262_8": "śaraṇyaṃ parāyaṇaṃ dvīpaḥ suhṛdbandhurhitārthadaḥ /",
    "S04bsu062_u:262_9": "bhavodadhisamuddhartā kleśāgniśamanāmṛtaḥ //",
    "S04bsu062_u:262_10": "sarvamāranihantāpi sarvaduṣṭabhayāpahā /",
    "S04bsu062_u:262_11": "saṃbodhimārgasaṃdeṣṭā nirvṛtipadadeśakaḥ //",
    "S04bsu062_u:262_12": "evamasau maheśākhyaḥ sarvalookādhipeśvaraḥ /",
    "S04bsu062_u:262_13": "bodhisattvādhipaḥ śāstā sarvasaṃghavināyakaḥ //",
    "S04bsu062_u:262_14": "saṃsāre tasya saddharmaśravaṇaṃ cāpi durlabham /",
    "S04bsu062_u:262_15": "nāmāpi grahaṇaṃ cāpi smaraṇaṃ cāpi durlabham //",
    "S04bsu062_u:262_16": "ye tasya śaraṇe sthitvā dhyātvā smṛtvāpi sarvadā /",
    "S04bsu062_u:262_17": "abhidhānaṃ samuccārya saṃbhajante samāhitāḥ //",
    "S04bsu062_u:262_18": "etatpuṇyānubhovena sarve te vimalendriyāḥ /",
    "S04bsu062_u:262_19": "niḥkleśā vimalātmāno bhavanti bodhicāriṇaḥ //",
    "S04bsu062_u:262_20": "tataste bhadritācārāścaturhmavihāriṇaḥ /",
    "S04bsu062_u:262_21": "poṣadhaṃ saṃvaraṃ dhṛtvā saṃcarama samāhitāḥ //",
    "S04bsu062_u:262_22": "etatpuṇyānubhāvena pariśuddhatrimaṇḍalāḥ /",
    "S04bsu062_u:262_23": "triratnabhajanotsāhaiḥ saṃcareran jagaddhite //",
    "S04bsu062_u:262_24": "tataste syurmahāsattvā bodhisattvā jinātmajāḥ /",
    "S04bsu062_u:262_25": "ṣaḍakṣarīṃ mahāvidyāṃ vidyārājñīṃ samāpnuyuḥ //",
    "S04bsu062_u:262_26": "yadā ṣaḍakṣarī vidyāṃ saṃprāpya ye jinātmajāḥ /",
    "S04bsu062_u:262_27": "dhyātvā smṛtvā samuccārya japanti śraddhayā sadā //",
    "S04bsu062_u:262_28": "tadā tasya jagadbhartuḥ sarvadharmamayāśraye /",
    "S04bsu062_u:263_0": "[Gkv_221]",
    "S04bsu062_u:263_1": "lomavileṣu jāyeran sarve te sugatātmajāḥ //",
    "S04bsu062_u:263_2": "tatastenaiva saṃsāare saṃsareyuḥ kadācana /",
    "S04bsu062_u:263_3": "tasyaiva lomarandhreṣu jātā bhrameyurābhavam //",
    "S04bsu062_u:263_4": "tatraiva saṃbhavantaste saṃbodhijñānasādhanam /",
    "S04bsu062_u:263_5": "bodhicaryāvrataṃ dhṛtvā saṃtiṣṭheran samāhitāḥ //",
    "S04bsu062_u:263_6": "tatraiva saṃsthitāte 'pi vinā duṣkaracaryayā /",
    "S04bsu062_u:263_7": "sukhena prāpya saṃbodhiṃ nirvṛtipadamāpnuyuḥ //",
    "S04bsu062_u:263_8": "iti śāstra samādiṣṭaṃ śrutvā sa sugatātmajaḥ /",
    "S04bsu062_u:263_9": "viṣkambhī munīrājaṃ taṃ samālokyaivamabravīt //",
    "S04bsu062_u:263_10": "bhagavan prāptumicchāmi vidyāṃ ṣaḍakṣarīm /",
    "S04bsu062_u:263_11": "tadbhavān ma imāṃ vidyaqaṃ samarcayitumarhati //",
    "S04bsu062_u:263_12": "iti tatprārthitaṃ śrutvā bhagavān sa munīśvaraḥ /",
    "S04bsu062_u:263_13": "viṣkambhinaṃ tamālokya punarevaṃ samādiśat //",
    "S04bsu062_u:263_14": "durlabhāṃ kulaputremāṃ vidyārājñīṃ ṣaḍakṣarīm /",
    "S04bsu062_u:263_15": "buddhā api na jānanti prāgevānye jinātmajāḥ //",
    "S04bsu062_u:263_16": "ityādiṣṭaṃ munīndreṇa viṣkambhī sa viṣāditaḥ /",
    "S04bsu062_u:263_17": "bhagavantaṃ samālokya punarevaṃ nyavedayat //",
    "S04bsu062_u:263_18": "yadbhagavanna jānanti sarve buddhā jinātmajāḥ /",
    "S04bsu062_u:263_19": "tatkuto 'hamimāṃ vidyāṃ prāpsyāmi tadupādiśa //",
    "S04bsu062_u:263_20": "iti taduktamākarṇya bhagavān sarvavijjinaḥ /",
    "S04bsu062_u:263_21": "viṣkambhinaṃ samālokya punarevaṃ samādiśat //",
    "S04bsu062_u:263_22": "vidyeyaṃ kulaputrāsya lokeśasya jagatprabhoḥ /",
    "S04bsu062_u:263_23": "paramahṛdayaṃ hīti sarvabuddhairnigadyate //",
    "S04bsu062_u:263_24": "tadiyaṃ durlabhā vidyā sarvavidyāvināyakāḥ /",
    "S04bsu062_u:263_25": "jānāti ya imāṃ vidyāṃ paramārthaṃ sa vetti hi //",
    "S04bsu062_u:263_26": "ityādiṣṭe munīndreṇa viṣkambhī ca jinātmajaḥ /",
    "S04bsu062_u:263_27": "bhagavantaṃ samālokya papracchaivaṃ samādarāt //",
    "S04bsu062_u:263_28": "bhagavan sa mahāsattvo vidyate 'pi bhavālaye /",
    "S04bsu062_u:264_0": "[Gkv_222]",
    "S04bsu062_u:264_1": "jānīta ya imāṃ vidyāṃ taṃ darśayitumarhati //",
    "S04bsu062_u:264_2": "iti saṃprārthite tena bhagavāṃstaṃ mahāmatim /",
    "S04bsu062_u:264_3": "viṣkambhinaṃ samālokya punarevaṃ samādiśat //",
    "S04bsu062_u:264_4": "jānīte kulaputrātra kaścitteṣāṃ ṣaḍakṣarīm /",
    "S04bsu062_u:264_5": "mahāvidyāṃ maheśākhyāṃ sarvatraidhātukeṣvapi //",
    "S04bsu062_u:264_6": "eṣā mahattarī vidyā sarvayogāstamodhalā /",
    "S04bsu062_u:264_7": "yannāpi jñāyate buddhaiḥ sarvairapi jinātmajaiḥ //",
    "S04bsu062_u:264_8": "enāṃ vidyāṃ samicchantaḥ sarvabuddhā jinā api /",
    "S04bsu062_u:264_9": "bhramanti bodhisattvāśca daśadikṣu samantataḥ //",
    "S04bsu062_u:264_10": "kutaścillabhyate naiva buddhaistaistu gatairapi /",
    "S04bsu062_u:264_11": "bodhisattvaiśca taiḥ sarvairevameṣā sudurlabhā //",
    "S04bsu062_u:264_12": "kenacillabhyate 'pyeṣā bhramatā sucirādiha /",
    "S04bsu062_u:264_13": "bahupuṇyānubhāvena lokeśvaraprasādataḥ //",
    "S04bsu062_u:264_14": "dhanyāste bahupuṇyoghā bodhiśrīguṇalābhinaḥ /",
    "S04bsu062_u:264_15": "satataṃ ye japantyenaṃ lokeśahṛdayaṃ mudā //",
    "S04bsu062_u:264_16": "japati yo yadā yatra vidyāmenāṃ ṣaḍakṣarīm /",
    "S04bsu062_u:264_17": "tadā tasyāntike buddhāḥ sarve 'pyurupāśritāḥ //",
    "S04bsu062_u:264_18": "bodhisattvāśca sarve 'pi mahāsattvā maharddhikāḥ /",
    "S04bsu062_u:264_19": "rakṣeyustaṃ mahāsattvaṃ sametya samupasthitāḥ //",
    "S04bsu062_u:264_20": "ṣaḍvapāramitāḥ sarvāḥ tasya dvārasamāśritāḥ /",
    "S04bsu062_u:264_21": "saṃbodhisādhanopāyasiddhiṃ dadyurjagaddhite //",
    "S04bsu062_u:264_22": "dvātriṃśadeva putrāśca sarve saparivārakāḥ /",
    "S04bsu062_u:264_23": "jalpakaṃ taṃ samālokya rakṣeyurvipadāśritāḥ //",
    "S04bsu062_u:264_24": "catvāraśca mahārājāḥ sasainyasacivānutāḥ /",
    "S04bsu062_u:264_25": "tasya rakṣāṃ prakuryuste daśadikṣu vyavasthitāḥ //",
    "S04bsu062_u:264_26": "sarve nāgādhipāścāpi dharaṇīsamupāśritāḥ /",
    "S04bsu062_u:264_27": "tasya rakṣāvidhānārthaṃ dṛṣṭvā dadyurmahāmaṇim //",
    "S04bsu062_u:264_28": "bhaumā yakṣāśca sarve 'pi āśritāḥ saṃprasāditāḥ /",
    "S04bsu062_u:265_0": "[Gkv_223]",
    "S04bsu062_u:265_1": "tasya rakṣā prakurvanti saṃcareran samantataḥ //",
    "S04bsu062_u:265_2": "buddhāśca bahavastasya kāyalomavilāśritāḥ /",
    "S04bsu062_u:265_3": "sādhukāraṃ pradatvaivaṃ varṇayeyuḥ prasāditāḥ //",
    "S04bsu062_u:265_4": "dhanyastvaṃ kulaputrāsi yadīdṛgcchrīguṇākaram /",
    "S04bsu062_u:265_5": "cintāmaṇiaṃ mahāratnaṃ prāptavān sādhu sanmate //",
    "S04bsu062_u:265_6": "saptavaṃśāśca te sarve pariśuddhatrimaṇḍalāḥ /",
    "S04bsu062_u:265_7": "niḥkleśā vimalātmāno labheyurnirvṛteḥ padam //",
    "S04bsu062_u:265_8": "tava kukṣi sthitāścāpi sarve prāṇigaṇāḥ khalu /",
    "S04bsu062_u:265_9": "bodhisattvā mahāsatvā bhaveyuśca nirvartikāḥ //",
    "S04bsu062_u:265_10": "evaṃ tasyāḥ ṣaḍakṣaryā vidyāyāḥ puṇyamuttamam /",
    "S04bsu062_u:265_11": "aprameyamasaṃkhyeyamiti prāhurmunīśvarāḥ //",
    "S04bsu062_u:265_12": "yaścādārādimāṃ vidyāmahārājñīṃ ṣadakṣarīm /",
    "S04bsu062_u:265_13": "mūrdhni kaṇṭhe bhuje vāpi badhvā dadhyāt samāhitaḥ //",
    "S04bsu062_u:265_14": "sa sarvapāpanirmuktaḥ pariśuddhatrimaṇḍalaḥ /",
    "S04bsu062_u:265_15": "niḥkleśaṃ pariśuddhātmā vajrakāyo bhaved dhruvam //",
    "S04bsu062_u:265_16": "buddhadhātumaṇistūpa iva dharmamayāśrayaḥ /",
    "S04bsu062_u:265_17": "saṃbodhijñānasadratnarāśiśrīsadguṇāśrayaḥ //",
    "S04bsu062_u:265_18": "tathāgataguṇadhāraḥ saddharmaguṇasāgaraḥ /",
    "S04bsu062_u:265_19": "boddhisatvo mahāsattvo mahāsamṛddhimān //",
    "S04bsu062_u:265_20": "yaścāpīmāṃ mahāvidyāṃ gṛhītvā vidhito mudā /",
    "S04bsu062_u:265_21": "śrīmallokeśvaraṃ dhyātvā japennityaṃ samāhitaḥ //",
    "S04bsu062_u:265_22": "sa sarvapātakairmuktaḥ pariśuddhatrimaṇḍalaḥ /",
    "S04bsu062_u:265_23": "bhavet saddharmadigdhīmānakṣayapratibhānavān //",
    "S04bsu062_u:265_24": "sarvadharmādhipaḥ śāstā jñānarāśisamṛddhimān /",
    "S04bsu062_u:265_25": "bhavedbhadrasamācārī caturbrahmavihārikaḥ //",
    "S04bsu062_u:265_26": "sarvavidyādhirājendraścakravartī guṇākaraḥ /",
    "S04bsu062_u:265_27": "ṣaṭkapāramitāṃ nityaṃ saṃpūrayeddine dine //",
    "S04bsu062_u:265_28": "ye ca tasya samucchvāsaiḥ spṛśyante te 'pi nirmalāḥ /",
    "S04bsu062_u:266_0": "[Gkv_224]",
    "S04bsu062_u:266_1": "bodhisattvā mahāsattvā bhaveyuravivartikāḥ //",
    "S04bsu062_u:266_2": "ye cāpi tasya vastrāṇi spṛśanti te 'pi nirmalāḥ /",
    "S04bsu062_u:266_3": "bodhisattvāḥ sudhīrāḥ syuścaramabhavikāḥ khalu //",
    "S04bsu062_u:266_4": "ye cāpi japamānaṃ taṃ paśyanti te 'pi nirmalāḥ /",
    "S04bsu062_u:266_5": "caramabhavikāḥ sarve bhaveyuḥ sugatātmajāḥ //",
    "S04bsu062_u:266_6": "pakṣiṇaḥ paśavo vāpi sarve 'pi prāṇinaśca ye /",
    "S04bsu062_u:266_7": "paśyanti japamānaṃ taṃ te syussarve jinātmajāḥ //",
    "S04bsu062_u:266_8": "evametanmahāvidyājapamānasya sanmateḥ /",
    "S04bsu062_u:266_9": "puṇyaśrīguṇasaṃpattisaṃcodanāditā jinaiḥ //",
    "S04bsu062_u:266_10": "iti śāstrā smādiṣṭaṃ niśamya sa jinātmajaḥ /",
    "S04bsu062_u:266_11": "viṣkambhī bhagavantaṃ ca samālokyaivamabravīt //",
    "S04bsu062_u:266_12": "bhagavan prāptumicchāmi mahāvidyāṃ ṣaḍakṣarīm /",
    "S04bsu062_u:266_13": "tatkutaḥ kathamāpsyāmi bhavānadeṣṭumarhati //",
    "S04bsu062_u:266_14": "yo mee dadyādimāṃ vidyāṃ sarvāvidyādhipeśvarīm /",
    "S04bsu062_u:266_15": "sarvayogaguśreṇīṃ sarvadhyānaguṇārthadām //",
    "S04bsu062_u:266_16": "saṃbodhijñānasaṃbhartrīṃ nirvāṇamārgadarsanīm /",
    "S04bsu062_u:266_17": "kleśavidyāyatanīṃ bhadrāṃ saddharmavirājatīm //",
    "S04bsu062_u:266_18": "ṣaḍgatibhavasaṃcārakleśasukhāgniśāminīm /",
    "S04bsu062_u:266_19": "bodhisaṃbhārasaṃbhartrīṃ sarvajñajñānadāyinīm //",
    "S04bsu062_u:266_20": "tasmādahaṃ caturdvīpān saptaratnābhipūritān /",
    "S04bsu062_u:266_21": "saṃpradātuṃ samicchāmi satyametanmayoditam //",
    "S04bsu062_u:266_22": "sa hi mātādhimātā me pitā saṃsāradarśakaḥ /",
    "S04bsu062_u:266_23": "mitrāṇāmapi sanmitraṃ guruṇāmapi sadguruḥ //",
    "S04bsu062_u:266_24": "tasyāhaṃ śāsanaṃ dhṛtvā śaraṇe sarvadāśritaḥ /",
    "S04bsu062_u:266_25": "nirvikalpaḥ samādhānaḥ saṃcareyaṃ mudā sarvataḥ //",
    "S04bsu062_u:266_26": "iti me bhagavan vakyaṃ satyamevānyathā na hi /",
    "S04bsu062_u:266_27": "tatra māṃ preṣayitvāśu yatrāsau sadguruḥ sthitaḥ //",
    "S04bsu062_u:266_28": "daśadikṣvapi sarvatra traidhātubhuvaneṣvapi /",
    "S04bsu062_u:267_0": "[Gkv_225]",
    "S04bsu062_u:267_1": "yatrāsau saṃsthitaḥ śāstā tatrāpi gantumutsahe //",
    "S04bsu062_u:267_2": "iti me khedatā citte kāye 'pi vidyate na hi /",
    "S04bsu062_u:267_3": "sarvaṃ bhavān vijānīte tadarthe me prasīdatu //",
    "S04bsu062_u:267_4": "bhavāneva jagacchāsta sarvadharmahitārthabhṛt /",
    "S04bsu062_u:267_5": "tanme 'nugrahaṃ kṛtvā pūrayatu manoratham //",
    "S04bsu062_u:267_6": "etattenoditaṃ śrutvā bhagavān sarvasārthadik /",
    "S04bsu062_u:267_7": "viṣkambhinaṃ samālokya punarevaṃ samādiśat //",
    "S04bsu062_u:267_8": "kulaputrāhamapyasyā vidyāyāḥ karaṇe purā /",
    "S04bsu062_u:267_9": "lokadhātuṣu sarvatra paryabhraman samutsukaḥ //",
    "S04bsu062_u:267_10": "buddhakṣetreṣu sarveṣu suciraṃ bhramatā mayā /",
    "S04bsu062_u:267_11": "na labdheyaṃ mahāvidyā sakāśāt kasyacinmuneḥ //",
    "S04bsu062_u:267_12": "tato ratnottamākhyāyāṃ lokadhātau mudā caran //",
    "S04bsu062_u:267_13": "tatraratnottamākhyasya saṃbuddhasya puro vrajan /",
    "S04bsu062_u:267_14": "tasya ratnottamasyāgre sāṃjaliḥ samupācaran //",
    "S04bsu062_u:267_15": "pādau natvāśruliptāsyaḥ saṃvīkṣyaivaṃ nyavedayan //",
    "S04bsu062_u:267_16": "bhagavannahamāyāmi bhavatāṃ śaraṇe 'dhunā /",
    "S04bsu062_u:267_17": "tanme 'rhati bhavān dātuṃ mahāvidyāṃ ṣaḍakṣarīm //",
    "S04bsu062_u:267_18": "iti mayoditaṃ śrutvā ratnottamaḥ sa sarvavit /",
    "S04bsu062_u:267_19": "saṃbuddho 'śruviliptāsyaṃ māṃ paśnnevamādiśat //",
    "S04bsu062_u:267_20": "kulaputrāśru mā muṃca yadarthe tvamihāgataḥ /",
    "S04bsu062_u:267_21": "naitanme vidyate nūnaṃ tadanye prārthayerhi taṃ //",
    "S04bsu062_u:267_22": "yadi te 'sti samīcchā hi prāptuṃ vidyāṃ ṣaḍakṣarīm /",
    "S04bsu062_u:267_23": "gaccha padmottamākhyāyāṃ lokadhātau mahāmate //",
    "S04bsu062_u:267_24": "tatra padmottamo nāma tathāgato munīśvaraḥ /",
    "S04bsu062_u:267_25": "saddharmaṃ samupādiśya viharati jagaddhite //",
    "S04bsu062_u:267_26": "sa evemāṃ vijānīte mahāvidyāṃ ṣaḍakṣarīm //",
    "S04bsu062_u:267_27": "tadenāṃ taṃ samārādhya prārthayasva munīśvaram /",
    "S04bsu062_u:267_28": "sa te śāstā mahābhijñaḥ sarvadharmādhipo jinaḥ /",
    "S04bsu062_u:268_0": "[Gkv_226]",
    "S04bsu062_u:268_1": "dadyādenāṃ mahāvidyāṃ ṣaḍakṣarīṃ jagaddhite //",
    "S04bsu062_u:268_2": "iti tena samādiṣṭaṃ niśamyāhaṃ prasāditaḥ /",
    "S04bsu062_u:268_3": "tataḥ padmottamākhyāyāṃ lokdhātau mudācaram //",
    "S04bsu062_u:268_4": "tatra padmottamaṃ nāma saṃbuddha taṃ sabhāśritam /",
    "S04bsu062_u:268_5": "dūrato 'haṃ samālokya sahasā samupācaram //",
    "S04bsu062_u:268_6": "tatra gatvā purastasya padmottamasya sadguroḥ /",
    "S04bsu062_u:268_7": "pādābje sāṃjalirnnatvā prārthayamevamādarāt //",
    "S04bsu062_u:268_8": "bhagavan sarvalokeṣu buddhakṣetreṣvahaṃ bhraman /",
    "S04bsu062_u:268_9": "ṣaḍakṣarīṃ mahāvidyāṃ prāptukāma ihācare //",
    "S04bsu062_u:268_10": "yasyāḥ smṛtimātrena pariśuddhatrimaṇḍalāḥ /",
    "S04bsu062_u:268_11": "labheyurdurlabhāṃ bodhiṃ tasyā arthe 'hamāvraje //",
    "S04bsu062_u:268_12": "yadarthe 'hamasaṃkhyeyālokadhāturbhramanniha /",
    "S04bsu062_u:268_13": "bhavaccharaṇamāyāmi tatsāfalyaṃ karotu me //",
    "S04bsu062_u:268_14": "iti tenoditaṃ śrutvā padmottamaḥ sa sarvavit /",
    "S04bsu062_u:268_15": "subuddho māṃ parikliṣṭaṃ samālokyaivamādiśat //",
    "S04bsu062_u:268_16": "dhanyo 'si kulaputrastvaṃ yadarthe 'khinnamānasaḥ /",
    "S04bsu062_u:268_17": "buddhakṣetreṣu sarveṣu bhramanniha samāgataḥ //",
    "S04bsu062_u:268_18": "tadarthaṃ te mahāsatva pūrayāmi jagaddhite /",
    "S04bsu062_u:268_19": "tatpuṇyaguṇamāhātmyaṃ vakṣye śṛṇu samāhitam //",
    "S04bsu062_u:268_20": "tadyathā kulaputrāsyā vidyāyāḥ puṇyamuttamam /",
    "S04bsu062_u:268_21": "apreyamasaṃkhyeyamityākhyātaṃ munīśvaraiḥ //",
    "S04bsu062_u:268_22": "sarvasthāṇurajaḥkṛtvā tatsaṃkhyātuṃ praśakyate /",
    "S04bsu062_u:268_23": "ṣaḍakṣarīmahāmantrajapapuṇyaṃ na śakyate //",
    "S04bsu062_u:268_24": "sarvābdhibālukānāṃ ca saṃkhyākartuṃ praśakyate /",
    "S04bsu062_u:268_25": "sarvabhūtalasaṃjātavrīhisaṃkhyā ca vidyate //",
    "S04bsu062_u:268_26": "sarvasamudratoyānāṃ bindusaṃkhyā ca vidyate /",
    "S04bsu062_u:268_27": "sarvanadījalānāṃ ca bindusaṃkhyāpi vidyate //",
    "S04bsu062_u:268_28": "sarvabhūtṛṇavṛkṣāṇāṃ patrasaṃkhyā ca vidyate /",
    "S04bsu062_u:269_0": "[Gkv_227]",
    "S04bsu062_u:269_1": "sarveṣāmapi jantūnāṃ lomasaṃkhyā ca vidyate /",
    "S04bsu062_u:269_2": "sadāvṛṣṭijalānāṃ ca bindusaṃkhyāpi vidyate //",
    "S04bsu062_u:269_3": "sarvasattvā bhaveyuśca daśabhūmipratiṣṭhitāḥ /",
    "S04bsu062_u:269_4": "yāvatteṣāṃ mahatpuṇyaṃ tato 'pyetanmahattaram //",
    "S04bsu062_u:269_5": "sarveṣu puṇyatīrtheṣu sarveṣvapi ca parvasu /",
    "S04bsu062_u:269_6": "snānadānajapuṇyānāmetajjāvadvṛṣaṃ mahat //",
    "S04bsu062_u:269_7": "sarve satvā bhaveyuśca ye tapobrahmacāriṇaḥ /",
    "S04bsu062_u:269_8": "tān sarvān samabhyarcya bhojayeyurthāvidhi //",
    "S04bsu062_u:269_9": "yāvatteṣāṃ mahatpuṇyaṃ bhadraśrīguṇasaṃpadam /",
    "S04bsu062_u:269_10": "tato 'pyabhyadhikaṃ puṇyaṃ ṣaḍakṣarījapodbhavam //",
    "S04bsu062_u:269_11": "sarve sattvā bhaveyuśca pratyekasugatā api /",
    "S04bsu062_u:269_12": "yaścaitān sugatān sarvān satkārairvidhinārcayet //",
    "S04bsu062_u:269_13": "tasya yāvanmahatpuṇyaṃ saddharmaśrīguṇārthadam /",
    "S04bsu062_u:269_14": "tato 'pyabhyadhiokaṃ puṇyaṃ ṣaḍakṣarījapodbhavam //",
    "S04bsu062_u:269_15": "yaścāpi sugatān satkārairvidhinārcayet /",
    "S04bsu062_u:269_16": "tato 'pyabhyadhikaṃ puṇyaṃ ṣaḍakṣarījapodbhavam //",
    "S04bsu062_u:269_17": "evaṃ mahattaraṃ puṇyaṃ ṣaḍakṣarījapotthitam /",
    "S04bsu062_u:269_18": "sarvairapi hi sarvajñaiḥ pramātuṃ naiva śakyate //",
    "S04bsu062_u:269_19": "kathamaprameyaikena pramātuṃ śakyate 'khilam /",
    "S04bsu062_u:269_20": "evaṃ mahattaraṃ puṇyaṃ ṣaḍakṣarījapodbhavam //",
    "S04bsu062_u:269_21": "iti sarvairjinaiḥ khyātaṃ niśamyāhaṃ pramoditaḥ /",
    "S04bsu062_u:269_22": "etāṃ ṣaḍakṣarīṃ vidyāṃ prāptumaicchan jagaddhite //",
    "S04bsu062_u:269_23": "eṣo hi paramo dharmaḥ saṃbodhidharmasādhanaḥ /",
    "S04bsu062_u:269_24": "sūkṣmo 'nāgato 'vyakto lokeśahṛdayaṃ varam //",
    "S04bsu062_u:269_25": "sarvāḥ pāramitāḥ sarvatīrthasnānavratādikam /",
    "S04bsu062_u:269_26": "sarvametanmahāvidyāmantrasaṃprāptikāraṇam //",
    "S04bsu062_u:269_27": "yadā hyetanmahāvidyāmantrasiddhiravāpyate /",
    "S04bsu062_u:269_28": "tadā sarvamahāvidyāsiddhiśrīguṇamāpnuyāt //",
    "S04bsu062_u:270_0": "[Gkv_228]",
    "S04bsu062_u:270_1": "evametanmahopāyakuśālaṃ trijagaddhite /",
    "S04bsu062_u:270_2": "lokeśasya jagadbharturhṛdayamantramuttamam //",
    "S04bsu062_u:270_3": "evametanmahāvidyāmantraṃ saṃbodhisādhanam /",
    "S04bsu062_u:270_4": "asaṃkhyeyaṃ mahatpuṇyamityākhyātaṃ munīścaraiḥ //",
    "S04bsu062_u:270_5": "etāṃ ṣaḍakṣarī mahāvidyāṃ saṃprāptikāraṇe /",
    "S04bsu062_u:270_6": "ahamapi purā sarvabuddhakṣetreṣvapi bhraman /",
    "S04bsu062_u:270_7": "sarveṣāmapi buddhānāṃ śaraṇe samupāśritaḥ //",
    "S04bsu062_u:270_8": "satkārairvidhānābhyarcya saṃprārthayamimāṃ varām //",
    "S04bsu062_u:270_9": "kutrāpyetāṃ mahāvidyāṃ saṃbodhijñānasādhanīm /",
    "S04bsu062_u:270_10": "kasyacit sugatasyāpi nādhyagacchan sakāśataḥ //",
    "S04bsu062_u:270_11": "tato 'pyahamimāḥ vidyāṃ samadhigantumutsukaḥ /",
    "S04bsu062_u:270_12": "lokadhātau sukhāvatyāṃ prāgacchan saṃpramoditaḥ //",
    "S04bsu062_u:270_13": "tatrāmitābhamālokya dūrato 'haṃ sabhāśritam /",
    "S04bsu062_u:270_14": "sāṃjaliḥ praṇatiṃ kṛtvā dūrataḥ samupācaran //",
    "S04bsu062_u:270_15": "tasya śāsturmunīndrasya natvā pādāmbuje pure /",
    "S04bsu062_u:270_16": "galadaśruviliptāsyaḥ saṃpaśyansamupāśrayam //",
    "S04bsu062_u:270_17": "taddṛṣṭvā sa bhagavāṃcchāstā sarvajño māmupāśritam /",
    "S04bsu062_u:270_18": "jānan mano 'bhilāṣaṃ me samālokyaivamadiśat //",
    "S04bsu062_u:270_19": "kutraputra ṣadakṣarīṃ vidyāmicchannihāgataḥ /",
    "S04bsu062_u:270_20": "tvaṃ kimetanmamāgre 'tra pravadaināṃ yadīcchasi /",
    "S04bsu062_u:270_21": "ityādiṣṭaṃ jinendreṇa niśamyāhaṃ prasāditaḥ //",
    "S04bsu062_u:270_22": "bhūyaḥ pādāmbuje tasya praṇatvaivaṃ nyavedayam //",
    "S04bsu062_u:270_23": "bhagavannemicchāmi mahāvidyāṃ ṣaḍakṣarīm /",
    "S04bsu062_u:270_24": "tadbhavānme manovāṃchāṃ saṃpūrayitumarhati //",
    "S04bsu062_u:270_25": "bhagavan yadahaṃ sarvalokādhātuṣu sarvataḥ //",
    "S04bsu062_u:270_26": "bhramanniha samāgacche prāptuṃ vidyāṃ ṣaḍakṣarīm //",
    "S04bsu062_u:270_27": "sarveṣāmapi buddhānāṃ buddhakṣetreṣu sarvataḥ /",
    "S04bsu062_u:270_28": "bhramito 'hamimāṃ vidyāṃ samanveṣasamutsukaḥ //",
    "S04bsu062_u:271_0": "[Gkv_229]",
    "S04bsu062_u:271_1": "sarveṣāmapi vuddhānāṃ śaraṇe samupāśritaḥ /",
    "S04bsu062_u:271_2": "satkārairvidhinārādhya prābhajan śraddhayā mudā //",
    "S04bsu062_u:271_3": "ekasyāpi munīndrasya sakāśāt kasyacinmayā /",
    "S04bsu062_u:271_4": "labdhā neyaṃ mahāvidyā ṣaḍakṣarī śrutāpi na //",
    "S04bsu062_u:271_5": "bhagavanstadbhavaṃcchāstā māṃ śaraṇaṃ samāgatam /",
    "S04bsu062_u:271_6": "saṃpaśyan putravaddharme niyojayitumarhati //",
    "S04bsu062_u:271_7": "bhagavan bhava me trātā bhartā gatiḥ parāyaṇaḥ /",
    "S04bsu062_u:271_8": "bandhurmitra suhṛcchāstā gururnātho hitārthabhṛt //",
    "S04bsu062_u:271_9": "dehi me bhagavan dharmadṛṣṭiṃ sarvārthadarśanīm /",
    "S04bsu062_u:271_10": "śamaya me mahatkleśaṃ vahnitāpaṃ sudhāṃśuvat //",
    "S04bsu062_u:271_11": "darśaya bodhimārgaṃ me sambuddhapuracāraṇam /",
    "S04bsu062_u:271_12": "dehi dharmanidhānaṃ me saddharmaśrīsukhārthadam //",
    "S04bsu062_u:271_13": "sthāpaya māṃ śubhe dharme saṃpreraya sunirvṛtim //",
    "S04bsu062_u:271_14": "ityevaṃ bahudhāsau saṃpārthyamāno mayā muhuḥ /",
    "S04bsu062_u:271_15": "amitābho jinendro 'pi lokeśvaraṃ vyalokayat //",
    "S04bsu062_u:271_16": "taddṛṣṭvāsau māhasattvo lokeśvaraḥ samutthitaḥ /",
    "S04bsu062_u:271_17": "sāṃjaliḥ dharmarājaṃ taṃ pranatvaivamabhāsata //",
    "S04bsu062_u:271_18": "bhagavan kimabhiprāyaṃ bhagatāṃ yatsamādiśa /",
    "S04bsu062_u:271_19": "bhavadājñāṃ vahan mūrdhni kuryāmeva samādiśa //",
    "S04bsu062_u:271_20": "ityukte lokanāthena bhagavān so 'mitaprabhaḥ /",
    "S04bsu062_u:271_21": "lokeśvaraṃ mahābhijñaṃ samālokyaivamādiśat //",
    "S04bsu062_u:271_22": "pasya tvaṃ kulaputremaṃ padmottamaṃ munīśvaram /",
    "S04bsu062_u:271_23": "ṣaḍakṣarīṃ mahāvidyāṃ prāptumiha samāgatam //",
    "S04bsu062_u:271_24": "yo 'yaṃ śāstā munīndro 'pi saṃbuddho 'pi tathāgataḥ /",
    "S04bsu062_u:271_25": "jagatsattvahitādhānīṃ vidyāmicchannihāgataḥ //",
    "S04bsu062_u:271_26": "taddehi kulaputrāsmai sarvasattvaśubhārthine /",
    "S04bsu062_u:271_27": "śraddhābhaktiprasannāya mahārājñīṃ jagaddhiote //",
    "S04bsu062_u:271_28": "ityādiṣṭe munīndreṇa lokeśvaro jagatprabhuḥ /",
    "S04bsu062_u:271_29": "abhitābhaṃ jinendraṃ taṃ samalokyaivamabravīt //",
    "S04bsu062_u:272_0": "[Gkv_230]",
    "S04bsu062_u:272_1": "bhagavan kathamatrāsmai vinā maṇḍaladarśanam /",
    "S04bsu062_u:272_2": "anabhiṣicya dāsyāmi vidyāmimāṃ ṣaḍakṣarīm //",
    "S04bsu062_u:272_3": "deyā neyaṃ mahāvidyā hyanabhiṣiktāya bhikṣave /",
    "S04bsu062_u:272_4": "vītarāgāya duṣṭāya tīrthikāya durātmane //",
    "S04bsu062_u:272_5": "deyā hīyaṃ mahāvidyā bhadraśrīguṇasādhanī /",
    "S04bsu062_u:272_6": "susattvāya prasannāya mahāyānavratārthine //",
    "S04bsu062_u:272_7": "bodhisattvāya vijñāya sarvasattvahitepsave /",
    "S04bsu062_u:272_8": "śraddhāabhaktiprasannāya saddharmaguṇasādhane //",
    "S04bsu062_u:272_9": "sarvasattvahitādhāne bodhicaryāvratodyate /",
    "S04bsu062_u:272_10": "asthāne bhagavannasmai sugatāyārhate 'pi hi //",
    "S04bsu062_u:272_11": "dayā cedabhiṣiṃcainaṃ darśayitvāpi maṇḍalam /",
    "S04bsu062_u:272_12": "tato 'smai suprasannāya dāsyāmi bhavadājñayā //",
    "S04bsu062_u:272_13": "iti niveditaṃ tena lokeśena niśamya saḥ /",
    "S04bsu062_u:272_14": "amitābho munīndrastaṃ lokeśamevamabravīt //",
    "S04bsu062_u:272_15": "kulaputra mayākhyātaṃ vidyādānavidhānaṃ tam /",
    "S04bsu062_u:272_16": "nānāvidhiṃ samākhyātaṃ sarvairapi munīśvaraiḥ //",
    "S04bsu062_u:272_17": "nailacūrṇaiḥ padmarāgacūrṇairmārakatairapi /",
    "S04bsu062_u:272_18": "sauvarṇai rupyakaiścūrṇairvartanmaṇḍalaṃ guruḥ //",
    "S04bsu062_u:272_19": "tathā śaktau puṣpacūrṇairgandhacūrṇaiḥ suraṃgakaiḥ /",
    "S04bsu062_u:272_20": "vidhāya maṇḍalaṃ tīrtheṃ vābhiṣekaṃ pradāpayet //",
    "S04bsu062_u:272_21": "yadyetāni na vidyante deśabhramaṇacāriṇaḥ /",
    "S04bsu062_u:272_22": "sthānapadānvitasyāpi daridrasyāpi sanmateḥ //",
    "S04bsu062_u:272_23": "ācāryo manasā dhyātvā mudrālakṣaṇamaṇḍalam /",
    "S04bsu062_u:272_24": "tīrthaśaṃkhābhiṣekaṃ vā datvā vidyāṃ samarpayet //",
    "S04bsu062_u:272_25": "ityanena vidhānena kulaputra subhāvine /",
    "S04bsu062_u:272_26": "asmai śraddhālave deyā mahāvidyā ṣaḍakṣarī //",
    "S04bsu062_u:272_27": "iti śāstramitābhena samādiṣṭaṃ niśamya saḥ /",
    "S04bsu062_u:272_28": "mudito 'haṃ samutthāya lokeśasya purogataḥ //",
    "S04bsu062_u:273_0": "[Gkv_231]",
    "S04bsu062_u:273_1": "pādābje praṇatiṃ kṛtvā kṛtāṃjaliputo mudā /",
    "S04bsu062_u:273_2": "lokeśvaraṃ tamālokya prārthayamevamādarāt //",
    "S04bsu062_u:273_3": "bhagavan bhagatāmatra śaraṇe 'haṃ samāgataḥ /",
    "S04bsu062_u:273_4": "dadasva me mahāvidyāṃ ṣaḍakṣarīṃ jagaddhite //",
    "S04bsu062_u:273_5": "yayāhaṃ sakalān sattvān samuddhṛtya bhavodadheḥ /",
    "S04bsu062_u:273_6": "bodhimārge samāyujya prāpayeyaṃ sunirvṛtim //",
    "S04bsu062_u:273_7": "tanme bhavān jagatsarvaṃ sattvaṃ saṃbuddhapadavāṃchine /",
    "S04bsu062_u:273_8": "saṃbodhisādhinīṃ sarvavidyeśāṃ dātumarhati //",
    "S04bsu062_u:273_9": "mayaivaṃ prārthyamāṇo 'sau lokeśvaro vinoditaḥ /",
    "S04bsu062_u:273_10": "saṃprādānme mahāvidyāṃ ṣaḍakṣarīmudāharan //",
    "S04bsu062_u:273_11": "agre praṇavamasyānte maṇirasya saroruham /",
    "S04bsu062_u:273_12": "hadbījamiti siddheyaṃ ṣaḍakṣarīti viśrutā //",
    "S04bsu062_u:273_13": "saṃpradattāṃ samādāya mahāvidyāmahaṃ mudā /",
    "S04bsu062_u:273_14": "prādāttasmai jagacchāstre muktāmālāṃ sa dakṣiṇām //",
    "S04bsu062_u:273_15": "gṛhītvā tāṃ jagadbhartā muktāmālāṃ sa dakṣiṇām /",
    "S04bsu062_u:273_16": "saṃbuddhāyāmitābhāya samupānāmayattatpuraḥ //",
    "S04bsu062_u:273_17": "amitābho munīndro 'pi tāṃ mālāṃ pratigṛhya ca /",
    "S04bsu062_u:273_18": "mama puraṃ upasthāpya prādādbhaktiprasāditaḥ //",
    "S04bsu062_u:273_19": "tatpradattāṃ samādāya tāṃ ca mālāṃ prabodhitaḥ /",
    "S04bsu062_u:273_20": "tatra śrāvakasaṃghebhya upahṛtya samarpayan //",
    "S04bsu062_u:273_21": "tatra etanmahanmantraṃ śāstrā diṣṭaṃ yathā tathā /",
    "S04bsu062_u:273_22": "saśrīlokeśvaraṃ dhyātvā prajapanti samāhitāḥ //",
    "S04bsu062_u:273_23": "tadā vighnagaṇāḥ sarve duṣṭā māragaṇā api /",
    "S04bsu062_u:273_24": "saṃtrāsavihvalātmānaḥ palāyante digantataḥ //",
    "S04bsu062_u:273_25": "cacāla vasudhā sābdhi ṣaḍavidhā saśilātoyāḥ /",
    "S04bsu062_u:273_26": "papāta puṣpavṛṣṭiśca sarvatrābhūcchubhotsavam //",
    "S04bsu062_u:273_27": "tato 'haṃ śrīmataḥ śāsturlokeśasya jagatprabhoḥ /",
    "S04bsu062_u:273_28": "labdhānujñaḥ praṇatvāṃghrīṃ muditaḥ svāśramaṃ yayau //",
    "S04bsu062_u:274_0": "[Gkv_232]",
    "S04bsu062_u:274_1": "itthaṃ mayātikaṣṭena bhramatā sarvabhūmiṣu /",
    "S04bsu062_u:274_2": "amitābhānubhāvena prāptā lokeśvarādiyam //",
    "S04bsu062_u:274_3": "durlabhā kulaputreyaṃ mahāvidyā ṣaḍakṣarī /",
    "S04bsu062_u:274_4": "na labdhā sugataissarvaiḥ kaiścillabdhā jinairapi //",
    "S04bsu062_u:274_5": "ityādiṣṭaṃ munīndreṇa padmottamena matpuraḥ /",
    "S04bsu062_u:274_6": "śruttameva mayāpyetanmahopāyaṃ jagaddhite //",
    "S04bsu062_u:274_7": "ityādiṣṭaṃ munīndreṇa niśamya sa jinātmajaḥ /",
    "S04bsu062_u:274_8": "viṣkambhī bhagavantaṃ ca saṃpaśyannevamabravīt //",
    "S04bsu062_u:274_9": "bhagavan kutra lapsye 'haṃ kathaṃ kasyāntikādimām /",
    "S04bsu062_u:274_10": "jagadbhadrakarīṃ vidyāṃ tanme ādeṣṭumarhati //",
    "S04bsu062_u:274_11": "dhanyāste vimalātmānaḥ puṇyavantaḥ subhāginaḥ /",
    "S04bsu062_u:274_12": "japanti ya imāṃ vidyāṃ śṛṇvanti bhāvayantyapi //",
    "S04bsu062_u:274_13": "dadhata ye ca bhāsanti manasā cintayantyapi /",
    "S04bsu062_u:274_14": "te 'pi sarve mahāsattvā bhadraśrīsadguṇāśrayāḥ //",
    "S04bsu062_u:274_15": "athāsau bhagavān paśyan viṣkambhinaṃ mahāmatim //",
    "S04bsu062_u:274_16": "evamete mahāsatvā bhaveyurhīiti prādiśat //",
    "S04bsu062_u:274_17": "yaścāpi kulaputremāṃ vidyāṃ saṃbodhisādhanīm /",
    "S04bsu062_u:274_18": "likhāpayellikheccāpi likhitāṃ dhārayedapi //",
    "S04bsu062_u:274_19": "caturaśītisāhasradharmaskamdhāni tena hi /",
    "S04bsu062_u:274_20": "likhāpitāni bhavantyeva likhitāni dhṛtāni ca //",
    "S04bsu062_u:274_21": "sarveṣāṃ yaśca buddhānāṃ dhāturatnābhigarbhitān /",
    "S04bsu062_u:274_22": "hemaratnamayān stūpān kṛtvā nityaṃ bhajanmudā //",
    "S04bsu062_u:274_23": "yāvatteṣāṃ mahatpuṇyaṃ bahutarato 'dhikam /",
    "S04bsu062_u:274_24": "vidyārājñāḥ ṣaḍakṣaryā ekākṣarasya yatfalam //",
    "S04bsu062_u:274_25": "yo mudā śraddhayā nityaṃ japedimāṃ ṣadakṣarīm /",
    "S04bsu062_u:274_26": "saṃbodhisādhanīṃ vidyāṃ bhadraśrīsadguiṇākarīm //",
    "S04bsu062_u:274_27": "so 'cintyaśrīrmahābhijñaḥ sarvapāramitāprabhuḥ /",
    "S04bsu062_u:274_28": "sarvāśca dhāraṇīḥ sarvān samādhīṃśca labhedapi //",
    "S04bsu062_u:275_0": "[Gkv_233]",
    "S04bsu062_u:275_1": "sarvavidyādhipaḥ śāstā sarvadharmādhipaḥ prabhuḥ /",
    "S04bsu062_u:275_2": "arhanmāravijetāa ca bhavet sarvahitārthabhṛt //",
    "S04bsu062_u:275_3": "ityādiṣṭaṃ munīndreṇa niśamya sa pramoditaḥ /",
    "S04bsu062_u:275_4": "viṣkambhī bodhisattvastaṃ niśamya sa pramoditaḥ /",
    "S04bsu062_u:275_5": "viṣkambhī bodhisattvastaṃ munīndramevamabravīt //",
    "S04bsu062_u:275_6": "bhagavan kutra gaccheyaṃ yatrāstīyaṃ ṣaḍakṣarī /",
    "S04bsu062_u:275_7": "tatrāhaṃ bhavatā śāstrā preṣaṇīyo hi sarvathā //",
    "S04bsu062_u:275_8": "evaṃ taduktamākarṇya bhagavān sa munīśvaraḥ /",
    "S04bsu062_u:275_9": "viṣkambhinaṃ tamālokya punarevaṃ samādiśat //",
    "S04bsu062_u:275_10": "kulaputraika evāsti jānāti yaḥ ṣaḍakṣarīm /",
    "S04bsu062_u:275_11": "vārāṇasyāṃ nagaryāṃ sa saṃtiṣṭhate japan sadā //",
    "S04bsu062_u:275_12": "svayaṃ dhṛtvā parebhyo 'pi samupādiśya sādaram /",
    "S04bsu062_u:275_13": "dhyānasamādhimuktātmā viharati jagaddhite //",
    "S04bsu062_u:275_14": "etacchāstrā samādiṣṭaṃ niśamya sa pramodhitaḥ /",
    "S04bsu062_u:275_15": "viṣkambhī bodhisattvastaṃ śāstāramevamabravīt //",
    "S04bsu062_u:275_16": "bhagavanstatra yāsyāmi yatra śāstā sa tiṣṭhate /",
    "S04bsu062_u:275_17": "vārāṇasyāṃ mahāpuryāmapi taṃ draṣṭumutsahe //",
    "S04bsu062_u:275_18": "taṃ samutsukamālokya bhagavān sa munīśvaraḥ /",
    "S04bsu062_u:275_19": "viṣkambhinaṃ mahāsattvaṃ paśyannevaṃ samādiśat //",
    "S04bsu062_u:275_20": "gaccha tvaṃ kulaputremāṃ mahāvidyāṃ yadīcchasi /",
    "S04bsu062_u:275_21": "vārāṇasyāṃ mahāpuryāṃ sthitaṃ taṃ sadguruṃ bhaje //",
    "S04bsu062_u:275_22": "sa śāstā suviśuddhātmā dharmabhāṇaka āatmavit /",
    "S04bsu062_u:275_23": "saṃbuddhavanmahābhijñaḥ puṇyarāśiścaranniva //",
    "S04bsu062_u:275_24": "dharmadhātumayastūpaścaranniva śubhāśrayaḥ /",
    "S04bsu062_u:275_25": "bhūtavādī śubhācārī sarvasattvahitārthabhṛt //",
    "S04bsu062_u:275_26": "cintāmaṇiriva śrīmān sarvārthasiddhasaṃpradaḥ /",
    "S04bsu062_u:275_27": "dharmarājo jagadbhartā jagaduddhāraṇaprabhuḥ //",
    "S04bsu062_u:275_28": "yadi dṛṣṭvā tamātmajñaṃ nindaṃstvavicārataḥ /",
    "S04bsu062_u:275_29": "gaṃgeva sarvatīrthānāṃ kṣetrāṇāṃ bodhimaṇḍavat //",
    "S04bsu062_u:276_0": "[Gkv_234]",
    "S04bsu062_u:276_1": "draṣṭavyaḥ sa tvayā naiva kulaputra tadanyathā /",
    "S04bsu062_u:276_2": "vicikitsā na kartavyā dṛṣṭvā taṃ dharmabhāṇakam /",
    "S04bsu062_u:276_3": "yogācāraṃ mahātmānaṃ pariśuddhatrimaṇḍalam //",
    "S04bsu062_u:276_4": "yadi dṛṣṭvā tamātmajñaṃ nindastvamavicārataḥ /",
    "S04bsu062_u:276_5": "cyutvā hi buddhabhūmestvamapāyeṣu patedapi //",
    "S04bsu062_u:276_6": "sa hi yogaviśuddhātmā nirvikalpo jitendriyaḥ /",
    "S04bsu062_u:276_7": "anācāro malālipto hyaśucicīvarāvṛtaḥ //",
    "S04bsu062_u:276_8": "anīryāpathasaṃvṛtto gṛhāśramasamāśrayaḥ /",
    "S04bsu062_u:276_9": "śaktibhāryāsamāpannā duhitṛputrāvānapi //",
    "S04bsu062_u:276_10": "tathāpi sa mahābhijñaḥ ṣaḍakṣarīviśuddhavit /",
    "S04bsu062_u:276_11": "samantabhadravadyogī vandanīyasvayādarāt //",
    "S04bsu062_u:276_12": "iti bhagavatādiṣṭaṃ niśamya sa prabodhitaḥ /",
    "S04bsu062_u:276_13": "viṣkambhī bhagavantaṃ ca samālokyaivamabravīt //",
    "S04bsu062_u:276_14": "bhagavan bhavatā śāstrā yathājñaptaṃ tathā khalu /",
    "S04bsu062_u:276_15": "kṛtvā taccharaṇe sthitvā bhajeyaṃ taṃ samādarāt //",
    "S04bsu062_u:276_16": "bhagavanstatra gacchāmi prāptuṃ vidyāṃ ṣaḍakṣarīm /",
    "S04bsu062_u:276_17": "tadanujñāṃ bhavān mahyaṃ sāmprataṃ dātumarhati //",
    "S04bsu062_u:276_18": "tataḥ sa bhagavānsatasmai bodhisattvāya saddhiye /",
    "S04bsu062_u:276_19": "gaccha sidhyatvabhiprāyamityanujñāśiṣaṃ dadau //",
    "S04bsu062_u:276_20": "prāptānujñā munīndrasya viṣkambhī sa pramoditaḥ /",
    "S04bsu062_u:276_21": "pādābje sāṃjalirnatvā tataḥ saṃprasthito 'carat //",
    "S04bsu062_u:276_22": "anekairbodhisattvaissa yatirbrahmavihāribhiḥ /",
    "S04bsu062_u:276_23": "bhikṣubhiḥ śrāvakaiḥ sadbhicailakaicāpyupāsakaiḥ //",
    "S04bsu062_u:276_24": "gṛhasthairvratibhirviprapramukhaiḥ paurikairjanaiḥ /",
    "S04bsu062_u:276_25": "vaṇigbhiḥ sārthavāhaiśca śreṣṭhibhiśca mahājanaiḥ //",
    "S04bsu062_u:276_26": "sārdhaṃ pūjopahārādipuṣpāṇi vividhānyapi /",
    "S04bsu062_u:276_27": "sarvartujāni sarvāṇi jalajasthalajānyapi //",
    "S04bsu062_u:276_28": "sugandhadravyāṇi sarvāṇi dhūpāni surabhīni ca /",
    "S04bsu062_u:277_0": "[Gkv_235]",
    "S04bsu062_u:277_1": "sarvālaṃkāravastūni vastrāṇi vividhāni ca //",
    "S04bsu062_u:277_2": "dhvajacchatravitānāni patākāvyaṃjanāni ca /",
    "S04bsu062_u:277_3": "cāmarāṇi samuddīptaratnadīpānmuruṇi ca //",
    "S04bsu062_u:277_4": "dhātudravyāṇi sarvāṇi ratnāni sakalāni ca /",
    "S04bsu062_u:277_5": "auṣadhādīni sarvāṇi bhogyāni surasāni ca //",
    "S04bsu062_u:277_6": "evamanyāni vastūni sarvopakaraṇānyapi /",
    "S04bsu062_u:277_7": "samādāya mahotsāhaiḥ vārāṇasiṃ yayau //",
    "S04bsu062_u:277_8": "tatra prāptaḥ sa viṣkambhī dṛṣṭvā taṃ dharmabhāṇakam /",
    "S04bsu062_u:277_9": "dūrataḥ sāṃjalirnatvā muditaḥ samupāsarat //",
    "S04bsu062_u:277_10": "tatra sa mudito dharmabhāṇakasya puro gataḥ /",
    "S04bsu062_u:277_11": "pādābje sāṃjalirnatvā samālokyaivamabravīt //",
    "S04bsu062_u:277_12": "bhadanta kauśala kaścidbhavatāmindriyeṣvapi /",
    "S04bsu062_u:277_13": "sarvaparigrahāṇāṃ ca sabandhusuhṛdāmapi //",
    "S04bsu062_u:277_14": "yadarthe bhavatāṃ śāsta śaraṇe 'hamihāvrajam /",
    "S04bsu062_u:277_15": "tadbhavānapi jānīyāt tadarthe me prasīdatu //",
    "S04bsu062_u:277_16": "iti vijñapya tasyāgre śāstuḥ sa sugatātmajaḥ /",
    "S04bsu062_u:277_17": "viṣkambhī suprannātmā pūjāṃ cakre yathākramam //",
    "S04bsu062_u:277_18": "yathāvidhi samabhyarcya sarvapūjopahāradūṣyādiśuddharuciracīvaraiḥ /",
    "S04bsu062_u:277_19": "dhvajacchatravitānaiśca patākāvyaṃjanādibhiḥ /",
    "S04bsu062_u:277_20": "alaṃkṛtya mahotsāhaṃ cakre sagītavādanaiḥ //",
    "S04bsu062_u:277_21": "tatastasya puraḥ sarvadravyopakaraṇānyapi /",
    "S04bsu062_u:277_22": "sadhāturatnajātāni bhogyāni cauṣadhīrapi //",
    "S04bsu062_u:277_23": "sarvāṇyetānyupasthāpya purataḥ samakalpayet /",
    "S04bsu062_u:277_24": "tato 'ṣṭāṃgaiḥ praṇāmāni pradakṣiṇāni cākarot //",
    "S04bsu062_u:277_25": "tataḥ sa prāṃjalirbhūtvā śāstāraṃ dharmabhāṇakam /",
    "S04bsu062_u:277_26": "samīkṣya suprasannāsyaḥ prārthayadevamādarāt //",
    "S04bsu062_u:277_27": "bhadanta sadguro śāstā dharmaśrīguṇasāgarāḥ /",
    "S04bsu062_u:277_28": "tadbhavān me manovāṃchāṃ saṃpūrayitumarhati //",
    "S04bsu062_u:278_0": "[Gkv_235]",
    "S04bsu062_u:278_1": "śṛṇvanti ye sadā dharmaṃ bhavataḥ samupāśritāḥ /",
    "S04bsu062_u:278_2": "devā apyasurāścāpi yakṣagandharvakinnarāḥ //",
    "S04bsu062_u:278_3": "garuḍā api nāgāśca vidyādharādayo 'pi ca /",
    "S04bsu062_u:278_4": "kumbhāṇḍā rākṣasāścāpi bhūtapretapiśācakāḥ //",
    "S04bsu062_u:278_5": "siddhāḥ sādhyā grahāstārāḥ sarvāścāpyapsarogaṇāḥ /",
    "S04bsu062_u:278_6": "sarvalokādhipāścāpi brāhmaṇāśca maharṣayaḥ //",
    "S04bsu062_u:278_7": "yatino yoginaścāpi bhikṣavo brahmacāriṇaḥ //",
    "S04bsu062_u:278_8": "bhikṣuṇyaścailakāścāpi vratinaścāpyupāsakāḥ //",
    "S04bsu062_u:278_9": "tīrthikāścāpi śaivāśca vaiṣṇavāśca tapasvinaḥ /",
    "S04bsu062_u:278_10": "rājānaḥ kṣatriyā vaiśyāḥ śreṣṭhino 'pi mahājanāḥ //",
    "S04bsu062_u:278_11": "paurikāḥ sārthavāhāśca vaṇijaḥ śilpino 'pi ca /",
    "S04bsu062_u:278_12": "evamanye 'pi lokāśca sarve te vimalāśayāḥ //",
    "S04bsu062_u:278_13": "puṇyavanto mahāsattvā bhadraśrīsadguṇāśrayāḥ /",
    "S04bsu062_u:278_14": "bodhisattvā mahābhijñā bhaveyurbodhilābhinaḥ //",
    "S04bsu062_u:278_15": "bhajanti bhavatāṃ ye ca śaraṇe samupasthitāḥ /",
    "S04bsu062_u:278_16": "te sarve vimalātmānaḥ bhaveturbodhilāabhinaḥ //",
    "S04bsu062_u:278_17": "bhavaddarśanamātreṇa sarvāṇi pātakānyapi /",
    "S04bsu062_u:278_18": "niravaśeṣe vinaṣṭāni kṣiṇuyurdāruṇānyapi //",
    "S04bsu062_u:278_19": "jānante tava saṃbuddhāḥ sarve 'pi daśadik sthitāḥ /",
    "S04bsu062_u:278_20": "bodhisattvāśca sarve 'pi sarve 'rhanto 'pi yoginaḥ //",
    "S04bsu062_u:278_21": "brahmaśakrādayo devāḥ sarvalokādhipā api /",
    "S04bsu062_u:278_22": "mahatpuṇyābhivāṃchanto bhajanti sarvataḥ sadā //",
    "S04bsu062_u:278_23": "dhanyāste puruṣāḥ sarve saddharmaśrīguṇalābhinaḥ /",
    "S04bsu062_u:278_24": "ye te dharmāmṛtaṃ pītvā bhajanti samupasthitāḥ //",
    "S04bsu062_u:278_25": "puṇyakṣetramahābhūmiriyaṃ vārāṇasī bhuvi //",
    "S04bsu062_u:278_26": "bhavatpādarajoliptā bhavatyatipavitritā //",
    "S04bsu062_u:278_27": "tadbhadanta bhavāṃcchāstā kṛpayā māṃ vilokayan /",
    "S04bsu062_u:278_28": "puṇyāmṛtena saṃsicaṃ saṃvibhṛtāṃ svaputravat //",
    "S04bsu062_u:279_0": "[Gkv_237]",
    "S04bsu062_u:279_1": "iti tenoditaṃ śrutvā sa sudhīrdharmabhāṇakaḥ /",
    "S04bsu062_u:279_2": "viṣkambhinaṃ mahāsattvaṃ taṃ paścannevamabravīt //",
    "S04bsu062_u:279_3": "kaukṛtyaṃ kulaputrātra motpādaya mamāgrataḥ /",
    "S04bsu062_u:279_4": "kimicchasi bhave kleśaṃ saddharmasukhasādhanam //",
    "S04bsu062_u:279_5": "kati mārṣāḥ kila kleśāḥ saṃsāra aupabhāgikāḥ //",
    "S04bsu062_u:279_6": "naimittikāḥ prajotpatteḥ saddharmaguṇasādhanāḥ //",
    "S04bsu062_u:279_7": "ye cāpīyaṃ mahāvidyāṃ saṃjānante ṣaḍakṣarīm /",
    "S04bsu062_u:279_8": "saṃlipyante na tea kleśaiḥ saṃsāradharmacāriṇaḥ //",
    "S04bsu062_u:279_9": "yathā jāmbunadaṃ hema malairnāsandhyate kvacit /",
    "S04bsu062_u:279_10": "yasya kāyagatā ceyaṃ mahāvidyā ṣaḍakṣarī //",
    "S04bsu062_u:279_11": "saṃsāre sarato 'pyasya kāye kleśairna lipyate /",
    "S04bsu062_u:279_12": "iti tena samādiṣṭaṃ niśamya sa vinoditaḥ /",
    "S04bsu062_u:279_13": "viṣkambhī prārthayadevaṃ natvainaṃ dharmabhāṇakam //",
    "S04bsu062_u:279_14": "dadasva dharmacakṣurme naṣṭamārgasya sadguro /",
    "S04bsu062_u:279_15": "saṃtarpaya jagadbharta dharmāmṛtarasena mām //",
    "S04bsu062_u:279_16": "saṃbodhikalpavṛkṣasya bījaṃ ropaya me tarau /",
    "S04bsu062_u:279_17": "saddharmaguṇaratnānāṃ kuru me kāryamālayam //",
    "S04bsu062_u:279_18": "bhadraśrīsukhasaṃpattivasatiṃ kuru me tanau /",
    "S04bsu062_u:279_19": "abhedyakuśalādhāraṃ supratiṣṭha vṛṣāśrayam //",
    "S04bsu062_u:279_20": "kuru māṃ nirmalātmānaṃ pariśuddhatrimaṇḍalam /",
    "S04bsu062_u:279_21": "dadasva me mahāvidyāṃ saṃbodhijñānasādhanīm //",
    "S04bsu062_u:279_22": "saddharmaśrīguṇādhārīṃ ṣaḍakṣarīṃ jagaddhite //",
    "S04bsu062_u:279_23": "yayāhaṃ kṣipramāsādya saṃbodhijñānasanmaṇim /",
    "S04bsu062_u:279_24": "uddhareyaṃ jagallokaṃ sāṃsāramahadambudheḥ //",
    "S04bsu062_u:279_25": "pravartayeyamālokaṃ dharmacakraṃ bhavālaye /",
    "S04bsu062_u:279_26": "mocayeyaṃ jagatsarvaṃ ṣaḍgatikleśabandhanāt //",
    "S04bsu062_u:279_27": "śrāvayeyaṃ jagatsarvaṃ saṃbuddhānāṃ subhāṣitān /",
    "S04bsu062_u:279_28": "cārayeyaṃ jagalloke mahāyānaṃ vratottamam //",
    "S04bsu062_u:280_0": "[Gkv_238]",
    "S04bsu062_u:280_1": "sthāpayeyaṃ jagatsarvaṃ bodhimārge 'bhibodhayan /",
    "S04bsu062_u:280_2": "tadbhavānme kṛpāsindho mahāvidyāṃ ṣaḍakṣarīm //",
    "S04bsu062_u:280_3": "saṃbodhijñānasaṃbhartā prayacchatu jagaddhite /",
    "S04bsu062_u:280_4": "datvā me śrīmatīmenāṃ mahāvidyāṃ ṣaḍakṣarīm //",
    "S04bsu062_u:280_5": "trātā nātho guruḥ śāstā sanmitraṃ sadguṇārthabhṛt /",
    "S04bsu062_u:280_6": "gatirbandhuḥ suhṛtsvāmi prabhuḥ pitā parāyaṇaḥ //",
    "S04bsu062_u:280_7": "dvīpaparāyaṇo bhartā śaraṇyaṃ bhavatāṃ mama //",
    "S04bsu062_u:280_8": "iti saṃprārthite tena śrutvā sa dharmabhāṇakaḥ /",
    "S04bsu062_u:280_9": "viṣkambhinaṃ mahāsatvaṃ tamālokyaivamabravīt //",
    "S04bsu062_u:280_10": "durlabhaṃ kulaputredaṃ sarvavidyāmahatpadam /",
    "S04bsu062_u:280_11": "abhedyaṃ sarvamārāṇāṃ vajrasāramanuttaram //",
    "S04bsu062_u:280_12": "sarvakleśāgnisaṃtāpapraśāntikaraṇaṃ mahat /",
    "S04bsu062_u:280_13": "bhadraśrīguṇasaddharmasamṛddhisukhasādhanam //",
    "S04bsu062_u:280_14": "sarvasattvahitādhānaṃ bodhisaṃbhārapūraṇam /",
    "S04bsu062_u:280_15": "sarvadharmottamodāraṃ sarvāpāyaviśodhanam //",
    "S04bsu062_u:280_16": "akṣayajñānasampattivimuktipadasādhanam /",
    "S04bsu062_u:280_17": "daśapāramitādharmasārasaṃbodhisādhanam //",
    "S04bsu062_u:280_18": "sarvadevādilokaiśca samabhikāṃkṣitaṃ padam /",
    "S04bsu062_u:280_19": "sarvadharmapadasthānaṃ praveśanapadaṃ mahat //",
    "S04bsu062_u:280_20": "ye ca svasvakulesthānāaṃ devatānāṃ yathāvidhi /",
    "S04bsu062_u:280_21": "abhiṣekaṃ samādāya caranti sadvrataṃ sadā //",
    "S04bsu062_u:280_22": "kecittīrthe samāśritya saddharmamokṣavāṃchinaḥ /",
    "S04bsu062_u:280_23": "dhyātvā mantrāṇi jalpanto bhaktyārādhayanti tān //",
    "S04bsu062_u:280_24": "kecid girāśaraṇye 'pi guhāyāṃ nirjane vane /",
    "S04bsu062_u:280_25": "puṇyakṣetre gṛhe ranme pīṭhe pretālaye 'pi ca //",
    "S04bsu062_u:280_26": "keciccaityavihāre ca sabhāgāre ca maṇḍape /",
    "S04bsu062_u:280_27": "udyāne vṝkṣamūle ca śivādisuramandire //",
    "S04bsu062_u:280_28": "kecinmahodadhestīre nadītire sarastaṭe /",
    "S04bsu062_u:280_29": "evamanyatra satkṣetre samāśritāḥ samāhitāḥ //",
    "S04bsu062_u:281_0": "[Gkv_239]",
    "S04bsu062_u:281_1": "svasvakuleṣṭadevānāṃ śaraṇe samupasthitāḥ /",
    "S04bsu062_u:281_2": "dhyātvārādhya samabhyarca prārthayanti sunirvṛtim //",
    "S04bsu062_u:281_3": "sunirvṛtiṃ na te yānti kṛtvāpi duṣkaraṃ tapaḥ /",
    "S04bsu062_u:281_4": "svasvakuleṣṭevānāmālayameva yānti te //",
    "S04bsu062_u:281_5": "ye ca santo mahāsattvā bodhisattvāḥ śubhārthinaḥ /",
    "S04bsu062_u:281_6": "triratnabhajanaṃ kṛtvā dadata dānamādarāt //",
    "S04bsu062_u:281_7": "etatpuṇyābhiliptāste bhaveyurvilāśayāḥ /",
    "S04bsu062_u:281_8": "śuddhaśīlasamācārāḥ saṃcareran susaṃvaram //",
    "S04bsu062_u:281_9": "etatpuṇyānuliptāste pariśuddhatrimaṇḍalāḥ /",
    "S04bsu062_u:281_10": "kṣāntivrataṃ samādhāya saṃcareran jagaddhite //",
    "S04bsu062_u:281_11": "etatpuṇyābhiyuktāste saddharmasādhanodyatāḥ /",
    "S04bsu062_u:281_12": "mahāvīrye samutsāhaṃ kuryurbhavārthasādhanam //",
    "S04bsu062_u:281_13": "etatpuṇyavimuktāste niḥkleśā vijitendriyāḥ /",
    "S04bsu062_u:281_14": "yogadhyānasamādhānāḥ saṃtiṣṭheran samāhitāḥ //",
    "S04bsu062_u:281_15": "etatpuṇyāmṛtavyāptā arhantaste niraṃjanāḥ /",
    "S04bsu062_u:281_16": "saṃbodhipraṇidhiṃ dhṛtvā vareyurbauddhasaṃvaram //",
    "S04bsu062_u:281_17": "etatpuṇyāṃśudīptāste caturbravihāriṇaḥ /",
    "S04bsu062_u:281_18": "prajñāratnaṃ samāsādya saṃcareran susaṃvṛtau //",
    "S04bsu062_u:281_19": "etatpuṇyānubhāvaiste sarvopāyavicakṣaṇāḥ /",
    "S04bsu062_u:281_20": "sarvasattvahitādhānīṃ careyurbhadracārikām //",
    "S04bsu062_u:281_21": "etatpuṇyasamṛddhāste yathecchārupacāriṇaḥ /",
    "S04bsu062_u:281_22": "sarvahitārthasaṃbhāraṃ pūrayeyurjagaddhite //",
    "S04bsu062_u:281_23": "etatpuṇyasamuddīptā mahābhijñā guṇākarāḥ /",
    "S04bsu062_u:281_24": "bodhimārge jagatsarvaṃ sthāpayeyuḥ prayatnataḥ //",
    "S04bsu062_u:281_25": "etatpuṇyamayāṃgāste paramārthajñānamuttamam /",
    "S04bsu062_u:281_26": "prāpya mārān vinirjitya saṃbodhiṃ samavāpnuyuḥ //",
    "S04bsu062_u:281_27": "tataste sugatā buddhāṃ jagatsatvaṃ susaṃvṛtau /",
    "S04bsu062_u:281_28": "bodhayitvā pratiṣṭhāpya saṃprayāyuḥ sunirvṛtim //",
    "S04bsu062_u:282_0": "[Gkv_240]",
    "S04bsu062_u:282_1": "evaṃ cireṇa buddhāste caranto bodhicārikāḥ /",
    "S04bsu062_u:282_2": "daśapāramitāḥ sarvāḥ pūrayitvā yathākramam //",
    "S04bsu062_u:282_3": "jitvā māragaṇān sarvāṃścaturbrahmavihāriṇaḥ /",
    "S04bsu062_u:282_4": "paramajñānamāsādya saṃbodhiṃ prāpya nirvṛtāḥ //",
    "S04bsu062_u:282_5": "evaṃ duṣkaramarmāṇi kṛtvā sarvajinā api /",
    "S04bsu062_u:282_6": "cirāt saṃbodhimāsādya saṃprāyātāḥ sunirvṛtim //",
    "S04bsu062_u:282_7": "ya imāṃ śrīmahatsarvavidyeśvarīṃ ṣaḍakṣarīm /",
    "S04bsu062_u:282_8": "dhyātvā lokeśvaraṃ nityaṃ japati bodhimānasaḥ //",
    "S04bsu062_u:282_9": "sa tatkṣaṇādviśuddhātmā pariśuddhatrimaṇḍalaḥ /",
    "S04bsu062_u:282_10": "bhadraśrīsukhasaṃpannaḥ saṃprayāyāt sukhāvatīm //",
    "S04bsu062_u:282_11": "tatra prāpto 'mitābhasya muneḥ śaraṇaniśritaḥ /",
    "S04bsu062_u:282_12": "bodhidharmāmṛtaṃ pītvā bodhisattvavrataṃ caret //",
    "S04bsu062_u:282_13": "tataḥ saṃvṛtiśuddhātmā sarvasattvahitotsukaḥ /",
    "S04bsu062_u:282_14": "kṛtī pāramitāḥ sarvāḥ saṃpūrayan yathāakramam //",
    "S04bsu062_u:282_15": "saṃvṛtidharmasaṃbhāraṃ pūrayanti jitendriyāḥ /",
    "S04bsu062_u:282_16": "samādhisadguṇādhārā jitvā māragaṇānapi //",
    "S04bsu062_u:282_17": "paramārthaṃ samāsādya saṃbodhiṃ samavāpnuyāt /",
    "S04bsu062_u:282_18": "tato buddhapadaṃ prāpya kṛtvā dharmamayaṃ jagat //",
    "S04bsu062_u:282_19": "nirvikalpo viśuddhātmā saṃprayāyāt sunirvṛtim /",
    "S04bsu062_u:282_20": "sarvayogā mahāvidyāḥ paramārthāptikāraṇāḥ //",
    "S04bsu062_u:282_21": "eṣā vidyā mahādharmasaṃbodhijñāmasādhanī /",
    "S04bsu062_u:282_22": "yathā hi taṇḍulasiddhaṃ saṃsāradharmapālanam //",
    "S04bsu062_u:282_23": "evameṣā mahāvidyā sarvasaddharmapālinī /",
    "S04bsu062_u:282_24": "sarvalokā sumedinyāmurvarāyāṃ prayatnataḥ //",
    "S04bsu062_u:282_25": "kṛṣitvā dhānyamāropya saṃpālayanti sādaram /",
    "S04bsu062_u:282_26": "tadaṃkure samudbhūte nadībhinnarahāmbubhiḥ //",
    "S04bsu062_u:282_27": "meghadhārāmbubhiḥ samyak sfālyamānaṃ pravardhite /",
    "S04bsu062_u:282_28": "tatastatpariniṣpannaṃ chivā khale mahītale //",
    "S04bsu062_u:283_0": "[Gkv_241]",
    "S04bsu062_u:283_1": "mardayitvā gṛhe nītvā saṃśoṣya bhāsvadātapaiḥ /",
    "S04bsu062_u:283_2": "tatastaṃ muśalenāpi bhedayitvā samādarāt //",
    "S04bsu062_u:283_3": "tadbuṣāṇi parityajya samālontyeva taṇḍulam /",
    "S04bsu062_u:283_4": "tadeva taṇḍulaṃ siddhaṃ sarvasaṃsārapālanam //",
    "S04bsu062_u:283_5": "saddharmaprāptisaṃbhārapuraṇaṃ bodhisādhanam /",
    "S04bsu062_u:283_6": "tathā sarvamahāyogāḥ sarvāḥ pāramitā api //",
    "S04bsu062_u:283_7": "sarvā vidyāśca mantrāṇi saddharmaprāptisiddhaye /",
    "S04bsu062_u:283_8": "sarveṣāṃ yogavidyānāṃ mantrāṇāmapi sattamam //",
    "S04bsu062_u:283_9": "siddhametanmahāvidyāmantraṃ sambodhisādhanam /",
    "S04bsu062_u:283_10": "evameva mahāvidyā sarvadharmārthasādhanī //",
    "S04bsu062_u:283_11": "mahatpuṇyairvinā naiva labhyā kenāpi saddiyā /",
    "S04bsu062_u:283_12": "sukṣetre vyāruhenneva taṇḍulaṃ vituṣaṃ kvacit //",
    "S04bsu062_u:283_13": "niṣpuṇyaiḥ labhyate naiṣā mahāvidyā kathaṃcana /",
    "S04bsu062_u:283_14": "yāvanna labhyate hyeṣā vidyā sarvārthasādhanī //",
    "S04bsu062_u:283_15": "tāvat puṇyāni sarvāṇi saṃsādhayet prayatnataḥ /",
    "S04bsu062_u:283_16": "yadaiṣā labhyate vidyāṃ tadā puṇyanirādaraḥ //",
    "S04bsu062_u:283_17": "etāmeva mahāvidyāṃ dhyātvā lokeśvaraṃ japet /",
    "S04bsu062_u:283_18": "yadeyaṃ sidhyate vidyā sarvasaṃbhārasādhanī //",
    "S04bsu062_u:283_19": "tadā saddharmakāryāṇi sādhayet svecchayānayā /",
    "S04bsu062_u:283_20": "eṣā hi taṇḍulākārā saṃsāradharmasādhanī //",
    "S04bsu062_u:283_21": "sarvadharmāstuṣākārāa etadvidyāptikāraṇāḥ /",
    "S04bsu062_u:283_22": "evaṃ mahattarīmenāṃ vidyārājñāṃ ṣaḍakṣarīm //",
    "S04bsu062_u:283_23": "dhyātvā pāramitāḥ sarvāḥ praṇamante sadādarāt /",
    "S04bsu062_u:283_24": "saṃbuddhāṃ api sarve 'tha bodhisattvā jinātmajāḥ //",
    "S04bsu062_u:283_25": "arhanto vītakleśāśca dhyātvemāṃ praṇamantyapi /",
    "S04bsu062_u:283_26": "sarve 'pīndrādayo devāḥ brahmādayo maharṣayaḥ //",
    "S04bsu062_u:283_27": "sūryādayo grahāḥ sarve candrāditārakā api /",
    "S04bsu062_u:283_28": "sarvasiddhāśca sādhyāśca vasavaścāpsarogaṇāḥ //",
    "S04bsu062_u:284_0": "[Gkv_242]",
    "S04bsu062_u:284_1": "sarve 'pi tridaśendrāśca sarvavidyādharā api /",
    "S04bsu062_u:284_2": "viṣṇubrahmādilokendrāḥ kumbhāṇḍāśca yamādayaḥ //",
    "S04bsu062_u:284_3": "sarve 'pi rākṣasendrāśca varuṇādayo 'pyahīśvarāḥ /",
    "S04bsu062_u:284_4": "sarve 'pi garuḍendrāśca sarve 'pi pavanādhipāḥ //",
    "S04bsu062_u:284_5": "sarve śrīdādiyakṣendrāḥ sarve 'pīśādiyogiṇaḥ //",
    "S04bsu062_u:284_6": "gandharvakinnarendrāśca sarvalokādhipā api //",
    "S04bsu062_u:284_7": "sadā nityāmimāṃ vidyāṃ vidyārājñīṃ ṣaḍakṣarīm /",
    "S04bsu062_u:284_8": "dhyātvā smṛtvā praṇatvāpi saṃbhajante samādarāt //",
    "S04bsu062_u:284_9": "ye yepyasyāḥ susiddhāyāḥ vidyārājñāṃ samādarāt /",
    "S04bsu062_u:284_10": "dhyātvā smṛtvā praṇatvāpī prabhajante sadāniśam //",
    "S04bsu062_u:284_11": "te tea sarve viśuddhāṃgāḥ vimuktasarvapātakāḥ /",
    "S04bsu062_u:284_12": "niḥkleśā vimalātmānaḥ saṃprayāyuḥ sukhāvatīm //",
    "S04bsu062_u:284_13": "tatrāmitaruceḥ śāstuḥ śaraṇe samupāśritāḥ /",
    "S04bsu062_u:284_14": "sadā dharmāmṛtaṃ pītvā saṃcareran jagaddhite //",
    "S04bsu062_u:284_15": "evaṃ te ca jagallokaṃ hitaṃ kṛtvā pramoditāḥ /",
    "S04bsu062_u:284_16": "bodhisattvā mahābhijñā bhaveyurdharmarājikāḥ //",
    "S04bsu062_u:284_17": "tataste vimalātmānaḥ pariśuddhatrimaṇḍalāḥ /",
    "S04bsu062_u:284_18": "arhanto bodhimāsādya sambuddhapadamāpnuyuḥ //",
    "S04bsu062_u:284_19": "evaṃ mahattarī vidyā prasiddheyaṃ ṣaḍakṣarī /",
    "S04bsu062_u:284_20": "yasyā anusmṛtimātreṇa sarve naṣṭā hi pāpakāḥ //",
    "S04bsu062_u:284_21": "ya enāṃ japate nityaṃ tasya yaḥ cīvaraṃ spṛśet /",
    "S04bsu062_u:284_22": "so 'pi bhavenmahāsattvo bodhisattvo vivartikaḥ //",
    "S04bsu062_u:284_23": "yaścainaṃ pūjayedbhaktyā tena sarve 'rcitā jināḥ /",
    "S04bsu062_u:284_24": "sasaṃghā api satkārairbhavanti pūjitāḥ sadā //",
    "S04bsu062_u:284_25": "evaṃ mahattarī sarvabhadraśrīsadguṇārthadā /",
    "S04bsu062_u:284_26": "ṣadakṣarīti vikhyātā sarvatra bhuvaneṣvapi //",
    "S04bsu062_u:284_27": "buddhānāṃ jananī mātā prajñāpāramitāpi sā /",
    "S04bsu062_u:284_28": "sāṃjaliṃ praṇatiṃ dhṛtvā bhajatyenāṃ śubhaṃkarīm //",
    "S04bsu062_u:285_0": "[Gkv_243]",
    "S04bsu062_u:285_1": "ata eṣā mahāvidyā saṃsāradharmasādhanī /",
    "S04bsu062_u:285_2": "munīndrairbodhisattvaiśca sarvadevaiśca vanditā //",
    "S04bsu062_u:285_3": "asyā nāmasaṃbhāraṃ grahaṇamapi durlabham /",
    "S04bsu062_u:285_4": "smaraṇaṃ śravaṇaṃ cāpi vinā puṇyairna labhyate //",
    "S04bsu062_u:285_5": "iti tena samādiṣṭaṃ śrutvā sa saṃpramoditaḥ /",
    "S04bsu062_u:285_6": "viṣkambhī sāṃjaliḥ prārthya natvaivaṃ dharmabhāṇakam //",
    "S04bsu062_u:285_7": "bhadanta sadguro śāstaḥ śaraṇe te 'hamāgataḥ /",
    "S04bsu062_u:285_8": "tadbhavān me mahāvidyāṃ pradadātu jagaddhite //",
    "S04bsu062_u:285_9": "iti saṃprārthitastena paśyan sa dharmabhāṇakaḥ /",
    "S04bsu062_u:285_10": "smṛtvā lokeśvaraṃ dhyātvā tasthau taddānacintayā //",
    "S04bsu062_u:285_11": "tadākāśānmahacchabdo niścacāra manoharaḥ /",
    "S04bsu062_u:285_12": "dadasvāsmai jagallokahitārthapuṇyavāṃchinaḥ //",
    "S04bsu062_u:285_13": "yo 'yaṃ dhīro mahāsattvo bodhisattvo jinātmajaḥ /",
    "S04bsu062_u:285_14": "sarvasattvahitāni vidyāmicchan samāgataḥ //",
    "S04bsu062_u:285_15": "śraddhābhaktiprasannātmā saṃ bodhijñānalālasaḥ /",
    "S04bsu062_u:285_16": "tatprasiddhā mahāvidyā deyāsmai dīyatāmiti //",
    "S04bsu062_u:285_17": "tanniścaran mahāśabdaṃ śrutvā sa dharmabhāṇakaḥ /",
    "S04bsu062_u:285_18": "kuto 'yaṃ carate śabda iti dhyātvā vyavasthitaḥ //",
    "S04bsu062_u:285_19": "bhūyo 'pyeyaṃ mahāśabdo niścacāra vihāyasaḥ /",
    "S04bsu062_u:285_20": "deyāsmai suprasannāya saṃbodhijñānasādhine //",
    "S04bsu062_u:285_21": "sarvasattvahitārthāya saddharmaśrīguṇārthine /",
    "S04bsu062_u:285_22": "bodhisattvāya dhīrāya śraddhayā dīyatāmiti //",
    "S04bsu062_u:285_23": "niścarantaṃ suśabdaṃ taṃ śrutvā sa dharmabhāṇakaḥ /",
    "S04bsu062_u:285_24": "kuto 'yaṃ carate śabda iti dhyātvā vyalokayet //",
    "S04bsu062_u:285_25": "samīkṣya sarvato dikṣu dhimān sa saṃvilokayan /",
    "S04bsu062_u:285_26": "vismayāpannacittaḥ khe saṃpaśyan saṃdadarśa tam //",
    "S04bsu062_u:285_27": "śaratpūrṇendudīptābhaṃ jaṭāmitābhaśobhitam /",
    "S04bsu062_u:285_28": "padmahastaṃ mahāsattvamārvalokiteśvaram //",
    "S04bsu062_u:286_0": "[Gkv_244]",
    "S04bsu062_u:286_1": "dṛṣṭvā taṃ khe kajālīnaṃ bodhisattvaṃ jinātmajam /",
    "S04bsu062_u:286_2": "bhadraśrīsadguṇādhāraṃ saṃbodhidharmabhāskaram //",
    "S04bsu062_u:286_3": "saṃpaśyan samutthāya sānandavismitāśayaḥ /",
    "S04bsu062_u:286_4": "aṣṭāṃgaiḥ praṇatiṃ kṛtvā tasthau dhyātvā kṛtāṃjaliḥ //",
    "S04bsu062_u:286_5": "tamevaṃ saṃsthitaṃ dharmabhāṇakaṃ niścarendriyam /",
    "S04bsu062_u:286_6": "sa trailokeśvaraḥ paśyan samāmantryaivamādiśat //",
    "S04bsu062_u:286_7": "kulaputrāyamudyogī saṃbodhijñānasādhane /",
    "S04bsu062_u:286_8": "asmai daiyā mahāvidyā pradiyatāṃ ṣaḍakṣarī //",
    "S04bsu062_u:286_9": "iti tena jagacchāstrā samādiṣṭaṃ niśamya saḥ /",
    "S04bsu062_u:286_10": "dharmabhāṇakaḥ ālokya natvainamabravīt //",
    "S04bsu062_u:286_11": "bhagavannātha dharmendra bhavadājñāṃ śiro vahan //",
    "S04bsu062_u:286_12": "dadātvasmai mahāvidyāṃ tadbhavān saṃprasīdatu //",
    "S04bsu062_u:286_13": "iti vijñapya lokeśaṃ tataḥ sa dharmabhāṇakaḥ /",
    "S04bsu062_u:286_14": "viṣkambhinaṃ samāmantrya saṃpaśnnevamabravīt //",
    "S04bsu062_u:286_15": "kulaputra jagacchāstā dattājñā me prasīdataḥ /",
    "S04bsu062_u:286_16": "dadyāmahaṃ mahāvidyāṃ gṛhāṇemāṃ ṣaḍakṣarīm //",
    "S04bsu062_u:286_17": "ityādiśya sa dharmiṣṭho vidhināsmai mahātmane /",
    "S04bsu062_u:286_18": "saviśuddhimudāhṛtya prādādvidyāṃ ṣaḍakṣarīm //",
    "S04bsu062_u:286_19": "praṇavamaṇikajahṛdbījamiti ṣaḍakṣaram /",
    "S04bsu062_u:286_20": "siddhametanmahāvidyā ṣadakṣarīti viśrutā //",
    "S04bsu062_u:286_21": "tatpradattāmimāṃ vidyāṃ vidyādhīṇāṃ ṣaḍakṣarī /",
    "S04bsu062_u:286_22": "viṣkambhī sāṃjalirnatvā saṃprāgrahītpramoditaḥ //",
    "S04bsu062_u:286_23": "tatkṣaṇe sācalā sābdhiścacāla ṣaḍ vidhā mahī /",
    "S04bsu062_u:286_24": "papāta puṣpavṛṣṭiśca sarvato 'pyacaracchubham //",
    "S04bsu062_u:286_25": "tadvidyā dattamātre 'pi viṣkambhī sa samṛddhimān /",
    "S04bsu062_u:286_26": "anekadharmasaṃbhārasamādhiprāptavānabhūt /",
    "S04bsu062_u:286_27": "tataḥ sa suprasannāatmā śatre tasmai sadakṣiṇām /",
    "S04bsu062_u:286_28": "caturdvīpāṃ saptaratnaparipūrṇāṃ dadau mudā //",
    "S04bsu062_u:287_0": "[Gkv_245]",
    "S04bsu062_u:287_1": "tāṃ dṛṣṭvā sa mahābhijño dharmiṣṭho dharmabhāṇakaḥ /",
    "S04bsu062_u:287_2": "viṣkambhinaṃ mahāsattvaṃ taṃ samālokyaivamabravīt //",
    "S04bsu062_u:287_3": "kulaputra tvamāryo 'si nānāryaḥ sugatātmajaḥ /",
    "S04bsu062_u:287_4": "vaineyo bodhisattvastat gṛhṇīyāṃ dakṣiṇāṃ na te //",
    "S04bsu062_u:287_5": "etā ekākṣarasyāpi paryāptā na tu dakṣiṇā /",
    "S04bsu062_u:287_6": "prāgeva ṣaḍakṣarāṇāṃ gṛhṇiyāṃ te tathāpi na //",
    "S04bsu062_u:287_7": "tacchrutvā sa mahābhijño viṣkambhī tasya sadguroḥ /",
    "S04bsu062_u:287_8": "mahārghyamūlyaśuddhābhaṃ muktāhāramupāharat //",
    "S04bsu062_u:287_9": "tamupanāmitaṃ paśyan gṛhītvā dharmabhāṇakaḥ /",
    "S04bsu062_u:287_10": "tasmai pratyarpayitvā sa paśyaṃstaṃ caivamabravīt //",
    "S04bsu062_u:287_11": "kulaputra munīndrasya śākyamunerjagadguroḥ /",
    "S04bsu062_u:287_12": "enaṃ puna upāsthāpya madvacasā vadernamaḥ //",
    "S04bsu062_u:287_13": "iti śāstrā samādiṣṭaṃ niśamya sa vinoditaḥ /",
    "S04bsu062_u:287_14": "viṣkambhinaṃ suprasannaṃ samālokyaivamabravīt //",
    "S04bsu062_u:287_15": "bhavatā yadyathādiṣṭaṃ tattathāhaṃ karomi hi /",
    "S04bsu062_u:287_16": "iti vijñapya taṃ muktāhāraṃ natvā samādade //",
    "S04bsu062_u:287_17": "tataḥ sa suprasannātmā viṣkambhī tasya sadguroḥ /",
    "S04bsu062_u:287_18": "pādāabje sāṃjalirnatvā saṃprasthito 'caranmudā //",
    "S04bsu062_u:287_19": "sārdhaṃ sarvaiḥ sadā yaistaiḥ pratilabdhamanepsitaḥ /",
    "S04bsu062_u:287_20": "sumaṃgalamahotsāhaṃ jetodyānamupācarat //",
    "S04bsu062_u:287_21": "tatra sa dūrataḥ paśyan bhagavantaṃ sabhāśritam /",
    "S04bsu062_u:287_22": "sāṃjaliḥ praṇatiṃ kṛtvā sahasā samupāsarat //",
    "S04bsu062_u:287_23": "tatra samupāsṛtya śāstustasya jagadguroḥ /",
    "S04bsu062_u:287_24": "pādābjaṃ sāṃjalirnatvā saṃpaśyan samupāśrayat /",
    "S04bsu062_u:287_25": "tatra sa bhagavān paśyan viṣkambhinaṃ samāgatam /",
    "S04bsu062_u:287_26": "suprasannamukhāmbhojaṃ samālokyaivamādiśat //",
    "S04bsu062_u:287_27": "svāgataṃ kulaputraihi kaścitte kauśalaṃ tanau /",
    "S04bsu062_u:287_28": "vāṃchitārthaṃ samāsādya samāyāsi prasīdataḥ //",
    "S04bsu062_u:288_0": "[Gkv_246]",
    "S04bsu062_u:288_1": "ityādiṣṭe munīndreṇa viṣkambhī saṃprasāditaḥ /",
    "S04bsu062_u:288_2": "bhagavantaṃ jagannāthaṃ paśyannevaṃ nyavedayat //",
    "S04bsu062_u:288_3": "bhagavan labdhavānasmi bhavatkṛpānubhāvataḥ /",
    "S04bsu062_u:288_4": "saṃbodhisādhanīṃ vidyāṃ bhadraśrīsadguṇārthadām //",
    "S04bsu062_u:288_5": "adya me safalaṃ janma buddhaputro 'smi sāmpratam /",
    "S04bsu062_u:288_6": "prāksaṃbodhisanmārgo bhadraśrīmān jagaddhite //",
    "S04bsu062_u:288_7": "bhagavan yadbhavāṃcchāstā sarvarmahitārthabhṛt /",
    "S04bsu062_u:288_8": "yathāśu bodhimāpnuyām tathā māṃ prottumarhati //",
    "S04bsu062_u:288_9": "iti tenoditam śrutvā bhagavān sa munīśvaraḥ /",
    "S04bsu062_u:288_10": "viṣkambhinaṃ samālokya punarevaṃ samādiśat //",
    "S04bsu062_u:288_11": "dhanyastvaṃ kulaputro 'si bodhisattvo jinātmajaḥ /",
    "S04bsu062_u:288_12": "sarvasattvahitādhānī mahavidyāsamāptavān //",
    "S04bsu062_u:288_13": "bhūyo 'pyahaṃ mahāvidyāṃ saptasaptatikoṭibhiḥ /",
    "S04bsu062_u:288_14": "saṃbuddhairbhāṣitā yā tāṃ dāsyāmi te jagaddhite //",
    "S04bsu062_u:288_15": "ya etāṃ dhāraṇīṃ vidyāṃ sarvapātakanāśanīm /",
    "S04bsu062_u:288_16": "bhadraśrīsadguṇādhārāṃ saṃboddhapadasādhanīm //",
    "S04bsu062_u:288_17": "samādāya sucittena smṛtvā dhyātvā samāhitaḥ /",
    "S04bsu062_u:288_18": "saṃbodhipraṇidhiṃ dhṛtvā paṭhati sarvadādarāt //",
    "S04bsu062_u:288_19": "sa sarvapāpanirmuktaḥ pariśuddhendriyaḥ sudhīḥ //",
    "S04bsu062_u:288_20": "niḥklepariśuddhātmā bodhisattvo bhavet kṛtī //",
    "S04bsu062_u:288_21": "sarvairapi munīndraissa samālokya sadāniśam /",
    "S04bsu062_u:288_22": "duṣṭamārabhyebhyo 'pi saṃrakṣyate svaputravat //",
    "S04bsu062_u:288_23": "sarvavighnagaṇānāṃ syāt pradhṛṣyaḥ sa vīryavān /",
    "S04bsu062_u:288_24": "mahāsattvo mahotsāhī saddharmaguṇasādhane //",
    "S04bsu062_u:288_25": "saṃbuddhajananī devī pra&#289;yāpāramitāpi tam /",
    "S04bsu062_u:288_26": "boddhisattvaṃ mahāsattvaṃ paśyantī samavat sadā //",
    "S04bsu062_u:288_27": "lokeśvaro 'pi saṃpaśyanstaṃ śrībhadraguṇāśrayam /",
    "S04bsu062_u:288_28": "sarvatra sarvadā rakṣedyojayan bodhisaṃvare //",
    "S04bsu062_u:289_0": "[Gkv_247]",
    "S04bsu062_u:289_1": "tataḥ sa triguṇābhijño bodhicaryāvrataṃ dadhan /",
    "S04bsu062_u:289_2": "sarvaṃ saṃbodhisaṃbhāraṃ saṃpūrayan yathākramam //",
    "S04bsu062_u:289_3": "tataḥ sa suviśuddhātmā niḥkleśo vimalendriyaḥ /",
    "S04bsu062_u:289_4": "arhan mārān vinirjitya trividhāṃ bodhimāpnuyāt //",
    "S04bsu062_u:289_5": "tataḥ sa trijagacchāstā kṛtvā dharmamayaṃ jagat /",
    "S04bsu062_u:289_6": "sarvaṃ bodhivrate yujya samāpnuyāt sunirvṛtim //",
    "S04bsu062_u:289_7": "evaṃ mahattarī vidyāṃ saṃbuddhapadasādhanī /",
    "S04bsu062_u:289_8": "eṣā tvayā sadā dhāryā paṭhanīyā jagaddhite //",
    "S04bsu062_u:289_9": "ye cāpyetanmahāvidyāpāṭhabhāṣaṇasusvaram /",
    "S04bsu062_u:289_10": "śrutvānumodamānāstaṃ natvā bhajanti sādaram //",
    "S04bsu062_u:289_11": "te 'pi sarve vikalmāṣāḥ pariśuddhatrimaṇḍalāḥ /",
    "S04bsu062_u:289_12": "triratnabhajanodyukttā bhajeyuḥ sugatātmājāḥ //",
    "S04bsu062_u:289_13": "tataste bodhisaṃbhāraṃ pūrayitvā yathākramam /",
    "S04bsu062_u:289_14": "trividhāṃ bodhimāsādya saṃbuddhāpadamāpnuyuḥ //",
    "S04bsu062_u:289_15": "evaṃ sarvairjagannāthairiyaṃ vidyāṃ mahattarī /",
    "S04bsu062_u:289_16": "dhṛtvā saṃpāṭhitā nityaṃ deśitā ca jagaddhite //",
    "S04bsu062_u:289_17": "iti matvā tvayāpyeṣā vidyā saṃbodhisādhanī /",
    "S04bsu062_u:289_18": "bhadraśrīdharmasaṃbhartrī paṭhitavyā jagaddhite //",
    "S04bsu062_u:289_19": "ityādiśya munīndro 'sau bhagavāṃstrijagadguruḥ /",
    "S04bsu062_u:289_20": "viṣkambhine sudhīrāya bodhisattvāya saddhiye //",
    "S04bsu062_u:289_21": "āa oṃ cale cūle cunde svāhetyetannavākṣaram /",
    "S04bsu062_u:289_22": "dhāraṇīṃ paramāṃ vidyāṃ prādāt svayamudāharan //",
    "S04bsu062_u:289_23": "śāstrā svayaṃ pradattaṃ tāṃ mahāvidyāṃ navākṣarīm /",
    "S04bsu062_u:289_24": "viṣkambhī sāṃjalirnatvā samādāyāpaṭhanmudā //",
    "S04bsu062_u:289_25": "dhṛtvā viṣkambhinā śāstuḥ pāṭhemānā guroḥ puraḥ /",
    "S04bsu062_u:289_26": "saṃsiddhā sā mahāvidyā babhūva trijagaddhite //",
    "S04bsu062_u:289_27": "etadvidyānubhāvena viṣkambhī sa viśuddhadṛk /",
    "S04bsu062_u:289_28": "lokeśvarasya prādrākṣīt sarvalomavilānyapi //",
    "S04bsu062_u:290_0": "[Gkv_248]",
    "S04bsu062_u:290_1": "tāni dṛṣṭvā sa viṣkambhī saharṣavismayānvitaḥ /",
    "S04bsu062_u:290_2": "aho citraṃ mahāmāyā saṃdṛśyate mayādhunā //",
    "S04bsu062_u:290_3": "dharmakāye jagadbhartuḥ sarvāṇi bhuvanānyapi /",
    "S04bsu062_u:290_4": "iti dhyātvā samādhāaya saṃtasthe niścalendriyaḥ //",
    "S04bsu062_u:290_5": "tataḥ sa suprasannātmā viṣkambhī saṃprabodhitaḥ /",
    "S04bsu062_u:290_6": "bhagavantaṃ praṇatvā ca sāṃjalirevamabravīt //",
    "S04bsu062_u:290_7": "bhagavaṃstrijagadbhartuḥ sarvadharmāśraye 'dhunā //",
    "S04bsu062_u:290_8": "lomavileṣu paśyāmi sarvāṇi bhuvanātmani //",
    "S04bsu062_u:290_9": "kati santi tanau tasya sarvadharmādhipassya hi /",
    "S04bsu062_u:290_10": "lomavileṣu lokāstān sarvān darśayitumarhati //",
    "S04bsu062_u:290_11": "iti saṃprārthite te viṣkambhinā sa sarvavit /",
    "S04bsu062_u:290_12": "bhagavānstaṃ mahāsattvaṃ saṃpaśyannevamādiśat //",
    "S04bsu062_u:290_13": "kulaputre vijānīhi sarvatraidhātukānyapi /",
    "S04bsu062_u:290_14": "bhuvanāni jagadbhartuḥ santi dharmamayāśraye //",
    "S04bsu062_u:290_15": "tenāsau trijagannātho sarvadharmamayāśrayaḥ /",
    "S04bsu062_u:290_16": "sarvadharmādhipaḥ śāstā sarvalokādhipeśvaraḥ //",
    "S04bsu062_u:290_17": "evamasau maheśākhyo dharmaśrīsadguṇāśrayaḥ /",
    "S04bsu062_u:290_18": "bodhisattvo mahābhijño dharmarājo 'bhirājate //",
    "S04bsu062_u:290_19": "tattasya śaraṇe sthitvā dhyātvā smṛtvā samāhitaḥ /",
    "S04bsu062_u:290_20": "nāmāpi samudāhṛtya bhajitumarhati sarvadā //",
    "S04bsu062_u:290_21": "ye tasya śaraṇe sthitvā dhyātvā smṛtvāpi sarvadā /",
    "S04bsu062_u:290_22": "nāmāpi ca samuccārya prabhajante samāhitāḥ //",
    "S04bsu062_u:290_23": "durgatiṃ te na gacchanti yānti sadgatimeva hi /",
    "S04bsu062_u:290_24": "bhadraśrīguṇasaṃpannāścareyuḥ poṣadhaṃ sadā //",
    "S04bsu062_u:290_25": "tatpuṇyapariśuddhāste niḥklevimalendriyāḥ /",
    "S04bsu062_u:290_26": "bodhicaryāvrataṃ dhṛtvā saṃcareran jagaddhite //",
    "S04bsu062_u:290_27": "tataste sadguṇādhārāḥ kṛtvā sarvasubhadrakam /",
    "S04bsu062_u:290_28": "triratnasmṛtimādhāya prānte preyuḥ sukhāvatīm //",
    "S04bsu062_u:291_0": "[Gkv_249]",
    "S04bsu062_u:291_1": "tatra gatvāmitābhasya śaraṇe samupāśritāḥ /",
    "S04bsu062_u:291_2": "sadā dharmāmṛtaṃ pītvā saṃcareran mahāvratam //",
    "S04bsu062_u:291_3": "tataḥ te syurmahāsattva bodhisattvā guṇākarāḥ /",
    "S04bsu062_u:291_4": "sarvaṃ saṃbodhisaṃbhāraṃ pūrayitvā yathākramam //",
    "S04bsu062_u:291_5": "sarvasattvahitādhānasaṃbodhisādhanodyatāḥ /",
    "S04bsu062_u:291_6": "arhanto vimalātmānaścaturbrahmavihāriṇaḥ //",
    "S04bsu062_u:291_7": "jitvā māragaṇān duṣṭān mahābhijñāḥ subhadrikāḥ /",
    "S04bsu062_u:291_8": "trividhāmbodhimāsādya sambuddhapadamāpnuyuḥ //",
    "S04bsu062_u:291_9": "ityādiṣṭaṃ munīndreṇa śrutvā te tatsabhāśritāḥ /",
    "S04bsu062_u:291_10": "sarve devādayo lokāḥ prābhyanandan prabodhitāḥ //",
    "S04bsu062_u:291_11": "tataḥ sarvanīvaraṇaviṣkambhī saṃprasāditaḥ /",
    "S04bsu062_u:291_12": "bhagavantaṃ samālokya punarevamabhāṣata //",
    "S04bsu062_u:291_13": "bhagavanstrijagannātho lokeaśvaro jinātmajaḥ /",
    "S04bsu062_u:291_14": "nādyāpīha samāyāti kadāgacchettadādiśa //",
    "S04bsu062_u:291_15": "iti tenoditaṃ śrutvā bhagavān sa munīśvaraḥ /",
    "S04bsu062_u:291_16": "viṣkambhinaṃ mahāsattvaṃ samālokyaivamādiśat //",
    "S04bsu062_u:291_17": "kulaputra sa lokeśo bodhisattvo jagatprabhuḥ /",
    "S04bsu062_u:291_18": "vyākaraṇaṃ maheśāya dātumihādhunā caret //",
    "S04bsu062_u:291_19": "mamāpi darśanaṃ kartuṃ darśayitumimāḥ sabhāḥ /",
    "S04bsu062_u:291_20": "sarvāṃcchubhe pratiṣṭhāpya prathamamiha prāvrajet //",
    "S04bsu062_u:291_21": "ityādiṣṭaṃ munīndreṇa niśamya sa prabodhitaḥ /",
    "S04bsu062_u:291_22": "viṣkambhī sa samālokya tasthau saṃharṣitāśayaḥ //",
    "S04bsu062_u:291_23": "tasminnavasare tatra vihāre jetakāśrame /",
    "S04bsu062_u:291_24": "nānāvarṇāḥ supuṇyābhā avabhāsyātyarocayan //",
    "S04bsu062_u:291_25": "tatrodyāne mahākalpavṛkṣāḥ samīhitārthadāḥ /",
    "S04bsu062_u:291_26": "sarvartupuṣpavṛkṣāśca sarvafaladrumā api //",
    "S04bsu062_u:291_27": "aṣṭāṃgaguṇaśuddhāmbuparipūrṇāḥ sarovarāḥ /",
    "S04bsu062_u:291_28": "padmādikajapuṣpādyāḥ prādurbhūtā manoramāḥ //",
    "S04bsu062_u:292_0": "[Gkv_250]",
    "S04bsu062_u:292_1": "tadraśmisaṃparispṛṣṭāḥ sarvalokāḥ sabhāśritāḥ /",
    "S04bsu062_u:292_2": "mahādbhutasukhāpanno babhūvurnanditāśayāḥ //",
    "S04bsu062_u:292_3": "tatsubhadranimittāni prādurbhūtāni sarvataḥ /",
    "S04bsu062_u:292_4": "sarovaradrumādīni dṛṣṭvā tasthuḥ savismayāḥ //",
    "S04bsu062_u:292_5": "tān samīkṣya sa viṣkambhī saharṣavismayānvitaḥ /",
    "S04bsu062_u:292_6": "bhagavantaṃ praṇamyaivaṃ paopraccha sāṃjaliḥ punaḥ //",
    "S04bsu062_u:292_7": "bhagavan kuta āayātā ime puṇyasuraśmayaḥ /",
    "S04bsu062_u:292_8": "nānāvarṇāḥ subhadrābhā eatadādeṣṭumarhatī //",
    "S04bsu062_u:292_9": "iti saṃprārthite tena viṣkambhinā sa sarvavit /",
    "S04bsu062_u:292_10": "bhagavānstaṃ sabhāṃ cāpi samālokyaivamādiśat //",
    "S04bsu062_u:292_11": "yo 'sau traidhātukādhiśa āryāvalokiteśvaraḥ /",
    "S04bsu062_u:292_12": "bodhisattvo samāsattva ihāgantuṃ samīhate //",
    "S04bsu062_u:292_13": "tenamāsya supuṇyābhā samutsṛjya samantataḥ /",
    "S04bsu062_u:292_14": "bhāsayitvā vihāre 'tra śobhayituṃ samīritāḥ //",
    "S04bsu062_u:292_15": "idānīṃ sa jagannāthaḥ sarvān sattvān bhavodadheḥ /",
    "S04bsu062_u:292_16": "uddhṛtya bodhisanmārge pratiṣṭhāpyeha prācaret //",
    "S04bsu062_u:292_17": "tasminnavasare tatra vihāre saṃprabhāsayan /",
    "S04bsu062_u:292_18": "samāgatya sa lokeśaḥ praviveśāvalokayan //",
    "S04bsu062_u:292_19": "taṃ samāgatamālokya bhagavan saṃprasāditaḥ /",
    "S04bsu062_u:292_20": "svāgatamehi bhadraṃ te kaccidityabhyapṛcchata //",
    "S04bsu062_u:292_21": "iti pṛṣṭe munīndreṇa dṛṣṭvāvalokiteśvaraḥ /",
    "S04bsu062_u:292_22": "bhagavannāgato 'smīti nivedya samupāsarat //",
    "S04bsu062_u:292_23": "tatra tasya munīndrasya divyasuvarṇavārijam /",
    "S04bsu062_u:292_24": "purataḥ samupasthāpya pādābje praṇatiṃ vyadhāt //",
    "S04bsu062_u:292_25": "tataḥ sa trijagannāthastasya śāsturjagadguroḥ /",
    "S04bsu062_u:292_26": "vāmapārśve samāśritya paśyannevaṃ nyavedayan //",
    "S04bsu062_u:292_27": "bhagavannamitābhena bhagavatemamambujam /",
    "S04bsu062_u:292_28": "prahitaṃ bhavatām sarvakauśalyaṃ cāpi pṛcchati //",
    "S04bsu062_u:293_0": "[Gkv_251]",
    "S04bsu062_u:293_1": "tatsauvarṇāṃgamālokya bhagavān saṃpramoditaḥ /",
    "S04bsu062_u:293_2": "gṛhītvā vāmapārśve saṃnidhāyaivaṃ samādiśat //",
    "S04bsu062_u:293_3": "dhanyastvaṃ kulaputrāsi samuddhṛtya bhavodadheḥ /",
    "S04bsu062_u:293_4": "bodhimārge tvayā sattvāḥ kiyantaḥ saṃniyojitāḥ //",
    "S04bsu062_u:293_5": "iti pṛṣṭe munīndreaṇa lokaeśvaro jinātmajaḥ /",
    "S04bsu062_u:293_6": "bhagavantaṃ sabhāṃ cāpi paśyannevaṃ nyavedayat //",
    "S04bsu062_u:293_7": "bhagavanstatprajānīte bhavān sarvaṃ bhavālaye /",
    "S04bsu062_u:293_8": "yatsattvāḥ samuddhṛtya saṃvṛtau yojitā mayā //",
    "S04bsu062_u:293_9": "etattaduktamākarṇya bhagavān saṃpramoditaḥ /",
    "S04bsu062_u:293_10": "lokeśvaraṃ mahābhijñaṃ saṃpaśyannvevamādiśat //",
    "S04bsu062_u:293_11": "sādhu sādhu mahāsattva sarvatraidhātukādhipaḥ /",
    "S04bsu062_u:293_12": "tvameva sarvasattvānāṃ trātā nātho hitārthabhṛt //",
    "S04bsu062_u:293_13": "yattvayā sarvalokeṣu vyavalokya bhavodadheḥ /",
    "S04bsu062_u:293_14": "sarvasattvāḥ samuddhṛtya boddhimārge niyojitāḥ //",
    "S04bsu062_u:293_15": "tenāsi tvaṃ mahāsattvaḥ sarvatraidhātukādhipaḥ /",
    "S04bsu062_u:293_16": "lokeśvaro jagadgartā lokanātho jagatprabhuḥ //",
    "S04bsu062_u:293_17": "siddhāni sarvakāryāṇi yathābhivāṃchitānyapi /",
    "S04bsu062_u:293_18": "jayatu te sadā sarvasattvoddhāraṇasaṃvaram //",
    "S04bsu062_u:293_19": "sarve 'pi duṣṭamārāste prabhāspṛṭāḥ śubhāśayāḥ /",
    "S04bsu062_u:293_20": "śaraṇe samupāsṛtya bhavantu bodhicāriṇaḥ //",
    "S04bsu062_u:293_21": "sarveṣāmapi sattvānāṃ tvannāmasmṛtibhāvinām /",
    "S04bsu062_u:293_22": "sarvatrāpi sadā bhadraṃ bhavantu nirupadravam //",
    "S04bsu062_u:293_23": "ityevaṃ bahudhā tasmai lokeśāya mahātmane /",
    "S04bsu062_u:293_24": "siddhāśiṣaṃ pradatvāsau bhagavān maunamādadhe //",
    "S04bsu062_u:293_25": "tasminnavasare tatra maheśvaraḥ samāgataḥ /",
    "S04bsu062_u:293_26": "bhagavantaṃ samālokya purastāt samupācarat //",
    "S04bsu062_u:293_27": "bhagavato munīndrakya pustāt samupācarat //",
    "S04bsu062_u:293_28": "bhagavato munīndrasya śaraṇe samupāśritaḥ /",
    "S04bsu062_u:293_29": "pādābje praṇatiṃ kṛtvā saṃpārthyaivaṃ kṛtāṃjaliḥ //",
    "S04bsu062_u:294_0": "[Gkv_252]",
    "S04bsu062_u:294_1": "bhagavan sarvavicchāstarbhavaccharanamāvraje /",
    "S04bsu062_u:294_2": "tadbhavānme mahāyānasaṃvaraṃ dātumarhati //",
    "S04bsu062_u:294_3": "etatsaṃprārthitaṃ tena maheśvareṇa sādaram /",
    "S04bsu062_u:294_4": "śrutvā sa bhagavānenam maheśamevamādiśat //",
    "S04bsu062_u:294_5": "gaccha tvaṃ kulaputreśaṃ prātharyemaṃ jagatprabhum /",
    "S04bsu062_u:294_6": "ayaṃ lokeśvaro dadyādvrataṃ te bodhisādhanam //",
    "S04bsu062_u:294_7": "ityādiṣṭaṃ sa munīndreṇa śrutvā maheśvaro mudā /",
    "S04bsu062_u:294_8": "lokeśasya puro gatvā pādābje praṇatiṃ vyadhāt //",
    "S04bsu062_u:294_9": "tato maheśvarastasya lokeśasya puraḥ sthitaḥ /",
    "S04bsu062_u:294_10": "sadguṇatathyasaṃvādaistuṣya caivam kṛtāṃjaliḥ //",
    "S04bsu062_u:294_11": "name 'haṃ bhagavaṃcchāstre 'valokiteśvarāya te /",
    "S04bsu062_u:294_12": "padmabhṛte maheśāya suprahlādanakarāya ca //",
    "S04bsu062_u:294_13": "padmāsanāya padmaśrīparivṛtasumūrtaye /",
    "S04bsu062_u:294_14": "saṃśubhapadmahastāya jagadāśvāsadāyine //",
    "S04bsu062_u:294_15": "pṛthivīvaranetrāya saṃśuddhapaṃcacakṣuṣe /",
    "S04bsu062_u:294_16": "jinaratnakirīṭāya cintāmaṇivibhūṣite //",
    "S04bsu062_u:294_17": "ityevaṃ sa maheśānaṃ sthutvā taṃ śrīguṇākaram /",
    "S04bsu062_u:294_18": "tatpādābje punarnatvā paśyanneva samāśrayat //",
    "S04bsu062_u:294_19": "tamevaṃ saṃsthitaṃ dṛṣṭvā āryāvalokiteśvaraḥ /",
    "S04bsu062_u:294_20": "suprasannamukhāmbhojaṃ saṃpaśyannevamādiśat //",
    "S04bsu062_u:294_21": "maheśa kimabhiprāyaṃ tava citte 'bhirocate /",
    "S04bsu062_u:294_22": "tadaham pūrayeyaṃ hi tadvadasva mamāgrataḥ //",
    "S04bsu062_u:294_23": "ityādiṣṭaṃ jagadbhartrā niśamya sa maheśvaraḥ /",
    "S04bsu062_u:294_24": "saṃharṣitaḥ punarnatvā saṃprāthyaivaṃ kṛtāṃjaliḥ //",
    "S04bsu062_u:294_25": "bhagavan sarvavicchāstarbodhiṃ me vāṃchate manaḥ /",
    "S04bsu062_u:294_26": "tanme dadasva sambodhivyākaraṇaṃ jagaddhite /",
    "S04bsu062_u:294_27": "iti tatprārthitaṃ śrutvā lokeśvaro jagatprabhuḥ /",
    "S04bsu062_u:294_28": "tamīśānaṃ samāmantrya saṃpaśyannevamādiśat //",
    "S04bsu062_u:295_0": "[Gkv_253]",
    "S04bsu062_u:295_1": "dhanyo 'si tvaṃ maheśāna yatsaṃbodhimabhīcchasi /",
    "S04bsu062_u:295_2": "tadahaṃ te pradāsyāmi saṃbodhisādhanaṃ vratam //",
    "S04bsu062_u:295_3": "tadādau śraddhayā nityaṃ saṃbodhinihitāśayaḥ /",
    "S04bsu062_u:295_4": "triratnabhajanaṃ kṛtvā dadyā arthiṃ samīpsitam //",
    "S04bsu062_u:295_5": "tataḥ śuddhasamācāraḥ pariśuddhatrimaṇḍalaḥ /",
    "S04bsu062_u:295_6": "aṣṭāṃgācārasaṃpannaṃ poṣadhaṃ vratamācare //",
    "S04bsu062_u:295_7": "tato dhairyaṃ samālambya caturbrahmavihārikaḥ /",
    "S04bsu062_u:295_8": "svaparātmasamādhānaṃ kṣāntivrataṃ samācareḥ //",
    "S04bsu062_u:295_9": "tataḥ puṇyamahotsāhaṃ dhṛtvā saddharmasādhanam /",
    "S04bsu062_u:295_10": "sarvān duṣṭagaṇām jitvā saṃvṛtivratamācareḥ //",
    "S04bsu062_u:295_11": "tataḥ kleśān vinirjitya saṃsāre ratiniḥspṛhaḥ /",
    "S04bsu062_u:295_12": "dhyātvādioiśvarasaṃbuddhaṃ dhyānavrataṃ samācareḥ //",
    "S04bsu062_u:295_13": "tataḥ saddharmaśāstrābdhāvavagāhya jagaddhite /",
    "S04bsu062_u:295_14": "prajñāratnaṃ samāsādya mahāyānavrataṃ careḥ //",
    "S04bsu062_u:295_15": "tataḥ samādhiguṇāpāyaṃ sarvasattvābhibodhanam /",
    "S04bsu062_u:295_16": "saddharmasādhanaṃ ratnaṃ dhṛtvā kuryājjagaddhitam //",
    "S04bsu062_u:295_17": "tataḥ śrīdhāraṇīdyāsiddhisādhanatatparaḥ /",
    "S04bsu062_u:295_18": "sambodhipraṇidhiṃ dhṛtvā saṃcarethā jagaddhite //",
    "S04bsu062_u:295_19": "tataḥ śrīguṇasaṃpanno bhadracaryāsamāhitaḥ /",
    "S04bsu062_u:295_20": "sarvasattvān vaśe sthāpya dharmarājo balī bhaveḥ //",
    "S04bsu062_u:295_21": "tato māragaṇān jitvā niḥkleśo vimalendriyaḥ /",
    "S04bsu062_u:295_22": "arhansambodhimāsādya daśabhūmiśvaro bhaveḥ //",
    "S04bsu062_u:295_23": "tatastvaṃ syā mahābhijñastathāgato munīśvaraḥ /",
    "S04bsu062_u:295_24": "sarvavidyadhipaḥ śāstā jagannātho vināyakaḥ //",
    "S04bsu062_u:295_25": "bhasmeśvara iti khyātaḥ sarvatraidhātukeśvaraḥ /",
    "S04bsu062_u:295_26": "sarvadharmādhirājendraḥ saṃbuddhaḥ sugato bhaveḥ //",
    "S04bsu062_u:295_27": "lokadhātau vivṛtāyāṃ buddhakṣetram bhavettava /",
    "S04bsu062_u:295_28": "tatastvaṃ bhagavān sarvaṃ kṛtvā dharmamayaṃ jagat //",
    "S04bsu062_u:296_0": "[Gkv_254]",
    "S04bsu062_u:296_1": "saṃprāpya saugataṃ kāryaṃ sambuddhālayamāpnuyāḥ //",
    "S04bsu062_u:296_2": "ityādiṣṭaṃ jagadbhartrā niśamua sa maheśvaraḥ /",
    "S04bsu062_u:296_3": "muditastaṃ jagannāthaṃ natvā caikāntamāśrayat //",
    "S04bsu062_u:296_4": "athomāpi mahādevī lokeśasya puro gatā /",
    "S04bsu062_u:296_5": "pādābje prāṃjalirnatvā stotramevaṃ vyadhānmudā //",
    "S04bsu062_u:296_6": "name 'haṃ bhagavaṃcchāstre 'valokiteśvarāya te /",
    "S04bsu062_u:296_7": "maheśāya jagadbhartre prāṇadāya mahātmane //",
    "S04bsu062_u:296_8": "pṛthivīdharanetrāya śubhapadmadharāya ca /",
    "S04bsu062_u:296_9": "padmaśrīparivṛtāya sucetanakarāya ca //",
    "S04bsu062_u:296_10": "dharmadharāya nāthāya daśabhūmīśvarāya ca /",
    "S04bsu062_u:296_11": "sunirvṛtimayānasaṃprasthitāy sarvadā //",
    "S04bsu062_u:296_12": "ityumā sā mahādevī saṃtuṣṭā taṃ jinātmajam /",
    "S04bsu062_u:296_13": "lokeśvaraṃ punarnatvā saṃprārthyaivaṃ kṛtāṃjaliḥ //",
    "S04bsu062_u:296_14": "bhagavan māṃ samālokya strībhāvāt parimocaya /",
    "S04bsu062_u:296_15": "kalimalādhivāsācca garbhāvāsācca mocaya //",
    "S04bsu062_u:296_16": "kleśaparigrahodvīceḥ samuddhṛtya bhavodadheḥ /",
    "S04bsu062_u:296_17": "bodhimārge pratiṣṭhāpya prāpaya saugatīṃ gatim //",
    "S04bsu062_u:296_18": "iti tayā mahādevyā saṃprārthitaṃ niśamya saḥ /",
    "S04bsu062_u:296_19": "lokeśvara umādevīṃ samālokyaivamādiśat //",
    "S04bsu062_u:296_20": "bhagini tvaṃ mahādevi nirvṛtiṃ yadi vāṃchasi /",
    "S04bsu062_u:296_21": "triratnabhajanaṃ kṛtvā pracereḥ poṣadhaṃ vratam //",
    "S04bsu062_u:296_22": "tatassaṃśuddhapuṇyāptā pariśuddhatrimaṇḍalā /",
    "S04bsu062_u:296_23": "bhadraśrīguṇasampannā prānte yāyāḥ sukhāvatīm //",
    "S04bsu062_u:296_24": "tatrāmitābhanāthasya śaraṇe samupāśritā /",
    "S04bsu062_u:296_25": "sadā dharmāmṛtaṃ pītpā samupāśritā /",
    "S04bsu062_u:296_26": "sadā dharmāmṛtaṃ pītpā saṃbodhivratamāpnuyāḥ //",
    "S04bsu062_u:296_27": "tataḥ pāramitāḥ sarvāḥ purayitvā yathākramam /",
    "S04bsu062_u:296_28": "jagadbhartā jaganātho daśabhūmīśvaro bhaveḥ //",
    "S04bsu062_u:296_29": "tataḥ saṃbodhimāsādya tathāgato munīśvaraḥ /",
    "S04bsu062_u:297_0": "[Gkv_255]",
    "S04bsu062_u:297_1": "umeśvara iti khyātaḥ saṃbuddho bhagavān jinaḥ /",
    "S04bsu062_u:297_2": "sarvavidyādhipaḥ śāstā sarvadharmādhipeśvaraḥ //",
    "S04bsu062_u:297_3": "dharmarājo jagannāthaḥ saddharmaśrīguṇākaraḥ /",
    "S04bsu062_u:297_4": "sarvasattvādhirājo 'rhansarvatraidhātuke prabhuḥ //",
    "S04bsu062_u:297_5": "mārajetā mahābhijño vināyako bhaviṣyasi /",
    "S04bsu062_u:297_6": "himavaddakṣiṇe pārśve buddhakṣetraṃ bhavettava //",
    "S04bsu062_u:297_7": "ete 'pi tīrthikāḥ sarve bhaveyuḥ śrāvakāstava /",
    "S04bsu062_u:297_8": "ityādiṣṭo jagacchāstrā lokeśena niśamya sā /",
    "S04bsu062_u:297_9": "umā devī praharṣantī tatraikānte samāśrayat //",
    "S04bsu062_u:297_10": "atha sa bhagavān sarvān sabhālokān samīkṣya tam /",
    "S04bsu062_u:297_11": "viṣkambhinaṃ ca saṃpaśyan samāmantraivamādiśat //",
    "S04bsu062_u:297_12": "dṛṣyatāṃ kulaputromā devī saṃbodhikāminī /",
    "S04bsu062_u:297_13": "saṃbodhau vyākṛtānena lokeśena jagaddhite //",
    "S04bsu062_u:297_14": "yūyamapyasya sacchāstuḥ śaraṇe samupāśritāḥ /",
    "S04bsu062_u:297_15": "saṃbodhipraṇidhiṃ dhṛtvā bhajadhvaṃ sarvadādarāt //",
    "S04bsu062_u:297_16": "etatpuṇyānubhāvena pariśuddhatrimaṇḍalāḥ /",
    "S04bsu062_u:297_17": "boddhisattvā mahāsattvā bhaveta śrīguṇākarā //",
    "S04bsu062_u:297_18": "tataḥ sarvatra sattvānāṃ kṛtvā bhadravṛṣotsavam /",
    "S04bsu062_u:297_19": "dharmaśrīsukhasaṃpannāḥ prānte predhvaṃ sukhāvatīm //",
    "S04bsu062_u:297_20": "tatra gatvāmitābhasya muneḥ śaraṇamāśritāḥ /",
    "S04bsu062_u:297_21": "sadā dharmāmṛtaṃ pītvā saṃcaradhvaṃ jagaddhite //",
    "S04bsu062_u:297_22": "tataḥ bodhisaṃbhāraṃ pūrayitvā yathākramam /",
    "S04bsu062_u:297_23": "trividhāṃ bodhimāsādya saṃbuddhapadameṣyatha //",
    "S04bsu062_u:297_24": "etadbhagavatādiṣṭaṃ niśamya te sabhāśritāḥ /",
    "S04bsu062_u:297_25": "viṣkambhipramukhāḥ sarve lokāḥ saṃmoditāśayāḥ //",
    "S04bsu062_u:297_26": "utpāaya samupāsṛtya lokeśasya jagatprabhoḥ /",
    "S04bsu062_u:297_27": "pādābje prāṃjaliṃ kṛtvā praṇemire yathākramam //",
    "S04bsu062_u:297_28": "sarveṣāmapi teṣāḥ sa lokanāthaḥ śiraḥ spṛśan /",
    "S04bsu062_u:298_0": "[Gkv_256]",
    "S04bsu062_u:298_1": "bodhisiddhāśiṣaṃ datvā cetāṃsi prābhyanandayat //",
    "S04bsu062_u:298_2": "tataḥ śrījagannātha āryāvalokiteśvaraḥ /",
    "S04bsu062_u:298_3": "bhagavantaṃ munīndraṃ taṃ samālokyaivamabravīt //",
    "S04bsu062_u:298_4": "bhagavan gantumicchami sukhāvatyāṃ nijāśrame /",
    "S04bsu062_u:298_5": "tadanujñāṃ pradatvā me 'bhinandayatu mānasam //",
    "S04bsu062_u:298_6": "iti saṃprārthite tena lokeśena sa sarvavit /",
    "S04bsu062_u:298_7": "divyaratnāmbujaṃ tasmai datvaivaṃ ca samādiśat //",
    "S04bsu062_u:298_8": "gaccha tvaṃ kulaputremaṃ padmaṃ śāsturmahāmuneḥ /",
    "S04bsu062_u:298_9": "upahṛtya puraḥ pṛcchaḥ kauśalyaṃ madgirā nameḥ //",
    "S04bsu062_u:298_10": "tatheti prativijñapya lokeśvaro jinātmajaḥ /",
    "S04bsu062_u:298_11": "bhagavantaṃ praṇatvā ca sabhāṃ samīkṣya prācarat //",
    "S04bsu062_u:298_12": "tataḥ saṃprasthito lokanāthaḥ sa puṇyaraśmibhiḥ /",
    "S04bsu062_u:298_13": "saṃbhāsayan jagallokaṃ sarat sukhāvatīṃ yayau //",
    "S04bsu062_u:298_14": "tataḥ sa samupāsṛtya śāsturamitarociṣaḥ /",
    "S04bsu062_u:298_15": "pādābje sāṃjalirnatvā tatpadmaṃ samupāharat //",
    "S04bsu062_u:298_16": "samīkṣya taṃ samāyātaṃ lokeśvaraṃ sa sarvavit /",
    "S04bsu062_u:298_17": "amitābho jagacchāstā sampaśyannevamādiśat //",
    "S04bsu062_u:298_18": "ehi samāgato 'si tvam kulaputreha saṃśraya /",
    "S04bsu062_u:298_19": "siddhāni sarvakāryāṇi kaccittavāpi kauśalam //",
    "S04bsu062_u:298_20": "kiyanto hi tvayā sattvā samuddhṛtāḥ kutaḥ kutaḥ /",
    "S04bsu062_u:298_21": "darśito bhagavāṃcchāstā śākyasiṃhaḥ munīśvaraḥ //",
    "S04bsu062_u:298_22": "iti pṛṣte 'mitābhena lokeśvaraḥ sa sāṃjaliḥ /",
    "S04bsu062_u:298_23": "śāsturagre svavṛttāntaṃ sarvamevaṃ nyavedayat //",
    "S04bsu062_u:298_24": "bhagavan sarvalokeṣu sarveṣu narakeṣvapi /",
    "S04bsu062_u:298_25": "nimagnān prāṇinaḥ sarvān samālokya prayatnataḥ //",
    "S04bsu062_u:298_26": "samuddhṛtya prasannāṃstān bodhayitvā vinodatan /",
    "S04bsu062_u:298_27": "bodhimārge pratiṣṭhāpya prācārayan jagaddhite //",
    "S04bsu062_u:298_28": "evaṃ tān sakalān sattvān kṛtvā saṃbodhisādhinaḥ /",
    "S04bsu062_u:299_0": "[Gkv_257]",
    "S04bsu062_u:299_1": "jetodyāne vihārasthaṃ saṃbuddhaṃ draṣṭumācaram //",
    "S04bsu062_u:299_2": "tatrāviṣṭo 'hamālokya taṃ munīndrasabhāśritam /",
    "S04bsu062_u:299_3": "sarvāvatīṃ sabhāṃ tān ca saśrāvakajinātmajān //",
    "S04bsu062_u:299_4": "purataḥ samupāsṛtya śākyamunerjadguroḥ /",
    "S04bsu062_u:299_5": "padmaṃ pura upasthāpya vanditvā samupāśrayam //",
    "S04bsu062_u:299_6": "tatra bhagavatāmagre saṃpreṣito maheśvaraḥ /",
    "S04bsu062_u:299_7": "sa mayā vyākṛto bodhau somāpi vyākṛtā tathā //",
    "S04bsu062_u:299_8": "tathā sarve 'pi lokāśca tatsabhāsamupāśritāḥ /",
    "S04bsu062_u:299_9": "vinodya bodhisaṃbhāravrate niyojitā mayā //",
    "S04bsu062_u:299_10": "tatastasya munīndrasya prāpyānujñāṃ pramoditaḥ /",
    "S04bsu062_u:299_11": "bhavatāṃ darśanaṃ kartuṃ samutsuko 'hamāvraje //",
    "S04bsu062_u:299_12": "bhavatāṃ prahitaṃ tena bhagavatā savandanam /",
    "S04bsu062_u:299_13": "idaṃ ratmayaṃ padmaṃ kauśalyaṃ cāpi pṛcchyate //",
    "S04bsu062_u:299_14": "etyanniveditaṃ tena lokeśena niśamya saḥ /",
    "S04bsu062_u:299_15": "amitabho jagacchāstā prābhyanandat pramoditaḥ //",
    "S04bsu062_u:299_16": "tataḥ so 'mitaprabhastaṃ lokeśvaraṃ samīkṣya ca /",
    "S04bsu062_u:299_17": "sādhu dhanyo 'si satputra ityārādhyābhyanandayet //",
    "S04bsu062_u:299_18": "ityevaṃ sa jagannātho mahābhijño jinātmajaḥ /",
    "S04bsu062_u:299_19": "sarvasattvahitādhānaṃ vrataṃ dhṛtvā samācaret //",
    "S04bsu062_u:300_0": "// iti sarvasattvoddharaṇasaṃbodhimārgasthāpanamaheśvaromādevī-saṃbodhivyākaraṇopadeśaprakaraṇaṃ samāptam /",
    "S04bsu062_u:301_0": "18. sarva sabhālokasaddharmaśravaṇotsāhasaṃpramoditasvasvālayapratigamanaprakaraṇam",
    "S04bsu062_u:302_0": "atha sarvanīvaraṇaviṣkambhi sa pramoditaḥ /",
    "S04bsu062_u:302_1": "bhagavantaṃ tamānamya sāṃjalirevabravīt //",
    "S04bsu062_u:302_2": "bhagavannadya sa dṛṣṭo lokeśvaro 'dhunā mayā /",
    "S04bsu062_u:302_3": "tadasmi pariśuddhātmā saddharmaprāptavānapi //",
    "S04bsu062_u:302_4": "adya me janmasāfalyaṃ saṃsiddhaśca manorathaḥ /",
    "S04bsu062_u:303_0": "[Gkv_258]",
    "S04bsu062_u:303_1": "āśā sampūrṇasiddhā ca sambodhiṃ prāptavān bhave //",
    "S04bsu062_u:303_2": "bhūyo 'pi bhagavannasya lokeśasya mahātmanaḥ /",
    "S04bsu062_u:303_3": "guṇaviśeṣasatkīrtiṃ śrotumicchāmi sāmpratam //",
    "S04bsu062_u:303_4": "tadbhavān sarvasattvānāṃ sambodhivratacāriṇām /",
    "S04bsu062_u:303_5": "manaḥ protsāhanaṃ kartuṃ samupādeṣṭumarhati //",
    "S04bsu062_u:303_6": "iti saṃprārthite tena viṣkambhinā sa sarvavit /",
    "S04bsu062_u:303_7": "bhagavāṃstaṃ mahāsattvaṃ saṃpaśyannevamādiśat //",
    "S04bsu062_u:303_8": "sādhu śṛṇu mahāsattva kulaputra samāhitaḥ /",
    "S04bsu062_u:303_9": "lokeśaguṇasatkīrtiṃ pravakṣyāmi samāsataḥ //",
    "S04bsu062_u:303_10": "aprameyasaṃkhyeyaṃ lokeśasya mahātmanaḥ /",
    "S04bsu062_u:303_11": "puṇyaguṇapramāṇāni kartuṃ na śakyate mayā //",
    "S04bsu062_u:303_12": "tadyathā sarvalokeṣu sarveṣāmapi bhūbhṛtām /",
    "S04bsu062_u:303_13": "palasaṃkhayāprāmāṇāni kartuṃ mayāpi śakyate //",
    "S04bsu062_u:303_14": "saparvatā mahī sarvā kṛtvāyaṇurajomayā /",
    "S04bsu062_u:303_15": "teṣāṃ saṃkhyāpramāṇāni kartuṃ mayā hi śakyate //",
    "S04bsu062_u:303_16": "sarveṣāmapi cābdhīnāṃ sarvāsāṃ saritāmapi /",
    "S04bsu062_u:303_17": "jalabindupramāṇāni saṃkhyātuṃ śakyate mayā //",
    "S04bsu062_u:303_18": "sarveṣāmapi vṛkṣāṇāṃ sarvatrāpi mahīruhām /",
    "S04bsu062_u:303_19": "patrasaṃkhyāpramāṇāni prakartuṃ śakyate mayā //",
    "S04bsu062_u:303_20": "na tvasya lokanāthasya puṇyasaṃbhāramuttamam /",
    "S04bsu062_u:303_21": "apreyamasaṃkhyeyaṃ saṃkhyātuṃ śakyate mayā //",
    "S04bsu062_u:303_22": "sarve sattvāśca saṃbuddhān sarvānapi sasāṃghikān /",
    "S04bsu062_u:303_23": "sarvopakaraṇairnityaṃ saṃbhājeran samādaram //",
    "S04bsu062_u:303_24": "yāvatteṣāṃ mahatpuṇyaṃ bodhiśrīguṇasādhanam /",
    "S04bsu062_u:303_25": "tato 'pyadhikamaudāryaṃ lokeśabhajanodbhavam //",
    "S04bsu062_u:303_26": "yadasau trijagannātho bodhisattvo maharddhimān /",
    "S04bsu062_u:303_27": "sarvasamādhisapannaḥ prakaroti jagaddhite //",
    "S04bsu062_u:303_28": "īdṛśastrijagannātho bodhisattvo maharddhikaḥ /",
    "S04bsu062_u:304_0": "[Gkv_259]",
    "S04bsu062_u:304_1": "sarvasamādhisampannastrailokye nāsti kaścana //",
    "S04bsu062_u:304_2": "tadyathāhaṃ purādrākṣamasya traidhātukaprabhoḥ /",
    "S04bsu062_u:304_3": "samādhiguṇamāhātmyaṃ sarvajinātmajādhikam //",
    "S04bsu062_u:304_4": "tadyathābhūtpurā śāstā krakucchandastathāgataḥ /",
    "S04bsu062_u:304_5": "sarvavidyādhipo dharmarājo 'rhat sugato jinaḥ /",
    "S04bsu062_u:304_6": "tadāhaṃ dānaśūrākhyo bodhisattvo hitārthabhṛt //",
    "S04bsu062_u:304_7": "tasya śāsturmunīndrasya saddharmaśāsanārataḥ //",
    "S04bsu062_u:304_8": "tadaikasamaye 'sau 'pi krakucchando vināyakaḥ /",
    "S04bsu062_u:304_9": "jetāśrame vihāre 'tra vijahāra sasāṃdhikaḥ //",
    "S04bsu062_u:304_10": "tadā tasya munīndrasya pātuṃ dharmāmṛtaṃ mudā /",
    "S04bsu062_u:304_11": "brahmādibrāhmaṇāḥ sarve śakrāditridaśādhipāḥ //",
    "S04bsu062_u:304_12": "sarve lokādhipāścāpi daityendrā rākṣasādhipāḥ /",
    "S04bsu062_u:304_13": "gandharvāḥ kinnarā yakṣā nāgendrā garuḍādhipāḥ //",
    "S04bsu062_u:304_14": "sūryādayo grahāḥ sarve candrādayaśca tārakāḥ /",
    "S04bsu062_u:304_15": "siddhāḥ sādhyāśca rudrāśca sarve vidyādharā api //",
    "S04bsu062_u:304_16": "rājānaḥ kṣatriyā vaiśyā amātyā mantriṇo janāḥ /",
    "S04bsu062_u:304_17": "vaṇijaḥ sārthavāhāśca śreṣṭhinaśca mahājanāḥ //",
    "S04bsu062_u:304_18": "paurajānapadā grāmyāstathānye deśavāsinaḥ /",
    "S04bsu062_u:304_19": "sarve 'pi te samāsṛtya samabhyarcya yathākramam //",
    "S04bsu062_u:304_20": "krakucchandamunīndraṃ taṃ natvā tasthuḥ sabhāśritāḥ /",
    "S04bsu062_u:304_21": "tadānekamahāsattvā bodhisattvāḥ samāhitāḥ //",
    "S04bsu062_u:304_22": "samādhivigrahaṃ cakruḥkrakucchandamuneḥ puraḥ //",
    "S04bsu062_u:304_23": "yadā samantabhadrākhyo bodhisattvo maharddhimān /",
    "S04bsu062_u:304_24": "samāpede samādhiṃ tadyaddhvajodgatasaṃjñakam //",
    "S04bsu062_u:304_25": "tadā lokeśvaraścāsau bodhisattvo maharddhikaḥ /",
    "S04bsu062_u:304_26": "samāpede samādhiṃ tadyadvikiriṇasaṃjñakam //",
    "S04bsu062_u:304_27": "yadā samantabhadraśca bodhisattvo jinātmajaḥ /",
    "S04bsu062_u:304_28": "samāpede samādhiṃ tadyatpūrṇenduvaralocanam //",
    "S04bsu062_u:305_0": "[Gkv_260]",
    "S04bsu062_u:305_1": "tadā lokeśvaraścāsau mahābhijño jinātmajaḥ /",
    "S04bsu062_u:305_2": "samāpede samādhiṃ tadyatsuryavaralocanam //",
    "S04bsu062_u:305_3": "yadā samantabhadraśca mahābhijño jinātmajaḥ /",
    "S04bsu062_u:305_4": "samādhiṃ tatsamāpede yadvicchuritasaṃjñakam //",
    "S04bsu062_u:305_5": "tadā lokeśvaraścāpi mahābhijño jinātmajaḥ /",
    "S04bsu062_u:305_6": "samāpede samādhiṃ yad gaganagaṃjasaṃjñakam //",
    "S04bsu062_u:305_7": "yadā samantabhadraśca bodhisattvo mahāmatiḥ /",
    "S04bsu062_u:305_8": "samāpede samādhiṃ tatsarvākārakarābhidham //",
    "S04bsu062_u:305_9": "tadā lokeśvaraścāpi bodhisattvo mahāmatiḥ /",
    "S04bsu062_u:305_10": "samāpeded samādhiṃ yadindramatyabhidhānakam //",
    "S04bsu062_u:305_11": "yadā samantabhadraśca bodhisattvo guṇākaraḥ /",
    "S04bsu062_u:305_12": "samāpede samādhiṃ yadindrarājo 'bhidhānakam //",
    "S04bsu062_u:305_13": "tadā lokeśvaraścāsau bodhisattvo guṇākaraḥ /",
    "S04bsu062_u:305_14": "samāpede samādhiṃ yadabdhigambhīrasaṃjñakam //",
    "S04bsu062_u:305_15": "yadā samantabhadraśca bodhisattvaḥ suvīryavān /",
    "S04bsu062_u:305_16": "samāpede samādhiṃ yatsihaṃvijṛmbhitāhvayam //",
    "S04bsu062_u:305_17": "tadā lokeśvaraścāpi bodhisāttvaḥ suvīryavān /",
    "S04bsu062_u:305_18": "samāpede samādhiṃ yatsihavikrīḍitābhidham //",
    "S04bsu062_u:305_19": "yadā samantabhadraśca bodhisattvaḥ subuddhimān /",
    "S04bsu062_u:305_20": "samāpede samādhiṃ yadvaradāyakasaṃjñakam //",
    "S04bsu062_u:305_21": "tadā lokeścaraścāpi bodhisattvaḥ subuddhimān /",
    "S04bsu062_u:305_22": "samāpede samādhiṃ tadyadavīcyabhiśoṣaṇam //",
    "S04bsu062_u:305_23": "yadā samantabhadraśca bodhisattvo vicakṣaṇaḥ /",
    "S04bsu062_u:305_24": "udghāṭya darśayāmāsa sarvalomavilānyapi //",
    "S04bsu062_u:305_25": "tadā lokeśvaraścāpi bodhisattvo vicakṣaṇaḥ /",
    "S04bsu062_u:305_26": "apāvṛṇot sa sarvāṇi lomarandhrāṇyaśeṣataḥ //",
    "S04bsu062_u:305_27": "tadā samantabhadro 'sau lokeśaṃ taṃ mahardhikam /",
    "S04bsu062_u:305_28": "samīkṣya sāṃjalirnatvā saṃpaśyannevamabravīt //",
    "S04bsu062_u:306_0": "[Gkv_261]",
    "S04bsu062_u:306_1": "sādhu dhanyo 'si lokeśa yadīdṛkpratibhānavān /",
    "S04bsu062_u:306_2": "kaścinnaivāsti lokeṣu tvādṛksamādhivit sudhiḥ //",
    "S04bsu062_u:306_3": "evamanyairmahāsattvairbodhisattvairmahaddhikaiḥ /",
    "S04bsu062_u:306_4": "smādhivigrahe saiva lokeśvaro vijitavān //",
    "S04bsu062_u:306_5": "tadā sarve mahābhijña bodhisattvāḥ prasāditāḥ /",
    "S04bsu062_u:306_6": "lokeśaṃ taṃ mahābhijñaṃ samānamyaivamabravan //",
    "S04bsu062_u:306_7": "sādhu dhanyo 'si lokeśa yadīdṛkpratibhānavān /",
    "S04bsu062_u:306_8": "kaścinnaivāsti looke yattvādṛksamādhisadbalī //",
    "S04bsu062_u:306_9": "tadā sa bhagavān dṛṣṭvā sarvāṃstān sugatātmajān /",
    "S04bsu062_u:306_10": "purataḥ samupāmantrya saṃpaśyannevamādiśat //",
    "S04bsu062_u:306_11": "kulaputrālpamevaitat pratibhānaṃ jagatprabhoḥ /",
    "S04bsu062_u:306_12": "lokeśasyāsya yuṣmābhirdṛśyate 'pīha sāmpratam //",
    "S04bsu062_u:306_13": "yādṛglokeśvarasyāsya pratibhānaṃ mahattaram /",
    "S04bsu062_u:306_14": "īdṛksarvamunīndrāṇāmapi naivāsti kasyacit //",
    "S04bsu062_u:306_15": "evaṃ tasya jagadbhartuḥ pratibhānaṃ mahattaram /",
    "S04bsu062_u:306_16": "krakucchandamunīndreaṇa samākhyātaṃ mayā śrutam //",
    "S04bsu062_u:306_17": "atha sarvanīvaraṇaviṣkambhī sa prabodhitaḥ /",
    "S04bsu062_u:306_18": "bhagavantaṃ munīndraṃ ca samālokyaivamabravīt //",
    "S04bsu062_u:306_19": "bhagavan yanmahāyānasūtrarājaṃ nigadyate /",
    "S04bsu062_u:306_20": "tatsamādiśa kāraṇḍavyūhasūtrodbhavaṃ vṛṣam //",
    "S04bsu062_u:306_21": "yacchrutvāpi vayaṃ sarve sambodhiguṇasādhanaiḥ /",
    "S04bsu062_u:306_22": "dharmarasaurabhivyāptamānasāḥ pracaremahi //",
    "S04bsu062_u:306_23": "tacchrutvā bhagavāṃścāpi viṣkambhinaṃ mahāmatim /",
    "S04bsu062_u:306_24": "sādhu śṛṇu samādhāya vakṣye taditi prādiśat //",
    "S04bsu062_u:306_25": "ye 'pi śroṣyanti kāraṇḍavyūhasūtraṃ subhāṣitam /",
    "S04bsu062_u:306_26": "teṣāṃ sarvāṇi pāpāni kṣiṇuyurdāruṇānyapi //",
    "S04bsu062_u:306_27": "daśākuśalapāpāni paṃcātipātakānyapi /",
    "S04bsu062_u:306_28": "niravaśeṣanaṣṭāni kṣiṇuyuriti niścayam //",
    "S04bsu062_u:307_0": "[Gkv_262]",
    "S04bsu062_u:307_1": "ityādiṣṭe munīndreṇa viṣkambhī saṃpramoditaḥ /",
    "S04bsu062_u:307_2": "bhagavantaṃ samālokya punarevamabhāṣata //",
    "S04bsu062_u:307_3": "bhagavan sarvaviccchāsta jānīmahi kathaṃ vayam /",
    "S04bsu062_u:307_4": "yatpāpaṃ kurute kṣīṇaṃ kāraṇḍanyūhasūtrakam //",
    "S04bsu062_u:307_5": "tacchrutvā bhagavān bhūyo viṣkambhinaṃ vibodhitam /",
    "S04bsu062_u:307_6": "sabhāśritān janāṃścāpi samālokyaivamādiśat //",
    "S04bsu062_u:307_7": "vidyate kulaputrāsau tīrtho malasunirmalau /",
    "S04bsu062_u:307_8": "sumerordakṣiṇe pārśve munīndraiḥ parikalpitau //",
    "S04bsu062_u:307_9": "malatīrthajale kṣiptaṃ śubhravāso 'pi nīlitam /",
    "S04bsu062_u:307_10": "tathā tajjalasaṃspṛṣṭo śuddho 'pi nīlito bhavet //",
    "S04bsu062_u:307_11": "sunirmale jale kṣiptaṃ nīlavāso 'pi śuklitam /",
    "S04bsu062_u:307_12": "tathā tajjalasaṃspṛṣṭaḥ pāpātmāpi bhavecchuciḥ //",
    "S04bsu062_u:307_13": "evamidaṃ mahāyānasūtrāgraṃ yo 'bhinandati /",
    "S04bsu062_u:307_14": "saddharmalipto 'pi kleśaiḥ saṃkliśyate drutam //",
    "S04bsu062_u:307_15": "śrutvāpīdaṃ mahāyānasūtrāgraṃ yo 'bhinandati /",
    "S04bsu062_u:307_16": "sa mahāpāpalipto 'pi niḥkleśaḥ syācchubhāntikaḥ //",
    "S04bsu062_u:307_17": "yathā śatamukho hīndro vinisṛtya nijālayāt /",
    "S04bsu062_u:307_18": "dahati sarvabhūjātān tṛṇagulmalatādrumān //",
    "S04bsu062_u:307_19": "tathedaṃ sarvasūtrāṇāṃ kāraṇḍavyūhamuttamam /",
    "S04bsu062_u:307_20": "pātakānyapi sarvāṇi niḥśeṣaṃ dahate drutam //",
    "S04bsu062_u:307_21": "ye śrutvedaṃ mahāyānasūtrarājaṃ subhāṣitam /",
    "S04bsu062_u:307_22": "anumodyābhinandantaḥ saṃbhajante sadādarāt //",
    "S04bsu062_u:307_23": "te sarve nirmalātmāno niḥkleśavimalendriyāḥ /",
    "S04bsu062_u:307_24": "bodhisattvā mahāsattvā bhaveyurnivartikāḥ //",
    "S04bsu062_u:307_25": "idaṃ sarvamahāyānasūtrarājaṃ mahottamam /",
    "S04bsu062_u:307_26": "śrutvā naivānumodeyuḥ pṛthagjanā durāśayāḥ //",
    "S04bsu062_u:307_27": "ye cāpīdaṃ mahāyānasūtrarājaṃ mahottamam /",
    "S04bsu062_u:307_28": "niśamyābhyanumodantaḥ prabhajante sadādarāt //",
    "S04bsu062_u:308_0": "[Gkv_263]",
    "S04bsu062_u:308_1": "dhanyāste puruṣāḥ sarve pariśuddhatrimaṇḍalāḥ /",
    "S04bsu062_u:308_2": "niḥkleśā nirmalātmāno bhaveyuḥ sugatātmajāḥ //",
    "S04bsu062_u:308_3": "mṛtyukāle 'pi teṣāṃ ca dvādaśa sugatā jināḥ /",
    "S04bsu062_u:308_4": "samupetyābhipaśyanto dadyurevaṃ varottamam //",
    "S04bsu062_u:308_5": "mā bhaiṣīḥ kulaputra tvaṃ yatkāraṇḍavyūhasūtrakam /",
    "S04bsu062_u:308_6": "śrutvānumodya satkārairbhajase śraddhayādarāt //",
    "S04bsu062_u:308_7": "etatpuṇyānuliptātmā bhūyo na saṃsarerbhave /",
    "S04bsu062_u:308_8": "naiva kleśāgnisaṃtāpaiḥ saṃdhakṣyase kadācana //",
    "S04bsu062_u:308_9": "yāvajjīvaṃ mahatsaukhyaṃ bhuktā śrīsadguṇānvitam /",
    "S04bsu062_u:308_10": "bhūyo dharmāmṛtaṃ bhoktuṃ saṃprayāyāḥ sukhāvatīm //",
    "S04bsu062_u:308_11": "tatra tvamamitābhasya jinasya śaraṇe sthitaḥ /",
    "S04bsu062_u:308_12": "sadā dharmāmṛtaṃ pītvā saṃcarethāḥ susaṃvare //",
    "S04bsu062_u:308_13": "tato nirmalaśuddhātmā pariśuddhatrimaṇḍalaḥ /",
    "S04bsu062_u:308_14": "sarvasattvahitādhanabodhicaryāvrataṃ careḥ //",
    "S04bsu062_u:308_15": "tataḥ pāramitāḥ sarvāḥ pūrayitvā yathākramam /",
    "S04bsu062_u:308_16": "niḥkleśo 'rhanmahābhijñaścaturbrahmavihārikaḥ //",
    "S04bsu062_u:308_17": "jitvā māragaṇān sarvān sambodhiniścalāśayaḥ /",
    "S04bsu062_u:308_18": "trividhāṃ bodhimāsādya saṃbuddhapadamāpnuyāḥ //",
    "S04bsu062_u:308_19": "iti taiḥ sugataiḥ sarvaiḥ samādiṣṭaṃ niśamya te /",
    "S04bsu062_u:308_20": "sarve 'pyubhyanumodanto nameyustān jinān muhuḥ //",
    "S04bsu062_u:308_21": "tataste tān jinān smṛtvā prāṇaṃ tyaktvā samāhitāḥ /",
    "S04bsu062_u:308_22": "taireva sugataiḥ sārdhaṃ saṃprayāyuḥ sukhāvatīm //",
    "S04bsu062_u:308_23": "tatropetyāmitābhasya śaraṇe samupāśritāḥ /",
    "S04bsu062_u:308_24": "sadā dharmāmṛtaṃ pītvā saṃcareyurjaddhite //",
    "S04bsu062_u:308_25": "tataḥ sambodhisaṃbhāraṃ pūrayitvā yathākramam /",
    "S04bsu062_u:308_26": "niḥkleśā nirmalātmānaḥ pariśuddhatrimaṇḍalāḥ //",
    "S04bsu062_u:308_27": "jitvā māragaṇān sarvāṃścaturbrahmavihāriṇaḥ /",
    "S04bsu062_u:308_28": "trividhāṃ bodhimāsādya saṃbuddhapadamāpnuyuḥ //",
    "S04bsu062_u:309_0": "[Gkv_264]",
    "S04bsu062_u:309_1": "evaṃ mahattaraṃ puṇyaṃ kāraṇḍavyūhasūtrajam /",
    "S04bsu062_u:309_2": "aprameyamasaṃkhyeyaṃ saṃbodhijñānasādhanam //",
    "S04bsu062_u:309_3": "yūyaṃ sarve 'pi vijñāya saṃbodhiṃ yadi vāṃcchatha /",
    "S04bsu062_u:309_4": "śṛṇutedaṃ mahāyānasūtrarājaṃ subhāṣitam //",
    "S04bsu062_u:309_5": "anumodata satkṛtya bhajana sarvadādarāt /",
    "S04bsu062_u:309_6": "ityādiṣṭaṃ munīndreṇa niśamya te sabhāśritāḥ /",
    "S04bsu062_u:309_7": "sarve lokāstathetyuktvā prābhyanandan prabodhitāḥ //",
    "S04bsu062_u:309_8": "tataste sarve sabhālokā brahmādayo maharṣayaḥ /",
    "S04bsu062_u:309_9": "śakrādayaḥ surendrāśca sarvalokādhipā api //",
    "S04bsu062_u:309_10": "gandharvakiṃnarā rakṣāḥ siddhāḥ sādhyāḥ surāṃganāḥ /",
    "S04bsu062_u:309_11": "vidyādharāśca daityendrā nāgendrā garuḍā api //",
    "S04bsu062_u:309_12": "mahoragāśca daityendra nāgendrā garuḍā api //",
    "S04bsu062_u:309_13": "mahoragāśca nairṛtyā bhūteśāśca śubhāśayāḥ /",
    "S04bsu062_u:309_14": "yogino yatinaścāpi tīrthikāśca tapasvinaḥ //",
    "S04bsu062_u:309_15": "viprarājādayaḥ sarve manuṣyāśca prasāditāḥ /",
    "S04bsu062_u:309_16": "tridhā pradakṣiṇīkṛya kṛtāṃjalipuṭo mudā //",
    "S04bsu062_u:309_17": "bhagavantaṃ sasaṃghaṃ taṃ natvā svasvālayaṃ yayuḥ //",
    "S04bsu062_u:310_0": "// iti sarvasabhālokasaddharmaśravaṇotsāhasaṃpramoditasvasvālayapratigamanaprakaraṇaṃ samāptam //",
    "S04bsu062_u:311_0": "19. sikṣā saṃvara samuddeśa prakaraṇam",
    "S04bsu062_u:312_0": "tadānandaḥ samutthāya bhagavataḥ puro gataḥ /",
    "S04bsu062_u:312_1": "pādābje sāṃjalirnatvā sampaśyannevamabravīmabravīt //",
    "S04bsu062_u:312_2": "bhagavacchāstarasmākaṃ bhikṣūṇāṃ brahmacāriṇām /",
    "S04bsu062_u:312_3": "śikṣāsaṃvarasaṃvṛttaṃ samupādeṣṭumarhati //",
    "S04bsu062_u:312_4": "iti saṃprārthite tena bhagavān sa munīśvaraḥ /",
    "S04bsu062_u:312_5": "āyuṣmantaṃ tamānandaṃ saṃpaśyannevamādiśat //",
    "S04bsu062_u:313_0": "[Gkv_265]",
    "S04bsu062_u:313_1": "sādhu śṛṇu tvamānanda bhikṣūṇāṃ brahmacāriṇām /",
    "S04bsu062_u:313_2": "śikṣāsaṃvarasāṃvṛtaṃ pravakṣāmi samāsataḥ /",
    "S04bsu062_u:313_3": "ye śuddhaśsyaḥ sattvāḥ pravrajitvā jināśrame /",
    "S04bsu062_u:313_4": "śikṣāsaṃvaramicchanti dhartuṃ nirvṛtisādhanam //",
    "S04bsu062_u:313_5": "prathamaṃ te samālokya śuddhakṣetre manorame /",
    "S04bsu062_u:313_6": "niṣadya svāsane dhyātvā saṃtiṣṭheran samāhitāḥ //",
    "S04bsu062_u:313_7": "bhasmāsthikeśajambālāvaskarāmedhyasaṃkule /",
    "S04bsu062_u:313_8": "kṣetre naiva nivāstavyaṃ kadāpi brahmacāribhiḥ //",
    "S04bsu062_u:313_9": "duḥśīlairbhikṣubhiḥ sārdhaṃ kartavyā naiva saṃgatiḥ /",
    "S04bsu062_u:313_10": "āalāpo 'pi nivāso 'pi kartavyā na kadācana //",
    "S04bsu062_u:313_11": "duḥśīlairbhikṣubhiḥ sārdhaṃ bhoktavyaṃ nāpi kiṃcana /",
    "S04bsu062_u:313_12": "na sthātavyaṃ na gantavyaṃ krīḍitavyaṃ na ca kvacit //",
    "S04bsu062_u:313_13": "upasaṃpanne dātavyā na ca jñapticaturthakam /",
    "S04bsu062_u:313_14": "saddharmassādhanopāyaṃ nāpi deyaṃ durātmanām //",
    "S04bsu062_u:313_15": "duḥśīlā hi durātmāno bauddhaśāsanadūṣakāḥ /",
    "S04bsu062_u:313_16": "māracaryānusaṃraktāḥ kleśavyālitendriyāḥ //",
    "S04bsu062_u:313_17": "teṣāṃ naivābhidātavya āvāsaḥ saugatāśrame /",
    "S04bsu062_u:313_18": "dātavyo dūratasteṣāmāvāsa āśramādbahiḥ //",
    "S04bsu062_u:313_19": "saṃghālāpo na dātavyo duḥśīlānāṃ kadācana /",
    "S04bsu062_u:313_20": "na teṣāṃ sāṃghikī bhūmirnaivārhati kuhāpi hi //",
    "S04bsu062_u:313_21": "na teṣāṃ vidyate kiṃcidarhatsaṃvṛtticāraṇam /",
    "S04bsu062_u:313_22": "sarvasattvahitādhānaṃ kutaḥ saṃbodhisādhanam //",
    "S04bsu062_u:313_23": "ityādiṣṭaṃ munīndreṇa niśamya sa jinātmajaḥ /",
    "S04bsu062_u:313_24": "ānandastaṃ munīśānaṃ samālokyaivamabravīt //",
    "S04bsu062_u:313_25": "bhagavan katame kāle duḥśīlā bhikṣavaḥ śaṭhāḥ /",
    "S04bsu062_u:313_26": "dakṣaṇīyā bhaviṣyanti nāyakāḥ saugatāśrame //",
    "S04bsu062_u:313_27": "ityānandena saṃpṛṣṭe bhagavān sarvavijjinaḥ /",
    "S04bsu062_u:313_28": "tamānandaṃ samālokya punarevaṃ samādiśat //",
    "S04bsu062_u:314_0": "[Gkv_266]",
    "S04bsu062_u:314_1": "trivarṣaśataniryāte sunirvṛtasya me tadā /",
    "S04bsu062_u:314_2": "duḥśīlā bhikṣavo dakṣāḥ bhaveyuḥ saugatāśrame //",
    "S04bsu062_u:314_3": "tatra te bhikṣavaḥ sarve bhraṣṭācārā durāśayāḥ /",
    "S04bsu062_u:314_4": "vihāre samupāsīnāścareyurgṛhicārikam //",
    "S04bsu062_u:314_5": "bhāryāputrasutābhrātṛjñātibandhusamanvitāḥ /",
    "S04bsu062_u:314_6": "yathākāmaṃ sukhaṃ bhuktvā saṃcareran pramāditāḥ //",
    "S04bsu062_u:314_7": "te 'nītyāhṛtya saṃghānāṃ sarvopakaraṇānyapi /",
    "S04bsu062_u:314_8": "sarvāṇi svātmasātkṛtvā bhaviṣyanti nijālayam //",
    "S04bsu062_u:314_9": "yathecchayā samādāya bhuktvā bhogyān yathepsitam /",
    "S04bsu062_u:314_10": "kuṭumbasādhanopāye saṃcareran pragalbhitāḥ //",
    "S04bsu062_u:314_11": "te sāṃghikopacāre 'pi kuryurviṇmūtrasarjanam /",
    "S04bsu062_u:314_12": "śleṣmalālodvamocchiṣṭhaṃ visarjeyuśca sarvataḥ //",
    "S04bsu062_u:314_13": "etatkarmavipākāni na te jñāsyanti durdhiyaḥ /",
    "S04bsu062_u:314_14": "unmattā iva durdāntāścareyurduritāratāḥ //",
    "S04bsu062_u:314_15": "ye sāṃghikopacāreṣu kurtuḥ śleṣmādisarjanam /",
    "S04bsu062_u:314_16": "śālāṭavyāṃ bhaveyuste pretāḥ sūcīmukhā kila //",
    "S04bsu062_u:314_17": "viṇmūtrādiparityāgaṃ kuryurye sāṃghikāśrame /",
    "S04bsu062_u:314_18": "vārāṇasyāṃ bhaveyuste kṛmayo gūthamūtrajāḥ //",
    "S04bsu062_u:314_19": "dantakāṣṭhādikaṃ hṛtvā prabhuṃ sfūrya ca sāṃghikam //",
    "S04bsu062_u:314_20": "te syū raktapaśambūkamatsyādijalajantavaḥ /",
    "S04bsu062_u:314_21": "vrīhidravyāṇi ye hṛtyā bhuṃjyurye sāṃghikāni ca /",
    "S04bsu062_u:314_22": "te bhaveyurmahāpretāḥ sūcīmukhā nagodarāḥ //",
    "S04bsu062_u:314_23": "ye 'nnapānādikaṃ kṛtva bhuṃjyurye cāpi sāṃghikam /",
    "S04bsu062_u:314_24": "te syurhīnakule jātā hīnendriyāśca pācakāḥ //",
    "S04bsu062_u:314_25": "tataścyutāśca te jātā laṃgitakubjadurmukhāḥ /",
    "S04bsu062_u:314_26": "kuṣthavyādhiparītāṃgā bhaveyuḥ pūtivāhikāḥ //",
    "S04bsu062_u:314_27": "yadā tatra sthitā yāyuryaṣṭiṃ dhṛtvā śanairbhuvi /",
    "S04bsu062_u:314_28": "niyateyustadā teṣāṃ sarvāṇi piśitānyapi //",
    "S04bsu062_u:315_0": "[Gkv_267]",
    "S04bsu062_u:315_1": "evaṃ te bahuvarṣāṇi duḥkhāni vividhāni ca /",
    "S04bsu062_u:315_2": "bhuktvāpāyikaṃ karma kṛtvā yāyuśca nārakān //",
    "S04bsu062_u:315_3": "ye cāpi sāṃghikīṃ bhūmiṃ paribhojyanti lobhinaḥ /",
    "S04bsu062_u:315_4": "te duṣṭāḥ kleśitātmāno yāyu rauravanārake //",
    "S04bsu062_u:315_5": "tatra teṣāṃ mukhe taptalauhaguḍā niveśayet /",
    "S04bsu062_u:315_6": "taisteṣāmabhidhakṣyante tālvauṣṭhahṛdudarānyapi //",
    "S04bsu062_u:315_7": "kaṇṭhahṛdudarāntrādīn dhakṣyante sarvavigrahān /",
    "S04bsu062_u:315_8": "tathā mṛtāḥ punaste 'pi jīveyuḥ karmabhoginaḥ //",
    "S04bsu062_u:315_9": "yamapālairgṛhītvā ca kṣepsyante ghoranārake /",
    "S04bsu062_u:315_10": "teṣāṃ karmavaśājjihvā prabhavecca mahattarī //",
    "S04bsu062_u:315_11": "kṛṣyante halaśataistatra jihvāyāṃ yamakinnaraiḥ /",
    "S04bsu062_u:315_12": "evaṃ bahūni varṣāṇi duḥkhāni vividhāni te //",
    "S04bsu062_u:315_13": "bhuktvā mṛtāḥ punaryāyurnāke 'gnighaṭe khalu /",
    "S04bsu062_u:315_14": "tatra teṣāṃ mahajjihvā prodbhavedapi tatra ca //",
    "S04bsu062_u:315_15": "sūcīśatasahasrāṇi vidhyeyaryumakinnarāḥ /",
    "S04bsu062_u:315_16": "tathāpi te mṛtā naiva sthāsyanti duḥkhitāściram //",
    "S04bsu062_u:315_17": "tatasthānagnikhadāyāṃ ca kṣepsyanti yamakinnarāḥ /",
    "S04bsu062_u:315_18": "tatrāpia te mṛtā naiva sthāsyanti karmabhoginaḥ /",
    "S04bsu062_u:315_19": "tataścotkṣipya tān pretanadyāṃ kṣepsyanti kinnarāḥ //",
    "S04bsu062_u:315_20": "tatrāpi bahuvarṣāṇi dukhāni vividhāni te //",
    "S04bsu062_u:315_21": "bhuktvā sthāsyanti duḥkhārtāḥ suciraṃ karmabhoginaḥ //",
    "S04bsu062_u:315_22": "evaṃ trikalpavarṣāṇi bhramatāṃ narake sadā /",
    "S04bsu062_u:315_23": "tatastatkarmavaipākakṣīṇaṃ teṣām bhaveccirāt //",
    "S04bsu062_u:315_24": "tataścyutvā ca te jaṃbūdvīpe jātāssuduḥkhitāḥ /",
    "S04bsu062_u:315_25": "daridritāśca jātyandhā bhaveyurduritāśayāḥ //",
    "S04bsu062_u:315_26": "evaṃ te bahuduḥkhāni prabhuktvā bahujanmasu /",
    "S04bsu062_u:315_27": "sadā kleśāgnisaṃtaptā bhrameyurbhavasāgare //",
    "S04bsu062_u:315_28": "tasmādānanda saṃghānāṃ sarvopakaraṇānyapi /",
    "S04bsu062_u:315_29": "dravyāṇyapi ca sarvāṇi rakṣitavyāni yatnataḥ //",
    "S04bsu062_u:316_0": "[Gkv_268]",
    "S04bsu062_u:316_1": "anītyā naiva bhoktavyaṃ sāṃghikaṃ vastu kiṃcana /",
    "S04bsu062_u:316_2": "kenāpi sāṃghikaṃ vastu jīrṇīkartuṃ na śakyate //",
    "S04bsu062_u:316_3": "tadabhogyamanītyā hi sāṃghikaṃ vastu kiṃcana /",
    "S04bsu062_u:316_4": "aspṛśyaṃ vahnivattaptaṃ dahanaṃ vastu sāṃghikam //",
    "S04bsu062_u:316_5": "bhāropamaṃ sadākrāntamabhedyaṃ vajrasannibham /",
    "S04bsu062_u:316_6": "apathyaviṣavadduṣṭaṃ tīkṣṇāsidhārasannibham //",
    "S04bsu062_u:316_7": "vaiṣaṃ tejaiḥ samīkartuṃ mantrauṣadhyairhi śakyate /",
    "S04bsu062_u:316_8": "sāṃghikiṃ vastu hartuṃ na pāpaṃ kenāpi śamyate //",
    "S04bsu062_u:316_9": "iti matvātra saṃsāre sambodhiśrīsukhepsubhiḥ /",
    "S04bsu062_u:316_10": "sāṃghikaṃ vastu yatnena rakṣitavyaṃ rakṣitavyaṃ sadādarāt //",
    "S04bsu062_u:316_11": "evaṃ vijñāya saṃbodhicittaṃ dhṛtvā samahitaḥ /",
    "S04bsu062_u:316_12": "śikṣāsaṃvaramādhāya sampadrakṣitumarhati //",
    "S04bsu062_u:316_13": "śikṣāṃ rakṣitukāmena cittīrakṣyaṃ prayatnataḥ /",
    "S04bsu062_u:316_14": "na śikṣā rakṣituṃ śakyā calaṃ cittamarakṣatā //",
    "S04bsu062_u:316_15": "adāntā mattamātaṃgā na kurvantīha tāṃ vyathām /",
    "S04bsu062_u:316_16": "karoti yāmavīcyādau muktaścittamataṃgajaḥ //",
    "S04bsu062_u:316_17": "baddhaśceccittamātaṃgaḥ smṛtirakṣā samantataḥ /",
    "S04bsu062_u:316_18": "bhayamastaṃ gataṃ sarvaṃ sadā kalyāṇamāgatam //",
    "S04bsu062_u:316_19": "vyāghrāḥ siṃhā gajā ṛkṣā sarve ca duṣṭaśatravaḥ /",
    "S04bsu062_u:316_20": "sarve narakapālāśca ḍākinyo rākṣasāstathā //",
    "S04bsu062_u:316_21": "sarve baddhā bhavantyete cittasyaikasya bandhanāt /",
    "S04bsu062_u:316_22": "cittasyaikasya damanāt sarve dāntā bhavantyamī //",
    "S04bsu062_u:316_23": "yasmādbhayāni sarvāṇi duḥkhāpramitānyapi /",
    "S04bsu062_u:316_24": "cittādeva samudyānti sarveṣāṃ bhavacāriṇām //",
    "S04bsu062_u:316_25": "śastrāṇi narake kena ghaṭitāni samantataḥ /",
    "S04bsu062_u:316_26": "taptāyaḥkuṭṭimaṃ kena kuto jātāśca tāḥ striyaḥ //",
    "S04bsu062_u:316_27": "pāpaṃ cittasamudbhutaṃ sarvametadbhavālaye /",
    "S04bsu062_u:316_28": "tasmānna kaścit trailokye citādanyo bhayānakaḥ //",
    "S04bsu062_u:317_0": "[Gkv_269]",
    "S04bsu062_u:317_1": "adaridraṃ jagat kṛtvā dānapāramitā yadi /",
    "S04bsu062_u:317_2": "jagaddaridramadyāpi sā kathaṃ pūrvatāyinām //",
    "S04bsu062_u:317_3": "falena saha sarvasvatyāgacittaṃ janeakhile /",
    "S04bsu062_u:317_4": "dānapāramitā priktā tasmāt sā cittameva hi //",
    "S04bsu062_u:317_5": "matsyādayaḥ kva nīyantāṃ mārayeyuryato ratān /",
    "S04bsu062_u:317_6": "labdhe viraticitte tu śīlapāaramitā matā //",
    "S04bsu062_u:317_7": "kiyato mārayiṣyanti durjanān gaganopamān /",
    "S04bsu062_u:317_8": "mārite krodhacitte tu māritāḥ sarvaśatravaḥ //",
    "S04bsu062_u:317_9": "bhūmiṃ chādayituṃ sarvān kutaścarma bhaviṣyati /",
    "S04bsu062_u:317_10": "upānaccarmamātreṇa channā bhavati medinī //",
    "S04bsu062_u:317_11": "bāhyā bhāvāḥ sadā tadvacchakyā vārayituṃ na hi /",
    "S04bsu062_u:317_12": "svacittameva nivāryaṃ tatkimevānyairnivāritraiḥ //",
    "S04bsu062_u:317_13": "sahāpi vākcharīrābhyāṃ mandadṛtterna tatfalam /",
    "S04bsu062_u:317_14": "yatpaṭorekaikasyāpi cittasya brahmatādikam //",
    "S04bsu062_u:317_15": "japāṃstapāṃsi sarvāṇi dīrghakālakṛtānyapi /",
    "S04bsu062_u:317_16": "anyacittena mandeana vṛthaiva sidhyate na hi //",
    "S04bsu062_u:317_17": "duḥkhaṃ hantuṃ sukhaṃ prāptuṃ te bhramanti mudhāmbare //",
    "S04bsu062_u:317_18": "yairetaddharmasarvasvaṃ cittaṃ guhyaṃ na bhāvitam /",
    "S04bsu062_u:317_19": "tasmāt svadhiṣṭhitaṃ cittam sadā kāryaṃ surakṣitam //",
    "S04bsu062_u:317_20": "cittarakṣāvrataṃ tyaktvā bahubhiḥ kiṃ tapovrataiḥ /",
    "S04bsu062_u:317_21": "yathā capalamadhyasthā rakṣati vraṇamādarāt //",
    "S04bsu062_u:317_22": "evaṃ durjanamadhyasthā rakṣeccittaṃ prayatnataḥ /",
    "S04bsu062_u:317_23": "vraṇaduḥkhalavādvītā rakṣet svaṃ vraṇamādarāt //",
    "S04bsu062_u:317_24": "saṃghātaparvatāghātādbhītaścittaṃ balaṃ na kim /",
    "S04bsu062_u:317_25": "anena hi vihārena viharan durjaneṣvapi //",
    "S04bsu062_u:317_26": "pramadājanamadhye 'pi yatirdhīro na khaṇdate //",
    "S04bsu062_u:317_27": "lābhā naśyantu saṃpattiḥ satkāraḥ kāyajīvitam /",
    "S04bsu062_u:317_28": "naśyatvanyacca kauśalyaṃ mā tu cittaṃ na kasyacit //",
    "S04bsu062_u:318_0": "[Gkv_270]",
    "S04bsu062_u:318_1": "cittameva sadā rakṣyaṃ saṃbodhijñānasādhanam /",
    "S04bsu062_u:318_2": "smṛtiṃ ca saṃprajanyaṃ ca sarvayatnena rakṣayet //",
    "S04bsu062_u:318_3": "vyādhyākulo naro yadvanna kṣamaḥ sarvakarmasu /",
    "S04bsu062_u:318_4": "tathābhyāṃ vyākulaṃ cittaṃ na kṣamaṃ bodhisādhane //",
    "S04bsu062_u:318_5": "asaṃprajanyacittasya śrutacintitabhāvitam /",
    "S04bsu062_u:318_6": "jalavacchidrite kumbhe smṛtau naivābhitiṣṭhate //",
    "S04bsu062_u:318_7": "aneke śrutavanto 'pi śraddhāyatnaparā api /",
    "S04bsu062_u:318_8": "asaṃprajanyadoṣeṇa bhavantyāpattikaśmalāḥ //",
    "S04bsu062_u:318_9": "asaṃprajanyacaureṇa smṛtimoṣānusāriṇā /",
    "S04bsu062_u:318_10": "upacityāpi puṇyāni muṣitā yānti durgatim //",
    "S04bsu062_u:318_11": "kleśataskarasaṃgho 'yameva tāraṇaveṣakaḥ /",
    "S04bsu062_u:318_12": "prāpyāvatāraṃ muṣṇāti hanti sadgatiṃ jīvitam //",
    "S04bsu062_u:318_13": "tasmāt smṛtirmanodvārānnāpaneyā kadācana /",
    "S04bsu062_u:318_14": "gatāpi pratyupasthāpyā saṃsmṛtyā pāpikīṃ vyathām //",
    "S04bsu062_u:318_15": "upādhyāyānuśāsinyā bhītyāpyādaracāriṇām /",
    "S04bsu062_u:318_16": "dhanyānāṃ gurusaṃvāsāt sukaraṃ jāyate smṛtiḥ //",
    "S04bsu062_u:318_17": "buddhāśca bodhisattvāśca sarvatrāvyāhatekṣaṇāḥ /",
    "S04bsu062_u:318_18": "sarvo 'pyayaṃ jagallokasteṣāmagre sadā sthitaḥ //",
    "S04bsu062_u:318_19": "iti dhyātvā sadā tiṣṭhet trapādarabhayānvitaḥ /",
    "S04bsu062_u:318_20": "buddhānusmṛtirapyevaṃ bhavettasya muhurmuhuḥ //",
    "S04bsu062_u:318_21": "saṃprajanyaṃ tadā yāti naiva yātyāgataṃ punaḥ /",
    "S04bsu062_u:318_22": "smṛtiryadā manodvāre rakṣārthamavatiṣṭhate //",
    "S04bsu062_u:318_23": "pūrvaṃ tāvadidaṃ cittaṃ sadopasthāpyamīdṛśam /",
    "S04bsu062_u:318_24": "sadā nirindrayeṇaiva sthātavyaṃ kāṣṭhavat sadā //",
    "S04bsu062_u:318_25": "niṣfalā netravikṣepā na kartavyāḥ kadācana /",
    "S04bsu062_u:318_26": "nidhyāyantīva sadāpi kāryā dṛṣṭiradhogatā //",
    "S04bsu062_u:318_27": "dṛṣṭiviśrāmahetostu diśaḥ paśyet kadāacana /",
    "S04bsu062_u:318_28": "ābhāsamātramālokya svāgatārthaṃ vilokayan //",
    "S04bsu062_u:319_0": "[Gkv_271]",
    "S04bsu062_u:319_1": "mārgādau bhayabodhārthaṃ muhuḥ paśyeccaturdiśam /",
    "S04bsu062_u:319_2": "diśo viśramya vikṣate parāvṛtyaiva pṛṣṭhataḥ //",
    "S04bsu062_u:319_3": "saredapasaredvāpi puraḥ paścānnirupya ca /",
    "S04bsu062_u:319_4": "evaṃ sarvāsvavasthāsu kāryaṃ buddhvā samācaret //",
    "S04bsu062_u:319_5": "kāyenaivamavastheyamityākṣipya kriyāṃ punaḥ /",
    "S04bsu062_u:319_6": "kathaṃ kāyaḥ sthita iti draṣṭavyaḥ punarantarā //",
    "S04bsu062_u:319_7": "nirupya sarvayatnena cittamattadvipastathā /",
    "S04bsu062_u:319_8": "dharmacitto mahāstambhe yathāa baddho na mucyate //",
    "S04bsu062_u:319_9": "kutra me vartata iti pratyavekṣyaṃ tathā manaḥ /",
    "S04bsu062_u:319_10": "samādhānadhuraṃ naiva kṣaṇamapyutsṛjedyathā //",
    "S04bsu062_u:319_11": "bhayotsavādisambandhe yadyasakto yathāsukham /",
    "S04bsu062_u:319_12": "dānakāle tu śīlasya yasmāduktamupekṣaṇam //",
    "S04bsu062_u:319_13": "yadbuddhvā kartumārabdhaṃ tato 'nyatra vicintayet /",
    "S04bsu062_u:319_14": "tadeva tāvanniṣpādyaṃ tadgatenāntarātmanā //",
    "S04bsu062_u:319_15": "evaṃ hi sukṛtaṃ sarvamanyathā nobhayaṃ bhavet /",
    "S04bsu062_u:319_16": "asaṃprajanyakleśo 'pi vṛddhiṃ caiva gamiṣyati //",
    "S04bsu062_u:319_17": "nānāvidhapralāpeṣu vardhamāneṣvanekadhā /",
    "S04bsu062_u:319_18": "kautūhaleṣu sarveṣu hanyādautsukyamāgatam //",
    "S04bsu062_u:319_19": "mṛṇmardanatṛṇacchedane khādyafalamāgatam /",
    "S04bsu062_u:319_20": "smṛtvā tathāgatīṃ śikṣāṃ tatkṣaṇādbhīta utsṛjet //",
    "S04bsu062_u:319_21": "yadā calitukāmaḥ syādvaktukāmo 'pi vā bhavet /",
    "S04bsu062_u:319_22": "svacittaṃ pratyavekṣyādau kuryāddhairyaṃ yuktimat //",
    "S04bsu062_u:319_23": "anunītaṃ pratihataṃ yadā paśyet svakaṃ manaḥ /",
    "S04bsu062_u:319_24": "na kartavyaṃ na vaktavyaṃ sthātavyaṃ kāṣṭhavattadā //",
    "S04bsu062_u:319_25": "uddhataṃ sopahāsaṃ vā yadā mānamadānvitam /",
    "S04bsu062_u:319_26": "sotprasātiśayaṃ vaktraṃ vaṃcakaṃ ca mano bhavet //",
    "S04bsu062_u:319_27": "yadātmotkarṣaṇābhāsaṃ parapaṃśanameva ca /",
    "S04bsu062_u:319_28": "sādhikṣepaṃ sasaṃrambhaṃ sthātavyaṃ kāṣṭhavattadā //",
    "S04bsu062_u:320_0": "[Gkv_272]",
    "S04bsu062_u:320_1": "lābhasatkārakīrtyarthi parikārārthi vā yadā /",
    "S04bsu062_u:320_2": "upasthānārthi vā cittaṃ tadāa tiṣṭhecca kāṣṭhavat //",
    "S04bsu062_u:320_3": "parārtharukṣaṃ svārthārthi parisatkāmameva vā /",
    "S04bsu062_u:320_4": "vaktumicchati sakrodhaṃ tadā tiṣṭhecca kāṣṭhavat //",
    "S04bsu062_u:320_5": "asahiṣṇulasaṃbhītaṃ pragalbhaṃ mukharaṃ yadā /",
    "S04bsu062_u:320_6": "svapakṣābhiniviṣṭaṃ vā tadā tiṣṭhecca kāṣṭhavat //",
    "S04bsu062_u:320_7": "evaṃ saṃkliṣṭamālokya niṣfalārambhi vā manaḥ /",
    "S04bsu062_u:320_8": "nigṛhṇīyāddṛdhaṃ śūraḥ pratipakṣeṇa tatsadā //",
    "S04bsu062_u:320_9": "suniścitaṃ suprasannaṃ dhīraṃ sādaragauravam /",
    "S04bsu062_u:320_10": "salajjaṃ sabhayaṃ śāntaṃ parārādhanatatparam //",
    "S04bsu062_u:320_11": "parasparaviruddhābhirbālecchābhirakhaṇḍitam /",
    "S04bsu062_u:320_12": "kleśotpādādikaṃ hyetadeṣāmiti dayānvitam //",
    "S04bsu062_u:320_13": "ātmasattvavaśaṃ nityamanavadyeṣu ca vastuṣu /",
    "S04bsu062_u:320_14": "nirmāṇamiva nirmāṇaṃ dhārayenmānasaṃ sadā //",
    "S04bsu062_u:320_15": "cirāt kṣaṇavaraṃ prāptaṃ smṛtvā smṛtvā muhurmuhuḥ /",
    "S04bsu062_u:320_16": "dhārayedīdṛśaṃ cittamaprakampyaṃ sumeruvat //",
    "S04bsu062_u:320_17": "gṛddhairāmiṣasaṃgṛddhaiḥ karṣyamāṇa itastataḥ /",
    "S04bsu062_u:320_18": "na karotyanyathā kāyaḥ kasmādatra pratikriyām //",
    "S04bsu062_u:320_19": "kāyanau buddhimādhāya gatyāgamananiśrayāt /",
    "S04bsu062_u:320_20": "yathākāmaṃ gamaṃ kāryaṃ kuryāt sarvārthasiddhaye //",
    "S04bsu062_u:320_21": "evaṃ vaśīkṛtasvātmā nityaṃ smitamukho bhavet /",
    "S04bsu062_u:320_22": "tyajed bhṛkuṭisaṃkocaṃ pūrvābhāṣī jagatsuhat //",
    "S04bsu062_u:320_23": "sa śabdapātaṃ sahasā na piṭhādīn vikṣipet /",
    "S04bsu062_u:320_24": "nāsfālayet kapāṭaṃ ca syānniḥśabdaruciḥ sadā //",
    "S04bsu062_u:320_25": "bako viḍālaścauraśca niḥśabdo nibhṛtaścaran /",
    "S04bsu062_u:320_26": "prāpto hyabhimataṃ kāryamevaṃ nityaṃ yatiścaran //",
    "S04bsu062_u:320_27": "paracodanadakṣāṇāmanadhīṣṭopakāriṇām /",
    "S04bsu062_u:320_28": "pratīcchecchirasā bāhyaṃ sarvaśiṣyaḥ sadā bhavet //",
    "S04bsu062_u:321_0": "[Gkv_273]",
    "S04bsu062_u:321_1": "subhāṣiteṣu sarveṣu sādhukāramudīrayet /",
    "S04bsu062_u:321_2": "puṇyakāriṇamālokya stutibhiḥ saṃpraharṣayet //",
    "S04bsu062_u:321_3": "parokṣe ca guṇān śrūyādanuśrūyācca toṣataḥ /",
    "S04bsu062_u:321_4": "svavarṇabhāṣyamāṇe ca bhāvayettadguṇajñatām //",
    "S04bsu062_u:321_5": "sarvārambhā hi tuṣṭyarthāḥ sa cittairapi durlabhā /",
    "S04bsu062_u:321_6": "bhuṃjyāttuṣṭisukhaṃ tasmāt paraśramakṛtairguṇaiḥ //",
    "S04bsu062_u:321_7": "na cātrāpi vyayaḥ kaścit paratra ca mahatsukham /",
    "S04bsu062_u:321_8": "dveṣairaprītiduḥkhaṃ tu mahaddukhaṃ paratra ca //",
    "S04bsu062_u:321_9": "viśvastavinyastapadaṃ vispaṣṭārthaṃ manoramam /",
    "S04bsu062_u:321_10": "śrutisaukhyaṃ kṛpāmūlaṃ mṛdumandasvaraṃ vadet //",
    "S04bsu062_u:321_11": "ṛju paśyet sadā sattvāṃścakṣaṇā saṃpibanniva /",
    "S04bsu062_u:321_12": "yasmādetān samāśritān saṃbuddhatvamavāpnuyāt //",
    "S04bsu062_u:321_13": "sātatyābhiniśotthaṃ pratipakṣotthameva ca /",
    "S04bsu062_u:321_14": "guṇopakārikṣitre ca duḥkhite ca mahacchubham //",
    "S04bsu062_u:321_15": "dakṣa utthānasampannaḥ svayaṃkārī sadā bhavet /",
    "S04bsu062_u:321_16": "nāvakāśaḥ pradātavyaḥ kasyacit sarvakarmasu //",
    "S04bsu062_u:321_17": "utarottarataḥ śreṣṭhā dānapāramitādayaḥ /",
    "S04bsu062_u:321_18": "naitarārthaṃ tyajecchreṣṭhāmanyatrācārasetutaḥ //",
    "S04bsu062_u:321_19": "evaṃ buddhvā parārtheṣu bhavet satatamutthitaḥ /",
    "S04bsu062_u:321_20": "niṣiddhamapyajñātaṃ kṛpālorarthadarśinaḥ //",
    "S04bsu062_u:321_21": "vinipātagatānāthān vratasthān saṃvibhajya ca /",
    "S04bsu062_u:321_22": "bhuṃjīta madhyamāṃ mātrāṃ tricīvarabahistyajet //",
    "S04bsu062_u:321_23": "saddharmasevakaṃ kāyamitarārthaṃ na pīḍayet /",
    "S04bsu062_u:321_24": "evameva hi sattvānāmāśāmāśu prapūrayet //",
    "S04bsu062_u:321_25": "tyajenna jīvitaṃ tasmādaśuddhe 'karuṇāśaye /",
    "S04bsu062_u:321_26": "tulyāśaye tu tattyājyamitthaṃ na parihīyate //",
    "S04bsu062_u:321_27": "dharmaṃ nigaurave 'svasthe na śiroveṣṭhite vadet /",
    "S04bsu062_u:321_28": "sachatradaṇḍaśastraṃ ca nāvaguṇṭhitamastake //",
    "S04bsu062_u:322_0": "[Gkv_274]",
    "S04bsu062_u:322_1": "gambhīrodāramalpeṣu na strīṣu puruṣaṃ vinā /",
    "S04bsu062_u:322_2": "hīnotkṛṣṭeṣu dharmeṣu samaṃ gauravamācaret //",
    "S04bsu062_u:322_3": "nodāradharmapātraṃ ca hīnadharme niyojayet /",
    "S04bsu062_u:322_4": "na cācāraṃ parityajya sūtramantraiḥ pralobhayet //",
    "S04bsu062_u:322_5": "dantakāṣṭhasya kheṭasya visarjanamapāvṛtam /",
    "S04bsu062_u:322_6": "neṣṭaṃ jale sthale bhogye mūtrādeśacāpi garhitam //",
    "S04bsu062_u:322_7": "mukhapūraṃ na bhuṃjīta saśabdaṃ prasṛtānanam /",
    "S04bsu062_u:322_8": "pralambapādaṃ nāsīta na bāhū mardayet samam //",
    "S04bsu062_u:322_9": "naikayānyā striyā kuryādyānaṃ śayanamāsanam /",
    "S04bsu062_u:322_10": "lokāprasāditaṃ sarvaṃ dṛṭvā pṛṭvā sa varjayet //",
    "S04bsu062_u:322_11": "nāṃgulyā kārayet kiṃciddakṣiṇena tu sādaram /",
    "S04bsu062_u:322_12": "samastenaiva hastena mārgamapyevamādiśet //",
    "S04bsu062_u:322_13": "navāhnakṣepakaṃ kiṃcicchabdayedalpasaṃbhrame /",
    "S04bsu062_u:322_14": "acchatādiṃ tu kartuvyanyathā syādasaṃhṛtaḥ //",
    "S04bsu062_u:322_15": "nāthanirvāṇaśayyāvacchayītepsitayā diśā /",
    "S04bsu062_u:322_16": "saṃprajānan laghūtthānaṃ prāgavaśyaṃ niyogataḥ //",
    "S04bsu062_u:322_17": "ācāro bodhisattvānāmaprameyamudāhṛtam /",
    "S04bsu062_u:322_18": "cittaśodhanamācāraṃ niyatam tāvadācarec //",
    "S04bsu062_u:322_19": "rātriṃ divaṃ ca triskandhaṃ trikālaṃ ca pravartayet /",
    "S04bsu062_u:322_20": "śeṣāpattisamastena bodhicittajināśayān //",
    "S04bsu062_u:322_21": "yo avasthāḥ prapadyate svayaṃ paravaśo 'pi vā /",
    "S04bsu062_u:322_22": "tāsvavasthāsu yāḥ śikṣāḥ śikṣettā eva yatnataḥ /",
    "S04bsu062_u:322_23": "na hi tadvidyate kiṃcidyanna śikṣyaṃ jinātmajaiḥ //",
    "S04bsu062_u:322_24": "na tadasti na yatpuṇyameva viharataḥ sataḥ /",
    "S04bsu062_u:322_25": "pāraṃparyeṇa sākṣādvā sattvārthānnānyadā caret //",
    "S04bsu062_u:322_26": "sattvānāmeva cārthāya sarvaṃ bodhāya nāmayet /",
    "S04bsu062_u:322_27": "sadā kalyāṇamitraṃ ca jīvītārthe 'pi na tyajet //",
    "S04bsu062_u:322_28": "bodhisattvavratadharaṃ mahāyānārthakovidam /",
    "S04bsu062_u:322_29": "etadeva samāsena saṃprajanyasya lakṣaṇam //",
    "S04bsu062_u:323_0": "[Gkv_275]",
    "S04bsu062_u:323_1": "yatkāyacittavasthāyāḥ pratyavekṣya muhurmuhuḥ /",
    "S04bsu062_u:323_2": "yato nivāryate yatra yadeva ca niyujyate //",
    "S04bsu062_u:323_3": "tallokacittarakṣārthaṃ śikṣām dṛṣṭvā samācaret /",
    "S04bsu062_u:323_4": "sarvametat sucaritaṃ dānaṃ sugatapūjanam /",
    "S04bsu062_u:323_5": "kṛtaṃ kalpasahastrairyatpratigha pratihanti tat //",
    "S04bsu062_u:323_6": "na ca dveṣasamaṃ pāpaṃ na ca kṣāntisamaṃ tapaḥ /",
    "S04bsu062_u:323_7": "tasmātkṣāntiṃ prayatnena bhāvayedvividhairnayaiḥ //",
    "S04bsu062_u:323_8": "manaḥ śamaṃ na gṛhṇāti na prītisukhamaśnute /",
    "S04bsu062_u:323_9": "na nidrāṃ na dhṛtiṃ yāti dveṣaśasye hṛdi sthite //",
    "S04bsu062_u:323_10": "pūjayatyarthamānairyān ye 'pi cainaṃ samāśritāḥ /",
    "S04bsu062_u:323_11": "te 'pyenaṃ hantumicchanti svāminaṃ dveṣadurbhagam //",
    "S04bsu062_u:323_12": "suhṛdo 'pyudvijante 'smāddadāti na ca sevyate /",
    "S04bsu062_u:323_13": "saṃkṣepānnāsti tatkiṃcit krodhano yena susthitaḥ //",
    "S04bsu062_u:323_14": "evamādīni duḥkhāni karotītyarisaṃjñayā /",
    "S04bsu062_u:323_15": "yaḥ krodhaṃ hanti nirbandhāt sa sukhīha paratra ca //",
    "S04bsu062_u:323_16": "tasmāt krodhabalaṃ hatvā ratnatrayaprabhāvataḥ /",
    "S04bsu062_u:323_17": "buddhvā kṣāntiṃ prayatnena bhāvayedvividhairnayaiḥ //",
    "S04bsu062_u:323_18": "naivaṃ dviṣaḥ kṣayaṃ yānti yāvajjīvamapi ghnataḥ /",
    "S04bsu062_u:323_19": "krodhamekaṃ tu yo hanyāttena sarvadviṣo hatāḥ //",
    "S04bsu062_u:323_20": "[alpaniṣṭhāgamenāpi natotpāmuditā sadā /",
    "S04bsu062_u:323_21": "daurmanasye 'pi nāstīṣṭaṃ kuśalaṃ tvavahīyate //",
    "S04bsu062_u:323_22": "yadyeva pratīkāro 'sti daurmanasyena tatra kim /",
    "S04bsu062_u:323_23": "atha nāsti pratīkāro daurmanasyena tatra kim //",
    "S04bsu062_u:323_24": "duḥkhāpakārapāruṣyamayaśaścetyanīpsitam /",
    "S04bsu062_u:323_25": "priyānāmātmanā vāpi śatroścaitadviparyayāt //",
    "S04bsu062_u:323_26": "kathaṃcillabhyate saukhyaṃ duḥkhaṃ sthitamayatnataḥ /",
    "S04bsu062_u:323_27": "duḥkhena bahiḥ niḥsārastatkāryaṃ mano dṛḍham /",
    "S04bsu062_u:323_28": "sattvakṣetraṃ jinakṣetramityākhyātaṃ munīśvaraiḥ /",
    "S04bsu062_u:323_29": "etā ārādhya saṃbuddhāḥ sarve nirvṛtimāgatāḥ //",
    "S04bsu062_u:324_0": "[Gkv_276]",
    "S04bsu062_u:324_1": "[sattvebhyaśca jinebhyaśca buddhadharmāgame saḥ /",
    "S04bsu062_u:324_2": "jineṣu gauravaṃ yadvannaṣviti kaḥ kramaḥ //",
    "S04bsu062_u:324_3": "ātmīkṛtaṃ sarvamidaṃ jagattaiḥ kṛpātmabhiḥ naiva hi saṃśayo 'sti /",
    "S04bsu062_u:324_4": "dṛśyanta ete nanu sattvarupāsta eva nāthāḥ kimanādanātra //",
    "S04bsu062_u:324_5": "tathāgatārādhanametadeva lokasya duḥkhāpahametadeva /",
    "S04bsu062_u:324_6": "svārthasya saṃsādhanametadeva tat sācaradhvaṃ tamevedam //",
    "S04bsu062_u:324_7": "] yasmānnarakapālāśca kṛpāvantaśca tadbalam /",
    "S04bsu062_u:324_8": "tasmādārādharet sattvān bhṛtyaścaṇḍanṛpaṃ yathā //",
    "S04bsu062_u:324_9": "kupitaḥ kiṃ nṛpaḥ kuryādyena syānnarakavyathā /",
    "S04bsu062_u:324_10": "yatsattvadaurmanasyena kṛtena hyanubhūyate //",
    "S04bsu062_u:324_11": "tuṣṭaḥ kiṃ nṛpatirdadyādyadbuddhatvaṃ samaṃ bhavet /",
    "S04bsu062_u:324_12": "yatsattvasaumanasyena kṛtena hyanubhūyate /",
    "S04bsu062_u:324_13": "āstāṃ bhaviṣyabuddhatvaṃ sattvārādhanasaṃbhavam /",
    "S04bsu062_u:324_14": "ihāpi saubhāgyayaśaḥsausthityaṃ labhate kṣamī //",
    "S04bsu062_u:324_15": "prāsādikatvaprāmodyamārogyaṃ cirajīvitam /",
    "S04bsu062_u:324_16": "cakravartisukhasthānaṃ kṣamī prāpnoti saṃsaran //",
    "S04bsu062_u:324_17": "evaṃ kṣamo bhavedvīryaṃ vīrye boddhiryataḥ sthitaḥ /",
    "S04bsu062_u:324_18": "na hi vīryaṃ vinā puṇyaṃ yathā vāyu vinā gatiḥ //",
    "S04bsu062_u:324_19": "kiṃ viryaṃ kuśalotsāhastadvipakṣaḥ ka ucyate /",
    "S04bsu062_u:324_20": "ālasyakutsitā śaktirviṣādātmāvamanyatā //",
    "S04bsu062_u:324_21": "avyāpārasukhāsvādanidrayāśrayatṛṣṇayā /",
    "S04bsu062_u:324_22": "saṃsāraduḥkhānudvegādālasyamupajāyate //",
    "S04bsu062_u:324_23": "tasmādālasyamutsṛtja dhṛtvā vīryaṃ samāhitaḥ /",
    "S04bsu062_u:324_24": "sarvasattvahitādhānaṃ bodhicaryāvrataṃ caret //",
    "S04bsu062_u:324_25": "vīryaṃ hi sarvaguṇaratnanidhānabhūtaṃ sarvāpadastarati vīryamahāplavena /",
    "S04bsu062_u:324_26": "naivāsti tajjagati vicintyamānaṃ nāvāpnuyādyadiha vīryasthādhiruḍhaḥ //",
    "S04bsu062_u:324_27": "yaddheṣu yatkarituraṃgapadātimatsu nārācatomaraśvadhasaṃkuleṣu /",
    "S04bsu062_u:324_28": "hatvā ripūn jayamanuttamamāpnuvanti visfurjitaṃ tadiha vīryaṃ mahābhaṭasya //",
    "S04bsu062_u:325_0": "[Gkv_277]",
    "S04bsu062_u:325_1": "ambhonidhīn makaravṛndavighaṭṭitāmbutuṃgokulākulataraṃgavibhaṃgabhīmān /",
    "S04bsu062_u:325_2": "vīryeṇa goṣpadamiva pravilaṃghya śūrāḥ kurvantyanarghaguṇaratnadhanārjanāni //",
    "S04bsu062_u:325_3": "rāgādīnuragānivogravapuṣo viṣkambhavīryānvitāḥ",
    "S04bsu062_u:325_4": "śīlaṃ sajjanacittanirmalataraṃ samādāya yanmartyāḥ /",
    "S04bsu062_u:325_5": "kāntatare sumeruśikharopānte vīryānvitāstiṣṭhante",
    "S04bsu062_u:325_6": "surasiddhasaṃghasahitāḥ saṃbodhisattvāḥ sukham //",
    "S04bsu062_u:325_7": "yaddevā viyati vimānavāsino 'nye nirdvandvāḥ samanubhavanti saumanasyam /",
    "S04bsu062_u:325_8": "atyantavipulafalaprasūtihetorvīryasthiravihitasya sā vibhūtiḥ //",
    "S04bsu062_u:325_9": "iti matvā sadotsāhaṃ dhṛtvā saṃbodhisādhane /",
    "S04bsu062_u:325_10": "sarvasattvahitādhāne bodhicaryāvrate caret //",
    "S04bsu062_u:325_11": "laghu kuryāttathātmānamapramādakathāṃ smaran /",
    "S04bsu062_u:325_12": "karmāgamādyathā pūrvaṃ sajjaḥ sarvatra ca tu te //",
    "S04bsu062_u:325_13": "yathaiva tūlikaṃ vāyorgamanāgamane vaśam /",
    "S04bsu062_u:325_14": "tathotsāhavaśaṃ yāyādṛddhiścaivaṃ samṛdhyati //",
    "S04bsu062_u:325_15": "vardhayitvaivamutsāhaṃ samādhau sthāpayenmanaḥ /",
    "S04bsu062_u:325_16": "vikṣiptacittastu naraḥ kleśaṃ daṃṣṭrāntare sthitaḥ //",
    "S04bsu062_u:325_17": "kāyacittavivekena vikṣepasya na saṃbhavaḥ /",
    "S04bsu062_u:325_18": "tasmāllokān parityajya vitarkān parivarjayet //",
    "S04bsu062_u:325_19": "snehānna tyajyate loko lābhādiṣu ca tṛṣṇayā /",
    "S04bsu062_u:325_20": "tasmādetatparityāge vidvānevaṃ vicārayet //",
    "S04bsu062_u:325_21": "śamathena vipaśyanayā suyuktaḥ kurute kleśavināśamityavetya /",
    "S04bsu062_u:325_22": "śamathaḥ prathamaṃ gaveṣaṇīyaḥ sa ca loke nirapekṣayabhiratyā //",
    "S04bsu062_u:325_23": "kasyānityeṣvanityasya sneho bhavitumarhati /",
    "S04bsu062_u:325_24": "yena janmasahastrāṇi draṣṭavyo na punaḥ priyaḥ //",
    "S04bsu062_u:325_25": "apaśyannaratiṃ yāti samādhau na ca tiṣṭhati /",
    "S04bsu062_u:325_26": "na ca tṛpyati dṛṣṭvāpi pūrvavadbādhate tṛṣā //",
    "S04bsu062_u:325_27": "na paśyati yathābhutaṃ saṃvegādavahīyate /",
    "S04bsu062_u:325_28": "dahyate tena śokena priyasaṃgamakāṃkṣayā //",
    "S04bsu062_u:326_0": "[Gkv_278]",
    "S04bsu062_u:326_1": "taccintayā mudhā yāti hrasvamāyumuhurmuhuḥ /",
    "S04bsu062_u:326_2": "aśāśvatena mitreṇa dharmo bhraśyati śāśvataḥ //",
    "S04bsu062_u:326_3": "bālaiḥ sabhāgacarito niyataṃ yāti durgatim /",
    "S04bsu062_u:326_4": "neṣyate viṣabhāgaśca kiṃ prāptaṃ bālasaṃgamāt //",
    "S04bsu062_u:326_5": "kṣaṇādbhavanti suhado bhavanti ripavaḥ kṣaṇāt /",
    "S04bsu062_u:326_6": "toṣasthāne prakupyanti durārādhyāḥ pṛthagjanāḥ //",
    "S04bsu062_u:326_7": "atha na śrūyate teṣāṃ kupitā yānti durgatim /",
    "S04bsu062_u:326_8": "īrṣyotkṛṣṭātsamādvandvā hīnātmānaḥ stutermadaḥ //",
    "S04bsu062_u:326_9": "avarṇātpratighaśceti kadā bālāddhitaṃ bhavet //",
    "S04bsu062_u:326_10": "ātmotkarṣaḥ parāvarṇaḥ saṃsāraratisaṃkathā /",
    "S04bsu062_u:326_11": "ityādyamavaśyamaśubhaṃ kiṃcidbālasya bālatā //",
    "S04bsu062_u:326_12": "evaṃ matvā yatirdhīmānvihāya bālasaṃgamam /",
    "S04bsu062_u:326_13": "bālāddūraṃ palāyet prāptamārādhayetpriyaiḥ //",
    "S04bsu062_u:326_14": "na saṃstavānubandheta kiṃbhūdāsīnasādhuvat /",
    "S04bsu062_u:326_15": "ekākī viharennityam sukhamakliṣṭamānasaḥ //",
    "S04bsu062_u:326_16": "dharmārthamātrādāya bhṛṃgavat kusumān madhuḥ /",
    "S04bsu062_u:326_17": "apūrva iva sarvatra viharedapyasaṃstutaḥ //",
    "S04bsu062_u:326_18": "evaṃ yatirmahāsattvaḥ saṃsāraratiniḥpṛhaḥ /",
    "S04bsu062_u:326_19": "samādhisatsukhāsakto viharedbodhimānasaḥ //",
    "S04bsu062_u:326_20": "kleśārivargānabhibhūya vīrāḥ saṃbodhilakṣmīpadamāpnuvanti /",
    "S04bsu062_u:326_21": "bodhyaṃgadānaṃ pradiśantiṃ sadbhyo dhyānaṃ hi tatra pravadanti hetum //",
    "S04bsu062_u:326_22": "janmaprabandhakarṇaikanimittabhūtān rāgādidoṣanicayān pravidārya sarvān /",
    "S04bsu062_u:326_23": "ākāśatulyamanasaḥ samaloṣṭahemādhyānādbhavanti manujā guṇahetubhūtāḥ //",
    "S04bsu062_u:326_24": "jitvā kleśārivṛndaṃ śubhabalamathanaṃ sarvathā labdhalakṣam /",
    "S04bsu062_u:326_25": "prāptaḥ saṃbodhilakṣmīṃ pravaraguṇamayīṃ durlabhāmanyabhūtaiḥ //",
    "S04bsu062_u:326_26": "sattve jñānādhipatyaṃ vigataripubhayāḥ kurvate yannarendrāḥ /",
    "S04bsu062_u:326_27": "dhyānaṃ tatraikahetuṃ sakalaguṇanidhiṃ prāhuḥ sarve narendrāḥ //",
    "S04bsu062_u:326_28": "mohāndhakāraṃ pravidāryaṃ śaśvajjñānāvabhāsam kurete samantāt /",
    "S04bsu062_u:326_29": "saṃbuddhasuryassūramānuṣāṇāṃ hetuḥ sa tatra pravarassamādhiḥ //",
    "S04bsu062_u:327_0": "[Gkv_279]",
    "S04bsu062_u:327_1": "iti matvā samādhāya kleśāvaraṇahānaye /",
    "S04bsu062_u:327_2": "vimārgāccittamākṛṣya samādhau sthāpya prācaret //",
    "S04bsu062_u:327_3": "imaṃ parikaraṃ samādhau sthāpya prācaret //",
    "S04bsu062_u:327_4": "imaṃ parikaraṃ sarvaṃ prajñārthaṃ hi jagaddhite /",
    "S04bsu062_u:327_5": "tasmādutpādayet prajñāṃ duḥkhanirvṛtikāṃkṣayā //",
    "S04bsu062_u:327_6": "saṃvṛttiḥ paramārthaśca satyadvayamidaṃ matam /",
    "S04bsu062_u:327_7": "buddheragocaraṃ tattvaṃ buddhisaṃsmṛtirucyate //",
    "S04bsu062_u:327_8": "tatra loko dvidhādṛṣṭo yogī prākṛtakastathā /",
    "S04bsu062_u:327_9": "tatra prākṛtako loko yagilokena bādhyate //",
    "S04bsu062_u:327_10": "bādhyante dhīviśeṣeṇa yogino 'pyattarottaraiḥ /",
    "S04bsu062_u:327_11": "dṛṣṭāntenobhayeṣṭena kāryārthamavicārataḥ //",
    "S04bsu062_u:327_12": "lokena bhāvā dṛśyante kalpyante cāpi tattvataḥ /",
    "S04bsu062_u:327_13": "na tu māyāvadityatra vivādo yogilokayoḥ //",
    "S04bsu062_u:327_14": "iti matvā yatirdhimān sarvaṃ māyābhirnirmitam /",
    "S04bsu062_u:327_15": "prajñāratnaṃ samāsādya saṃcareta jagaddhite //",
    "S04bsu062_u:327_16": "prajñādhanena vikulaṃ tu narasya rupamālekhya rupamiva sāravihīnamantaḥ /",
    "S04bsu062_u:327_17": "buddhayānvitasya falamiṣṭamudeti vīryādvīryaṃ hi buddhirahitaṃ svavadhāya śatruḥ //",
    "S04bsu062_u:327_18": "yo 'nekajanmāntaritaṃ svajanmabhūtaṃbhaviṣyatkulanāmagotraiḥ /",
    "S04bsu062_u:327_19": "madhyāntamādyapi janaḥ pravetti prajñābalaṃ tatkathayanti tajjñāḥ //",
    "S04bsu062_u:327_20": "yadbuddho martyaloke malatimiragaṇaṃ dārayitvā mahāntam /",
    "S04bsu062_u:327_21": "jñānālokaṃ karoti praharati ca sadādoṣavṛndaṃ narāṇām //",
    "S04bsu062_u:327_22": "ādeṣṭā cendriyāṇāṃ paramanujamano vetti sarvaiḥ prakāraiḥ /",
    "S04bsu062_u:327_23": "prajñāṃ tatrāpi nityaṃ śubhavarajananīṃ hetumutkīrtayanti //",
    "S04bsu062_u:327_24": "kāryārṇave 'pi dṛḍhaṃ nimagnāḥ saṃgrāmamadhye manujāḥ pradhānāḥ /",
    "S04bsu062_u:327_25": "prajñāvaśātte vijayaṃ labhante prajñā hyataḥ sā śubhahetubhūtāḥ //",
    "S04bsu062_u:327_26": "prajñābalenaiva jināḥ jayanti ghoraṃ suduṣṭaṃ ca mārasainyam /",
    "S04bsu062_u:327_27": "prajñāviśeṣeṇa janā vibhānti prajñā hi khyātā jananī jinānām //",
    "S04bsu062_u:327_28": "tasmāt sarvaguṇārthasādhanakarī prajñaiva saṃvardhyatām /",
    "S04bsu062_u:327_29": "yatprajñāvikalā vibhānti puruṣāḥ prātaḥpradīpā iti //",
    "S04bsu062_u:328_0": "[Gkv_280]",
    "S04bsu062_u:328_1": "svargāpavargaguṇaratnanidhanabhūtā etāḥ ṣaḍeva bhuvi pāramitā narāṇām /",
    "S04bsu062_u:328_2": "jñātvā naraḥ svahitasādhanatatparaḥ syātkuryādataḥ satatamāśu dṛḍhaṃ prayatnam //",
    "S04bsu062_u:328_3": "etaddhi paramaṃ śikṣāsaṃvaraṃ bodhicāriṇām /",
    "S04bsu062_u:328_4": "mayā prajñaptamānanda dhātavyaṃ bodhiprāptaye //",
    "S04bsu062_u:328_5": "ya etatparamācāraṃ dhṛtvā sambodhimānasāḥ /",
    "S04bsu062_u:328_6": "triratnaśaraṇe sthitvā saṃcarante jagaddhite //",
    "S04bsu062_u:328_7": "te bhadraśrīguṇādhārāḥ śīlavantaḥ śubhendriyāḥ /",
    "S04bsu062_u:328_8": "kṣāntisaurabhyasaṃvāsāḥ sadotsāhā hitāśayāḥ //",
    "S04bsu062_u:328_9": "niḥkleśā nirmalātmāno mahāsattvā vicakṣaṇāḥ /",
    "S04bsu062_u:328_10": "prajñāvanto mahābhijñā arhanto brahmacāriṇaḥ //",
    "S04bsu062_u:328_11": "trividhāṃ bodhimāsādya saṃbuddhālayamāpnuyuḥ /",
    "S04bsu062_u:328_12": "etacchāstrā samādiṣṭaṃ śrutvānando 'bhibodhitaḥ //",
    "S04bsu062_u:328_13": "bhagavantaṃ munīndraṃ ca samālokyaivamabravīt /",
    "S04bsu062_u:328_14": "bhagavan bhavatājñaptaṃ saṃbuddhapadasādhanam /",
    "S04bsu062_u:328_15": "śikṣāsaṃvaramādhāya ye caranti sadā śubhe //",
    "S04bsu062_u:328_16": "ta eva subhagā dhanyāḥ śikṣāsaṃvṛtikauśalāḥ /",
    "S04bsu062_u:328_17": "vinayābhimukhāḥ santaḥ saddharmakośadhāriṇaḥ //",
    "S04bsu062_u:328_18": "jinātmajā mahābhijñāḥ arhanto nirmalendriyāḥ /",
    "S04bsu062_u:328_19": "bodhisattvā mahāsattvā bhavanti bodhilābhinaḥ //",
    "S04bsu062_u:328_20": "teṣāmeva sadā bhadraṃ sarvatrāpi bhaved dhruvam /",
    "S04bsu062_u:328_21": "saddharmasādhanotsāhaṃ nirutpātaṃ nirākulam //",
    "S04bsu062_u:328_22": "teṣāṃ bhūyāt sadā bhadraṃ bodhuiśrīguṇasādhanam /",
    "S04bsu062_u:328_23": "triratnaśaraṇe sthitvā ye caranti jagaddhite //",
    "S04bsu062_u:328_24": "ityānandasamākhyātaṃ śrutvā sa bhagavan mudā /",
    "S04bsu062_u:328_25": "āyuṣmantaṃ tamānandaṃ samālokyaivamādiśat //",
    "S04bsu062_u:328_26": "evameva sadā teṣām bhadram saṃbodhisādhanam /",
    "S04bsu062_u:328_27": "dharmaśrīguṇasampanna bhavennunaṃ bhavālaye //",
    "S04bsu062_u:328_28": "iti satyaṃ parijñāya yūyaṃ sarve 'bhibodhitāḥ /",
    "S04bsu062_u:328_29": "triratnabhajanaṃ kṛtvā saṃcaradhvaṃ jagaddhite //",
    "S04bsu062_u:329_0": "[Gkv_281]",
    "S04bsu062_u:329_1": "evaṃ mayoktamādāya caradhve yadi sarvadā /",
    "S04bsu062_u:329_2": "nūnaṃ sambodhimāsādya saṃbuddhapadamāpsyatha //",
    "S04bsu062_u:329_3": "ityādiṣṭaṃ munīndreṇa śrutvā sarve 'pi sāṃghikāḥ /",
    "S04bsu062_u:329_4": "tatheti prativijñapya prābhyanandan prabodhitāḥ //",
    "S04bsu062_u:329_5": "atha te sāṃghikāḥ sarve ānandapramukhāḥ mudā /",
    "S04bsu062_u:329_6": "natvā pādau munīndrasya svasvadhyānālayaṃ yayuḥ //",
    "S04bsu062_u:329_7": "bhagavānapi tān vīkṣya sarvān dhyānālayāśrītān /",
    "S04bsu062_u:329_8": "gatvā dhyānālayāsīnastasthau dhyānasamāhitaḥ //",
    "S04bsu062_u:329_9": "ityevaṃ me samākhyātaṃ guruṇā śāṇavāsinā /",
    "S04bsu062_u:329_10": "śrutaṃ mayā tathākhyātaṃ śrutvānumoda bhūpate //",
    "S04bsu062_u:329_11": "prajā api mahārāja śrāvayitvā prabodhayan /",
    "S04bsu062_u:329_12": "triratnabhajanotsāhe cārayitvānupālaya //",
    "S04bsu062_u:329_13": "tathā cette sadā rājan dharmaśrīguṇasaṃyutam /",
    "S04bsu062_u:329_14": "śubhotsāhaṃ nirātaṃkaṃ bhaved dhruvaṃ samantataḥ //",
    "S04bsu062_u:329_15": "tvamapi bodhisaṃbhāraṃ purayitvā yathākramam /",
    "S04bsu062_u:329_16": "jitvā māragaṇānarhan bodhiṃ prāpya jino bhaveḥ //",
    "S04bsu062_u:329_17": "iti śāstrā samādiṣṭaṃ śrutvāśokaḥ sa bhūpatiḥ /",
    "S04bsu062_u:329_18": "tatheti prativijñapya prābhyanandat sapārṣadaḥ //",
    "S04bsu062_u:330_0": "// iti śikṣāsaṃvarasamuddeśaprakaraṇaṃ samāptam //",
    "S04bsu062_u:331_0": "20. phalaśrutiḥ",
    "S04bsu062_u:332_0": "atha bhūyaḥ sa rājendro bhūpo 'śokaḥ kṛtāṃjaliḥ /",
    "S04bsu062_u:332_1": "upaguptaṃ tamarhantaṃ natvālokyedamabravīt //",
    "S04bsu062_u:332_2": "bhadanta lokanātho 'sau yadāvalokiteśvaraḥ /",
    "S04bsu062_u:332_3": "iti nāmnā prasiddho 'bhūttatkena samupādiśa //",
    "S04bsu062_u:333_0": "[Gkv_282]",
    "S04bsu062_u:333_1": "iti saṃprārthite rājñā yatiḥ so 'rhanmahāmatiḥ /",
    "S04bsu062_u:333_2": "aśokaṃ taṃ mahārājaṃ samālokyaivamādiśat //",
    "S04bsu062_u:333_3": "śṛṇu rājan mahābhāga yathā me guruṇoditam /",
    "S04bsu062_u:333_4": "tathāhaṃ te pravakṣyāmi śrutvānubodhito bhava //",
    "S04bsu062_u:333_5": "ṣaḍgatisambhavā lokāstraidhātubhuvanāśritāḥ /",
    "S04bsu062_u:333_6": "teṣāṃ ye duḥkhitā duṣṭāḥ kleśāgniparitāpitāḥ //",
    "S04bsu062_u:333_7": "tān sarvān sa jagannāthaḥ kṛpādṛṣṭyāvalokayat /",
    "S04bsu062_u:333_8": "tenāvalokiteśākhyaḥ prasiddhastrijagatsvapi //",
    "S04bsu062_u:333_9": "ye ye sattvā jagadbhartrā kṛpādṛṣṭyāvalokitāḥ /",
    "S04bsu062_u:333_10": "te te sarve vikalmāṣā bhaveyurvimalāśayāḥ //",
    "S04bsu062_u:333_11": "ye 'pyasya trijagacchāstuḥ śṛṇuyurnām sādaram /",
    "S04bsu062_u:333_12": "vimuktapātakāste syurniḥkleśā vimalendriyāḥ //",
    "S04bsu062_u:333_13": "duḥkhāgnau patito yo 'pi smṛtvā lokeśvaraṃ bhajet /",
    "S04bsu062_u:333_14": "tadā taṃ sa mahāsattvaḥ kṛpādṛṣṭyāvalokayan //",
    "S04bsu062_u:333_15": "tadā sa sahasā tasmādduḥkhāgneḥ parimuktitaḥ /",
    "S04bsu062_u:333_16": "śuddhendriyo viśuddhātmā bhavet saṃbodhimānasaḥ //",
    "S04bsu062_u:333_17": "yo nadyā prohyamāṇo 'pi krandellokeśvaraṃ smaran /",
    "S04bsu062_u:333_18": "tadā sa bodhisattvastaṃ kṛpādṛṣṭyāvalokayet //",
    "S04bsu062_u:333_19": "tadā dadyānnadī tasya gādhaṃ santaraṇārthinaḥ /",
    "S04bsu062_u:333_20": "tataḥ sa sahasottīrya smṛtvā dharmarato bhavet //",
    "S04bsu062_u:333_21": "yadā ca vaṇijaḥ sārthā naukāruḍhā mahāmbudhau /",
    "S04bsu062_u:333_22": "ratnārthino mahotsāhaiḥ saṃkrameyuryathākramam //",
    "S04bsu062_u:333_23": "tatra nauḥ kālikāvātaiḥ preryamāṇām vilolitā /",
    "S04bsu062_u:333_24": "tarasā rākṣasīdvīpasamīpaṃ samupācaret //",
    "S04bsu062_u:333_25": "tadā teṣāṃ mahādhīraḥ smṛtvā lokeśvaraṃ namet /",
    "S04bsu062_u:333_26": "lokeśastānstadā sarvān kṛpādṛṣṭyāvalokayan //",
    "S04bsu062_u:333_27": "tatastāḥ kālikā vātā na careyuḥ prasāditāḥ /",
    "S04bsu062_u:333_28": "tato nau savaṇiksārthā svasti ratnākaraṃ vrajet //",
    "S04bsu062_u:334_0": "[Gkv_283]",
    "S04bsu062_u:334_1": "tatra te vaṇijaḥ sarve labdharatnāḥ pramoditāḥ /",
    "S04bsu062_u:334_2": "svasti pratyāgatāḥ svasti samiyuḥ svapuraṃ laghu //",
    "S04bsu062_u:334_3": "yadi daivādvipattiḥ syāt sarvatīrthajalāśraye /",
    "S04bsu062_u:334_4": "mṛtāste śoṣitātmānaḥ saṃprayāyuḥ sukhāvatīm //",
    "S04bsu062_u:334_5": "yaśca duṣṭo vadhāt sṛṣṭo gṛhīto vadhyaghātakaiḥ /",
    "S04bsu062_u:334_6": "bhīto lokeśvaraṃ smṛtvā dhyātvā nāmāpyudāharet //",
    "S04bsu062_u:334_7": "tadā lośeśvarastaṃ sa kṛpādṛṣṭyāvalokayet /",
    "S04bsu062_u:334_8": "tataste ghātakāḥ sarve taṃ hantuṃ nābhiśaknuyuḥ //",
    "S04bsu062_u:334_9": "yadi vighātito daivāt tyaktvā pāpāśrayāṃ mṛtaḥ /",
    "S04bsu062_u:334_10": "śuddhāśayo viśuddhātmā saṃprayāyāt sukhāvatīm //",
    "S04bsu062_u:334_11": "sarve yakṣāśca gandharvāḥ kumbhāṇḍā rākṣasā api /",
    "S04bsu062_u:334_12": "kinnarā garuḍā nāgā bhūtāḥ pretāḥ piśācikāḥ //",
    "S04bsu062_u:334_13": "lokeśvarasya bhaktāraṃ dhyātāraṃ smṛtibhāvinam /",
    "S04bsu062_u:334_14": "nāmoccāraṇakartāraṃ draṣṭumapi na śaknuyuḥ //",
    "S04bsu062_u:334_15": "yaścāpi nigaḍairbaddhā sthāpito bandhanālaye /",
    "S04bsu062_u:334_16": "smṛtvā lokeśvaraṃ dyātvā tiṣṭhennāmāpyudāharet //",
    "S04bsu062_u:334_17": "tatkṣaṇe lokanāthastaṃ kṛpādṛṣṭyāvalokayet /",
    "S04bsu062_u:334_18": "tadā sa bandhanānmukto dharmābhiratato bhavet //",
    "S04bsu062_u:334_19": "yaścāraṇye gṛhe vāpi caurairdhūtairupadrute /",
    "S04bsu062_u:334_20": "smṛtvā lokeśvaraṃ dhyātvā namennāmāpyudāharet //",
    "S04bsu062_u:334_21": "tatkṣaṇe lokanāthastaṃ kṛpādṛṭyāvalokayet /",
    "S04bsu062_u:334_22": "tadā te dhūrtakāścaurāḥ sarve yāyuḥ parāṅmukhāḥ //",
    "S04bsu062_u:334_23": "yaśca rogī sadā duṣṭaḥ kuṣṭhavyādhyācitāśrayaḥ /",
    "S04bsu062_u:334_24": "smṛtvā lokeśvaraṃ dhyātvā namennāmāpyudāharet //",
    "S04bsu062_u:334_25": "tatkṣeṇe lokanāthastaṃ kṛpādṛṣṭyāvalokayet /",
    "S04bsu062_u:334_26": "tadā sa vyādhito mukto nīrogī puṣṭitendriyaḥ //",
    "S04bsu062_u:334_27": "śuddhāśayo viśuddhātmā bhavet saṃbodhimānasaḥ /",
    "S04bsu062_u:334_28": "yadi daivādvipattiḥ syāddhitvā duḥkhāśrayaṃ tanum /",
    "S04bsu062_u:334_29": "śuddhāśayo viśuddhātmā saṃprayāyāt sukhāvatīm //",
    "S04bsu062_u:335_0": "[Gkv_284]",
    "S04bsu062_u:335_1": "yaśca daridrito duḥkhī dīno 'nātho durāśrayaḥ /",
    "S04bsu062_u:335_2": "smṛtvā lokeśvaraṃ dhyātvā namennāmāpyudāharet //",
    "S04bsu062_u:335_3": "tatkṣaṇe lokanāthastaṃ kṛpādṛṣṭyāvalokayet /",
    "S04bsu062_u:335_4": "tadā sa śrīguṇotpanno bhavet sāadhuḥ śubhendriyaḥ //",
    "S04bsu062_u:335_5": "yaśca saṃgrāmamadhye 'pi śatrubhiḥ pariveṣṭita /",
    "S04bsu062_u:335_6": "smṛtvā lokādhipaṃ dhyātvā namennāmāpyudāaharet //",
    "S04bsu062_u:335_7": "tatkṣaṇe lokanāthastaṃ kṛpādṛṣṭyāvalokayet /",
    "S04bsu062_u:335_8": "tadā so 'rīnvinirjitya labdhvā ramejjayaśriyam //",
    "S04bsu062_u:335_9": "yaścāpi dahyamāneṣu gṛhodyānāśrameṣvapi /",
    "S04bsu062_u:335_10": "smṛtvā lokādhipaṃ dhyātvā nāma proccārayannamet //",
    "S04bsu062_u:335_11": "tatkāle lokanāthastaṃ kṛpādṛṣṭyāvalokayet /",
    "S04bsu062_u:335_12": "tadā sa sahasā vahniskandhaḥ śāmyennirākulaḥ //",
    "S04bsu062_u:335_13": "vivāde kalaye vāpi paribhūte 'pi durjanaiḥ /",
    "S04bsu062_u:335_14": "smṛtvā lokeśvaraṃ dhyātvā nāma proccārayannamet //",
    "S04bsu062_u:335_15": "tatkṣaṇe lokaśāstā taṃ kṛpādṛṣṭyāvalokayet /",
    "S04bsu062_u:335_16": "tadā sa vijayan sarvān saṃsthāpayennije vaśe //",
    "S04bsu062_u:335_17": "yaśca kleśāgnisaṃtapto vyākulendriyamānasaḥ /",
    "S04bsu062_u:335_18": "smṛtvā lokaprabhuṃ dhyātvā namennāmāpyudāharan //",
    "S04bsu062_u:335_19": "tatkṣaṇe taṃ mahāsattvo dayādṛṣtyāvalokayet /",
    "S04bsu062_u:335_20": "tadā niḥkleśabhadrātmā bhavedbhadrendriyaḥ sudhīḥ //",
    "S04bsu062_u:335_21": "yo 'putraḥ putraratnārthī taṃ lokeśaṃ śaraṇaṃ gataḥ /",
    "S04bsu062_u:335_22": "smṛtvā dhyātvā yathāśakti bhajennāmānyudāharan //",
    "S04bsu062_u:335_23": "tadā sa trijagadbhartā kṛpādṛṣṭyāvalokayet /",
    "S04bsu062_u:335_24": "dadyāttasmai putraratnaṃ mahāsattvaṃ jagatpriyam //",
    "S04bsu062_u:335_25": "sutārthine 'pi satputrīṃ ramākārāṃ śubhendriyām /",
    "S04bsu062_u:335_26": "sarvasattvapriyāṃ kāntāṃ sādhvīṃ dadyājjagatprabhuḥ //",
    "S04bsu062_u:335_27": "vidyārthī labhate vidyāṃ dhanārthi labhate dhanam /",
    "S04bsu062_u:335_28": "rājyārthī labhate rājyaṃ lokeśabhaktimānapi //",
    "S04bsu062_u:336_0": "[Gkv_285]",
    "S04bsu062_u:336_1": "dravyārthī labhate dravyaṃ guṇārthī labhate guṇam /",
    "S04bsu062_u:336_2": "bhogyārthī labhate bhojyaṃ gṛhārthī labhate gṛham //",
    "S04bsu062_u:336_3": "evamanyāni vastūni sarvopakaraṇānyapi /",
    "S04bsu062_u:336_4": "yathābhivāṃchitaṃ sarvaṃ labhellokeśabhaktimān //",
    "S04bsu062_u:336_5": "tenāsau trijagannātha āryāvalokiteśvaraḥ /",
    "S04bsu062_u:336_6": "iti prakhyāpitaḥ sarvairdharmarājaimunīśvaraiḥ //",
    "S04bsu062_u:336_7": "evaṃ mahattaraṃ puṇyaṃ lokeśabhaktibhāvinām /",
    "S04bsu062_u:336_8": "aprameyamasaṃkhyeyaṃ saṃbuddhapadasādhanam //",
    "S04bsu062_u:336_9": "ityevaṃ sugataiḥ sarvaiḥ samādiṣṭaṃ samantataḥ /",
    "S04bsu062_u:336_10": "bodhisattvairmahābhijñaiḥ sarvaiścāpi praśaṃsyate //",
    "S04bsu062_u:336_11": "iti matvā mahārāja lokanāthasya sarvadā /",
    "S04bsu062_u:336_12": "śaraṇe samupāśritya bhajasva śraddhayā mudā /",
    "S04bsu062_u:336_13": "yasya lokeśvare bhaktistasya pāpaṃ na kiṃcana /",
    "S04bsu062_u:336_14": "duṣṭakleśabhayaṃ nāpi nirvighnaṃ satsukhaṃ sadā //",
    "S04bsu062_u:336_15": "sarve duṣṭagaṇā mārāḥ kṣīyante sarvataḥ sadā /",
    "S04bsu062_u:336_16": "yamadūtādayaścāpi palāyeyuḥ parāṅmukhāḥ //",
    "S04bsu062_u:336_17": "lokeśabhktibhājāṃśca puṇyadhārā nirantarā /",
    "S04bsu062_u:336_18": "apreyā asaṃkhyeyāḥ pravardhante divāniśam //",
    "S04bsu062_u:336_19": "etatpuṇyānubhāvaistu saddharmastena labhyate /",
    "S04bsu062_u:336_20": "tatsaddharmānubhāvena saṃbuddho dṛśyate 'grataḥ //",
    "S04bsu062_u:336_21": "tato buddhānubhāvena bodhicittaṃ sulabhyate /",
    "S04bsu062_u:336_22": "bodhipraṇidhicittena caryante bodhicārikāḥ //",
    "S04bsu062_u:336_23": "kramāt saṃbodhisaṃbhāraṃ pūrayitvā yathākramam /",
    "S04bsu062_u:336_24": "sarvān kleśān vinirjityāacaturmāragaṇānapi //",
    "S04bsu062_u:336_25": "sarvatra vaśitā prāptā dhāraṇīguṇasaṃyutā /",
    "S04bsu062_u:336_26": "daśabhūmīśvaro bhūtvā saṃbodhiṃ samavāpnuyāt //",
    "S04bsu062_u:336_27": "iti matvā mahābhijño lokeśvaro jinātmajaḥ /",
    "S04bsu062_u:336_28": "bhajanīyaḥ sadā sadbhiḥ saṃbuddhapadavāṃchibhiḥ //",
    "S04bsu062_u:337_0": "[Gkv_286]",
    "S04bsu062_u:337_1": "ye bhajanti sadā nityaṃ lokeśvaraṃ jagatprabhum /",
    "S04bsu062_u:337_2": "teṣāṃ naiva bhayaṃ kiṃcitsarvatra sarvadāpi hi //",
    "S04bsu062_u:337_3": "rakṣeyustaṃ samālokya brahyādayo maharṣayaḥ /",
    "S04bsu062_u:337_4": "śakrādayaḥ surendrāśca sarvalokādhipā api //",
    "S04bsu062_u:337_5": "rakṣeyuragnayo 'pyenaṃ lokeśabhaktibhāvinam /",
    "S04bsu062_u:337_6": "dharmarājādayaḥ pretāḥ sarve niśācarā api //",
    "S04bsu062_u:337_7": "varuṇāśca hi rājāśca sarve vāyugaṇā api /",
    "S04bsu062_u:337_8": "sarve śrīdādayo yakṣāḥ sarve bhūtādhipā api //",
    "S04bsu062_u:337_9": "sūryādayo grahāḥ sarve candrādayaśca tārakāḥ /",
    "S04bsu062_u:337_10": "sarve siddhāśca sādhyāśca rudrā vidyādharā api //",
    "S04bsu062_u:337_11": "dhṛtarāṣṭrādayaḥ sarve gandharvā api sarvadā /",
    "S04bsu062_u:337_12": "viruḍhakādikumbhāṇḍā rakṣeyustaṃ sadānugāḥ //",
    "S04bsu062_u:337_13": "virupākṣādayaḥ sarve nāgendrā garuḍā api /",
    "S04bsu062_u:337_14": "kuverapramukhāḥ sarve yakṣā api samādarāt //",
    "S04bsu062_u:337_15": "drumādikinnarāḥ sarve vemacitrādayo 'surāḥ /",
    "S04bsu062_u:337_16": "sarve paiśācikāścāpi rakṣeyustaṃ samāhitaḥ //",
    "S04bsu062_u:337_17": "sarve mātṛgaṇāścāpi sakumāragaṇādhipāḥ /",
    "S04bsu062_u:337_18": "sarve 'pi bhairavāḥ sarve mahākālagaṇā api //",
    "S04bsu062_u:337_19": "saḍākaḍākinīsaṃghāḥ sarve kāpālikā api /",
    "S04bsu062_u:337_20": "sarve vaitāḍikāścāpi dṛṣṭvā ceyustamādarāt //",
    "S04bsu062_u:337_21": "tathā ca yoginaḥ siddhā avikalpā jitendriyāḥ /",
    "S04bsu062_u:337_22": "dūrāddṛṣṭvābhirakṣeyustaṃ lokeśaśaraṇāśritam //",
    "S04bsu062_u:337_23": "vajrapāṇyādayo vīrāḥ sarvamantrārthasādhakāḥ //",
    "S04bsu062_u:337_24": "rakṣeyustaṃ samālokya lokeśabhakticāriṇam //",
    "S04bsu062_u:337_25": "yatayastīrthikāścāpi tāpasā brahmacāriṇaḥ /",
    "S04bsu062_u:337_26": "vaiṣṇavā api śaivāśca liṃgino vratino 'pi ca //",
    "S04bsu062_u:337_27": "dūrādapi tamālokya bhaktimantaṃ jagatprabhoḥ /",
    "S04bsu062_u:337_28": "praṇatvā prāṃjaliṃ dhṛtvā praśaṃseyuḥ samādarāt //",
    "S04bsu062_u:338_0": "[Gkv_287]",
    "S04bsu062_u:338_1": "arhanto bhikṣavaścāpi dṛṣṭgā taṃ dūrato mudā /",
    "S04bsu062_u:338_2": "dhanyo 'sīti samārādhya prakuryurabhinanditam //",
    "S04bsu062_u:338_3": "śrāvakāścailakāścāpi vratinaścāpyupāsakāḥ /",
    "S04bsu062_u:338_4": "dūratastaṃ mahābhāgaṃ dṛṣṭva nameyurānatāḥ //",
    "S04bsu062_u:338_5": "sarve cāpi mahāsattvā bodhisatvā jinātmajāḥ /",
    "S04bsu062_u:338_6": "varadānaistamārādhya cārayeyurjagaddhite //",
    "S04bsu062_u:338_7": "pratyekasugataścāpi dṛṣṭvā taṃ bodhibhāginam /",
    "S04bsu062_u:338_8": "samālokya samāśvāsya prerayeyuḥ susaṃvare //",
    "S04bsu062_u:338_9": "saṃbuddhā api sarve taṃ saṃbuddhapadalābhinam /",
    "S04bsu062_u:338_10": "dṛṣṭvābhinandya saddharme niyujyāveyurābhavam //",
    "S04bsu062_u:338_11": "evamasya jagadbharturlokeśasya mahātmanaḥ /",
    "S04bsu062_u:338_12": "saddharmaguṇamāhātmyaṃ sarvabuddhaiḥ praśaṃsyate //",
    "S04bsu062_u:338_13": "evaṃ mahattaraṃ puṇyaṃ lokeśabhajanodbhavam /",
    "S04bsu062_u:338_14": "matvā sadānumoditvā śrotavyam bodhivāṃchibhi //",
    "S04bsu062_u:338_15": "idaṃ sarvaṃ mahāyānasūtraratnaṃ subhāṣitam /",
    "S04bsu062_u:338_16": "śṛṇvanti śraddhayā ye 'pi kalau paṃcakaṣāyite //",
    "S04bsu062_u:338_17": "durgatiṃ te na gacchinta kadācana kathaṃcana /",
    "S04bsu062_u:338_18": "sadā sadgatisaṃjātā bhavanti bhadracāriṇaḥ //",
    "S04bsu062_u:338_19": "lokeśasya jagacchāstuḥ sarvadā śaraṇe sthitāḥ /",
    "S04bsu062_u:338_20": "dhyātvā nāma samuccārya smṛtvā bhajeyurābhavam //",
    "S04bsu062_u:338_21": "etatpuṇyānuliptāste bhadraśrīsadguṇālayāḥ /",
    "S04bsu062_u:338_22": "saddharmasukhasaṃpattiṃ bhuktvā yāyuḥ sukhāvatīm //",
    "S04bsu062_u:338_23": "enaṃ yaḥ sakalāṃllokāṃcchrāvayati prabodhayan /",
    "S04bsu062_u:338_24": "so 'pi na durgatiṃ yāti yāti sadgatimeva hi //",
    "S04bsu062_u:338_25": "etatpuṇyaviśuddhātmā bhadraśrīsadguṇāśrayaḥ /",
    "S04bsu062_u:338_26": "saddharmasukhasaṃpattiṃ bhuktvā yāyāt sukhāvatīm //",
    "S04bsu062_u:338_27": "yaścāpīdaṃ kalau kāle nirapekṣāḥ svajīvite /",
    "S04bsu062_u:338_28": "sabhāmadhye samāsīno bhāṣet sūtrasubhāṣitam //",
    "S04bsu062_u:339_0": "[Gkv_288]",
    "S04bsu062_u:339_1": "so 'pyetatpuṇyaśuddhātmā yāyānna durgatiṃ kvacit /",
    "S04bsu062_u:339_2": "sadā sadgatisaṃjāto bhadraśrīsadguṇāśrayaḥ //",
    "S04bsu062_u:339_3": "sarvasattvahitādhānaṃ saddharmameva sādhayan /",
    "S04bsu062_u:339_4": "śubhiotsāhasahatsaukhyaṃ bhuktvā yāyāt sukhāvatīm //",
    "S04bsu062_u:339_5": "tatrāmitaruceḥ śāstuḥ sarve śaraṇe sthitāḥ /",
    "S04bsu062_u:339_6": "sadā dharmāmṛtaṃ pītvā careyurbodhisaṃvaram //",
    "S04bsu062_u:339_7": "tataste bodhisaṃbhāraṃ pūrayitvā yathākramam /",
    "S04bsu062_u:339_8": "bhaveyuḥ sarve lokeśā daśabhūmīśvarā api //",
    "S04bsu062_u:339_9": "tataste nirmalatmāno bodhisattvā jinātmajāḥ /",
    "S04bsu062_u:339_10": "bhaveyuyustriguṇābhijñā mahāsattvāḥ śubhendriyāḥ //",
    "S04bsu062_u:339_11": "kleśān māragaṇān sarvān jitvārhanto niraṃjanāḥ /",
    "S04bsu062_u:339_12": "trividhāṃ bodhimāsādya saṃbuddhapadamāpnuyuḥ //",
    "S04bsu062_u:339_13": "ye 'pi vedamahāyānasūtrarājaṃ likhenmudā /",
    "S04bsu062_u:339_14": "tenāpi likhitaṃ sarvamahāyānasubhāṣitam //",
    "S04bsu062_u:339_15": "lekhāpitaṃ ca yenedaṃ sūtrarājasubhāṣitam /",
    "S04bsu062_u:339_16": "tena lekhāpitaṃ jñānaṃ sarvaṃ mahāyānasubhāṣitam //",
    "S04bsu062_u:339_17": "likhitaṃ vāpi yenedaṃ prātiṣṭhāpya yathāvidhi /",
    "S04bsu062_u:339_18": "śuddhasthāne gṛhe sthāpya pūjāṃgaiḥ sarvadārcitam //",
    "S04bsu062_u:339_19": "tenārhanto jināḥ sarve pratyekasugatā api /",
    "S04bsu062_u:339_20": "sasaṃghā bodhisattvāśca bhavanti pūjitāḥ khalu //",
    "S04bsu062_u:339_21": "yaścāpīdaṃ svayaṃ dhṛtvā parebhyo 'pi samādiśet /",
    "S04bsu062_u:339_22": "bhāvayet satataṃ smṛtvā dhyātvāpi praṇayen mudā //",
    "S04bsu062_u:339_23": "tasya sarve munīndrāśca pratyekasugatā jināḥ /",
    "S04bsu062_u:339_24": "arhanto bodhisattvāśca tuṣṭā dadyuḥ samīhitam //",
    "S04bsu062_u:339_25": "yaścaitadupadeṣṭāraṃ sarvāṃśca śrāvakānapi /",
    "S04bsu062_u:339_26": "yathāvidhi samabhyarcya bhojanaiḥ paritoṣayet //",
    "S04bsu062_u:339_27": "tena sarve 'pi saṃbuddhāḥ pratyekasugatā api /",
    "S04bsu062_u:339_28": "arhanto bhikṣavaḥ sarve yogino brahmacāriṇaḥ //",
    "S04bsu062_u:340_0": "[Gkv_289]",
    "S04bsu062_u:340_1": "bodhisattvāśca sarve 'pi vratino yatayo 'pi ca /",
    "S04bsu062_u:340_2": "abhyarcya bhojanairnityaṃ bhaveyuḥ paritoṣitāḥ //",
    "S04bsu062_u:340_3": "kimevaṃ bahunoktena sarve buddhāḥ munīśvarāḥ /",
    "S04bsu062_u:340_4": "sarvāḥ pāramitā devyaḥ sarve saṃghā jinātmajāḥ //",
    "S04bsu062_u:340_5": "nityaṃ teṣāṃ samālokya kṛpādṛṣṭyānumoditāḥ /",
    "S04bsu062_u:340_6": "rakṣāṃ vidhāya sarvatra varaṃ dadyurjagaddhite //",
    "S04bsu062_u:340_7": "lokapālāśca sarve 'pi sarve devāśca dānavāḥ /",
    "S04bsu062_u:340_8": "rakṣāṃ kṛtvā varaṃ dadyusteṣāṃ saddharmasādhinām //",
    "S04bsu062_u:340_9": "rājāno 'pi sadā teṣāṃ rakṣāṃ kṛtvānumoditāḥ /",
    "S04bsu062_u:340_10": "yathābhivāṃchitaṃ kṛtvā pālayeyuḥ samāadarāt //",
    "S04bsu062_u:340_11": "mantriṇo 'pi sadā teṣāṃ sāmātyasacivānugāḥ /",
    "S04bsu062_u:340_12": "sabhṛtyasainyabhaṭṭāśca bhaveyurhitakāriṇaḥ //",
    "S04bsu062_u:340_13": "sarve vaiśyāśca sarvārthabhartāraḥ syuḥ suhṛtpriyāḥ /",
    "S04bsu062_u:340_14": "śreṣṭhimahājanāḥ sarve bhaveyurhitakāriṇaḥ //",
    "S04bsu062_u:340_15": "dviṣo 'pi dāsatāṃ yāyurduṣṭāśca syurhitāśayāḥ /",
    "S04bsu062_u:340_16": "evamanye 'pi lokāśca sarve syurmaitramānasāḥ //",
    "S04bsu062_u:340_17": "paśavaḥ pakṣiṇaścāpi sarve kīṭāśca jantavaḥ /",
    "S04bsu062_u:340_18": "naiva teṣāṃ viruddhāḥ syurbhaveyurhitaśaṃsinaḥ //",
    "S04bsu062_u:340_19": "evaṃ sarvatra lokeṣu teṣāṃ saddharmasādhinām /",
    "S04bsu062_u:340_20": "nirutpātaṃ śubhotsāhaṃ saumāṃgalyaṃ sadā bhavet //",
    "S04bsu062_u:340_21": "evaṃ bhadrataraṃ puṇyaṃ lokeśabhajonodbhavam /",
    "S04bsu062_u:340_22": "matvā taṃ trijagannāthaṃ bhajasva sarvadā smaran //",
    "S04bsu062_u:340_23": "ye tasya śaraṇe sthitvā dhyātvā samāhitāḥ /",
    "S04bsu062_u:340_24": "nāmāpi ca samuccārya bhajanti śraddhayā sadā //",
    "S04bsu062_u:340_25": "teṣāṃ syuḥ suprasannāni triratnānyapi sarvadā /",
    "S04bsu062_u:340_26": "kṛpādṛṣṭyā samālokya kṛtvā ceyuḥ śubhaṃ sadā //",
    "S04bsu062_u:340_27": "etacchāstrā samādiṣṭamupāguptena bhikṣuṇā /",
    "S04bsu062_u:340_28": "śrutvāśokaḥ sa bhūmīndraḥ prābhyananadan prabodhitaḥ //",
    "S04bsu062_u:341_0": "[Gkv_290]",
    "S04bsu062_u:341_1": "sabhā sarvāvatī sāpi śrutvaitat saṃprasāditā /",
    "S04bsu062_u:341_2": "tatheti prativanditvā prābhyanandat prabodhitā //",
    "S04bsu062_u:341_3": "tataste sakalā lokāḥ samutthāya pramoditāḥ /",
    "S04bsu062_u:341_4": "upaguptaṃ tamarhantaṃ natvā svasvālayaṃ yayuḥ //",
    "S04bsu062_u:341_5": "tataḥ prabhṛti rājā sa lokeśaṃ sarvadā smaran /",
    "S04bsu062_u:341_6": "dhyātvā nāma samuccārya prāabhajat pālayan prajāḥ //",
    "S04bsu062_u:341_7": "tadā tasya narendrasya viṣaye tatra sarvadā /",
    "S04bsu062_u:341_8": "nirutpātaṃ śubhotsāhaṃ prāvartata samantataḥ //",
    "S04bsu062_u:341_9": "iti jayaśriyādiṣṭaṃ niśamya sa sasāṃghikaḥ /",
    "S04bsu062_u:341_10": "jinaśrīrāja ātmajñaḥ prābhyanandat prabodhitaḥ //",
    "S04bsu062_u:341_11": "tataścāsau mahābhijño jayaśrīḥ sugarātātmajaḥ /",
    "S04bsu062_u:341_12": "sarvān saṃghān samālokya punarevaṃ samādiśat //",
    "S04bsu062_u:341_13": "yatredaṃ sūtrarājendraṃ prāvartayet kalāvapi /",
    "S04bsu062_u:341_14": "bhāṣedyaḥ śṛṇuyādyaśca śrāvayedyaśca pracārayet //",
    "S04bsu062_u:341_15": "eteṣāṃ tatra sarveṣāṃ saṃbuddhāḥ sakalāḥ sadā /",
    "S04bsu062_u:341_16": "kṛpādṛṣṭyā samālokya kurvantu bhadramābhavam //",
    "S04bsu062_u:341_17": "sarvāḥ pāramitādevyasteṣāṃ tatra sadā śivam /",
    "S04bsu062_u:341_18": "kurvantyā bodhisaṃbhāraṃ pūrayantu jagaddhite //",
    "S04bsu062_u:341_19": "sarve 'pi bodhisattvāśca pratyekasugatā api /",
    "S04bsu062_u:341_20": "arhanto yoginasteṣāṃ bhadraṃ kurvantu sarvadā //",
    "S04bsu062_u:341_21": "brahmadilokapālaśca sarve cāpi maharṣayaḥ /",
    "S04bsu062_u:341_22": "tatra teṣāṃ ca sarveṣāṃ kurvantu maṃgalaṃ sadā //",
    "S04bsu062_u:341_23": "kāle varṣantu meghāśca bhūyācchasyavatī mahī /",
    "S04bsu062_u:341_24": "nirutpātaṃ mahotsāhaṃ subhikṣaṃ bhavatu dhruvam //",
    "S04bsu062_u:341_25": "bahukṣīrapradā gāvo vṛkṣāḥ puṣpafalānvitāḥ /",
    "S04bsu062_u:341_26": "auṣadhyo rasavīryādyā bhūyātsustatra sarvadā //",
    "S04bsu062_u:341_27": "bhavantu prāṇinaḥ sarve",
    "S04bsu062_u:341_28": "ārogyacirajīvinaḥ /",
    "S04bsu062_u:341_29": "sarvadravyasamāpannāḥ śrīmanto bhadracāriṇaḥ //",
    "S04bsu062_u:342_0": "[Gkv_291]",
    "S04bsu062_u:342_1": "rājā bhavatu dharmiṣṭho mantriṇo nīticāriṇaḥ /",
    "S04bsu062_u:342_2": "sarve lokāḥ suvṛttisthā bhavantu dharmasādhinaḥ //",
    "S04bsu062_u:342_3": "mā bhutkaściddurācāraścauro duṣṭaśca vaṃcakaḥ /",
    "S04bsu062_u:342_4": "daridro durbhago dīno madamānābhigarvitaḥ //",
    "S04bsu062_u:342_5": "sarve sattvāḥ samācārāḥ pariśuddhatrimaṇḍalāḥ /",
    "S04bsu062_u:342_6": "svasvakulavratārakṣāḥ pracarantu jagaddhite //",
    "S04bsu062_u:342_7": "sarve bhadrāśayāḥ santaḥ saṃbodhivratacāriṇaḥ /",
    "S04bsu062_u:342_8": "triratnabhajanaṃ kṛtvā saṃcarantāṃ sadā śubhe //",
    "S04bsu062_u:342_9": "iti jayaśriyākhyātaṃ śrutvā sarve 'pi sāṃghikāḥ /",
    "S04bsu062_u:342_10": "evamastviti vijñapya prābhyanandan pramoditāḥ //",
    "S04bsu062_u:343_0": "// iti jinaśrīrājaparipṛṣṭajayaśrīsaṃprabhāṣita-",
    "S04bsu062_u:343_1": "śrīmadāryāvalokiteśvaraguṇakāraṇḍavyūhasūtrarājaṃ samāptam //",
    "S04bsu062_u:344_0": "ye dharmā hetuprabhavā hetuṃ teṣāṃ tathāgato hyavadat /",
    "S04bsu062_u:344_1": "teṣāṃ ca yo nirodhaṃ evaṃvādī mahaśramaṇaḥ //",
    "S04bsu062_u:345_0": "// śubhamastu //"
}