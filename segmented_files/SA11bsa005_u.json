{
  "SA11bsa005_u:0": "Caryāsaṅgrahapradīpaḥ (Csp)",
  "SA11bsa005_u:1": "namo lokeśvarāya",
  "SA11bsa005_u:2": "madādyaśeṣamūḍhānāṃ yasya vacanaraśmibhiḥ /",
  "SA11bsa005_u:3": "phullatāmeti hṛtpadmaṃ taṃ vande puruṣottamam // Csp_1 //",
  "SA11bsa005_u:4": "pāramiṃ guhyamantraṃ ca śritvā bodhiḥ prasidhyati /",
  "SA11bsa005_u:5": "gurubuddhoktitastvevaṃ tadartho likhyate mayā // Csp_2 //",
  "SA11bsa005_u:6": "guhyamantro 'tra no vācyaḥ pāramīnayacārikāḥ /",
  "SA11bsa005_u:7": "bodhisattvasya caryāstu samāsena likhāmyaham // Csp_3 //",
  "SA11bsa005_u:8": "dhīmataḥ saṃvaro grāhyo bodhicittapuraḥ saraḥ /",
  "SA11bsa005_u:9": "ālokyāśeṣasūtrāṇi śāstraṃ śravyaṃ samastakam // Csp_4 //",
  "SA11bsa005_u:10": "kāyena manasā vācā yathoktān saṃvarān tribhiḥ /",
  "SA11bsa005_u:11": "rakṣedakṣuṇṇaśuddhāṃśca śīlāṃśca pariśodhayet // Csp_5 //",
  "SA11bsa005_u:12": "bhaktamātrāṃ vijānīyād indriyadvāramāvaret /",
  "SA11bsa005_u:13": "rātreḥ pūrve 'pare bhāge na suptvā yogamācaret // Csp_6 //",
  "SA11bsa005_u:14": "aṇumātreṣvavadyeṣu hyatimātraṃ bibheti ca /",
  "SA11bsa005_u:15": "rātrerbhāgatrayaṃ kṛtvā hyantye bhāge tu jāgṛyāt // Csp_7 //",
  "SA11bsa005_u:16": "prakṣālayenmukhādīn vākṣālanaṃ vāpi yujyate /",
  "SA11bsa005_u:17": "sukhāsanaṃ samāśritya dharmāṇāṃ dharmatāṃ smaret // Csp_8 //",
  "SA11bsa005_u:18": "nimittaiḥ kṣobhato 'śakye tūttthāyābhāsavastuṣu /",
  "SA11bsa005_u:19": "māyāvattvena samprekṣya puṇyayogāṃstadantare // Csp_9 //",
  "SA11bsa005_u:20": "pūrayeccāpi saptāṅgān vipulāṃ praṇidhiṃ caret /",
  "SA11bsa005_u:21": "bhāvayed bhāvanāṃ pūrvā kāle 'tha bhojanasya ca // Csp_10 //",
  "SA11bsa005_u:22": "etanniḥ sārakāyena paraṃ sāraṃ gaveṣayan /",
  "SA11bsa005_u:23": "kāyaṃ naukādhiyā rakṣed na bhuṅktāṃ sthūlatākṛte // Csp_11 //",
  "SA11bsa005_u:24": "rasāsaktyā na bhuñjīta caturdhānnaṃ vibhajya ca /",
  "SA11bsa005_u:25": "devebhyo vinivedyādiṃ dharmapālāya tatparam // Csp_12 //",
  "SA11bsa005_u:26": "baliṃ suvipulāṃ dadyāt śeṣaṃ svabhuktapītataḥ /",
  "SA11bsa005_u:27": "dadyācca sarvabhūtebhyaḥ kathātantraṃ tadantare // Csp_13 //",
  "SA11bsa005_u:28": "kuryādadbhutavārttā ca kiñcidutthāya sañcaret /",
  "SA11bsa005_u:29": "parikrāmedadhiṣṭhānaṃ japaṃ vā granthavācanam // Csp_14 //",
  "SA11bsa005_u:30": "sugatapratimāṃ kuryād yāvat svedo na jāyate /",
  "SA11bsa005_u:31": "kuryāt, pradakṣiṇāṃ tāvad akṣubdhaḥ praṇidhiṃ bahum // Csp_15 //",
  "SA11bsa005_u:32": "dharmacaryā daśaproktāḥ maitreyeṇa, samāsataḥ /",
  "SA11bsa005_u:33": "caredakṣiptacittena māyaupamyaṃ ca saṃsmaran // Csp_16 //",
  "SA11bsa005_u:34": "yadi syāt pūjayet saṅghaṃ kuryād vā bālakotsavam /",
  "SA11bsa005_u:35": "anāthebhyaḥ sudānaṃ tu yogine puṇyasañcayaḥ // Csp_17 //",
  "SA11bsa005_u:36": "pūrṇeṣu dinakṛtyeṣu bhāge ca prathame niśaḥ /",
  "SA11bsa005_u:37": "dharmatā niṣprapañcāpi tathā cittaṃ ca yojayet // Csp_18 //",
  "SA11bsa005_u:38": "prāptāyāṃ madhyarātrau ca utthānābhāsasañjñayā /",
  "SA11bsa005_u:39": "siṃhanidrā yathā tadvat śubhanidrāṃ samāśrayet // Csp_19 //",
  "SA11bsa005_u:40": "prāyo dhyānadṛḍhe citte kāyavākpuṇyagauṇatā /",
  "SA11bsa005_u:41": "asaṃspṛṣṭe samādhau vā lokakalpapravṛttaye // Csp_20 //",
  "SA11bsa005_u:42": "kāyapuṇyaṃ yathāśakti,",
  "SA11bsa005_u:43": "lokacitte 'same sati /",
  "SA11bsa005_u:44": "dharmo nāyaṃ mamaiveti susadāśayapūrvakam // Csp_21",
  "SA11bsa005_u:45": "dharmāśca laukikān pṛcched,",
  "SA11bsa005_u:46": "nijamitrasamīritaḥ /",
  "SA11bsa005_u:47": "nepālaviṣaye kṛtavān,",
  "SA11bsa005_u:48": "ratirmantranaye na ced // Csp_22 //",
  "SA11bsa005_u:49": "evaṃ sthavira /",
  "SA11bsa005_u:50": "karttavyam /23, a /",
  "SA11bsa005_u:51": "caryāsaṅgrahapradīpo mahāpaṇḍitācārya - dīpaṅkara - śrījñānakṛtaḥ samāptaḥ /"
}