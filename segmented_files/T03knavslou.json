{
    "T03knavslou:0": " Navaślokī",
    "T03knavslou:1": " āryāṣṭasāhaśrikāyāḥ prajñāpāramitāyāḥ piṇḍārthaḥ",
    "T03knavslou:2": " prajñāpāramitāmbodhau śubharatnākare svayam /",
    "T03knavslou:3": " sarvā pāramitās tatra tādātmyena vyavasthitāḥ // Nś_1 //",
    "T03knavslou:4": " niṣprapañcā nirābhāsā nirvikalpā nirālayā /",
    "T03knavslou:5": " niḥsvabhāvā parā sūkṣmā bindunādavivarjitā // Nś_2 //",
    "T03knavslou:6": " prajñāpāramitā mātā sarvabuddhodayā parā /",
    "T03knavslou:7": " trayānupalabdhirūpā sarvajñajñānagocarā // Nś_3 //",
    "T03knavslou:8": " prajñāpāramitāṃ saṃyag yo bhāvayitum icchati /",
    "T03knavslou:9": " tenārthato navaślokāś cintanīyāḥ samāsataḥ // Nś_4 //",
    "T03knavslou:10": " karmaprabhāvasaṃbhūtaṃ ṣaḍāyatanalakṣaṇam /",
    "T03knavslou:11": " punarbhavam iti khyātaṃ pratibhāsopamaṃ hi tat // Nś_5_[1] //",
    "T03knavslou:12": " nirmitaṃ nagaraṃ yadvad vilokayati nirmitaḥ /",
    "T03knavslou:13": " tadvat paśyati rūpāṇi karmabhir nirmitaṃ jagat // Nś_6_[2] //",
    "T03knavslou:14": " dharmaṃ deśayataḥ śabdā ye kecit śrutigocarāḥ /",
    "T03knavslou:15": " pratiśrutkopamāḥ sarve prodbhūtaśrutinaḥ śrutāḥ // Nś_7_[3] //",
    "T03knavslou:16": " āghrataṃ svāditaṃ tathā spraṣṭaṃ viṣayalālāsaiḥ /",
    "T03knavslou:17": " svapnatulyam idaṃ sarvam upalabdhaṃ na vidyate // Nś_8_[4] //",
    "T03knavslou:18": " māyāyantro naro yadvad bhinnāṃ ceṣṭāṃ karoti vai /",
    "T03knavslou:19": " tadvad ceṣṭāṃ karoty eva dehayantro nirātmakaḥ // Nś_9_[5] //",
    "T03knavslou:20": " nānopalabdhayo yāś ca pratikṣaṇasamudbhavāḥ /",
    "T03knavslou:21": " marīcisadṛśāś caite dṛṣṭanaṣṭāḥ vilakṣaṇāḥ // Nś_10_[6] //",
    "T03knavslou:22": " pratibimbanibhaṃ grāhyam anādicittasaṃbhavam /",
    "T03knavslou:23": " tadākāraṃ ca vijñānam anyonyapratibimbavat // Nś_11_[7] //",
    "T03knavslou:24": " dhyāyināṃ svacchasaṃtāne yaj jnanendusamudbhavam /",
    "T03knavslou:25": " udakacandropamaṃ tad dhi pratyakṣaṃ na vidyate // Nś_12_[8] //",
    "T03knavslou:26": " yoginām api yaj jñānaṃ tad apy ākāśalakṣaṇam /",
    "T03knavslou:27": " tasmāj jñānaṃ ca jñeyaṃ ca sarvam ākāśalakṣaṇam // Nś_13_[9] //",
    "T03knavslou:28": " iti cintayataḥ tattvaṃ sarvabhāveṣv anāśritam /",
    "T03knavslou:29": " bodhipraṇidhicittena jñānaṃ agraṃ bhaviṣyati // Nś_14 //",
    "T03knavslou:30": " āryāṣṭasāhasrikāyāḥ prajñāpāramitāyāḥ piṇḍārthaḥ samāptaḥ",
    "T03knavslou:31": " kṛtir iyaṃ śrīkambalāmbarapādanām"
}