{
    "GS41lagrvvju:0": "pañcasaṃvatsaramayaṃ yugādhyakṣaṃ prajāpatim /",
    "GS41lagrvvju:1": "dinartvayanam āsāṅgaṃ praṇamya śirasā śuciḥ // 1",
    "GS41lagrvvju:2": "praṇamya śirasā kālam abhivādya sarasvatīm /",
    "GS41lagrvvju:3": "kālajñānaṃ pravakṣyāmi lagadhasya mahātmanaḥ // 2",
    "GS41lagrvvju:4": "jyotiṣām ayanaṃ kṛtsnaṃ pravakṣyāmy anupūrvaśaḥ /",
    "GS41lagrvvju:5": "viprāṇāṃ sammataṃ loke yajñakālārthasiddhaye // 3",
    "GS41lagrvvju:6": "nirekaṃ dvādaśārdhābdaṃ dviguṇaṃ gatasaṃjñikam /",
    "GS41lagrvvju:7": "ṣaṣṭyā ṣaṣṭyā yutaṃ dvābhyāṃ parvaṇāṃ rāśir ucyate // 4",
    "GS41lagrvvju:8": "svar ākramete somārkau yadā sākaṃ savāsavau /",
    "GS41lagrvvju:9": "syāt tadādi yugaṃ māghastapaḥ śuklo 'yanaṃ hy udak // 5",
    "GS41lagrvvju:10": "prapadyete śraviṣṭhādau sūryācandramasāv udak /",
    "GS41lagrvvju:11": "sārpārdhe dakṣiṇārkas tu māghaśrāvaṇayoḥ sadā // 6",
    "GS41lagrvvju:12": "gharmavṛddhir apāṃ prasthaḥ kṣapāhrāsa udaggatau /",
    "GS41lagrvvju:13": "dakṣiṇe tau viparyāsaḥ ṣaṇmuhūrtyayanena tu // 7",
    "GS41lagrvvju:14": "dviguṇaṃ saptamaṃ cāhur ayanādyaṃ trayodaśam /",
    "GS41lagrvvju:15": "caturthaṃ daśamaṃ ca dviryugmādyaṃ bahule 'py ṛtau // 8",
    "GS41lagrvvju:16": "vasus tvaṣṭā bhavo 'jaś ca mitraḥ sarpāśvinau jalam /",
    "GS41lagrvvju:17": "dhātā kaś cāyanādyāś cārthapañcamabhas tv ṛtuḥ // 9",
    "GS41lagrvvju:18": "bhāṃśāḥ syur aṣṭakāḥ kāryāḥ pakṣadvādaśakodgatāḥ /",
    "GS41lagrvvju:19": "ekādaśaguṇaś conaḥ śukle 'rdhaṃ caindavā yadi // 10",
    "GS41lagrvvju:20": "kāryā bhāṃśāṣṭakasthāne kalā ekānnaviṃśatiḥ /",
    "GS41lagrvvju:21": "ūnasthāne trisaptatim udvaped ūnasaṃmitāḥ // 11",
    "GS41lagrvvju:22": "tryaṃśo bhaśeṣo divasāṃśabhāgaś caturdaśaś cāpy anīya bhinnam /",
    "GS41lagrvvju:23": "bhārdhe 'dhike cāpi gate paro 'ṃśo dvāv uttamaikaṃ pnavakairavedyam // 12",
    "GS41lagrvvju:24": "pakṣāt pañcadaśāc cordhvaṃ tadbhuktam iti nirdiśet /",
    "GS41lagrvvju:25": "navabhis tūdgato 'ṃśaḥ syād ūnāṃśadvyadhikena tu // 13",
    "GS41lagrvvju:26": "jau drā ghaḥ khe śve 'hī ro ṣā cin mū ṣa ṇyaḥ sū mā dhā ṇaḥ /",
    "GS41lagrvvju:27": "re mṛ ghrāḥ svā 'po 'jaḥ kṛ ṣyo ha jye ṣṭhā ittṛkṣā liṅgaiḥ // 14",
    "GS41lagrvvju:28": "jāvādyaṃśaiḥ samaṃ vidyāt pūrvārdhe parvasūttare /",
    "GS41lagrvvju:29": "bhādānaṃ syāt caturdaśyāṃ kāṣṭhānāṃ devinā kalāḥ // 15",
    "GS41lagrvvju:30": "kalā daśa saviṃśā syāt dve muhūrtasya nāḍike /",
    "GS41lagrvvju:31": "dyutriṃśat tatkalānāṃ tu ṣaṭchatī tryadhikaṃ bhavet // 16",
    "GS41lagrvvju:32": "nāḍike dve muhūrtas tu pañcāśatpalam āḍhakam /",
    "GS41lagrvvju:33": "āḍhakāt kumbhako droṇaḥ kuṭapair vardhate tribhiḥ // 17",
    "GS41lagrvvju:34": "sasaptakaṃ bhayuk somaḥ sūryo dyūni trayodaśa /",
    "GS41lagrvvju:35": "navabhāni ca pañcāhnaḥ kāṣṭhāḥ pañcākṣarāḥ smṛtāḥ // 18",
    "GS41lagrvvju:36": "śraviṣṭhāyāṃ gaṇābhyastān prāgvilagnān vinirdiśet /",
    "GS41lagrvvju:37": "staryān māsān ṣaḍabhyastān vidyāc cāndramasān ṛtun // 19",
    "GS41lagrvvju:38": "atītaparvabhāgebhyaḥ śodhayed dviguṇāṃ tithim /",
    "GS41lagrvvju:39": "teṣu maṇḍalabhāgeṣu tithiniṣṭhāṃgato raviḥ // 20",
    "GS41lagrvvju:40": "yāḥ parvabhādānakalās tāsu saptaguṇāṃ tithim /",
    "GS41lagrvvju:41": "prakṣipet tatsamūhas tu vidyād ādānikīḥ kalāḥ // 21",
    "GS41lagrvvju:42": "yad uttarasyāyanato gataṃ syāc cheṣaṃ tu yad dakṣiṇato 'yanasya /",
    "GS41lagrvvju:43": "tad ekaṣaṣṭyā dviguṇaṃ vibhaktaṃ sadvādaśaṃ syād divasapramāṇam // 22",
    "GS41lagrvvju:44": "yad ardhaṃ dinabhāgānāṃ sadā parvaṇi parvaṇi /",
    "GS41lagrvvju:45": "ṛtuśeṣaṃ tu tad vidyāt saṃkhyāya sahaparvaṇām // 23",
    "GS41lagrvvju:46": "ity upāyasamuddeśo bhūyo 'py ahnaḥ prakalpayet /",
    "GS41lagrvvju:47": "jñeyarāśigatābhyastaṃ vibhajet jñānarāśinā // 24",
    "GS41lagrvvju:48": "agniḥ prajāpatiḥ somo rudro 'ditir bṛhaspatiḥ /",
    "GS41lagrvvju:49": "sarpāś ca pitaraś caiva bhagaś caivāryamāpi ca // 25",
    "GS41lagrvvju:50": "savitā tvaṣṭātha vāyuś cendrāgnī mitra eva ca /",
    "GS41lagrvvju:51": "indro niṛrtir āpo vai viśvedevās tathaiva ca // 26",
    "GS41lagrvvju:52": "viṣnur vasavo varuṇo 'ja ekapāt tathaiva ca /",
    "GS41lagrvvju:53": "ahirbudhnyas tathā pūṣā aśvinau yama eva ca // 27",
    "GS41lagrvvju:54": "nakṣatradevatā etā etābhir yajñakarmaṇi /",
    "GS41lagrvvju:55": "yajamānasya śāstrajñair nāma nakṣatrajaṃ smṛtam // 28",
    "GS41lagrvvju:56": "ity evaṃ māsavarṣāṇāṃ muhūrtodayaparvaṇām /",
    "GS41lagrvvju:57": "dinartvayanam āsāṅgaṃ vyākhyānaṃ lagadho 'bravīt // 29",
    "GS41lagrvvju:58": "somasūryastṛcaritaṃ lokaṃ loke ca sammatim /",
    "GS41lagrvvju:59": "somasūryastṛcaritaṃ vidvān vedavid aśnute // 30",
    "GS41lagrvvju:60": "viṣuvaṃ tadguṇaṃ dvābhyāṃ rūpahīnaṃ tu ṣaḍguṇam /",
    "GS41lagrvvju:61": "yal labdhaṃ tāni parvāṇi tathārdhaṃ sā tithir bhavet // 31",
    "GS41lagrvvju:62": "māghaśuklapravṛttasya pauṣakṛṣnasamāpinaḥ /",
    "GS41lagrvvju:63": "yugasya pañcavarṣasya kālajñānaṃ pracakṣate // 32",
    "GS41lagrvvju:64": "tṛtīyāṃ navamīṃ caiva paurṇamāsīm athāsite /",
    "GS41lagrvvju:65": "ṣaṣṭhīṃ ca viṣuvān prokto dvādaśīṃ ca samaṃ bhavet // 33",
    "GS41lagrvvju:66": "caturdaśīm upavasathas tathā bhaved yathodito dinam upaiti candramāḥ /",
    "GS41lagrvvju:67": "māghaśuklāhniko yuṅkte śraviṣṭhāyāṃ ca vārṣikīm // 34",
    "GS41lagrvvju:68": "yathā śikhā mayūrāṇāṃ nāgānāṃ maṇayo yathā /",
    "GS41lagrvvju:69": "tadvad vedāṅgaśāstrāṇāṃ jyotiṣaṃ mūrdhani sthitam // 35"
}