{
  "GSP33brsgor2u:0": "#",
  "GSP33brsgor2u:1": "atha dvitīyo 'dhyāyaḥ /\u000e#",
  "GSP33brsgor2u:2": "saccidānandarūpāya kṛṣṇāyākliṣṭakāriṇe /",
  "GSP33brsgor2u:3": "namo vedāntavedyāya gurave buddhisākṣiṇe //1//",
  "GSP33brsgor2u:4": "sāṃkhyādismṛtiyuktibhirna calito vedāntasiddhāntago nirmūlairvividhāgamairavidito vyomādijanmāpyayaḥ /",
  "GSP33brsgor2u:5": "utpattyantavivarjitaścitivapurvyāpi ca kartāṃśako liṅgena prathito 'pi nāmatanukṛttaṃ jānakīśaṃ bhaje //2//",
  "GSP33brsgor2u:6": "____________________________________________________________________________________________",
  "GSP33brsgor2u:7": "START BsRp_2,1.1.1ḥ",
  "GSP33brsgor2u:8": "____________________________________________________________________________________________",
  "GSP33brsgor2u:9": "smṛtyanavakāśadoṣaprasaṅga iti cen nānyasmṛtyanavakāśadoṣaprasaṅgāt | BBs_2,1.1 |",
  "GSP33brsgor2u:10_0": "'nāmarūpe vyākaravāṇi'iti śruternāmatanukṛdapi saṃjñāmūrtivyākartāpi liṅgaśarīropādhinā",
  "GSP33brsgor2u:10_1": "karteti aṃśa iti ca prathitaḥ prasiddho yastaṃ pratyagabhinnaṃ paramātmānaṃ mūlaprakṛtiniyantāraṃ bhaje ityarthaḥ /",
  "GSP33brsgor2u:11": "smṛtiprasaṅgātpūrvottarādhyāyayorviṣayaviṣayibhāvasaṃgatiṃ vaktuṃ vṛttaṃ kīrtayati-#",
  "GSP33brsgor2u:12": "prathame 'dhyāya iti /\u000e#",
  "GSP33brsgor2u:13": "janmādisūtramārabhya jagadutpattyādikāraṇaṃ brahmeti pratipāditaṃ,",
  "GSP33brsgor2u:14": "'śāstradṛṣṭyā tu'ityādisūtreṣu sa evādvitīyaḥ sarvātmetyuktaṃ,",
  "GSP33brsgor2u:15": "'ānumānikam'ityādinā kāraṇāntarasyāśrautatvaṃ darśitamityarthaḥ /",
  "GSP33brsgor2u:16": "evaṃ prathamādhyāyasyārthamanūdya tasmin viṣaye virodhaparihāraviṣayiṇaṃ dvitīyādhyāyasyārthaṃ pādaśaḥ saṃkṣipya kathayati-#",
  "GSP33brsgor2u:17": "idānīmiti /\u000e#",
  "GSP33brsgor2u:18": "atra prathamapāde samanvayasya sāṃkhyādismṛtiyuktibhirvirodhaparihāraḥ kriyate /",
  "GSP33brsgor2u:19": "dvitīyapāde sāṃkhyādyāgamānāṃ bhrāntimūlatvamavirodhāya kathyate /",
  "GSP33brsgor2u:20": "tṛtīyapāde prativedāntaṃ sṛṣṭiśrutīnāṃ jīvātmaśrutīnāṃ ca vyomādimahābhūtānāṃ janmalayakramādikathanenāvirodhaḥ pratipādyate /",
  "GSP33brsgor2u:21": "caturthapāde liṅgaśarīraśrutīnāmavirodha ityarthaḥ /",
  "GSP33brsgor2u:22": "ayamevārthaḥ /",
  "GSP33brsgor2u:23": "sukhabodhārthaṃ ślokena saṃgṛhītaḥ-'dvitīye smṛtitarkābhyāmavirodho 'nyaduṣṭatā /",
  "GSP33brsgor2u:24": "bhūtabhoktṛśruterliṅgaśruterapyaviruddhatā //",
  "GSP33brsgor2u:25": "'iti /",
  "GSP33brsgor2u:26": "tatrājñāte viṣaye virodhaśaṅkāsamādhyayogātsamanvayādhyāyānantaryamavirodhādhyāyasya yuktam /",
  "GSP33brsgor2u:27": "tatra prathamādhikaraṇatātparyamāha-#",
  "GSP33brsgor2u:28": "prathamamiti /\u000e#",
  "GSP33brsgor2u:29": "śraute samanvaye virodhanirāsārthatvādasya pādasya śrutiśāstrādhyāyasaṃgatayaḥ svamatasthāpanātmakatvātsarveṣāmadhikaraṇānāmetatpādasaṃgatiḥ /",
  "GSP33brsgor2u:30": "atra pūrvapakṣe smṛtivirodhāduktasamanvayāsiddhiḥ phalaṃ, siddhānte tatsiddhiriti vivekaḥ /",
  "GSP33brsgor2u:31": "tatra brahmaṇyuktavedāntasamanvayo viṣayaḥ /",
  "GSP33brsgor2u:32": "sa kiṃ sāṃkhyasmṛtyā virudhyate na veti smṛtiprāmāṇyāprāmāṇyābhyāṃ saṃdehe pūrvapakṣamāha-#",
  "GSP33brsgor2u:33": "yaduktamiti /\u000e#",
  "GSP33brsgor2u:34": "tantryante vyutpādyante tattvānyaneneti tantraṃ śāstraṃ kapiloktam,",
  "GSP33brsgor2u:35": "anyāśca pañcaśikhādibhiḥ proktāḥ,",
  "GSP33brsgor2u:36": "evaṃ sati vedāntānāmadvayabrahmasamanvaye nirarthakāḥ syurityarthaḥ /",
  "GSP33brsgor2u:37": "tāsāmapi brahmārthakakatvamastītyavirodha ityata āha-#",
  "GSP33brsgor2u:38": "tāsu hīti /\u000e#",
  "GSP33brsgor2u:39": "nanu sāṃkhyasmṛtiprāmāṇyāya pradhānavādagrahe manvādismṛtīnāmaprāmāṇyaṃ syādityāśaṅkya tāsāṃ dharme sāvakāśatvātpramāṇyaṃ syādityāha-#",
  "GSP33brsgor2u:40": "manvādīti /\u000e#",
  "GSP33brsgor2u:41": "tarhi sāṃkhyādismṛtīnāmapi dharme tātparyeṇa prāmāṇyamastu,",
  "GSP33brsgor2u:42": "tattvaṃ tu brahmaivetyavirodha ityata āha-#",
  "GSP33brsgor2u:43": "naivamiti /\u000e#",
  "GSP33brsgor2u:44": "tattve vikalpanānupapatterniravakāśasmṛtyanusāreṇa śrutivyākhyānamucitaṃ,",
  "GSP33brsgor2u:45": "sāvakāśaniravakāśayorniravakāśaṃ balīya iti nyāyādityāha-#",
  "GSP33brsgor2u:46": "tasmāditi /\u000e#",
  "GSP33brsgor2u:47": "śrutivirodhe smṛtyaprāmāṇyasyeṣṭatvātpūrvapakṣo na yukta iti śaṅkate-#",
  "GSP33brsgor2u:48": "kathamiti /\u000e#",
  "GSP33brsgor2u:49": "ye svātantryeṇa śrutyarthaṃ jñātuṃ śaknuvanti teṣāmayaṃ pūrvapakṣo na bhavet,",
  "GSP33brsgor2u:50": "sāṃkhyavṛddheṣu śraddhālūnāṃ tu bhavedityāha-#",
  "GSP33brsgor2u:51": "bhavediti /\u000e#",
  "GSP33brsgor2u:52": "teṣāmatīndriyārthajñānavattvācca tatra śraddhā syādityāha-#",
  "GSP33brsgor2u:53": "kapilaprabhṛtīnāṃ ceti /\u000e#",
  "GSP33brsgor2u:54": "'ādau yo jāyamānaṃ ca kapilaṃ janayedṛṣim /",
  "GSP33brsgor2u:55": "prasūtaṃ bibhṛyājjñānaistaṃ paśyetparameśvaram //",
  "GSP33brsgor2u:56": "'iti śrutiyojanā /",
  "GSP33brsgor2u:57": "yathā sāṃkhyasmṛtivirodhādbrahmavādastyājya iti tvayocyate tathā smṛtyantaravirodhātpradhānavādāstyājya iti mayocyata iti siddhāntayati-#",
  "GSP33brsgor2u:58": "tasya samādhiriti /\u000e#",
  "GSP33brsgor2u:59": "tasmādbrahmaṇaḥ sakāśādavyaktaṃ māyāyāṃ līnam /",
  "GSP33brsgor2u:60": "sūkṣmātmakaṃ jagaditi yāvat /",
  "GSP33brsgor2u:61": "itihāsavākyānyuktvā purāṇasaṃmatimāha-#",
  "GSP33brsgor2u:62": "ataśceti /\u000e#",
  "GSP33brsgor2u:63": "prabhavatyasmāditi prabhavo janmahetuḥ /",
  "GSP33brsgor2u:64": "pralīyate tasminniti pralayo layādhiṣṭhānam /",
  "GSP33brsgor2u:65": "tasmāt karturīśvarāt kāyā brahmādayaḥ prabhavanti /",
  "GSP33brsgor2u:66": "sa eva mūlamupādānam /",
  "GSP33brsgor2u:67": "kiṃ pariṇāmi, na, śāśvatikaḥ kūṭasthaḥ /",
  "GSP33brsgor2u:68": "ataḥ sa nitya ityarthaḥ /",
  "GSP33brsgor2u:69": "nanu śrutivirodhaḥ kimiti nokta ityata āha-#",
  "GSP33brsgor2u:70": "smṛtibaleneti /\u000e#",
  "GSP33brsgor2u:71": "smṛtīnāṃ mitho virodhe kathaṃ tattvanirṇayaḥ, tatrāha-#",
  "GSP33brsgor2u:72": "darśitaṃ tviti /\u000e#",
  "GSP33brsgor2u:73": "śrutibhireva tattvanirṇaya ityarthaḥ /",
  "GSP33brsgor2u:74": "smṛtīnāṃ kā gatirityata āha-#",
  "GSP33brsgor2u:75": "vipratipattau ceti /\u000e#",
  "GSP33brsgor2u:76": "vastutattve smṛtīnāṃ mitho virodhe vastuni vikalpāyogāt kḷptaśrutimūlāḥ smṛtayaḥ pramāṇaṃ,",
  "GSP33brsgor2u:77": "itarāstu kalpyaśrutimūlā na pramāṇamityarthaḥ /",
  "GSP33brsgor2u:78": "kḷptaśrutivirodhe smṛtirna pramāṇamityatraḥ jaiminīyanyāyamāha-#",
  "GSP33brsgor2u:79": "taduktamiti /\u000e#",
  "GSP33brsgor2u:80": "'audumbarīṃ spṛṣṭvodgāyet'iti pratyakṣaśrutiviruddhā 'sā sarvā veṣṭayitavyā'iti smṛtirmānaṃ na veti saṃdehe,",
  "GSP33brsgor2u:81": "mūlaśrutyanumānānmānamiti prāpte siddhāntaḥ-kḷptaśrutivirodhe smṛtiprāmāṇyamanapekṣamapekṣāśūnyam /",
  "GSP33brsgor2u:82": "heyamiti yāvat /",
  "GSP33brsgor2u:83": "hi yato 'sati virodhe śrutyanumānaṃ bhavati,",
  "GSP33brsgor2u:84": "atra tu virodhe sati śrutyanumānāyogānmūlābhāvāt sarvaveṣṭanasmṛtirapramāṇamityarthaḥ /",
  "GSP33brsgor2u:85": "astu sāṃkhyasmṛtiḥ pratyakṣamūletyata āha-#",
  "GSP33brsgor2u:86": "na ceti /\u000e#",
  "GSP33brsgor2u:87": "yogināṃ siddhimahimnātīndriyajñānaṃ saṃbhāvayituṃ śakyamiti śaṅkyate-#",
  "GSP33brsgor2u:88": "śakyamiti /\u000e#",
  "GSP33brsgor2u:89": "kapilādibhiḥ kilādau vedaprāmāṇyaṃ niścitya tadarthasya dharmasyānuṣṭhānena siddhiḥ saṃpāditā,",
  "GSP33brsgor2u:90": "tayā siddhyā praṇītasmṛtyanusāreṇānādiśrutipīḍā na yuktopajīvyavirodhāditi pariharati-#",
  "GSP33brsgor2u:91": "na /",
  "GSP33brsgor2u:92": "siddherapīti /",
  "GSP33brsgor2u:93": "atiśaṅkitumiti /\u000e#",
  "GSP33brsgor2u:94": "śrutīnāṃ mukhyārthamatikramyopacaritārthatvaṃ śaṅkituṃ na śakyata ityarthaḥ /",
  "GSP33brsgor2u:95": "svataḥsiddhervedo nopajīvya iticet na /",
  "GSP33brsgor2u:96": "anīśvarasya svataḥsiddhau mānābhāvāt /",
  "GSP33brsgor2u:97": "aṅgīkṛtyāpyāha-#",
  "GSP33brsgor2u:98": "siddheti /\u000e#",
  "GSP33brsgor2u:99": "siddhānāṃ vacanamāśritya vedārthakalpanāyāmapi siddhoktīnāṃ mitho virodhe śrutyāśritamanvādyuktibhireva vedārthanirṇayo yukta ityarthaḥ /",
  "GSP33brsgor2u:100": "śrutirūpāśrayaṃ vinā siddhoktimātraṃ na tattvanirṇayakāraṇamityakṣarārthaḥ /",
  "GSP33brsgor2u:101": "nanu mandamateḥ sāṃkhyasmṛtau śraddhā bhavati tasya matirvedāntamārge kathamāneyetyata āha-#",
  "GSP33brsgor2u:102": "paratantretyādinā /\u000e#",
  "GSP33brsgor2u:103": "nanu śrutyā kapilasya sarvajñatvoktestanmate śraddhā durvāretyata āha-#",
  "GSP33brsgor2u:104": "yā tviti /\u000e#",
  "GSP33brsgor2u:105": "kapilaśabdamātreṇa sāṃkhyakartā śrauta iti bhrāntirayuktā, tasya dvaitavādinaḥ sarvajñatvāyogāt /",
  "GSP33brsgor2u:106": "atra ca sarvajñānasaṃbhṛtatvena śrutaḥ kapilo vāsudevāṃśa eva /",
  "GSP33brsgor2u:107": "sa hi sarvātmatvajñānaṃ vaidikaṃ sāṃkhyamupadiśatīti sarvajña iti bhāvaḥ /",
  "GSP33brsgor2u:108": "prataptuḥ pradāhakasya /",
  "GSP33brsgor2u:109": "kiñca yaḥ kapilaṃ jñānairbibharti tamīśvaraṃ paśyediti vidhīyate,",
  "GSP33brsgor2u:110": "tathā cānyārthasya īśvarapratipattiśeṣasya kapilasarvajñatvasya darśanamanuvādastasya mānāntareṇa prāptiśūnyasya svārthasādhakatvāyogānnānuvādamātrātsarvajñātvaprasiddhirityāha-#",
  "GSP33brsgor2u:111": "anyārtheti /\u000e#",
  "GSP33brsgor2u:112": "dvaitavādinaḥ kapilasya śrautatvaṃ nirasya brahmavādino manoḥ śrautatvamāha-#",
  "GSP33brsgor2u:113": "bhavati ceti /\u000e#",
  "GSP33brsgor2u:114": "itihāse 'pi kāpilamatanindāpūrvakamadvaitaṃ darśitamityāha-#",
  "GSP33brsgor2u:115": "mahābhārate 'pīti /\u000e#",
  "GSP33brsgor2u:116": "puruṣā ātmānaḥ kiṃ vastuto bhinnā uta sarvadṛśyānāṃ pratyagātmaḥ eka iti vimarśārthaḥ /",
  "GSP33brsgor2u:117": "bahūnāṃ puruṣākārāṇāṃ dehānāṃ yathaikā yonirupādānaṃ pṛthvī tathā taṃ puruṣamātmānaṃ viśvaṃ sarvopādānatvena sarvātmakaṃ sarvajñātvādiguṇaiḥ saṃpannaṃ kathayiṣyāmi /",
  "GSP33brsgor2u:118": "viśve sarve lokaprasiddhā devatiryaṅmanuṣyādīnāṃ mūrdhāno 'syaiveti viśvamūrdhā,",
  "GSP33brsgor2u:119": "ekasyaiva sarvakṣetreṣu pratibimbabhāvena praviṣṭatvāt /",
  "GSP33brsgor2u:120": "evaṃ viśvayujatvādiyojanā /",
  "GSP33brsgor2u:121": "sarvabhūteṣvekaścaratyavagacchati /",
  "GSP33brsgor2u:122": "sarvatra ityarthaḥ /",
  "GSP33brsgor2u:123": "svairacārī svatantraḥ /",
  "GSP33brsgor2u:124": "nāsya niyantā kaścidasti /",
  "GSP33brsgor2u:125": "sarveśvara ityarthaḥ /",
  "GSP33brsgor2u:126": "#",
  "GSP33brsgor2u:127": "yathāsukhamiti /\u000e#",
  "GSP33brsgor2u:128": "viśokānandasvarūpa iti yāvat /",
  "GSP33brsgor2u:129": "kāpilatantrasya vedamūlasmṛtivirodhamuktvā sākṣādvedavirodhamāha-#",
  "GSP33brsgor2u:130": "śrutiśceti /\u000e#",
  "GSP33brsgor2u:131": "yasmiñjñānakāle kevalaṃ svatantraprakṛtikalpanayaiva vedaviruddhaṃ na kintvātmabhedakalpanayāpīti siddhamiti saṃbandhaḥ /",
  "GSP33brsgor2u:132": "smṛtivirodhe vedasyaivāprāmāṇyaṃ kiṃ na syādityata āha-#",
  "GSP33brsgor2u:133": "vedasya hīti /\u000e#",
  "GSP33brsgor2u:134": "vedasya pramāṇyaṃ svataḥsiddhamapauruṣeyatvāt /",
  "GSP33brsgor2u:135": "pauruṣeyavākyānāṃ svārthasmṛtitanmūlānubhavayoḥ kalpanayā pramāṇyaṃ jñeyamiti vyavahitaṃ parataḥprāmāṇyamiti viprakarṣaḥ /",
  "GSP33brsgor2u:136": "śrutismṛtyorviśeṣa ityakṣarārthaḥ /",
  "GSP33brsgor2u:137": "samayorvirodhe hi niravakāśena sāvakāśaṃ bādhyam /",
  "GSP33brsgor2u:138": "iha svataḥparataḥpramāṇyayorvaiṣamyājjhaṭiti niścitaprāmāṇyena cānupasaṃjātavirodhinā vedavākyena viruddhasmṛtereva bādha iti bhāvaḥ /",
  "GSP33brsgor2u:139": "#",
  "GSP33brsgor2u:140": "tasmāditi /\u000e#",
  "GSP33brsgor2u:141": "viśeṣādityarthaḥ /",
  "GSP33brsgor2u:142": "bhrāntimūlatvasaṃbhavāditi bhāvaḥ //1//",
  "GSP33brsgor2u:143": "END BsRp_2,1.1.1",
  "GSP33brsgor2u:144": "____________________________________________________________________________________________",
  "GSP33brsgor2u:145": "START BsRp_2,1.1.2ḥ",
  "GSP33brsgor2u:146": "itareṣāṃ cānupalabdheḥ | BBs_2,1.2 |",
  "GSP33brsgor2u:147": "mahadahaṅkārau tāvadaprasiddhau,",
  "GSP33brsgor2u:148": "ahaṅkāraprakṛtikatvena tanmātrāṇyapyaprasiddhāni smartuṃ na śakyanta ityāha-#",
  "GSP33brsgor2u:149": "itareṣāṃ ceti /\u000e#",
  "GSP33brsgor2u:150": "nanu 'mahataḥ paramavyaktam'itiśrutiprasiddhāni mahadādīnītyata āha-#",
  "GSP33brsgor2u:151": "yadapīti /\u000e#",
  "GSP33brsgor2u:152": "sūtratātparyamāha-#",
  "GSP33brsgor2u:153": "kāryeti /\u000e#",
  "GSP33brsgor2u:154": "sāṃkhyasmṛtermahadādiṣviva pradhāne 'pi prāmāṇyaṃ neti niścīyata ityarthaḥ /",
  "GSP33brsgor2u:155": "sāṃkhyasmṛterbādhe 'pi taduktayuktīnāṃ kathaṃ bādha ityata āha-#",
  "GSP33brsgor2u:156": "tarketi //2//\u000e#",
  "GSP33brsgor2u:157": "END BsRp_2,1.1.2",
  "GSP33brsgor2u:158": "____________________________________________________________________________________________",
  "GSP33brsgor2u:159": "START BsRp_2,1.2.3ḥ",
  "GSP33brsgor2u:160": "etena yogaḥ pratyuktaḥ | BBs_2,1.3 |",
  "GSP33brsgor2u:161": "brahmaṇyuktasamanvayaḥ pradhānavādiyogasmṛtyā virudhyate na veti saṃdehe pūrvanyāyamatidiśati-#",
  "GSP33brsgor2u:162": "etena yogaḥ pratyuktaḥ /\u000e#",
  "GSP33brsgor2u:163": "atideśatvātpūrvavatsaṃgatyādikaṃ draṣṭavyam /",
  "GSP33brsgor2u:164": "pūrvatrānuktanirāsaṃ pūrvapakṣamāha-#",
  "GSP33brsgor2u:165": "astihyatreti /\u000e#",
  "GSP33brsgor2u:166": "nididhyāsanaṃ yogaḥ /",
  "GSP33brsgor2u:167": "trīṇi urogrīvāśirāṃsyunnatāni yasmiñśarīre tantryunnatam trirunnatamitipāṭhaścecchāndasaḥ /",
  "GSP33brsgor2u:168": "yuñjīteti śeṣaḥ /",
  "GSP33brsgor2u:169": "na kevalaṃ yoge vidhiḥ kintu yogasya jñāpakānyarthavādavākyānyapi santītyāha-#",
  "GSP33brsgor2u:170": "liṅgāni ceti /\u000e#",
  "GSP33brsgor2u:171": "tāṃ pūrvoktāṃ dhāraṇāṃ yogavido yogaṃ paramaṃ tapa iti manyante /",
  "GSP33brsgor2u:172": "uktāmetāṃ brahmavidyāṃ yogividhiṃ dhyānaprakāraṃ ca mṛtyuprasādānnaciketā labdhā brahma prāpta iti saṃbandhaḥ /",
  "GSP33brsgor2u:173": "yodasmṛtiḥ pradhānāditattvāṃśe 'pi pramāṇatvena svīkāryāṃ /",
  "GSP33brsgor2u:174": "saṃpratipannaḥ prāmāṇikor'thaikadeśo yogarūpo yasyāstattvādityarthaḥ /",
  "GSP33brsgor2u:175": "'aṣṭakāḥ kartavyāḥ' 'gururanugantavyaḥ'ityādismṛtīnāṃ vedāviruddhārthakatvānmūlaśrutyanumānena prāmāṇyamuktaṃ pramāṇalakṣaṇe /",
  "GSP33brsgor2u:176": "evaṃ yogasmṛteryoge prāmāṇyāttattvāṃśe 'pi prāmāṇyamiti pūrvapakṣamanūdya siddhāntayati-#",
  "GSP33brsgor2u:177": "iyamiti /\u000e#",
  "GSP33brsgor2u:178": "nanu bauddhādismṛtayo 'tra kimiti na nirākṛtā ityata āha-#",
  "GSP33brsgor2u:179": "satīṣvapīti /\u000e#",
  "GSP33brsgor2u:180": "tāsāṃ pratārakatvena prasiddhatvādaśiṣṭaiḥ paśuprāyairgṛhītatvādvedabāhyatvāccātropekṣeti bhāvaḥ /",
  "GSP33brsgor2u:181": "#",
  "GSP33brsgor2u:182": "tatkāraṇamiti /\u000e#",
  "GSP33brsgor2u:183": "teṣāṃ prakṛtānāṃ kāmānāṃ kāraṇaṃ sāṃkhyayogābhyāṃ vivekadhyānābhyāmabhipannaṃ pratyaktayā prāptaṃ devaṃ jñātvā sarvapāśairavidyādibhirmucyata ityarthaḥ /",
  "GSP33brsgor2u:184": "samūlatve smṛtidvayasya nirāsaḥ kimiti kṛta ityata āha-#",
  "GSP33brsgor2u:185": "nirākaraṇaṃ tviti /\u000e#",
  "GSP33brsgor2u:186": "iti hetoḥ /",
  "GSP33brsgor2u:187": "kṛtamiti śeṣaḥ /",
  "GSP33brsgor2u:188": "#",
  "GSP33brsgor2u:189": "pratyāsatteriti /\u000e#",
  "GSP33brsgor2u:190": "śrutisthasāṃkhyayogaśabdayoḥ sajātīyaśrutyarthagrāhitvāditi yāvat /",
  "GSP33brsgor2u:191": "kiṃ sarvāṃśeṣu smṛtyaprāmāṇyaṃ, netyāha-#",
  "GSP33brsgor2u:192": "yena tvaṃśeneti /\u000e#",
  "GSP33brsgor2u:193": "brahmavādasya kaṇabhakṣādibhirvirodhamāśaṅkyātidiśati-#",
  "GSP33brsgor2u:194": "eteneti /\u000e#",
  "GSP33brsgor2u:195": "śrutivirodhenetyarthaḥ /",
  "GSP33brsgor2u:196": "upakārakabādho na yukta ityāśaṅkya yoṃ'śa upakārakaḥ sa na bādhyaḥ kintu tattvāṃśa ityāha-#",
  "GSP33brsgor2u:197": "tānyapīti /\u000e#",
  "GSP33brsgor2u:198": "tarko 'numānaṃ,",
  "GSP33brsgor2u:199": "tadanugrāhiko yuktirupapattiḥ //3//",
  "GSP33brsgor2u:200": "END BsRp_2,1.2.3",
  "GSP33brsgor2u:201": "____________________________________________________________________________________________",
  "GSP33brsgor2u:202": "START BsRp_2,1.3.4ḥ",
  "GSP33brsgor2u:203": "na vilakṣaṇatvād asya tathātvaṃ ca śabdāt | BBs_2,1.4 |",
  "GSP33brsgor2u:204": "smṛtīnāmaprāmāṇyāttābhiḥ samanvayasya na virodha iti siddhāntalakṣaṇatvādvṛttānuvādenāsyādhikaraṇasya tātparyamāha-#",
  "GSP33brsgor2u:205": "brahmāsyeti /\u000e#",
  "GSP33brsgor2u:206": "pūrvapakṣamākṣipati-#",
  "GSP33brsgor2u:207": "kutaḥpunariti /\u000e#",
  "GSP33brsgor2u:208": "anavakāśe hetumāha-#",
  "GSP33brsgor2u:209": "nanu dharma iveti /\u000e#",
  "GSP33brsgor2u:210": "mānāntarānapekṣe vedaikasamadhigamye brahmaṇyanumānātmakatarkasyāpraveśaḥ /",
  "GSP33brsgor2u:211": "tenākṣepasyānavakāśo bhinnaviṣayatvāttarkavedayorityarthaḥ /",
  "GSP33brsgor2u:212": "siddhasya mānāntaragamyatvādekaviṣayatvādvirodha iti pūrvapakṣaṃ samarthayate-#",
  "GSP33brsgor2u:213": "bhavedayamiti /\u000e#",
  "GSP33brsgor2u:214": "avaṣṭambho dṛṣṭāntaḥ /",
  "GSP33brsgor2u:215": "nanvekaviṣayatvena virodhe 'pi śrutivirodhānmānāntarameva bādhyatāmityata āha-#",
  "GSP33brsgor2u:216": "yathā ceti /\u000e#",
  "GSP33brsgor2u:217": "prabalaśrutyā durbalaśrutibādhavanniravakāśamānāntareṇa lakṣaṇāvṛttyā sāvakāśaśrutinayanaṃ yuktamityarthaḥ /",
  "GSP33brsgor2u:218": "kiñca brahmasākṣātkārasya mokṣahetutve pradhānasyāntaraṅgaṃ tarkastasyāparokṣadṛṣṭāntagocaratvena pradhānavadaparokṣārthaviṣayatvāt /",
  "GSP33brsgor2u:219": "śabdastu parokṣārthakatvādbahiraṅgamatastarkeṇa bādhya ityāha-#",
  "GSP33brsgor2u:220": "dṛṣṭeti /\u000e#",
  "GSP33brsgor2u:221": "aitihyamātreṇa /",
  "GSP33brsgor2u:222": "parokṣatayeti yāvat /",
  "GSP33brsgor2u:223": "anubhavasya prādhānyaṃ darśayati-#",
  "GSP33brsgor2u:224": "anubhavāvasānaṃ ceti /\u000e#",
  "GSP33brsgor2u:225": "'naiṣā tarkeṇa matiḥ'ityarthavādena tarkasya niṣedhamāśaṅkya vidhivirodhānmaivamityāha-#",
  "GSP33brsgor2u:226": "śrutirapīti /\u000e#",
  "GSP33brsgor2u:227": "evaṃ pūrvapakṣaṃ saṃbhāvya cetanabrahmakāraṇavādivedāntasamanvayaḥ,",
  "GSP33brsgor2u:228": "kṣityādikaṃ na cetanaprakṛtikaṃ,",
  "GSP33brsgor2u:229": "kāryadravyatvāt,",
  "GSP33brsgor2u:230": "ghaṭavaditi sāṃkhyayoganyāyena virudhyate na veti saṃdehe smṛtermūlābhāvāddurbalatve 'pyanumānasya vyāptimūlatvena prābalyāttena virudhyata iti pratyudāharaṇena pūrvapakṣayati-#",
  "GSP33brsgor2u:231": "na vilakṣaṇatvāditi /\u000e#",
  "GSP33brsgor2u:232": "pūrvottarapakṣayoḥ samanvayāsiddhi, tatsiddhiśceti pūrvavatphalam /",
  "GSP33brsgor2u:233": "jaganna brahmaprakṛtikaṃ,",
  "GSP33brsgor2u:234": "tadvilakṣaṇatvāt,",
  "GSP33brsgor2u:235": "yadyadvilakṣaṇaṃ tanna tatprakṛtikaṃ,",
  "GSP33brsgor2u:236": "yathā mṛdvilakṣaṇā rucakādaya ityarthaḥ /",
  "GSP33brsgor2u:237": "sukhaduḥkhamohāḥ sattvarajastamāṃsi /",
  "GSP33brsgor2u:238": "tathā ca jagat sukhaduḥkhamohātmakaṃ sāmānyaprakṛtikaṃ,",
  "GSP33brsgor2u:239": "tadanvitatvāt,",
  "GSP33brsgor2u:240": "yaditthaṃ tattathā yathā mṛdanvitā ghaṭādaya ityāha-#",
  "GSP33brsgor2u:241": "mṛdaiveti /\u000e#",
  "GSP33brsgor2u:242": "vilakṣaṇatvaṃ sādhayati-#",
  "GSP33brsgor2u:243": "brahmavilakṣaṇatvaṃ ceti /\u000e#",
  "GSP33brsgor2u:244": "yathā hi eka eva strīpiṇḍaḥ patisapatnyupapatīnāṃ prītiparitāpaviṣādādīnkaroti,",
  "GSP33brsgor2u:245": "evamanye 'pi bhāvā draṣṭavyāḥ /",
  "GSP33brsgor2u:246": "tatra prītiḥ sukhaṃ, paritāpaḥ śokaḥ, viṣādo bhramaḥ, ādipadādrāgādigrahaḥ /",
  "GSP33brsgor2u:247": "ubhayoścetanatvena sāmyādupakāryopakārakabhāvo na syādityayuktaṃ,",
  "GSP33brsgor2u:248": "svāmibhṛtyayorvyabhicārāditi śaṅkate-#",
  "GSP33brsgor2u:249": "nanu cetanamapīti /\u000e#",
  "GSP33brsgor2u:250": "bhṛtyadehasyaiva svāmicetanopakārakatvānna vyabhicāra ityāha-#",
  "GSP33brsgor2u:251": "netyādinā /\u000e#",
  "GSP33brsgor2u:252": "utkarṣāpakarṣaśūnyatvāccetanānāṃ mitho nopakārakatvamityāha-#",
  "GSP33brsgor2u:253": "niratiśayā iti /\u000e#",
  "GSP33brsgor2u:254": "tasmādupakārakatvāt /",
  "GSP33brsgor2u:255": "śrutacetanaprakṛtikatvabalena jagaccetanamevetyekadeśimatamutthāpayati-#",
  "GSP33brsgor2u:256": "yo 'pīti /\u000e#",
  "GSP33brsgor2u:257": "ghaṭādeścetanatvamanupalabdhibādhitamityata āha-#",
  "GSP33brsgor2u:258": "avibhāvanaṃ tviti /\u000e#",
  "GSP33brsgor2u:259": "antaḥkaraṇānyapariṇāmatvātsato 'pi caitanyasyānupalabdhirityartha /",
  "GSP33brsgor2u:260": "antaḥkaraṇādanyasya vṛttyuparāgadaśāyāmeva caitanyābhivyaktirnānyadeti bhāvaḥ /",
  "GSP33brsgor2u:261": "vṛttyabhāve caitanyānabhivyaktau dṛṣṭāntaḥ-#",
  "GSP33brsgor2u:262": "yatheti /\u000e#",
  "GSP33brsgor2u:263": "ātmānātmanoścetanatve svasvāmibhāvaḥ kuta ityata āha-#",
  "GSP33brsgor2u:264": "etasmādeveti /\u000e#",
  "GSP33brsgor2u:265": "sāmye 'pi prātisvikasvarūpaviśeṣāt śeṣitve dṛṣṭāntaḥ-#",
  "GSP33brsgor2u:266": "yathā ceti /\u000e#",
  "GSP33brsgor2u:267": "cetanācetanabhedaḥ kathamityata āha-#",
  "GSP33brsgor2u:268": "pravibhāgeti /\u000e#",
  "GSP33brsgor2u:269": "caitanyābhivyaktyanabhivyaktibhyāmityarthaḥ /",
  "GSP33brsgor2u:270": "sarvasya cetanatvamekadeśyuktamaṅgīkṛtya sāṃkhyaḥ pariharati-#",
  "GSP33brsgor2u:271": "tenāpi kathañciditi /\u000e#",
  "GSP33brsgor2u:272": "aṅgīkāraṃ tyaktvā sūtraśeṣeṇa pariharati-#",
  "GSP33brsgor2u:273": "na cetyādinā /\u000e#",
  "GSP33brsgor2u:274": "itaraccetanācetanatvarūpam /",
  "GSP33brsgor2u:275": "vailakṣaṇyaṃ tathātvaśabdārthaḥ /",
  "GSP33brsgor2u:276": "śrutārthāpattiḥ śabdena bādhyeti bhāvaḥ //4//",
  "GSP33brsgor2u:277": "END BsRp_2,1.3.4",
  "GSP33brsgor2u:278": "____________________________________________________________________________________________",
  "GSP33brsgor2u:279": "START BsRp_2,1.3.5ḥ",
  "GSP33brsgor2u:280": "abhimānivyapadeśas tu viśeṣānugatibhyām | BBs_2,1.5 |",
  "GSP33brsgor2u:281": "śrutisāhāyyānna bādhyetyuttarasūtravyāvartyaṃ śaṅkate-#",
  "GSP33brsgor2u:282": "nanviti /\u000e#",
  "GSP33brsgor2u:283": "mṛdādīnāṃ vaktṛtvādiśrutestadabhimāniviṣayatvāt,",
  "GSP33brsgor2u:284": "tathā 'vijñānaṃ cāvijñānaṃ ca'iti cetanācetanavibhāgaśabdasyopacaritārthatvaṃ na yuktamiti sāṃkhyaḥ samādhatte-#",
  "GSP33brsgor2u:285": "abhimānīti /\u000e#",
  "GSP33brsgor2u:286": "saṃvadanaṃ vivādaḥ /",
  "GSP33brsgor2u:287": "na bhūtamātramindriyamātraṃ vā cetanatvena vyapadiśyate /",
  "GSP33brsgor2u:288": "lokavedaprasiddhavibhāgabādhāyogādityarthaḥ /",
  "GSP33brsgor2u:289": "viśeṣapadasyārthāntaramāha-#",
  "GSP33brsgor2u:290": "api ceti /\u000e#",
  "GSP33brsgor2u:291": "ahaṃśreyase svasvaśreṣṭhatvāya prāṇā vivadamānā ityuktaprāṇānāṃ cetanavācidevatāpadena viśeṣitatvāt prāṇādipadairabhimānivyapadeśa ityarthaḥ /",
  "GSP33brsgor2u:292": "prāṇe niḥśreyasaṃ śraiṣṭhyaṃ viditvā prāṇādhīnā jātā ityarthaḥ /",
  "GSP33brsgor2u:293": "anugatiṃ bahudhā vyācaṣṭe-#",
  "GSP33brsgor2u:294": "anugatāśceti /\u000e#",
  "GSP33brsgor2u:295": "tasmai prāṇāya, baliharaṇaṃ vāgādibhiḥ svīyavasiṣṭhatvādiguṇasamarpaṇaṃ kṛtam /",
  "GSP33brsgor2u:296": "tejaādināmīkṣaṇaṃ tvayaivekṣatyadhikaraṇe cetananiṣṭhatayā vyākhyātaṃ draṣṭavyamityarthaḥ /",
  "GSP33brsgor2u:297": "yasmānnāsti jagataścetanatvaṃ tasmāditi pūrvapakṣopasaṃhāraḥ //5//",
  "GSP33brsgor2u:298": "END BsRp_2,1.3.5",
  "GSP33brsgor2u:299": "____________________________________________________________________________________________",
  "GSP33brsgor2u:300": "START BsRp_2,1.3.6ḥ",
  "GSP33brsgor2u:301": "dṛśyate tu | BBs_2,1.6 |",
  "GSP33brsgor2u:302": "kiṃ yatkiñcidvailakṣaṇyaṃ hetuḥ, bahuvailakṣaṇyaṃ vā /",
  "GSP33brsgor2u:303": "ādye vyabhicāramāha-#",
  "GSP33brsgor2u:304": "nāyamekāntaḥ /",
  "GSP33brsgor2u:305": "dṛśyate hīti /\u000e#",
  "GSP33brsgor2u:306": "hetorasattvānna vyabhicāra iti śaṅkate-#",
  "GSP33brsgor2u:307": "nanviti /\u000e#",
  "GSP33brsgor2u:308": "yatkiñcidvailakṣaṇyamastīti vyabhicāra ityāha-#",
  "GSP33brsgor2u:309": "ucyata iti /\u000e#",
  "GSP33brsgor2u:310": "śarīrasya keśādīnāṃ ca prāṇitvāprāṇitvarūpaṃ vailakṣaṇyamastītyarthaḥ /",
  "GSP33brsgor2u:311": "dvitīye 'pi tatraiva vyabhicāramāha-#",
  "GSP33brsgor2u:312": "mahāniti /\u000e#",
  "GSP33brsgor2u:313": "pariṇāmikaḥ /",
  "GSP33brsgor2u:314": "keśādīnāṃ svagatapariṇāmātmaka ityarthaḥ /",
  "GSP33brsgor2u:315": "kiñca yayoḥ prakṛtivikārabhāvastayoḥ sādṛśyaṃ vadatā vaktavyaṃ kimātyantikaṃ yatkiñcidveti /",
  "GSP33brsgor2u:316": "ādye doṣamāha-#",
  "GSP33brsgor2u:317": "atyanteti /\u000e#",
  "GSP33brsgor2u:318": "dvitīyamāśaṅkya brahmajagatorapi tatsattvātprakṛtivikṛtitvasiddhirityāha-#",
  "GSP33brsgor2u:319": "athetyādinā /\u000e#",
  "GSP33brsgor2u:320": "vilakṣaṇatvaṃ vikalpya dūṣaṇāntaramāha-#",
  "GSP33brsgor2u:321": "vilakṣaṇatvenetyādinā /\u000e#",
  "GSP33brsgor2u:322": "jagati samastasya brahmasvabhāvasya cetanatvāderananuvartanānna brahmakāryamiti pakṣe sarvasāmye prakṛtivikāratvamityuktaṃ syāt,",
  "GSP33brsgor2u:323": "tadasaṃgatamityāha-#",
  "GSP33brsgor2u:324": "prathama iti /",
  "GSP33brsgor2u:325": "tṛtīye tu dṛṣṭāntābhāva iti /\u000e#",
  "GSP33brsgor2u:326": "naca jaganna brahmaprakṛtikamacetanatvādavidyāvaditi dṛṣṭānto 'stīti vācyaṃ, anāditvasyopādhitvāt /",
  "GSP33brsgor2u:327": "naca dhvaṃse sādhyāvyāpakatā,",
  "GSP33brsgor2u:328": "tasyāpi kāryasaṃskārātmakasya bhāvatvena brahmaprakṛtikatvādabhāvatvāgrahe cānādibhāvatvasyopādhitvāditi /",
  "GSP33brsgor2u:329": "saṃprati kalpatrayasādhāraṇaṃ doṣamāha-#",
  "GSP33brsgor2u:330": "āgameti /\u000e#",
  "GSP33brsgor2u:331": "pūrvoktamanūdya brahmaṇaḥ śuṣkatarkaviṣayatvāsaṃbhavānna tarkeṇākṣepa ityāha-#",
  "GSP33brsgor2u:332": "yattūktamityādinā /\u000e#",
  "GSP33brsgor2u:333": "liṅgasādṛśyapadapravṛttinimittānāmabhāvādanumānopamānaśabdānāmagocaraḥ /",
  "GSP33brsgor2u:334": "brahma lakṣaṇayā vedaikavedyamityarthaḥ /",
  "GSP33brsgor2u:335": "eṣā brahmaṇi matistarkeṇa svatantreṇa nāpaneyā na saṃpādanīyā /",
  "GSP33brsgor2u:336": "yadvā kutarkeṇa na bādhanīyā /",
  "GSP33brsgor2u:337": "kutārkikādanyenaiva vedavidācāryeṇa proktā matiḥ sujñānāyānubhavāya phalāya bhavati /",
  "GSP33brsgor2u:338": "he preṣṭha, priyatameti naciketasaṃ prati mṛtyorvacanam /",
  "GSP33brsgor2u:339": "iyaṃ vividhā sṛṣṭiryataḥ ā samantādbabhūva taṃ ko addhā sākṣādveda /",
  "GSP33brsgor2u:340": "tiṣṭhatu vedanaṃ, ka iha loke taṃ pravocat prāvocat /",
  "GSP33brsgor2u:341": "chāndaso dīrghalopaḥ /",
  "GSP33brsgor2u:342": "yathāvadvaktāpi nāstītyarthaḥ /",
  "GSP33brsgor2u:343": "prabhavaṃ janma na viduḥ mama sarvāditvena janmābhāvāt /",
  "GSP33brsgor2u:344": "miṣeṇa mananavidhivyājena /",
  "GSP33brsgor2u:345": "śuṣkaḥ śrutyanapekṣaḥ /",
  "GSP33brsgor2u:346": "śrutyā tattve niścite satyanu paścāt puruṣadoṣasyāsaṃbhāvanādernirāsāya gṛhītaḥ śrutyanugṛhītaḥ /",
  "GSP33brsgor2u:347": "tamāha-#",
  "GSP33brsgor2u:348": "svapnānteti /\u000e#",
  "GSP33brsgor2u:349": "jīvasyāvasthāvato dehādiprapañcayuktasya niṣprapañcabrahmaikyamasaṃbhavi,",
  "GSP33brsgor2u:350": "dvaitagrāhiprāmāṇavirodhādbrahmaṇaścādvitīyatvamayuktamityevaṃ śrautārthāsaṃbhāvanāyāṃ,",
  "GSP33brsgor2u:351_0": "tannirāsāya sarvasvāsvasthāsvātmano 'nugatasya vyabhicāriṇībhiravasthābhirananvāgatatvamasaṃspṛṣṭatvamavasthānāṃ",
  "GSP33brsgor2u:351_1": "svābhāvikatve brahmyauṣṇāvadātmavyabhicārāyogāt suṣuptau prapañcabhrāntyabhāve 'satā",
  "GSP33brsgor2u:351_2": "somya'ityuktābhedadarśanānniṣprapañcabrahmaikyasaṃbhavaḥ,",
  "GSP33brsgor2u:352": "yathā ghaṭādayo mṛdabhinnāstathā jagadbrahmābhinnaṃ tajjatvādityādistarka āśrīyata ityarthaḥ /",
  "GSP33brsgor2u:353": "ito 'nyādṛśatarkasyātra brahmaṇyapraveśādasya cānukūlatvānna tarkeṇākṣepāvakāśa iti bhāvaḥ /",
  "GSP33brsgor2u:354": "brahmaṇi śuṣkatarkasyāpraveśaḥ /",
  "GSP33brsgor2u:355": "sūtrasaṃmata ityāha-#",
  "GSP33brsgor2u:356": "tarkāpratiṣṭhānāditi /\u000e#",
  "GSP33brsgor2u:357": "vipralambhakatvamapramāpakatvam /",
  "GSP33brsgor2u:358": "yaduktaṃ ekadeśinā sarvasya jagataścetanatvoktau vibhāgaśrutyanupapattiriti dūṣaṇaṃ sāṃkhyena /",
  "GSP33brsgor2u:359": "tanna /",
  "GSP33brsgor2u:360": "tatra tenaikadeśinā vibhāgaśruteścaitanyābhivyaktyanabhivyaktibhyāṃ yojayituṃ śakyatvāt /",
  "GSP33brsgor2u:361": "sāṃkhyasya tvidaṃ dūṣaṇaṃ vajralepāyate,",
  "GSP33brsgor2u:362": "pradhānakāryatve sarvasyācetanatvena cetanācetanakāryavibhāgāsaṃbhavādityāha-#",
  "GSP33brsgor2u:363": "yo 'pītyādinā /\u000e#",
  "GSP33brsgor2u:364": "siddhānte cetanācetanavailakṣaṇyāṅgīkāre kathaṃ brahmaṇaḥ prakṛtitvamityata āha-#",
  "GSP33brsgor2u:365": "pratyuktatvāditi /\u000e#",
  "GSP33brsgor2u:366": "aprayojakatvavyabhicārābhyāṃ nirastatvādityarthaḥ //6//",
  "GSP33brsgor2u:367": "END BsRp_2,1.3.6",
  "GSP33brsgor2u:368": "____________________________________________________________________________________________",
  "GSP33brsgor2u:369": "START BsRp_2,1.3.7ḥ",
  "GSP33brsgor2u:370": "asad iti cen na pratiṣedhamātratvāt | BBs_2,1.7 |",
  "GSP33brsgor2u:371": "kāryamutpatteḥ prāgasadeva syāt,",
  "GSP33brsgor2u:372": "svaviruddhakāraṇātmanā sattvāyogādityapasiddhāntāpattimāśaṅkya mithyātvātkāryasya kālatraye 'pi kāraṇātmanā sattvamaviruddhamiti samādhatte-#",
  "GSP33brsgor2u:373": "asaditicedityādinā /\u000e#",
  "GSP33brsgor2u:374": "asatyāditi sattvapratiṣedho nirarthaka ityarthaḥ /",
  "GSP33brsgor2u:375": "kāryasatyatvābhāve śrutimāha-#",
  "GSP33brsgor2u:376": "sarvaṃ tamiti /\u000e#",
  "GSP33brsgor2u:377": "mithyātvamajānataḥ śaṅkāmanūdya pariharati-#",
  "GSP33brsgor2u:378": "nanvityādinā /",
  "GSP33brsgor2u:379": "vistareṇa caitaditi /\u000e#",
  "GSP33brsgor2u:380": "mithyātvamityarthaḥ //7//",
  "GSP33brsgor2u:381": "END BsRp_2,1.3.7",
  "GSP33brsgor2u:382": "____________________________________________________________________________________________",
  "GSP33brsgor2u:383": "START BsRp_2,1.3.8ḥ",
  "GSP33brsgor2u:384": "apītau tadvatprasaṅgād asamañjasam | BBs_2,1.8 |",
  "GSP33brsgor2u:385": "satkāryavādasiddhyarthaṃ kāryābhede kāraṇasyāpi kāryavadaśuddhyādiprasaṅga iti śaṅkāsūtraṃ vyācaṣṭe-#",
  "GSP33brsgor2u:386": "atrāheti /\u000e#",
  "GSP33brsgor2u:387": "pratisaṃsṛjyamānapadasya vyākhyā-#",
  "GSP33brsgor2u:388": "kāraṇeti /\u000e#",
  "GSP33brsgor2u:389": "yathā jale līyamānaṃ lavaṇadravyaṃ jalaṃ dūṣayati tadvadityarthaḥ /",
  "GSP33brsgor2u:390": "sūtrasya yojanāntaramāha-#",
  "GSP33brsgor2u:391": "apiceti /\u000e#",
  "GSP33brsgor2u:392": "sarvasya kāryasyāpītau kāraṇavadekarūpatvaprasaṅga ityarthaḥ /",
  "GSP33brsgor2u:393": "arthāntaramāha-#",
  "GSP33brsgor2u:394": "apiceti /\u000e#",
  "GSP33brsgor2u:395": "karmādīnāmutpattinimittānāṃ pralaye 'pi bhoktṛṇāmutpattau tadvadeva muktānāmapyutpattiprasaṅgādityarthaḥ /",
  "GSP33brsgor2u:396": "śaṅkāpūrvakaṃ vyākhyāntaramāha-#",
  "GSP33brsgor2u:397": "atheti /\u000e#",
  "GSP33brsgor2u:398": "yadi layakāle 'pikāryaṃ kāraṇādvibhaktaṃ tarhi sthitikālavallayābhāvaprasaṅgātkāryeṇa dvaitāpatteścāsamañjasamidaṃ darśanamityarthaḥ //8//",
  "GSP33brsgor2u:399": "END BsRp_2,1.3.8",
  "GSP33brsgor2u:400": "____________________________________________________________________________________________",
  "GSP33brsgor2u:401": "START BsRp_2,1.3.9ḥ",
  "GSP33brsgor2u:402": "na tu dṛṣṭāntabhāvāt | BBs_2,1.9 |",
  "GSP33brsgor2u:403": "apītau jagat svakāraṇaṃ na dūṣayati,",
  "GSP33brsgor2u:404": "kāraṇe līnatvāt,",
  "GSP33brsgor2u:405": "mṛdādiṣu nīlaghaṭādivaditi siddhāntasūtraṃ vyācaṣṭe-#",
  "GSP33brsgor2u:406": "naivetyādinā /\u000e#",
  "GSP33brsgor2u:407": "apigacchat līyamānam /",
  "GSP33brsgor2u:408": "vibhāgāvasthā sthitikālaḥ /",
  "GSP33brsgor2u:409": "#",
  "GSP33brsgor2u:410": "tvatpakṣasyeti /\u000e#",
  "GSP33brsgor2u:411": "madhurajalaṃ lavaṇasyākāraṇamityadṛṣṭāntaḥ /",
  "GSP33brsgor2u:412": "kiñca dūṣakatve kāryasya sthitiḥ syāllavaṇavadityāha-#",
  "GSP33brsgor2u:413": "apītireveti /\u000e#",
  "GSP33brsgor2u:414": "asati kārye taddharmeṇa kāraṇasya yogo na saṃbhavati /",
  "GSP33brsgor2u:415": "dharmyasattve dharmāṇāmapyasattvāditi bhāvaḥ /",
  "GSP33brsgor2u:416": "nanu satkāryavāde laye 'pi kāryasya kāraṇābhedena sattvāddūṣakatvaṃ syādityata āha-#",
  "GSP33brsgor2u:417": "ananyatve 'pīti /\u000e#",
  "GSP33brsgor2u:418": "kalpitasyādhiṣṭhānadharmavattvamabhedānna tvadhiṣṭhānasya kalpitakāryadharmavattvaṃ tasya kāryātpṛthaksattvādityarthaḥ /",
  "GSP33brsgor2u:419": "kiñcāpītāviti viśeṣaṇaṃ vyarthamiti pratibandyā samādhatte-#",
  "GSP33brsgor2u:420": "atyalpaṃ ceti /\u000e#",
  "GSP33brsgor2u:421": "pariṇāmadṛṣṭāntaṃ vyākhyāya vivartadṛṣṭāntaṃ vyācaṣṭe-#",
  "GSP33brsgor2u:422": "asti ceti /\u000e#",
  "GSP33brsgor2u:423": "māyāvyanupādānamityarucyā dṛṣṭāntāntaramāha-#",
  "GSP33brsgor2u:424": "yatheti /\u000e#",
  "GSP33brsgor2u:425": "astyeva svapnakāle dṛṣṭaḥ saṃsarga ityata āha-#",
  "GSP33brsgor2u:426": "prabodheti /\u000e#",
  "GSP33brsgor2u:427": "jāgratsuṣuptyoḥ svapnenātmano 'sparśāt tatkāle 'pyasparśa ityarthaḥ /",
  "GSP33brsgor2u:428": "yadyajñasya jīvasyāvasthābhirasaṃsargastadā sarvajñasya kiṃ vācyamiti dārṣṭāntikamāha-#",
  "GSP33brsgor2u:429": "evamiti /\u000e#",
  "GSP33brsgor2u:430": "yadvā jāgajjanmasthitilayā īśvarasyāvasthātrayam /",
  "GSP33brsgor2u:431": "tadasaṅgitve vṛddhasaṃmatimāha-#",
  "GSP33brsgor2u:432": "atroktamiti /\u000e#",
  "GSP33brsgor2u:433": "yadā tattvamasītyupadeśakāle prabudhyate māyānidrāṃ tyajati tadā janmalayasthityavasthāśūnyamadvaitamīśvaramātmatvenānubhavatītyarthaḥ /",
  "GSP33brsgor2u:434": "phalitamāha-#",
  "GSP33brsgor2u:435": "tatreti /\u000e#",
  "GSP33brsgor2u:436": "dvitīyamasāmañjasyamanūdya tenaiva sūtreṇa pariharati-#",
  "GSP33brsgor2u:437": "yatpunariti /\u000e#",
  "GSP33brsgor2u:438": "suṣuptāvajñānasattve punarvibhāgotpattau ca mānamāha-#",
  "GSP33brsgor2u:439": "śrutiśceti /\u000e#",
  "GSP33brsgor2u:440": "sati brahmaṇyekībhūya na vidurityajñānoktiḥ /",
  "GSP33brsgor2u:441": "iha suṣupteḥ prāk prabodhe yena jātyādinā vibhaktā bhavanti tadā punarutthānakāle tathaiva bhavantīti vibhāgoktiḥ /",
  "GSP33brsgor2u:442": "nanu suṣuptau punarvibhāgaśaktyajñānasattve 'pi sarvapralaye tatsattvaṃ kuta ityata āha-#",
  "GSP33brsgor2u:443": "yathā hīti /\u000e#",
  "GSP33brsgor2u:444": "yathā suṣuptau paramātmani sarvakāryāṇāmavibhāge 'pi punarvibhāgahetvajñānaśaktirasti evamapītau mahāpralaye 'pi mithyābhūtājñānasaṃbandhātpunaḥ sṛṣṭivibhāgaśaktiranumāsyate /",
  "GSP33brsgor2u:445": "yataḥ sthitāvidānīṃ mithyājñānakāryo vibhāgavyavahārastattvabodhābhāvāt svapnavadabādhito dṛśyate,",
  "GSP33brsgor2u:446": "ataḥ kāryadarśanātkāraṇasattvasiddhirityarthaḥ /",
  "GSP33brsgor2u:447": "ajñānāṃ jīvānāṃ mahāpralaye 'pyajñānaśaktiniyamātpunarjanmaniyama iti bhāvaḥ /",
  "GSP33brsgor2u:448": "#",
  "GSP33brsgor2u:449": "eteneti /\u000e#",
  "GSP33brsgor2u:450": "janmakāraṇajñānaśaktyabhāvenetyarthaḥ //9//",
  "GSP33brsgor2u:451": "END BsRp_2,1.3.9",
  "GSP33brsgor2u:452": "____________________________________________________________________________________________",
  "GSP33brsgor2u:453": "START BsRp_2,1.3.10ḥ",
  "GSP33brsgor2u:454": "svapakṣadoṣāc ca | BBs_2,1.10 |",
  "GSP33brsgor2u:455": "vailakṣaṇyādīnāṃ sāṃkhyapakṣe 'pi doṣatvānnāsmābhistannirāsaprayāsaḥ kārya ityāha-#",
  "GSP33brsgor2u:456": "svapakṣeti /\u000e#",
  "GSP33brsgor2u:457": "sūtraṃ vyācaṣṭe-#",
  "GSP33brsgor2u:458": "sveti /\u000e#",
  "GSP33brsgor2u:459": "prāduḥṣyuḥ prādurbhaveyuḥ /",
  "GSP33brsgor2u:460": "#",
  "GSP33brsgor2u:461": "ata eveti /\u000e#",
  "GSP33brsgor2u:462": "satyakāryasya viruddhakāraṇātmanā sattvāyogāt sāṃkhyasyaivāyaṃ doṣo na kāryamithyātvavādina iti mantavyam /",
  "GSP33brsgor2u:463": "'apītau'iti sūtroktadoṣacatuṣṭayamāha-#",
  "GSP33brsgor2u:464": "tathāpītāviti /\u000e#",
  "GSP33brsgor2u:465": "kāryavatpradhānasya rūpādimattvaprasaṅgaḥ /",
  "GSP33brsgor2u:466": "idaṃ karmādikamasyopādānaṃ bhogyamasya netyaniyamaḥ /",
  "GSP33brsgor2u:467": "baddhamuktavyavasthā ca /",
  "GSP33brsgor2u:468": "yadi vyavasthārthaṃ muktānāṃ bhedāḥ saṃghātaviśeṣāḥ pradhāne līyante baddhānāṃ bhedāstu na līyanta ityucyate tarhyalīnānāṃ puruṣavatkāryatvavyāghāta ityarthaḥ //10//",
  "GSP33brsgor2u:469": "END BsRp_2,1.3.10",
  "GSP33brsgor2u:470": "____________________________________________________________________________________________",
  "GSP33brsgor2u:471": "START BsRp_2,1.3.11ḥ",
  "GSP33brsgor2u:472": "tarkāpratiṣṭhānād apy anyathānumeyam iti ced evam apy anirmokṣaprasaṅgaḥ | BBs_2,1.11 |",
  "GSP33brsgor2u:473": "kiñca tarkasya saṃbhāvitadoṣatvāttena nirdeṣavedāntasamanvayo na bādhya ityāha-#",
  "GSP33brsgor2u:474": "tarkāpratiṣṭhānādapīti /\u000e#",
  "GSP33brsgor2u:475": "puruṣamatīnāṃ vicitratve 'pi kapilasya sarvajñatvāttadīyatarke viśvāsa iti śaṅkate-#",
  "GSP33brsgor2u:476": "atheti /\u000e#",
  "GSP33brsgor2u:477": "'kapilo yadi sarvajñaḥ kaṇādo neti kā pramā'iti nyāyena pariharati-#",
  "GSP33brsgor2u:478": "evamapīti /\u000e#",
  "GSP33brsgor2u:479": "sūtramadhyasthaśaṅkābhāgaṃ vyācaṣṭe-#",
  "GSP33brsgor2u:480": "athocyeteti /\u000e#",
  "GSP33brsgor2u:481": "vilakṣaṇatvāditarkāṇāmapratiṣṭhitatve 'pi vyāptipakṣadharmatāsaṃpannaḥ kaścittarkaḥ pratiṣṭhito bhaviṣyati tena pradhānamanumeyamityarthaḥ /",
  "GSP33brsgor2u:482": "nanu so 'pyapratiṣṭhitaḥ tarkajātīyatvāt vilakṣaṇatvādivadityata āha-#",
  "GSP33brsgor2u:483": "nahīti /\u000e#",
  "GSP33brsgor2u:484": "tarkajātīyatvāditi tarkaḥ pratiṣṭhito na vā /",
  "GSP33brsgor2u:485": "ādye 'traivāpratiṣṭhitatvasādhyābhāvādvayabhicāraḥ /",
  "GSP33brsgor2u:486": "dvitīye 'pi na sarvatarkāṇāmapratiṣṭhitatvaṃ hetvabhāvādityabhisaṃdhimānāha-#",
  "GSP33brsgor2u:487": "etadapīti /\u000e#",
  "GSP33brsgor2u:488": "kiñcānāgatapāka iṣṭasādhanaṃ,",
  "GSP33brsgor2u:489": "pākatvāt,",
  "GSP33brsgor2u:490": "atītapākavadityādiṣṭasādhanānumānātmakatarkasya pravṛttinivṛttivyavahārahetutvānnāpratiṣṭhetyāha-#",
  "GSP33brsgor2u:491": "sarvatarketi /\u000e#",
  "GSP33brsgor2u:492": "adhvā viṣayaḥ pākabhojanādirviṣabhakṣaṇādiśca,",
  "GSP33brsgor2u:493": "tatsāmānyena pākatvādinānāgataviṣaye pākādau sukhaduḥkhahetutvānumityā pravṛttyādirityarthaḥ /",
  "GSP33brsgor2u:494": "kiñca pūrvottaramīmāṃsayostarkeṇaiva vākyatātparyanirṇayasya kriyamāṇatvāttarkaḥ pratiṣṭhita ityāha-#",
  "GSP33brsgor2u:495": "śrutyartheti /\u000e#",
  "GSP33brsgor2u:496": "manurapi keṣāñcittarkāṇāṃ pratiṣṭhāṃ manyata ityāha-#",
  "GSP33brsgor2u:497": "manuriti /\u000e#",
  "GSP33brsgor2u:498": "dharmasya śuddhiradharmādbhedanirṇayaḥ /",
  "GSP33brsgor2u:499": "kasyacittarkasyāpratiṣṭhitatvamaṅgīkaroti-#",
  "GSP33brsgor2u:500": "ayameveti /\u000e#",
  "GSP33brsgor2u:501": "sarvatarkāṇāṃ pratiṣṭhāyāṃ pūrvapakṣa eva na syāditi bhāvaḥ /",
  "GSP33brsgor2u:502": "pūrvapakṣatarkavatsiddhāntatarko 'pyapratiṣṭhitaḥ, tarkatvāviśeṣāditi vadantamupahasati-#",
  "GSP33brsgor2u:503": "nahīti /\u000e#",
  "GSP33brsgor2u:504": "kvacittarkasya pratiṣṭhāyāmapi jagatkāraṇaviśeṣe tarkasya svātantryaṃ nāstīti sūtraśeṣaṃ vyācaṣṭe-#",
  "GSP33brsgor2u:505": "yadyapītyādinā /\u000e#",
  "GSP33brsgor2u:506": "atigambhīratvaṃ brahmaṇo vedānyamānāgamyatvam /",
  "GSP33brsgor2u:507": "bhāvasya jagatkāraṇasya yāthātmyamadvayatvam /",
  "GSP33brsgor2u:508": "muktinibandhanaṃ muktyālambanam /",
  "GSP33brsgor2u:509": "brahmaṇo vedānyamānāgamyatvaṃ darśayati-#",
  "GSP33brsgor2u:510": "rūpāditi /\u000e#",
  "GSP33brsgor2u:511": "avimokṣo muktyabhāva ityarthāntaramāha-#",
  "GSP33brsgor2u:512": "apicetyādinā /\u000e#",
  "GSP33brsgor2u:513": "ekarūpavastujñānasya samyagjñānatve 'pi tarkajanyatvaṃ kiṃ na syādityata āha-#",
  "GSP33brsgor2u:514": "tatraivaṃ satīti /\u000e#",
  "GSP33brsgor2u:515": "tarkotthajñānānāṃ mitho vipratipatterna samyagjñānatvam /",
  "GSP33brsgor2u:516": "samyagjñāne vipratipattyayogādityarthaḥ /",
  "GSP33brsgor2u:517": "ekarūpeṇānavasthito viṣayo yasya tattarkaprabhavaṃ kathaṃ samyagjñānaṃ bhavediti yojanā /",
  "GSP33brsgor2u:518": "nanu sāṃkhyasya śreṣṭhatvāttañjñānaṃ samyagityāśaṅkya hetvasiddhimāha-#",
  "GSP33brsgor2u:519": "naca pradhāneti /\u000e#",
  "GSP33brsgor2u:520": "nanu sarvatārkikairmilitvā niścitatarkotthā matirmuktiheturityata āha-#",
  "GSP33brsgor2u:521": "naca śakyanta iti /\u000e#",
  "GSP33brsgor2u:522": "tasmāt tarkotthajñānānmuktyayogāt tarkeṇa vedāntasamanvayabādho na yuktaḥ,",
  "GSP33brsgor2u:523": "tadbādhe samyagjñānālābhenānirmokṣaprasaṅgāditi sūtrāṃśārthamupasaṃharati-#",
  "GSP33brsgor2u:524": "ato 'nyatreti /\u000e#",
  "GSP33brsgor2u:525": "samanvayasya tarkeṇāvirodhe phalitamadhikaraṇārthamupasaṃharati-#",
  "GSP33brsgor2u:526": "ata āgameti\u000e# //11//",
  "GSP33brsgor2u:527": "END BsRp_2,1.3.11",
  "GSP33brsgor2u:528": "____________________________________________________________________________________________",
  "GSP33brsgor2u:529": "START BsRp_2,1.4.12ḥ",
  "GSP33brsgor2u:530": "etena śiṣṭāparigrahā api vyākhyātāḥ | BBs_2,1.12 |",
  "GSP33brsgor2u:531": "brahma jagadupādānamiti bruvan vedāntasamanvayo viṣayaḥ /",
  "GSP33brsgor2u:532_0": "sa kiṃ yadvibhu tanna dravyopādānamiti vaiśeṣikādinyāyena virudhyate na veti saṃdehe",
  "GSP33brsgor2u:532_1": "sāṃkhyavṛddhānāṃ tarkākuśalamatitve 'pi vaiśeṣikādīnāṃ tarkamatikuśalatvaprasiddhestadīyanyāyasyābādhitatvādvirudhyata",
  "GSP33brsgor2u:532_2": "iti pratyudāharaṇena prāpte 'tidiśati-#",
  "GSP33brsgor2u:533": "eteneti /\u000e#",
  "GSP33brsgor2u:534": "phalaṃ pūrvavat /",
  "GSP33brsgor2u:535": "nanu sāṃkhyamatasyopadeśastārkikamatasyātideśaḥ kimiti kṛto vaiparītyasyāpi saṃbhavādityāśaṅkya pūrvottarādhikaraṇayorupadeśātideśabhāve kāraṇamāha-#",
  "GSP33brsgor2u:536": "vaidikasyeti /\u000e#",
  "GSP33brsgor2u:537": "satkāryatvātmāsaṅgatvasvaprakāśatvādyaṃśairvedāntaśāstrasya pratyāsannaḥ /",
  "GSP33brsgor2u:538": "pradhānavādaḥ śiṣṭairdebalādibhiḥ satkāryatvāṃśena svīkṛta iti prabalatvādupadeśaḥ /",
  "GSP33brsgor2u:539": "aṇvādivādānāṃ nirmūlatvena durbalatvena durbalatvādatideśa iti bhāvaḥ /",
  "GSP33brsgor2u:540": "kiṃ nirākaraṇakāraṇamiti praṣṭavyaṃ nāstītyāha-#",
  "GSP33brsgor2u:541": "tulyatvāditi /\u000e#",
  "GSP33brsgor2u:542": "kāraṇamevāha-#",
  "GSP33brsgor2u:543": "tulyamiti /\u000e#",
  "GSP33brsgor2u:544": "yaduktaṃ vibhutvānna dravyopādānaṃ brahmeti, tatra pakṣasādhakatvena śruterupajīvyatvāttayā bādhaḥ /",
  "GSP33brsgor2u:545": "mahāparimāṇavattvasya sarvasaṃyogikatvarūpavibhutvasya nirguṇe brahmaṇyasiddheśceti draṣṭavyam /",
  "GSP33brsgor2u:546": "ataḥ samanvayasya tārkikanyāyena na virodha iti siddham //12//",
  "GSP33brsgor2u:547": "END BsRp_2,1.4.12",
  "GSP33brsgor2u:548": "____________________________________________________________________________________________",
  "GSP33brsgor2u:549": "START BsRp_2,1.5.13ḥ",
  "GSP33brsgor2u:550": "bhoktrāpatter avibhāgaś cet syāl lokavat | BBs_2,1.13 |",
  "GSP33brsgor2u:551": "advitīyādbrahmaṇo jagatsargādivādī vedāntasamanvayo viṣayaḥ /",
  "GSP33brsgor2u:552_0": "sa kiṃ yanmitho bhinnaṃ tannādvitīyakāraṇābhinnaṃ yathā mṛttantujau ghaṭapaṭhāviti",
  "GSP33brsgor2u:552_1": "tarkasahitabhedapratyakṣādinā virudhyate na veti saṃdehe brahmaṇi tarkasyāpratiṣṭhitatve",
  "GSP33brsgor2u:552_2": "'pi jagadbhede pratiṣṭhitatvādvirudhyata iti pūrvapakṣayati-#",
  "GSP33brsgor2u:553": "bhokrāpatteriti /\u000e#",
  "GSP33brsgor2u:554": "virodhādadvaitāsiddhiḥ pūrvapakṣaphalaṃ, siddhānte tatsiddhiriti bhedaḥ /",
  "GSP33brsgor2u:555": "anapekṣaśrutyāsvārthanirṇayāttarkeṇākṣepo na yukta ityuktamiti śaṅkate-#",
  "GSP33brsgor2u:556": "yadyapīti /\u000e#",
  "GSP33brsgor2u:557": "mānāntarāyogyaśrutyarthe bhavatyanākṣepaḥ /",
  "GSP33brsgor2u:558": "yastvadvitīyabrahmābhedādbhūjalādīnāmabhedo brahmopādānakatvaśrutiviṣayaḥ sa 'ādityo yūpaḥ'ityarthavādārthavanmānāntarayogya eveti dvaitapramāṇerapahriyata iti samādhatte-#",
  "GSP33brsgor2u:559": "tathāpīti /\u000e#",
  "GSP33brsgor2u:560": "anyaparatvaṃ gauṇārthakatvam /",
  "GSP33brsgor2u:561": "svaviṣaye jagadbhede tarkasya pratiṣṭhitatvāttenākṣepa ityāha-#",
  "GSP33brsgor2u:562": "tarko 'pīti /\u000e#",
  "GSP33brsgor2u:563": "tarkāderdvaite prāmāṇye 'pi tataḥ samanvayavirodhe kimāyātamiti śaṅkate-#",
  "GSP33brsgor2u:564": "kimata iti /\u000e#",
  "GSP33brsgor2u:565": "pūrvapakṣī samādhatte-#",
  "GSP33brsgor2u:566": "ata iti /\u000e#",
  "GSP33brsgor2u:567": "tarkādeḥ prāmāṇyāt dvaitabādhakatvaṃ śruterayuktamityadvaitasamanvayabādho yukta ityarthaḥ /",
  "GSP33brsgor2u:568": "iyamarthaṃ śaṅkāpūrvakaṃ sphuṭayati-#",
  "GSP33brsgor2u:569": "kathamityādinā /\u000e#",
  "GSP33brsgor2u:570": "nanu bhoktṛbhogyayormitha ekatvaṃ kenoktamityāśaṅkya śrutārthāpattyetyāha-#",
  "GSP33brsgor2u:571": "tayośceti /\u000e#",
  "GSP33brsgor2u:572": "tayorekabrahmābhedaśravaṇādekatvaṃ kalpyate, ekasmādabhinnayorbhede ekasyāpi bhedāpatteḥ /",
  "GSP33brsgor2u:573": "tataśca bhedo bādhyetetyarthaḥ /",
  "GSP33brsgor2u:574": "iṣṭāpattiṃ vārayati-#",
  "GSP33brsgor2u:575": "na cāsyeti /\u000e#",
  "GSP33brsgor2u:576": "śrutergauṇārthatvena sāvakāśatvānniravakāśadvaitamānabādho na yukta ityarthaḥ /",
  "GSP33brsgor2u:577": "nanu vibhāgasyādhunikatvādanadyādvaitaśrutyā bādha ityata āha-#",
  "GSP33brsgor2u:578": "yatheti /\u000e#",
  "GSP33brsgor2u:579": "atītānāgatakālau bhoktrādivibhāgāśrayau,",
  "GSP33brsgor2u:580": "kālatvāt,",
  "GSP33brsgor2u:581": "vartamānakālavadityanumānādvibhāgo 'nādyananta ityarthaḥ /",
  "GSP33brsgor2u:582": "evaṃ prāpte pariṇāmadṛṣṭāntenāpātataḥ siddhāntamāha-#",
  "GSP33brsgor2u:583": "syāllokavaditi /\u000e#",
  "GSP33brsgor2u:584": "dṛṣṭānte 'pi kathamekasamudrābhinnānāṃ pariṇāmānāṃ mitho bhedaḥ,",
  "GSP33brsgor2u:585": "kathaṃ vā teṣāṃ bhede satyekasmādabhinnatvamityāśaṅkya na hi dṛṣṭenupapattiriti nyāyenāha-#",
  "GSP33brsgor2u:586": "naceti /\u000e#",
  "GSP33brsgor2u:587": "evaṃ bhoktṛbhogyayormitho bhedo brahmābhedaścetyāha-#",
  "GSP33brsgor2u:588": "evamiheti /\u000e#",
  "GSP33brsgor2u:589": "jīvasya brahmavikāratvābhāvāddṛṣṭāntavaiṣamyamiti śaṅkate-#",
  "GSP33brsgor2u:590": "yadyapīti /\u000e#",
  "GSP33brsgor2u:591": "aupādhikaṃ janmāstīti taraṅgādisāmyamāha-#",
  "GSP33brsgor2u:592": "tathāpīti /\u000e#",
  "GSP33brsgor2u:593": "vibhāgo janma /",
  "GSP33brsgor2u:594": "yadvā tathāpītiśabdenaivoktaḥ parihāraḥ /",
  "GSP33brsgor2u:595": "nanu bhoktuḥ pratidehaṃ vibhāgaḥ kathamityata āha-#",
  "GSP33brsgor2u:596": "kāryamanupraviṣṭasyeti /\u000e#",
  "GSP33brsgor2u:597": "aupādhikavibhāge phalitamupasaṃharati-#",
  "GSP33brsgor2u:598": "ityata iti /\u000e#",
  "GSP33brsgor2u:599": "ekabrahmabhinnatve 'pi bhoktrādestaraṅgādivadbhedāṅgīkārānna dvaitamānenādvaitasamanvayasya virodha ityarthaḥ //13//",
  "GSP33brsgor2u:600": "END BsRp_2,1.5.13",
  "GSP33brsgor2u:601": "____________________________________________________________________________________________",
  "GSP33brsgor2u:602": "START BsRp_2,1.6.14ḥ",
  "GSP33brsgor2u:603": "tadananyatvam ārambhaṇaśabdādibhyaḥ | BBs_2,1.14 |",
  "GSP33brsgor2u:604": "pūrvasminneva pūrvapakṣe vivartavādena mukhyaṃ samādhānamāha-#",
  "GSP33brsgor2u:605": "tadānanyatvamiti /\u000e#",
  "GSP33brsgor2u:606": "samānaviṣayatvaṃ saṃgatiṃ vadannubhayoḥ parihārayoḥ pariṇāmavivartāśrayatvenārthabhedamāha-#",
  "GSP33brsgor2u:607": "abhyupagamyeti /\u000e#",
  "GSP33brsgor2u:608": "pratyakṣādīnāma utsargikaprāmāṇyamaṅgīkṛtya sthūlabuddhisamādhānārthaṃ pariṇāmadṛṣṭāntena bhedābhedāvuktau,",
  "GSP33brsgor2u:609": "saṃpratyaṅgīkṛtaṃ prāmāṇyaṃ,",
  "GSP33brsgor2u:610": "tattvāvedakatvātpracyāvya vyāvahārikatve sthāpyate,",
  "GSP33brsgor2u:611": "tathāca mithyādvaitagrāhipramāṇairadvaitaśruterna bādhaḥ,",
  "GSP33brsgor2u:612": "ekasyāṃ rajjvāṃ daṇḍasragādidvaitadarśanādityayaṃ mukhyaḥ parihāra iti bhāvaḥ /",
  "GSP33brsgor2u:613": "evamadvaitasamanvayasyāvirodhārthaṃ dvaitasya mithyātvaṃ sādhayati-#",
  "GSP33brsgor2u:614": "yasmāttayoriti /\u000e#",
  "GSP33brsgor2u:615": "svarūpaikye kāryakāraṇatvavyāghāta ityata āha-#",
  "GSP33brsgor2u:616": "vyatirekeṇeti /\u000e#",
  "GSP33brsgor2u:617": "kāraṇātpṛthaksattvaśūnyatvaṃ kāryasya sādhyate naikyamityarthaḥ /",
  "GSP33brsgor2u:618": "vāgārabhyaṃ nāmamātraṃ vikāro na kāraṇātpṛthagastītyevakārārtha iti śrutiṃ yojayati-#",
  "GSP33brsgor2u:619": "etaduktamiti /\u000e#",
  "GSP33brsgor2u:620": "ārambhaṇaśabdārthāntaramāha-#",
  "GSP33brsgor2u:621": "punaśceti /\u000e#",
  "GSP33brsgor2u:622": "apāgādagnitvamapagataṃ kāraṇamātratvāt /",
  "GSP33brsgor2u:623": "trīṇi tejobannānāṃ rūpāṇi rūpatanmātrātmakāni satyam /",
  "GSP33brsgor2u:624": "teṣāmapi sanmātratvātsadeva śiṣyata ityabhiprāyaḥ /",
  "GSP33brsgor2u:625": "jīvagajatorbrahmānyatve pratijñābādha ityāha-#",
  "GSP33brsgor2u:626": "na cānyatheti /\u000e#",
  "GSP33brsgor2u:627": "tayorananyatve krameṇa dṛṣṭāntāvāha-#",
  "GSP33brsgor2u:628": "tasmādyatheti /\u000e#",
  "GSP33brsgor2u:629": "pratijñābalādityarthaḥ /",
  "GSP33brsgor2u:630": "dṛṣṭaṃ prātītikaṃ naṣṭamanityaṃ yatsvarūpaṃ tadrūpeṇānupākhyatvātsattāsphūrtiśūnyatvādananyatvamiti saṃbandhaḥ /",
  "GSP33brsgor2u:631": "śuddhādvaitaṃ svamatamuktvā bhedābhedamatamutthāpayati-#",
  "GSP33brsgor2u:632": "nanviti /\u000e#",
  "GSP33brsgor2u:633": "anekābhiḥ śaktibhistadadhīnaprakṛtibhiḥ pariṇāmairyuktamityarthaḥ /",
  "GSP33brsgor2u:634": "bhedābhedamate sarvavyavasthāsiddhiratyantābhede dvaitamānabādha ityabhimanyamāno dūṣayati-#",
  "GSP33brsgor2u:635": "naivaṃ syāditi /\u000e#",
  "GSP33brsgor2u:636": "evakāravācārambhaṇaśabdābhyāṃ vikārasattāniṣedhātpariṇāmavādaḥ śrutibāhya ityarthaḥ /",
  "GSP33brsgor2u:637": "kiñca saṃsārasya satyatve tadviśiṣṭasya jīvasya brahmaikyopadeśo na syādvirodhādityāha-#",
  "GSP33brsgor2u:638": "sa ātmeti /\u000e#",
  "GSP33brsgor2u:639": "ekatvaṃ jñānakarmasamuccayasādhyamityupadeśārthamityāśaṅkyā asītipadavirodhānmaivamityāha-#",
  "GSP33brsgor2u:640": "svayamiti /\u000e#",
  "GSP33brsgor2u:641": "atastattvajñānabādhyatvātsaṃsāritvaṃ mithyetyāha-#",
  "GSP33brsgor2u:642": "ataśceti /\u000e#",
  "GSP33brsgor2u:643": "svataḥ-siddhopadeśādityarthaḥ /",
  "GSP33brsgor2u:644": "yaduktaṃ vyavahārārthaṃ nānātvaṃ satyamiti, tatkiṃ jñānādūrdhvaṃ vyavahārārthaṃ prāgvā /",
  "GSP33brsgor2u:645": "nādya ityāha-#",
  "GSP33brsgor2u:646": "bādhite ceti /\u000e#",
  "GSP33brsgor2u:647": "svabhāvo 'trāvidyā tayā kṛtaḥ svābhāvikaḥ /",
  "GSP33brsgor2u:648": "jñānādūrdhvaṃ pramātṛtvādivyavahārasyābhāvānnānātvaṃ na kalpyamityarthaḥ /",
  "GSP33brsgor2u:649": "na dvitīyaḥ, jñānātprākkalpitanānātvena vyavahāropapattau nānātvasya satyatvāsiddheḥ /",
  "GSP33brsgor2u:650": "yattu pramātṛtvādivyavahāraḥ satya eva mokṣāvasthāyāṃ nivartata iti, tannetyāha-#",
  "GSP33brsgor2u:651": "na cāyamiti /\u000e#",
  "GSP33brsgor2u:652": "saṃsārasatyatve tadavasthāyāṃ jīvasya brahmatvaṃ na syāt, bhedābhedayorekadaikatra virodhāt /",
  "GSP33brsgor2u:653": "ato 'saṃsāribrahmābhedasya sadātanatvāvagamātsaṃsāro 'pi mithyaivetyarthaḥ /",
  "GSP33brsgor2u:654": "kiñca yathā loke kaścit taskarabuddhyā bhaṭairgṛhīto 'nṛtavādī cettaptaparaśuṃ gṛhṇāti sa dahyate badhyate ca,",
  "GSP33brsgor2u:655": "tathā nānātvavādī dahyate satyavādī cenna dahyate mucyate ca /",
  "GSP33brsgor2u:656": "tathaitadātmyamidaṃ sarvamityekatvadarśī mucyata iti śrutadṛṣṭāntenaikatvaṃ satyaṃ nānātvaṃ mithyetyāha-#",
  "GSP33brsgor2u:657": "taskareti /\u000e#",
  "GSP33brsgor2u:658": "vyavahāragocaro nānātvavyavahārāśrayaḥ /",
  "GSP33brsgor2u:659": "nānātvanindayāpyekatvameva satyamityāha-#",
  "GSP33brsgor2u:660": "mṛtyoriti /\u000e#",
  "GSP33brsgor2u:661": "kiñcāsminbhedābhedamate jīvasya brahmābhedajñānādbhedajñānanivṛttermuktiriṣṭā sā na yuktā,",
  "GSP33brsgor2u:662": "bhedajñānasya bhramatvānabhyupagamāt,",
  "GSP33brsgor2u:663": "pramāyāḥ pramāntarābādhyatvādityāha-#",
  "GSP33brsgor2u:664": "na cāsminniti /\u000e#",
  "GSP33brsgor2u:665": "vaiparītyasyāpi saṃbhavāditi bhāvaḥ /",
  "GSP33brsgor2u:666": "idānīṃ pratyakṣādiprāmāṇyānyathānupapattyā nānātvasya satyatvamiti pūrvapakṣabījamudghāṭayati-#",
  "GSP33brsgor2u:667": "nanvityādinā /\u000e#",
  "GSP33brsgor2u:668": "ekatvasyaikāntaḥ kaivalyam /",
  "GSP33brsgor2u:669": "vyāhanyerannapramāṇāni syuḥ /",
  "GSP33brsgor2u:670": "upajīvyapratyakṣādiprāmāṇyāya vedāntānāṃ bhedābhedaparatvamucitamiti bhāvaḥ /",
  "GSP33brsgor2u:671": "nanu karmakārakāṇāṃ yajamānādīnāṃ vidyākārakāṇāṃ śiṣyādīnāṃ ca kalpitabhedamāśritya karmajñānakāṇḍayoḥ pravṛtteḥ svaprameyasya dharmāderabādhātprāmāṇyamavyāhatamityāśaṅkyāha-#",
  "GSP33brsgor2u:672": "kathaṃ cānṛteneti /\u000e#",
  "GSP33brsgor2u:673": "dhūlikalpitadhūmenānumitasya vahneriva prameyabādhāpatteriti bhāvaḥ /",
  "GSP33brsgor2u:674": "tatra dvaitaviṣaye pratyakṣādīnāṃ yāvadbādhaṃ vyāvahārikaṃ prāmāṇyamupapadyata ityāha-#",
  "GSP33brsgor2u:675": "atrocyata ityādinā /\u000e#",
  "GSP33brsgor2u:676": "satyatvaṃ bādhābhāvaḥ /",
  "GSP33brsgor2u:677": "bādho mithyātvaniścayaḥ /",
  "GSP33brsgor2u:678": "vastuto mithyātve 'pi vikāreṣu tanniścayābhāvena pratyakṣādivyavahāropapattāvuktadṛṣṭāntaṃ vivṛṇoti-#",
  "GSP33brsgor2u:679": "yathā suptasya prākṛtasyeti /\u000e#",
  "GSP33brsgor2u:680_0": "evaṃ dvaitapramāṇānāṃ vyavahārakāle bādhaśūnyārthabodhakatvaṃ vyāvahārikaṃ prāmāṇyamupapādya",
  "GSP33brsgor2u:680_1": "dvaitapramāṇānāṃ vedāntānāṃ sarvakāleṣu bādhaśūnyabrahmabodhakatvaṃ tāttvikaṃ prāmāṇyamupapādayitumuktaśaṅkāmanuvadati-#",
  "GSP33brsgor2u:681": "kathaṃ tvasatyeneti /\u000e#",
  "GSP33brsgor2u:682": "kimasatyātsatyaṃ na jāyate, kimuta satyasya jñānaṃ na /",
  "GSP33brsgor2u:683": "ādya iṣṭa eva /",
  "GSP33brsgor2u:684": "nahi vayaṃ vākyotthajñānaṃ satyamityaṅgīkurmaḥ /",
  "GSP33brsgor2u:685": "aṅgīkṛtyāpi dṛṣṭāntamāha-#",
  "GSP33brsgor2u:686": "naiṣa doṣa iti /\u000e#",
  "GSP33brsgor2u:687": "sarpeṇādaṣṭasyāpi daṣṭatvabhrāntikalpitaviṣātsatyamaraṇamūrcchādidarśanādasatyāt satyaṃ na jāyata ityaniyama ityarthaḥ /",
  "GSP33brsgor2u:688": "dṛṣṭāntāntaramāha-#",
  "GSP33brsgor2u:689": "svapneti /\u000e#",
  "GSP33brsgor2u:690": "asatyātsarpodarādeḥ satyasya daṃśanasnānādijñānasya kāryasya darśanādvyabhicāra ityarthaḥ /",
  "GSP33brsgor2u:691": "yathāśrutamādāya śaṅkate-#",
  "GSP33brsgor2u:692": "tatkāryamapīti /\u000e#",
  "GSP33brsgor2u:693": "uktamarthaṃ prakaṭayati-#",
  "GSP33brsgor2u:694": "tatra brūma ityādinā /\u000e#",
  "GSP33brsgor2u:695": "avagatirvṛttiḥ ghaṭādivatsatyāpi prātibhāsikasvapnadṛṣṭavastunaḥ phalaṃ caitanyaṃ vā vṛttyabhivyaktamavagatiśabdārthaḥ /",
  "GSP33brsgor2u:696": "prasaṅgāddehātmavādo 'pi nirasta ityāha-#",
  "GSP33brsgor2u:697": "eteneti /\u000e#",
  "GSP33brsgor2u:698": "svapnasthāvagateḥ svapnadehadharmatva utthitasya mayā tādṛśaḥ svapno 'vagata ityabādhitāvagatipratisaṃdhānaṃ na syāt /",
  "GSP33brsgor2u:699": "ato dehabhede 'pyanusaṃdhānadarśanāddehānyo 'nusaṃdhātetyarthaḥ /",
  "GSP33brsgor2u:700": "asatyātsatyasya jñānaṃ na jāyata iti dvitīyaniyamasya śrutyā vyabhicāramāha-#",
  "GSP33brsgor2u:701": "tathāca śrutiriti /\u000e#",
  "GSP33brsgor2u:702": "naca striyo mithyātve 'pi taddarśanātsatyādeva satyāyāḥ samṛtdherjñānamiti vācyam,",
  "GSP33brsgor2u:703": "viṣayaviśiṣṭatvena darśanasyāpi mithyātvātprakṛte 'pi satye brahmaṇi mithyāvedānugatacaitanyāñjñānasaṃbhavācceti bhāvaḥ /",
  "GSP33brsgor2u:704": "asatyātsatyasyeṣṭasya jñānamuktvāniṣṭasya jñānamāha-#",
  "GSP33brsgor2u:705": "tatheti /\u000e#",
  "GSP33brsgor2u:706": "asatyātsatyasya jñāne dṛṣṭāntāntaramāha-#",
  "GSP33brsgor2u:707": "tathākārādīti /\u000e#",
  "GSP33brsgor2u:708": "rekhāsvakāratvādibhrāntyā satyā akārādayo jñāyanta iti prasiddhamityarthaḥ /",
  "GSP33brsgor2u:709": "evamasatyātsatyasya janmoktyā tadarthakriyākāri tatsatyamiti niyamo bhagnaḥ,",
  "GSP33brsgor2u:710": "anṛtātsatyasya jñānoktyā yadanṛtakaraṇagamyaṃ tadbādhyaṃ kūṭaliṅgānumitavahnivaditi vyāptirbhagnā /",
  "GSP33brsgor2u:711": "tathā ca kalpitānāmapi vedāntānāṃ satyabrahmabodhakatvaṃ saṃbhavatīti tāttvikaṃ prāmāṇyamiti bhāvaḥ /",
  "GSP33brsgor2u:712": "yaduktaṃ ekatvanānātvavyavahārasiddhaye ubhayaṃ satyamiti, tanna /",
  "GSP33brsgor2u:713": "bhedasya lokasiddhasyāpūrvaphalavadabhedavirodhena satyatvakalpanāyogāt /",
  "GSP33brsgor2u:714": "kiñca yadyubhayorekadā vyavahāraḥ syāt tadā syādapi satyatvam /",
  "GSP33brsgor2u:715": "naivamasti /",
  "GSP33brsgor2u:716": "ekatvajñānena carameṇānapekṣeṇa nānātvasya niḥśeṣaṃ bādhāt, śuktijñāneneva rajatasyetyāha-#",
  "GSP33brsgor2u:717": "api cāntyamiti /\u000e#",
  "GSP33brsgor2u:718": "nanūpajīvyadvaitapramāṇavirodhādekatvāvagatirnotpadyata ityata āha-#",
  "GSP33brsgor2u:719": "na ceyamiti /\u000e#",
  "GSP33brsgor2u:720": "tat kilātmatattvamasya piturvākyāt śvetaketurvijñātavāniti jñānotpatteḥ śrutatvātsāmagrīsattvāccetyarthaḥ /",
  "GSP33brsgor2u:721": "vyāvahārikaguruśiṣyādibhedamupajīvya jñāyamānavākyārthāvagateḥ pratyakṣādigataṃ vyāvahārikaṃ prāmāṇyamupajīvyaṃ,",
  "GSP33brsgor2u:722": "tacca pāramārthikaikatvāvagatyā na virudhyate /",
  "GSP33brsgor2u:723": "kintu tayā virodhādanupajīvyaṃ pratyakṣādestāttvikaṃ prāmāṇyaṃ bādhyata iti bhāvaḥ /",
  "GSP33brsgor2u:724": "kiñcaikatvāvagateḥ phalavatpramātvānniṣphalo dvaitabhramo bādhya ityāha-#",
  "GSP33brsgor2u:725": "na ceyamiti /\u000e#",
  "GSP33brsgor2u:726": "nanu sarvasya dvaitasya mithyātve svapno mithyā jāgrata satyamityādirlaukiko vyavahāraḥ,",
  "GSP33brsgor2u:727_0": "satyaṃ cānṛtaṃ ca satyamabhavaditi vaidikaśca kathamityāśaṅkya yathā svapne idaṃ",
  "GSP33brsgor2u:727_1": "satyamidamanṛtamiti tātkālikabādhābādhābhyāṃ vyavahārastathā dīrghasvapna'pītyuktasvapnadṛṣṭāntaṃ smārayati-#",
  "GSP33brsgor2u:728": "prākceti /\u000e#",
  "GSP33brsgor2u:729": "vyavahārārthe nānātvaṃ satyamiti kalpanamasaṃgatamityupasaṃharati-#",
  "GSP33brsgor2u:730": "tasmāditi /\u000e#",
  "GSP33brsgor2u:731": "nedaṃ kalpitaṃ, kintu śrutamiti śaṅkate-#",
  "GSP33brsgor2u:732": "nanviti /\u000e#",
  "GSP33brsgor2u:733": "kāryakāraṇayorananyatvāṃśe 'yaṃ dṛṣṭāntaḥ,",
  "GSP33brsgor2u:734": "na pariṇāmitve,",
  "GSP33brsgor2u:735": "brahmaṇaḥ kūṭasthatvaśrutivirodhāditi pariharati-#",
  "GSP33brsgor2u:736": "netyucyata iti /\u000e#",
  "GSP33brsgor2u:737": "sṛṣṭau pariṇāmitvaṃ pralaye tadrāhitya ca krameṇāviruddhamiti dṛṣṭāntena śaṅkate-#",
  "GSP33brsgor2u:738": "sthitīti /\u000e#",
  "GSP33brsgor2u:739": "kūṭasthasya kadācidapi vikriyā na yuktā kūṭasthatvavyāghātādityāha-#",
  "GSP33brsgor2u:740": "neti /\u000e#",
  "GSP33brsgor2u:741": "kūṭasthatvāsiddhimāśaṅkyāha-#",
  "GSP33brsgor2u:742": "kūṭasthasyeti /\u000e#",
  "GSP33brsgor2u:743": "kūṭasthasya niravayavasya pūrvarūpatyāgenāvasthāntarātmakapariṇāmāyogācchuktirajatavadvivarta eva prapañca iti bhāvaḥ /",
  "GSP33brsgor2u:744": "kiñca niṣphalasya jagataḥ phalavanniṣprapañcabrahmadhīśeṣatvenānuvādānna satyatetyāha-#",
  "GSP33brsgor2u:745": "naca yathetyādinā /\u000e#",
  "GSP33brsgor2u:746": "'taṃ yathā yathopāsate tadeva bhavati'iti śruterbrahmaṇaḥ pariṇāmitvavijñānāttatprāptirviduṣaḥ phalamityāśaṅkyāha-#",
  "GSP33brsgor2u:747": "nahi pariṇāmavattveti /\u000e#",
  "GSP33brsgor2u:748": "'brahmavidāpnoti param'iti śrutakūṭasthanityamokṣaphalasaṃbhave duḥkhānityapariṇāmitvaphalakalpanāyogāditi bhāvaḥ /",
  "GSP33brsgor2u:749": "nanu pūrvaṃ 'janmādyasya yataḥ'iti īśvarakāraṇapratijñā kṛtā /",
  "GSP33brsgor2u:750": "adhunā tadananyatvamityantābhedapratipādane īśitrīśitavyabhedābhāvāttadvirodhaḥ syāditi śaṅkate-#",
  "GSP33brsgor2u:751": "kūṭastheti /\u000e#",
  "GSP33brsgor2u:752": "kalpitadvaitamapekṣyeśvaratvādikaṃ paramārthato 'nanyatvamityavirodhamāha-#",
  "GSP33brsgor2u:753": "netyādinā /\u000e#",
  "GSP33brsgor2u:754": "avidyātmake cidātmani līne nāmarūpe eva bījaṃ tasya vyākaraṇaṃ sthūlātmanā sṛṣṭistadapekṣatvādīśvaratvāderna virodha ityarthaḥ /",
  "GSP33brsgor2u:755": "saṃgṛhītārthaṃ vivṛṇoti-#",
  "GSP33brsgor2u:756": "tasmādityādinā /",
  "GSP33brsgor2u:757": "tatvānyatvābhyāmiti /\u000e#",
  "GSP33brsgor2u:758": "nāmarūpayorīśvaratvaṃ vakyumaśakyaṃ jaḍatvāt /",
  "GSP33brsgor2u:759": "nāpīśvarādanyatvaṃ kalpitasya pṛthaksattāsphūrtyorabhāvādityarthaḥ /",
  "GSP33brsgor2u:760": "saṃskārātmakanāmarūpayoravidyaikyavivakṣayā brūte-#",
  "GSP33brsgor2u:761": "māyeti /\u000e#",
  "GSP33brsgor2u:762": "nāmarūpe cedīśvarasyātmabhūte tarhīśvaro jaḍa ityata āha-#",
  "GSP33brsgor2u:763": "tābhyāmanya iti /\u000e#",
  "GSP33brsgor2u:764": "anyatve vyākaraṇe ca śrutimāha-#",
  "GSP33brsgor2u:765": "ākāśa ityādinā /\u000e#",
  "GSP33brsgor2u:766": "avidyādyupādhinā kalpitabhedena bimbasthānasyeśvaratvaṃ,",
  "GSP33brsgor2u:767": "pratibimbabhūtānāṃ jīvānāṃ niyamyatvamityāha-#",
  "GSP33brsgor2u:768": "sa ca svātmabhūtāniti /\u000e#",
  "GSP33brsgor2u:769": "na cātra nānājīvā bhāṣyoktā iti bhramitavyaṃ, buddhyādisaṃghātabhedena bhedokteḥ /",
  "GSP33brsgor2u:770": "avidyāpratibimbastveka eva jīva ityuktam /",
  "GSP33brsgor2u:771": "paramārthata īśvaratvādidvaitābhāve śrutimāha-#",
  "GSP33brsgor2u:772": "tathā ceti /\u000e#",
  "GSP33brsgor2u:773": "kathaṃ tarhi kartṛtvādikamityata āha-#",
  "GSP33brsgor2u:774": "svabhāvastviti /\u000e#",
  "GSP33brsgor2u:775": "anādyavidyaiva kartṛtvādirūpeṇa pravartata ityarthaḥ /",
  "GSP33brsgor2u:776": "bhaktābhaktayoḥ pāpasukṛtanāśakatvādīśvarasya vāstavamīśvaratvamityata āha-#",
  "GSP33brsgor2u:777": "nādatta iti /\u000e#",
  "GSP33brsgor2u:778": "na saṃharatītyarthaḥ /",
  "GSP33brsgor2u:779": "tena svarūpajñānāvaraṇena kartāhamīśvaro me niyantetyevaṃ bhramanti /",
  "GSP33brsgor2u:780": "uktārthaḥ sūtrakārasaṃmata ityāha-#",
  "GSP33brsgor2u:781": "sūtrakāro 'pīti /\u000e#",
  "GSP33brsgor2u:782": "na kevalaṃ laukikavyavahārārthaṃ pariṇāmaprakriyāśrayaṇaṃ kintūpāsanārthaṃ cetyāha-#",
  "GSP33brsgor2u:783": "pariṇāmaprakriyāṃ ceti /\u000e#",
  "GSP33brsgor2u:784": "taduktam-'kṛpaṇādhīḥ pariṇāmamudīkṣate kṣayitakalmaṣadhīstu vivartatām'iti //14//",
  "GSP33brsgor2u:785": "END BsRp_2,1.6.14",
  "GSP33brsgor2u:786": "____________________________________________________________________________________________",
  "GSP33brsgor2u:787": "START BsRp_2,1.6.15ḥ",
  "GSP33brsgor2u:788": "bhāve copalabdheḥ | BBs_2,1.15 |",
  "GSP33brsgor2u:789": "evaṃ tadananyatve pratyakṣādivirodhaṃ parihṛtyānumānamāha-#",
  "GSP33brsgor2u:790": "bhāve ceti /\u000e#",
  "GSP33brsgor2u:791": "kāraṇasya bhāve sattve upalabdhau ca kāryasya sattvādupalabdheścānanyatvamiti sūtrārthaḥ /",
  "GSP33brsgor2u:792": "ghaṭo mṛdananyaḥ, mṛtsattvopalabdhikṣaṇaniyatasattvopalabdhimattvāt mṛdvat /",
  "GSP33brsgor2u:793": "anyatve 'pyayaṃ hetuḥ kiṃ na syādityaprayojakatvamāśaṅkya nirasyati-#",
  "GSP33brsgor2u:794": "naceti /\u000e#",
  "GSP33brsgor2u:795": "mṛdghaṭayoranyatve gavāśvayoriva hetūcchittiḥ syādityarthaḥ /",
  "GSP33brsgor2u:796": "gavaśvayornimittanaimittikatvābhāvāddhetvabhāvaḥ /",
  "GSP33brsgor2u:797": "ato mṛdghaṭayostena hetunā nimittādibhāvaḥ sidhyati nānanyatvamityarthāntaratāmāśaṅkāyaha-#",
  "GSP33brsgor2u:798": "naca kulāleti /\u000e#",
  "GSP33brsgor2u:799": "na copādānopādeyabhāvenārthāntaratā,",
  "GSP33brsgor2u:800": "mṛddṛṣṭānte tadbhāvābhāve 'pi hetusattvādanyatve gavāśvattadbhāvāyogācceti bhāvaḥ /",
  "GSP33brsgor2u:801": "kulālaghaṭayornimittādibhāve satyapyanyatvāt,",
  "GSP33brsgor2u:802": "kulālasattvaniyatopalabdhirghaṭasya naivetyakṣarārthaḥ /",
  "GSP33brsgor2u:803": "yathāśrutasūtrasthahetorvyabhicāraṃ śaṅkate-#",
  "GSP33brsgor2u:804": "nanviti /\u000e#",
  "GSP33brsgor2u:805": "agnibhāva eva dhūmopalabdhiriti niyamātmako hetustatra nāstītyāha-#",
  "GSP33brsgor2u:806": "neti /\u000e#",
  "GSP33brsgor2u:807": "avicchinnamūladīrdharekhāvasthadhūme niyamo 'stīti vyabhicāra ityāśaṅkate-#",
  "GSP33brsgor2u:808": "atheti /\u000e#",
  "GSP33brsgor2u:809": "tadbhāvaniyatabhāvatve sati tadbuddhyanuraktabuddhiviṣayatvasya hetorvivakṣitatvānna vyabhicāra ityāha-#",
  "GSP33brsgor2u:810": "naivamiti /\u000e#",
  "GSP33brsgor2u:811": "ālokabuddhyanuraktabuddhigrāhye rūpe vyabhicāranirāsāya satyantam /",
  "GSP33brsgor2u:812": "ālokābhāve 'pi ghaṭādirūpasattvānna vyabhicāraḥ /",
  "GSP33brsgor2u:813": "uktadhūmaviśeṣasyāgnibuddhiṃ vināpyupalambhānna tatra vyabhicāra ityarthaḥ /",
  "GSP33brsgor2u:814": "tathā ca tayoḥ kāryakāraṇayorbhāvena sattayānuraktāṃ sahakṛtāmiti bhāṣyārthaḥ /",
  "GSP33brsgor2u:815": "yadvā /",
  "GSP33brsgor2u:816": "tadbhāvaḥ sāmānādhikaraṇyaṃ tadviṣayakabuddhigrāhyatvaṃ hetuṃ vadāmaḥ /",
  "GSP33brsgor2u:817": "mṛdghaṭa iti sāmānādhikaraṇyabuddhidarśanādagnidhūrma ityadarśanādityarthaḥ /",
  "GSP33brsgor2u:818": "anumānārthatvena sūtraṃ vyākhyāya pāṭhāntareṇa pratyakṣaparatayā vyācaṣṭe-#",
  "GSP33brsgor2u:819": "bhāvācceti /\u000e#",
  "GSP33brsgor2u:820": "pūrvasūtroktārambhaṇaśabdasamuccayārthaścakāraḥ /",
  "GSP33brsgor2u:821": "na caikaḥ paṭa iti pratyakṣaṃ paṭasya tantubhyaḥ pṛthaksattve pramāṇaṃ,",
  "GSP33brsgor2u:822": "apṛthaksattākamithyākāryaviṣayatvenāpyupapatteḥ /",
  "GSP33brsgor2u:823": "ata ātānavitānasaṃyogavantastantava eva paṭa iti pratyakṣopalabdheḥ sattvādananyatvamityarthaḥ /",
  "GSP33brsgor2u:824": "paṭanyāyaṃ tantvādāvatidiśati-#",
  "GSP33brsgor2u:825": "tathetyādinā /\u000e#",
  "GSP33brsgor2u:826": "pratyakṣopalabdhyā tattatkārye kāraṇamātraṃ pariśiṣyata ityarthaḥ /",
  "GSP33brsgor2u:827": "yatra pratyakṣaṃ nāsti tatra kārye vimatakāraṇādabhinnaṃ, kāryatvāt, paṭavadityanumeyamityāha-#",
  "GSP33brsgor2u:828": "anayeti /\u000e#",
  "GSP33brsgor2u:829": "kāraṇapariśeṣe pradhānādikaṃ pariśiṣyatāṃ, na brahmetyata āha-ta#",
  "GSP33brsgor2u:830": "tra sarveti /\u000e#",
  "GSP33brsgor2u:831": "brahmaṇi vedāntānāṃ sarveṣāṃ tātparyasyoktatvāttadevādvitīyaṃ pariśiṣyate na kāraṇāntaramaprāmāṇikatvāditi bhāvaḥ //15//",
  "GSP33brsgor2u:832": "END BsRp_2,1.6.15",
  "GSP33brsgor2u:833": "____________________________________________________________________________________________",
  "GSP33brsgor2u:834": "START BsRp_2,1.6.16ḥ",
  "GSP33brsgor2u:835": "satvāc cāparasya | BBs_2,1.16 |",
  "GSP33brsgor2u:836": "idaṃ jagat sadātmaiveti sāmānādhikaraṇyaśrutyā sṛṣṭeḥ prākkāryasya kāraṇātmanā sattvaṃ śrutaṃ,",
  "GSP33brsgor2u:837": "tadanyathānupapattyotpannasyāpi jagataḥ kāraṇādananyatvamityāha sūtrakāraḥ#",
  "GSP33brsgor2u:838": "sattvācceti /\u000e#",
  "GSP33brsgor2u:839": "śrutyarthe yuktimapyāha-#",
  "GSP33brsgor2u:840": "yacca yadātmaneti /\u000e#",
  "GSP33brsgor2u:841": "ghaṭādikaṃ prāg mṛdādyātmanā vartate tata utpadyamānatvāt sāmānyato vyatirekeṇa sikatābhyastailavadityarthaḥ /",
  "GSP33brsgor2u:842": "kāraṇavatkāryasyāpi sattvāt sattvabhede mānābhāvāt kāryasya kāraṇādabhinnasattākatvamiti sūtrasyārthāntaramāha-#",
  "GSP33brsgor2u:843": "yathā ceti /\u000e#",
  "GSP33brsgor2u:844": "idānīṃ sataḥ kāryasya prāguttarakālayorasattvāyogāt sattvāvyabhicāraḥ /",
  "GSP33brsgor2u:845": "tacca sattvaṃ sarvānusyūtacinmātramekam /",
  "GSP33brsgor2u:846": "tadabhedena satī mṛt san ghaṭa iti bhāsamānayoḥ kāryakāraṇayorananyatvamityarthaḥ //16//",
  "GSP33brsgor2u:847": "END BsRp_2,1.6.16",
  "GSP33brsgor2u:848": "START BsRp_2,1.6.16ḥ",
  "GSP33brsgor2u:849": "na caivaṃ ghaṭapaṭayorapyaikasattvābhedādananyatvaṃ syāditi vācyaṃ,",
  "GSP33brsgor2u:850": "vastuta ekasattvātmanānanyatvasyeṣṭatvāt /",
  "GSP33brsgor2u:851": "tarhi mṛdghaṭayoḥ ko viśeṣaḥ /",
  "GSP33brsgor2u:852": "tādātmyamiti brūmaḥ /",
  "GSP33brsgor2u:853": "vastutaḥ sarvatra sattaikye 'pi ghaṭapaṭayorabhedena sattāyā bhinnatvānna tādātmyaṃ,",
  "GSP33brsgor2u:854": "kāryakāraṇayorbhedasya sattābhedakatvābhāvādabhinnasattākatvaṃ tādātmyamiti viśeṣaḥ //16//",
  "GSP33brsgor2u:855": "END BsRp_2,1.6.16",
  "GSP33brsgor2u:856": "____________________________________________________________________________________________",
  "GSP33brsgor2u:857": "START BsRp_2,1.6.17ḥ",
  "GSP33brsgor2u:858": "asadvyapadeśān neti cen na dharmāntareṇa vākyaśeṣāt | BBs_2,1.17 |",
  "GSP33brsgor2u:859": "uktaṃ kāryasya prāk kāraṇātmanā sattvamasiddhamityāśaṅkya samādhatte-#",
  "GSP33brsgor2u:860": "asaditi /\u000e#",
  "GSP33brsgor2u:861": "'aktāḥ śarkarā upadadhyāt'ityupakrame kenāktā iti saṃdehe 'tejo vai ghṛtam'iti vākyaśeṣāddhṛteneti yathā niścayaḥ evamatrāpi 'tatsat'iti vākyaśeṣātsanniścaya ityarthaḥ /",
  "GSP33brsgor2u:862": "āsīdityatītakālasaṃbandhokteścāsadavyākṛtameva na śūnyamityāha-#",
  "GSP33brsgor2u:863": "asataśca pūrvāpareti /\u000e#",
  "GSP33brsgor2u:864": "uktanyāyaṃ vākyāntare 'tidiśati-#",
  "GSP33brsgor2u:865": "asadveti /\u000e#",
  "GSP33brsgor2u:866": "kriyamāṇatvaviśeṣaṇaṃ śūnyasyāsaṃbhavīti bhāvaḥ //17//",
  "GSP33brsgor2u:867": "END BsRp_2,1.6.17",
  "GSP33brsgor2u:868": "____________________________________________________________________________________________",
  "GSP33brsgor2u:869": "START BsRp_2,1.6.18ḥ",
  "GSP33brsgor2u:870": "yukteḥ śabdāntarāc ca | BBs_2,1.18 |",
  "GSP33brsgor2u:871": "sattvānanyatvayorhetvantaramāha sūtrakāraḥ-#",
  "GSP33brsgor2u:872": "yukteriti /\u000e#",
  "GSP33brsgor2u:873": "dadhyādyarthināṃ kṣīrādau pravṛttyanyathānupapattiryuktistayā kāryasya prākkāraṇānanyatvena sattvaṃ sidhyatītyarthaḥ /",
  "GSP33brsgor2u:874": "asato 'pi kāryasya tasmādutpatteḥ kāraṇatvadhiyā tatra pravṛttirityanyathopapattimāśaṅkyāha-#",
  "GSP33brsgor2u:875": "aviśiṣṭe hīti /\u000e#",
  "GSP33brsgor2u:876": "asata utpattyabhāvādutpattau vā sarvasmātsarvotpattiprasaṅgāttattadupādānaviśeṣe pravṛttirna syādityarthaḥ /",
  "GSP33brsgor2u:877": "taduktaṃ sāṃkhyavṛddhaiḥ-'asadakaraṇādupādānagrahaṇātsarvasaṃbhavābhāvāt /",
  "GSP33brsgor2u:878": "śaktasya śakyakaraṇātkāraṇabhāvācca satkāryam'iti /",
  "GSP33brsgor2u:879": "śaktasya kāraṇasya śakyakāryakāritvācchaktiviṣayasya kāryasya sattvamasato 'śakyatvāt /",
  "GSP33brsgor2u:880": "kiñca satkāraṇābhedātkāryaṃ sadityuttarārdhārthaḥ /",
  "GSP33brsgor2u:881": "kāryasyāsattve 'pi kutaścidatiśayātpravṛttiniyamopapattiriti śaṅkate-#",
  "GSP33brsgor2u:882": "atheti /\u000e#",
  "GSP33brsgor2u:883": "atiśayaḥ kāryadharmaḥ kāraṇadharmo vā /",
  "GSP33brsgor2u:884": "ādye dharmitvātprāgavasthārūpasya kāryasya sattvaṃ durvāramityāha-#",
  "GSP33brsgor2u:885": "tarhyatiśayavattvāditi /\u000e#",
  "GSP33brsgor2u:886": "dvitīye 'pi kāryasattvamāyātītyāha-#",
  "GSP33brsgor2u:887": "śaktiśceti /\u000e#",
  "GSP33brsgor2u:888": "kāryakāraṇābhyāmanyā kāryavadasati vā śaktirna kāryaniyāmikā,",
  "GSP33brsgor2u:889": "yasya kasyacidanyasya naraśṛṅgasya vā niyāmakatvaprasaṅgādanyatvāsattvayoḥ śaktāvanyatra cāviśeṣāt /",
  "GSP33brsgor2u:890": "tasmāt kāraṇātmanā līnaṃ kāryamevābhivyaktiniyāmakatayā śaktirityeṣṭavyaṃ,",
  "GSP33brsgor2u:891": "tataḥ satkāryasiddhirityarthaḥ /",
  "GSP33brsgor2u:892": "kiñca kāryakāraṇayoranyatve mṛdghaṭau bhinnau santāviti bhedabuddhiḥ syādityāha-#",
  "GSP33brsgor2u:893": "apiceti /\u000e#",
  "GSP33brsgor2u:894": "tayoranyatve 'pi samavāyaśāttathā buddhirnodetītyāśaṅkya samavāyaṃ dūṣayati-#",
  "GSP33brsgor2u:895": "samavāyeti /\u000e#",
  "GSP33brsgor2u:896": "samavāyaḥ samavāyibhiḥ saṃbaddhona na vā /",
  "GSP33brsgor2u:897": "ādye sa saṃbandhaḥ kiṃ samavāyaḥ uta svarūpam /",
  "GSP33brsgor2u:898": "ādye samavāyānavasthā /",
  "GSP33brsgor2u:899": "dvitīye mṛdghaṭayorapi svarūpasaṃbandhādevopapatteḥ samavāyāsiddhiḥ /",
  "GSP33brsgor2u:900": "asaṃbaddha iti pakṣe doṣamāha-#",
  "GSP33brsgor2u:901": "anabhyupagamyamāna iti /\u000e#",
  "GSP33brsgor2u:902": "dravyaguṇādīnāṃ viśiṣṭadhīvirahaprasaṅgaḥ /",
  "GSP33brsgor2u:903": "asaṃbaddhasya viśiṣṭadhīniyāmakatvāyogādityarthaḥ /",
  "GSP33brsgor2u:904": "viśiṣṭadhīniyāmako hi saṃbandhaḥ,",
  "GSP33brsgor2u:905": "na tasya niyāmakāntarāpekṣā,",
  "GSP33brsgor2u:906": "anavasthānāt,",
  "GSP33brsgor2u:907": "ataḥ svaparanirvāhakaḥ samavāya iti śaṅkate-#",
  "GSP33brsgor2u:908": "atheti /\u000e#",
  "GSP33brsgor2u:909": "saṃbadhyate /",
  "GSP33brsgor2u:910": "svasya svasaṃbandhinaśca viśiṣṭadhiyaṃ karotītyarthaḥ /",
  "GSP33brsgor2u:911": "pratibandyā dūṣayati-#",
  "GSP33brsgor2u:912": "saṃyogo 'pīti /\u000e#",
  "GSP33brsgor2u:913": "yattu guṇatvātsaṃyogasya samavāyāpekṣā na saṃbandhatvāditi,",
  "GSP33brsgor2u:914": "tanna,",
  "GSP33brsgor2u:915": "dharmatvāt,",
  "GSP33brsgor2u:916": "samavāyasyāpi saṃbandhāntarāpatterasaṃbaddhasyāśvatvasya godharmatvādarśanāt /",
  "GSP33brsgor2u:917": "kiñca 'niṣpāpatvādayo guṇāḥ'iti śrutismṛtyādiṣu 'vyavahārādiṣṭadharmo guṇaḥ'iti paribhāṣayā samāyasyāpi guṇatvācca /",
  "GSP33brsgor2u:918": "'jātiviśeṣo guṇatvam'iti paribhāṣā tu samavāyasidhyuttarakālīnā,",
  "GSP33brsgor2u:919": "nityānekasamavetā jātiriti jñānasya samavāyajñānādhīnatvāt /",
  "GSP33brsgor2u:920": "ataḥ samavāyasiddheḥ prāk saṃyogasya guṇatvamasiddhamiti dik /",
  "GSP33brsgor2u:921": "kiñca pratītyanusāreṇa vastu svīkāryamanyathā gopratiteraśva ālambanamityasyāpi suvacatvāt /",
  "GSP33brsgor2u:922": "tathā ca mṛdghaṭa ityabhedapratīterabheda eva svīkāryaḥ,",
  "GSP33brsgor2u:923": "tābhyāmatyantabhinnasya samavāyasya tanniyāmakatvāsaṃbhavādityāha-#",
  "GSP33brsgor2u:924": "tādātmyeti /\u000e#",
  "GSP33brsgor2u:925": "evaṃ pratītyanusāreṇa kāryasya kāraṇātmanā sattvaṃ, svarūpeṇa tu mithyātmityuktam /",
  "GSP33brsgor2u:926": "vṛttyanirūpaṇācca tasya mithyātvamityāha-#",
  "GSP33brsgor2u:927": "kathaṃ ceti /\u000e#",
  "GSP33brsgor2u:928": "tatrādyamanūdyavayavinaḥ paṭādestantvādiṣvavayaveṣu tritvādivatsvarūpeṇa vṛttirutāvayavaśa iti vikalpādyaṃ dūṣayati-#",
  "GSP33brsgor2u:929": "yadītyādinā /\u000e#",
  "GSP33brsgor2u:930": "vyāsajyavṛttivastupratyakṣasya yāvadāśrayapratyakṣajanyatvāt saṃvṛtapaṭāderyāvadavayavānāmapratyakṣatvādapratyakṣatvaṃ prasajyetetyarthaḥ /",
  "GSP33brsgor2u:931": "dvitīyaṃ śaṅkate-#",
  "GSP33brsgor2u:932": "atheti /\u000e#",
  "GSP33brsgor2u:933": "yathā haste kośe cāvayavaśaḥ khaṅgo vartamāno hastamātragrahe 'pi gṛhyate,",
  "GSP33brsgor2u:934": "evaṃ yatkiñcidavayavagraheṇāvayavino grahasaṃbhave 'pyavayavānāmanavasthā syāditi dūṣayati-#",
  "GSP33brsgor2u:935": "tadāpīti /\u000e#",
  "GSP33brsgor2u:936": "ādyadvitīyamudbhāvya dūṣayati-#",
  "GSP33brsgor2u:937": "atha pratyavayavamityādinā /\u000e#",
  "GSP33brsgor2u:938": "ekasmiṃstantau paṭavṛttikāle tantvantare vṛttirna syāt, vṛttāvanekatvāpatterityarthaḥ /",
  "GSP33brsgor2u:939": "yathā yugapadanekavyaktiṣu vṛttāvapi jāteranekatvadoṣo nāsti tathāvayavina ityāśaṅkate-#",
  "GSP33brsgor2u:940": "gotveti /\u000e#",
  "GSP33brsgor2u:941": "jātivadavayavino vṛttirasiddhā anubhavābhāviditi pariharati-#",
  "GSP33brsgor2u:942": "na /",
  "GSP33brsgor2u:943": "tatheti /\u000e#",
  "GSP33brsgor2u:944": "doṣāntaramāha-#",
  "GSP33brsgor2u:945": "pratyeketi /\u000e#",
  "GSP33brsgor2u:946": "adhikārātsaṃbandhāt /",
  "GSP33brsgor2u:947": "yathā devadattaḥ svakāryamadhyayanaṃ grāme 'raṇye vā karoti,",
  "GSP33brsgor2u:948": "yathā gauravayavī svakāryaṃ kṣīrādikaṃ śṛṅgapucchādāvapi kuryādityarthaḥ /",
  "GSP33brsgor2u:949": "evaṃ vṛttyanirūpaṇādanirvācyatvaṃ kāryasya darśitam /",
  "GSP33brsgor2u:950": "saṃpratyasatkāryavāde doṣāntaramāha-#",
  "GSP33brsgor2u:951": "prāgiti /\u000e#",
  "GSP33brsgor2u:952": "yathā ghaṭaścalatītyukte calanakriyāṃ pratyāśrayatvarūpaṃ kartṛtvaṃ ghaṭasya bhāti tathā paṭo jāyata iti janikriyākartṛtvamanubhūyate /",
  "GSP33brsgor2u:953": "ato janikartuḥ janeḥ prāksattvaṃ vācyam /",
  "GSP33brsgor2u:954": "karturasattve kriyāyā apyasattvāpatterityarthaḥ /",
  "GSP33brsgor2u:955": "janeranubhavasiddhe 'pi sakartṛkatve kriyātvenānumānamāha-#",
  "GSP33brsgor2u:956": "utpattiśceti /\u000e#",
  "GSP33brsgor2u:957": "asato ghaṭasyotpattau kartṛtvāsaṃbhave 'pi kulālādeḥ sattvātkartṛtvamityāśaṅkayāha-#",
  "GSP33brsgor2u:958": "ghaṭasya ceti /\u000e#",
  "GSP33brsgor2u:959": "ghaṭotpattivadasatkapālādyutpattirityatidiśati-#",
  "GSP33brsgor2u:960": "tatheti /\u000e#",
  "GSP33brsgor2u:961": "śaṅkāmanūdya doṣamāha-#",
  "GSP33brsgor2u:962": "tathā ceti /\u000e#",
  "GSP33brsgor2u:963": "anubhavavirodhamityarthaḥ /",
  "GSP33brsgor2u:964": "utpattirbhāvasyādya vikriyeti svamatena kāryasattvamānītaṃ,",
  "GSP33brsgor2u:965": "saṃprati kāryasyotpattirnāma svakāraṇe samavāyaḥsvasmin sattāsamavāyo veti tārkikamatamāśaṅkate-#",
  "GSP33brsgor2u:966": "atheti /\u000e#",
  "GSP33brsgor2u:967": "tanmatenāpi kāryasya sattvamāvaśyakaṃ, asataḥ saṃbandhitvāyogādityāha-#",
  "GSP33brsgor2u:968": "kathamiti /\u000e#",
  "GSP33brsgor2u:969": "asatorveti dṛṣṭāntoktiḥ /",
  "GSP33brsgor2u:970": "nanu naraśṛṅgādivatkāryaṃ sarvadā sarvatrāsanna bhavati kintūtpatteḥ prāk dhvaṃsānantaraṃ cāsat madhye tu sadeveti vaiṣamyātsaṃbandhitvopapattirityāśaṅkyāha-#",
  "GSP33brsgor2u:971": "abhāvasyeti /\u000e#",
  "GSP33brsgor2u:972": "atrābhāvabdā asacchabdāparaparyāyā vyākhyeyāḥ /",
  "GSP33brsgor2u:973": "asataḥ kālenāsaṃbandhātprāktvaṃ na yuktamityarthaḥ /",
  "GSP33brsgor2u:974": "nanu kārakavyāpārādūrdhvabhāvinaḥ kāryasya vandhyāputratulyatvaṃ kathamityata āha-#",
  "GSP33brsgor2u:975": "yadi ceti /\u000e#",
  "GSP33brsgor2u:976": "kāryābhāvo 'satkāryamityartha ityupāpatsvata upapannamabhaviṣyadityanvayaḥ /",
  "GSP33brsgor2u:977": "kastarhi nirṇayaḥ, tatrāha-#",
  "GSP33brsgor2u:978": "vayaṃ tviti /\u000e#",
  "GSP33brsgor2u:979": "'nāsato vidyate bhāvaḥ'iti smṛteriti bhāvaḥ /",
  "GSP33brsgor2u:980": "satkāryavāde kārakavaiyarthyaṃ śaṅkate-#",
  "GSP33brsgor2u:981": "nanviti /\u000e#",
  "GSP33brsgor2u:982": "siddhakāraṇānanyatvācca kāryasya siddhatvamityāha-#",
  "GSP33brsgor2u:983": "tadananyatvācceti /\u000e#",
  "GSP33brsgor2u:984": "anirvācyakāryātmanā kāraṇasyābhivyaktyarthaḥ kārakavyāpāra ityāha-#",
  "GSP33brsgor2u:985": "naiṣa doṣa iti /\u000e#",
  "GSP33brsgor2u:986": "kāryasatyatvamicchatāṃ sāṃkhyānāṃ satkāryavāde kārakavaiyarthyaṃ doṣa āpatati,",
  "GSP33brsgor2u:987": "abhivyakterapi sattvāt /",
  "GSP33brsgor2u:988": "advaitavādināṃ tvaghaṭitaghaṭhanāvabhāsanacaturamāyāmahimnā svapnavadyathādarśanaṃ sarvamupapannam /",
  "GSP33brsgor2u:989": "vicāryamāṇe sarvamayuktaṃ, yuktatve dvaitāpatteriti mukhyaṃ samādhānaṃ samādhānāntarābhāvāt /",
  "GSP33brsgor2u:990": "nanu kāraṇādbhinnamasadevotpadyata iti samādhānaṃ kiṃ na syādityāśaṅkyāsatpakṣasya dūṣaṇamuktaṃ smaretyāha-#",
  "GSP33brsgor2u:991": "kāryākāro 'pīti /\u000e#",
  "GSP33brsgor2u:992": "ataḥ kāraṇādbhedābhedābhyāṃ durnirūpasya sadasadvilakṣaṇasyānirvācyābhivyaktiranirvācyakārakavyāpārāṇāṃ phalamiti pakṣa eva śreyāniti bhāvaḥ /",
  "GSP33brsgor2u:993": "nanu mṛdyadṛṣṭaḥ pṛthubudhnatvādyavasthāviśeṣo ghaṭe dṛśyate /",
  "GSP33brsgor2u:994": "tathāca ghaṭo mṛdbhinnaḥ, tadviruddhaviśeṣavattvāt, vṛkṣavadityata āha-#",
  "GSP33brsgor2u:995": "naceti /\u000e#",
  "GSP33brsgor2u:996": "vastuto 'nyatvaṃ satyo bhedaḥ /",
  "GSP33brsgor2u:997": "hetorvyabhicārasthalāntaramāha-#",
  "GSP33brsgor2u:998": "tathā pratidinamiti /\u000e#",
  "GSP33brsgor2u:999": "pratyahaṃ pitrādidehasyāvasthābhede 'pi janmanāśayorabhāvādabhedo yuktaḥ /",
  "GSP33brsgor2u:1000": "dārṣṭāntike tu mṛdādināśe sati ghaṭādikaṃ jāyata iti janmavināśarūpaviruddhadharmavattvātkāryakāraṇayorabhedo na yukta iti śaṅkate-#",
  "GSP33brsgor2u:1001": "janmeti /\u000e#",
  "GSP33brsgor2u:1002": "kāraṇasya nāśābhāvāddhetvasiddhiriti pariharati-#",
  "GSP33brsgor2u:1003": "neti /\u000e#",
  "GSP33brsgor2u:1004": "dadhighaṭādikāryānvitatvena kṣīramṛdādīnāṃ pratyakṣatvānnāśāsiddhirityarthaḥ /",
  "GSP33brsgor2u:1005": "nanu yatrānvayo dṛśyate tatra hetvasiddhāvapi yatrāṅkurādau vaṭabījādīnāmanvayo na dṛśyate tatra hetusattvādvasatvanyatvaṃ syādityata āha-#",
  "GSP33brsgor2u:1006": "adṛśyeti /\u000e#",
  "GSP33brsgor2u:1007": "tatrāpyaṅkurādau bījādyavayavānāmanvayānna sta eva janmavināśau kintvavayāntaropacayāpacayābhyāṃ tadvyavahāra ityarthaḥ /",
  "GSP33brsgor2u:1008": "astūpacayāpacayaliṅgena vastubhedānumānaṃ tato 'sata utpattiḥ sato nāśa ityāśaṅkya vyabhicāramāha-#",
  "GSP33brsgor2u:1009": "tatredṛgiti /\u000e#",
  "GSP33brsgor2u:1010": "pitṛdehe 'pi bhedasattvānna vyabhicāra ityatra bādhakamāha-#",
  "GSP33brsgor2u:1011": "pitrādīti /",
  "GSP33brsgor2u:1012": "eteneti /\u000e#",
  "GSP33brsgor2u:1013": "kāraṇasya sarvakāryeṣvanvayakathanenetyarthaḥ /",
  "GSP33brsgor2u:1014": "svapakṣe doṣaṃ parihṛtya parapakṣe prasañjayati-#",
  "GSP33brsgor2u:1015": "yasya punariti /\u000e#",
  "GSP33brsgor2u:1016": "asataḥ kāryasya kārakavyāpārāhitātiśayāśrayatvāyogādaviṣayatve 'pi mṛdāderviṣayatvaṃ syāditi śaṅkate-#",
  "GSP33brsgor2u:1017": "samavāyīti /\u000e#",
  "GSP33brsgor2u:1018": "samavāyikāraṇātkāryaṃ bhinnamabhinnaṃ veti vikalpādyaṃ nirasyati-#",
  "GSP33brsgor2u:1019": "netyādinā /\u000e#",
  "GSP33brsgor2u:1020": "dvitīyamāśaṅkyeṣṭāpattimāha-#",
  "GSP33brsgor2u:1021": "samavāyīti /\u000e#",
  "GSP33brsgor2u:1022": "kāryāṇāmavāntarakāraṇānanyatvamupasaṃharati-#",
  "GSP33brsgor2u:1023": "tasmāditi /\u000e#",
  "GSP33brsgor2u:1024": "paramakāraṇānanyatvaṃ phalitamāha-#",
  "GSP33brsgor2u:1025": "tathā mūleti /\u000e#",
  "GSP33brsgor2u:1026": "asatkāryavāde pratijñābādhaḥ syādityāha-#",
  "GSP33brsgor2u:1027": "yadi tu prāgutpatteriti\u000e# //18//",
  "GSP33brsgor2u:1028": "END BsRp_2,1.6.18",
  "GSP33brsgor2u:1029": "____________________________________________________________________________________________",
  "GSP33brsgor2u:1030": "START BsRp_2,1.6.19ḥ",
  "GSP33brsgor2u:1031": "paṭavac ca | BBs_2,1.19 |",
  "GSP33brsgor2u:1032": "kāryamupādānadbhinnaṃ tadupalabdhāvapyanupalabhyamānatvāt tato 'dhikaparimāṇatvācca maśakādiva śaśaka ityatra vyabhicārārthaṃ sūtram-#",
  "GSP33brsgor2u:1033": "paṭavacceti /\u000e#",
  "GSP33brsgor2u:1034": "dvitīyahetorvyabhicāraṃ sphuṭayati-#",
  "GSP33brsgor2u:1035": "yathā ca saṃveṣṭaneti /\u000e#",
  "GSP33brsgor2u:1036": "āyāmo dairghyam //19//",
  "GSP33brsgor2u:1037": "END BsRp_2,1.6.19",
  "GSP33brsgor2u:1038": "____________________________________________________________________________________________",
  "GSP33brsgor2u:1039": "START BsRp_2,1.6.20ḥ",
  "GSP33brsgor2u:1040": "yathā ca prāṇādiḥ | BBs_2,1.20 |",
  "GSP33brsgor2u:1041": "tatraiva vilakṣaṇakāryakāritvaṃ kāryamupādānādbhinnaṃ,",
  "GSP33brsgor2u:1042": "bhinnakāryakaratvāt,",
  "GSP33brsgor2u:1043": "saṃmatavat iti hetumāśaṅkya vyabhicāramāha sūtrakāraḥ-#",
  "GSP33brsgor2u:1044": "yathā ca prāṇādīti /\u000e#",
  "GSP33brsgor2u:1045": "evaṃ jīvajagaterbrahmānanyatvātpratijñāsiddhirityadhikaraṇārthamupapasaṃharati-#",
  "GSP33brsgor2u:1046": "ataśca kṛtsnasyeti\u000e# //20//",
  "GSP33brsgor2u:1047": "END BsRp_2,1.6.20",
  "GSP33brsgor2u:1048": "____________________________________________________________________________________________",
  "GSP33brsgor2u:1049": "START BsRp_2,1.7.21ḥ",
  "GSP33brsgor2u:1050": "itaravyapadeśād dhitākaraṇādidoṣaprasaktiḥ | BBs_2,1.21 |",
  "GSP33brsgor2u:1051": "jīvābhinnaṃ brahma jagatkāraṇamitivadanvedāntasamanvayo viṣayaḥ /",
  "GSP33brsgor2u:1052_0": "sa yadi tādṛgbrahmajagajjanayettarhi svāniṣṭaṃ narakādikaṃ na janayet svatantracetanatvāditi",
  "GSP33brsgor2u:1052_1": "nyāyena virudhyate na veti saṃdehe pūrvoktajīvānanyatvamupajīvya jīvadoṣā brahmaṇi",
  "GSP33brsgor2u:1052_2": "prasajyeranniti pūrvapakṣasūtraṃ gṛhītvā vyācaṣṭe-#",
  "GSP33brsgor2u:1053": "itaravyapadeśādityādinā /\u000e#",
  "GSP33brsgor2u:1054": "pūrvapakṣe jīvābhinne samanvayāsiddhiḥ, siddhānte tatsiddhiriti phalam /",
  "GSP33brsgor2u:1055": "hitākaraṇetyatra nañvyatyāsenāhitakaraṇaṃ doṣo vyākhyātaḥ /",
  "GSP33brsgor2u:1056": "ādipadoktaṃ bhrāntyādikamāpādayati-#",
  "GSP33brsgor2u:1057": "naca svayamityādinā\u000e# //21//",
  "GSP33brsgor2u:1058": "END BsRp_2,1.7.21",
  "GSP33brsgor2u:1059": "____________________________________________________________________________________________",
  "GSP33brsgor2u:1060": "START BsRp_2,1.7.22ḥ",
  "GSP33brsgor2u:1061": "adhikaṃ tu bhedanirdeśāt | BBs_2,1.22 |",
  "GSP33brsgor2u:1062": "jīveśayorabhedājjīvajagaterdeṣā brahmaṇi syuḥ brahmagatāśca sṛṣṭisaṃhāraśaktisarvasmartṛtvādayo guṇā jīve syuḥ /",
  "GSP33brsgor2u:1063": "na ceṣṭāpattiḥ /",
  "GSP33brsgor2u:1064": "jīvasya svaśarīre 'pi saṃhārasāmarthyādarśanāditi prāpte siddhāntasūtraṃ vyācaṣṭe-#",
  "GSP33brsgor2u:1065": "tuśabda ityādinā /\u000e#",
  "GSP33brsgor2u:1066": "jīveśvarayorloke bimbapratibimbayoriva kalpitabhedāṅgīkārāddharmavyavastheti siddhāntagranthārthaḥ /",
  "GSP33brsgor2u:1067": "yadi vayaṃ jīvaṃ sraṣṭāraṃ brūmastadā doṣāḥ prasajyante natu taṃ brūma ityanvayaḥ /",
  "GSP33brsgor2u:1068": "kiñcābhedājñānādūrdhvaṃ vā doṣā āpādyante, pūrvaṃ vā /",
  "GSP33brsgor2u:1069": "nādya ityāha-#",
  "GSP33brsgor2u:1070": "apiceti /\u000e#",
  "GSP33brsgor2u:1071": "uktaṃ mithyājñānavijṛmbhitatvaṃ sphuṭayati-#",
  "GSP33brsgor2u:1072": "avidyeti /\u000e#",
  "GSP33brsgor2u:1073": "kartṛtvādibuddhidharmādhyāse dehadharmādhyāsaṃ dṛṣṭāntayati-#",
  "GSP33brsgor2u:1074": "janmeti /\u000e#",
  "GSP33brsgor2u:1075": "dvitīyaṃ pratyāha-#",
  "GSP33brsgor2u:1076": "abādhite tviti /\u000e#",
  "GSP33brsgor2u:1077": "jñānādūrdhvaṃ sraṣṭṛtvādidharmāṇāṃ bādhāt pūrvaṃ ca kalpitabhedena vyavasthopapatterna kiñcidavadyamityarthaḥ //22//",
  "GSP33brsgor2u:1078": "END BsRp_2,1.7.22",
  "GSP33brsgor2u:1079": "____________________________________________________________________________________________",
  "GSP33brsgor2u:1080": "START BsRp_2,1.7.23ḥ",
  "GSP33brsgor2u:1081": "aśmādivac ca tadanupapattiḥ | BBs_2,1.23 |",
  "GSP33brsgor2u:1082": "nanvakhaṇḍaikarūpe brahmaṇi kathaṃ jīveśvaravaicitryaṃ,",
  "GSP33brsgor2u:1083": "kathaṃ ca tatkāryavaicitryamityanupapattiṃ dṛṣṭāntaiḥ pariharati sūtrakāraḥ-#",
  "GSP33brsgor2u:1084": "aśmādivacceti /\u000e#",
  "GSP33brsgor2u:1085": "kiṃpāko mahātālaphalam /",
  "GSP33brsgor2u:1086": "tattatkāryasaṃskārarūpānādiśaktibhedādvaicitryamiti bhāvaḥ /",
  "GSP33brsgor2u:1087": "sūtrasthacakārārthamāha-#",
  "GSP33brsgor2u:1088": "śruteśceti /\u000e#",
  "GSP33brsgor2u:1089": "brahma jīvagatadoṣavat,",
  "GSP33brsgor2u:1090": "jīvābhinnatvāt,",
  "GSP33brsgor2u:1091": "jīvavadityādyanumānaṃ svataḥpramāṇaniravadyatvādiśrutibādhitam /",
  "GSP33brsgor2u:1092": "kiñca kartṛtvabhoktṛtvādivikārasya mithyātvājjīvasyaiva tāvaddoṣo nāsti kuto bimbasthānīyasyāśeṣaviśeṣadarśinaḥ parameśvarasya doṣaprasaktiḥ /",
  "GSP33brsgor2u:1093": "yattu brahma na vicitrakāryaprakṛti, ekarūpātvāt, vyatirekeṇa mṛttantvādivaditi /",
  "GSP33brsgor2u:1094": "tanna /",
  "GSP33brsgor2u:1095": "ekarūpe snapnadṛśīva vicitradṛśyavastuvaicitryadarśanena vyabhicārādityarthaḥ /",
  "GSP33brsgor2u:1096": "tasmāt pratyagabhinne brahmaṇi samanvayasyāvirodha iti siddham //23//",
  "GSP33brsgor2u:1097": "END BsRp_2,1.7.23",
  "GSP33brsgor2u:1098": "____________________________________________________________________________________________",
  "GSP33brsgor2u:1099": "START BsRp_2,1.8.24ḥ",
  "GSP33brsgor2u:1100": "upasaṃhāradarśanān neti cen na kṣīravad dhi | BBs_2,1.24 |",
  "GSP33brsgor2u:1101": "#",
  "GSP33brsgor2u:1102": "upasaṃhāradarśanāt /\u000e#",
  "GSP33brsgor2u:1103": "asahāyādbrahmaṇo jagatsargaṃ bruvan samanvayo viṣayaḥ /",
  "GSP33brsgor2u:1104": "sa kiṃ yadasahāyaṃ tanna kāraṇamiti laukikanyāyena virudhyate na veti saṃdehe pūrvamaupādhikajīvabhedādbrahmaṇi jīvadoṣā na prasajyanta ityuktam,",
  "GSP33brsgor2u:1105": "saṃprati upādhito 'pi vibhaktaṃ brahmaṇaḥ prerakādikaṃ sahakāri nāsti īśanānātvābhāvāditi pratyudāharaṇena pūrvapakṣasūtrāṃśaṃ vyācaṣṭe-#",
  "GSP33brsgor2u:1106": "cetanamityādinā /\u000e#",
  "GSP33brsgor2u:1107": "phalaṃ pūrvavat /",
  "GSP33brsgor2u:1108": "kārakāṇāmupasaṃhāro melanam /",
  "GSP33brsgor2u:1109": "uktanyāyasya kṣīrādau vyabhicāra iti siddhāntayati-#",
  "GSP33brsgor2u:1110": "naiṣa doṣa iti /\u000e#",
  "GSP33brsgor2u:1111": "śuddhasya brahmaṇo 'kāraṇatvamiṣṭameva /",
  "GSP33brsgor2u:1112": "viśiṣṭasyeśvarasya tu māyaiva sahāya iti bhāvenāha-#",
  "GSP33brsgor2u:1113": "bāhyamiti /\u000e#",
  "GSP33brsgor2u:1114": "kṣīrasyāpyātañcanādisahāyo 'stītyasahāyatvahetorna vyabhicāra ityāśaṅkya sahāyābhāve 'pi yasya kasyacitpariṇāmasya kṣīre darśanādvyabhicāratādavasthyamityāha-#",
  "GSP33brsgor2u:1115": "nanvityādinā /\u000e#",
  "GSP33brsgor2u:1116": "tarhi sahāyo vyarthaḥ, tatrāha-#",
  "GSP33brsgor2u:1117": "tvāryata iti /\u000e#",
  "GSP33brsgor2u:1118": "nanu tvāryate kṣīraṃ dadhibhāvāya śaighryaṃ kāryata iti kimarthaṃ kalpyate,",
  "GSP33brsgor2u:1119": "svato 'śaktaṃ kṣīraṃ sahāyena śaktaṃ kriyata iti kiṃ na syāt, tatrāha-#",
  "GSP33brsgor2u:1120": "yadi ceti /\u000e#",
  "GSP33brsgor2u:1121": "śaktasya sahāyasaṃpadā kiṃ kāryamityatrāha-#",
  "GSP33brsgor2u:1122": "sādhaneti /\u000e#",
  "GSP33brsgor2u:1123": "sahāyaviśeṣābhāve kaścidvikāraḥ kṣīrasya bhavati,",
  "GSP33brsgor2u:1124": "tatra ātañcanaprakṣepauṣṇyābhyāṃ tūttamadadhibhāvasāmarthyaṃ vyajyata ityarthaḥ /",
  "GSP33brsgor2u:1125": "tarhi śaktivyañjako 'pi sahāyo brahmaṇo vācyaḥ, tatrāha-#",
  "GSP33brsgor2u:1126": "paripūrṇoti /\u000e#",
  "GSP33brsgor2u:1127": "nirapekṣamāyāśaktikamityarthaḥ /",
  "GSP33brsgor2u:1128": "tādṛśaśaktau mānamāha-#",
  "GSP33brsgor2u:1129": "śrutiśceti\u000e# //24//",
  "GSP33brsgor2u:1130": "END BsRp_2,1.8.24",
  "GSP33brsgor2u:1131": "____________________________________________________________________________________________",
  "GSP33brsgor2u:1132": "START BsRp_2,1.8.25ḥ",
  "GSP33brsgor2u:1133": "devādivad api loke | BBs_2,1.25 |",
  "GSP33brsgor2u:1134": "nanu brahma na kāraṇaṃ cetanatve satyasahāyatvānmṛdādiśūnyakulālādivaditi na kṣīrādau vyabhicāra iti sūtravyāvartyāṃ śaṅkāmāha-#",
  "GSP33brsgor2u:1135": "syadetaditi /\u000e#",
  "GSP33brsgor2u:1136": "tasyāpi hetordevādau vyabhicāra ityāha-#",
  "GSP33brsgor2u:1137": "devādivaditi /\u000e#",
  "GSP33brsgor2u:1138": "lokyate jñāyater'tho 'neneti loko mantrārthavādādiśāstraṃ vṛddhavyavahāraśca /",
  "GSP33brsgor2u:1139": "abhidhyānaṃ saṃkalpaḥ /",
  "GSP33brsgor2u:1140": "nanu devādyūrṇanābhāntadṛṣṭānteṣu śarīreṣu cetanatvaṃ nāsti,",
  "GSP33brsgor2u:1141": "balākāpadminīcetanayorgarbhaprasthānakartṛtve meghaśabdaḥ śarīraṃ ca sahāyo 'sti,",
  "GSP33brsgor2u:1142": "ato viśiṣṭahetorna vyabhicāra iti śaṅkate-#",
  "GSP33brsgor2u:1143": "sa yadi brūyādityādinā /\u000e#",
  "GSP33brsgor2u:1144": "vyabhicāro 'stīti pariharati-#",
  "GSP33brsgor2u:1145": "taṃ prati brūyāditi /\u000e#",
  "GSP33brsgor2u:1146": "ayaṃ doṣaḥ dṛṣṭāntavaiṣamyākhyaḥ /",
  "GSP33brsgor2u:1147": "atra hi hetau cetanatvamahandhīviṣayatvarūpaṃ cittādātmyāpannadehasādhāraṇaṃ grāhyaṃ na tu mukhyātmatvaṃ,",
  "GSP33brsgor2u:1148": "tava kulāladṛṣṭānte sādhanavaikalyāpatteḥ /",
  "GSP33brsgor2u:1149": "asahāyatvaṃ ca cetanasya svātiriktahetuśūnyatvaṃ,",
  "GSP33brsgor2u:1150": "tadubhayaṃ devādiṣvastīti vyabhicāraḥ,",
  "GSP33brsgor2u:1151": "dehasya svāntaḥpātitvena svātiriktatvābhāvāt /",
  "GSP33brsgor2u:1152": "tathā ca kulālavailakṣaṇyaṃ devādīnāṃ ghaṭādikārye svātiriktānapekṣatvāt /",
  "GSP33brsgor2u:1153": "devavailakṣaṇyaṃ brahmaṇaḥ dehasyāpyanapekṣaṇāt /",
  "GSP33brsgor2u:1154": "naradevādīnāṃ kāryārambhe nārastyekarūpā sāmagrī /",
  "GSP33brsgor2u:1155": "śrūyate hi mahābhārate śrīkṛṣṇasya saṃkalpamātreṇa draupadyāḥ paṭaparamparotpattiḥ /",
  "GSP33brsgor2u:1156": "ataḥ siddhamasahāyasyāpi brahmaṇaḥ kāraṇatvam //25//",
  "GSP33brsgor2u:1157": "END BsRp_2,1.8.25",
  "GSP33brsgor2u:1158": "____________________________________________________________________________________________",
  "GSP33brsgor2u:1159": "START BsRp_2,1.9.26ḥ",
  "GSP33brsgor2u:1160": "kṛtsnaprasaktir niravayavatvaśabdakopo vā | BBs_2,1.26 |",
  "GSP33brsgor2u:1161": "#",
  "GSP33brsgor2u:1162": "kṛtsnaprasaktiḥ /\u000e#",
  "GSP33brsgor2u:1163_0": "kṣīradṛṣṭāntena brahma pariṇāmīti bhramotpattyā pūrvapakṣe prāpte śāstrārtho vivarto",
  "GSP33brsgor2u:1163_1": "na pariṇāma iti nirṇayārthamidamadhikaraṇamiti pūrvādhikaraṇenottarādhikaraṇasya",
  "GSP33brsgor2u:1163_2": "kāryatvaṃ saṃgatimāha-#",
  "GSP33brsgor2u:1164": "cetanamiti /\u000e#",
  "GSP33brsgor2u:1165": "niravayavādbrahmaṇo jagatsargaṃ vadan samanvayo viṣayaḥ /",
  "GSP33brsgor2u:1166": "sa kiṃ yanniravayavaṃ tanna pariṇāmīti nyāyena virudhyate na veti saṃdehe virudhyata iti pūrvapakṣasūtraṃ vyācaṣṭe-#",
  "GSP33brsgor2u:1167": "kṛtsneti /\u000e#",
  "GSP33brsgor2u:1168": "brahma pariṇāmīti vadatā vaktavyaṃ brahma niravayavaṃ sāvayavaṃ vā /",
  "GSP33brsgor2u:1169": "ādye sarvasya brahmaṇaḥ pariṇāmātmanā sthitiḥ syādityuktaṃ vyatirekadṛṣṭāntena vivṛṇoti-#",
  "GSP33brsgor2u:1170": "yadi brahmetyādinā /\u000e#",
  "GSP33brsgor2u:1171": "paryaṇaṃsyat pariṇato 'bhaviṣyat /",
  "GSP33brsgor2u:1172": "ekadeśaścāvāsthāsyadapariṇato 'bhaviṣyat /",
  "GSP33brsgor2u:1173": "uktaśrutibhyo niravayavatvasiddheḥ phalitaṃ doṣamāha-#",
  "GSP33brsgor2u:1174": "tataśceti /\u000e#",
  "GSP33brsgor2u:1175": "yadā pariṇāmavyatirekeṇa mūlabrahmātmā nāsti tadātmā draṣṭavya ityupadeśor'thaśūnyaḥ syāditi doṣāntaramāha-#",
  "GSP33brsgor2u:1176": "draṣṭavyateti /\u000e#",
  "GSP33brsgor2u:1177": "brahmaṇaḥ pariṇāmātmanā janmanāśāṅgīkāre 'ajo 'maraḥ'iti śrutivirodhaścetyāha-#",
  "GSP33brsgor2u:1178": "ajatvādīti /\u000e#",
  "GSP33brsgor2u:1179": "sāvayavatvapakṣamāśaṅkya sūtraśeṣeṇa pariharati-#",
  "GSP33brsgor2u:1180": "athetyādinā\u000e# //26//",
  "GSP33brsgor2u:1181": "END BsRp_2,1.9.26",
  "GSP33brsgor2u:1182": "____________________________________________________________________________________________",
  "GSP33brsgor2u:1183": "START BsRp_2,1.9.27ḥ",
  "GSP33brsgor2u:1184": "śrutes tu śabdamūlatvāt | BBs_2,1.27 |",
  "GSP33brsgor2u:1185": "pariṇāmapakṣo durghaṭa iti yaduktaṃ tadasmādiṣṭameveti vivartavādena siddhāntayati-#",
  "GSP33brsgor2u:1186": "śruteriti /\u000e#",
  "GSP33brsgor2u:1187": "svapakṣe pūrvoktadoṣadvayaṃ nāstīti sūtrayojanayā darśayati-#",
  "GSP33brsgor2u:1188": "tuśabdenetyādinā /\u000e#",
  "GSP33brsgor2u:1189": "īkṣitṛtvena vyākartṛtvena cekṣaṇīyavyākartavyaprapañcāt pṛthagīśvarasattvaśruterna kṛtsnaprasaktirityāha-#",
  "GSP33brsgor2u:1190": "seyaṃ devateti /\u000e#",
  "GSP33brsgor2u:1191": "nyūnādhikabhāvenāpi pṛthaksattvaṃ śrutamityāha-#",
  "GSP33brsgor2u:1192": "tāvāniti /\u000e#",
  "GSP33brsgor2u:1193": "itaścāstyavikṛtaṃ brahmetyāha-#",
  "GSP33brsgor2u:1194": "tatheti /\u000e#",
  "GSP33brsgor2u:1195": "'sa vā eṣa ātmā hṛdi'iti śruterasti dṛśyātiriktaṃ brahma /",
  "GSP33brsgor2u:1196": "'tadā 'iti suṣuptikālarūpaviśeṣaṇāccetyarthaḥ /",
  "GSP33brsgor2u:1197": "liṅgāntaramāha-#",
  "GSP33brsgor2u:1198": "tathendriyeti /\u000e#",
  "GSP33brsgor2u:1199": "bhrūmyādervikārasyendriyagocaratvāt 'na cakṣuṣā gṛhyate'ityādiśrutyā brahmaṇastatpratiṣedhādavāṅmanasagocaratvaśruteścāsti kūṭasthaṃ brahmetyarthaḥ /",
  "GSP33brsgor2u:1200": "kṛtsnaprasaktidoṣo nāstītyuktvā dvitīyadoṣo 'pi nāstītyāha-#",
  "GSP33brsgor2u:1201": "naceti /\u000e#",
  "GSP33brsgor2u:1202": "nanu brahma kāryātmanāpyasti,",
  "GSP33brsgor2u:1203": "pṛthagapyasti cet sāvayavatvaṃ durvāraṃ,",
  "GSP33brsgor2u:1204": "niravayavasyaikasya dvidhā sattvāyogāt,",
  "GSP33brsgor2u:1205": "ato yaddvidhābhūtaṃ tatsāvayamiti tarkaviruddhaṃ brahmaṇo niravayavatvamiti vivartamajānataḥ śaṅkāṃ gūḍhāśaya eva pariharati-#",
  "GSP33brsgor2u:1206": "śabdamūlaṃ ceti /\u000e#",
  "GSP33brsgor2u:1207": "yadā laukikānāṃ pratyakṣadṛṣṭānāmapi śaktiracintyā tadā śabdaikasamadhigamyasya brahmaṇaḥ kimu vaktavyam /",
  "GSP33brsgor2u:1208": "ato brahmaṇo niravayavatvaṃ dvidhābhāvaścetyubhayaṃ yathāśabdamabhyupagantavyam /",
  "GSP33brsgor2u:1209": "na tarkeṇa bādhanīyamityarthaḥ /",
  "GSP33brsgor2u:1210": "prakṛtibhyaḥ pratyakṣadṛṣṭavastusvabhāvebhyo yatparaṃ vilakṣaṇaṃ kevalopadeśagamyaṃ tadacintyasvarūpamiti smṛtyarthaḥ /",
  "GSP33brsgor2u:1211": "āśayānavabodhena śaṅkate-#",
  "GSP33brsgor2u:1212": "nanu śabdenāpīti /\u000e#",
  "GSP33brsgor2u:1213": "yadvā brahma pariṇāmītyekadeśināmiyaṃ siddhāntasūtravyākhyā darśitā tāmākṣipati-#",
  "GSP33brsgor2u:1214": "nanviti /\u000e#",
  "GSP33brsgor2u:1215": "śabdasya yogyatājñānasāpekṣatvādityarthaḥ /",
  "GSP33brsgor2u:1216": "nanu brahma sāvayavaṃ niravayavaṃ veti vikalpāśrayaṇe sarvaśrutisamādhānaṃ syādityata āha-#",
  "GSP33brsgor2u:1217": "kriyeti /\u000e#",
  "GSP33brsgor2u:1218": "niravayavatve brahmaṇaḥ prakṛtitvaśrutivirodhaḥ,",
  "GSP33brsgor2u:1219": "sāvayavatve niravayavatvaśabdavirodhaḥ,",
  "GSP33brsgor2u:1220": "vikalpaśca vastunyayuktaḥ,",
  "GSP33brsgor2u:1221": "ataḥ prakārāntarānupalambhācchrutīnāṃ prāmāṇyaṃ durghaṭamiti prāpte svāśayamuddhāṭayati-#",
  "GSP33brsgor2u:1222": "naiṣa doṣa iti /\u000e#",
  "GSP33brsgor2u:1223": "niravayavasya vastunaḥ kūṭasthasyāpyavidyayā kalpitanāmarūpavikārāṅgīkārāddurghaṭatvadoṣo nāsti /",
  "GSP33brsgor2u:1224": "vāstavakauṭasthyasya kalpitavikāraprakṛtitvenāvirodhādityarthaḥ /",
  "GSP33brsgor2u:1225": "rūpabhedāṅgīkāre sāvayavatvaṃ syādityāśaṅkyoktaṃ vivṛṇoti-#",
  "GSP33brsgor2u:1226": "nahītyādinā /\u000e#",
  "GSP33brsgor2u:1227": "kṛtsnaprasaktiṃ nirasya doṣāntaraṃ nirasyati-#",
  "GSP33brsgor2u:1228": "vācārambhaṇeti /\u000e#",
  "GSP33brsgor2u:1229": "nanu śrutipratipādyasya pariṇāmasya kathaṃ mithyātmatvaṃ, tatrāha-#",
  "GSP33brsgor2u:1230": "na ceyamiti /\u000e#",
  "GSP33brsgor2u:1231": "niṣprapañcabrahmādhīśeṣatvena sṛṣṭiranūdyate na pratipādyata ityasakṛdāveditam,",
  "GSP33brsgor2u:1232": "ato vivartavāde na kaściddoṣa ityupasaṃharati-#",
  "GSP33brsgor2u:1233": "tasmāditi\u000e# //27//",
  "GSP33brsgor2u:1234": "END BsRp_2,1.9.27",
  "GSP33brsgor2u:1235": "____________________________________________________________________________________________",
  "GSP33brsgor2u:1236": "START BsRp_2,1.9.28ḥ",
  "GSP33brsgor2u:1237": "ātmani caivaṃ vicitrāś ca hi | BBs_2,1.28 |",
  "GSP33brsgor2u:1238": "pūrvāvasthānāśenāvasthāntaraṃ pariṇāmaḥ, yathā dugdhasya dadhibhāvaḥ /",
  "GSP33brsgor2u:1239": "pūrvarūpānupamardenāvasthāntaraṃ vivartaḥ, yathā śukteḥ rajatabhāvaḥ /",
  "GSP33brsgor2u:1240": "tatra brahmaṇo vivartopādānatvaṃ svapnasākṣidṛṣṭāntena draḍhayanmāyāvādaṃ sphuṭayati sūtrakāraḥ-#",
  "GSP33brsgor2u:1241": "ātmani ceti /\u000e#",
  "GSP33brsgor2u:1242": "rathayogāḥ aśvāḥ //28//",
  "GSP33brsgor2u:1243": "END BsRp_2,1.9.28",
  "GSP33brsgor2u:1244": "____________________________________________________________________________________________",
  "GSP33brsgor2u:1245": "START BsRp_2,1.9.29ḥ",
  "GSP33brsgor2u:1246": "svapakṣadoṣāc ca | BBs_2,1.29 |",
  "GSP33brsgor2u:1247": "kiñca kṛtsnaprasaktyādīnāṃ sāṃkhyādipakṣe 'pi doṣatvānnāsmān pratyudbhāvanīyatvaṃ,",
  "GSP33brsgor2u:1248": "'yaścobhayoḥ samo doṣaḥ'iti nyāyādityāha sūtrakāraḥ-#",
  "GSP33brsgor2u:1249": "svapakṣeti /\u000e#",
  "GSP33brsgor2u:1250": "pradhānasya niravayavatve kṛtsnaprasaktiḥ sāvayavatve ca niravayavatvābhyupagamavirodha ityatra śaṅkate-#",
  "GSP33brsgor2u:1251": "nanviti /\u000e#",
  "GSP33brsgor2u:1252": "kiṃ sāmyāvasthā guṇānāṃ vikāraḥ, samudāyo vā /",
  "GSP33brsgor2u:1253": "ādye tasyā na mūlaprakṛtitvaṃ, vikāratvāt /",
  "GSP33brsgor2u:1254": "dvitīye prapañcābhāvaḥ, samudāyasyāvastutvena mūlābhāvāt /",
  "GSP33brsgor2u:1255": "atha niravayavā guṇā eva vividhapariṇāmānāṃ prakṛtiriti cet,",
  "GSP33brsgor2u:1256": "tarhi kṛtsnaprasaktermūlocchedo durvāra ityabhipretya pariharati-#",
  "GSP33brsgor2u:1257": "naivamityādinā /\u000e#",
  "GSP33brsgor2u:1258": "iti yato 'taḥsamānatvānna vayaṃ paryanuyojyā ityanvayaḥ /",
  "GSP33brsgor2u:1259_0": "pratyekaṃ sattvādikamitaraguṇadvayasacivaṃ niravayavaṃ yadyupādānaṃ tarhi kṛtsnasyopādānasya",
  "GSP33brsgor2u:1259_1": "kāryarūpatvaprasaktermūloccheda ityukterniravayavatvasādhakatarkasyābhāsatvādguṇānāṃ",
  "GSP33brsgor2u:1259_2": "sāvayavatvameva pariṇāmitvena mṛdādivadato na kṛtsnaprasaktirekadeśapariṇāmasaṃbhavāditi śaṅkate-#",
  "GSP33brsgor2u:1260": "tarketi /\u000e#",
  "GSP33brsgor2u:1261": "etaddoṣābhāve 'pi doṣāntaraṃ syāditi pariharati-#",
  "GSP33brsgor2u:1262": "evamapīti /\u000e#",
  "GSP33brsgor2u:1263": "nanu guṇānāmavayavāstantuvadārambhakā na bhavanti kintu kāryavaicitryānumitāstadgatāḥ śaktaya ityāśaṅkya māyikaśaktibhirbrahmaṇo 'pi sāvayavatvaṃ tulyamityāha-#",
  "GSP33brsgor2u:1264": "athetyādinā /\u000e#",
  "GSP33brsgor2u:1265": "aṇuvāde 'pi doṣasāmyamāha-#",
  "GSP33brsgor2u:1266": "tatheti /\u000e#",
  "GSP33brsgor2u:1267": "sāṃkhyavaddoṣaḥ samāna iti saṃbandhaḥ /",
  "GSP33brsgor2u:1268": "niravayavayoḥ paramāṇvoḥ saṃyogo vyāpyavṛttiravyāpyavṛttirvā /",
  "GSP33brsgor2u:1269": "ādye tatkāryasya dvyaguṇakasyaikaparamāṇumātratvāpattiḥ prathimno 'dhikaparimāṇasyānupapatteḥ /",
  "GSP33brsgor2u:1270": "na hyaṇoraṇvantareṇoparyadhaḥ pārśvataśca vyāptau tato 'dhikadravyaṃ saṃbhavatiḥ dvitīye paramāṇvoḥ sāvayavatvāpattirityarthaḥ /",
  "GSP33brsgor2u:1271": "nanu tvaṃ cora ityukte tvamapi cora itivaddoṣasāmyoktirayuktetyata āha-#",
  "GSP33brsgor2u:1272": "parihṛtastviti /\u000e#",
  "GSP33brsgor2u:1273": "uktaṃ hi māyāvāde svapnavatsarvaṃ sāmañjasyam,",
  "GSP33brsgor2u:1274": "ato niravayave brahmaṇi samanvayasyāvirodha iti siddham //29//",
  "GSP33brsgor2u:1275": "END BsRp_2,1.9.29",
  "GSP33brsgor2u:1276": "____________________________________________________________________________________________",
  "GSP33brsgor2u:1277": "START BsRp_2,1.10.30ḥ",
  "GSP33brsgor2u:1278": "sarvopetā ca taddarśanāt | BBs_2,1.30 |",
  "GSP33brsgor2u:1279": "#",
  "GSP33brsgor2u:1280": "sarvopetā /\u000e#",
  "GSP33brsgor2u:1281_0": "māyāśaktimato brahmaṇo jagatsargaṃ vadataḥ samanvayasyāśarīrasya na māyeti nyāyena",
  "GSP33brsgor2u:1281_1": "virodho 'sti na veti saṃdehe nyāyasyānābhāsatvādastīti pūrvapakṣe pūrvoktaśaktimattvasamarthanādekaviṣayatvaṃ",
  "GSP33brsgor2u:1281_2": "saṃgatiṃ vadan siddhāntasūtraṃ vyācaṣṭe-#",
  "GSP33brsgor2u:1282": "ekasyetyādinā /\u000e#",
  "GSP33brsgor2u:1283": "pūrvottarapakṣayorvirodhāvirodhau phalamityuktamevāpādasamāpteravagantavyam /",
  "GSP33brsgor2u:1284": "abhyāttaḥ abhito vyāptaḥ /",
  "GSP33brsgor2u:1285": "avākī vāgindriyaśūnyaḥ /",
  "GSP33brsgor2u:1286": "anādaro niṣkāmaḥ //30//",
  "GSP33brsgor2u:1287": "END BsRp_2,1.10.30",
  "GSP33brsgor2u:1288": "____________________________________________________________________________________________",
  "GSP33brsgor2u:1289": "START BsRp_2,1.10.31ḥ",
  "GSP33brsgor2u:1290": "vikaraṇatvān neti cet tad uktam | BBs_2,1.31 |",
  "GSP33brsgor2u:1291": "pūrvapakṣanyāyamanūdya dūṣayati-#",
  "GSP33brsgor2u:1292": "vikaraṇatvāditi /\u000e#",
  "GSP33brsgor2u:1293": "devādicetanānāṃ śaktānāmapi dehabhimāne satyeva kartṛtvaṃ dṛṣṭaṃ tadabhāve suṣupte tanna dṛṣṭaṃ,",
  "GSP33brsgor2u:1294": "ato brahmaṇaḥ śaktatve 'pyadehatvānna kartṛtvam /",
  "GSP33brsgor2u:1295": "nāpyadehasya śaktiḥ saṃbhavatīti śaṅkārthaḥ /",
  "GSP33brsgor2u:1296": "vikaraṇasya jīvasya kartṛtvāsaṃbhave 'pīśvarasya saṃbhavatīti, 'devādivadapi loke'ityatroktam /",
  "GSP33brsgor2u:1297": "tatra śarīrasya kalpitasya māyāśrayatvāyogānnirviśeṣacinmātrasyaiva māyādhiṣṭhānatvaṃ yuktamiti samādhānārthaḥ //31//",
  "GSP33brsgor2u:1298": "END BsRp_2,1.10.31",
  "GSP33brsgor2u:1299": "____________________________________________________________________________________________",
  "GSP33brsgor2u:1300": "START BsRp_2,1.11.32ḥ",
  "GSP33brsgor2u:1301": "na prayojanavattvāt | BBs_2,1.32 |",
  "GSP33brsgor2u:1302": "#",
  "GSP33brsgor2u:1303": "na prayojanavattvāt /\u000e#",
  "GSP33brsgor2u:1304": "parivṛptādbrahmaṇo jagatsargaṃ vadan samanvayo viṣayaḥ /",
  "GSP33brsgor2u:1305_0": "sa kimabhrāntaścetano yaḥ sa niṣphalaṃ vastu na racayatīti nyāyena virudhyate na",
  "GSP33brsgor2u:1305_1": "veti saṃdehe pūrvamadehasyāpi śrutibalāt śaktatvoktyā kartṛtvamuktaṃ tadākṣepasaṃgatyā",
  "GSP33brsgor2u:1305_2": "pūrvapakṣasūtraṃ vyācaṣṭe-#",
  "GSP33brsgor2u:1306": "anyathetyādinā /\u000e#",
  "GSP33brsgor2u:1307": "īśvarasya phalābhāve 'pi paraprayojanāya sṛṣṭau pravṛttirastvityāśaṅkya śrutimāha-#",
  "GSP33brsgor2u:1308": "bhavati ceti /\u000e#",
  "GSP33brsgor2u:1309": "yā prekṣāvatpravṛttiḥ sā svaphalārtheti lokaprasiddhiḥ /",
  "GSP33brsgor2u:1310": "naca dayālupravṛttau vyabhicāraḥ,",
  "GSP33brsgor2u:1311": "tasyāpi paraduḥkhāsahanaprayuktasvacittavyākulatānivṛttyarthitvāditi bhāvaḥ /",
  "GSP33brsgor2u:1312": "kiñca gurutarāyāsasya phalaṃ vācyamityāha-#",
  "GSP33brsgor2u:1313": "gurutareti /\u000e#",
  "GSP33brsgor2u:1314": "tarhyastīśvarasyāpi pravṛttiḥ svārthetyata āha-#",
  "GSP33brsgor2u:1315": "yadīyamapīti /\u000e#",
  "GSP33brsgor2u:1316": "asvārthatve pravṛttyabhāvaḥ pūrvoktaḥ syādityarthaḥ /",
  "GSP33brsgor2u:1317": "īśvaraḥ prekṣāvānna bhavatītyāśaṅkya śrutivirodhamāha-#",
  "GSP33brsgor2u:1318": "athetyādinā /\u000e#",
  "GSP33brsgor2u:1319": "buddheraparādho vivekābhāvaḥ //32//",
  "GSP33brsgor2u:1320": "END BsRp_2,1.11.32",
  "GSP33brsgor2u:1321": "____________________________________________________________________________________________",
  "GSP33brsgor2u:1322": "START BsRp_2,1.11.33ḥ",
  "GSP33brsgor2u:1323": "lokavat tu līlākaivalyam | BBs_2,1.33 |",
  "GSP33brsgor2u:1324": "uktanyāyasya rājñāṃ līlāyāṃ vyabhicāra iti siddhāntasūtraṃ vyācaṣṭe-#",
  "GSP33brsgor2u:1325": "tuśabdeneti /\u000e#",
  "GSP33brsgor2u:1326": "vyatiriktaṃ /",
  "GSP33brsgor2u:1327": "līlātiriktam /",
  "GSP33brsgor2u:1328": "krīḍārūpā vihārā yeṣu ramyadeśeṣu teṣvityarthaḥ /",
  "GSP33brsgor2u:1329_0": "kadācidrājādīnāṃ līlāyā api kiñcit phalaṃ sukhollāsādikaṃ saṃbhāvyeta tathāpi niḥśvāsādau",
  "GSP33brsgor2u:1329_1": "prekṣāvatpravṛttitvamasti na tu svasya tatroddeśyaṃ phalaṃ kiñcidastīti vyabhicārasthalāntaramāha-#",
  "GSP33brsgor2u:1330": "yathā ceti /\u000e#",
  "GSP33brsgor2u:1331": "prāṇasya svabhāvaścalatvaṃ prārabdhaṃ vocchvāsādihetuḥ, īśvarasya svabhāvaḥ kālakarmasahitamāyā /",
  "GSP33brsgor2u:1332": "nanvīśvarasya jagadracanāyāḥ kevalalīlātvaṃ kimityucyate, phalameva kiñcit, kalpyatāṃ, tatrāha-#",
  "GSP33brsgor2u:1333": "nahīti /\u000e#",
  "GSP33brsgor2u:1334": "āptakāmatvavyāghātādityarthaḥ /",
  "GSP33brsgor2u:1335": "nanvīśvarastūṣṇīṃ kimiti na tiṣṭhati,",
  "GSP33brsgor2u:1336": "kimiti svasyāphalāṃ pareṣāṃ duḥkhāvahāṃ sṛṣṭiṃ karoti, tatrāha-#",
  "GSP33brsgor2u:1337": "naca svabhāva iti /\u000e#",
  "GSP33brsgor2u:1338": "kāladharmādisāmāgryāṃ satyāṃ sṛṣṭeraparihāryatvādityarthaḥ /",
  "GSP33brsgor2u:1339": "yaduktaṃ gurutarāyāsatvāt phalaṃ vācyamiti, tatra hetvasiddhimāha-#",
  "GSP33brsgor2u:1340": "yadyapītyādinā /\u000e#",
  "GSP33brsgor2u:1341": "alpapravṛtterapi phalaṃ vācyaṃ loke tathādarśanādityāditarkasyāgamabādhamāha-#",
  "GSP33brsgor2u:1342": "yadi nāmeti /\u000e#",
  "GSP33brsgor2u:1343": "sṛṣṭiśruterapravṛttirnāsti, sarvajñatvaśruterunmattatā nāstīti vibhāgaḥ /",
  "GSP33brsgor2u:1344": "svapnasṛṣṭivadasyāḥ sṛṣṭermāyāmātratvānna phalāpekṣetyāha-#",
  "GSP33brsgor2u:1345": "na ceyamiti /\u000e#",
  "GSP33brsgor2u:1346": "naca niṣphalasṛṣṭiśrutīnāmānarthakyaṃ,",
  "GSP33brsgor2u:1347": "saphalabrahmadhīśeṣatvenārthavattvādiyuktaṃ na vismartavyamityarthaḥ //33//",
  "GSP33brsgor2u:1348": "END BsRp_2,1.11.33",
  "GSP33brsgor2u:1349": "____________________________________________________________________________________________",
  "GSP33brsgor2u:1350": "START BsRp_2,1.12.34ḥ",
  "GSP33brsgor2u:1351": "vaiṣamyanairghṛṇye na sāpekṣatvāt tathā hi darśayati | BBs_2,1.34 |",
  "GSP33brsgor2u:1352": "#",
  "GSP33brsgor2u:1353": "vaiṣamyanairghṛṇye na /\u000e#",
  "GSP33brsgor2u:1354": "nirdeṣādbrahmaṇo jagatsargaṃ bruvan samanvayo viṣayaḥ /",
  "GSP33brsgor2u:1355": "sa kiṃ yo viṣamakārī sa doṣavāniti nyāyena virudhyate na veti saṃdehe pūrvatra līlayā yatsraṣṭṛtvamuktaṃ tadeva karmādisāpekṣasya na yuktamanīśvaratvāpatteḥ,",
  "GSP33brsgor2u:1356": "nirapekṣatve rāgādidoṣāpatterityākṣepasaṃgatyā pūrvapakṣayati-#",
  "GSP33brsgor2u:1357": "punaścetyādinā /\u000e#",
  "GSP33brsgor2u:1358": "brahmaiva jagatkāraṇamiti janmādisūtre pratijñātor'thaḥ /",
  "GSP33brsgor2u:1359": "pṛthagjanaḥ pāmaraḥ, 'niravadyaṃ nirañjanam'iti śrutiḥ, 'na me dveṣyo 'sti na priyaḥ'iti smṛtiḥ /",
  "GSP33brsgor2u:1360": "svacchatvādītyādipadena kūṭasthatvāgrahaḥ, svacchatvādiścāsāvīśvarasvabhāvaśceti vigrahaḥ /",
  "GSP33brsgor2u:1361": "nimittamanapekṣya viṣamakāritve vaiṣamyādidoṣaḥ syāt,",
  "GSP33brsgor2u:1362": "na tvanapekṣatvamīśvarasyāstīti siddhāntayati-#",
  "GSP33brsgor2u:1363": "evaṃ prāpta ityādinā /\u000e#",
  "GSP33brsgor2u:1364": "naca sāpekṣatve anīśvaratvaṃ, sevāmapekṣya phaladātari rājñīśvaratvānapāyāt /",
  "GSP33brsgor2u:1365": "nanu tarhi dharmādharmābhyāmeva vicitrā sṛṣṭirastu kimīśvareṇetyata āha-#",
  "GSP33brsgor2u:1366": "īśvarastu parjanyavaditi /\u000e#",
  "GSP33brsgor2u:1367": "sādhāraṇahetusahitasyaivāsādhāraṇahetoḥ kāryakāritvānneśvaravaiyarthyaṃ,",
  "GSP33brsgor2u:1368": "anyathā parjanyavaiyarthyaprasaṅgāditi bhāvaḥ /",
  "GSP33brsgor2u:1369": "yaṃ janamunninīṣate ūrdhvaṃ netumicchati taṃ sādhu kārayatyeṣa īśvara ityanvayaḥ /",
  "GSP33brsgor2u:1370": "naca kañcijjanaṃ sādhu kañcidasādhu karma kārayato vaiṣamyaṃ tadavasthamiti vācyaṃ,",
  "GSP33brsgor2u:1371": "anādipūrvārjitasādhvasādhuvāsanayā svabhāvena janasya tattatkarmasu pravṛttāvīśvarasya sādhāraṇahetutvāt /",
  "GSP33brsgor2u:1372": "ato 'navadya īśvara iti bhāvaḥ //34//",
  "GSP33brsgor2u:1373": "END BsRp_2,1.12.34",
  "GSP33brsgor2u:1374": "____________________________________________________________________________________________",
  "GSP33brsgor2u:1375": "START BsRp_2,1.12.35ḥ",
  "GSP33brsgor2u:1376": "na karmāvibhāgād iti cen nānāditvād | BBs_2,1.35 |",
  "GSP33brsgor2u:1377": "prathamasargasya vaiṣamyahetukarmābhāvādekarūpatvaṃ syāt,",
  "GSP33brsgor2u:1378": "tathā tathā taduttarakalpānāmapītyākṣipya samādhatte sūtrakāraḥ-#",
  "GSP33brsgor2u:1379": "na karmeti /\u000e#",
  "GSP33brsgor2u:1380": "prathamasṛṣṭeḥ paścādbhāvikarmakṛtaṃ vaiṣamyamityāśaṅkyānyonyāśrayamāha-#",
  "GSP33brsgor2u:1381": "sṛṣṭyuttareti /\u000e#",
  "GSP33brsgor2u:1382": "ādyā sṛṣṭirityupalakṣaṇam /",
  "GSP33brsgor2u:1383": "ādāvekarūpatve madhye viṣamakarmotpattau hetvabhāvenottarasṛṣṭīnāmapi tulyatvasya durvāratvāditi draṣṭavyam /",
  "GSP33brsgor2u:1384": "parihāraḥ sugamaḥ //35//",
  "GSP33brsgor2u:1385": "END BsRp_2,1.12.35",
  "GSP33brsgor2u:1386": "____________________________________________________________________________________________",
  "GSP33brsgor2u:1387": "START BsRp_2,1.12.36ḥ",
  "GSP33brsgor2u:1388": "upapadyate cāpy upalabhyate ca | BBs_2,1.36 |",
  "GSP33brsgor2u:1389": "prathamaḥ sargaḥ kaścinnāstītyatra pramāṇaṃ pṛcchati-#",
  "GSP33brsgor2u:1390": "kathaṃ punariti /\u000e#",
  "GSP33brsgor2u:1391": "upapattisahataśrutyādikaṃ pramāṇamiti sūtravyākhyayā darśayati-#",
  "GSP33brsgor2u:1392": "upapadyata iti /\u000e#",
  "GSP33brsgor2u:1393": "hetuṃ vinaiva sārgāṅgīkāre jñānakarmakāṇḍavaiyarthyaṃ syādityarthaḥ /",
  "GSP33brsgor2u:1394": "nanu sukhādivaiṣamye īśvaro 'vidyā vā heturastvityāśaṅkya krameṇa dūṣayati-#",
  "GSP33brsgor2u:1395": "naceśvara ityādinā /\u000e#",
  "GSP33brsgor2u:1396": "kastarhi hetuḥ, tatrāha-#",
  "GSP33brsgor2u:1397": "rāgādīti /\u000e#",
  "GSP33brsgor2u:1398": "rāgadvaiṣamohāḥ kleśāsteṣāṃ vāsanābhirākṣiptāni karmāṇi dharmādharmavyāmiśrarūpāṇi,",
  "GSP33brsgor2u:1399": "tadapekṣā tvavidyā sukhādisargavaicitryahetuḥ /",
  "GSP33brsgor2u:1400": "tasmādavidyāsahakāricatvena kleśakarmaṇāmanādipravāho 'ṅgīkartavya iti bhāvaḥ /",
  "GSP33brsgor2u:1401": "kiñca sṛṣṭeḥ sāditve prathamaśarīrasyotpattirna saṃbhavati, hetvabhāvāt /",
  "GSP33brsgor2u:1402": "naca karma hetuḥ, śarīrātprākkarmāsaṃbhavāt /",
  "GSP33brsgor2u:1403": "tasmāt karmaśarīrayoranyonyāśrayaparihārāya sarvaireva vādibhiḥ saṃsārasyānāditvamaṅgīkāryamityāha-#",
  "GSP33brsgor2u:1404": "naceti /\u000e#",
  "GSP33brsgor2u:1405": "sargapramukhe sṛṣṭyādau prāganavadhāritaprāṇo 'pi san pratyagātmā bhāvidhāraṇanimittena jīvaśabdenocyatāmityatrāha-#",
  "GSP33brsgor2u:1406": "naca dhārayiṣyatīti /\u000e#",
  "GSP33brsgor2u:1407": "'gṛhasthaḥ sadṛśīṃ bhāryāmupeyāt'ityādāvagatyā bhāvivṛttyāśrayaṇamiti bhāvaḥ /",
  "GSP33brsgor2u:1408": "asya saṃsāravṛkṣasya svarūpaṃ satyaṃ mithyā vetyupadeśaṃ vinā nopalabhyate /",
  "GSP33brsgor2u:1409": "jñānaṃ vinānto 'pi nāsti /",
  "GSP33brsgor2u:1410": "nāpyādirupalabhyate, asattvādeva /",
  "GSP33brsgor2u:1411": "naca saṃpratiṣṭhā madhye sthitiḥ, dṛṣṭanaṣṭasvarūpatvāditi gītāvākyārthaḥ /",
  "GSP33brsgor2u:1412": "saṃsārasyānāditve 'pi mithyātvāt 'ekamevādvitīyam'ityavadhāraṇamupapannam /",
  "GSP33brsgor2u:1413": "tasmānniravadye brahmaṇi samanvayāvirodha iti siddham //36//",
  "GSP33brsgor2u:1414": "END BsRp_2,1.12.36",
  "GSP33brsgor2u:1415": "____________________________________________________________________________________________",
  "GSP33brsgor2u:1416": "START BsRp_2,1.13.37ḥ",
  "GSP33brsgor2u:1417": "sarvadharmopapatteś ca | BBs_2,1.37 |",
  "GSP33brsgor2u:1418": "#",
  "GSP33brsgor2u:1419": "sarvadharmopapatteśca /\u000e#",
  "GSP33brsgor2u:1420": "nirguṇasya brahmaṇo jagadupādanatvavādivedāntasamanvayo viṣayaḥ sa kiṃ yannirguṇaṃ tannopādānaṃ yathā rūpamiti nyāyena virudhyate na veti saṃdehe,",
  "GSP33brsgor2u:1421": "bhavatvīśvarasya viṣamasṛṣṭinimittatvaṃ tatprayojakasya karmaṇaḥ sattvāt,",
  "GSP33brsgor2u:1422": "natūpādānatvaṃ tadvyāpakasya saguṇatvasyābhāvāditi pratyudāharaṇena prāpte siddhāntasūtratātparyamāha-#",
  "GSP33brsgor2u:1423": "cetanamiti /\u000e#",
  "GSP33brsgor2u:1424": "vivartopādānatvaṃ nirguṇasyāpyaviruddhaṃ,",
  "GSP33brsgor2u:1425": "ajñātatvasya bhramādhiṣṭhānatvaprayojakasya sattvāt,",
  "GSP33brsgor2u:1426": "saguṇatvaṃ tvavyāpakaṃ śabdādiguṇeṣu nityatvādibhramadarśanāditi bhāvaḥ /",
  "GSP33brsgor2u:1427": "yadyapi sarvajñatvaṃ sarvaśaktitvaṃ ca loke kāraṇadharmatvenāprasiddhaṃ tathāpi yo yasya kartā sa tasya sarvasya jñātā śaktaśceti prasiddham,",
  "GSP33brsgor2u:1428": "īśvarasyapi sarvakartṛtvaśravaṇātprasiddhyanusāreṇārthānniratiśayasarvajñatvaṃ sarvaśaktitvaṃ ca sidhyatītyabhisaṃdhāyāha-#",
  "GSP33brsgor2u:1429": "sarvajñaṃ sarvaśaktīti /",
  "GSP33brsgor2u:1430": "mahāmāyamiti /\u000e#",
  "GSP33brsgor2u:1431": "kartṛtvopādānatvakathane sarvaśaṅkāpaṅkakṣālanāyoktam /",
  "GSP33brsgor2u:1432": "tasmādaupaniṣadasiddhānte na kaściddoṣa iti siddham //37//",
  "GSP33brsgor2u:1433": "END BsRp_2,1.13.37",
  "GSP33brsgor2u:1434": "iti śrīmatparamahaṃsaparivrājakācāryaśrīgovindānandabhagavatpādakṛtau śārīrakamīmāṃsāvyākhyāyāṃ bhāṣyaratnaprabhāyāṃ dvitīyasyādhyāyasya prathamapādaḥ samāptaḥ //1//",
  "GSP33brsgor2u:1435": "#",
  "GSP33brsgor2u:1436": "// iti dvitīyādhyāyasya sāṃkhyayogakāṇādādismṛtibhiḥ sāṃkhyādiprayuktatarkaiśca vedāntasamanvayavirodhaparihārākhyaḥ prathamaḥ pādaḥ \u000e#//",
  "GSP33brsgor2u:1437": "____________________________________________________________________________________________",
  "GSP33brsgor2u:1438": "____________________________________________________________________________________________",
  "GSP33brsgor2u:1439": "#",
  "GSP33brsgor2u:1440": "dvitīyādhyāye dvitīyaḥ pādaḥ //\u000e#",
  "GSP33brsgor2u:1441": "sāṃkhyatārkikabauddhāśca jaināḥ pāśupatādayaḥ /",
  "GSP33brsgor2u:1442": "yasya tattvaṃ na jānanti taṃ vande raghupuṅgavam //1//",
  "GSP33brsgor2u:1443": "____________________________________________________________________________________________",
  "GSP33brsgor2u:1444": "START BsRp_2,2.1.1ḥ",
  "GSP33brsgor2u:1445": "racanānupapatteś ca nānumānaṃ | BBs_2,2.1 |",
  "GSP33brsgor2u:1446": "brahmaṇi sarvadharmopapattivat pradhāne 'pi tadupapattimāśaṅkya nirācaṣṭe-#",
  "GSP33brsgor2u:1447": "racanānupapatteśca nānumānam /\u000e#",
  "GSP33brsgor2u:1448": "nanu mumukṣūṇāṃ vākyārthanirṇayapratibandhanirāsāya vedāntānāṃ tātparyaṃ niścetumidaṃ śāstramārabdhaṃ tacca nirdeṣatayā niścitaṃ,",
  "GSP33brsgor2u:1449": "tataḥ parapakṣanirāsātmako 'yaṃ pādo 'smin śāstre na saṃgataḥ,",
  "GSP33brsgor2u:1450": "tannirāsasya mumakṣvanapekṣitatvādityākṣipati-#",
  "GSP33brsgor2u:1451": "yadyapīti\u000e# /",
  "GSP33brsgor2u:1452": "parapakṣanirākaraṇaṃ vināsvapakṣasthairyāyogāttatkartavyamityāha-#",
  "GSP33brsgor2u:1453": "tathāpīti\u000e# /",
  "GSP33brsgor2u:1454": "tarhi svapakṣasthāpanātprāgeva parapakṣapratyākhyānaṃ kāryamityata āha-#",
  "GSP33brsgor2u:1455": "vedāntārtheti\u000e# /",
  "GSP33brsgor2u:1456": "vedāntatātparyanirṇayasya phalavajjñānakaraṇāntarbhāvādabhyarhitatvam /",
  "GSP33brsgor2u:1457": "nanu rāgadveṣakaraṇatvāt paramatanirākaraṇaṃ na kāryamiti śaṅkate-#",
  "GSP33brsgor2u:1458": "nanviti\u000e# /",
  "GSP33brsgor2u:1459": "tattvanirṇayapradhānā khalviyaṃ kathārabdhā,",
  "GSP33brsgor2u:1460": "tattvanirṇayaśca paramateṣvaśraddhāṃ vinā na sidhyati,",
  "GSP33brsgor2u:1461": "sā ca teṣu bhrāntimūlatvaniścayaṃ vinā na sidhyati,",
  "GSP33brsgor2u:1462": "sa ca imaṃ pādaṃ vinā neti svasiddhāntasaṃrakṣaṇārthatvātpradhānasidhyarthatvādayaṃ pādo 'smin śāstre saṃgataḥ,",
  "GSP33brsgor2u:1463": "saṃgatatvādvītarāgeṇāpi kartavya ityabhisaṃdhāyoktāṅgīkāreṇa samādhatte-#",
  "GSP33brsgor2u:1464": "bāḍhamityādinā\u000e# /",
  "GSP33brsgor2u:1465": "apadeśena vyājena /",
  "GSP33brsgor2u:1466": "mandamatīnām teṣu śraddhānimittāni bahūni santīti tannirāsāya yatnaḥ kriyata ityarthaḥ /",
  "GSP33brsgor2u:1467": "svamataśraddhāparamatadveṣau tu pradhānasiddhyarthatvādaṅgīkṛtau /",
  "GSP33brsgor2u:1468": "nāpyayaṃ dveṣaḥ /",
  "GSP33brsgor2u:1469": "parapakṣatvabuddhyā hi nirāso dveṣamāvahati na tu tattavanirṇayecchayā kṛta iti mantavyam /",
  "GSP33brsgor2u:1470": "paunaruktyam śaṅkate-#",
  "GSP33brsgor2u:1471": "nanvīkṣateriti\u000e# /",
  "GSP33brsgor2u:1472": "pūrvaṃ sāṃkhyādīnāṃ śrutyarthānugrāhakartakanirāsādaśrautatvamuktam,",
  "GSP33brsgor2u:1473": "saṃprati śrutyanapekṣāstadīyāḥ svatantrā yuktayo nirasyanta ityarthabhedānna punaruktirityāha-#",
  "GSP33brsgor2u:1474": "taducyata\u000e#iti /",
  "GSP33brsgor2u:1475_0": "pradhānamacetanaṃ jagadupādānamiti sāṃkhyasiddhānto 'tra viṣayaḥ sa kiṃ pramāṇamūlo",
  "GSP33brsgor2u:1475_1": "bhrāntimūlo veti saṃdehe 'sarvadharmopapatteśca'ityuktadharmāṇāṃ pradhāne saṃbhavāttadevopādānamityākṣepasaṃgatyā",
  "GSP33brsgor2u:1475_2": "pramāṇamūlatvaṃ darśayan pūravapakṣamāha-#",
  "GSP33brsgor2u:1476": "tatra sākhyā\u000e#iti /",
  "GSP33brsgor2u:1477": "svasiddhāntajñānasya paramatanirāsaṃ pratyupajīvyatvāt pādayoḥsaṃgatiḥ /",
  "GSP33brsgor2u:1478": "paramatanirāsātmakatmātsarveṣāmadhikaraṇānāmetatpādasaṃgatiḥ /",
  "GSP33brsgor2u:1479": "pūrvapakṣe pramāṇamūlamatavirodhāduktaśrutyarthasamanvayāsiddhiḥ phalaṃ,",
  "GSP33brsgor2u:1480": "siddhānte tatsiddhirityāpādaṃ draṣṭavyam /",
  "GSP33brsgor2u:1481": "mūlaśrautasamanvayadārḍhyārthatvādasya pādasya śrutisaṃgatiriti vivekaḥ /",
  "GSP33brsgor2u:1482": "bhidyanta iti bhedā vikārāḥ, ye vikārā yenānvitāste tatprakṛtikā iti vyāptimāha-#",
  "GSP33brsgor2u:1483": "yatheti\u000e# /",
  "GSP33brsgor2u:1484": "sarvaṃ kāryaṃ sukhaduḥkhamohātmakavastuprakṛtikaṃ, tadanvitatvāt, ghaṭādivadityanumānamāha-#",
  "GSP33brsgor2u:1485": "tatheti /\u000e#",
  "GSP33brsgor2u:1486": "kimarthaṃ pradhānaṃ pariṇamate, tatrāha-#",
  "GSP33brsgor2u:1487": "cetanasyeti\u000e# /",
  "GSP33brsgor2u:1488": "artho bhogāpavargarūpaḥ,",
  "GSP33brsgor2u:1489": "tadarthaṃ svabhāvata eva pravartate na tu kenaciccetanena preryata ityarthaḥ /",
  "GSP33brsgor2u:1490": "taduktam-'puruṣārtha eva heturna kenacitkāryate karaṇam'iti /",
  "GSP33brsgor2u:1491": "anumānāntarāṇi tairuktāni smārayati-#",
  "GSP33brsgor2u:1492": "tatheti\u000e# /",
  "GSP33brsgor2u:1493": "uktaṃ hi-'bhedānāṃ parimāṇāt samanvayācchaktitaḥ pravṛtteśca /",
  "GSP33brsgor2u:1494": "kāraṇakāryavibhāgādavibhāgādvaiśvarūpyasya //",
  "GSP33brsgor2u:1495": "'iti /",
  "GSP33brsgor2u:1496": "atra kārikāyāṃ samanvayāditi liṅgaṃ vyākhyātam /",
  "GSP33brsgor2u:1497": "śiṣṭāni vyākhyāyante /",
  "GSP33brsgor2u:1498": "tathā hi-kṣityādīnāṃ bhedānāṃ kāraṇamavyaktamasti, parimitatvāt, ghaṭavat /",
  "GSP33brsgor2u:1499": "na ca dṛṣṭānte sādhyavaikalyaṃ,",
  "GSP33brsgor2u:1500": "ghaṭotpatteḥ prāganabhivyaktaghaṭādirūpakāryaviśiṣṭatvena mṛdo 'pyavyaktatvāt /",
  "GSP33brsgor2u:1501": "tathā ghaṭādīnāṃ kāraṇaśaktitaḥ pravṛttermahadādikāryāṇāmapi kāraṇaśaktitaḥ pravṛttirvācyā,",
  "GSP33brsgor2u:1502": "tacchaktimatkāraṇamavyaktam /",
  "GSP33brsgor2u:1503": "kiñca kāraṇātkāryasya vibhāgo janma dṛśyate kṣitermṛttikā jāyate tato ghaṭa iti /",
  "GSP33brsgor2u:1504": "evamavibhāgaḥ prātilomyena pralayo dṛśyate ghaṭasya mṛttikāyāṃ layaḥ tasyāḥ kṣitau kṣiterapsu apāṃ tejasīti /",
  "GSP33brsgor2u:1505": "etau vibhāgāvibhāgau vaiśvarūpyasya vicitrasya bhāvajātasya dṛśyamānau pṛthakpakṣīkṛtau kvacitkāraṇe viśrāntau vibhāgatvādavibhāgatvācca mṛdi ghaṭavibhāgāvibhāgavadityarthaḥ /",
  "GSP33brsgor2u:1506": "siddhāntayati-#",
  "GSP33brsgor2u:1507": "tatra vadāma iti\u000e# /",
  "GSP33brsgor2u:1508": "kimanumānairacetanaprakṛtikatvaṃ jagataḥ sādhyate, svatantrācetanaprakṛtikatvaṃ vā /",
  "GSP33brsgor2u:1509": "ādye siddhasādhanatā, asmābhiranāditriguṇamāyāṅgīkārāt /",
  "GSP33brsgor2u:1510": "dvitīye ghaṭādidṛṣṭānte sādhyāprasiddhirityāha-#",
  "GSP33brsgor2u:1511": "yadīti\u000e# /",
  "GSP33brsgor2u:1512": "svatantramacetanaṃ prakṛtirityetaddṛṣṭāntabalena tadā nirūpyeta yadi dṛṣṭāntaḥ kvacitsyāt /",
  "GSP33brsgor2u:1513": "nanu dṛṣṭaḥ kvacidityanvayaḥ /",
  "GSP33brsgor2u:1514": "svatantrapadārthamāha-#",
  "GSP33brsgor2u:1515": "cetanānadhiṣṭitamiti\u000e# /",
  "GSP33brsgor2u:1516": "parakīyasya sādhyasyāprasiddhimuktvā satpratipakṣaṃ vaktuṃ yadvicitraracanātmakaṃ kāryaṃ taccetanādhiṣṭhitācetanaprakṛtikamiti vyāptimāha-#",
  "GSP33brsgor2u:1517": "geheti\u000e# /",
  "GSP33brsgor2u:1518": "idaṃ jagadccetanādhiṣcitācetanaprakṛtikaṃ, kāryatvāt, gehavaditi prayogaḥ /",
  "GSP33brsgor2u:1519": "vipakṣe vicitraracanānupapattirūpaṃ sūtroktaṃ bādhakatarkaṃ vaktuṃ jagato vaicitryamāha-#",
  "GSP33brsgor2u:1520": "tatheti\u000e# /",
  "GSP33brsgor2u:1521": "bāhyaṃ pṛthivyādi bhogyam, ādhyātmikaṃ śarīrādi ca bhogādhiṣchānamiti vibhāgaḥ /",
  "GSP33brsgor2u:1522": "pratiniyato 'sādhāraṇo 'vayavānāṃ vinyāso racanā yasya tadityarthaḥ /",
  "GSP33brsgor2u:1523": "itthaṃ vicitraṃ jagaccetanānadhiṣṭhitā jaḍaprakṛtiḥ kathaṃ racayet /",
  "GSP33brsgor2u:1524": "na kathamapītyarthaḥ /",
  "GSP33brsgor2u:1525": "yaccetanānadhiṣṭhitamacetanaṃ tanna kāryakārīti vyāptimuktatarkamūlabhūtāmāha-#",
  "GSP33brsgor2u:1526": "loṣṭeti\u000e# /",
  "GSP33brsgor2u:1527": "cetanāpreriteṣu loṣṭādiṣu kāryakāritvādarśanādityarthaḥ /",
  "GSP33brsgor2u:1528": "kiñcānādijaḍaprakṛtiścetanādhiṣṭitā, pariṇāmitvāt, mṛdādivadityāha-#",
  "GSP33brsgor2u:1529": "mṛditi\u000e# /",
  "GSP33brsgor2u:1530": "nanu mṛdādidṛṣṭānte dvayamapyastyacetanatvaṃ cetanādhiṣṭhitatvaṃ ceti,",
  "GSP33brsgor2u:1531": "tatra pariṇāmitvahetoracetanatvameva vyāpakaṃ mṛdādisvarūpatvenāntaraṅgatvāt,",
  "GSP33brsgor2u:1532": "natu cetanādhiṣṭhitatvaṃ vyāpakaṃ,",
  "GSP33brsgor2u:1533": "tasya mṛdādibāhyakulālādisāpekṣatvena bahiraṅgatvāt,",
  "GSP33brsgor2u:1534": "tathā ca pariṇāmitve 'pi mūlaprakṛteracetanatvadharmeṇaiva yogo na cetanādhiṣṭitatvenetyāśaṅkya niṣedhati-#",
  "GSP33brsgor2u:1535": "naceti\u000e# /",
  "GSP33brsgor2u:1536": "mahānasadṛṣṭānte 'ntaraṅgasyāpi mahānasasvarūpasya dhūmavyāpakatvaṃ nāsti tadbhinnasya bahiraṅgasyāpi vahnestadastītyantaraṅgatvaṃ vyāpakatve prayojakaṃ na bhavatīti bhāvaḥ /",
  "GSP33brsgor2u:1537": "kiñca yadacetanaṃ taccetanādhiṣṭhitameva pariṇamata ityaṅgīkāre bādhakābhāvāt pratyuta śrutyanugrahācca tathāṅgīkāryamityāha-#",
  "GSP33brsgor2u:1538": "na caivaṃ satīti\u000e# /",
  "GSP33brsgor2u:1539": "sukhaduḥkhamohānvayāditi hetorasiddhidyotanārthaṃ sūtre cakāra ityāha-#",
  "GSP33brsgor2u:1540": "anvayādyanupapatteśceti\u000e# /",
  "GSP33brsgor2u:1541": "nānumānaṃ yuktamityarthaḥ /",
  "GSP33brsgor2u:1542": "ādiśabdaḥ parimāṇādigrahārthaḥ /",
  "GSP33brsgor2u:1543": "śbdādīnāṃ bāhyatvānubhavādāntarasukhādyātmakatvamasiddhaṃ tannimittatvācca /",
  "GSP33brsgor2u:1544": "nahi nimittanaimittikayorabhedena yogo 'sti, daṇḍaghaṭayoradarśanādityarthaḥ /",
  "GSP33brsgor2u:1545": "kiñca yadi ghaṭe mṛdvatsukhādikaṃ śabdādyanvitaṃ syāt tarhi sarvairaviśeṣeṇa sukhādikamupalabhyeta ghaṭe mṛdvat /",
  "GSP33brsgor2u:1546": "na tathopalabdhirastīti yogyānupalabdhyā hetvabhāvaniścaya ityāha-#",
  "GSP33brsgor2u:1547": "śabdādīti\u000e# /",
  "GSP33brsgor2u:1548": "viṣayasyaikatve 'pi puruṣavāsanāvaicitryāt kasyacitsukhabuddhiḥ kasyacidduḥkhabuddhiḥ kasyacinmohabuddhirdṛśyate 'to viṣayāḥ sukhādyātmakā na bhavantītyarthaḥ /",
  "GSP33brsgor2u:1549": "evaṃ samanvayāditi hetuṃ dūṣayitvā parimāṇādihetūn dūṣayati-#",
  "GSP33brsgor2u:1550": "tatheti\u000e# /",
  "GSP33brsgor2u:1551": "buddhyādīnāṃ parimitatvena saṃsargapūrvakatvasiddhau saṃsṛṣṭānyanekāni sattvarajastamāmasi siddhyanti,",
  "GSP33brsgor2u:1552": "ekasmin saṃsargāsaṃbhavānna brahmasiddhiriti sāṃkhyasya bhāvaḥ /",
  "GSP33brsgor2u:1553": "kimidaṃ parimitatvaṃ, na tāvaddeśataḥ paricchedaḥ, pakṣāntargatākāśe tasyābhāvena bhāvāsiddheḥ /",
  "GSP33brsgor2u:1554": "nāpi kālataḥ paricchedaḥ, sāṃkhyaiḥ kālasyānaṅgīkārāt,",
  "GSP33brsgor2u:1555": "avidyāguṇasaṃsargeṇa siddhasādhanācca /",
  "GSP33brsgor2u:1556": "nāpi vastutaḥ paricchedaḥ,",
  "GSP33brsgor2u:1557": "sattvādīnāṃ parasparaṃ bhinnatve satyapi sādhyābhāvena vyabhicārādityāha-#",
  "GSP33brsgor2u:1558": "sattveti\u000e# /",
  "GSP33brsgor2u:1559": "yaduktaṃ kāryakāraṇavibhāgo yatra samāpyate tatpradhānamiti /",
  "GSP33brsgor2u:1560": "tanna /",
  "GSP33brsgor2u:1561": "brahmaṇi māyāyāṃ vā samāptisaṃbhavāt /",
  "GSP33brsgor2u:1562": "naca yaḥ kāryasya vibhāgaḥ sa cetanānadhiṣṭhitācetane samāpta iti vyāptirasti,",
  "GSP33brsgor2u:1563": "sarvatrācetaneṣu cetanādhiṣṭānadarśanādityāha-#",
  "GSP33brsgor2u:1564": "kāryeti\u000e# /",
  "GSP33brsgor2u:1565": "etenāvibhāgo 'pi vyākhyātaḥ /",
  "GSP33brsgor2u:1566": "yattu yatparimitaṃ tadavyaktaprakṛtipūrvakamiti vyāptyantaraṃ,",
  "GSP33brsgor2u:1567": "tasyāpi guṇeṣvanādiṣu parimiteṣu vyabhicāraḥ /",
  "GSP33brsgor2u:1568": "etena sadṛśayoreva prakṛtivikārabhāvādacetanavikārāṇānacetanameva prakṛtiriti nirastam /",
  "GSP33brsgor2u:1569": "cetanādhiṣṭhitācetanaprakṛtikatve 'pi sādṛśyopapatteḥ,",
  "GSP33brsgor2u:1570": "'na vilakṣaṇatvāt'ityatra sādṛśyaniyamasya nirastatvācca /",
  "GSP33brsgor2u:1571": "evaṃ cetanādhīnakāraṇaśaktitaḥ kāryapravṛttisaṃbhavāt śaktitaḥ pravṛttiliṅgamanyathāsiddhamiti bhāvaḥ //1//",
  "GSP33brsgor2u:1572": "END BsRp_2,2.1.1",
  "GSP33brsgor2u:1573": "____________________________________________________________________________________________",
  "GSP33brsgor2u:1574": "START BsRp_2,2.1.2ḥ",
  "GSP33brsgor2u:1575": "pravṛtteś ca | BBs_2,2.2 |",
  "GSP33brsgor2u:1576": "svatantramacetanaṃ kāraṇatvena nānumātavyaṃ, tasya sṛṣṭyarthaṃ-#",
  "GSP33brsgor2u:1577": "pravṛtteḥ\u000e#anupapatteriti cakāreṇānupapattipadamanuṣajya sūtraṃ yojanīyam /",
  "GSP33brsgor2u:1578": "racanāpravṛttyoḥ ko bheda ityāśaṅkya pravṛttisvarūpamāha-#",
  "GSP33brsgor2u:1579": "sāmyeti\u000e# /",
  "GSP33brsgor2u:1580": "guṇānāṃ kila sāmyāvasthā tattvānāṃ pralayaḥ, tadā na kiñcit kāryaṃ bhavati pralayābhāvaprasaṅgāt /",
  "GSP33brsgor2u:1581": "kintvādau sāmyapracyutirūpaṃ vaiṣamyaṃ bhavati,",
  "GSP33brsgor2u:1582": "tataḥ kasyacidguṇasyāṅgitvamudbhūtatvena prādhānyaṃ kasyacidaṅgatvaṃ śeṣatvamityaṅgāṅgibhāvo bhavati,",
  "GSP33brsgor2u:1583": "tasmin sati mahadādikāryotpādanātmikā pravṛttiḥ,",
  "GSP33brsgor2u:1584": "tayā vividhakāryavinyāso racaneti bheda ityarthaḥ /",
  "GSP33brsgor2u:1585": "guṇānāṃ pravṛttiścetanādhiṣṭhānapūrvikā, pravṛttitvāt, rathādipravṛttivadityāha-#",
  "GSP33brsgor2u:1586": "sāpīti\u000e# /",
  "GSP33brsgor2u:1587": "vipakṣe svatantre pravṛtyanupapattirityarthaḥ /",
  "GSP33brsgor2u:1588": "kecittu bhedānāṃ pravṛttiśaktimatvāccetanānadhiṣṭhatācetanaprakṛtikatvamiti śaktitaḥ pravṛttiriti liṅgaṃ vyācakṣate /",
  "GSP33brsgor2u:1589": "asyāpi guṇeṣu vyabhicāraḥ /",
  "GSP33brsgor2u:1590": "kāryatvaviśeṣaṇe ca viruddhatā,",
  "GSP33brsgor2u:1591": "pravṛttiśaktimatve sati kāryatvasya ghaṭādiṣu cetanādhiṣṭitaprakṛtikatvenoktasādhyaviruddhena vyāptidarśanāditi 'pravṛtteśca'iti sūtreṇa jñāpitam /",
  "GSP33brsgor2u:1592": "nanu loke svatantrācetanānāṃ pravṛtyadarśane 'pi pradhāne sā pravṛttiḥ sidhyatu, tatrāha-#",
  "GSP33brsgor2u:1593": "dṛṣṭācceti\u000e# /",
  "GSP33brsgor2u:1594": "anumānaśaraṇasya tava dṛṣṭantaṃ vinātīndriyārthasiddhyayogāditi bhāvaḥ /",
  "GSP33brsgor2u:1595": "nanu pradhānasya pravṛttiṃ khaṇḍayatā cetanasya sṛṣṭau pravṛttirvācyā sā na yukteti sāṃkhyaḥ śaṅkate-#",
  "GSP33brsgor2u:1596": "nanviti\u000e# /",
  "GSP33brsgor2u:1597": "śuddhacetanasya pravṛttyayogamaṅgīkaroti-#",
  "GSP33brsgor2u:1598": "satyamiti\u000e# /",
  "GSP33brsgor2u:1599": "tarhi kevalasyācetanasya pravṛttisiddhiranyathā sṛṣṭyayogāt /",
  "GSP33brsgor2u:1600": ", tatrāha-#",
  "GSP33brsgor2u:1601": "tathāpīti\u000e# /",
  "GSP33brsgor2u:1602": "kevalasya cetanasyāpravṛttāvapi cetanācetanayormithaḥ saṃbandhātsṛṣṭipravṛttiriti bhāvaḥ /",
  "GSP33brsgor2u:1603": "imaṃ vedāntasiddhāntaṃ sāṃkhyo dūṣayati-#",
  "GSP33brsgor2u:1604": "na tviti\u000e# /",
  "GSP33brsgor2u:1605": "sarvā pravṛttiracetanāśrayaiva dṛṣṭā /",
  "GSP33brsgor2u:1606": "na tvacetanasaṃbandhenāpicetanasya kvacitpravṛttirdṛṣṭā /",
  "GSP33brsgor2u:1607": "tasmānna cetanātsṛṣṭirityarthaḥ /",
  "GSP33brsgor2u:1608": "matadvayaṃ śrutvā madhyasthaḥ pṛcchati-#",
  "GSP33brsgor2u:1609": "kiṃ\u000e# #",
  "GSP33brsgor2u:1610": "punariti\u000e# /",
  "GSP33brsgor2u:1611_0": "yasminnacetane rathādau pravṛttirdṛṣṭā tasyaiva sā na cetanastatra heturiti kiṃ sāṃkhyamataṃ",
  "GSP33brsgor2u:1611_1": "sādhu uta yena cetanenāśvādinā pravṛttistatprayuktā seti vedāntimataṃ vā sādhviti praśnārthaḥ /",
  "GSP33brsgor2u:1612": "sāṃkhya āha-#",
  "GSP33brsgor2u:1613": "nanviti\u000e# /",
  "GSP33brsgor2u:1614": "#",
  "GSP33brsgor2u:1615": "ubhayoḥ\u000e# /",
  "GSP33brsgor2u:1616": "pravṛttitadāśrayayorityarthaḥ /",
  "GSP33brsgor2u:1617": "dṛṣṭāśrayeṇaiva pravṛtterupapattāvadṛṣṭacetanapravṛttirna kalpyeti bhāvaḥ /",
  "GSP33brsgor2u:1618": "ātmano 'pratyakṣatve kathaṃ siddhiḥ, tatrāha-#",
  "GSP33brsgor2u:1619": "pravṛttīti\u000e# /",
  "GSP33brsgor2u:1620": "jīvaddehasya rathādibhyo vailakṣaṇyaṃ prāṇādisatvaṃ liṅgaṃ dṛṣṭamiti kṛtvā cetanasya siddhirityanvayaḥ /",
  "GSP33brsgor2u:1621": "jīvaddehaḥ sātmakaḥ prāṇādimatvāt, vyatirekeṇa rathādivadityātmasiddhirityarthaḥ /",
  "GSP33brsgor2u:1622": "dehapravṛttiḥ svāśrayādanyena jñānavatā sahabhūtā, pravṛttitvāt,",
  "GSP33brsgor2u:1623": "rathapravṛttivadityanumānāntarasūcanāya pravṛttyāśrayetyuktam,",
  "GSP33brsgor2u:1624": "sadbhāvasiddhireva na pravartakatvamityevakārārthaḥ /",
  "GSP33brsgor2u:1625": "anumitasya sadbhāvamātreṇa pravṛttihetutve sarvatrākāśasyāpi hetutvaprasaṅgāditi bhāvaḥ /",
  "GSP33brsgor2u:1626": "ātmano 'pratyakṣatve cārvākāṇāṃ bhramo 'pi liṅgamityāha-#",
  "GSP33brsgor2u:1627": "ata eveti\u000e# /",
  "GSP33brsgor2u:1628": "apratyakṣatvādevetyarthaḥ /",
  "GSP33brsgor2u:1629": "dehānyātmanaḥ pratyakṣatve bhramāsaṃbhavāditi bhāvaḥ /",
  "GSP33brsgor2u:1630": "#",
  "GSP33brsgor2u:1631": "darśanāt\u000e# /",
  "GSP33brsgor2u:1632": "pravṛtticaitanyayoriti śeṣaḥ /",
  "GSP33brsgor2u:1633": "pravṛttiṃ pratyāśrayatvamacetanasyaivetyuktamaṅgīkṛtya cetanasya prayojakatvaṃ siddhāntī sādhayati-#",
  "GSP33brsgor2u:1634": "tadabhidhīyata iti\u000e# /",
  "GSP33brsgor2u:1635": "rathādipravṛttāvaśvādicetanasyānvayavyatireko sphuṭau tābhyāṃ cetanasya pravartakatvaṃ bāhyānāmapi saṃmatamityāha-#",
  "GSP33brsgor2u:1636": "laukāyatikānāmapīti\u000e# /",
  "GSP33brsgor2u:1637": "yaḥ pravartakaḥ saḥ svayaṃ pravṛttimānaśvādivaditi vyāpterātmani vyāpakābhāvānna pravartakatvamiti kaścicchaṅkate-#",
  "GSP33brsgor2u:1638": "nanviti\u000e# /",
  "GSP33brsgor2u:1639": "maṇyādau vyabhicārānna vyāptiriti pariharati-#",
  "GSP33brsgor2u:1640": "neti\u000e# /",
  "GSP33brsgor2u:1641": "vastuta ekatve 'pi kalpitaṃ dvaitaṃ pravartyamastītyāha-#",
  "GSP33brsgor2u:1642": "na\u000e# /",
  "GSP33brsgor2u:1643": "#",
  "GSP33brsgor2u:1644": "avidyeti\u000e# /",
  "GSP33brsgor2u:1645_0": "avidyakalpite nāmarūpaprapañce tayaivāvidyārūpayā māyayā ya āveśaścidātmanaḥ kalpitaḥ",
  "GSP33brsgor2u:1645_1": "saṃbandhastasya vaśaḥ sāmarthyaṃ tenāntaryāmitvādikamīśvasyetyuktatvānna codyāvasara ityarthaḥ //2 //",
  "GSP33brsgor2u:1646": "END BsRp_2,2.1.2",
  "GSP33brsgor2u:1647": "____________________________________________________________________________________________",
  "GSP33brsgor2u:1648": "START BsRp_2,2.1.3ḥ",
  "GSP33brsgor2u:1649": "payo 'mbuvac cet tatrāpi | BBs_2,2.3 |",
  "GSP33brsgor2u:1650": "anādijaḍasya pravṛttiścetanādinā, pravṛttitvāt, rathādipravṛttivaditi sthitam /",
  "GSP33brsgor2u:1651": "tatra kṣīrādau vyabhicāramāśaṅkya tasyāpi pakṣasamatvenoktānumānādāgamena ca sādhyasiddhirna vyabhicāra iti sūtraṃ vyācaṣṭe-#",
  "GSP33brsgor2u:1652": "syādetadityādinā\u000e# /",
  "GSP33brsgor2u:1653": "#",
  "GSP33brsgor2u:1654": "sādhyapakṣeti\u000e# /",
  "GSP33brsgor2u:1655": "sādhyavatā pakṣeṇatulyatvādityarthaḥ /",
  "GSP33brsgor2u:1656": "#",
  "GSP33brsgor2u:1657": "anupanyāsaḥ\u000e# /",
  "GSP33brsgor2u:1658": "na vyabhicārabhūmiriti yāvat /",
  "GSP33brsgor2u:1659": "kṣīre pravartakatvena dhenvādeḥ sattvācca na vyabhicāra ityāha-#",
  "GSP33brsgor2u:1660": "cetanāyāśceti\u000e# /",
  "GSP33brsgor2u:1661": "#",
  "GSP33brsgor2u:1662": "upadarśitam\u000e# /",
  "GSP33brsgor2u:1663": "anumānāgamābhyāmiti śeṣaḥ /",
  "GSP33brsgor2u:1664": "sūtrakārasya 'kṣīravaddhi' 'tatrāpi'iti ca vaktuḥ pūrvāparavirodhamāśaṅkya lokadṛṣṭyā śāstradṛṣṭyā ca sūtradvayamityavirodhamāha-#",
  "GSP33brsgor2u:1665": "upasaṃhāreti\u000e# //3//",
  "GSP33brsgor2u:1666": "END BsRp_2,2.1.3",
  "GSP33brsgor2u:1667": "____________________________________________________________________________________________",
  "GSP33brsgor2u:1668": "START BsRp_2,2.1.4ḥ",
  "GSP33brsgor2u:1669": "vyatirekānavasthiteś cānapekṣatvāt | BBs_2,2.4 |",
  "GSP33brsgor2u:1670": "astu pradhānasyāpi dharmādi karma puruṣo vā pravartaka ityāśaṅkya sūtraṃ pravṛttaṃ, tadvyācaṣṭe-#",
  "GSP33brsgor2u:1671": "sāṃkhyānāmityādinā\u000e# /",
  "GSP33brsgor2u:1672": "pradhānavyatirekeṇa karmaṇo 'navasthiteḥ puruṣasyodāsīnatvāt kadācitsṛṣṭipravṛttiḥ kadācitpralaya ityayuktamityarthaḥ /",
  "GSP33brsgor2u:1673": "karmaṇo 'pi pradhānātmakasyācetanatvāt sadāsatvācca na kādācitkapravṛttiniyāmakatvamiti bhāvaḥ //4//",
  "GSP33brsgor2u:1674": "END BsRp_2,2.1.4",
  "GSP33brsgor2u:1675": "____________________________________________________________________________________________",
  "GSP33brsgor2u:1676": "START BsRp_2,2.1.5ḥ",
  "GSP33brsgor2u:1677": "anyatrābhāvāc ca na tṛṇādivat | BBs_2,2.5 |",
  "GSP33brsgor2u:1678": "punarapi dṛṣṭāntabalāt pradhānasya svata eva kādācitkapravṛttirityāśaṅkya niṣedhati sūtrakāraḥ-#",
  "GSP33brsgor2u:1679": "anyatretyādinā\u000e# /",
  "GSP33brsgor2u:1680": "pṛcchati-#",
  "GSP33brsgor2u:1681": "kathamiti\u000e# /",
  "GSP33brsgor2u:1682": "uttaram-#",
  "GSP33brsgor2u:1683": "nimittāntareti\u000e# /",
  "GSP33brsgor2u:1684": "dhenvādinimittāntaramastīti siddhāntayati-#",
  "GSP33brsgor2u:1685": "atrocyata\u000e# #",
  "GSP33brsgor2u:1686": "iti\u000e# /",
  "GSP33brsgor2u:1687": "prahīṇaṃ naṣṭam /",
  "GSP33brsgor2u:1688": "yaduktaṃ kṣīrasya svecchayā saṃpādayitumaśakyatvātsvābhāvikatvamiti, tatrāha-#",
  "GSP33brsgor2u:1689": "naca yathākāmamiti\u000e# //5//",
  "GSP33brsgor2u:1690": "END BsRp_2,2.1.5",
  "GSP33brsgor2u:1691": "____________________________________________________________________________________________",
  "GSP33brsgor2u:1692": "START BsRp_2,2.1.6ḥ",
  "GSP33brsgor2u:1693": "abhyupagame 'py arthābhāvāt | BBs_2,2.6 |",
  "GSP33brsgor2u:1694": "pradhānasya na svataḥpravṛttiḥ,",
  "GSP33brsgor2u:1695": "svataḥprabhṛtyabhyupagame puruṣārthasyāpekṣābhāvaprasaṅgādityekor'thaḥ /",
  "GSP33brsgor2u:1696": "tatreṣṭāpattiṃ nirasyati-#",
  "GSP33brsgor2u:1697": "ityataḥ pradhānamiti\u000e# /",
  "GSP33brsgor2u:1698": "uktaprasaṅgasyeṣṭatve pratijñāhāniḥ syādityarthaḥ /",
  "GSP33brsgor2u:1699": "arthāsaṃbhavānna svataḥpravṛttirityarthāntaraṃ śaṅkāpūrvakamāha-#",
  "GSP33brsgor2u:1700": "sa yadītyādinā\u000e# /",
  "GSP33brsgor2u:1701": "prayojanamapekṣitaṃ cedvaktavyamityāha-#",
  "GSP33brsgor2u:1702": "tathāpīti\u000e# /",
  "GSP33brsgor2u:1703": "kūṭasthe puruṣe svataḥsukhādirūpasyātiśayasyādhātumaśakyatvādadhyāsānaṅgīkārācca bhogo na yuktaḥ /",
  "GSP33brsgor2u:1704": "kiṃ ca pradhānapravṛtterbhogārthatve mokṣahetuvivekakhyātyabhāvādanirmokṣaprasaṅgaśca,",
  "GSP33brsgor2u:1705": "apavargārthatve svarūpāvasthānarūpamukteḥ svataḥsiddhatvāt pravṛttivaiyarthyaṃ,",
  "GSP33brsgor2u:1706": "bhogābhāvaprasaṅgaścetyarthaḥ /",
  "GSP33brsgor2u:1707": "tṛtīyaṃ dūṣayati-#",
  "GSP33brsgor2u:1708": "ubhayārthateti\u000e# /",
  "GSP33brsgor2u:1709": "mīyante bhujyanta iti mātrā bhogyāḥ /",
  "GSP33brsgor2u:1710": "autsukyanivṛttyarthaṃ yathā kriyāsu pravartate lokaḥ puruṣasya vimokṣārthaṃ pravartate tadvadavyaktamiti kārikoktaṃ dūṣayati-#",
  "GSP33brsgor2u:1711": "naceti\u000e# /",
  "GSP33brsgor2u:1712": "autsukyamicchāviśeṣaḥ kevalajaḍasyātmano vā na yukta ityarthaḥ /",
  "GSP33brsgor2u:1713": "asti puruṣasya dṛkśaktiścidrūpatvāt,",
  "GSP33brsgor2u:1714": "asti ca pradhānasya sargaśaktistriguṇatvāt,",
  "GSP33brsgor2u:1715": "tayoḥ śaktyordṛśyasṛṣṭī vinā sārthakyāyogāt pradhānasya sṛṣṭau pravṛttiriti cet /",
  "GSP33brsgor2u:1716": "na /",
  "GSP33brsgor2u:1717": "śaktyornityatvāt sṛṣṭinityatvāpattirityāha-#",
  "GSP33brsgor2u:1718": "dṛkśaktīti\u000e# //6//",
  "GSP33brsgor2u:1719": "END BsRp_2,2.1.6",
  "GSP33brsgor2u:1720": "____________________________________________________________________________________________",
  "GSP33brsgor2u:1721": "START BsRp_2,2.1.7ḥ",
  "GSP33brsgor2u:1722": "puruṣāśmavad iti cet tathāpi | BBs_2,2.7 |",
  "GSP33brsgor2u:1723": "puruṣasya pravartakatvaṃ nirastamapi dṛṣṭāntena punarāśaṅkya niṣedhati-#",
  "GSP33brsgor2u:1724": "puruṣāśmavaditi cettathāpi\u000e# /",
  "GSP33brsgor2u:1725": "pradhānasya svātantryaṃ puruṣasyaudāsīnyaṃ cābhyupetaṃ tyajyata iti vadantaṃ sāṃkhyaṃpratyāha-#",
  "GSP33brsgor2u:1726": "kathaṃ ceti\u000e# /",
  "GSP33brsgor2u:1727": "puruṣasya parispandaḥ prayatnaguṇo vā nāstīti vaktuṃ hetudvayam /",
  "GSP33brsgor2u:1728": "pradhānapuruṣayornityatvādvyāpitvācca nityaḥ saṃnidhiḥ,",
  "GSP33brsgor2u:1729": "aśmanastu parimārjanamṛjutvena sthāpanamanityasaṃnidhiśceti vyāpāro 'stītyanupanyāsaḥ,",
  "GSP33brsgor2u:1730": "samadṛṣṭāntopanyāso na bhavatītyarthaḥ /",
  "GSP33brsgor2u:1731": "nanu cijjaḍayordraṣṭṛdṛśyabhāvayogyatāsti, tayā tadbhāvaḥ saṃbandha ityata āha-#",
  "GSP33brsgor2u:1732": "yogyateti\u000e# /",
  "GSP33brsgor2u:1733": "cijjaḍatvarūpāyā yogyatāyā nityatvātsaṃbandhanityatvāpattirityarthaḥ /",
  "GSP33brsgor2u:1734": "yathā svatantrapradhānapravṛttipakṣo bhogo 'pavarga ubhayaṃ vā phalamiti vikalpya dūṣitaḥ,",
  "GSP33brsgor2u:1735": "evaṃ puruṣādhīnapradhānapravṛttipakṣo 'pi phalābhāvena dūṣaṇīya ityāha-#",
  "GSP33brsgor2u:1736": "pūrvavacceti\u000e# /",
  "GSP33brsgor2u:1737": "siddhānte paramātmana udāsīnasya kathaṃ pravartakatvamityāśaṅkyāha-#",
  "GSP33brsgor2u:1738": "paramātmeti\u000e# /",
  "GSP33brsgor2u:1739": "sāṃkhyamate ubhayaṃ viruddhaṃ satyatvāt /",
  "GSP33brsgor2u:1740": "asmanmate kalpitākalpitayoravirodha ityatiśayaḥ //7//",
  "GSP33brsgor2u:1741": "END BsRp_2,2.1.7",
  "GSP33brsgor2u:1742": "____________________________________________________________________________________________",
  "GSP33brsgor2u:1743": "START BsRp_2,2.1.8ḥ",
  "GSP33brsgor2u:1744": "aṅgitvānupapatteś ca | BBs_2,2.8 |",
  "GSP33brsgor2u:1745": "kiṃ pradhānāvasthā kūṭasthavannityā, uta vikāriṇī /",
  "GSP33brsgor2u:1746": "ādye doṣamāha-#",
  "GSP33brsgor2u:1747": "tasyāmiti\u000e# /",
  "GSP33brsgor2u:1748": "aṅgāṅgibhāve sāmyasvarūpanāśaḥ syāt,",
  "GSP33brsgor2u:1749": "tataḥ kauṭasthyabhaṅga iti bhayādaṅgāṅgitvānupapatteḥ sṛṣṭyanupapattirityarthaḥ /",
  "GSP33brsgor2u:1750": "dvitīyaṃ dūṣayati-#",
  "GSP33brsgor2u:1751": "bāhyasyeti\u000e# /",
  "GSP33brsgor2u:1752": "cirakālasthitasya sāmyasya cyutau nimittaṃ vācyaṃ tannāstītyarthaḥ //8//",
  "GSP33brsgor2u:1753": "END BsRp_2,2.1.8",
  "GSP33brsgor2u:1754": "____________________________________________________________________________________________",
  "GSP33brsgor2u:1755": "START BsRp_2,2.1.9ḥ",
  "GSP33brsgor2u:1756": "anyathānumitau ca jñaśaktiviyogāt | BBs_2,2.9 |",
  "GSP33brsgor2u:1757": "guṇānāṃ mitho 'napekṣasvabhāvatvānna svato vaiṣamyamityuktam,",
  "GSP33brsgor2u:1758": "tatra hetvasiddhimāśaṅkya sūtrakāraḥ pariharati-#",
  "GSP33brsgor2u:1759": "anyatheti\u000e# /",
  "GSP33brsgor2u:1760": "anapekṣasvabhāvādanyathā sāpekṣatvena guṇānāmanumānātpūrvasūtrokto doṣo na prasajyate /",
  "GSP33brsgor2u:1761": "na caivamapasiddhāntaḥ, kāryānusāreṇa guṇasvabhāvāṅgīkārādityāha-#",
  "GSP33brsgor2u:1762": "calaṃ guṇavṛttamiti\u000e# /",
  "GSP33brsgor2u:1763": "pūrvasūtroktāṅgāṅgitvānupapattidoṣābhāvamaṅgīkṛtya pariharati-#",
  "GSP33brsgor2u:1764": "evamapīti\u000e# /",
  "GSP33brsgor2u:1765": "kāryārthaṃ jñānaśaktikalpane brahmavādaḥ syādityarthaḥ /",
  "GSP33brsgor2u:1766": "aṅgīkāraṃ tyajati-#",
  "GSP33brsgor2u:1767": "vaiṣamyeti\u000e# //9//",
  "GSP33brsgor2u:1768": "END BsRp_2,2.1.9",
  "GSP33brsgor2u:1769": "____________________________________________________________________________________________",
  "GSP33brsgor2u:1770": "START BsRp_2,2.1.10ḥ",
  "GSP33brsgor2u:1771": "vipratiṣedhāc cāsamañjasam | BBs_2,2.10 |",
  "GSP33brsgor2u:1772": "sūtraṃ vyācaṣṭe-#",
  "GSP33brsgor2u:1773": "paraspareti\u000e# /",
  "GSP33brsgor2u:1774": "tvaṅmātrameva jñānendriyamekamanekaśabdādijñānakāraṇaṃ,",
  "GSP33brsgor2u:1775": "pañca karmendriyāṇi manaśceti saptendriyāṇi,",
  "GSP33brsgor2u:1776": "jñānendriyāṇi pañca karmendriyāṇi pañṭamanaścetyekādaśa /",
  "GSP33brsgor2u:1777": "buddhirahaṅkāro mana iti trīṇi /",
  "GSP33brsgor2u:1778": "ekamiti buddhireva /",
  "GSP33brsgor2u:1779": "evaṃ pūrvāparavirodhāditi vyākhyāya śrutismṛtivipratiṣedhāccetyarthāntaramāha-#",
  "GSP33brsgor2u:1780": "prasiddha iti\u000e# /",
  "GSP33brsgor2u:1781": "tasmādbhrāntimūlatvātsāṃkhyaśāstrasya tena nirdeṣavedāntasamanvayasya na virodha iti siddham /",
  "GSP33brsgor2u:1782": "svamatāsāmañjasyamasahamānaḥ sāṃkhyaḥ pratyavatiṣṭhate-#",
  "GSP33brsgor2u:1783": "atrāheti\u000e# /",
  "GSP33brsgor2u:1784": "tapyo jīvastāpakaḥ saṃsārastayorbhedānaṅgīkārāllokaprasiddhastapyatāpakabhāvo lupyetetyarthaḥ /",
  "GSP33brsgor2u:1785": "vivṛṇoti-#",
  "GSP33brsgor2u:1786": "ekaṃ hīti\u000e# /",
  "GSP33brsgor2u:1787": "tathā ca bhedavyavahāralopa ityasamañjasamityarthaḥ /",
  "GSP33brsgor2u:1788": "nanu tayorupādānaikye 'pi mitho bhedo 'styeva yathaikavahnyātmakayorauṣṇyaprakāśayoḥ,",
  "GSP33brsgor2u:1789": "ato na vyavahāralopa ityāśaṅkya vahneriva tābhyāmātmanomokṣo na syādityāha-#",
  "GSP33brsgor2u:1790": "yadi cetyādinā\u000e# /",
  "GSP33brsgor2u:1791": "nanu satyapi dharmiṇi svabhāvanāśo mokṣa upapadyate,",
  "GSP33brsgor2u:1792": "satyeva jale vīcyādināśadarśanādityāśaṅkya dṛṣṭāntāsiddhimāha-#",
  "GSP33brsgor2u:1793": "yo 'pīti\u000e# /",
  "GSP33brsgor2u:1794": "kiñca bhedāṅgīkāre 'pasiddhāntaḥ, anaṅgīkāre lekaprasiddhibādha ityāha-#",
  "GSP33brsgor2u:1795": "prasiddhaśceti\u000e# /",
  "GSP33brsgor2u:1796": "artho hyarjanālābhādinārthinaṃ tāpayatīti tāpakaḥ, arthī tapyastayorabhede bādhakamāha-#",
  "GSP33brsgor2u:1797": "yadīti\u000e# /",
  "GSP33brsgor2u:1798": "arthino 'nyasyārthasyābhāvādarthitvābhāvavadarthādanyasyārthino 'sattvādarthatvābhāvaḥprasajyetetyāha-#",
  "GSP33brsgor2u:1799": "tathārthasyāpīti\u000e# /",
  "GSP33brsgor2u:1800": "prasaṅgasyeṣṭatvaṃ nirākaroti-#",
  "GSP33brsgor2u:1801": "na caitadastīti\u000e# /",
  "GSP33brsgor2u:1802": "arthatvaṃ hi kāmanāviṣayatvaṃ, tacca kāmyādanyasya kāmayiturasatvānna syāt /",
  "GSP33brsgor2u:1803": "na hi svasya svārthatvamasti kāmyasyaiva kāmayitṛtvāyogāt /",
  "GSP33brsgor2u:1804": "tasmādbhedo 'ṅgīkārya ityarthaḥ /",
  "GSP33brsgor2u:1805": "itaśca bheda ityāha-#",
  "GSP33brsgor2u:1806": "saṃbandhīti\u000e# /",
  "GSP33brsgor2u:1807": "tathānarthānarthināvapi bhinnāvityanvayaḥ /",
  "GSP33brsgor2u:1808": "arthānarthayoḥ svarūpoktipūrvakaṃ tāpakatvaṃ sphuṭayati-#",
  "GSP33brsgor2u:1809": "arthino 'nukūla iti\u000e# /",
  "GSP33brsgor2u:1810": "advaitamate mukterayogamuktvā svamate yogamāha-#",
  "GSP33brsgor2u:1811": "jātyantareti /\u000e#",
  "GSP33brsgor2u:1812": "tayā tapyayā buddhyā puruṣasya saṃyogaḥ svasvāmibhāvastasya heturanādiravivekastasya parihāro vivekastasmānnityamuktasyāpi puruṣasya kathañcidupacārānmokṣopapattirityarthaḥ /",
  "GSP33brsgor2u:1813": "yathā yoddhṛgatau jayaparājayau rājanyupacaryete tathā puruṣādatyantabhinnabuddhigatau bandhamokṣau puruṣe upacaryete /",
  "GSP33brsgor2u:1814": "taduktam-'saiva ca badhyate mucyate ca'iti /",
  "GSP33brsgor2u:1815": "siddhāntayati-#",
  "GSP33brsgor2u:1816": "atreti\u000e# /",
  "GSP33brsgor2u:1817": "kiṃ paramārthadṛṣṭyā tapyatāpakabhāvānupapattirucyate, vyavahāradṛṣṭyā vā /",
  "GSP33brsgor2u:1818": "nādya ityādyāha-#",
  "GSP33brsgor2u:1819": "na\u000e# /",
  "GSP33brsgor2u:1820": "#",
  "GSP33brsgor2u:1821": "ekatvādeveti\u000e# /",
  "GSP33brsgor2u:1822": "doṣatvamiti śeṣaḥ /",
  "GSP33brsgor2u:1823": "tasyā adoṣatvaṃ vivṛṇoti-#",
  "GSP33brsgor2u:1824": "bhavedityādinā\u000e# /",
  "GSP33brsgor2u:1825": "etattvāttvikaṃ viṣayaviṣayitvaṃ na tvastītyarthaḥ /",
  "GSP33brsgor2u:1826": "yatra tapyatāpakabhāvo dṛṣṭastatraiveti vyavahārapakṣamādāya siddhāntī brūte-kiṃ#",
  "GSP33brsgor2u:1827": "na\u000e# #",
  "GSP33brsgor2u:1828": "paśyasīti\u000e# /",
  "GSP33brsgor2u:1829": "dehasya tapyatve dehātmavādāpattiriti śaṅkate-#",
  "GSP33brsgor2u:1830": "nanviti\u000e# /",
  "GSP33brsgor2u:1831": "acetanasyaiva dehasya taptirneti vadatā sāṃkhyena vaktavyaṃ kiṃ cetanasya kevalasya taptiḥ,",
  "GSP33brsgor2u:1832": "kiṃvā dehasaṃhatasya,",
  "GSP33brsgor2u:1833": "uta tapteḥ,",
  "GSP33brsgor2u:1834": "āhosvit sattvasya /",
  "GSP33brsgor2u:1835": "nādya ityāha-#",
  "GSP33brsgor2u:1836": "ucyata iti\u000e# /",
  "GSP33brsgor2u:1837": "na dvitīyatṛtīyavityāha-#",
  "GSP33brsgor2u:1838": "nāpītyādinā\u000e# /",
  "GSP33brsgor2u:1839": "caturthaṃ śaṅkate-#",
  "GSP33brsgor2u:1840": "sattvamiti\u000e# /",
  "GSP33brsgor2u:1841": "sattavarajasostapyatāpakatve puruṣasya bandhābhāvācchāstrārambhavaiyarthyamiti pariharati-#",
  "GSP33brsgor2u:1842": "na\u000e# /",
  "GSP33brsgor2u:1843": "#",
  "GSP33brsgor2u:1844": "tābhyāmiti\u000e# /",
  "GSP33brsgor2u:1845": "asaṅgatve 'pi puruṣasya tapyasattvapratibimbatvāttaptiriti śaṅkate-#",
  "GSP33brsgor2u:1846": "sattveti\u000e# /",
  "GSP33brsgor2u:1847": "tarhi jalacandrasya calanavanmithyaiva taptirityasmatpakṣa āgata ityāha-#",
  "GSP33brsgor2u:1848": "paramārthata iti\u000e# /",
  "GSP33brsgor2u:1849": "ivaśabdamātreṇa kathaṃ mithyā taptyavagama iti cettaducyate-ivaśabdastapyabuddhisattvasādṛśyaṃ brūte,",
  "GSP33brsgor2u:1850": "tacca sādṛśyaṃ puruṣasya tapyatvarūpaṃ cet kalpitameva vastutastaptyabhāvādityupapādayati-#",
  "GSP33brsgor2u:1851": "na cediti\u000e# /",
  "GSP33brsgor2u:1852": "puruṣo vastutastaptiśūnyaścedivaśabdo na doṣāya mithyātaptiparatvādityarthaḥ /",
  "GSP33brsgor2u:1853": "mithyāsādṛśyameva doṣa iti cet, netyāha-#",
  "GSP33brsgor2u:1854": "nahīti\u000e# /",
  "GSP33brsgor2u:1855": "saviṣayatvaṃ nirviṣayatvaṃ cevaśabdārthaḥ kalpita eva draṣṭavyaḥ /",
  "GSP33brsgor2u:1856": "sāṃkhyasyāvidyake tapyatāpakatve sati mamāpi kiñcinna duṣyati kintu dṛṣṭameva saṃpannamityarthaḥ /",
  "GSP33brsgor2u:1857": "yadi mithyātapyatvāṅgīkāre 'pasiddhāntaḥ syāditi bhītyā satyaṃ tapyatvaṃ puruṣasyocyate tathāpyapasiddhāntaḥ, kauṭasthyahānāt /",
  "GSP33brsgor2u:1858": "anirmokṣaśca, satyasyātmavannivṛttayogādityāha-#",
  "GSP33brsgor2u:1859": "athetyādinā\u000e# /",
  "GSP33brsgor2u:1860": "kiñca rajaso nityatvādduḥkhasātatyamityāha-#",
  "GSP33brsgor2u:1861": "nityatveti\u000e# /",
  "GSP33brsgor2u:1862": "atra sāṃkhyaḥ śaṅkate-#",
  "GSP33brsgor2u:1863": "tapyeti\u000e# /",
  "GSP33brsgor2u:1864": "sattvaṃ puruṣo vā tapyaśaktiḥ,",
  "GSP33brsgor2u:1865": "tāpakaśaktistu rajaḥ,",
  "GSP33brsgor2u:1866": "nimittamavivekātmakadarśanaṃ tamastena sahitaḥ sanimittaḥ saṃyegaḥ puruṣasya guṇasvāmitvarūpastadapekṣatvādityarthaḥ /",
  "GSP33brsgor2u:1867": "mokṣastaptyabhāvaḥ /",
  "GSP33brsgor2u:1868": "nimittasya nivṛttyabhāvānna mokṣa iti siddhāntī pariharati-#",
  "GSP33brsgor2u:1869": "neti\u000e# /",
  "GSP33brsgor2u:1870": "tamaso nivṛttyabhāve 'pivivekenoparamānmokṣa ityata āha-#",
  "GSP33brsgor2u:1871": "guṇānāṃ ceti\u000e# /",
  "GSP33brsgor2u:1872": "'calaṃ guṇavṛttam'ityaṅgīkārāditi bhāvaḥ /",
  "GSP33brsgor2u:1873": "parapakṣe bandhamokṣānupapattimuktvā svapakṣamupasaṃharati-#",
  "GSP33brsgor2u:1874": "aupaniṣadasya tviti\u000e# /",
  "GSP33brsgor2u:1875": "vastuta ekatvena bandhābhāvānna muktyabhāvaśaṅkāvasaraḥ /",
  "GSP33brsgor2u:1876": "vyavahārastu bhedāṅgīkārāttapyatāpakabhāvo bandhaḥ tattvajñānāttannivṛttiścopapadyata iti na codyāvasara ityarthaḥ //10//",
  "GSP33brsgor2u:1877": "END BsRp_2,2.1.10",
  "GSP33brsgor2u:1878": "____________________________________________________________________________________________",
  "GSP33brsgor2u:1879": "START BsRp_2,2.2.11ḥ",
  "GSP33brsgor2u:1880": "mahaddīrghavad vā hrasvaparimaṇḍalābhyām | BBs_2,2.11 |",
  "GSP33brsgor2u:1881": "vṛttānuvādena 'mahaddīrghavat'iti svamatasthāpanātmakādhikaraṇasya saṃgatimāha-#",
  "GSP33brsgor2u:1882": "pradhāneti\u000e# /",
  "GSP33brsgor2u:1883_0": "yadyapi sāṃkhyamatanirāsānantaraṃ paramāṇuvādo nirākartavyaḥ svamatasthāpanasya smṛtipāde",
  "GSP33brsgor2u:1883_1": "saṃgatatvāt tathāpi pūrvatra pradhānaguṇānāṃ sukhādīnāṃ jagatyananvayātpradhānasyānupādānatvamuktaṃ,",
  "GSP33brsgor2u:1884": "tathā brahmaguṇacaitanyānanvayādbrahmaṇo 'pi nopādānatvamiti doṣo dṛṣṭāntasaṃgatilābhādatra samādhīyata ityarthaḥ /",
  "GSP33brsgor2u:1885": "cetanādbrahmaṇo jagatsargavādī vedāntasamanvayo viṣayaḥ /",
  "GSP33brsgor2u:1886_0": "sa kiṃ yaḥ samavāyikāraṇaguṇaḥ sa kāryadravye svasamānajātīyaguṇārambhakastantuśauklyavaditi",
  "GSP33brsgor2u:1886_1": "nyāyena virudhyate na veti saṃdehe nyāyasyāvyabhicārādvirudhyata iti prāpte vyabhicārānna",
  "GSP33brsgor2u:1886_2": "tadvirodha iti siddhāntasūtraṃ vyācaṣṭe-#",
  "GSP33brsgor2u:1887": "eṣetyādinā\u000e# /",
  "GSP33brsgor2u:1888": "yadyapi 'na vilakṣaṇatvāt'ityatra cetanādacetanasargaḥ sādhitastathāpi vaiśeṣikanyāyasya tadīyaprakriyayā vyabhicāroktyarthatvādasya sūtrasya na gatārthatā /",
  "GSP33brsgor2u:1889": "pralayakāle paramāṇavo niścalā asaṃyuktāstiṣṭhanti sargakāle cādṛṣṭavadātmasaṃyogātteṣu karma bhavati,",
  "GSP33brsgor2u:1890": "tena saṃyogāddravyāntarasṛṣṭirbhavati,",
  "GSP33brsgor2u:1891": "kāraṇaguṇāḥ kārye guṇāntaramānabhanta iti sāmānyena prakriyāmuktvā viśeṣatastāmāha-#",
  "GSP33brsgor2u:1892": "yadā dvāviti\u000e# /",
  "GSP33brsgor2u:1893": "paramāṇuḥ parimaṇḍalaḥ,",
  "GSP33brsgor2u:1894": "tadgataṃ parimāṇaṃ pārimāṇḍalyamityucyate,",
  "GSP33brsgor2u:1895": "tacca svasamānajātīyaguṇārambhakaṃ na bhavatītyuktanyāyasya vyabhicāra iti bhāvaḥ /",
  "GSP33brsgor2u:1896": "vyabhicārasthalāntaramāha-#",
  "GSP33brsgor2u:1897": "yadāpi dve iti\u000e# /",
  "GSP33brsgor2u:1898": "dve dve iti śabdadvayaṃ paṭhitavyam,",
  "GSP33brsgor2u:1899": "evaṃ sati caturbhirdvyaṇukaiścaturaṇukārambha upapadyate,",
  "GSP33brsgor2u:1900": "yathāśrute tu dvābhyāṃ dvyaṇukābhyāṃ mahataścaturaṇukasyārambho na yujyate,",
  "GSP33brsgor2u:1901": "kāraṇagataṃ mahatvaṃ bahutvaṃ vā vinā kārye mahatvāyogāditi mantavyam /",
  "GSP33brsgor2u:1902_0": "prakaṭārthakārāstu yaddvābhyāṃ dvyaṇukābhyāmārabdhaṃ kārye mahatvaṃ dṛśyate tasya",
  "GSP33brsgor2u:1902_1": "hetuḥ pracayo nāma praśithilāvayavasaṃyoga iti rāvaṇapraṇīte bhāṣye dṛśyata iti cirantanavaiśeṣikadṛṣṭyedaṃ bhāṣyamityāhuḥ /",
  "GSP33brsgor2u:1903": "sarvathāpi dvyaṇukagatahrasvatvāṇutvaparimāṇayoranārambhakatvādvyabhicaraḥ /",
  "GSP33brsgor2u:1904": "yadyapi tārkikā dvābhyāmeva paramāṇubhyāṃ dvyaṇukaṃ tribhirdvyaṇukaistryaṇukamiti kalpayanti tathāpi tarkasyāpratiṣṭhānānna niyama iti matvā brūte-#",
  "GSP33brsgor2u:1905": "yadāpi bahava iti\u000e# /",
  "GSP33brsgor2u:1906": "kārakaguṇāḥ śuklādayaḥ samānajātīyaguṇārambhakāḥ,",
  "GSP33brsgor2u:1907": "kāryadravyaparimāṇaṃ tu na kāraṇaparimāṇārabhyaṃ kintu kāraṇagatasaṃkhyārabhyamiti prakriyā tulyetyarthaḥ /",
  "GSP33brsgor2u:1908": "evaṃ prakriyāṃ darśayayitvā sūtraṃ yojayan vyabhicāramāha-#",
  "GSP33brsgor2u:1909": "tadevamiti /\u000e#",
  "GSP33brsgor2u:1910": "paramāṇubhya eva mahaddīrghaṃ cetyaniyataprakriyāmāśrityoktam /",
  "GSP33brsgor2u:1911": "niyataprakriyāmāśritya vyabhicāramāha-#",
  "GSP33brsgor2u:1912": "yathā veti\u000e# /",
  "GSP33brsgor2u:1913": "aṇuhrasvebhyo dvyaṇukebhyo 'ṇudravyaṃ na jāyate hrasvamapi na jāyata iti vyabhicāra ityarthaḥ /",
  "GSP33brsgor2u:1914": "sūtre vāśabdaścārtho 'nuktāṇusamuccayārthaḥ /",
  "GSP33brsgor2u:1915": "tathā ca hrasvaparimaṇḍalābhyāṃ dvyaṇukaparamāṇubhyāṃ mahaddīrghāṇuvaccetanādacetanaṃ jāyata iti sūtrayojanā /",
  "GSP33brsgor2u:1916": "tatra hrasvānmahaddīrghaṃ tryaṇukaṃ parimaṇḍalādaṇu dvyaṇukamiti vibhāgaḥ /",
  "GSP33brsgor2u:1917": "dṛṣcāntavaiṣamyaṃ śaṅkate-#",
  "GSP33brsgor2u:1918": "atha manyasa iti\u000e# /",
  "GSP33brsgor2u:1919": "acetanaiva virodhiguṇa ityata āha-#",
  "GSP33brsgor2u:1920": "na hyacetaneti\u000e# /",
  "GSP33brsgor2u:1921": "kāryadravyasya parimāṇāntarākrāntatvamaṅgīkṛtya vivakṣitāṃśasāmyamāha-#",
  "GSP33brsgor2u:1922": "maivamiti\u000e# /",
  "GSP33brsgor2u:1923": "aṅgīkāraṃ tyajati-#",
  "GSP33brsgor2u:1924": "naceti\u000e# /",
  "GSP33brsgor2u:1925": "utpannaṃ hi parimāṇāntaraṃ virodhi bhavati,",
  "GSP33brsgor2u:1926": "tadutpatteḥ prāgvirodhyabhāvāt dvyaṇuke pārimāṇḍalyārambhaḥ kiṃ na syādityarthaḥ /",
  "GSP33brsgor2u:1927": "nanu virodhiparimāṇena sahaiva dravyaṃ jāyata ityata āha-#",
  "GSP33brsgor2u:1928": "ārabdhamapīti\u000e# /",
  "GSP33brsgor2u:1929": "sahotpattāvapasiddhāntaḥ /",
  "GSP33brsgor2u:1930": "ato virodhyabhāvaḥ siddha iti bhāvaḥ /",
  "GSP33brsgor2u:1931": "aṇutvādyārambhe vyagratvāt pārimāṇḍalyādeḥ svasamānaguṇānārambhakatvamityāśaṅkya niṣedhati-#",
  "GSP33brsgor2u:1932": "naceti\u000e# /",
  "GSP33brsgor2u:1933": "vyagratvamanyathāsiddham /",
  "GSP33brsgor2u:1934": "tatra hetuḥ-#",
  "GSP33brsgor2u:1935": "parimāṇantarasyeti\u000e# /",
  "GSP33brsgor2u:1936": "anyahetukatve sūtrāṇyudāharati-#",
  "GSP33brsgor2u:1937": "kāraṇeti\u000e# /",
  "GSP33brsgor2u:1938": "kāraṇānāṃ dvyaṇukānāṃ bahutvāt tryaṇuke mahatvaṃ mṛdo mahatvāt ghaṭe mahatvaṃ,",
  "GSP33brsgor2u:1939": "dvitūlapiṇḍārabdhe 'tisthūlatūlapiṇḍe pracayādavayavasaṃyogaviśeṣānmahatvamityarthaḥ /",
  "GSP33brsgor2u:1940": "mahatvaviruddhamaṇutvaṃ paramāṇugatadvitvasaṃkhyayā dvyaṇuke bhavatītyāha-#",
  "GSP33brsgor2u:1941": "taditi\u000e# /",
  "GSP33brsgor2u:1942": "yanmahatvasyāsamavāyikāraṇaṃ tadeva mahatvasamānādhikaraṇasya dīrghatvasya,",
  "GSP33brsgor2u:1943": "yaccāṇutvasyāsamavāyi kāraṇaṃ tadevāṇutvāvinābhūtahṛsvatvasyāsamavāyikāraṇamityatidiśati-#",
  "GSP33brsgor2u:1944": "eteneti\u000e# /",
  "GSP33brsgor2u:1945": "ato mahatvādāvahetutvātpārimāṇḍalyādīnāṃ vyagratvasiddhamiti bhāvaḥ /",
  "GSP33brsgor2u:1946": "teṣāṃ saṃnidhiviśeṣābhāvānna samānaguṇārambhakatvamityapi na vācyamityāha-#",
  "GSP33brsgor2u:1947": "naceti\u000e# /",
  "GSP33brsgor2u:1948": "pārimāṇḍalyādīnāmapi bahutvādivatsamavāyikāraṇagatatvāviśeṣādityarthaḥ /",
  "GSP33brsgor2u:1949": "teṣāmanārambhakatve kāryadravyasya virodhiguṇākrāntatvaṃ vyagratvamasaṃnidhirvā na heturityuktiphalamāha-#",
  "GSP33brsgor2u:1950": "tasmāditi\u000e# /",
  "GSP33brsgor2u:1951_0": "yattu kāraṇaguṇaḥ svasamānaguṇārambhaka iti vyāpteḥ sāmānyaguṇeṣu pārimāṇḍalyādiṣu",
  "GSP33brsgor2u:1951_1": "vyabhicāre 'pi yo dravyasamavāyikāraṇagato viśeṣaguṇaḥ sa svasamānajātīyaguṇārambhaka",
  "GSP33brsgor2u:1951_2": "iti vyāpteścaitanyasya viśeṣaguṇatvādārambhakatvaṃ durvāramiti,",
  "GSP33brsgor2u:1952": "tanmandaṃ,",
  "GSP33brsgor2u:1953": "citrapaṭahetutantugateṣu nīlādirūpeṣuvijātīyacitrarūpahetuṣu vyabhicārāccaitanyasyātmatvena guṇatvābhāvācceti mantavyam /",
  "GSP33brsgor2u:1954": "tasmāccetanādvijātīyārambho yukta iti sthitam /",
  "GSP33brsgor2u:1955": "tatrodāhaṇāntaramāha-#",
  "GSP33brsgor2u:1956": "saṃyogācceti\u000e# /",
  "GSP33brsgor2u:1957": "nanu cetanaṃ brahma kāryopādānatvāddravyaṃ,",
  "GSP33brsgor2u:1958": "tanna vilakṣaṇasyopādānamiti prakṛte kiñciddravyameva vilakṣaṇakāryakaramudāhartavyam,",
  "GSP33brsgor2u:1959": "na saṃyogasya guṇasyodāharaṇamiti śaṅkate-#",
  "GSP33brsgor2u:1960": "dravya iti\u000e# /",
  "GSP33brsgor2u:1961": "guṇāt dravyavaccetanādacetanārambha iti vilakṣaṇārambhakatvāṃśe 'yaṃ dṛṣṭānta iti pariharati-#",
  "GSP33brsgor2u:1962": "neti\u000e# /",
  "GSP33brsgor2u:1963": "aniyamaḥ kaṇādasaṃmata ityāha-#",
  "GSP33brsgor2u:1964": "sūtrakāro 'pīti\u000e# /",
  "GSP33brsgor2u:1965": "etāvatā kathamaniyamaḥ, tatrāha-#",
  "GSP33brsgor2u:1966": "etaduktamiti\u000e# /",
  "GSP33brsgor2u:1967": "navilakṣaṇatvanyāyena punaruktyabhāve 'tideśādhikaraṇena punaruktiriti śaṅkate-#",
  "GSP33brsgor2u:1968": "nanvatideśa iti\u000e# /",
  "GSP33brsgor2u:1969": "samānaguṇārambhaniyamasya pārimāṇḍalyādidṛṣṭāntena bhaṅgārthamasyārambha ityāha-#",
  "GSP33brsgor2u:1970": "satyamiti\u000e# /",
  "GSP33brsgor2u:1971": "tasyaivātideśasyetyarthaḥ //11//",
  "GSP33brsgor2u:1972": "END BsRp_2,2.2.11",
  "GSP33brsgor2u:1973": "____________________________________________________________________________________________",
  "GSP33brsgor2u:1974": "START BsRp_2,2.3.12ḥ",
  "GSP33brsgor2u:1975": "ubhayathāpi na karmātastadabhāvaḥ | BBs_2,2.12 |",
  "GSP33brsgor2u:1976": "vaiśeṣikamataparīkṣāmārabhate-#",
  "GSP33brsgor2u:1977": "ubhayathāpi na karmātastadabhāvaḥ\u000e# /",
  "GSP33brsgor2u:1978_0": "nāsya prāsaṅgikena pūrvādhikaraṇena saṃgatirapekṣiteti manvānaḥ pradhānasyeśvarānadhiṣṭhitasyākāraṇatve",
  "GSP33brsgor2u:1978_1": "'pi paramāṇūnāṃ tadadhiṣṭhitānāṃ kāraṇatvamastviti pratyudāharaṇasaṃgatyā sāṃkhyādhikaraṇānantaryamasya",
  "GSP33brsgor2u:1978_2": "vadaṃstātparyamāha-#",
  "GSP33brsgor2u:1979": "itānīmiti\u000e# /",
  "GSP33brsgor2u:1980": "dvyaṇukādikrameṇa paramāṇubhirjagadārabhyata iti vaiśeṣikarāddhānto 'tra viṣayaḥ /",
  "GSP33brsgor2u:1981": "sa kiṃ mānamūlo bhrāntimūlo veti saṃdehe pūrvapakṣayati-#",
  "GSP33brsgor2u:1982": "sa ceti\u000e# /",
  "GSP33brsgor2u:1983": "taiḥ paṭādibhiḥ sāmānyaṃ kṣityādeḥ kāryardravyatvaṃ tenetyarthaḥ /",
  "GSP33brsgor2u:1984": "vimataṃ sāvayavaṃ kṣityādikaṃ svanyūnaparimāṇasaṃyogasacivānekadravyārabdhaṃ,",
  "GSP33brsgor2u:1985": "kāryadravyatvāt,",
  "GSP33brsgor2u:1986": "paṭādivaditi prayogaḥ /",
  "GSP33brsgor2u:1987": "sveṣṭaparamāṇusiddhyarthāni sādhyaviśeṣaṇāni /",
  "GSP33brsgor2u:1988": "nanvetāvatā kathaṃ paramāṇusiddhiḥ, tatrāha-#",
  "GSP33brsgor2u:1989": "sa cāyamiti\u000e# /",
  "GSP33brsgor2u:1990": "vimataṃ sāvayavatvaṃ pakṣatāvacchedakaṃ yato nivartate sa nyūnaparimāṇasyāpakarṣasya paryantatvenāvasānabhūmitvenāvagataḥ paramāṇurityarthaḥ /",
  "GSP33brsgor2u:1991": "yāvatsāvayavamanumānapravṛtteḥ dvyaṇukanyūnadryaṃ niravayavaṃ siddhyatīti bhāvaḥ /",
  "GSP33brsgor2u:1992": "jagannityatvavādāt kāryadravyatvahetvasiddhiriti vadantaṃ pratyāha-#",
  "GSP33brsgor2u:1993": "sarvaṃ ceti\u000e# /",
  "GSP33brsgor2u:1994": "vimatamādyantavat, sāvayavatvāt, paṭavadityarthaḥ /",
  "GSP33brsgor2u:1995": "hetorasiddhiṃ nirasyāprayojakatvaṃ nirasyati-#",
  "GSP33brsgor2u:1996": "naceti\u000e# /",
  "GSP33brsgor2u:1997": "te katividhā ityākāṅkṣāyāṃmāha-#",
  "GSP33brsgor2u:1998": "tānīti\u000e# /",
  "GSP33brsgor2u:1999": "pralaye caiṣāmapi nāśānna jagatkāraṇatvamityāśaṅkyāha-#",
  "GSP33brsgor2u:2000": "teṣāṃ ceti\u000e# /",
  "GSP33brsgor2u:2001": "avayavānāṃ vibhāgānnāśānnāvayavino nāśaḥ /",
  "GSP33brsgor2u:2002": "paramāṇūnāṃ niravayavatvenāvayavavibhāgādernāśahetorasaṃbhavānna nāśa ityarthaḥ /",
  "GSP33brsgor2u:2003": "teṣāṃ nityatve phalitaṃ sṛṣṭikramamāha-#",
  "GSP33brsgor2u:2004": "tata iti\u000e# /",
  "GSP33brsgor2u:2005": "evaṃ kāṇādamatasya mānamūlatvāttena vedāntasamanvayasya virodhādasiddhiriti pūrvapakṣe phalam /",
  "GSP33brsgor2u:2006": "tasya bhrāntimūlatvādavirodha iti siddhāntayati-#",
  "GSP33brsgor2u:2007": "tatredamiti\u000e# /",
  "GSP33brsgor2u:2008": "pralaye vibhaktānāṃ paramāṇūnāmanyatarakarmaṇo 'bhayakarmaṇā vā saṃyogo vācyaḥ,",
  "GSP33brsgor2u:2009": "karmaṇaśca nimittaṃ prayatnādikaṃ dṛṣṭaṃ,",
  "GSP33brsgor2u:2010": "yathā prayatnavadātmakasaṃyogāddehaceṣṭā,",
  "GSP33brsgor2u:2011": "vāyvādyabhighātādvṛkṣādicalanaṃ,",
  "GSP33brsgor2u:2012": "hastanodanādiṣvādigamanaṃ,",
  "GSP33brsgor2u:2013": "tadvadaṇukarmaṇo dṛṣṭaṃ nimittamabhyupagamyate na vā /",
  "GSP33brsgor2u:2014": "dvitīye karmānutpattiḥ nādyaḥ, prayatnādeḥ sṛṣṭyuttarakālīnatvādityubhayathāpi na karma saṃbhavati /",
  "GSP33brsgor2u:2015": "ataḥ karmāsaṃbhavāttasya saṃyogapūrvakadvyaṇukādisargasyābhāva iti sūtrārthaḥ /",
  "GSP33brsgor2u:2016": "sthirasya vegavaddravyasaṃyogāviśeṣo 'bhighātaḥ sa eva calasya nodanamiti bhedaḥ /",
  "GSP33brsgor2u:2017": "dṛṣṭanimittābhāve 'pyadṛṣṭavadātmasaṃyogādaṇuṣu karmeti śaṅkate-#",
  "GSP33brsgor2u:2018": "athādṛṣṭamiti\u000e# /",
  "GSP33brsgor2u:2019": "vikalpapuraḥsaraṃ dūṣayati-#",
  "GSP33brsgor2u:2020": "tatpunariti\u000e# /",
  "GSP33brsgor2u:2021": "jaḍātmavadaṇorāśrayatvaṃ ki na syāditi matvā vikalpaḥ kṛta iti mantavyam /",
  "GSP33brsgor2u:2022": "atrāpi sūtraṃ yojayati-#",
  "GSP33brsgor2u:2023": "ubhayatheti\u000e# /",
  "GSP33brsgor2u:2024": "jīvādhiṣṭhitamadṛṣṭaṃ nimittamastvityata āha-#",
  "GSP33brsgor2u:2025": "ātmanaśceti\u000e# /",
  "GSP33brsgor2u:2026": "acetanatvānnādhiṣṭhātṛtvamiti śeṣaḥ /",
  "GSP33brsgor2u:2027": "bhinneśvarasyādhiṣṭhātṛtvamagre nirākariṣyate /",
  "GSP33brsgor2u:2028": "acetanatvamadṛṣṭasyakarmanimittatvābhāve heturuktaḥ /",
  "GSP33brsgor2u:2029": "hetvantaramāha-#",
  "GSP33brsgor2u:2030": "ātmasamavāyitveti\u000e# /",
  "GSP33brsgor2u:2031": "gurutvavadadṛṣṭamapi svāśrayasaṃyukte kriyāheturiti śaṅkate-#",
  "GSP33brsgor2u:2032": "adṛṣṭavadeti\u000e# /",
  "GSP33brsgor2u:2033": "vibhusaṃyogasyāṇuṣu sadā sattvāt kriyāsātatye pralayābhāvaḥ syāditi dūṣayati-#",
  "GSP33brsgor2u:2034": "saṃbandheti\u000e# /",
  "GSP33brsgor2u:2035": "kādācitkapravṛtteradṛṣṭaniyamyatvāyoge 'pīśvarānniyama ityata āha-#",
  "GSP33brsgor2u:2036": "niyāmakāntareti\u000e# /",
  "GSP33brsgor2u:2037": "yajjñānaṃ taccharīrajanyamiti vyāptivirodhena nityajñānāsiddhestadguṇa īśvaro nāsti,",
  "GSP33brsgor2u:2038": "astitve 'pi sadā sattvānna niyāmakatvamiti bhāvaḥ /",
  "GSP33brsgor2u:2039": "sūtrārthaṃ nigamayati-#",
  "GSP33brsgor2u:2040": "tadevamiti\u000e# /",
  "GSP33brsgor2u:2041": "saṃyogasya hetutvaṃ khaṇḍayitvā svarūpaṃ khaṇḍayati-#",
  "GSP33brsgor2u:2042": "saṃyogaścāṇoriti\u000e# /",
  "GSP33brsgor2u:2043": "saṃyogasya vyāpyavṛttitve ekasminnitarasyāntarbhāvātkāryasya pṛthutvāyogāt sarvaṃ kāryaṃ paramāṇumātraṃ syādityarthaḥ /",
  "GSP33brsgor2u:2044": "kiñca sāṃśadravye saṃyogasyaikāṃśavṛttitvaṃ dṛṣṭaṃ tadvirodhādvyāpyavṛttitvaṃ na kalpyamityāha-#",
  "GSP33brsgor2u:2045": "dṛṣṭeti\u000e# /",
  "GSP33brsgor2u:2046": "paramāṇoḥ saṃyoga ekadeśena cediti saṃbandhaḥ /",
  "GSP33brsgor2u:2047": "digbhedena kalpitapradeśasthasaṃyogasyāpi kalpitatvāttataḥ kāryaṃ notpadyeta,",
  "GSP33brsgor2u:2048": "utpannaṃ vā mithyā syādityapasiddhānta ityarthaḥ /",
  "GSP33brsgor2u:2049": "kāṇādānāṃ sargapratyuktau sūtraṃ yojayitvā pralayanirāse 'pi sūtraṃ yojayati-#",
  "GSP33brsgor2u:2050": "thā ceti\u000e# /",
  "GSP33brsgor2u:2051": "paramāṇūnāṃ karmaṇā saṃyogātsargaḥ,",
  "GSP33brsgor2u:2052": "vibhāgātpralaya iti prakriyā na yuktā,",
  "GSP33brsgor2u:2053_0": "yugapadanantaparamāṇūnāṃ vibhāge niyatasyābhighātāderdṛṣṭasya nimittasyāsattvāt dharmādharmarūpādṛṣṭasya",
  "GSP33brsgor2u:2053_1": "sukhaduḥkhārthatvena sukhaduḥkaśūnyapralayaprayojakatvāyogānnādṛṣṭanimittena karmaṇā",
  "GSP33brsgor2u:2053_2": "vibhāgaḥ saṃbhavati /",
  "GSP33brsgor2u:2054": "tathā ca dṛṣṭādṛṣṭanimittayorasattvādubhayathāpi saṃyogārthatvena vibhāgārthatvena ca karma nāsti,",
  "GSP33brsgor2u:2055": "ataḥ karmābhāvāttayoḥ saṃyogavibhāgapūrvakayoḥ sargapralayayorabhāva iti sūtrayojanā //12//",
  "GSP33brsgor2u:2056": "END BsRp_2,2.3.12",
  "GSP33brsgor2u:2057": "____________________________________________________________________________________________",
  "GSP33brsgor2u:2058": "START BsRp_2,2.3.13ḥ",
  "GSP33brsgor2u:2059": "samavāyābhyupagamāc ca sāmyād anavasthiteḥ | BBs_2,2.13 |",
  "GSP33brsgor2u:2060": "#",
  "GSP33brsgor2u:2061": "samavāyābhyupagamācca tadabhāvaḥ\u000e# /",
  "GSP33brsgor2u:2062": "aṇuvādāsaṃbhava iti yogyatayā saṃbadhyate dvyaṇukasamavāyayoḥ paramāṇubhinnatvasāmyāt dvyaṇukavatsamavāyasyāpi samavāyāntaramityanavasthitirityarthaḥ /",
  "GSP33brsgor2u:2063": "nanviha tantuṣu paṭa ityādiviśiṣṭadhīniyāmakaḥ samavāyo na saṃbandhāntaramapekṣate,",
  "GSP33brsgor2u:2064": "svarūpeṇaiva nityasaṃbaddhatvāditi śaṅkate-#",
  "GSP33brsgor2u:2065": "nanviheti\u000e# /",
  "GSP33brsgor2u:2066": "saṃyogasyāpi svarūpasaṃbandhopapatteḥ samavāyo na syāditi dūṣayati-#",
  "GSP33brsgor2u:2067": "neti\u000e# /",
  "GSP33brsgor2u:2068": "saṃbandhibhinnatvāccedapekṣā samavāyasyāpi tulyā /",
  "GSP33brsgor2u:2069": "#",
  "GSP33brsgor2u:2070": "guṇaparibhāṣāyāśceti\u000e# /",
  "GSP33brsgor2u:2071": "guṇatvābhāve 'pi karmasāmānyādīnāṃ samavāyāṅgīkārādguṇatvaṃ samavāyitve na vyāpakam /",
  "GSP33brsgor2u:2072": "nāpi vyāpyaṃ, guṇasyāpi samavāyavatsvarūpasaṃbandhasaṃbhavena vyāptyanukūlatarkābhāvāt /",
  "GSP33brsgor2u:2073": "tasmāt saṃbandhibhinnatvameva saṃbandhāntarāpekṣāyāṃ kāraṇaṃ,",
  "GSP33brsgor2u:2074": "tasya samavāye 'pi tulyatvādanavasthā durvārā /",
  "GSP33brsgor2u:2075": "sā ca mūlakṣayakārī /",
  "GSP33brsgor2u:2076": "tayā samavāyāsiddhau samavetadvyaṇukāsiddhirityarthaḥ //13//",
  "GSP33brsgor2u:2077": "END BsRp_2,2.3.13",
  "GSP33brsgor2u:2078": "____________________________________________________________________________________________",
  "GSP33brsgor2u:2079": "START BsRp_2,2.3.14ḥ",
  "GSP33brsgor2u:2080": "nityam eva ca bhāvāt | BBs_2,2.14 |",
  "GSP33brsgor2u:2081": "sūtraṃ vyācaṣṭe-#",
  "GSP33brsgor2u:2082": "apiceti\u000e# /",
  "GSP33brsgor2u:2083": "anubhavasvabhāvatve naimittikī pravṛttirvācyā,",
  "GSP33brsgor2u:2084": "nimittaṃ ca kālādṛṣṭādikaṃ nityasaṃnihitamiti nityameva pravṛttiprasaṅgaḥ,",
  "GSP33brsgor2u:2085": "tasyānimittatve pravṛttyabhāva ityarthaḥ //14//",
  "GSP33brsgor2u:2086": "END BsRp_2,2.3.14",
  "GSP33brsgor2u:2087": "____________________________________________________________________________________________",
  "GSP33brsgor2u:2088": "START BsRp_2,2.3.15ḥ",
  "GSP33brsgor2u:2089": "rūpādimattvāc ca viparyayo darśanāt | BBs_2,2.15 |",
  "GSP33brsgor2u:2090": "kiṃ ca paramāṇavaḥ samavāyikāraṇavantaḥ kāraṇāpekṣayā sthūlā anityāśca,",
  "GSP33brsgor2u:2091": "rūpavattvāt rasavattvādgandhavattvāt sparśavattvāt ghaṭavaditi sūtraṃ yojayituṃ paraprakriyāmāha-#",
  "GSP33brsgor2u:2092": "sāvayavānāmityādinā\u000e# /",
  "GSP33brsgor2u:2093": "nanvatra paramāṇutvaṃ pakṣatāvacchedakaṃ tadviruddhaṃ sthūlatvaṃ kathaṃ sādhyata iti cet /",
  "GSP33brsgor2u:2094": "na /",
  "GSP33brsgor2u:2095": "vāyutvatejastvādeḥ pṛthagavacchedakatvāt /",
  "GSP33brsgor2u:2096": "na cāprayojakatā, kāraṇaśūnyatve nityatve cātmavadrūpādimattvāyogāt /",
  "GSP33brsgor2u:2097": "naca tarhi vāyuḥ kāraṇavāniti pṛthaksādhane rūpādihetūnāṃ bhāgāsiddhyabhāve 'pi siddhasādhanatā syāditi vācyaṃ,",
  "GSP33brsgor2u:2098": "yatra sparśastatkāraṇaṃ,",
  "GSP33brsgor2u:2099": "yatra rūpaṃ tatsakāraṇamiti vyāptigrahakāle vāyutvādyavacchedena sādhyasiddhyabhāvāditi bhāvaḥ /",
  "GSP33brsgor2u:2100": "paramāṇavo nityāḥ, sattve satyakāraṇavattvāt /",
  "GSP33brsgor2u:2101": "ātmavaditi satpratipakṣamutthāpya viśeṣyāsiddhyā dūṣayati-#",
  "GSP33brsgor2u:2102": "yacca nityatva iti\u000e# /",
  "GSP33brsgor2u:2103": "sattvaṃ bhāvatvaṃ prāgabhāvanirāsārtham /",
  "GSP33brsgor2u:2104": "nityatvapratiṣedhaḥ sapratiyogikaḥ,",
  "GSP33brsgor2u:2105": "abhāvatvāt,",
  "GSP33brsgor2u:2106": "ghaṭābhāvāvaditi nityasya kvacitsiddhau kāryamanityamiti viśeṣataḥ kārye nityatvapratiṣedhāt kāraṇabhūtaparamāṇuṣu nityatvaṃ sidhyati,",
  "GSP33brsgor2u:2107": "anyathā pratiyogyabhāve pratiṣedhānupapatteriti kaṇādoktamanūdyānyathāsiddhyā dūṣayati-#",
  "GSP33brsgor2u:2108": "yadapīti\u000e# /",
  "GSP33brsgor2u:2109": "kārye nityatvapratiṣedhavyavahāramaṅgīkṛtya brahmaṇi pratiyogiprasiddhiruktā /",
  "GSP33brsgor2u:2110": "vastutastu viśeṣavyavahāra evāsiddhaḥ,",
  "GSP33brsgor2u:2111": "kāraṇanityatvasya pramāṇāntareṇa jñānaṃ vinā kāryamanityamiti vyavahārayogādityāha-#",
  "GSP33brsgor2u:2112": "naca śabdeti\u000e# /",
  "GSP33brsgor2u:2113": "yadi pramāṇāntaraṃ kāraṇanityatve syāttadāyaṃ vyavahāraḥ samūlo bhavati,",
  "GSP33brsgor2u:2114": "tato mūlajñānātprāgvyavahāramātrānna vastusiddhiḥ,",
  "GSP33brsgor2u:2115": "vaṭe yakṣavyavahārādapi tatsiddhiprasaṅgāt mūlajñāne tu tenaiva aśeṣasiddhervyavahāropanyāsavaiyarthyamiti bhāvaḥ /",
  "GSP33brsgor2u:2116": "evaṃ paramāṇunityatve kāṇādasūtradvayaṃ nirasya tṛtīyaṃ nirasyati-#",
  "GSP33brsgor2u:2117": "yadapīti\u000e# /",
  "GSP33brsgor2u:2118": "satāmaṇūnāṃ dṛśyamānasathūlakāryāṇāṃ pratyakṣeṇa kāraṇajñānamavidyeti yadi sūtrārthaḥ,",
  "GSP33brsgor2u:2119": "tarhyapratyakṣakāraṇatvaṃ nityatve hetuḥ syāt /",
  "GSP33brsgor2u:2120": "tanna dvyaṇuke vyabhicārādityarthaḥ /",
  "GSP33brsgor2u:2121": "yadyārambhakadravyaśūnyatvaṃ hetuviśeṣeṇaṃ tadā viśeṣyavaiyarthyamāpadyeta, punaruktiścetyāha-#",
  "GSP33brsgor2u:2122": "athetyādinā\u000e# /",
  "GSP33brsgor2u:2123": "paramāṇavo nityāḥ, nāśakānupalambhāt, ātmavaditi sūtrārthamāśaṅkate-#",
  "GSP33brsgor2u:2124": "athāpīti\u000e# /",
  "GSP33brsgor2u:2125": "tantvādyavayavānāṃ vibhāgānnāśādvā paṭhādināśo dṛṣṭaḥ,",
  "GSP33brsgor2u:2126": "tacca dvayaṃ niravayavāṇūnāṃ nāstīti nityatvamityarthaḥ /",
  "GSP33brsgor2u:2127": "pariṇāmavādamāśrityāṇūnāṃ nāśakaṃ kiñcitsaṃbhavatīti pariharati-#",
  "GSP33brsgor2u:2128": "neti\u000e# /",
  "GSP33brsgor2u:2129": "avayavānāṃ saṃyogena dravyāntarotpattirāraṃbha iti yadi mataṃ syāt,",
  "GSP33brsgor2u:2130": "tadā dravyavināśo dvābhyāmevetiniyamaḥ syāt /",
  "GSP33brsgor2u:2131": "nārambhe mānamasti saṃyuktatantvanyavapaṭādarśanāt /",
  "GSP33brsgor2u:2132": "ataḥ kāraṇameva svato nirviśeṣaṃ viśeṣavadavasthātmanā kāryamityanubhavabalādāstheyam /",
  "GSP33brsgor2u:2133": "tathā cāṇūnāmapyavidyāpariṇāmarūpāṇāṃ pralayanimittena kālādinā piṇḍātmakasvarūpatirobhāvena kāraṇabhāvāpattirvināśa upapadyate /",
  "GSP33brsgor2u:2134": "yathāgnisaṃparkādghṛtakāṭhinyamavayavasaṃyogasyāvayavānāṃ ca nāśaṃ vinaiva līyate tadvat /",
  "GSP33brsgor2u:2135": "naca kāṭhinyasya saṃyogaviśeṣaṇatvena guṇatvādravyanāśe 'nudāharaṇatvamiti śaṅkyaṃ,",
  "GSP33brsgor2u:2136": "guṇavaddravyasyāpi kutaścidvināśa ityaṃśenodaharaṇāt,",
  "GSP33brsgor2u:2137": "guṇaparibhāṣāyāścātantratvāt /",
  "GSP33brsgor2u:2138": "vastutastu ghṛtaṃ kaṭhinaṃ dravamityanusyūtaghṛtapariṇāmaviśeṣo dravyameva kāṭhinyam /",
  "GSP33brsgor2u:2139": "naca dravyatve 'pyavayavavibhāgādeva tasya nāśa iti vācyaṃ,",
  "GSP33brsgor2u:2140": "ghṛtasya pariṇāmina ekatvena vibhāgāsaṃbhavāt,",
  "GSP33brsgor2u:2141": "paramāṇukāṭhinyanāśe tadasaṃbhavācceti bhāvaḥ /",
  "GSP33brsgor2u:2142": "kiñca pralaye nāsīdrajo nānyat kiñcanetyaṇūnāṃ nāśasiddhiḥ /",
  "GSP33brsgor2u:2143": "tasmānna teṣāṃ paramakāraṇatvamityupasaṃharati-#",
  "GSP33brsgor2u:2144": "tasmāditi\u000e# //15//",
  "GSP33brsgor2u:2145": "END BsRp_2,2.3.15",
  "GSP33brsgor2u:2146": "____________________________________________________________________________________________",
  "GSP33brsgor2u:2147": "START BsRp_2,2.3.16ḥ",
  "GSP33brsgor2u:2148": "ubhayathā ca doṣāt | BBs_2,2.16 |",
  "GSP33brsgor2u:2149": "yadyasmādadhikaguṇavattattasmātsthūlamiti vyāptimuktvā vikalpayati-#",
  "GSP33brsgor2u:2150": "tadvaditi\u000e# /",
  "GSP33brsgor2u:2151": "pārthivaḥ paramāṇūradhikaguṇastata ekaikanyūnaguṇā jalādiparamāṇava iti kalpyate, na vā /",
  "GSP33brsgor2u:2152": "ādye doṣamāha-#",
  "GSP33brsgor2u:2153": "kalpyamāna iti\u000e# /",
  "GSP33brsgor2u:2154": "mūrtyupacayāt sthaulyādityarthaḥ /",
  "GSP33brsgor2u:2155": "pārthivo 'ṇurāpyāt sthūlaḥ, adhikaguṇatvāt, ghaṭavadityevaṃ prayoktavyaḥ /",
  "GSP33brsgor2u:2156": "aprayojakatvaṃ nirasyati-#",
  "GSP33brsgor2u:2157": "na cāntareṇeti\u000e# /",
  "GSP33brsgor2u:2158": "dṛṣṭavirodhaḥ syāditi bhāvaḥ /",
  "GSP33brsgor2u:2159": "neti pakṣe sarveṣāmāṇūnāṃ sāmyārthamekaikaguṇavattvaṃ vā syāccaturguṇavatvaṃ vā /",
  "GSP33brsgor2u:2160": "ubhayathāpi doṣamāha-#",
  "GSP33brsgor2u:2161": "akalpyamāne tvityādinā\u000e# //16//",
  "GSP33brsgor2u:2162": "END BsRp_2,2.3.16",
  "GSP33brsgor2u:2163": "____________________________________________________________________________________________",
  "GSP33brsgor2u:2164": "START BsRp_2,2.3.17ḥ",
  "GSP33brsgor2u:2165": "aparigrahāc cātyantam anapekṣā | BBs_2,2.17 |",
  "GSP33brsgor2u:2166": "na kevalamaṇuvādasyāyuktatvādupekṣā kintu śiṣṭabahiṣkṛtatvādgranthator'thataścāgrāhyatvamityāha-#",
  "GSP33brsgor2u:2167": "aparigrahācceti \u000e# /",
  "GSP33brsgor2u:2168": "cakārārthaṃ prapañcayitumupakramate-#",
  "GSP33brsgor2u:2169": "api ceti\u000e# /",
  "GSP33brsgor2u:2170": "atyantabhedajñāpakamāha-#",
  "GSP33brsgor2u:2171": "bhinnalakṣaṇāniti\u000e# /",
  "GSP33brsgor2u:2172": "dravyaguṇakarmaṇāṃ dravyaguṇatvakarmatvajātayo lakṣaṇāni,",
  "GSP33brsgor2u:2173": "guṇāśrayatvādyupādhayo vā,",
  "GSP33brsgor2u:2174": "nirguṇatve sati jātimadakriyatvaṃ guṇalakṣaṇam,",
  "GSP33brsgor2u:2175": "saṃyogavibhāgayornirapekṣakāraṇaṃ karma,",
  "GSP33brsgor2u:2176": "nityamekamanekasamavetaṃ sāmānyam,",
  "GSP33brsgor2u:2177": "nityadravyavṛttayo viśeṣāḥ,",
  "GSP33brsgor2u:2178": "nityaḥ saṃbandhaḥ samavāya iti bhinnāni lakṣaṇāni /",
  "GSP33brsgor2u:2179": "tairmitho 'tyantabhedasiddhirityarthaḥ /",
  "GSP33brsgor2u:2180": "#",
  "GSP33brsgor2u:2181": "tathātvamatyantabhinnatvam\u000e# /",
  "GSP33brsgor2u:2182": "tena viruddho yo dharmadharmibhāvaḥ /",
  "GSP33brsgor2u:2183": "guṇādayo nadravyadharmāḥ syuḥ, tato 'tyantabhinnatvāt, śaśakuśādivadityarthaḥ /",
  "GSP33brsgor2u:2184": "bhedābādhakatvamupanyasyābhedamāha-#",
  "GSP33brsgor2u:2185": "atha bhavatīti\u000e# /",
  "GSP33brsgor2u:2186": "guṇādiṣu tadadhīnatvaṃ tāvadanvayavyatirekasiddhaṃ,",
  "GSP33brsgor2u:2187": "tathā ca guṇādayo dravyābhinnāḥ,",
  "GSP33brsgor2u:2188": "dravyādhīnatvāt,",
  "GSP33brsgor2u:2189": "yadyasmādbhinnaṃ tanna tadadhīnaṃ,",
  "GSP33brsgor2u:2190": "yathā śaśabhinnaḥ kuśa ityarthaḥ /",
  "GSP33brsgor2u:2191": "abhede dravyaṃ guṇa iti śabdapratyayabhedaḥ kathaṃ, tatrāha-#",
  "GSP33brsgor2u:2192": "dravyamiti\u000e# /",
  "GSP33brsgor2u:2193": "kalpitabhedo 'pyastītyāśayaḥ /",
  "GSP33brsgor2u:2194": "anyathātyantabhedavadatyantābhede 'pi dharmadharmitvāyogāditi mantavyam /",
  "GSP33brsgor2u:2195": "astu guṇādīnāṃ dravyatādātmyamiti vadantaṃ tārkikamanyaṃ pratyāha-#",
  "GSP33brsgor2u:2196": "tathā satīti\u000e# /",
  "GSP33brsgor2u:2197": "sāṃkhyo 'tra vedāntī grāhyaḥ /",
  "GSP33brsgor2u:2198": "yadvā kāpilasyāpi tādātmyasiddhānta iti sāṃkhyagrahaṇam /",
  "GSP33brsgor2u:2199": "yadyapi tadadhīnatvaṃ taddharmatvaṃ,",
  "GSP33brsgor2u:2200": "tacca dhūme nāsti,",
  "GSP33brsgor2u:2201": "agniṃ vināpi bhāvāt,",
  "GSP33brsgor2u:2202": "tathāpi tatkāryatvaṃ tadadhīnatvaṃ matvā vyabhicāraṃ śaṅkate-#",
  "GSP33brsgor2u:2203": "nanviti\u000e# /",
  "GSP33brsgor2u:2204": "kāryatvamanyatvaṃ cāṅgīkaroti-#",
  "GSP33brsgor2u:2205": "satyamiti\u000e# /",
  "GSP33brsgor2u:2206": "tathāpi tādātmyena pratīyamānatvasya hetorvivakṣitatvānna vyabhicāra ityāśayaḥ /",
  "GSP33brsgor2u:2207": "asya hetoranyathāsiddhimāśaṅkate-#",
  "GSP33brsgor2u:2208": "guṇādīnāmiti\u000e# /",
  "GSP33brsgor2u:2209": "guṇādīnāṃ dravyeṇābhedābhāve 'pyayutasiddhatvena tādātmyapratītisiddhirityarthaḥ /",
  "GSP33brsgor2u:2210": "dūṣayituṃ vikalpayati-#",
  "GSP33brsgor2u:2211": "tatpunariti\u000e# /",
  "GSP33brsgor2u:2212": "śauklyasya paṭaniṣṭhatvāt paṭasya tantudeśatvāt paṭaśauklyayorapṛthagdeśatvābhāvācchuklaḥ paṭa iti sāmānādhikaraṇyapratītirna syādityādyaṃ dūṣayati-#",
  "GSP33brsgor2u:2213": "apṛthagdeśatva\u000e# #",
  "GSP33brsgor2u:2214": "iti\u000e# /",
  "GSP33brsgor2u:2215": "kāṇādasūtradvayaṃ vyācaṣṭe-#",
  "GSP33brsgor2u:2216": "tantavo hīti\u000e# /",
  "GSP33brsgor2u:2217": "svabhāvo hi svarūpaṃ tasyāpṛthaktve 'smadiṣṭābhedasiddhirityāha-#",
  "GSP33brsgor2u:2218": "apṛthaktvabhāvatva iti\u000e# /",
  "GSP33brsgor2u:2219": "abhede yuktimāha-#",
  "GSP33brsgor2u:2220": "tasyeti\u000e#-guṇasyetyarthaḥ /",
  "GSP33brsgor2u:2221": "evaṃ ṣaṭpadārthā atyantabhinnā iti siddhānto 'nubhavavirodhena dūṣitaḥ /",
  "GSP33brsgor2u:2222": "siddhāntāntaraṃ dūṣayati-#",
  "GSP33brsgor2u:2223": "yuteti\u000e# /",
  "GSP33brsgor2u:2224": "ayutasiddhatvaṃ kimubhayorutānyatarasya /",
  "GSP33brsgor2u:2225": "nādya ityāha-#",
  "GSP33brsgor2u:2226": "prāgiti\u000e# /",
  "GSP33brsgor2u:2227": "dvitīyamāśaṅkya dūṣayati-#",
  "GSP33brsgor2u:2228": "athetyādinā\u000e# /",
  "GSP33brsgor2u:2229": "kāraṇasya pṛthaksiddhatve 'kāryamapṛthaksiddhamityuktamupetya saṃbandho 'siddhasya siddhasya veti vikalpyādyaṃ dvitīyaṃ śaṅkate-#",
  "GSP33brsgor2u:2230": "siddhaṃ bhūtveti\u000e# /",
  "GSP33brsgor2u:2231": "satoraprāptayoḥ prāptiḥ saṃyoga ityabhyupagamāttantupaṭayorapi saṃyogāpattirityapasiddhāntaḥ syādityarthaḥ /",
  "GSP33brsgor2u:2232": "sadyojātapaṭasya kriyābhāvāt kathaṃ saṃyogaḥ, tatrāha-#",
  "GSP33brsgor2u:2233": "yatheti\u000e# /",
  "GSP33brsgor2u:2234": "kiñca saṃbandhasyāpi saṃbandhe 'navasthānādasaṃbaddhasyāniyāmakatvāt saṃbandho 'pi durnirūpa ityāha-#",
  "GSP33brsgor2u:2235": "nāpīti\u000e# /",
  "GSP33brsgor2u:2236": "saṃbandhaḥ saṃbandhibhinnaḥ, tadvilakṣaṇaśabdadhīgamyatvāt, vastvantaravaditi śaṅkate-#",
  "GSP33brsgor2u:2237": "saṃbandhīti\u000e# /",
  "GSP33brsgor2u:2238": "kalpitabhedasādhane siddhasādhanatā, vastubhedasādhane tu vyabhicāra iti samādhatte-#",
  "GSP33brsgor2u:2239": "na /",
  "GSP33brsgor2u:2240": "ekatve 'pīti\u000e# /",
  "GSP33brsgor2u:2241": "svarūpeṇaiva manuṣyādiśabdabhāgeva putrādyapekṣayā pitetyādivilakṣaṇaśabdadhīgamyo bhavati,",
  "GSP33brsgor2u:2242": "naca bhidyata iti vyabhicāra ityarthaḥ /",
  "GSP33brsgor2u:2243": "phalitamāha-#",
  "GSP33brsgor2u:2244": "ityupalabdhīti\u000e# /",
  "GSP33brsgor2u:2245": "vilakṣaṇaśabdadhīgamyatvādityupalabdhighaṭitena-lakṣaṇena siṅgena prāptasya vastvantarasya saṃyogādeḥ saṃbandhivyatirekeṇānupalabdherabhāvo niścīyata ityarthaḥ /",
  "GSP33brsgor2u:2246": "na hyaṅgulidvayasya nairantaryātirekeṇa saṃyoga upalabhyate /",
  "GSP33brsgor2u:2247": "samavāyastu na kasyāpi kvacidapyanubhavamārohatīti bhāvaḥ /",
  "GSP33brsgor2u:2248": "saṃbandhasya saṃbandhyabhede saṃbandhinaḥ sadā sattvātsarvadā saṃbandhabuddhiprasaṅga iti śaṅkāṃ niṣedhati-#",
  "GSP33brsgor2u:2249": "nāpīti\u000e# /",
  "GSP33brsgor2u:2250": "parāpekṣayā nairantaryāvasthāyāmaṅgulyoḥ rūparūpiṇośca saṃbandhidhīḥ na svata ityuktamityarthaḥ /",
  "GSP33brsgor2u:2251": "pūrvaṃ paramāṇvoḥ saṃyoganirāsena dvyaṇukādisṛṣṭirnirastā,",
  "GSP33brsgor2u:2252": "saṃpratyadṛṣṭavadātmanāṇūnāṃ saṃyogo 'ṇuṣu kriyāhetuḥ ātmamanoḥ saṃyogo buddhyādyasamavāyikāraṇaṃ nirasyate-#",
  "GSP33brsgor2u:2253": "tathāṇvātmeti /\u000e#",
  "GSP33brsgor2u:2254": "nirastamapi kalpitapradeśapakṣamatiprasaṅgākhyadoṣāntaraṃ vaktuṃ punarudbhāvayati-#",
  "GSP33brsgor2u:2255": "kalpitā iti\u000e# /",
  "GSP33brsgor2u:2256": "kalpanamūhaḥ /",
  "GSP33brsgor2u:2257": "ūhitārthāḥ santo 'santo vā /",
  "GSP33brsgor2u:2258": "dvitīye na saṃyogasiddhiḥ svasvābhāvayorekatra vṛttyavacchedakāsattvāt /",
  "GSP33brsgor2u:2259": "ādye tūhamātreṇa sarvārthasiddhiprasaṅgaḥ, ūhasya svādhīnatvāt /",
  "GSP33brsgor2u:2260": "prabhūtatvaṃ niravadhitvaṃ tatsaṃbhavāccetyarthaḥ /",
  "GSP33brsgor2u:2261": "yadyūhātsarvasiddhistadā padārthabandhamuktiniyamā lupyerannityāha-#",
  "GSP33brsgor2u:2262": "na cetyādinā\u000e# /",
  "GSP33brsgor2u:2263": "saṃyogaṃ dūṣayitvā samavāyaṃ dūṣayati-#",
  "GSP33brsgor2u:2264": "kiñcānyaditi\u000e# /",
  "GSP33brsgor2u:2265": "tanmate dūṣaṇāntaramucyata ityarthaḥ /",
  "GSP33brsgor2u:2266": "saṃśleṣaḥ saṃgrahaḥ /",
  "GSP33brsgor2u:2267": "yata ekākarṣaṇenāparākarṣaṇaṃ tasyānupapattirityarthaḥ /",
  "GSP33brsgor2u:2268": "dvyaṇukaṃ niravayavāsamavetaṃ, sāvayavatvāt, ākāśāsamavetabhūmivaditi bhāvaḥ /",
  "GSP33brsgor2u:2269": "nanu dvyaṇukasyāsamavetatve tadāśritatvaṃ na syāt, saṃbandhaṃ vinā tadayogāt /",
  "GSP33brsgor2u:2270": "naca saṃyogādāśritatvaṃ kāryadravyasya prakṛtyasaṃyogāditi śaṅkate-#",
  "GSP33brsgor2u:2271": "kāryeti\u000e# /",
  "GSP33brsgor2u:2272": "prakṛtivikārayorabhedādāśrayāśrayibhāvānupapattiriṣṭeti pariharati-#",
  "GSP33brsgor2u:2273": "neti\u000e# /",
  "GSP33brsgor2u:2274": "bhedāttadbhāva iti vadantaṃ pratyāha-#",
  "GSP33brsgor2u:2275": "itaretarāśrayatvāditi\u000e# /",
  "GSP33brsgor2u:2276": "kathaṃ tarhi kāryasya kāraṇāśritatvavyavahāraḥ kalpitabhedādityāha-#",
  "GSP33brsgor2u:2277": "kāraṇasyaiveti\u000e# /",
  "GSP33brsgor2u:2278": "paramāṇūnāṃ niravayavatvamapyayuktamityāha-#",
  "GSP33brsgor2u:2279": "kiñceti /\u000e#",
  "GSP33brsgor2u:2280": "paramāṇavaḥ sāvayavāḥ, alpatvāt, ghaṭavat /",
  "GSP33brsgor2u:2281": "vipakṣe teṣāṃ digbhedāvadhitvaṃ na syādātmavadityarthaḥ /",
  "GSP33brsgor2u:2282_0": "nanuparamāṇvapekṣayā yo 'yaṃ prācī dakṣiṇetyādidigbhedavyavahārastadavadhitvena ye",
  "GSP33brsgor2u:2282_1": "'vayavāstvayocyante ta eva mama paramāṇavaste 'pi sāvayavāścet tadavayavā eveti evaṃ",
  "GSP33brsgor2u:2282_2": "yataḥ paraṃ na vibhāgaḥ sa eva niravayavaḥ paramāṇuriti śaṅkati-#",
  "GSP33brsgor2u:2283": "yāṃstvamiti\u000e# /",
  "GSP33brsgor2u:2284": "pariharati-#",
  "GSP33brsgor2u:2285": "na\u000e# /",
  "GSP33brsgor2u:2286": "#",
  "GSP33brsgor2u:2287": "sthūleti\u000e# /",
  "GSP33brsgor2u:2288": "ayamarthaḥ-yatsavātmanāvibhāgāyogyaṃ vastu sa paramāṇuriti yadyucyeta tarhi brahmaṇa eva paramāṇusaṃjñā kṛtā syāt,",
  "GSP33brsgor2u:2289": "tadanyasyālpasya digvibhāgārhatvenāvayavavibhāgāvaśyaṃ bhāvāt /",
  "GSP33brsgor2u:2290": "yadi pṛthivyādijātīyo 'lpaparimāṇaviśrāntibhūmiryaḥ sa paramāṇurityucyeta tarhi tasya na mūlakāraṇatvaṃ,",
  "GSP33brsgor2u:2291": "vināśitvāt, ghaṭavat /",
  "GSP33brsgor2u:2292": "naca hetvasiddhiḥ, aṇavo vināśinaḥ, pṛthivyādijātīyatvāt, ghaṭavaditi sādhanāditi /",
  "GSP33brsgor2u:2293": "saṃprati niravayavadravyasya nāśahetvabhāvādātmavadavināśa ityāśaṅkya pūrvoktaṃ parihāraṃ smārayati-#",
  "GSP33brsgor2u:2294": "vinaśyanta ityādinā\u000e# /",
  "GSP33brsgor2u:2295": "brahmātiriktasyājñānikatvācca dravyasya niravayavatvamasiddham /",
  "GSP33brsgor2u:2296": "nimittādṛṣṭādināśādvināśaḥ pralaye saṃbhavati,",
  "GSP33brsgor2u:2297": "muktau jñānādajñānanāśe tatkāryāṇunāśasaṃbhava iti bhāvaḥ /",
  "GSP33brsgor2u:2298": "yaduktaṃ yatkāryadravyaṃ tatsaṃyogasacivānekadravyārabdhamiti, tannetyāha-#",
  "GSP33brsgor2u:2299": "tathā kāryārambho 'pīti\u000e# /",
  "GSP33brsgor2u:2300": "kaivalyaṃ pradhānyam /",
  "GSP33brsgor2u:2301": "kāryadravyasthitāvapi hetvātsaṃyogasya kṣīrāraṃbhakasaṃyogāddadhyārambhakaṃ na saṃyogāntaraṃ,",
  "GSP33brsgor2u:2302": "tathā ca dadhyādau vyabhicārānna vyāptirityarthaḥ /",
  "GSP33brsgor2u:2303": "kiñca yatkāryadravyaṃ taddravyārambhamityeva vyāptirastu lāghavāt,",
  "GSP33brsgor2u:2304": "na tu saṃyogasacivasvanyūnaparimāṇenekadravyārambhamiti,",
  "GSP33brsgor2u:2305": "gauravāt,",
  "GSP33brsgor2u:2306": "dīrghavistṛtadukūlārabdharajjau nyūnaparimāṇāyāṃ vyabhicārācca /",
  "GSP33brsgor2u:2307": "naca rajjurna dravyāntaramiti vācyam, avayavimātraviplavāpātāt /",
  "GSP33brsgor2u:2308": "kiñca niravayavadravyatvasyaikātmavṛttitve lāghavānna niravayavānekāṇusiddhiḥ /",
  "GSP33brsgor2u:2309": "yattvaṇutvatāratamyaviśrāntibhūmitvena tatsiddhiriti /",
  "GSP33brsgor2u:2310": "tanna /",
  "GSP33brsgor2u:2311": "tryaṇukatvenoktatruṭiṣu viśrānteḥ /",
  "GSP33brsgor2u:2312": "naca ta eva truṭināmāno jagaddhateva iti vācyam, pṛthivītvādinā sāvayavatvānityatvayoranumānāt /",
  "GSP33brsgor2u:2313": "na cāvayavatvasya kvacidviśrāntau paramāṇusiddhiraviśrāntāvanavastheti vācyam,",
  "GSP33brsgor2u:2314": "māyāyāṃ brahmaṇi vāvayavatvaviśrāntisaṃbhavāt /",
  "GSP33brsgor2u:2315": "ato na kiñcidaṇusadbhāve pramāṇam /",
  "GSP33brsgor2u:2316": "niravayavānāṃ saṃyogasamavāyayorasaṃbhavātsamavetadvyaṇukādyārambhakatvāyoga ityādi bādhakamuktameva /",
  "GSP33brsgor2u:2317": "saṃprati 'aparigrahācca'iti sūtravākyaśeṣaṃ pūrayannadhikaraṇārthamupasaṃharati-#",
  "GSP33brsgor2u:2318": "tadevamiti\u000e# /",
  "GSP33brsgor2u:2319": "tasmādbhrāntimūlena vaiśeṣikamatenavedāntatātparyasyāvirodha iti siddham //17//",
  "GSP33brsgor2u:2320": "END BsRp_2,2.3.17",
  "GSP33brsgor2u:2321": "____________________________________________________________________________________________",
  "GSP33brsgor2u:2322": "START BsRp_2,2.4.18ḥ",
  "GSP33brsgor2u:2323": "samudāya ubhayahetuke 'pi tadaprāptiḥ | BBs_2,2.18 |",
  "GSP33brsgor2u:2324": "vaiśeṣikaṃ nirasya vaināśikaṃ nirasyati-#",
  "GSP33brsgor2u:2325": "samudāya iti\u000e# /",
  "GSP33brsgor2u:2326": "parimāṇabhedena dehāderāśutaravināśāṅgīkārādardhavaināśiko vaiśeṣikastasya nirāsānantaraṃ sarvakṣaṇikavādī buddhistho nirasyata iti prasaṅgasaṃgatimāha-#",
  "GSP33brsgor2u:2327": "vaiśeṣiketi\u000e# /",
  "GSP33brsgor2u:2328": "'nābhāva upalabdheḥ'iti nirasanīyasiddhāntādatra nirasyasiddhāntasya bhedaṃ vaktuṃ tatsiddhāntaṃ vibhajate-#",
  "GSP33brsgor2u:2329": "sa ceti\u000e# /",
  "GSP33brsgor2u:2330": "nanu sugataproktāgamasyaikyāt kuto bahuprakāratā, tatrāha-#",
  "GSP33brsgor2u:2331": "pratipattīti\u000e# /",
  "GSP33brsgor2u:2332": "ekasyaivāgamavyākhyātuḥ śiṣyasyāvasthābhedena vuddhibhedāt,",
  "GSP33brsgor2u:2333": "mandamadhyamottamadhiyāṃ śiṣyāṇāṃ vā bhedādbahuprakāratetyarthaḥ /",
  "GSP33brsgor2u:2334": "tāneva prakārānāha-#",
  "GSP33brsgor2u:2335": "tatreti\u000e# /",
  "GSP33brsgor2u:2336": "sautrāntiko vaibhāṣiko yogācārī mādhyamikaśceti catvāraḥ śiṣyāḥ /",
  "GSP33brsgor2u:2337": "teṣvādyayorbāhyārthānāṃ parokṣatvāparokṣatvavivāde 'pyastitvasaṃpratipattestayoḥ siddhāntamekīkṛtya nirasyata ityāha-#",
  "GSP33brsgor2u:2338": "tatra ye sarvāstitveti\u000e# /",
  "GSP33brsgor2u:2339": "bhūtaṃ bhautikaṃ bāhyaṃ, cittaṃ caittaṃ ca kāmādyāntaramiti vibhāgaḥ /",
  "GSP33brsgor2u:2340": "tatra saṃdihyate kiṃ mānamūlo bhrāntimūlo vāyaṃ siddhānta iti /",
  "GSP33brsgor2u:2341": "tatra pramāṇamūla iti pūrvapakṣayan siddhāntaṃ tadīyaṃ darśayati-#",
  "GSP33brsgor2u:2342": "tatra bhūtamiti\u000e# /",
  "GSP33brsgor2u:2343": "sthiraḥ prapañco brahmahetuka iti vedāntasiddhāntasya mānamūlakṣaṇikasiddhāntavirodhādasiddhiḥ pūrvapakṣe phalaṃ,",
  "GSP33brsgor2u:2344": "siddhānte tadavirodha iti jñeyam /",
  "GSP33brsgor2u:2345": "pṛthivyādibhūtacatuṣṭayaṃ viṣayendriyātmakaṃ bhautikaṃ ca paramāṇusamudāya eva nāvayavyantaramiti matvā paramāṇūn vibhajate-#",
  "GSP33brsgor2u:2346": "catuṣṭaye ceti\u000e# /",
  "GSP33brsgor2u:2347": "caturvidhā ityarthaḥ /",
  "GSP33brsgor2u:2348": "kharaḥ kaṭhinastatsvabhāvāḥ pārthivāḥ paramāṇavaḥ,",
  "GSP33brsgor2u:2349": "snigdhā āpyāḥ,",
  "GSP33brsgor2u:2350": "uṣṇāstaijasāḥ,",
  "GSP33brsgor2u:2351": "īraṇaṃ calanasvabhāvo vāyavyānāmiti /",
  "GSP33brsgor2u:2352": "bāhyasamudāyamuktvādhyātmikasamudāyamāha-#",
  "GSP33brsgor2u:2353": "tatheti\u000e# /",
  "GSP33brsgor2u:2354": "saviṣayendriyāṇi rūpaskandhaḥ viṣayāṇāṃ bāhyatve 'pi dehasthendriyagrāhyatvādādhyātmikatvam,",
  "GSP33brsgor2u:2355": "ahamahamityālayavijñānapravāho vijñānaskandhaḥ,",
  "GSP33brsgor2u:2356": "sukhādyanubhavo vedanāskandhaḥ,",
  "GSP33brsgor2u:2357": "gauraśva ityevaṃ nāmaviśiṣṭasavikalpakapratyayaḥ saṃjñāskandhaḥ,",
  "GSP33brsgor2u:2358": "rāgadveṣamohadharmādharmāḥ saṃskāraskandhaḥ /",
  "GSP33brsgor2u:2359": "tatra vijñānaskandhaścittamātmeti gīyate /",
  "GSP33brsgor2u:2360": "anye catvāraḥ skandhāścaittāsteṣāṃ saṃghāta ādhyātmikaḥ /",
  "GSP33brsgor2u:2361": "sakalalokayātrānirvāhaka ityarthaḥ /",
  "GSP33brsgor2u:2362": "avayavātiriktāvayavyanupalabdheravayavāḥ śiṣyante,",
  "GSP33brsgor2u:2363": "yatsat tatkṣaṇikaṃ,",
  "GSP33brsgor2u:2364": "yathā vidyuditi teṣāṃ kṣaṇikatvamiti mānamūlo 'yaṃ siddhānta iti prāpte siddhāntasūtraṃ yojayati-#",
  "GSP33brsgor2u:2365": "yo 'yamiti\u000e# /",
  "GSP33brsgor2u:2366": "sargādau paramāṇūnāṃ ca skandhānāṃ ca svataḥsaṃghātastāvanna saṃbhavati, acetanatvāt /",
  "GSP33brsgor2u:2367": "nāpi cittākhyamabhijvalanaṃ vijñānaṃ samudāyahetuḥ,",
  "GSP33brsgor2u:2368": "saṃghāte dehākāre jāte vijñānaṃ vijñāne jāte saṃghāta ityanyonyāśrayāt /",
  "GSP33brsgor2u:2369": "naca kṣaṇikavijñānādanyaḥ kaścijjīva īśvaro vā tvayābhyupagamyate yaḥ saṃghātakartā bhavet /",
  "GSP33brsgor2u:2370": "naca kartāramanapekṣyāṇavaḥ skandhāśca svayameva saṃghātārthaṃ pravartanta iti vācyam,",
  "GSP33brsgor2u:2371": "anirmokṣaprasaṅgāt /",
  "GSP33brsgor2u:2372": "nanvālayavijñānasaṃtānaḥ saṃhantāstvityata āha-#",
  "GSP33brsgor2u:2373": "āśayasyeti\u000e# /",
  "GSP33brsgor2u:2374": "āśerate 'smin rāgādaya ityāśayaḥ saṃtānaḥ, sa kiṃ saṃtānibhyo 'nyo vijñānibhyo 'nyo 'nanyo vā /",
  "GSP33brsgor2u:2375": "ādye 'pi sthiraḥ kṣaṇiko vā /",
  "GSP33brsgor2u:2376": "nādyaḥ, asmadiṣṭanityātmavādaprasaṅgāt /",
  "GSP33brsgor2u:2377": "dvitīye doṣamāha-#",
  "GSP33brsgor2u:2378": "kṣaṇikatveti\u000e# /",
  "GSP33brsgor2u:2379": "kṣaṇikasya janmātiriktavyāpāro nāsti, tasmāttasya paramāṇvādimelanārthaṃ pravṛttiranupapannā /",
  "GSP33brsgor2u:2380": "kṣaṇikatvavyāghātdityarthaḥ /",
  "GSP33brsgor2u:2381": "etenānanyaḥ saṃtāna iti pakṣo nirastaḥ, kṣaṇikasya melakatvānupapatteḥ /",
  "GSP33brsgor2u:2382": "tasmāt saṃhanturasattvāt saṃghātānupapattirityarthaḥ //18//",
  "GSP33brsgor2u:2383": "END BsRp_2,2.4.18",
  "GSP33brsgor2u:2384": "____________________________________________________________________________________________",
  "GSP33brsgor2u:2385": "START BsRp_2,2.4.19ḥ",
  "GSP33brsgor2u:2386": "itaretarapratyayatvād iti cen notpattimātranimittatvāt | BBs_2,2.19 |",
  "GSP33brsgor2u:2387": "saṃhanturabhāve 'pi saṃghātopapattimāśaṅkya niṣedhati-#",
  "GSP33brsgor2u:2388": "itareti\u000e# /",
  "GSP33brsgor2u:2389": "kāryaṃ pratyayate gacchatīti pratyayaḥ kāraṇam /",
  "GSP33brsgor2u:2390": "avidyādibhirevārthāt saṃghātasiddhau vyavahāropapattirityarthaḥ /",
  "GSP33brsgor2u:2391": "avidyādīnāha-#",
  "GSP33brsgor2u:2392": "te ceti\u000e# /",
  "GSP33brsgor2u:2393": "kṣaṇikeṣu sthiratvabuddhiravidyā,",
  "GSP33brsgor2u:2394": "tato rāgadveṣamohāḥ saṃskārā bhavanti,",
  "GSP33brsgor2u:2395": "tebhyo garbhasthasyādyaṃ vijñānamutpadyate,",
  "GSP33brsgor2u:2396": "tasmāccālayavijñānāt pṛthivyādicatuṣṭayaṃ nāmāśrayatvānnāma bhavati /",
  "GSP33brsgor2u:2397": "tato rūpaṃ sitāsitātmakaṃ śukraśoṇitaṃ niṣpadyate /",
  "GSP33brsgor2u:2398": "garbhasya kalakalabudbudāvasthā nāmarūpaśabdārtha iti niṣkarṣaḥ /",
  "GSP33brsgor2u:2399": "vijñānaṃ pṛthivyādicatuṣṭayaṃ rūpaṃ ceti ṣaḍāyatanāni yasyendriyajātasya tat ṣaḍāyatanaṃ,",
  "GSP33brsgor2u:2400": "nāmarūpendriyāṇāṃ mithaḥ saṃyogaḥ sparśaḥ,",
  "GSP33brsgor2u:2401": "tataḥ sukhādikā vedanā,",
  "GSP33brsgor2u:2402": "tayā punarviṣayatṛṣṇā,",
  "GSP33brsgor2u:2403": "tayā pravṛttirūpādānaṃ,",
  "GSP33brsgor2u:2404": "tena bhavatyasmājjanmeti bhavo dharmādiḥ,",
  "GSP33brsgor2u:2405": "tato jātirdehajanma pañcaskandhasamudāya iti yāvat /",
  "GSP33brsgor2u:2406": "jātānāṃ skandhānāṃ paripāko jarāskandhaḥ,",
  "GSP33brsgor2u:2407": "maraṇaṃ nāśaḥ,",
  "GSP33brsgor2u:2408": "mriyamāṇasya putrādisnehādantardāhaḥ śokaḥ,",
  "GSP33brsgor2u:2409": "tena hā putretyādivilāpaḥ paridevanā,",
  "GSP33brsgor2u:2410": "aniṣṭānubhavo duḥkhaṃ,",
  "GSP33brsgor2u:2411": "tenaṃ durmanastā mānasī vyathā,",
  "GSP33brsgor2u:2412": "itiśabdo mānāpamānādikleśasaṃgrahārthaḥ /",
  "GSP33brsgor2u:2413": "na kevalaṃ sugatānāmevāvidyādayaḥ saṃmatāḥ, kintu sarvavādināmapītyāha-#",
  "GSP33brsgor2u:2414": "sarveṣāmiti\u000e# /",
  "GSP33brsgor2u:2415": "avidyādihetukā janmādayo janmādihetukāścāvidyādaya iti mitho hetuhetumadbhāvādarthātsaṃghātasiddhiriti śaṅkāmupasaṃharati-#",
  "GSP33brsgor2u:2416": "tadevamiti\u000e# /",
  "GSP33brsgor2u:2417": "siddhāntabhāgaṃ vyācaṣṭe-#",
  "GSP33brsgor2u:2418": "tanneti\u000e# /",
  "GSP33brsgor2u:2419": "avidyādīnāmuttarottarahetutvamaṅgīkṛtya saṃghātahetvabhāvāt saṃghāto na syādityukte pūrvoktaṃ smārayati-#",
  "GSP33brsgor2u:2420": "nanviti\u000e# /",
  "GSP33brsgor2u:2421": "kimavidyādayaḥ saṃghātasya gamakā utotpādakā iti vikalpyādye saṃghātasyotpādakaṃ kiñcidvācyaṃ, tannāstītyāha-#",
  "GSP33brsgor2u:2422": "atrocyate, yadīti\u000e# /",
  "GSP33brsgor2u:2423": "āśrayāśrayibhūteṣviti bhoktṛviśeṣaṇam /",
  "GSP33brsgor2u:2424": "adṛṣṭāśrayeṣvityarthaḥ /",
  "GSP33brsgor2u:2425_0": "yadā sthireṣvaṇuṣu saṃghātayogyeṣu kartṛṣu cādṛṣṭasahāyeṣu satsu jñānābhāvamātreṇa",
  "GSP33brsgor2u:2425_1": "saṃhatikartṛtvāyogātsaṃghātāpatternimittaṃ nāstītyuktaṃ tadā kṣaṇikapakṣe tannāstīti",
  "GSP33brsgor2u:2425_2": "kimu vaktavyamityāha-#",
  "GSP33brsgor2u:2426": "kimiti\u000e# /",
  "GSP33brsgor2u:2427": "āśrayāśrayaḥ saṃghātakartā tacchūnyeṣvityarthaḥ /",
  "GSP33brsgor2u:2428": "'āśrayāśrayiśūnyeṣu'iti pāṭhe upakāryopakārakatvaśūnyeṣvityarthaḥ /",
  "GSP33brsgor2u:2429": "dvitīyaṃ śaṅkate-#",
  "GSP33brsgor2u:2430": "athāyamiti\u000e# /",
  "GSP33brsgor2u:2431": "saṃghātasyāvidyādīnāṃ cotpattāvanyonyāśrayaḥ syāditi dūṣayati-#",
  "GSP33brsgor2u:2432": "kathamiti\u000e# /",
  "GSP33brsgor2u:2433": "svābhāvikaḥ khalvayaṃ saṃghātānāṃ hetuhetumadbhāvena pravāho na saṃhantāramapekṣate,",
  "GSP33brsgor2u:2434": "pūrvasaṃghātāśrayā avidyādaya uttarasaṃghātapravartakā iti nānyonyāśrayadoṣo 'pītyāśaṅkate-#",
  "GSP33brsgor2u:2435": "atha manyasa iti\u000e# /",
  "GSP33brsgor2u:2436": "svabhāvasya niyamāniyamayorapasiddhāntāpātaḥ syāditi parihārārthaḥ /",
  "GSP33brsgor2u:2437": "pūryate galati ceti pudgalo dehaḥ /",
  "GSP33brsgor2u:2438": "kiñca bhoktuḥ kṣaṇikatvapakṣe bhogāpavargavyavahāro 'pi durghaṭa ityāha-#",
  "GSP33brsgor2u:2439": "api ceti\u000e# /",
  "GSP33brsgor2u:2440": "yo yadicchati sa tatkāle nāsti cedicchāvyarthā, asti cet kṣaṇikatvabhaṅga ityarthaḥ /",
  "GSP33brsgor2u:2441": "prakṛtaṃ saṃghātanirāsamupasaṃharati-#",
  "GSP33brsgor2u:2442": "tasmāditi\u000e# //19//",
  "GSP33brsgor2u:2443": "END BsRp_2,2.4.19",
  "GSP33brsgor2u:2444": "____________________________________________________________________________________________",
  "GSP33brsgor2u:2445": "START BsRp_2,2.4.20ḥ",
  "GSP33brsgor2u:2446": "uttarotpāde ca pūrvanirodhāt | BBs_2,2.20 |",
  "GSP33brsgor2u:2447": "dvividho hi kāryasamutpādaḥ sugatasaṃmato hetvadhīnaḥ kāraṇasamudāyādhīnaśceti /",
  "GSP33brsgor2u:2448": "tatrāvidyātaḥ saṃskārastato vijñānamityevaṃrūpaḥ prathamaḥ,",
  "GSP33brsgor2u:2449": "pṛthivyādisamudāyātkāya ityevaṃ dvitīyaḥ /",
  "GSP33brsgor2u:2450": "tatrādyamaṅgīkṛtya dvitīyaḥ saṃghātakartrabhāvena dūṣitaḥ /",
  "GSP33brsgor2u:2451": "saṃpratyādyaṃ dūṣayati sūtrakāraḥ-#",
  "GSP33brsgor2u:2452": "uttareti\u000e# /",
  "GSP33brsgor2u:2453": "kṣaṇikor'thaḥ kṣaṇika ityucyate /",
  "GSP33brsgor2u:2454": "nirudhyamānatvaṃ vināśakasāṃnidhyaṃ, niruddhatvamatītatvam /",
  "GSP33brsgor2u:2455": "nanu kāryakāle vināśavyāptatve 'pi pūrvakṣaṇe sattvāt kṣaṇikārthasya hetutvamakṣatamiti śaṅkate-#",
  "GSP33brsgor2u:2456": "ayaṃ bhāveti\u000e# /",
  "GSP33brsgor2u:2457": "sadrūpa ityarthaḥ /",
  "GSP33brsgor2u:2458": "kiṃ hetorutpattyatiriktaḥ kāryotpādanākhyo vyāpāraḥ, anatirikto vā /",
  "GSP33brsgor2u:2459": "nādya ityuktyā dvitīyaṃ śaṅkate-#",
  "GSP33brsgor2u:2460": "atheti\u000e# /",
  "GSP33brsgor2u:2461": "bhāva utpattiḥ /",
  "GSP33brsgor2u:2462": "uktaṃ hi 'bhūtiryeṣāṃ kriyā saiva kārakaṃ saiva cocyata'iti /",
  "GSP33brsgor2u:2463": "yeṣāṃ kṣaṇikābhāvānāṃ yā bhūtiḥ saiva kriyā kārakaṃ cetyarthaḥ /",
  "GSP33brsgor2u:2464": "naṣṭasyāpi nimittattvaṃ syānvopādānatvaṃ, tathā ca mṛdāderghaṭādikālāsattve ghaṭādyanutpattiḥ /",
  "GSP33brsgor2u:2465": "sattve ca kṣaṇikatvahāniriti pariharati-#",
  "GSP33brsgor2u:2466": "tathāpītyādinā\u000e# /",
  "GSP33brsgor2u:2467": "prathamapakṣektadoṣaṃ draḍhayati-#",
  "GSP33brsgor2u:2468": "vinaiveti\u000e# /",
  "GSP33brsgor2u:2469": "vastuno janmadhvaṃsānirūpāṇācca na kṣaṇikatvamityāha-#",
  "GSP33brsgor2u:2470": "api ceti\u000e# /",
  "GSP33brsgor2u:2471": "tayoḥ svarūpatve vastunyantarbhāvādvastuno 'nādyanantatvamityapi draṣṭavyam /",
  "GSP33brsgor2u:2472": "dvitīyaṃ śaṅkate-#",
  "GSP33brsgor2u:2473": "athāstīti\u000e# /",
  "GSP33brsgor2u:2474": "viśeṣamevāha-#",
  "GSP33brsgor2u:2475": "utpādeti\u000e# /",
  "GSP33brsgor2u:2476": "dūṣayati-#",
  "GSP33brsgor2u:2477": "evamapīti\u000e# /",
  "GSP33brsgor2u:2478": "tābhyāṃ saṃsarge vastunaḥ kṣaṇikatvabhaṅgaḥ syāt /",
  "GSP33brsgor2u:2479": "saṃsarga eva nāstīti tṛtīyakalpamutthāpya dūṣayati-#",
  "GSP33brsgor2u:2480": "athātyanteti\u000e# //20//",
  "GSP33brsgor2u:2481": "END BsRp_2,2.4.20",
  "GSP33brsgor2u:2482": "____________________________________________________________________________________________",
  "GSP33brsgor2u:2483": "START BsRp_2,2.4.21ḥ",
  "GSP33brsgor2u:2484": "asati pratijñoparodho yaugapadyamanyathā | BBs_2,2.21 |",
  "GSP33brsgor2u:2485": "sūtraṃ vyākhyātuṃ vṛttaṃ smārayati-#",
  "GSP33brsgor2u:2486": "kṣaṇabhaṅgeti\u000e# /",
  "GSP33brsgor2u:2487": "kiṃ kāryotpattirnirhetukā sahetukā vā /",
  "GSP33brsgor2u:2488": "ādye pratijñāhānirityāha-#",
  "GSP33brsgor2u:2489": "athāsatyevetyādinā\u000e# /",
  "GSP33brsgor2u:2490": "viṣayakaraṇasahakārisaṃskārāścaturvidhā hetavastān pratītya prāpya cittaṃ rūpādivijñānaṃ caittāścittātmakāḥ sukhādayaśca jāyanta iti pratijñārthaḥ /",
  "GSP33brsgor2u:2491": "yathā nīlavijñānasya nīlavastvālambanapratyayo viṣayaḥ,",
  "GSP33brsgor2u:2492": "cakṣuḥ karaṇamadhipatipratyayaḥ,",
  "GSP33brsgor2u:2493": "sahakāripratyaya ālokaḥ,",
  "GSP33brsgor2u:2494": "samanantarapūrvapratyayaḥ saṃskāra iti bhedaḥ /",
  "GSP33brsgor2u:2495": "pratijñāhāniṃ puruṣadoṣamuktvā vastudoṣamapyāha-#",
  "GSP33brsgor2u:2496": "nirhetukāyāṃ ceti\u000e# /",
  "GSP33brsgor2u:2497": "sahetukatvapakṣe 'nvayikāraṇasya mṛdādeḥ kāryasahabhāvāpattyā kṣaṇikatvapratijñāhāniriti sūtraśeṣaṃ vyācaṣṭe-#",
  "GSP33brsgor2u:2498": "athottarakṣaṇetyādinā\u000e# /",
  "GSP33brsgor2u:2499": "samyak kriyanta iti saṃskārāḥ /",
  "GSP33brsgor2u:2500": "ādyantavanto bhāvā ityarthaḥ //21//",
  "GSP33brsgor2u:2501": "END BsRp_2,2.4.21",
  "GSP33brsgor2u:2502": "____________________________________________________________________________________________",
  "GSP33brsgor2u:2503": "START BsRp_2,2.4.22ḥ",
  "GSP33brsgor2u:2504": "pratisaṃkhyāpratisaṃkhyānirodhāprāptir avicchedāt | BBs_2,2.22 |",
  "GSP33brsgor2u:2505": "evamādyasūtrābhyāṃ samudāyo nirastaḥ /",
  "GSP33brsgor2u:2506": "uttarasūtrābhyāṃ kāryakāraṇabhāvakṣaṇikatve niraste /",
  "GSP33brsgor2u:2507": "saṃprati tadabhimataṃ dvividhaṃ vināśaṃ dūṣayati-#",
  "GSP33brsgor2u:2508": "pratisaṃkhyeti\u000e# /",
  "GSP33brsgor2u:2509": "saṃskṛtamutpādyaṃ buddhibodhyaṃ prameyamātraṃ, trayāttuccharūpādanyadityarthaḥ /",
  "GSP33brsgor2u:2510": "kiṃ tatrayaṃ, tadāha-#",
  "GSP33brsgor2u:2511": "tadapīti\u000e# /",
  "GSP33brsgor2u:2512": "nirupākhyaṃ niḥsvarūpam /",
  "GSP33brsgor2u:2513": "pratīpā pratikūlā saṃkhyā santaṃ bhāvamasantaṃ karomītyevaṃrūpā buddhiḥ pratisaṃkhyā,",
  "GSP33brsgor2u:2514": "tayā nirodhaḥ kasyacidbhāvasya bhavati /",
  "GSP33brsgor2u:2515": "abuddhipūrvakastu stambhādīnāṃ svarasabhaṅgurāṇāmityāha-#",
  "GSP33brsgor2u:2516": "tadviparīta iti\u000e# /",
  "GSP33brsgor2u:2517": "parakriyāmuktvā sūtraṃ vyācaṣṭe-#",
  "GSP33brsgor2u:2518": "teṣāmiti\u000e# /",
  "GSP33brsgor2u:2519": "bhāvāḥ saṃtāninaḥ /",
  "GSP33brsgor2u:2520": "saṃtāno nāma bhāvānāṃ hetuphalabhāvena pravāhaḥ,",
  "GSP33brsgor2u:2521": "tasmin saṃtāne caramakṣaṇaḥ kṣaṇāntaraṃ karoti vā na vā /",
  "GSP33brsgor2u:2522": "ādye caramatvavyāghātaḥ, saṃtānāvicchedāt /",
  "GSP33brsgor2u:2523": "dvitīye caramasyāsattvaprasaṃgaḥ,",
  "GSP33brsgor2u:2524": "arthakriyākāritvaṃ sattvamiti svasiddhāntāt,",
  "GSP33brsgor2u:2525": "caramasyāsattve pūrveṣāmapyasattvaprasaṅgaḥ,",
  "GSP33brsgor2u:2526": "arthakriyāśūnyatvāt /",
  "GSP33brsgor2u:2527": "tasmāt saṃtānasya vicchedāsaṃbhavānnirodhāprāptirityāha-#",
  "GSP33brsgor2u:2528": "na tāvaditi\u000e# /",
  "GSP33brsgor2u:2529": "na dvitīya ityāha-#",
  "GSP33brsgor2u:2530": "nāpīti\u000e# /",
  "GSP33brsgor2u:2531": "ghaṭakapālacūrṇādyavasthāsuseyaṃ mṛditi pratyabhijñānādanvayibhāvasya mṛdādernātyantikavināśa ityarthaḥ /",
  "GSP33brsgor2u:2532": "bījasyāṅkurādiṣu pratyabhijñānādarśanādanvayino viccheda ityata āha-#",
  "GSP33brsgor2u:2533": "aspaṣṭeti\u000e# /",
  "GSP33brsgor2u:2534": "aṅkurādayo 'nusyūtānvayibhāvasthāḥ, kāryatvātpaṭavadityanvayyavicchedasiddhirityarthaḥ /",
  "GSP33brsgor2u:2535": "yasmādbhāvānāṃ sthāyitvaṃ tasmātpratikṣaṇa(?)nirodhāsaṃbhava ityupasaṃhāraḥ //22//",
  "GSP33brsgor2u:2536": "END BsRp_2,2.4.22",
  "GSP33brsgor2u:2537": "____________________________________________________________________________________________",
  "GSP33brsgor2u:2538": "START BsRp_2,2.4.23ḥ",
  "GSP33brsgor2u:2539": "ubhayathā ca doṣāt | BBs_2,2.23 |",
  "GSP33brsgor2u:2540": "avidyādīnāṃ pratisaṃkhyānirodhaṃ tadabhimataṃ dūṣayati-#",
  "GSP33brsgor2u:2541": "ubhayatheti\u000e# /",
  "GSP33brsgor2u:2542": "yamaniyamādayaḥ parikarāḥ /",
  "GSP33brsgor2u:2543": "sarvaṃ duḥkhaṃ kṣaṇikamiti bhāvanopadeśo mārgopadeśaḥ //23//",
  "GSP33brsgor2u:2544": "END BsRp_2,2.4.23",
  "GSP33brsgor2u:2545": "____________________________________________________________________________________________",
  "GSP33brsgor2u:2546": "START BsRp_2,2.4.24ḥ",
  "GSP33brsgor2u:2547": "ākāśe cāviśeṣāt | BBs_2,2.24 |",
  "GSP33brsgor2u:2548": "#",
  "GSP33brsgor2u:2549": "āgamaprāmāṇyāditi\u000e# /",
  "GSP33brsgor2u:2550": "tatrākāśasya kāryatvoktyā ghaṭādivadvastutvaṃ prasidhyatītyarthaḥ /",
  "GSP33brsgor2u:2551": "nanvāgamaprāmāṇye vipratipannānsugatānpratyākāśasya vastutvaṃ kathaṃ sidhyatītyata āha-#",
  "GSP33brsgor2u:2552": "vipratipannāniti /\u000e#",
  "GSP33brsgor2u:2553": "śabdo vastuniṣṭhaḥ guṇatvāt, gandhādivadityanumānādākāśasya vastutvaṃ sidhyati /",
  "GSP33brsgor2u:2554": "pṛthivyādyaṣṭadravyāṇāṃ śrotragrāhyaguṇāśrayatvāyogādityarthaḥ /",
  "GSP33brsgor2u:2555": "ākāśasya bhāvatvaṃ prasādhyābhāvatvaṃ dūṣayati-#",
  "GSP33brsgor2u:2556": "api ceti\u000e# /",
  "GSP33brsgor2u:2557": "yathaikaghaṭasattve 'pi ghaṭasāmānyābhāvo nāsti tathaikapakṣisattve 'pi mūrtadravyasāmānyābhāvātmakākāśo nāstyeveti pakṣyantarasaṃcāro na syādityarthaḥ /",
  "GSP33brsgor2u:2558": "deśaviśeṣāvacchedenāvaraṇābhāvo 'stītyāśaṅkyābhāvāvacchedakadeśaviśeṣa evākāśo nābhāva ityāha-#",
  "GSP33brsgor2u:2559": "yatretyādinā\u000e# /",
  "GSP33brsgor2u:2560": "patiṣyati /",
  "GSP33brsgor2u:2561": "pakṣī saṃcariṣyatītyarthaḥ /",
  "GSP33brsgor2u:2562": "ākāśasyāvastutvaṃ svagranthaviruddhaṃ cetyāha-#",
  "GSP33brsgor2u:2563": "api ceti\u000e# /",
  "GSP33brsgor2u:2564": "kiṃ samyak niśraya āśrayo 'syā iti kiṃsaṃniśrayā /",
  "GSP33brsgor2u:2565": "avastunaḥ śaśaviṣāṇasyāśrayatvādarśanāditi /",
  "GSP33brsgor2u:2566": "vyāghātāntaramāha-#",
  "GSP33brsgor2u:2567": "apiceti\u000e# /",
  "GSP33brsgor2u:2568": "dhvaṃsāpratiyogitākhyo dharmo nityatvaṃ nāsati saṃbhavati /",
  "GSP33brsgor2u:2569": "dharmiṇo 'sattvavyāghātādityarthaḥ //24//",
  "GSP33brsgor2u:2570": "END BsRp_2,2.4.24",
  "GSP33brsgor2u:2571": "____________________________________________________________________________________________",
  "GSP33brsgor2u:2572": "START BsRp_2,2.4.25ḥ",
  "GSP33brsgor2u:2573": "anusmṛteś ca | BBs_2,2.25 |",
  "GSP33brsgor2u:2574": "ātmanaḥ kṣaṇikatvaṃ dūṣayati-#",
  "GSP33brsgor2u:2575": "anusmṛteriti\u000e# /",
  "GSP33brsgor2u:2576": "anubhavajanyasmṛtiranusmṛtistasyāmanubhavasamānāśrayatvāttadubhayāśrayātmanaḥ sthāyitvamityarthaḥ /",
  "GSP33brsgor2u:2577": "kṣaṇikatve jñānadvayānusaṃdhānaṃ ca na syādityāha-#",
  "GSP33brsgor2u:2578": "kathaṃ hyahamiti\u000e# /",
  "GSP33brsgor2u:2579": "pūrvadarśanakarturadrākṣamitismaraṇakartaikyapratyabhijñānāccātmānaḥ sthāyitvamityāha-#",
  "GSP33brsgor2u:2580": "api ceti\u000e# /",
  "GSP33brsgor2u:2581": "yo 'hamadaḥ pūrvamadrākṣaṃ sa evāhamadya tatsmarāmīti pratyabhijñānākāro draṣṭavyaḥ /",
  "GSP33brsgor2u:2582": "#",
  "GSP33brsgor2u:2583": "idaṃ paśyāmīti \u000e#jñānāntarasaṃbandhakathanaṃ,",
  "GSP33brsgor2u:2584": "yo 'hamadrākṣaṃ so 'haṃ paśyāmīti pratyabhijñāntaradyotanārtham /",
  "GSP33brsgor2u:2585": "vipakṣe bādhakamāha-#",
  "GSP33brsgor2u:2586": "yadi hīti\u000e# /",
  "GSP33brsgor2u:2587": "draṣṭṛsmartrorbhede 'haṃ smarāmi anyo 'drākṣīditi pratītiḥ syādityatra dṛṣṭāntamāha-#",
  "GSP33brsgor2u:2588": "yatraivamiti /\u000e#",
  "GSP33brsgor2u:2589": "pratyayamāha-#",
  "GSP33brsgor2u:2590": "smarāmīti /\u000e#",
  "GSP33brsgor2u:2591": "smarāmyahamanyo 'drākṣīditi pratyayo yatra tatra bhinnameva kartāraṃ loko 'vagacchatītyavivādamityarthaḥ /",
  "GSP33brsgor2u:2592": "prakṛtapratyabhijñāyāṃ tādṛśabhedapratyayasya bādhakasyādarśanādātmasthāyitvaṃ durvāramityāha-#",
  "GSP33brsgor2u:2593": "iha tvahamada iti\u000e# /",
  "GSP33brsgor2u:2594": "yathāgnerauṣṇyādikaṃ na bādhate kaścittathā nāhamadrākṣamiti pūrvadarśanaṃ na nihnuta ityanena bādhābhāvāt pratyabhijñā prametyuktaṃ bhavati /",
  "GSP33brsgor2u:2595": "tathā draṣṭṛsmartroraikye sati sthāyitvaṃ phalitamityāha-#",
  "GSP33brsgor2u:2596": "tatraivaṃ satīti\u000e# /",
  "GSP33brsgor2u:2597": "kṣaṇadvayasaṃbandhe 'pyātmanastṛtīyakṣaṇe bhaṅgo 'stviti vadantaṃ pratyāha-#",
  "GSP33brsgor2u:2598": "tatheti\u000e# /",
  "GSP33brsgor2u:2599": "vartamānadaśāmārabhyottamāducchvāsādāmaraṇādanantarāmanantarāṃ svasyaiva pratipattimātmaikakartṛkāṃ pratyabhijānannā janmanaścāvartamānadaśāparyantamatītāḥ pratipattīḥ svakartṛkāḥ#",
  "GSP33brsgor2u:2600": "pratisaṃdadhānaḥ\u000e#sanniti yojanā /",
  "GSP33brsgor2u:2601": "dīpajvālāsvivātmani pratyabhijñānaṃ sādṛśyadoṣāditi śaṅkate-#",
  "GSP33brsgor2u:2602": "sa iti\u000e# /",
  "GSP33brsgor2u:2603": "sādṛśyajñānasya dharmipratiyogijñānādhīnatvāt sthirasya jñāturasattvānna sādṛśyajñānaṃ saṃbhavati,",
  "GSP33brsgor2u:2604": "sattve vāpasiddhāntaḥ syāditi pariharati-#",
  "GSP33brsgor2u:2605": "tamityādinā\u000e# /",
  "GSP33brsgor2u:2606": "syādetat /",
  "GSP33brsgor2u:2607": "na sādṛśyapratyayaḥ pūrvottaravastūdayajñānajanyastaddvayasādṛśyāvagāhī,",
  "GSP33brsgor2u:2608": "kiṃ tarhi kaścideṣa vikalpaḥ svākārameva bāhyatvena viṣayīkurvāṇaḥ kṣaṇāntarāsparśī,",
  "GSP33brsgor2u:2609": "ato na sthiradraṣṭrapekṣeti śaṅkate-#",
  "GSP33brsgor2u:2610": "tenedamiti\u000e# /",
  "GSP33brsgor2u:2611": "atra vaktavyaṃ sādṛśyapratyaye tenedaṃ sadṛśamiti vastutrayaṃ bhāsate na veti /",
  "GSP33brsgor2u:2612": "neti vadataḥ svānubhavavirodhaḥ /",
  "GSP33brsgor2u:2613": "kiñcārthabhedābhāvāt padatrayaprayogo na syāt /",
  "GSP33brsgor2u:2614": "tasmāt padatrayeṇa mithaḥsaṃsṛṣṭabhinnārthabhānādabhānamasiddhamiti pariharati-#",
  "GSP33brsgor2u:2615": "na teneti\u000e# /",
  "GSP33brsgor2u:2616": "atha bhāsate vastutrayaṃ tacca pratyayābhinnameva na bāhyamiti cet /",
  "GSP33brsgor2u:2617": "na /",
  "GSP33brsgor2u:2618": "trayāṇāmekapratyayābhede mitho 'pyabhedāpatteḥ /",
  "GSP33brsgor2u:2619": "iṣṭāpattiriti bruvāṇaṃ vijñānavādinaṃ pratyāha-#",
  "GSP33brsgor2u:2620": "yadā hīti\u000e# /",
  "GSP33brsgor2u:2621": "vastutrayaṃ jñeyaṃ sādṛśyapratyayādbhinnaṃ sarvalokaprasiddhaṃ taccennāṅgīkriyate sthāyidraṣṭṛprasaṅgabhayena,",
  "GSP33brsgor2u:2622": "tarhi tattadākārāṇāṃ kṣaṇikavijñānānāṃ mitho vārtānabhijñatvādekasmin dharmiṇi viruddhānekapakṣasphuraṇātmakavipratipattyasaṃbhavāt svapakṣasādhanādivyavahāro lupyeta,",
  "GSP33brsgor2u:2623": "ato yathānubhavaṃ jñānajñeyabhedo 'ṅgīkāryaḥ /",
  "GSP33brsgor2u:2624": "tathā ca tenedaṃ sadṛśamiti bāhyārthayorjñānapūrvakaṃ sādṛśyaṃ jānata ātmanaḥ sthāyitvaṃ durvāramityarthaḥ /",
  "GSP33brsgor2u:2625": "nanu santyeva bāhyārthāḥ kṣaṇikasvalakṣaṇā nirvikalpakagrāhyāḥ,",
  "GSP33brsgor2u:2626": "savikalpādhyavaseyāstu sthāyitvasādṛśyādayo bāhyāḥ kalpitā avabhāsante,",
  "GSP33brsgor2u:2627": "ato vipratipattyādivyavahāra iti bāhyārthavādamāśaṅkya nirasyati-#",
  "GSP33brsgor2u:2628": "evameveti\u000e# /",
  "GSP33brsgor2u:2629": "yat pramāṇasiddhaṃ tadeva vaktavyam /",
  "GSP33brsgor2u:2630": "na hi kṣaṇikatve kiñcit pramāṇamasti /",
  "GSP33brsgor2u:2631": "na cedānīṃ ghaṭa iti pratyakṣamavartamānakālāsattvaṃ ghaṭasya gocarayadvartamānakṣaṇamātrasatvarūpe kṣaṇikatve mānamiti vācyam,",
  "GSP33brsgor2u:2632": "tasya vartamānatvamātragocaratvena kālāntarāsattvāsiddheḥ /",
  "GSP33brsgor2u:2633": "naca yatsat tatkṣaṇikamiti vyāptirasti, vidyudāderapi dvitrikṣaṇasthāyitvena dṛṣṭāntābhāvāt /",
  "GSP33brsgor2u:2634": "naca sthāyinamanumātāramantareṇānumānaṃ saṃbhavati /",
  "GSP33brsgor2u:2635": "tasmādamānasiddhārthavaktā tathāgato 'śraddheyavacana ityarthaḥ /",
  "GSP33brsgor2u:2636": "kiñca sādṛśyaṃ pratyabhijñāyāṃ doṣayatā nimittaṃ viṣayatayā vā /",
  "GSP33brsgor2u:2637": "ādye 'pi svarūpasat jñātaṃ vā /",
  "GSP33brsgor2u:2638": "nādyaḥ, mandāndhakāre śuktimātragrahe śvaityājñāne 'pi rūpyābhedabhramāpatteḥ /",
  "GSP33brsgor2u:2639": "na dvitīyaḥ, sthāyijñātāraṃ vinā tajjñānāsaṃbhavasyoktatvāt /",
  "GSP33brsgor2u:2640": "nāpi viṣayatayā nimittamityāha-#",
  "GSP33brsgor2u:2641": "naceti\u000e# /",
  "GSP33brsgor2u:2642": "so 'hamityullekhāttenāhaṃ sadṛśa ityanullekhādityarthaḥ /",
  "GSP33brsgor2u:2643": "so 'hamiti pratyabhijñāyā bhramatvaṃ nirasya saṃśayatvaṃ nirasyati-#",
  "GSP33brsgor2u:2644": "bhavediti\u000e# /",
  "GSP33brsgor2u:2645": "jaḍārthe pratyabhijñāte 'pi bādhasaṃbhāvanayā saṃśayaḥ kadācit syānnātmanītyarthaḥ /",
  "GSP33brsgor2u:2646": "asaṃdigghāviparyastapratyabhijñāvirodhādātmakṣaṇikatvamatamatyantāsaṃgatamityupasaṃharati-#",
  "GSP33brsgor2u:2647": "tasmāditi\u000e# //25//",
  "GSP33brsgor2u:2648": "END BsRp_2,2.4.25",
  "GSP33brsgor2u:2649": "____________________________________________________________________________________________",
  "GSP33brsgor2u:2650": "START BsRp_2,2.4.26ḥ",
  "GSP33brsgor2u:2651": "nāsato 'dṛṣṭatvāt | BBs_2,2.26 |",
  "GSP33brsgor2u:2652": "abhāvaḥ śaśaviṣāṇavadatyantāsannityaṅgīkṛtya mṛdādināśādasato ghaṭādikaṃ jāyate iti sugatā vadanti, taddūṣayati-#",
  "GSP33brsgor2u:2653": "nāsata iti\u000e# /",
  "GSP33brsgor2u:2654": "na kevalaṃ balādāpadyate kintu svayaṃ darśayanti ca /",
  "GSP33brsgor2u:2655": "dvau nañau prakṛtārthaṃ gamayataḥ /",
  "GSP33brsgor2u:2656": "mṛdādikamupamṛdya ghaṭādeḥ prādurbhāvāditīmamarthamāha-#",
  "GSP33brsgor2u:2657": "vinaṣṭāditi\u000e# /",
  "GSP33brsgor2u:2658": "kāraṇavināśāt kāryajanmetyatra yuktimāha-#",
  "GSP33brsgor2u:2659": "kūṭasthāditi\u000e# /",
  "GSP33brsgor2u:2660": "vināśaśūnyāt /",
  "GSP33brsgor2u:2661": "nityādityarthaḥ /",
  "GSP33brsgor2u:2662": "nityasya niratiśayasya kāryaśaktatve tatkāryāṇi sarvāṇyekasminneva kṣaṇe syuḥ,",
  "GSP33brsgor2u:2663": "tathā cottarakṣaṇe kāryābhāvādasattvāpattiḥ /",
  "GSP33brsgor2u:2664": "naca sahakārikṛtātiśayakramātkāryakrama iti yuktam /",
  "GSP33brsgor2u:2665": "atiśayasyātiśayāntarāpekṣāyāmanavasthānāt /",
  "GSP33brsgor2u:2666": "anapekṣāyāṃ kāryasyāpyatiśayānapekṣatvena sahakārivaiyarthyāt /",
  "GSP33brsgor2u:2667": "tasmānna sthāyibhavāt kāryajanmetyarthaḥ /",
  "GSP33brsgor2u:2668": "kṣaṇikabhāvasya hetutvam 'uttarotpāde ca'ityatra nirastam /",
  "GSP33brsgor2u:2669": "abhāvasya hetutvanirāsārthaṃ sūtraṃ vyācaṣṭe-#",
  "GSP33brsgor2u:2670": "tatredamiti\u000e# /",
  "GSP33brsgor2u:2671": "yadi bījābhāvasyābhāvāntarādviśeṣaḥ syāt,",
  "GSP33brsgor2u:2672": "tadā viśeṣavadabhāvadvārā bījādevāṅkura iti laukāyatikānāmabhyupagamor'thavānsyāt, na so 'stītyāha-#",
  "GSP33brsgor2u:2673": "yeneti\u000e# /",
  "GSP33brsgor2u:2674": "sūtraṃ yojayati-#",
  "GSP33brsgor2u:2675": "nirviśeṣasyeti\u000e# /",
  "GSP33brsgor2u:2676": "śaśaviṣāṇādeḥ kāryakāritvasyādṛṣṭatvānnābhāvasyāsato hetutvamityarthaḥ /",
  "GSP33brsgor2u:2677": "astvabhāvasyāpi viśeṣa ityata āha-#",
  "GSP33brsgor2u:2678": "yadīti\u000e# /",
  "GSP33brsgor2u:2679": "abhāvasya hetutve 'tiprasaṅga iti tarkamuktvānumānamāha-#",
  "GSP33brsgor2u:2680": "nāpīti\u000e# /",
  "GSP33brsgor2u:2681": "abhāvo na hetuḥ, asattvāt /",
  "GSP33brsgor2u:2682": "saṃmatavadityarthaḥ /",
  "GSP33brsgor2u:2683": "abhāvo na prakṛtiḥ,",
  "GSP33brsgor2u:2684": "kāryānanvitatvāt,",
  "GSP33brsgor2u:2685": "yathā śarāvādyananvitastanturna śarāvādiprakṛtiriti tarkapūrvakamāha-#",
  "GSP33brsgor2u:2686": "abhāvācceti\u000e# /",
  "GSP33brsgor2u:2687": "ato 'nvitatvānmṛdādirbhāva eva prakṛtirityāha-#",
  "GSP33brsgor2u:2688": "mṛditi\u000e# /",
  "GSP33brsgor2u:2689": "sthāyinaḥ kāraṇatvāyogamuktamanūdya dūṣayati-#",
  "GSP33brsgor2u:2690": "yattūktamityādinā\u000e# /",
  "GSP33brsgor2u:2691": "anubhavabalātsthirasvabhāvānāmeva sahakārisaṃnidhikrameṇa kāryakramahetutvamaṅgīkāryam /",
  "GSP33brsgor2u:2692": "naca śaktasya sahakāryapekṣā na yukteti vācyaṃ, yato 'śaktasyāpi nāpekṣetyasahakāri viśvaṃ syāt /",
  "GSP33brsgor2u:2693": "tataḥ svarṇādau svato 'tiśayaśūnye 'gnitāpādisahakārikṛtātiśayakramādrucakādikāryakramaḥ /",
  "GSP33brsgor2u:2694": "na cātiśayasyātiśayāntarānapekṣatve kāryasyāpyanapekṣeti vācyaṃ,",
  "GSP33brsgor2u:2695": "paṭasya mṛdanapekṣatve kāryatvāviśeṣādghaṭasyāpi mṛdanapekṣāprasaṅgādanvayavyatirekābhyāmapekṣā sahakāriṣvapi tulyā /",
  "GSP33brsgor2u:2696": "yaduktaṃ kāryābhāvadaśāyāṃ kāraṇasyāsattvāpattiriti /",
  "GSP33brsgor2u:2697": "tanna /",
  "GSP33brsgor2u:2698": "akāraṇasyāpi bādhābhāvena sattvopapatteḥ /",
  "GSP33brsgor2u:2699": "na hyarthakriyākāritvameva sattvam, asatastadayogena sattvasya tato bhedāt /",
  "GSP33brsgor2u:2700": "sate hyarthakriyākāritvaṃ nāsataḥ /",
  "GSP33brsgor2u:2701": "ataḥ kāraṇatāvacchedakamabādhitasvarūpātmakaṃ sattvaṃ kāraṇatvādbhinnameva /",
  "GSP33brsgor2u:2702": "tasmādanusyūtasthirabhāvānāṃ hetutvamupapannamiti bhāvaḥ /",
  "GSP33brsgor2u:2703": "pūrvāparavirodhamapyāha-#",
  "GSP33brsgor2u:2704": "apiceti\u000e# //26//",
  "GSP33brsgor2u:2705": "END BsRp_2,2.4.26",
  "GSP33brsgor2u:2706": "____________________________________________________________________________________________",
  "GSP33brsgor2u:2707": "START BsRp_2,2.4.27ḥ",
  "GSP33brsgor2u:2708": "udāsīnānām api caivaṃ siddhiḥ | BBs_2,2.27 |",
  "GSP33brsgor2u:2709": "abhāvādutpattau śaśaviṣāṇādapyutpattiḥ syādityuktam /",
  "GSP33brsgor2u:2710": "atiprasaṅgāntaramāha-#",
  "GSP33brsgor2u:2711": "udāsīnānāmiti\u000e# /",
  "GSP33brsgor2u:2712": "#",
  "GSP33brsgor2u:2713": "anīhamānānāṃ \u000e#prayatnaśūnyānām /",
  "GSP33brsgor2u:2714": "#",
  "GSP33brsgor2u:2715": "amatraṃ \u000e#ghaṭādipātram /",
  "GSP33brsgor2u:2716": "#",
  "GSP33brsgor2u:2717": "tanvānasya\u000e#vyāpārayataḥ /",
  "GSP33brsgor2u:2718": "tasmādbhrāntimūlena kṣaṇikabāhyārthavādena kūṭasthanityabrahmasamanvayasya na virodha iti siddham //27//",
  "GSP33brsgor2u:2719": "END BsRp_2,2.4.27",
  "GSP33brsgor2u:2720": "____________________________________________________________________________________________",
  "GSP33brsgor2u:2721": "START BsRp_2,2.5.28ḥ",
  "GSP33brsgor2u:2722": "nābhāva upalabdheḥ | BBs_2,2.28 |",
  "GSP33brsgor2u:2723": "#",
  "GSP33brsgor2u:2724": "nābhāva upalabdheḥ\u000e# /",
  "GSP33brsgor2u:2725_0": "akhaṇḍanirviśeṣaṃ brahma vijñānaṃ bāhyārthopādānaṃ vadatāṃ vedāntānāṃ bhinnaṃ sākāraṃ",
  "GSP33brsgor2u:2725_1": "kṣaṇikaṃ vijñānaṃ na tato 'nyor'tho 'stīti yogācāramatena virudhyate na veti tanmatasya",
  "GSP33brsgor2u:2725_2": "mānabhrāntimūlatvābhyāṃ saṃśaye pūrvoktabāhyārthavādanirāsamupajīvya pūrvapakṣamāha-#",
  "GSP33brsgor2u:2726": "evamityādinā\u000e# /",
  "GSP33brsgor2u:2727": "pūrvottarapakṣayorvirodhāvirodhau phalam /",
  "GSP33brsgor2u:2728_0": "nanvekasya sugatāgamasya kathaṃ bāhyārthasattvāsattvayostātparyaṃ virodhādityāśaṅkyādhikāribhedādavirodha",
  "GSP33brsgor2u:2728_1": "iti vadan vijñānavādinaḥ sugatābhiprāyajñatvena mandādhikāribhyo bāhyārthavādibhyaḥ śraiṣṭhyamāha-#",
  "GSP33brsgor2u:2729": "keṣāñciditi\u000e# /",
  "GSP33brsgor2u:2730": "uktaṃ ca dharmakīrtinā-'deśanā lokanāthānāṃ sattvāśayavaśānugāḥ'iti /",
  "GSP33brsgor2u:2731": "sugatānāmupadeśāḥ śiṣyamatyanusāriṇa ityarthaḥ /",
  "GSP33brsgor2u:2732": "nanvasati bāhyārthe mānameyavyavahāraḥ kathaṃ, tatrāha-#",
  "GSP33brsgor2u:2733": "tasminniti\u000e# /",
  "GSP33brsgor2u:2734": "vijñānameva kalpitanīlādyākāratvena prameyam,",
  "GSP33brsgor2u:2735": "avabhāsātmanā mānaphalaṃ,",
  "GSP33brsgor2u:2736": "śaktyātmanā mānaṃ,",
  "GSP33brsgor2u:2737": "śaktyāśrayatvākāreṇa pramāteti bhedakalpanayā vyavahāra ityarthaḥ /",
  "GSP33brsgor2u:2738": "mukhya eva bhedaḥ kiṃ na syādata āha-#",
  "GSP33brsgor2u:2739": "satyapīti\u000e# /",
  "GSP33brsgor2u:2740": "nahi buddhyanārūḍhasya nīlādeḥ prameyatvavyavahāro 'sti /",
  "GSP33brsgor2u:2741": "ato buddhyārūḍhākāra eva prameyaṃ na bāhyamityarthaḥ /",
  "GSP33brsgor2u:2742": "bāhyārthāsattve praśnapūrvakaṃ yuktīrupanyasyati-#",
  "GSP33brsgor2u:2743": "kathamityādinā\u000e# /",
  "GSP33brsgor2u:2744": "jñeyaṃ jñānātirekeṇāsat, tadatirekeṇāsaṃbhavāt, naraśṛṅgavadityāha-#",
  "GSP33brsgor2u:2745": "tadasaṃbhavāditi\u000e# /",
  "GSP33brsgor2u:2746": "asaṃbhavaṃ vivṛṇoti-#",
  "GSP33brsgor2u:2747": "sa hīti\u000e# /",
  "GSP33brsgor2u:2748": "paramāṇavaścedekasthūlastambha iti jñānaṃ na syāt /",
  "GSP33brsgor2u:2749": "samūhastvasannityarthaḥ /",
  "GSP33brsgor2u:2750": "avayavyabhāve 'pi jātyādayo bāhyārthāḥ syuḥ, tatrāha-#",
  "GSP33brsgor2u:2751": "evamiti\u000e# /",
  "GSP33brsgor2u:2752": "jātiguṇakarmaṇāṃ dharmiṇaḥ sakāśādabhede 'tyantabhede vā dharmivaddharmyantaravacca na dharmadharmibhāvaḥ /",
  "GSP33brsgor2u:2753": "bhedābhedau ca viruddhāviti na santi jātyādyarthā ityarthaḥ /",
  "GSP33brsgor2u:2754": "kiñca jñānasya jñeyasārūpyarūpaviśeṣasaṃbandhābhāve sarvaviṣayatvāpatterviśeṣo 'ṅgīkāryaḥ,",
  "GSP33brsgor2u:2755": "tathāca jñānagataviśeṣasyaiva jñānena viṣayīkaraṇānna bāhyārthasiddhirmānābhāvādgauravāccetyāha-#",
  "GSP33brsgor2u:2756": "apiceti\u000e# /",
  "GSP33brsgor2u:2757": "pakṣapāto viṣayaviśeṣavaiśiṣṭyavyavahāraḥ /",
  "GSP33brsgor2u:2758": "kiñca jñeyaṃ jñānābhinnaṃ, jñānopalambhakṣaṇaniyatopalambhagrāhyatvāt, jñānavadityāha-#",
  "GSP33brsgor2u:2759": "apiceti\u000e# /",
  "GSP33brsgor2u:2760": "jñānārthayovāstavabhede 'pi sahopalambhanaṃ syāt, graihyagrāhakabhāvādityata āha-#",
  "GSP33brsgor2u:2761": "na caitaditi\u000e# /",
  "GSP33brsgor2u:2762": "kṣaṇikajñānasyārthena saṃbandhahetvabhāvānna grāhyagrāhakabhāva ityarthaḥ /",
  "GSP33brsgor2u:2763": "kiñca jāgradvijñānaṃ na bāhyālambanaṃ, vijñānatvāt, svapnādijñānavadityāha-#",
  "GSP33brsgor2u:2764": "svapneti\u000e# /",
  "GSP33brsgor2u:2765": "vijñānānāṃ vaicitryānupapattibādhitamanumānamiti śaṅkate-#",
  "GSP33brsgor2u:2766": "kathamiti\u000e# /",
  "GSP33brsgor2u:2767": "anyathopapattyā pariharati-#",
  "GSP33brsgor2u:2768": "vāsaneti\u000e# /",
  "GSP33brsgor2u:2769": "anādisaṃtānāntargatapūrvajñānameva vāsanā,",
  "GSP33brsgor2u:2770": "tadvaśādanekakṣaṇavyavadhāne 'pi nīlādyākārajñānavaicitryaṃ bhavati,",
  "GSP33brsgor2u:2771": "yathā bījavāsanayā kārpāsaraktatvaṃ tadvadityarthaḥ /",
  "GSP33brsgor2u:2772": "ubhayavādisaṃmatatvācca vāsanā eva jñānavaicitryahetavo na bāhyārthā ityāha-#",
  "GSP33brsgor2u:2773": "apiceti\u000e# /",
  "GSP33brsgor2u:2774": "kṣaṇikavijñānamātravādasya mānamūlatvāttena nityavijñānavādo virudhyata iti prāpte siddhāntasūtraṃ vyācaṣṭe-#",
  "GSP33brsgor2u:2775": "nābhāva ityādinā\u000e# /",
  "GSP33brsgor2u:2776": "kiṃ bāhyārthasyānupalabdherabhāva uta jñānādbhedenānupalabdheḥ /",
  "GSP33brsgor2u:2777": "nādya ityukta#",
  "GSP33brsgor2u:2778": "mupalabdheriti\u000e# /",
  "GSP33brsgor2u:2779": "dvitīyaṃ śaṅkate-#",
  "GSP33brsgor2u:2780": "nanu nāhamiti\u000e# /",
  "GSP33brsgor2u:2781": "jñānajñeyayorviṣayiviṣayabhāvena bhedasya sākṣipratyakṣasiddhatvātpratyakṣaviruddhamabhedābhidhānamityāha-#",
  "GSP33brsgor2u:2782": "bāḍhamityādinā\u000e# /",
  "GSP33brsgor2u:2783": "tvadvacanādapi jano bāhyārthaṃ jñānādbhedenaivopalabhata ityāha-#",
  "GSP33brsgor2u:2784": "ataśceti\u000e# /",
  "GSP33brsgor2u:2785": "bāhyārthasyātyantāsattve pratyakṣopalambhāyogāt,",
  "GSP33brsgor2u:2786": "dṛṣṭāntatvātsaṃbhavācca bahirvacchabdo na syādityāha-#",
  "GSP33brsgor2u:2787": "itaratheti /\u000e#",
  "GSP33brsgor2u:2788": "abādhitabhedānubhavādevakāro yukto na vatkāra ityāha-#",
  "GSP33brsgor2u:2789": "tasmāditi\u000e# /",
  "GSP33brsgor2u:2790": "jñeyārtho jñānātirekeṇāsannasaṃbhavādityuktabādhādvatkaraṇamiti śaṅkate-#",
  "GSP33brsgor2u:2791": "nanviti\u000e# /",
  "GSP33brsgor2u:2792": "ko 'sāvasaṃbhavaḥ,",
  "GSP33brsgor2u:2793": "asattvaṃ vā asattvaniścayo vā ayuktatvaṃ vā utkaṭakoṭikasaṃśayātmakasaṃbhavasyābhāvo vā /",
  "GSP33brsgor2u:2794": "nādyaḥ, sādhyābhedāt /",
  "GSP33brsgor2u:2795": "na dvitīyaḥ,",
  "GSP33brsgor2u:2796": "sthūlau ghaṭastambhāviti samūhālambane sthūlatvadvitvaghaṭatvastambhatvarūpaviruddhadharmavatorarthayorasthūlādekasmādvayāvagāhivijñānādbhedasattvaniścaye nāsaṃbhavāsiddharityāha-#",
  "GSP33brsgor2u:2797": "nāyaṃ sādhuriti\u000e# /",
  "GSP33brsgor2u:2798": "saṃbhavaḥ sattāniścayaḥ pramāṇādhīnaḥ /",
  "GSP33brsgor2u:2799": "asaṃbhavo 'sattvaniścayaḥ pramāṇābhāvādhīno na vaiparītyamiti vyavasthāmeva sphuṭayati-#",
  "GSP33brsgor2u:2800": "yaddhīti /\u000e#",
  "GSP33brsgor2u:2801": "uktavyavasthāyāḥ phalaṃ bāhyārthasya pratyakṣādibhiḥ saṃbhavaṃ vadanneva tṛtīyaṃ dūṣayati-#",
  "GSP33brsgor2u:2802": "iheti\u000e# /",
  "GSP33brsgor2u:2803": "pramāṇaniścitabāhyārthasya stambhādeḥ paramāṇubhyo bhedābhedavikalpairayuktatvamātreṇāsattvaniścayo na yuktaḥ,",
  "GSP33brsgor2u:2804": "tvatpakṣe 'pyayuktatvasya tulyatvāt /",
  "GSP33brsgor2u:2805": "na hyasthūlasyaikasya vijñānasya sthūlānekasamūhālambanasya viṣayābhedo yuktaḥ,",
  "GSP33brsgor2u:2806": "sthūlatvānekaprasaṅgāt /",
  "GSP33brsgor2u:2807": "na ceṣṭāpattiḥ,",
  "GSP33brsgor2u:2808": "samūhālambanocchede vijñānānāṃ mitho vārtānabhijñatayā viṣayadvitvādivyavahāralopāpatteḥ /",
  "GSP33brsgor2u:2809": "tasmādayuktatve 'pi yathānubhavaṃ vyavahārayogyor'thaḥ svīkāryaḥ /",
  "GSP33brsgor2u:2810": "na caturthaḥ, niścite tādṛśasaṃbhavasyānupayogāt /",
  "GSP33brsgor2u:2811": "tasya kvacit pramāṇapravṛtteḥ pūrvāṅgatvāditi bhāvaḥ /",
  "GSP33brsgor2u:2812": "yaccoktaṃ jñānagatārthasārūpyasyaiva jñānālambanatvopapatterbahirarthābhāva iti, tatrāha-#",
  "GSP33brsgor2u:2813": "naceti\u000e# /",
  "GSP33brsgor2u:2814": "yattu gauravamuktaṃ, tanna dūṣaṇaṃ, prāmāṇikatvādityāha-#",
  "GSP33brsgor2u:2815": "vahiriti\u000e# /",
  "GSP33brsgor2u:2816": "yata eva jñānārthayorbhedaḥ sarvaloke sākṣyanubhavasiddhaḥ,",
  "GSP33brsgor2u:2817": "ata eva sahopalambhaniyamo 'pi nābhedasādhaka ityāha-#",
  "GSP33brsgor2u:2818": "ata eveti\u000e# /",
  "GSP33brsgor2u:2819": "yathā cākṣuṣadravyarūpasyālokopalambhaniyatopalabdhikatve 'pi nālokābhedaḥ,",
  "GSP33brsgor2u:2820": "tathārthasya na jñānābhedaḥ,",
  "GSP33brsgor2u:2821": "bhede 'pi grāhyagrāhakabhāvena niyamepapatteḥ /",
  "GSP33brsgor2u:2822": "naca jñānasya kṣaṇikatvāt svabhinnagrāhyasaṃbandhāyogaḥ, sthāyitvāditi bhāvaḥ /",
  "GSP33brsgor2u:2823": "vijñānamanekārthebhyo bhinnam, ekatvāt, gotvavaditi satpratipakṣamāha-#",
  "GSP33brsgor2u:2824": "api ceti\u000e# /",
  "GSP33brsgor2u:2825": "naca hetvasiddhaḥ, jñānaṃ jñānamityekākārapratīterjñānaikyaniścayāt /",
  "GSP33brsgor2u:2826": "naca sā jātiviṣayā, vyaktibhedāniścayādityāha-#",
  "GSP33brsgor2u:2827": "naviśeṣyasyeti\u000e# /",
  "GSP33brsgor2u:2828": "ghaṭādeścaitanyādbhedamuktvā vṛttijñānādbhedamāha-#",
  "GSP33brsgor2u:2829": "tatheti\u000e# /",
  "GSP33brsgor2u:2830": "ghaṭo dvābhyāṃ bhinnaḥ ekatvāt, kṣīravadityarthaḥ /",
  "GSP33brsgor2u:2831": "jñānabhinnārthānaṅgīkāre svaśāstravyavahāralopaṃ bādhakamāha-#",
  "GSP33brsgor2u:2832": "api ceti\u000e# /",
  "GSP33brsgor2u:2833": "kramikayoḥ svaprakāśayoḥ kṣaṇikajñānayormitho grāhyagrāhakatvamayuktamanabhyupagataṃ ca /",
  "GSP33brsgor2u:2834": "tathā ca tayorbhedapratijñā na yuktā, dharmipratiyoginormithaḥ pareṇa cāgraheṇa bhedagrahāyogāt /",
  "GSP33brsgor2u:2835": "tathāca tayorbhedagrāhakaḥ sthāyyātmā tadbhinna evaiṣṭavyaḥ /",
  "GSP33brsgor2u:2836": "evaṃ pakṣasādhyahetudṛṣṭāntabhedābhāve idaṃ kṣaṇikamasaditi pratijñā na yuktā /",
  "GSP33brsgor2u:2837": "sarvato vyāvṛttaṃ vyaktimātratvaṃ svalakṣaṇam,",
  "GSP33brsgor2u:2838": "anekānugataṃ sāmānyamatadvyāvṛttirūpamiti pratijñā na yuktā,",
  "GSP33brsgor2u:2839": "sarvānekārthānāṃ jñānamātratve mithaḥ pareṇavā durjñānatvāt uttaranīlajñānaṃ vāsyaṃ pūrvanīlajñānaṃ vāsakamiti pratijñā na yuktā,",
  "GSP33brsgor2u:2840": "tayorbhinnasya jñāturabhāvāt /",
  "GSP33brsgor2u:2841": "kicāvidyopaplavo 'vidyāsaṃsargaḥ,",
  "GSP33brsgor2u:2842": "tena nīlamiti saddharmaḥ,",
  "GSP33brsgor2u:2843": "naraviṣāṇamityasaddharmaḥ,",
  "GSP33brsgor2u:2844": "amūrtamiti sadasaddharmaḥ,",
  "GSP33brsgor2u:2845": "sato vijñānasyāsato naraviṣāṇasya vāmūrtatvādipratijñā durlabhā,",
  "GSP33brsgor2u:2846": "anekārthajñānasādhyatvāt /",
  "GSP33brsgor2u:2847": "ajñānenāsya bandho jñānenāsya mokṣa iti ca pratijñā bahvarthajñānasādhyā /",
  "GSP33brsgor2u:2848": "ādipadena sāmānyata iṣṭaṃ grāhyamaniṣṭaṃ tyājyamiti śiṣyahitepadeśo 'nekajñānasādhyo gṛhītaḥ /",
  "GSP33brsgor2u:2849": "tasmāt pratijñādivyavahārāya grāhyagrāhakabhedo 'ṅgīkārya ityarthaḥ /",
  "GSP33brsgor2u:2850": "jñānārthayobhede yuktayantaramastītyāha-#",
  "GSP33brsgor2u:2851": "kiñcānyaditi\u000e# /",
  "GSP33brsgor2u:2852": "jñānavadarthasyāpyanubhavāviśeṣātsvīkāro yukta ityarthaḥ /",
  "GSP33brsgor2u:2853": "svaviṣayatvādvijñānaṃ svīkriyate nārthaḥ paragrāhyatvāditi śaṅkate-#",
  "GSP33brsgor2u:2854": "atha vijñānamiti\u000e# /",
  "GSP33brsgor2u:2855": "viruddhaṃ svīkṛtyāviruddhaṃ tyajatā bauddhatanayena mauḍhyaṃ darśitamityāha-#",
  "GSP33brsgor2u:2856": "atyanteti\u000e# /",
  "GSP33brsgor2u:2857": "jñānaṃ svavedyamityaṅgīkṛtya maurkhyamāpāditaṃ, vastutaḥ svavedyatvamayuktamityāha-#",
  "GSP33brsgor2u:2858": "naceti\u000e# /",
  "GSP33brsgor2u:2859": "kartari kriyāṃ prati guṇabhūte pradhānatvākhyakarmatvāyogātsvakartṛkavedanakarmatvamasadityarthaḥ /",
  "GSP33brsgor2u:2860": "naca svaviṣayatvamātraṃ svavedyatvamiti vācyam, abhede viṣayaviṣayitvasyāpyasaṃbhavāditi bhāvaḥ /",
  "GSP33brsgor2u:2861": "jñānasya svavedyatvābhāve doṣadvayaṃ syāditi śaṅkate-#",
  "GSP33brsgor2u:2862": "nanviti\u000e# /",
  "GSP33brsgor2u:2863": "anavasthā ca sāmyaṃ ceti doṣadvayaṃ pariharati-#",
  "GSP33brsgor2u:2864": "tadubhayamapīti\u000e# /",
  "GSP33brsgor2u:2865": "anityajñānasya janmādimatvena ghaṭavajjaḍasya svena svīyajanmādigrahāyogādasti grāhakākāṅkṣā,",
  "GSP33brsgor2u:2866": "sākṣiṇastu sattāyāṃ sphūrtau ca nirapekṣatvānnānavasthā /",
  "GSP33brsgor2u:2867": "nāpi sāmyam /",
  "GSP33brsgor2u:2868": "cijjaḍatvavaiṣamyādityarthaḥ /",
  "GSP33brsgor2u:2869": "sākṣī kvetyata āha-#",
  "GSP33brsgor2u:2870": "svayaṃsiddhasyeti\u000e# /",
  "GSP33brsgor2u:2871": "nirapekṣasya sākṣiṇo 'sattve kṣaṇikavijñānabhedāsiddheḥ so 'ṅgīkārya ityarthaḥ /",
  "GSP33brsgor2u:2872": "anityajñānasvarūpasādhakatvācca sākṣī svīkārya ityāha-#",
  "GSP33brsgor2u:2873": "kiñceti\u000e# /",
  "GSP33brsgor2u:2874": "vijñānaṃ jñānāntarāpekṣamiti bruvatā tasyāprāmāṇikatvamuktaṃ syāt,",
  "GSP33brsgor2u:2875": "svayaṃ prathata iti bruvatā jñātṛśūnyatvaṃ coktā syāt,",
  "GSP33brsgor2u:2876": "tathāca jñātṛjñānāviṣayatvācchilāsthapradīpavadasadeva vijñānaṃ syāt /",
  "GSP33brsgor2u:2877": "atastatsākṣyeṣṭavya ityarthaḥ /",
  "GSP33brsgor2u:2878": "vijñānasya svānyajñātṛśūnyatvamiṣṭameva tvayāpādyate na cāsattvāpattiḥ jñātrabhāvāditi vācyaṃ,",
  "GSP33brsgor2u:2879": "svasyaiva jñātṛtvāditi śākyaḥ śaṅkate-#",
  "GSP33brsgor2u:2880": "bāḍhamiti\u000e# /",
  "GSP33brsgor2u:2881": "abhede jñātṛjñeyatvāyogājjñātrantaramāvaśyakamiti pariharati-#",
  "GSP33brsgor2u:2882": "neti\u000e# /",
  "GSP33brsgor2u:2883": "vimataṃ vijñānaṃ svātiriktavedyaṃ, vedyatvāt, dehavadityarthaḥ /",
  "GSP33brsgor2u:2884": "atiriktaḥ sākṣī kimanyavedyaḥ svavedyo vā /",
  "GSP33brsgor2u:2885": "ādye 'navasthā /",
  "GSP33brsgor2u:2886": "dvitīye vijñānavāda eva bhaṅgyantareṇoktaḥ syāditiśaṅkate-#",
  "GSP33brsgor2u:2887": "sākṣiṇa iti\u000e# /",
  "GSP33brsgor2u:2888": "tvayā vijñānaṃ janmavināśayuktamucyate /",
  "GSP33brsgor2u:2889": "ataḥ kāryasya jaḍatvaniyamātsvātiriktavedyatvamasmābhiḥ sādhitaṃ,",
  "GSP33brsgor2u:2890": "kūṭasthacidātmano grāhakānapekṣatvānnānavastheti coktamato mahadvailakṣaṇyamāvayoreti pariharati-#",
  "GSP33brsgor2u:2891": "na\u000e# /",
  "GSP33brsgor2u:2892": "#",
  "GSP33brsgor2u:2893": "vijñānasyeti\u000e# //28//",
  "GSP33brsgor2u:2894": "END BsRp_2,2.5.28",
  "GSP33brsgor2u:2895": "____________________________________________________________________________________________",
  "GSP33brsgor2u:2896": "START BsRp_2,2.5.29ḥ",
  "GSP33brsgor2u:2897": "vaidharmyāc ca na svapnādivat | BBs_2,2.29 |",
  "GSP33brsgor2u:2898": "evaṃ vedyavijñānavadarthasyāpyupalabdherna bāhyārthābhāva ityuktam /",
  "GSP33brsgor2u:2899": "saṃprati jāgradvijñānaṃ svapnādivijñānavanna bāhyālambanamityanumānaṃ dūṣayati-#",
  "GSP33brsgor2u:2900": "vaidharmyācceti\u000e# /",
  "GSP33brsgor2u:2901": "kimatra nirviṣayatvaṃ sādhyamuta pāramārthikaviṣayaśūnyatvam, athavā vyāvahārikaviṣayaśūnyatvam /",
  "GSP33brsgor2u:2902": "nādyaḥ, svapnādivibhramāṇāmapi mithyārthālambanatvena dṛṣṭānte sādhyavaikalyāt /",
  "GSP33brsgor2u:2903": "na dvitīyaḥ, siddhasādhanāditi sūtrasthacakārārthaḥ /",
  "GSP33brsgor2u:2904": "tṛtīye tu vyavahāradaśāyāṃ bādhitārthagrāhitvamupādhirityāha-#",
  "GSP33brsgor2u:2905": "bādhyate hītyādinā\u000e# /",
  "GSP33brsgor2u:2906": "#",
  "GSP33brsgor2u:2907": "nidrāglānamiti\u000e# /",
  "GSP33brsgor2u:2908": "karaṇadoṣoktiḥ /",
  "GSP33brsgor2u:2909": "sādhanavyāpakatvanirāsāyāha-#",
  "GSP33brsgor2u:2910": "nacaivamiti\u000e# /",
  "GSP33brsgor2u:2911": "kiñca pramāṇajānubhava upalabdhiḥ pakṣo 'pramāṇajaṃ svapnajñānaṃ dṛṣṭānta iti vaidharmyāntaram /",
  "GSP33brsgor2u:2912": "paramatena svapnasya smṛtitvamaṅgīkṛtyāha-#",
  "GSP33brsgor2u:2913": "api ceti\u000e# /",
  "GSP33brsgor2u:2914": "smṛtipratyakṣopalabdhyorvaidharmyāntaramāha-#",
  "GSP33brsgor2u:2915": "arthaviprayoreti\u000e# /",
  "GSP33brsgor2u:2916": "asaṃbandhaścāvartamānaśca smṛterartho viṣaya iti nirālambanatvamapyasyāḥ kadācidbhavet,",
  "GSP33brsgor2u:2917": "na saṃprayuktavaryamānārtamātragrāhiṇyā upalabdheriti bhāvaḥ /",
  "GSP33brsgor2u:2918": "pūrvoktapramāṇāpramāṇajatvavaidharmyoktiphalamāha-#",
  "GSP33brsgor2u:2919": "tatraivaṃsatīti\u000e# /",
  "GSP33brsgor2u:2920": "vaidharmye satītyarthaḥ /",
  "GSP33brsgor2u:2921": "apramāṇajatvopādhernirālambanatvānumānaṃ na yuktamiti bhāvaḥ /",
  "GSP33brsgor2u:2922": "vaidharmyāsiddhiṃ nirasyati-#",
  "GSP33brsgor2u:2923": "naceti\u000e# /",
  "GSP33brsgor2u:2924": "bādhamapyāha-#",
  "GSP33brsgor2u:2925": "apiceti\u000e# /",
  "GSP33brsgor2u:2926": "vastuto ghaṭādyanubhavasya nirālambanatvaṃ dharmo di syāttadā kiṃ dṛṣṭāntāgraheṇa,",
  "GSP33brsgor2u:2927": "pratyakṣato 'pi vaktuṃ śakyatvāt /",
  "GSP33brsgor2u:2928": "nahi vahnerauṣṇyaṃ dṛṣṭāntena vaktavyam /",
  "GSP33brsgor2u:2929": "yadi na vastuto dharmo 'sti tadā kiṃ dṛṣṭāntena, bādhitasya dṛṣṭāntasahasreṇāpi duḥsādhyatvāt /",
  "GSP33brsgor2u:2930": "ataḥ svato nirālambanatvoktau sālambanatvānubhavabādhabhiyā tvayānumātumārabdhaṃ tathāpi bādho na muñcatītyarthaḥ /",
  "GSP33brsgor2u:2931": "uktopādhirapi na vismartavya ityāha-#",
  "GSP33brsgor2u:2932": "darśitaṃ tviti\u000e# //29//",
  "GSP33brsgor2u:2933": "END BsRp_2,2.5.29",
  "GSP33brsgor2u:2934": "____________________________________________________________________________________________",
  "GSP33brsgor2u:2935": "START BsRp_2,2.5.30ḥ",
  "GSP33brsgor2u:2936": "na bhāvo 'nupalabdheḥ | BBs_2,2.30 |",
  "GSP33brsgor2u:2937": "sūtravyāvartyaṃ smārayitvā dūṣayati-#",
  "GSP33brsgor2u:2938": "yadapyuktamityādinā\u000e# /",
  "GSP33brsgor2u:2939": "bhāva utpattiḥ sattā vā /",
  "GSP33brsgor2u:2940": "nanu bāhyārthānupalabdhāvapi pūrvapūrvavāsanābalāduttarottaravijñānavaicitryamastu bījāṅkuravadanāditvādityata āha-#",
  "GSP33brsgor2u:2941": "anāditve 'pīti\u000e# /",
  "GSP33brsgor2u:2942": "bījādaṅkuro dṛṣṭa ityadṛṣṭe 'pi tajjātīyayoḥ kāryakāraṇabhāvakalpanā yuktā,",
  "GSP33brsgor2u:2943": "iha tvarthānubhavanirapekṣavāsanotpatterādāveva kalpyatvādanāditvakalpanā nirmūleti nābhipretadhīvaicitryasiddhirityarthaḥ /",
  "GSP33brsgor2u:2944": "nanu nirapekṣavāsanānāṃ sattve dhīvaicitryamasattve tu neti svapne dṛṣṭamiti samūlānavasthetyata āha-#",
  "GSP33brsgor2u:2945": "yāviti\u000e# /",
  "GSP33brsgor2u:2946": "vāsanānāṃ bāhyārthānubhavakāryatve sati nairapekṣyāsiddhernānvayādidṛṣṭirityarthaḥ /",
  "GSP33brsgor2u:2947": "kāryatvagrāhakaṃ vyatirekamāha-#",
  "GSP33brsgor2u:2948": "vineti\u000e# /",
  "GSP33brsgor2u:2949": "arthānubhavakāryāṇāṃ vāsanānāṃ tadanapekṣatvāyogānna tvaduktānvayādidṛṣṭirityuktam /",
  "GSP33brsgor2u:2950_0": "abhinavārthopalabdhivaicitryasya vāsanāṃ vināpi bhāvena vyatirekavyabhicārācca na",
  "GSP33brsgor2u:2950_1": "kvāpi vāsanāmātrakṛtaṃ dhīvaicitryaṃ kintvarthānubhave sati vāsanāsati netyanvayavyatirekābhyāṃ",
  "GSP33brsgor2u:2950_2": "vāsanāmūlānubhavāvacchedakārthakṛtameveti bāhyārthasadbhāvasiddhirityāha-#",
  "GSP33brsgor2u:2951": "apiceti\u000e# /",
  "GSP33brsgor2u:2952": "yaḥ saṃskāraḥ sa sāśrayo loke dṛṣṭaḥ yathā vegādiriṣvādyāśrayaḥ,",
  "GSP33brsgor2u:2953": "ato vijñānasaṃskārāṇāṃ na bhāva āśrayānupalabdherityarthāntaramāha-#",
  "GSP33brsgor2u:2954": "apiceti\u000e# //30//",
  "GSP33brsgor2u:2955": "END BsRp_2,2.5.30",
  "GSP33brsgor2u:2956": "____________________________________________________________________________________________",
  "GSP33brsgor2u:2957": "START BsRp_2,2.5.31ḥ",
  "GSP33brsgor2u:2958": "kṣaṇikatvāc ca | BBs_2,2.31 |",
  "GSP33brsgor2u:2959": "astvālayavijñānamāśraya ityata āha-#",
  "GSP33brsgor2u:2960": "kṣaṇikatvācceti\u000e# /",
  "GSP33brsgor2u:2961": "sūtraṃ vyācaṣṭe-#",
  "GSP33brsgor2u:2962": "yadapīti\u000e# /",
  "GSP33brsgor2u:2963": "sahotpannayoḥ savyetaraviṣāṇavadāśrayāśrayibhāvāyogāt,",
  "GSP33brsgor2u:2964": "paurvāparye cādheyakṣaṇe 'sata ādhāratvāyogāt,",
  "GSP33brsgor2u:2965": "sattve kṣaṇikatvavyāghātānnādhāratvamālayavijñānasya kṣaṇikatvānnīlādivijñānavadityarthaḥ /",
  "GSP33brsgor2u:2966": "astu tarhyālayavijñānasaṃtānāśrayā vāsanetyata āha-#",
  "GSP33brsgor2u:2967": "nahīti\u000e# /",
  "GSP33brsgor2u:2968": "savikāraḥ kūṭastho vā sthāyyātmā yadi nāsti tadā saṃtānasyāvastutvāddeśādyapekṣayā yadvāsanānāmādhānaṃ nikṣepo ye ca smṛtipratyabhijñe yaśca tanmūlo vyavahāraḥ,",
  "GSP33brsgor2u:2969": "tatsarvaṃ na saṃbhavatītyarthaḥ /",
  "GSP33brsgor2u:2970": "yadi vyavahārārthamātmasthāyitvaṃ tadāpasiddhānta ityāha-#",
  "GSP33brsgor2u:2971": "sthireti\u000e# /",
  "GSP33brsgor2u:2972": "sūtramatideśārthatvenāpi vyācaṣṭe-#",
  "GSP33brsgor2u:2973": "apiceti\u000e# /",
  "GSP33brsgor2u:2974": "matadvayanirāsamupasaṃharati-#",
  "GSP33brsgor2u:2975": "evamiti\u000e# /",
  "GSP33brsgor2u:2976": "jñānajñeyātmakasya sarvasya sattvāsattvābhyāṃ vicārāsahatvācchūnyatāvaśiṣyata iti mādhyamikapakṣasyāpi mānamūlatvamāśaṅkaya sūtrakāraḥ kimiti na nirācakāretyata āha-#",
  "GSP33brsgor2u:2977": "śūnyeti\u000e# /",
  "GSP33brsgor2u:2978": "ādaraḥ pṛthaksūtrārambho na kriyate /",
  "GSP33brsgor2u:2979": "etānyeva tanmatanirāsārthatvenāpi yojyanta ityarthaḥ /",
  "GSP33brsgor2u:2980": "tathāhi-jñānārthayornābhāvaḥ, pramāṇata upalabdheḥ /",
  "GSP33brsgor2u:2981": "nanu jāgratsvapnau jñānārthaśūnyau,",
  "GSP33brsgor2u:2982": "avasthātvāt,",
  "GSP33brsgor2u:2983": "suṣuptivadityata āha-'vaidharmyācca na svapnādivat' /",
  "GSP33brsgor2u:2984": "svapna ādiryasyāḥ suṣuptestadannetarāvasthayoḥ śūnyatvam,",
  "GSP33brsgor2u:2985": "upalabdhyanupalabdhivaidharmyalakṣaṇābādhitajñānārthopalabdhibādhāt /",
  "GSP33brsgor2u:2986": "suṣuptāvapyātmajñānasattvena sādhyavaikalyācca nānumānamityarthaḥ /",
  "GSP33brsgor2u:2987": "kiñca niradhiṣṭhānaniṣedhāyogādadhiṣṭhānameva tattvaṃ vācyaṃ, tasya tvante na bhāvaḥ /",
  "GSP33brsgor2u:2988": "mānato 'nupalabdherityāha-'na bhāvo 'nupalabdheḥ' /",
  "GSP33brsgor2u:2989": "tadarthamāha-#",
  "GSP33brsgor2u:2990": "na hyayamiti\u000e# /",
  "GSP33brsgor2u:2991": "yadbhāti tannāsadityutsargataḥ prapañcasya na śūnyatvam /",
  "GSP33brsgor2u:2992": "bādhābhāvādityarthaḥ /",
  "GSP33brsgor2u:2993": "naca sattvāsattvābhyāṃ vicārāsahatvācchūnyatvam /",
  "GSP33brsgor2u:2994": "mithyātvasaṃbhavāditi bhāvaḥ /",
  "GSP33brsgor2u:2995": "'kṣaṇikatvācca'iti sūtraṃ 'kṣaṇikatvopadeśācca'iti paṭhanīyam /",
  "GSP33brsgor2u:2996": "śūnyatvaviruddhakṣaṇikatvopadeśādasaṃgatapralāpī sugata ityarthaḥ //31//",
  "GSP33brsgor2u:2997": "END BsRp_2,2.5.31",
  "GSP33brsgor2u:2998": "____________________________________________________________________________________________",
  "GSP33brsgor2u:2999": "START BsRp_2,2.5.32ḥ",
  "GSP33brsgor2u:3000": "sarvathānupapatteś ca | BBs_2,2.32 |",
  "GSP33brsgor2u:3001": "sugatamatāsāṃgatyamupasaṃharati-#",
  "GSP33brsgor2u:3002": "sarvatheti\u000e# /",
  "GSP33brsgor2u:3003": "sarvajñasya kathaṃ viruddhapralāpaḥ, tatrāha-#",
  "GSP33brsgor2u:3004": "pradveṣo veti\u000e# /",
  "GSP33brsgor2u:3005": "vedabāhyā atra prajā grāhyāḥ /",
  "GSP33brsgor2u:3006": "ato bhrāntyekamūlasugatasiddhāntena vedāntasiddhāntasya na virodha iti siddham //32//",
  "GSP33brsgor2u:3007": "END BsRp_2,2.5.32",
  "GSP33brsgor2u:3008": "____________________________________________________________________________________________",
  "GSP33brsgor2u:3009": "START BsRp_2,2.6.33ḥ",
  "GSP33brsgor2u:3010": "naikasminn asaṃbhavāt | BBs_2,2.33 |",
  "GSP33brsgor2u:3011": "#",
  "GSP33brsgor2u:3012": "naikasminnasaṃbhavāt\u000e# /",
  "GSP33brsgor2u:3013": "muktakacchamate niraste muktāmbarāṇāṃ mataṃ buddhisthaṃ bhavati tannirasyata iti prasaṅgasaṅgatimāha-#",
  "GSP33brsgor2u:3014": "nirasta iti\u000e# /",
  "GSP33brsgor2u:3015_0": "ekarūpaṃ brahmeti vaidikasiddhāntasyānaikāntavādena virodho 'sti na veti tadvādasya",
  "GSP33brsgor2u:3015_1": "mānabhrāntimūlatvābhyāṃ saṃdehe mānamūlatvādvirodha iti pūrvapakṣaphalamabhisaṃdhāyatanmatamupanyasyati-#",
  "GSP33brsgor2u:3016": "sapta ceti\u000e# /",
  "GSP33brsgor2u:3017": "jīvājīvau bhoktṛbhogyau,",
  "GSP33brsgor2u:3018": "viṣayābhimukhyenendriyāṇāṃ pravṛttirāśravaḥ,",
  "GSP33brsgor2u:3019": "tāṃ saṃvṛṇoti iti saṃvaro yamaniyamādiḥ,",
  "GSP33brsgor2u:3020": "nirjarayati nāśayati kalmaṣamiti nirjarastaptaśilārohaṇādiḥ,",
  "GSP33brsgor2u:3021": "bandhaḥ karma,",
  "GSP33brsgor2u:3022": "mokṣaḥ karmapāśanāśe satyalokākāśapraviṣṭasya satatordhvagamanam /",
  "GSP33brsgor2u:3023": "nanvāstravādīnāṃ bhogyāntarbhāvātkathaṃ saptatvamityata āha-#",
  "GSP33brsgor2u:3024": "saṃkṣepatastviti\u000e# /",
  "GSP33brsgor2u:3025": "saṃkṣepavistarābhyāmuktārtheṣu madhyamarītyā vistarāntaramāha-#",
  "GSP33brsgor2u:3026": "tayoriti\u000e# /",
  "GSP33brsgor2u:3027": "astikāyaśabdaḥ sāṃketikaḥ padārthavācī /",
  "GSP33brsgor2u:3028": "jīvaścāsāvastikāyaścetyevaṃ vigrahaḥ /",
  "GSP33brsgor2u:3029": "pūryante glantīti pudgalāḥ paramāṇusaṃghāḥ kāyāḥ,",
  "GSP33brsgor2u:3030": "samyakpravṛttyanumeyo dharmaḥ,",
  "GSP33brsgor2u:3031": "ūrdhvagamanaśīlasya jīvasya dehe sthitiheturadharmaḥ,",
  "GSP33brsgor2u:3032": "āvaraṇābhāva ākāśa ityarthaḥ /",
  "GSP33brsgor2u:3033": "pañcapadārthānāmavāntarabhedamāha-#",
  "GSP33brsgor2u:3034": "sarveṣāmiti\u000e# /",
  "GSP33brsgor2u:3035": "ayamarthaḥ-jīvāstikāyastrividhaḥ-kaścijjīvo nityasiddhor'hanmukhyaḥ,",
  "GSP33brsgor2u:3036": "kecitsāṃpratikamuktāḥ, kecidbaddhā iti /",
  "GSP33brsgor2u:3037": "pudgalāstikāyaḥ ṣoḍhā-pṛthivyādīni catvāri bhūtāni, sthāvaraṃ jaṅgamaṃ ceti /",
  "GSP33brsgor2u:3038": "pravṛttisthitiliṅgau dharmādharmāvuktau /",
  "GSP33brsgor2u:3039": "ākāśāstikāyo dvividhaḥ-lokākāśaḥ sāṃsārikaḥ, alokākāśo muktāśraya iti /",
  "GSP33brsgor2u:3040": "bandhākhyaṃ karmāṣṭavidham-catvāri ghātikarmāṇi catvāryaghātīni /",
  "GSP33brsgor2u:3041": "tatra jñānāvaraṇīyaṃ darśanāvaraṇīyaṃ mohanīyamantarāyaṃ ceti ghātikarmāṇi /",
  "GSP33brsgor2u:3042": "tattvajñānānna muktiriti jñānamādyaṃ karma,",
  "GSP33brsgor2u:3043": "ārhatatantraśravaṇānna muktiriti jñānam dvitīyaṃ,",
  "GSP33brsgor2u:3044": "bahuṣu tīrthakarapradarśiteṣu mokṣamārgeṣu viśeṣānavadhāraṇaṃ mohanīyaṃ,",
  "GSP33brsgor2u:3045": "mokṣamārgapravṛttivighnakaraṇamantarāyam,",
  "GSP33brsgor2u:3046": "imāni catvāri śreyohantṛtvāghātikarmāṇi /",
  "GSP33brsgor2u:3047": "athāghātīni catvāri karmāṇi vedanīyaṃ nāmikaṃ gotrikamāyuṣkamiti /",
  "GSP33brsgor2u:3048": "mama veditavyaṃ tattvamastītyabhimāno vedanīyam,",
  "GSP33brsgor2u:3049": "etannāmāhamasmītyabhimāno nāmikam,",
  "GSP33brsgor2u:3050": "ahamatra bhavato deśikasyārhataḥ śiṣyavaṃśe praviṣṭo 'smītyabhimāno gotrikam,",
  "GSP33brsgor2u:3051": "śarīrasthityarthaṃ karma āyuṣkam /",
  "GSP33brsgor2u:3052": "athavā śukraśoṇitamiśritamāyuṣkaṃ,",
  "GSP33brsgor2u:3053": "tasya tattvajñānānukūladehapariṇāmaśaktirgotrikaṃ,",
  "GSP33brsgor2u:3054": "śaktasya tasya dravībhāvātmakakalalāvasthāyā budbudāvasthāyāścārambhakaḥ kriyāviśeṣo nāmikaṃ,",
  "GSP33brsgor2u:3055": "sakriyasya bījasya jāṭharāgnivāyubhyāmīṣadghanībhāvo vedanīyaṃ,",
  "GSP33brsgor2u:3056": "tattvavedanānukūlatvāt /",
  "GSP33brsgor2u:3057": "tānyetāni tattvāvedakaśuklapudgalārthatvāghātīni /",
  "GSP33brsgor2u:3058": "tadetatkarmāṣṭakaṃ janmārthatvādbandha āsravādidvāreti /",
  "GSP33brsgor2u:3059": "iyaṃ prakriyā mānyaśūnyeti dyotayati-#",
  "GSP33brsgor2u:3060": "svasamayaparikalpitāniti /\u000e#",
  "GSP33brsgor2u:3061": "svīyatantrasaṃketamātrakalpitānityarthaḥ padārthānāmuktānāmanaikāntatvaṃ vadantītyāha-#",
  "GSP33brsgor2u:3062": "sarvatreti\u000e# /",
  "GSP33brsgor2u:3063": "astitvanāstitvādiviruddhadharmadvayamādāya vastumātre nyāyaṃ yojayanti /",
  "GSP33brsgor2u:3064": "saptānāmastitvādīnāṃ bhaṅgānāṃ samāhāraḥ saptabhaṅgī, tasyā nayo nyāyaḥ /",
  "GSP33brsgor2u:3065": "ghaṭāderhi sarvātmanā sadaikarūpatve prāpyātmanāpyastyeva sa iti tatprāptaye yatno na syāt /",
  "GSP33brsgor2u:3066": "ato ghaṭatvādirūpeṇa kathañcidasti,",
  "GSP33brsgor2u:3067": "prāpyatvādirūpeṇa kathañcinnāstītyevamanekarūpatvaṃ vastumātrasyāstheyamiti bhāvaḥ /",
  "GSP33brsgor2u:3068": "ke te saptabhaṅgāḥ, tānāha-#",
  "GSP33brsgor2u:3069": "syādastīti\u000e# /",
  "GSP33brsgor2u:3070": "syādityavyayaṃ tiṅantapratirūpakaṃ kathañcidarthakam /",
  "GSP33brsgor2u:3071": "syādasti /",
  "GSP33brsgor2u:3072": "kathañcidastītyarthaḥ /",
  "GSP33brsgor2u:3073": "evamagne 'pi /",
  "GSP33brsgor2u:3074": "tatra vastuno 'stitvavāñchāyāṃ syādastītyādyo bhaṅgaḥ pravartate /",
  "GSP33brsgor2u:3075": "nāstitvavāñchāyāṃ syānnāstīti dvitīyo bhaṅgaḥ /",
  "GSP33brsgor2u:3076": "krameṇobhayavāñchāyāṃ syādasti ca nāsti ceti tṛtīyo bhaṅgaḥ /",
  "GSP33brsgor2u:3077": "yugapadubhayavāñchāyāmasti nāstīti śabdadvayasya sakṛdvakttumaśakyatvāt syādavaktavya iti caturtho bhaṅgaḥ /",
  "GSP33brsgor2u:3078": "ādyacaturthabhaṅgayorvāñchāyāṃ syādasti cāvaktavyaśceti pañcamo bhaṅgaḥ /",
  "GSP33brsgor2u:3079": "dvitīyacaturthecchāyāṃ syānnāsti cāvaktavyaśceti ṣaṣṭho bhaṅgaḥ /",
  "GSP33brsgor2u:3080": "tṛtīyacaturthecchāyāṃ syādasti cāvaktavyaśceti saptamo bhaṅga iti vibhāgaḥ /",
  "GSP33brsgor2u:3081": "evamekatvamanekatvaṃ ceti dvayamādāya syādekaḥ syādeko 'nekaśca syādavaktavyaḥ syādeko vaktavyaḥ syādaneko 'vaktavyaḥ syādeko 'nekaścāvaktavyaśceti,",
  "GSP33brsgor2u:3082": "tathā syānnityaḥ syādanitya ityādyūhyam /",
  "GSP33brsgor2u:3083": "evamanekarūpatve vastuni prāptityāgādivyavahāraḥ saṃbhavati,",
  "GSP33brsgor2u:3084": "ekarūpatve sarvaṃ sarvatra sarvadāstyeveti vyavahāravilopāpattiḥ syāt,",
  "GSP33brsgor2u:3085": "tasmādanaikāntaṃ sarvamityekarūpabrahmavādabādha iti prāpte siddhāntayati-#",
  "GSP33brsgor2u:3086": "atreti\u000e# /",
  "GSP33brsgor2u:3087": "yadasti tat sarvatra sarvadāstyeva yathā brahmātmā /",
  "GSP33brsgor2u:3088": "na caivaṃ tatprāptaye yatno na syāditi vācyam, aprāptibhrāntyā yatnasaṃbhavāt /",
  "GSP33brsgor2u:3089": "yannāsti tannāstyeva, yathā śaśaviṣāṇādi /",
  "GSP33brsgor2u:3090": "prapañcastūbhayavilakṣaṇa evetyekāntavāda eva yukto nānaikāntavādaḥ /",
  "GSP33brsgor2u:3091": "tathāhi-kiṃ yenākāreṇa vastunaḥ sattvaṃ tenaivākāreṇāsattvamutākārāntareṇa /",
  "GSP33brsgor2u:3092": "dvitīye vastuna ākārāntaramevāsaditi vastunaḥ sadaikarūpatvameva /",
  "GSP33brsgor2u:3093": "nahi dūrasthagrāmasya prāpterasattve grāmo 'pyasan bhavati, prāpyāsattve prāptiyatnānupapatteḥ /",
  "GSP33brsgor2u:3094": "ato yathāvyavahāraṃ prapañcasyaikarūpatvamāstheyam /",
  "GSP33brsgor2u:3095": "nādya ityāha-#",
  "GSP33brsgor2u:3096": "nāyamiti\u000e# /",
  "GSP33brsgor2u:3097": "nanu vimatamanaikātmakaṃ, vastutvāt, nārasiṃhavaditi cet /",
  "GSP33brsgor2u:3098": "na /",
  "GSP33brsgor2u:3099": "ghaṭa idānīmastyevetyanubhavabādhāt /",
  "GSP33brsgor2u:3100": "kiñca jīvādipadārthānāṃ saptatvaṃ jīvatvādirūpaṃ cāstyeva nāstyeveti ca niyatamutāniyatam /",
  "GSP33brsgor2u:3101": "ādye vyabhicāra ityāha-#",
  "GSP33brsgor2u:3102": "ya iti\u000e# /",
  "GSP33brsgor2u:3103": "dvitīye padārthaniścayo na syādityāha-#",
  "GSP33brsgor2u:3104": "itaratheti\u000e# /",
  "GSP33brsgor2u:3105": "anaikāntaṃ sarvamityeva niścaya iti śaṅkate-#",
  "GSP33brsgor2u:3106": "nanviti\u000e# /",
  "GSP33brsgor2u:3107": "tasya niścayarūpatvaṃ niyatamaniyataṃ vā /",
  "GSP33brsgor2u:3108": "ādye vastutvasya tasminnevaikarūpe niścaye vyabhicāraḥ /",
  "GSP33brsgor2u:3109": "dvitīye tasya saṃśayatvaṃ syādityāha-#",
  "GSP33brsgor2u:3110": "neti brūma iti\u000e# /",
  "GSP33brsgor2u:3111": "pramāyāmuktanyāyaṃ pramātrādāvatidiśati-#",
  "GSP33brsgor2u:3112": "evamiti\u000e# /",
  "GSP33brsgor2u:3113": "nirdhāraṇaṃ phalaṃ yasya pramāṇādestasyetyarthaḥ /",
  "GSP33brsgor2u:3114": "ityevaṃ sarvatrānirdhāraṇe satyupadeśo niṣkampapravṛttiśca na syādityāha-#",
  "GSP33brsgor2u:3115": "evaṃsatīti\u000e# /",
  "GSP33brsgor2u:3116": "anaikāntavāde astikāyapañcatvamapi na syādityāha-#",
  "GSP33brsgor2u:3117": "tathā pañcānāmiti\u000e# /",
  "GSP33brsgor2u:3118": "yaduktamavaktavyatvaṃ tat kiṃ kenāpi śabdenāvācyatvamuta sakṛdanekaśabdāvācyatvam /",
  "GSP33brsgor2u:3119": "nādyaḥ, vyāghātādityāha-#",
  "GSP33brsgor2u:3120": "na caiṣāmiti\u000e# /",
  "GSP33brsgor2u:3121": "ucyante ca /",
  "GSP33brsgor2u:3122": "avaktavyādipadairiti śeṣaḥ /",
  "GSP33brsgor2u:3123": "na dvitīyaḥ, sakṛdekavaktṛmukhajānekaśabdānāmaprasiddherniṣedhāyogāt, śeṣasyāpi mukhabhedāt /",
  "GSP33brsgor2u:3124": "na cārthasya yugapadviruddhadharmavāñchāyāṃ vakturmūkatvamātramavaktavyapadena vivakṣitamiti vācyaṃ,",
  "GSP33brsgor2u:3125": "tādṛśavāñchāyā evānutpattiriti /",
  "GSP33brsgor2u:3126": "kiñca viruddhānekapralāpitvādarhannanāpta ityāha-#",
  "GSP33brsgor2u:3127": "ucyamānāścetyādinā\u000e# /",
  "GSP33brsgor2u:3128": "iti ca pralapannityanvayaḥ /",
  "GSP33brsgor2u:3129": "arhanniti śeṣaḥ /",
  "GSP33brsgor2u:3130": "anāptapakṣasyaivāntargataḥ syānnāptapakṣasyetyarthaḥ /",
  "GSP33brsgor2u:3131": "itaścāsaṃgato 'naikāntavāda ityāha-#",
  "GSP33brsgor2u:3132": "svargeti /\u000e#",
  "GSP33brsgor2u:3133": "kiñcānādisiddhor'hanmuniḥ,",
  "GSP33brsgor2u:3134": "anye tu hetvanuṣṭhānānmucyante,",
  "GSP33brsgor2u:3135": "ananuṣṭhānādbadhyanta ityārhatatantrāvadhṛtasvabhāvānāṃ trividhajīvānāṃ traividhyaniyamo 'pi na syādityāha-#",
  "GSP33brsgor2u:3136": "anādīti\u000e# /",
  "GSP33brsgor2u:3137": "prapañcitaṃ sūtrārthaṃ nigamayati-#",
  "GSP33brsgor2u:3138": "evamiti\u000e# /",
  "GSP33brsgor2u:3139": "#",
  "GSP33brsgor2u:3140": "eteneti\u000e# /",
  "GSP33brsgor2u:3141": "sattvāsattvayorekatra nirāsenetyarthaḥ /",
  "GSP33brsgor2u:3142": "paramāṇusaṃghātāḥ pṛthivyādaya iti /",
  "GSP33brsgor2u:3143": "digambarasiddhāntaḥ kimiti sūtrakṛtopekṣitaḥ, tatrāha-#",
  "GSP33brsgor2u:3144": "yattviti\u000e# //33//",
  "GSP33brsgor2u:3145": "END BsRp_2,2.6.35",
  "GSP33brsgor2u:3146": "____________________________________________________________________________________________",
  "GSP33brsgor2u:3147": "START BsRp_2,2.6.34ḥ",
  "GSP33brsgor2u:3148": "evaṃ cātmākārtsnyam | BBs_2,2.34 |",
  "GSP33brsgor2u:3149": "jīvasya dehaparimāṇatāṃ dūṣayati-#",
  "GSP33brsgor2u:3150": "evaṃ ceti\u000e# /",
  "GSP33brsgor2u:3151": "akārtsnyaṃ madhyamaparimāṇatvam /",
  "GSP33brsgor2u:3152": "tenānityatvaṃ syādityarthaḥ /",
  "GSP33brsgor2u:3153": "arthāntaramāha-#",
  "GSP33brsgor2u:3154": "śarīrāṇāṃ ceti\u000e# /",
  "GSP33brsgor2u:3155": "vipākaḥ karmaṇāmabhivyaktiḥ /",
  "GSP33brsgor2u:3156": "jīvasya kṛtsnagajaśarīravyāpitvamakārtsnyam /",
  "GSP33brsgor2u:3157": "śarīraikadeśo nirjīvaḥ syādityarthaḥ /",
  "GSP33brsgor2u:3158": "puttikādehe kṛtsno jīvo na praviśet /",
  "GSP33brsgor2u:3159": "dehādbahirapi jīvaḥ syādityarthaḥ /",
  "GSP33brsgor2u:3160": "kiñca bāladehamātra ātmā tataḥ sthūle yuvadehe kvacit syāditi kṛtsnadehaḥ sajīvo na syādityāha-#",
  "GSP33brsgor2u:3161": "samāna iti\u000e# /",
  "GSP33brsgor2u:3162": "yathā dīpāvayavānāṃ ghaṭe saṃkoco gehe vikāsastathā jīvāvayavānāmiti dehamānatvaniyamaṃ śaṅkate-#",
  "GSP33brsgor2u:3163": "syāditi\u000e# /",
  "GSP33brsgor2u:3164": "dīpāṃśavajjīvāṃśā bhinnadeśā ekadeśā veti vikalpyādye 'lpadehādbahirapi jīvaḥ syāditi dūṣayati-#",
  "GSP33brsgor2u:3165": "teṣāmityādinā\u000e# /",
  "GSP33brsgor2u:3166": "dīpasya tu na ghaṭādbahiḥ sattvamadhikāvayavānāṃ vināśāt /",
  "GSP33brsgor2u:3167": "dvitīyaṃ dūṣayati-#",
  "GSP33brsgor2u:3168": "apratighāta iti\u000e# /",
  "GSP33brsgor2u:3169": "avayavānāṃ nityatvaṃ cāsiddhamalpatvāddīpāṃśavadityāha-#",
  "GSP33brsgor2u:3170": "apiceti\u000e# //34//",
  "GSP33brsgor2u:3171": "END BsRp_2,2.6.34",
  "GSP33brsgor2u:3172": "____________________________________________________________________________________________",
  "GSP33brsgor2u:3173": "START BsRp_2,2.6.35ḥ",
  "GSP33brsgor2u:3174": "na ca paryāyād apy avirodho vikārādibhyaḥ | BBs_2,2.35 |",
  "GSP33brsgor2u:3175": "evaṃ jīvāvayavā nityā itimate dehamānatvaṃ nirastam /",
  "GSP33brsgor2u:3176": "saṃprati jīvasya kecideva kūṭasthā avayavā anye tvāgamāpāyina iti śaṅkate-#",
  "GSP33brsgor2u:3177": "atheti\u000e# /",
  "GSP33brsgor2u:3178": "bṛhattanukāyāptau jīvasyāvayavāgamāpāyābhyāṃ dehamānatvamityarthaḥ /",
  "GSP33brsgor2u:3179": "sūtreṇa pariharati-#",
  "GSP33brsgor2u:3180": "naceti\u000e# /",
  "GSP33brsgor2u:3181": "āgamāpāyau paryāyaḥ /",
  "GSP33brsgor2u:3182": "kimāgamāpāyināmavayavānāmātmatvamasti na vā /",
  "GSP33brsgor2u:3183": "ādye āha-#",
  "GSP33brsgor2u:3184": "vikārādidoṣeti\u000e# /",
  "GSP33brsgor2u:3185": "ko 'sau bandhamokṣābhyupagama ityata āha-#",
  "GSP33brsgor2u:3186": "karmāṣṭaketi\u000e# /",
  "GSP33brsgor2u:3187": "vyākhyātametat /",
  "GSP33brsgor2u:3188": "ādye kalpe doṣāntaraṃ vadan kalpāntaramādāya dūṣayati-#",
  "GSP33brsgor2u:3189": "kiñceti\u000e# /",
  "GSP33brsgor2u:3190": "avaśiṣṭakūṭasthāvayavasya durjñānatvādātmajñānābhāvānna muktirityarthaḥ /",
  "GSP33brsgor2u:3191": "yathā dīpāvayavanāmākārastejastathātmāvayavanāmākārakāraṇābhāvānnāgamāpāyau yuktāvityāha-#",
  "GSP33brsgor2u:3192": "kiñceti\u000e# /",
  "GSP33brsgor2u:3193": "sarvajīvasādhāraṇaḥ pratijīvamasādhāraṇo vetyarthaḥ /",
  "GSP33brsgor2u:3194": "kiñcātmana āgamāpāyiśīlāvayavatve sati kiyanta āyāntyavayavāḥ kiyanto 'payantītyajñānādātmaniścayābhāvādanirmokṣaḥ syādityāha-#",
  "GSP33brsgor2u:3195": "kiñceti\u000e# /",
  "GSP33brsgor2u:3196": "api cāvayavārabdhāvayavitve jīvasyānityatvam,",
  "GSP33brsgor2u:3197": "avayavasamūhatve cāsattvaṃ,",
  "GSP33brsgor2u:3198": "ātmatvasya yāvadavayavavṛttitve yatkiñcidavayavāpāye 'pi sadyaḥ śarīrasyācetanatvaṃ,",
  "GSP33brsgor2u:3199": "gotvavatpratyekaṃ samāptāvekasmiñcharīra ātmanānātvaṃ syādato na dehaparimāṇatvasāvayavatve ātmana ityupasaṃharati-#",
  "GSP33brsgor2u:3200": "ata iti\u000e# /",
  "GSP33brsgor2u:3201": "sūtrasyārthāntaramāha-#",
  "GSP33brsgor2u:3202": "athaveti\u000e# /",
  "GSP33brsgor2u:3203": "sthūlasūkṣmaśarīraprāptāvakārtsnyoktidvāreṇātmānityatāyāmuktāyāṃ sugatavatsaṃtānarūpeṇātmanityatāmāśaṅkyānenottaramucyata ityanvayaḥ /",
  "GSP33brsgor2u:3204": "paryāyeṇetyasya vyākhyā#",
  "GSP33brsgor2u:3205": "srota iti\u000e# /",
  "GSP33brsgor2u:3206": "dehabhedena parimāṇasyātmanaścānavasthāne 'pi nāśe 'pi /",
  "GSP33brsgor2u:3207": "srotaḥ pravāhaḥ /",
  "GSP33brsgor2u:3208": "tadātmakasyātmavyaktisaṃtānasya nityatayātmanityatā syādityatra dṛṣṭāntamāha-#",
  "GSP33brsgor2u:3209": "yatheti\u000e# /",
  "GSP33brsgor2u:3210": "sig vastraṃ vigataṃ yebhyaste visico digambarāsteṣāmityarthaḥ /",
  "GSP33brsgor2u:3211": "paryāyāt saṃtānādapyātmanityatvasyāvirodha iti na ca /",
  "GSP33brsgor2u:3212": "kutaḥ /",
  "GSP33brsgor2u:3213": "vikārādibhyaḥ /",
  "GSP33brsgor2u:3214": "saṃtānasyāvastunaḥ ātmatve śūnyavādaḥ,",
  "GSP33brsgor2u:3215": "saṃtānasya vastutve saṃtānyatireke ca kūṭasthātmavādaḥ,",
  "GSP33brsgor2u:3216": "anatireke janmādivikāro vināśo muktyabhāva ityuktadoṣaprasaṅgāt saṃtānātmapakṣo 'nupapanna iti sūtrārthaḥ //35//",
  "GSP33brsgor2u:3217": "END BsRp_2,2.6.35",
  "GSP33brsgor2u:3218": "____________________________________________________________________________________________",
  "GSP33brsgor2u:3219": "START BsRp_2,2.6.36ḥ",
  "GSP33brsgor2u:3220": "antyāvasthiteś cobhayanityatvād aviśeṣaḥ | BBs_2,2.36 |",
  "GSP33brsgor2u:3221": "yaṃ sthūlaṃ vā sūkṣmaṃ vā dehaṃ gṛhṇāti taddehaparimāṇa eva jīva iti niyamaṃ dūṣayati-#",
  "GSP33brsgor2u:3222": "antyeti\u000e# /",
  "GSP33brsgor2u:3223_0": "antyaśarīraparimāṇasyāvasthiternityatvadarśanādubhayorādyamadhyamaparimāṇayornityatvaprasaṅgādaviśeṣastrayāṇāṃ",
  "GSP33brsgor2u:3223_1": "nityaparimāṇānāṃ sāmyaṃ syādviruddhaparimāṇānāmekatrāyogāditi sūtrayojanā /",
  "GSP33brsgor2u:3224": "ādyamadhyamaparimāṇe nitye, ātmaparimāṇatvāt, antyaparimāṇavat /",
  "GSP33brsgor2u:3225": "na cāprayojakatā, parimāṇanāśe satyātmano 'pi nāśādantyaparimāṇanityatvāyogāditi bhāvaḥ /",
  "GSP33brsgor2u:3226": "parimāṇatrayasāmyāpādānaphalamāha-#",
  "GSP33brsgor2u:3227": "eketi\u000e# /",
  "GSP33brsgor2u:3228": "antyaśarīrasāmānyeva pūrvaśarīrāṇi syuḥ,",
  "GSP33brsgor2u:3229": "viṣamaśarāraprāptāvātmanaḥstatparimāṇatve parimāṇatrayasāmyānumānavirodhādityarthaḥ /",
  "GSP33brsgor2u:3230": "pūrvaṃ kālatraye parimāṇatrayamaṅgīkṛtyāntyadṛṣṭāntena nityatvamanumāya sāmyamāpāditam /",
  "GSP33brsgor2u:3231": "saṃpratyantyasya muktaparimāṇasyāṇutvasthūlatvayoranyataratvenāvasthitestadevāntyamādyamadhyamakālayorapi nityatvātsyāt prāgasato nityatvāyogāt,",
  "GSP33brsgor2u:3232": "tathā cāviśeṣaḥ kālatraye 'pi jīvaparimāṇābheda ityāha-#",
  "GSP33brsgor2u:3233": "athaveti\u000e# /",
  "GSP33brsgor2u:3234": "tasmādbhrāntyekaśaraṇakṣapaṇakasiddhāntenāvirodhaḥ samanvayasyeti siddham //36//",
  "GSP33brsgor2u:3235": "END BsRp_2,2.6.36",
  "GSP33brsgor2u:3236": "____________________________________________________________________________________________",
  "GSP33brsgor2u:3237": "START BsRp_2,2.7.37ḥ",
  "GSP33brsgor2u:3238": "patyur asāmañjasyāt | BBs_2,2.37 |",
  "GSP33brsgor2u:3239": "#",
  "GSP33brsgor2u:3240": "patyurasāmañjasyāt\u000e# /",
  "GSP33brsgor2u:3241": "luñcitakeśamatanirasanānantaraṃ jaṭādhāriśaivamataṃ buddhisthaṃ nirākriyata iti prasaṅgasaṃgatimāha-#",
  "GSP33brsgor2u:3242": "idānīmiti /\u000e#",
  "GSP33brsgor2u:3243": "sāmānyata īśvaranirāsa evātra kiṃ na syāditi śaṅkate-#",
  "GSP33brsgor2u:3244": "taditi /\u000e#",
  "GSP33brsgor2u:3245": "svoktivirodhānmaivamityāha-#",
  "GSP33brsgor2u:3246": "prakṛtiścetyādinā\u000e# /",
  "GSP33brsgor2u:3247": "pratiṣṭhāpitatvāt kevalanimitteśvarapratiṣedho 'vagamyata ityanvayaḥ /",
  "GSP33brsgor2u:3248": "vyāhatoviruddho 'bhivyāhāra uktiryasya sa tathā /",
  "GSP33brsgor2u:3249_0": "advitīyabrahmaprakṛtikaṃ jagaditi vadato vedāntasamanvayasya kartaiveśvaro naprakṛtiriti",
  "GSP33brsgor2u:3249_1": "śaivādimatena virodho 'sti na veti saṃdehe tanmatasya mānamūlatvādvirodhe sati vedāntoktadvayabrahmāsiddhiriti",
  "GSP33brsgor2u:3249_2": "phalamabhipretya satvāsatvayorekatrāsaṃbhavavat kartṛtvopādānatvayorapyekatrāsaṃbhavāt",
  "GSP33brsgor2u:3249_3": "kartaiveśvara iti pūrvapakṣaṃ kurvannavāntaramatabhedamāha-#",
  "GSP33brsgor2u:3250": "sā ceti\u000e# /",
  "GSP33brsgor2u:3251": "seśvaraḥ sāṃkhyāḥ sāṃkhyaśabdārthaḥ /",
  "GSP33brsgor2u:3252": "catvāro mādeśvarāḥ-śaivāḥ pāśupatāḥ kāruṇikasiddhāntinaḥ kāpālikāśceti /",
  "GSP33brsgor2u:3253": "sarvo 'pyamī maheśvaraproktāgamānugāmitvānmāheśvarā ucyante /",
  "GSP33brsgor2u:3254": "kāryaṃ mahadādikaṃ,",
  "GSP33brsgor2u:3255": "kāraṇaṃ pradhānamīśvaraśca,",
  "GSP33brsgor2u:3256": "yogaḥ samādhiḥ,",
  "GSP33brsgor2u:3257": "vidhistriṣavaṇasnānādiḥ ,",
  "GSP33brsgor2u:3258": "duḥkhānto mokṣa iti pañca padārthāḥ /",
  "GSP33brsgor2u:3259": "paśavo jīvāsteṣāṃ pāśo bandhastannāśāyetyarthaḥ /",
  "GSP33brsgor2u:3260": "pāśupatāgamapramāṇyāt paśupatirnimittameveti matamuktvānumānikeśvaramatamāha-#",
  "GSP33brsgor2u:3261": "tatheti\u000e# /",
  "GSP33brsgor2u:3262": "vimataṃ sakartṛkaṃ, kāryatvāt, ghaṭavaditi vaiśeṣikāḥ kartāramīśvaraṃ sādhayanti /",
  "GSP33brsgor2u:3263": "karmaphalaṃ saparikarābhijñadātṛkaṃ, kālāntarabhāviphalatvāt, sevāphalavaditi gautamā digambarāśca /",
  "GSP33brsgor2u:3264": "jñānaiśvaryotkarṣaḥ kvacidviśrāntaḥ,",
  "GSP33brsgor2u:3265": "sātiśayatvāt,",
  "GSP33brsgor2u:3266": "parimāṇavaditi sāṃkhyasaugatapātañjalā iti matvoktam-#",
  "GSP33brsgor2u:3267": "kecitkathañciditi\u000e# /",
  "GSP33brsgor2u:3268": "siddhāntayati-#",
  "GSP33brsgor2u:3269": "ata iti\u000e# /",
  "GSP33brsgor2u:3270": "āgamādinā nirdeṣeśvarasiddheḥ kathaṃ doṣavatvamityāha-#",
  "GSP33brsgor2u:3271": "kimiti\u000e# /",
  "GSP33brsgor2u:3272": "na tāvat svasvāgamādīśvaranirṇayaḥ, āgamānāṃ nirmūlatvenāprāmāṇyāt /",
  "GSP33brsgor2u:3273": "naca sarvajñānaṃ mūlaṃ, tatra mānābhāvāt /",
  "GSP33brsgor2u:3274": "na cāgama eva mānam, āgamamānatvaniścaye mūlaniścayastanniścaye tanniścaya ityanyonyāśrayāt /",
  "GSP33brsgor2u:3275": "naca puruṣavacasāṃ svatomānatvaṃ yuktaṃ, mitho virodhena tattvāvyavasthānācca /",
  "GSP33brsgor2u:3276": "nāpyanumānādīśvaraḥ sarvajñaḥ kartaiveti nirṇayaḥ saṃbhavati,",
  "GSP33brsgor2u:3277": "anumānasya dṛṣṭānusāritvena dṛṣṭaviparītārthāsādhakatvāt /",
  "GSP33brsgor2u:3278": "tathāca loke yādṛśāḥ kartāro dṛṣṭāntādṛśā eva jagatkartāro rāgadveṣādimantaḥ sidhyeyuḥ /",
  "GSP33brsgor2u:3279": "yadi loke vicitraprāsādādikarturekatvādyadarśane 'pi jagatkartari lāghavādekatvaṃ nityajñānaṃ nirdeṣatvaṃ ca kalpyeta,",
  "GSP33brsgor2u:3280": "tarhi dravyopādānatvamapi kalpyatāṃ,",
  "GSP33brsgor2u:3281": "karturevopādānatvena lāghavāt,",
  "GSP33brsgor2u:3282": "anyathā svatantrapradhānaparamāṇvādyupādānakalpanāgauravāt /",
  "GSP33brsgor2u:3283": "adṛṣṭatvāccetkarturdravyopādānatvāsiddhirekatvādikamapi na sidhyet /",
  "GSP33brsgor2u:3284": "asmākaṃ tvapauruṣeyatayā svataḥsiddhapramāṇabhāvayā śrutyā svaprameyabodhane dṛṣṭāntānapekṣayā bhavatyeva laukikakartṛviparītādvitīyakartrupādānātmakasarvajñanirdeṣeśvaranirṇayaḥ /",
  "GSP33brsgor2u:3285": "nirṇīte ca tasmin dharmigrāhakamānabādhānna rāgādidoṣāpādānasyāvakāśa ityānumānikeśvaravādibhyo vaiṣamyaṃ,",
  "GSP33brsgor2u:3286": "tadabhipretyāśrautasyeśvarasyāsāmañjasyamāha-#",
  "GSP33brsgor2u:3287": "hīneti\u000e# /",
  "GSP33brsgor2u:3288": "yadi karturupādānatvamadṛṣṭatvānna kalpyate tarhi nirdeṣatvasyāpyadṛṣṭatvādyo viṣamakārī sa doṣavāniti vyāptidṛṣṭeśca jagatkartā doṣavān syāt /",
  "GSP33brsgor2u:3289": "na cātra dharmigrāhakānumānabādhaḥ,",
  "GSP33brsgor2u:3290": "kāryatvaliṅgasya kartṛmātrasādhakatvena nirdeṣatvādāvudāsīnatvāt /",
  "GSP33brsgor2u:3291": "na cotkarṣasamā jātiḥ, vyāpakadharmāpādānāt, doṣābhāve tadvyāpyaviṣamakartṛtvāyogācca /",
  "GSP33brsgor2u:3292": "dṛṣṭāntasthāvyāpakadharmāṇāṃ pakṣe āpādanaṃ hyutkarṣasamā jātiḥ /",
  "GSP33brsgor2u:3293": "yathā śabdo yadi kṛtakatvena hetunā ghaṭavadanityaḥ syāttarhi tenaiva hetunā sāvayavo 'pi syāditi /",
  "GSP33brsgor2u:3294": "na hyanityatvasya vyāpakaṃ sāvayavatvaṃ gandhādau vyabhicārāditi bhāvaḥ /",
  "GSP33brsgor2u:3295": "nanu prāṇikarmaprerita īśvaro viṣamaphalān prāṇinaḥ karoti na svecchayeti śaṅkate-#",
  "GSP33brsgor2u:3296": "prāṇīti\u000e# /",
  "GSP33brsgor2u:3297": "jaḍasya karmaṇaḥ prerakatvāyogānmaivamityāha-#",
  "GSP33brsgor2u:3298": "neti\u000e# /",
  "GSP33brsgor2u:3299": "na ceśvarapreritaṃ karmeśvarasya prerakamiti vācyamityāha-#",
  "GSP33brsgor2u:3300": "karmeti\u000e# /",
  "GSP33brsgor2u:3301": "atītakarmaṇā prerita īśvaro vartamānaṃ karma tatphalāya prerayatītyanāditvātpreryaprerakabhāvasya nānupapattiriti śaṅkate-#",
  "GSP33brsgor2u:3302": "nānāditvāditi\u000e# /",
  "GSP33brsgor2u:3303": "atītakarmaṇo 'pi jaḍatvānneśvaraprerakatā /",
  "GSP33brsgor2u:3304": "naca tadapīśvareṇa preritaṃ sadīśvaraṃ prerayati, uktānyonyāśrayāt /",
  "GSP33brsgor2u:3305": "tato 'pyatītakarmapreriteśvarapreritaṃ tadeveśvaraṃ vartamāne karmaṇi phaladānāya prerayati cet /",
  "GSP33brsgor2u:3306": "na /",
  "GSP33brsgor2u:3307": "mānahīnāyā mūlakṣayāvahāyā anavasthāyāḥ prasaṅgāt /",
  "GSP33brsgor2u:3308": "ataḥ karmanirapekṣa eveśvaro viṣamasraṣṭetyasāmañjasyaṃ durvāramityarthaḥ /",
  "GSP33brsgor2u:3309": "yattu phaladāne īśvarasya karma nimittamātraṃ na prerakamiti noktadoṣa iti /",
  "GSP33brsgor2u:3310": "tanna /",
  "GSP33brsgor2u:3311": "viṣamakarmakārayiturīśvarasya doṣavattvānapāyāt,",
  "GSP33brsgor2u:3312": "pūrvakarmāpekṣayā karmakārayitṛtve coktāprāmāṇikānavasthānāt /",
  "GSP33brsgor2u:3313": "asmākaṃ tu 'eṣa hyeva sādhvasādhu kārayati'iti,",
  "GSP33brsgor2u:3314": "'niravadyam'iti ca śrutimūlaṃ pūrvakarmāpekṣākalpanamiti vaiṣamyam /",
  "GSP33brsgor2u:3315": "kiñca paramatānusāreṇāpīśvarasya rāgādimattvaṃ prāpnotītyāha-#",
  "GSP33brsgor2u:3316": "apiceti\u000e# /",
  "GSP33brsgor2u:3317": "pravartakatvaliṅgāddoṣā iti tārkikāṇāṃ sthitiḥ,",
  "GSP33brsgor2u:3318": "tathāceśvaraḥ svārthe rāgādimān,",
  "GSP33brsgor2u:3319": "pravartakatvāt, saṃmatavat /",
  "GSP33brsgor2u:3320": "naca kāruṇike vyabhicāraḥ, paraduḥkhaprayuktasvaduḥkhanivṛttyarthitvāttasyetyarthaḥ /",
  "GSP33brsgor2u:3321": "udāsīnaḥ pravartaka iti ca vyāhṛtamiti yogānpratyāha-#",
  "GSP33brsgor2u:3322": "puruṣeti\u000e# //37//",
  "GSP33brsgor2u:3323": "END BsRp_2,2.7.37",
  "GSP33brsgor2u:3324": "____________________________________________________________________________________________",
  "GSP33brsgor2u:3325": "START BsRp_2,2.7.38ḥ",
  "GSP33brsgor2u:3326": "saṃbandhānupapatteś ca | BBs_2,2.38 |",
  "GSP33brsgor2u:3327": "pradhānavāde doṣāntaramāha sūtrakāraḥ-#",
  "GSP33brsgor2u:3328": "saṃbandheti\u000e# /",
  "GSP33brsgor2u:3329": "īśvareṇāsaṃbaddhasya pradhānādeḥ preryatvāyogātsaṃbandho vācyaḥ /",
  "GSP33brsgor2u:3330": "sa ca saṃyegaḥ samavāyo vā nāstītyarthaḥ /",
  "GSP33brsgor2u:3331": "kāryabalāt preraṇayogyātvākhyaḥ saṃbandhaḥ kalpyatāmityata āha-#",
  "GSP33brsgor2u:3332": "nāpyanya iti\u000e# /",
  "GSP33brsgor2u:3333": "īśvarapreritapradhānakāryaṃ jagaditi siddhaṃ cet saṃbandhakalpanā syāt /",
  "GSP33brsgor2u:3334": "taccādyāpyasiddhamityarthaḥ /",
  "GSP33brsgor2u:3335": "māyābrahmaṇostvanirvācyatādātmyasaṃbandhaḥ, 'devātmaśaktim'iti śruteḥ /",
  "GSP33brsgor2u:3336": "kiñca vedasyāpūrvārthatvānna lokadṛṣṭamṛtkulālasaṃbandho vaidikenānusartavyaḥ /",
  "GSP33brsgor2u:3337": "ānumānikena tvanusartavya iti viśeṣamāha-#",
  "GSP33brsgor2u:3338": "apiceti\u000e# /",
  "GSP33brsgor2u:3339": "sarvajñasyāgamaprāmāṇyasya ca jñaptāvanyonyāśrayaḥ, anumānātsarvajñasiddhernirastatvāt /",
  "GSP33brsgor2u:3340": "na hyamanaskasya jñānaṃ saṃbhavati,",
  "GSP33brsgor2u:3341": "jñānaṃ manojanyamiti vyāptivirodhānnityajñānakalpanānavakāśāditi bhāvaḥ /",
  "GSP33brsgor2u:3342": "pradhānavatparamāṇūnāmapi niravayaveśvareṇa saṃyogādyasattvātpreryatvāyogaḥ ,",
  "GSP33brsgor2u:3343": "prerakatve ceśvarasya doṣavattvamityāha-#",
  "GSP33brsgor2u:3344": "evamanyāsvapīti\u000e# //38//",
  "GSP33brsgor2u:3345": "END BsRp_2,2.7.38",
  "GSP33brsgor2u:3346": "____________________________________________________________________________________________",
  "GSP33brsgor2u:3347": "START BsRp_2,2.7.39ḥ",
  "GSP33brsgor2u:3348": "adhiṣṭhānānupapatteś ca | BBs_2,2.39 |",
  "GSP33brsgor2u:3349": "īśvarasya pradhānādipreraṇānupapatteścāsāmañjasyamityāha sūtrakāraḥ-#",
  "GSP33brsgor2u:3350": "adhiṣṭhāneti\u000e# /",
  "GSP33brsgor2u:3351": "pradhānādikaṃ cetanasyānadhiṣṭheyaṃ,",
  "GSP33brsgor2u:3352": "apratyakṣatvāt,",
  "GSP33brsgor2u:3353": "īśvaravat,",
  "GSP33brsgor2u:3354": "vyatirekeṇa mṛgādivaccetyarthaḥ //39//",
  "GSP33brsgor2u:3355": "END BsRp_2,2.7.39",
  "GSP33brsgor2u:3356": "____________________________________________________________________________________________",
  "GSP33brsgor2u:3357": "START BsRp_2,2.7.40ḥ",
  "GSP33brsgor2u:3358": "karaṇavac cen na bhogādibhyaḥ | BBs_2,2.40 |",
  "GSP33brsgor2u:3359": "cakṣurādau vyabhicāramāśaṅkya niṣedhati-#",
  "GSP33brsgor2u:3360": "karaṇavaditi\u000e# /",
  "GSP33brsgor2u:3361": "rūpamudbhūtaṃ nāstītyapratyakṣatvaṃ sphuṭayati-#",
  "GSP33brsgor2u:3362": "rūpeti\u000e# /",
  "GSP33brsgor2u:3363": "svabhogāhetutve satīti viśeṣaṇānna vyabhicāra ityāha-#",
  "GSP33brsgor2u:3364": "tathāpīti\u000e# /",
  "GSP33brsgor2u:3365": "bhogaḥ sukhaduḥkhānubhavaḥ /",
  "GSP33brsgor2u:3366": "ādipadādviṣayānubhavagrahaḥ /",
  "GSP33brsgor2u:3367": "naca yadyenādhiṣṭheyaṃ tattadīyabhogahetutve sati pratyakṣamiti vyatirekavyāptau karaṇeṣu vyabhicāratādavasthyamiti vācyaṃ,",
  "GSP33brsgor2u:3368": "bhogāhetutvaviśiṣṭāpratyakṣatvasya hetutvāt,",
  "GSP33brsgor2u:3369": "karaṇeṣu ca viśeṣaṇābhāvena viśiṣṭasya hetorabhāvāt /",
  "GSP33brsgor2u:3370": "naca viśeṣyavaiyarthyaṃ, parārthapācakādhiṣṭheyakāṣṭhādau vyabhicārāt /",
  "GSP33brsgor2u:3371": "naca pradhānāderīśvarapratyakṣatvādviśeṣyāsiddhiḥ,",
  "GSP33brsgor2u:3372": "atīndriyatvarūpāpratyakṣatvasya sattvādityabhiprāyaḥ /",
  "GSP33brsgor2u:3373": "jīve karaṇakṛtā bhogadayo dṛśyante, īśvare tu pradhānakṛtāste na dṛśyanta ityakṣarārthaḥ /",
  "GSP33brsgor2u:3374": "vipakṣe doṣaṃ vadannaprayojakatvaṃ hetornirasyati-#",
  "GSP33brsgor2u:3375": "karaṇeti\u000e# /",
  "GSP33brsgor2u:3376": "pradhānādeḥ preryatvāṅgīkāre prerakabhogahetutvaṃ syāt /",
  "GSP33brsgor2u:3377": "atīndriyasya preryasya bhogahetutvaniyamādityarthaḥ /",
  "GSP33brsgor2u:3378": "sūtradvayasyārthāntaramāha-#",
  "GSP33brsgor2u:3379": "anyathā veti\u000e# /",
  "GSP33brsgor2u:3380": "yaḥ pravartakaścetanaḥ sa śarīrīti loke vyāptidṛṣṭerīśvarasya ca śarīrānupapatterna pravartakatvamiti sūtrārthamāha-#",
  "GSP33brsgor2u:3381": "itaśceti\u000e# /",
  "GSP33brsgor2u:3382": "kimataṃ seśvaraṃ, kāryatvāt, rāṣṭravaditi kalpayato rājavatsaśarīra eveśvaraḥ syādityuktam /",
  "GSP33brsgor2u:3383": "tatreṣṭāpattiṃ nirasyati-#",
  "GSP33brsgor2u:3384": "naca tadvarṇayitumiti\u000e# /",
  "GSP33brsgor2u:3385": "naca nityaṃ śarīraṃ sargātprāgapi saṃbhavatīti vācyaṃ, śarīrasya bhautikatvaniyamādityarthaḥ /",
  "GSP33brsgor2u:3386": "astvaśarīra eveśvara ityata āha-#",
  "GSP33brsgor2u:3387": "niradhiṣṭhānatve\u000e# #",
  "GSP33brsgor2u:3388": "ceti\u000e# /",
  "GSP33brsgor2u:3389": "jīvasyaiva śarīraṃ bhautikamīśvarasya tu svecchānirmitaṃ prāgapi syādityāśaṅkāṃ nirasyati-#",
  "GSP33brsgor2u:3390": "karaṇavaditi\u000e# /",
  "GSP33brsgor2u:3391": "karaṇānyatra santīti karaṇavaccharīram /",
  "GSP33brsgor2u:3392": "icchāmayaśarīrakalpanaivānupapannā, mānābhāvāddṛṣṭabhautikatvaniyamavirodhācceti mantavyam //40//",
  "GSP33brsgor2u:3393": "END BsRp_2,2.7.40",
  "GSP33brsgor2u:3394": "____________________________________________________________________________________________",
  "GSP33brsgor2u:3395": "START BsRp_2,2.7.41ḥ",
  "GSP33brsgor2u:3396": "antavattvam asarvajñatā vā | BBs_2,2.41 |",
  "GSP33brsgor2u:3397": "evamīśvarasya śuṣkatarkeṇa kartṛtvanirṇayo netyupapādya nityatvasarvajñatvanirṇayo 'pi na saṃbhavatītyāha sūtrakāraḥ-#",
  "GSP33brsgor2u:3398": "antavatvamiti\u000e# /",
  "GSP33brsgor2u:3399": "pradhānapuruṣeśvaratrayamanityaṃ, iyattāparicchinnatvāt ghaṭavadityāha-#",
  "GSP33brsgor2u:3400": "pūrvasminniti\u000e# /",
  "GSP33brsgor2u:3401": "saṃkhyā vā parimāṇaṃ veyattā /",
  "GSP33brsgor2u:3402": "tathāca niścitasaṃkhyatvānniścitaparimāṇatvācceti hetudvayam /",
  "GSP33brsgor2u:3403": "yadyapi saṃkhyāvatvamātraṃ hetuḥ saṃbhavati tathāpi sarvajñaniścayena hetvasiddhinirāsaṃ dyotayituṃ niścitapadam /",
  "GSP33brsgor2u:3404": "tatrādyahetorasiddhirnāstītyāha-#",
  "GSP33brsgor2u:3405": "saṃkhyāparimāṇamiti\u000e# /",
  "GSP33brsgor2u:3406": "saṃkhyāsvarūpamityarthaḥ /",
  "GSP33brsgor2u:3407": "dvitīyahetuṃ sādhayati-#",
  "GSP33brsgor2u:3408": "svarūpeti\u000e# /",
  "GSP33brsgor2u:3409": "pradhānādayo niścitaparimāṇāḥ, vastuto bhinnatvāt, ghaṭavadityarthaḥ /",
  "GSP33brsgor2u:3410": "nanu pradhānapuruṣeśvarāstraya iti jñāte 'pi jīvānāmānantyātkathaṃ saṃkhyāniścayaḥ, tatrāha-#",
  "GSP33brsgor2u:3411": "puruṣeti\u000e# /",
  "GSP33brsgor2u:3412": "jīvasaṃkhyāpīśvareṇa niścīyate /",
  "GSP33brsgor2u:3413": "aniścaye sarvajñatvāyogādityarthaḥ /",
  "GSP33brsgor2u:3414": "hetusiddheḥ phalamāha-#",
  "GSP33brsgor2u:3415": "tataśceti\u000e# /",
  "GSP33brsgor2u:3416": "māṣarāśivatkeṣāñcijjīvānāṃ saṃghastadbandhaśca naśyedityevaṃ sarvamukteridānīṃ śūnyaṃ jagatsyādityarthaḥ /",
  "GSP33brsgor2u:3417": "nityasyānavaśeṣāditi bhāvaḥ /",
  "GSP33brsgor2u:3418": "nanu īśvaraḥ śiṣyatāmiti cet /",
  "GSP33brsgor2u:3419": "na /",
  "GSP33brsgor2u:3420": "tasyāpi bhinnitvenāntavattvāt /",
  "GSP33brsgor2u:3421": "kiñceśitavyābhāvādīśvarābhāvaḥ syādityāha-#",
  "GSP33brsgor2u:3422": "pradhānamiti\u000e# /",
  "GSP33brsgor2u:3423": "doṣāntaramāha-#",
  "GSP33brsgor2u:3424": "pradhāneti\u000e# /",
  "GSP33brsgor2u:3425": "iyattāniścayābhāvānna śūnyateti dvitīyaṃ śaṅkate-#",
  "GSP33brsgor2u:3426": "atheti\u000e# /",
  "GSP33brsgor2u:3427": "iyattā nāsti na niścīyate cetyarthaḥ /",
  "GSP33brsgor2u:3428": "pradānādayaḥ saṃkhyāparimāṇavantaḥ,",
  "GSP33brsgor2u:3429": "dravyatvāt,",
  "GSP33brsgor2u:3430": "māṣādivadityanumānādādastīyattā,",
  "GSP33brsgor2u:3431": "tadajñāne syādasarvajñatā,",
  "GSP33brsgor2u:3432": "iyattāyāṃ cāntavattvamapyakṣatamiti pariharati-#",
  "GSP33brsgor2u:3433": "tata iti\u000e# /",
  "GSP33brsgor2u:3434": "tasmāt kevalakartrīśvaravādasya nirmūlatvānna tartrupādānādvayeśvarasamanvayavirodha iti siddham //41//",
  "GSP33brsgor2u:3435": "END BsRp_2,2.7.41",
  "GSP33brsgor2u:3436": "____________________________________________________________________________________________",
  "GSP33brsgor2u:3437": "START BsRp_2,2.8.42ḥ",
  "GSP33brsgor2u:3438": "utpattyasaṃbhavāt | BBs_2,2.42 |",
  "GSP33brsgor2u:3439": "pañcapadārthavādimāheśvaramatanirāsānantaraṃ caturvyūhavādaṃ buddhisthaṃ nirasyati-#",
  "GSP33brsgor2u:3440": "utpattyasaṃbhavāt\u000e# /",
  "GSP33brsgor2u:3441": "adhikaraṇatātparyamāha-#",
  "GSP33brsgor2u:3442": "yeṣāmiti\u000e# /",
  "GSP33brsgor2u:3443": "adhikaraṇārambhamākṣipati-#",
  "GSP33brsgor2u:3444": "nanviti\u000e# /",
  "GSP33brsgor2u:3445": "vedāviruddhāṃśamaṅgīkṛtya vedaviruddhaṃ jīvotpattyaṃśaṃ nirākartumadhikaraṇārambha ityāha-#",
  "GSP33brsgor2u:3446": "ucyata iti\u000e# /",
  "GSP33brsgor2u:3447": "atra bhāgavatapañcarātrāgamo viṣayaḥ /",
  "GSP33brsgor2u:3448": "sa kiṃ jīvotpattyādyaṃśe mānaṃ naveti saṃdehe bādhānupalambhānmānamiti pūrvapakṣayati-#",
  "GSP33brsgor2u:3449": "tatreti\u000e# /",
  "GSP33brsgor2u:3450": "pūrvapakṣe tadāgamavirodhājjīvābhinnabrahmasamanvayāsiddhiḥ,",
  "GSP33brsgor2u:3451": "siddhānte tadaṃśe tasyāmānatvādavirodhāttatsiddhiriti phalabhedaḥ /",
  "GSP33brsgor2u:3452": "sāvayavatvaṃ nirasyati-#",
  "GSP33brsgor2u:3453": "nirañjaneti\u000e# /",
  "GSP33brsgor2u:3454": "kathaṃ tarhyadvitīye vāsudeve mūrtibhedaḥ, tatrāha-#",
  "GSP33brsgor2u:3455": "sa iti\u000e# /",
  "GSP33brsgor2u:3456": "vyūho mūrtiḥ /",
  "GSP33brsgor2u:3457": "saviśeṣaṃ śāstrārthamuktvā sahetuṃ puruṣārthamāha-#",
  "GSP33brsgor2u:3458": "tamitthaṃbhūtamiti\u000e# /",
  "GSP33brsgor2u:3459": "yathoktavyūhavantaṃ sarvaprakṛtiṃ nirañjanaṃ vijñānarūpaṃ paramātmānamiti yāvat /",
  "GSP33brsgor2u:3460": "vākkāyacetasāmavadhānapūrvakaṃ devatāgṛhagamanamabhigamanam /",
  "GSP33brsgor2u:3461": "pūjādravyāṇāmarjanamupādānam /",
  "GSP33brsgor2u:3462": "ijyā pūjā /",
  "GSP33brsgor2u:3463": "svādhyāyo 'ṣṭākṣarādi japaḥ /",
  "GSP33brsgor2u:3464": "yogo dhyānam /",
  "GSP33brsgor2u:3465": "tatrāviruddhāṃśamupādatte-#",
  "GSP33brsgor2u:3466": "tatreti\u000e# /",
  "GSP33brsgor2u:3467": "'samāhitaḥ śraddhāvitto bhūtvā'iti, 'taṃ yathā yathopāsate'ityādyā ca śrutiḥ /",
  "GSP33brsgor2u:3468": "'matkarmakṛnmatparamaḥ'ityādyā smṛtiḥ /",
  "GSP33brsgor2u:3469": "viruddhāṃśamanūdya dūṣayati-#",
  "GSP33brsgor2u:3470": "yatpunariti\u000e# /",
  "GSP33brsgor2u:3471": "kṛtahānyādidoṣa ādiśabdārthaḥ /",
  "GSP33brsgor2u:3472": "nyāyopetayā 'aja ātmā'ityādiśrutyā pañcarātrāgamasyotpattyaṃśe mānatvābhāvaniścayājjīvābhinnabrahmasamanvayasthairyamiti bhāvaḥ //42//",
  "GSP33brsgor2u:3473": "END BsRp_2,2.8.42",
  "GSP33brsgor2u:3474": "____________________________________________________________________________________________",
  "GSP33brsgor2u:3475": "START BsRp_2,2.8.43ḥ",
  "GSP33brsgor2u:3476": "na ca kartuḥ karaṇam | BBs_2,2.43 |",
  "GSP33brsgor2u:3477": "jīvasyotpattiṃ nirasya jīvānmanasa utpattiṃ nirasyati-#",
  "GSP33brsgor2u:3478": "naca karturiti\u000e# /",
  "GSP33brsgor2u:3479": "yasmāt kartuḥ karaṇotpattirna dṛśyate tasmādasaṃgatā kalpanetyanvayaḥ /",
  "GSP33brsgor2u:3480": "siddhānāṃ karaṇānāṃ prayoktā karteti prasiddhyartho hiśabdaḥ /",
  "GSP33brsgor2u:3481": "varṇanaṃ nirmūlamityāha-#",
  "GSP33brsgor2u:3482": "naveti\u000e# /",
  "GSP33brsgor2u:3483": "nanu loke kaścicchilpivaraḥ kuṭhāraṃ nirmāya tena vṛkṣaṃ chinattīti dṛṣṭamiti cet /",
  "GSP33brsgor2u:3484": "satyam /",
  "GSP33brsgor2u:3485": "śilpno hastādikaraṇāntarasattvātkuṭhārakartṛtvaṃ yuktaṃ,",
  "GSP33brsgor2u:3486": "jīvasya tu karaṇāntarāsattvānna manasaḥ kartṛtvam /",
  "GSP33brsgor2u:3487": "vinaiva karaṇaṃ kartṛtve vā manovaiyarthyamiti bhāvaḥ //43//",
  "GSP33brsgor2u:3488": "END BsRp_2,2.8.43",
  "GSP33brsgor2u:3489": "____________________________________________________________________________________________",
  "GSP33brsgor2u:3490": "START BsRp_2,2.8.44ḥ",
  "GSP33brsgor2u:3491": "vijñānādibhāve vā tadapratiṣedhaḥ | BBs_2,2.44 |",
  "GSP33brsgor2u:3492": "saṃkarṣaṇādīnāmutpattyasaṃbhave 'pi vyūhacatuṣṭayaṃ syāditi sūtravyāvartyamāśaṅkate-#",
  "GSP33brsgor2u:3493": "athāpi syāditi\u000e# /",
  "GSP33brsgor2u:3494": "jñānaiśvaryayoḥ śaktirāntaraṃ sāmarthyaṃ,",
  "GSP33brsgor2u:3495": "balaṃ śarīrasāmarthyaṃ,",
  "GSP33brsgor2u:3496": "vīryaṃ śauryaṃ,",
  "GSP33brsgor2u:3497": "tejaḥ prāgalbhyametairanvitā yasmātsaṃkarṣaṇādayastasmādīśvarā evetyarthaḥ /",
  "GSP33brsgor2u:3498": "sarveṣāmīśvaratve pañcarātroktimāha-#",
  "GSP33brsgor2u:3499": "vāsudevā eveti\u000e# /",
  "GSP33brsgor2u:3500": "nirdeṣā rāgādiśūnyāḥ /",
  "GSP33brsgor2u:3501": "niradhiṣṭhānāḥ prakṛtyajanyāḥ /",
  "GSP33brsgor2u:3502": "niravadyā nāśādirahitā ityarthaḥ /",
  "GSP33brsgor2u:3503": "īśvaratvājjanmāsaṃbhavo guṇa evetyāha-#",
  "GSP33brsgor2u:3504": "tasmāditi /\u000e#",
  "GSP33brsgor2u:3505": "sūtreṇa siddhāntayati-#",
  "GSP33brsgor2u:3506": "atreti /",
  "GSP33brsgor2u:3507": "evamapi /\u000e#",
  "GSP33brsgor2u:3508": "caturṇāmīśvaratvena vijñānaśakyādibhāve 'pītyarthaḥ /",
  "GSP33brsgor2u:3509": "prakārāntaraṃ pṛcchati-#",
  "GSP33brsgor2u:3510": "kathamiti\u000e# /",
  "GSP33brsgor2u:3511": "kiṃ catvāraḥ svatantrā bhinnā eva utaikasya vikāratvenābhinnāḥ /",
  "GSP33brsgor2u:3512": "ādyamanūdya dūṣayati-#",
  "GSP33brsgor2u:3513": "yadītyādinā\u000e# /",
  "GSP33brsgor2u:3514": "dvitīye vikārāḥ prakṛtitulyā vā nyūnā vā /",
  "GSP33brsgor2u:3515": "ādyamutthāpya niṣedhati-#",
  "GSP33brsgor2u:3516": "athetyādinā\u000e# /",
  "GSP33brsgor2u:3517": "nyūnatvapakṣe 'pasiddhāntamāha-#",
  "GSP33brsgor2u:3518": "naca pañceti\u000e# /",
  "GSP33brsgor2u:3519": "yadi nyūnā api bhagavato vyūhāstadā catuṣṭvavyāghāta ityāha-#",
  "GSP33brsgor2u:3520": "nacaita iti\u000e# //44//",
  "GSP33brsgor2u:3521": "END BsRp_2,2.8.44",
  "GSP33brsgor2u:3522": "____________________________________________________________________________________________",
  "GSP33brsgor2u:3523": "START BsRp_2,2.8.45ḥ",
  "GSP33brsgor2u:3524": "vipratiṣedhāc ca | BBs_2,2.45 |",
  "GSP33brsgor2u:3525": "itaśca jīvotpattivāda upekṣya ityāha sūtrakāraḥ-#",
  "GSP33brsgor2u:3526": "vipratiṣedhācceti\u000e# /",
  "GSP33brsgor2u:3527": "svasyaiva guṇatvaṃ guṇitvaṃ ca viruddham /",
  "GSP33brsgor2u:3528": "ādipadāt pradyumnāniruddhau bhinnāvātmana ityuktvātmana evaite iti viruddhoktigrahaḥ /",
  "GSP33brsgor2u:3529": "pūrvāparavirodhādasāṃgatyamiti sūtrārthamuktvārthāntaramāha-#",
  "GSP33brsgor2u:3530": "vedeti\u000e# /",
  "GSP33brsgor2u:3531": "ekasyāpi tantrākṣarasyādhyetā caturvedibhyo 'dhika iti nindādipadārthaḥ /",
  "GSP33brsgor2u:3532": "tasmānmitho viruddhābhiḥ pauruṣeyakalpanābhirnāpauruṣeyavedāntasamanvayavirodha iti siddham //45//",
  "GSP33brsgor2u:3533": "END BsRp_2,2.8.45",
  "GSP33brsgor2u:3534": "iti śrīparamahaṃsaparivrājakācāryaśrīgovindānandabhagavatpādakṛtau śārīrakamīmāṃsāvyākhyāyāṃ bhāṣyaratnaprabhāyāṃ dvitīyādhyāyasya dvitīyaḥ pādaḥ //2//",
  "GSP33brsgor2u:3535": "#",
  "GSP33brsgor2u:3536": "iti dvitīyādhyāyasya sāṃkhyādimatānāṃ duṣṭatvapradarśanaṃ nāma dvitīyaḥ pādaḥ \u000e#",
  "GSP33brsgor2u:3537": "____________________________________________________________________________________________",
  "GSP33brsgor2u:3538": "____________________________________________________________________________________________",
  "GSP33brsgor2u:3539": "#",
  "GSP33brsgor2u:3540": "dvitīyādhyāye tṛtīyaḥ pādaḥ /\u000e#",
  "GSP33brsgor2u:3541": "viyadādividhātāraṃ sītāsyābjamadhuvratam /",
  "GSP33brsgor2u:3542": "nityaciddhivaśvakartrātmābhinnaṃ sarveśvaraṃ bhaje //1//",
  "GSP33brsgor2u:3543": "____________________________________________________________________________________________",
  "GSP33brsgor2u:3544": "START BsRp_2,3.1.1ḥ",
  "GSP33brsgor2u:3545": "na viyadaśruteḥ | BBs_2,3.1 |",
  "GSP33brsgor2u:3546": "jīvasyānutpattiprasaṅgenākāśasyāpyutpattyasaṃbhavamāśaṅkya pariharannādāvekadeśitamāha-#",
  "GSP33brsgor2u:3547": "na viyadaśruteḥ /\u000e#",
  "GSP33brsgor2u:3548": "viyatprāṇāpādayorarthaṃ saṃkṣipan pūrvapādena saṃgatimāha-#",
  "GSP33brsgor2u:3549": "vedānteṣviti /\u000e#",
  "GSP33brsgor2u:3550": "bhinnopakramatvamevāha-#",
  "GSP33brsgor2u:3551": "kecidityādinā /\u000e#",
  "GSP33brsgor2u:3552": "bhūtabhoktṛśrutīnāṃ mithovirodhaśaṅkānirāso viyatpādārthaḥ /",
  "GSP33brsgor2u:3553": "liṅgaśarīraśrutīnāṃ tannirāsaḥ prāṇapadārthaḥ /",
  "GSP33brsgor2u:3554": "yathā mithovirodhāt pūrvāparavirodhācca parapakṣā upekṣyāstathā śrutipakṣo 'pi upekṣya iti śaṅkotthāne pādadvayasyārambhāt pūrvapādena dṛṣṭāntasaṃgatiriti samudāyārthaḥ /",
  "GSP33brsgor2u:3555": "ākāśavāyvorutpattimāmananti taittirīyakāḥ /",
  "GSP33brsgor2u:3556": "nāmananti chandogāḥ /",
  "GSP33brsgor2u:3557": "jīvasya prāṇānāṃ cotpattiṃ 'sarva eta ātmano vyuccaranti'iti vājinaḥ /",
  "GSP33brsgor2u:3558": "'etasmājjāyate prāṇaḥ'ityātharvaṇikāścāmananti nānye /",
  "GSP33brsgor2u:3559": "evamākāśapūrvikā kvacicsṛṣṭiḥ, kvacitteja pūrviketi kramavirodhaḥ /",
  "GSP33brsgor2u:3560": "ādipadāt 'sa imāṃllokānasṛjata'ityakramaḥ,",
  "GSP33brsgor2u:3561": "kvacitsapta prāṇāḥ,",
  "GSP33brsgor2u:3562": "kvacidaṣṭāvityādi saṃkhyādvārakaśca virodho grāhyaḥ /",
  "GSP33brsgor2u:3563": "prapañcaḥ pādadvayam /",
  "GSP33brsgor2u:3564": "tathāca pādadvayasya śrutīnāṃ mithovirodhanirāsārthatvācchrutiśāstrādhyāyasaṃgatayaḥ siddhāḥ /",
  "GSP33brsgor2u:3565_0": "atrākāśasyotpattyanutpattiśrutyormithoviridho 'sti na veti vākyabhedaikavākyatvābhyāṃ",
  "GSP33brsgor2u:3565_1": "saṃdehe yadyutpattistadā vākyabhedena virodhādaprāmāṇyamanayoḥ śrutyoriti pūrvapakṣayiṣyannādāvanutpattikṣamekadeśi gṛhṇātītyāha-#",
  "GSP33brsgor2u:3566": "tatra tāvaditi /\u000e#",
  "GSP33brsgor2u:3567": "utpattiśrutirmukhyā nāstīti gūḍhābhisaṃdhiḥ //1//",
  "GSP33brsgor2u:3568": "END BsRp_2,3.1.1",
  "GSP33brsgor2u:3569": "____________________________________________________________________________________________",
  "GSP33brsgor2u:3570": "START BsRp_2,3.1.2ḥ",
  "GSP33brsgor2u:3571": "asti tu | BBs_2,3.2 |",
  "GSP33brsgor2u:3572": "saṃprati pūrvapakṣayati sūtrakāraḥ-#",
  "GSP33brsgor2u:3573": "asti tviti /\u000e#",
  "GSP33brsgor2u:3574": "ekavākyatvena prāmāṇyasaṃbhave kimiti śrutyoraprāmāṇyamiti śaṅkate-#",
  "GSP33brsgor2u:3575": "nanvekavākyateti /\u000e#",
  "GSP33brsgor2u:3576": "ekavākyatvāsaṃbhavādaprāmāṇyaṃ yuktamityāha-#",
  "GSP33brsgor2u:3577": "satyamityādinā /\u000e#",
  "GSP33brsgor2u:3578": "ekasya yugapatkāryadvayāsaṃbandhe 'pi krameṇa saṃbandhasaṃbhavādekavākyateti mukhyasiddhāntī śaṅkate-#",
  "GSP33brsgor2u:3579": "nanu sakṛditi /\u000e#",
  "GSP33brsgor2u:3580": "aprāmāṇyavādī dūṣayati-#",
  "GSP33brsgor2u:3581": "naivamiti /\u000e#",
  "GSP33brsgor2u:3582": "kramo na yujyate dvayoḥ śrutaprāthamyabhaṅgāpatterityarthaḥ /",
  "GSP33brsgor2u:3583": "ekasmāddvidalabījāddaladvayavadastūbhayaṃ prathamajamityata āha-#",
  "GSP33brsgor2u:3584": "naceti /\u000e#",
  "GSP33brsgor2u:3585": "vāyoragniriti kramaśrutibhaṅgāditi śeṣaḥ /",
  "GSP33brsgor2u:3586": "chāndogyaśrutestittiriśrutiviruddhārthatvamuktvā tittiriśrutestadviruddhārthatvamāha-#",
  "GSP33brsgor2u:3587": "eteneti /\u000e#",
  "GSP33brsgor2u:3588": "etatpadārthamāha-#",
  "GSP33brsgor2u:3589": "tasmāditi /\u000e#",
  "GSP33brsgor2u:3590": "chāndogye 'pi śrutaṃ tejasaḥ prāthamyamatra duryojyamityarthaḥ /",
  "GSP33brsgor2u:3591": "kiñca satpadārtha ātmā chāndogye tejasa upādānaṃ śrūyate, atra tu vāyuriti naikavākyatetyāha-#",
  "GSP33brsgor2u:3592": "vāyoriti\u000e# //2//",
  "GSP33brsgor2u:3593": "END BsRp_2,3.1.2",
  "GSP33brsgor2u:3594": "____________________________________________________________________________________________",
  "GSP33brsgor2u:3595": "START BsRp_2,3.1.3ḥ",
  "GSP33brsgor2u:3596": "gauṇyasaṃbhavāt | BBs_2,3.3 |",
  "GSP33brsgor2u:3597": "evaṃ śrutyorvirodhādaprāmāṇyamiti pūrvapakṣe prāpte sa eva viyadanutpattivādi svamatena prāmāṇyaṃ brūta ityāha-#",
  "GSP33brsgor2u:3598": "asminniti /\u000e#",
  "GSP33brsgor2u:3599": "evamādhyāyasamāpteradhikaraṇeṣu prathamaṃ virodhācchrutyaprāmāṇyamiti pūrvapakṣaphalaṃ tata ekadeśisiddhāntaḥ,",
  "GSP33brsgor2u:3600": "paścānmukhyasiddhānte śrutīnāmavirodhenaika vākyatayā brahmaṇi samanvayasiddhiriti phalaṃ kramaścetyavagantavyam /",
  "GSP33brsgor2u:3601": "tatra śrutyorvirodhe satyadhyayanavidhyupāttayoraprāmāṇyayogādviyadutpattyasaṃbhavarūpatakrānugṛhītacchāndogyaśrutirmukhyārthā itarā gauṇītyavirodha ityekadeśimataṃ vivṛṇoti-#",
  "GSP33brsgor2u:3602": "nāstītyādinā /\u000e#",
  "GSP33brsgor2u:3603": "ākāśo notpadyate sāmagrīśūnyatvāt, ātmavat /",
  "GSP33brsgor2u:3604": "na cāvidyābrahmaṇoḥ sattvāddhetvasiddhiḥ, vijātīyatvenānayorārambhakatvāyogādasaṃyuktatvācca /",
  "GSP33brsgor2u:3605": "saṃyoga eva hi dravyasyāsamavāyikāraṇamataḥ samavāyyasamavāyinorabhāvānna hetvasiddhirityarthaḥ /",
  "GSP33brsgor2u:3606": "prāgabhāvaśūnyatvāccātmavadākāśo notpadyata ityāha-#",
  "GSP33brsgor2u:3607": "utpattimatāṃ ceti /\u000e#",
  "GSP33brsgor2u:3608": "prakāśaścākṣuṣānubhavaḥ /",
  "GSP33brsgor2u:3609": "ādipadāttamodhvaṃsapākayorgrahaṇam /",
  "GSP33brsgor2u:3610": "mūrtadravyāśrayatvaṃ hyakāśasya kāryaṃ, tacca pralaye 'pyasti paramāṇvāśrayatvāt /",
  "GSP33brsgor2u:3611": "ato na prāgabhāva ityarthaḥ /",
  "GSP33brsgor2u:3612": "prāgabhāvasattvaṃ sphuṭayati-#",
  "GSP33brsgor2u:3613": "kiṃ hīti /\u000e#",
  "GSP33brsgor2u:3614": "sthūlāśrayo 'vakāśaḥ sūkṣmāśrayacchidramaṇvāśrayaḥ suṣiramiti bhedaḥ /",
  "GSP33brsgor2u:3615": "kiñcātmavadākāśo na jāyate, vibhutvāt, asparśadravyatvāccetyāha-#",
  "GSP33brsgor2u:3616": "pṛthivyādīti /\u000e#",
  "GSP33brsgor2u:3617": "tasmāduktatarkabalādgauṇī draṣṭavyetyanvayaḥ /",
  "GSP33brsgor2u:3618": "bhedoktergauṇatve vaidikodāharaṇamāha-#",
  "GSP33brsgor2u:3619": "vede 'pyāraṇyāniti /\u000e#",
  "GSP33brsgor2u:3620": "ākāśeṣviti bhedavyapadeśo gauṇa iti saṃbandhaḥ //3//",
  "GSP33brsgor2u:3621": "END BsRp_2,3.1.3",
  "GSP33brsgor2u:3622": "____________________________________________________________________________________________",
  "GSP33brsgor2u:3623": "START BsRp_2,3.1.4ḥ",
  "GSP33brsgor2u:3624": "śabdācca | BBs_2,3.4 |",
  "GSP33brsgor2u:3625": "na kevalaṃ tarkādākāśasyānutpattiḥ, kintu śrutito 'pītyāha-sūtrakāraḥ-#",
  "GSP33brsgor2u:3626": "śabdācceti /\u000e#",
  "GSP33brsgor2u:3627": "nityabhāvasyānāditvāditi /",
  "GSP33brsgor2u:3628": "bhāvaḥ /",
  "GSP33brsgor2u:3629": "ātmeti ca śabda ihodāharaṇamityanvayaḥ /",
  "GSP33brsgor2u:3630": "ākāśaḥ śarīramasyeti bahuvrīhiṇātyantasāmyabhānādbrahmavadākāśasyānāditvamityarthaḥ //4//",
  "GSP33brsgor2u:3631": "END BsRp_2,3.1.4",
  "GSP33brsgor2u:3632": "____________________________________________________________________________________________",
  "GSP33brsgor2u:3633": "START BsRp_2,3.1.5ḥ",
  "GSP33brsgor2u:3634": "syāc caikasya brahmaśabdavat | BBs_2,3.5 |",
  "GSP33brsgor2u:3635": "#",
  "GSP33brsgor2u:3636": "padottaramiti /\u000e#",
  "GSP33brsgor2u:3637": "śaṅkottaramiti yāvat /",
  "GSP33brsgor2u:3638": "tānyeva śaṅkāpadāni paṭhati-#",
  "GSP33brsgor2u:3639": "syādetaditi /",
  "GSP33brsgor2u:3640": "adhikāre \u000e#prakaraṇe /",
  "GSP33brsgor2u:3641_0": "yathaikasminbrahmaprakaraṇe 'annaṃ brahma''ānando brahma'iti vākyayorbrahmaśabdasyānne",
  "GSP33brsgor2u:3641_1": "gauṇatvamānande mukhyatā tathaikavākyasthasyaikasyāpi saṃbhūtaśabdasya guṇamukhyārthabhedo",
  "GSP33brsgor2u:3641_2": "yogyatābalādityāha-#",
  "GSP33brsgor2u:3642": "syācceti /\u000e#",
  "GSP33brsgor2u:3643": "udāharaṇāntaramāha-#",
  "GSP33brsgor2u:3644": "yathā ceti /\u000e#",
  "GSP33brsgor2u:3645": "abhedopacāro bhaktiḥ /",
  "GSP33brsgor2u:3646": "mukhyasiddhāntyākṣipati-#",
  "GSP33brsgor2u:3647": "kathaṃ punariti /\u000e#",
  "GSP33brsgor2u:3648": "sa evākṣepadvayaṃ spaṣṭayati-#",
  "GSP33brsgor2u:3649": "nanviti /\u000e#",
  "GSP33brsgor2u:3650": "advitīyatvaśrutibādhaḥ sarvavijñānapratijñābādhaścetyarthaḥ /",
  "GSP33brsgor2u:3651": "prathamākṣepaṃ dṛṣṭāntena pariharati-#",
  "GSP33brsgor2u:3652": "ekameveti /\u000e#",
  "GSP33brsgor2u:3653": "kāryarūpadvitīyaśūnyatvaṃ prāgavasthāyāmavadhāraṇaśrutyārtha ityarthaḥ /",
  "GSP33brsgor2u:3654": "kule gṛhe /",
  "GSP33brsgor2u:3655": "amatrāṇi ghaṭādīni pātrāṇi /",
  "GSP33brsgor2u:3656": "ekamevetyavadhāraṇavyāvartyaṃ kāryamiti vyākhyāyādvitīyapadavyāvartyamāha-#",
  "GSP33brsgor2u:3657": "advitīyaśrutiriti /\u000e#",
  "GSP33brsgor2u:3658": "ākāśasya dvitīyatvamaṅgīkṛtyādvitīyādipadasaṃkocaḥ kṛtaḥ, tadapi nāstītyāha-#",
  "GSP33brsgor2u:3659": "naca nabhasāpīti /\u000e#",
  "GSP33brsgor2u:3660": "dharmasāmye brahmanabhasoḥ kathaṃ bhedaḥ, tatrāha-#",
  "GSP33brsgor2u:3661": "sargakāle tviti /\u000e#",
  "GSP33brsgor2u:3662": "dharmasāmyādadvitīyatvopacāra ityarthe śrutimāha-#",
  "GSP33brsgor2u:3663": "tathā cākaśeti /\u000e#",
  "GSP33brsgor2u:3664": "dvitīyamākṣepaṃ pariharati-#",
  "GSP33brsgor2u:3665": "ata eveti /\u000e#",
  "GSP33brsgor2u:3666": "abhedopacārādevetyarthaḥ /",
  "GSP33brsgor2u:3667": "nabhaso brahmatatkāryābhyāsabhinnadeśakālatvācca tajjñāne tajjñānamityāha-#",
  "GSP33brsgor2u:3668": "apiceti\u000e# //5//",
  "GSP33brsgor2u:3669": "END BsRp_2,3.1.5",
  "GSP33brsgor2u:3670": "____________________________________________________________________________________________",
  "GSP33brsgor2u:3671": "START BsRp_2,3.1.6ḥ",
  "GSP33brsgor2u:3672": "pratijñāhānir avyatirekāc chabdebhyaḥ | BBs_2,3.6 |",
  "GSP33brsgor2u:3673": "evamākāśasyānutpattau sarvaśrutīnāmavirodha ityekadeśisiddhāntaḥ prāptastaṃ mukhyasiddhāntī dūṣayati-#",
  "GSP33brsgor2u:3674": "pratijñeti /\u000e#",
  "GSP33brsgor2u:3675": "ahānirabādhaḥ /",
  "GSP33brsgor2u:3676": "sāmayajuratharvaṇaśākhābhedajñāpanārthā iti śabdāḥ /",
  "GSP33brsgor2u:3677": "#",
  "GSP33brsgor2u:3678": "na kācaneti /\u000e#",
  "GSP33brsgor2u:3679": "ātmabhinnaṃ jñeyaṃ nāstītyarthaḥ /",
  "GSP33brsgor2u:3680": "nanu sarvasya brahmāvyatirekātpratijñāyā ahānirityastu,",
  "GSP33brsgor2u:3681": "tathāpi jīvādivadanutpannasyāpi nabhaso brahmaṇi kalpitatvenāvyatirekātpratijñāsiddhiḥ kiṃ na syāt,",
  "GSP33brsgor2u:3682": "kimutpattyetyata āha-#",
  "GSP33brsgor2u:3683": "śabdebhyaśceti /\u000e#",
  "GSP33brsgor2u:3684": "avyatireka eva nyāyastenetyarthaḥ /",
  "GSP33brsgor2u:3685": "ayaṃ bhāvaḥ-jīvasya tāvadātmatvādbrahmāvyatirekaḥ /",
  "GSP33brsgor2u:3686": "ajñānatatsaṃbandhayoḥ kalpitatvenāvyatirekaḥ /",
  "GSP33brsgor2u:3687": "svatantrājñānāyogādajñānānyajaḍadravyasya tu kāryatvenaivāvyatirekasiddhiḥ,",
  "GSP33brsgor2u:3688": "tasyākāryatve pradhānavatsvātantryādavyatirekāyogāt /",
  "GSP33brsgor2u:3689": "tathāhurnyāyavidaḥ-'nityadravyāṇi svatantrāṇi bhinnānyanāśritāni'iti /",
  "GSP33brsgor2u:3690": "tasmātpratijñāsiddhaye ākāśasya kāryatvenaivāvyatireko vācya iti dṛṣṭāntasṛṣṭisārvātmyaśabdānāha-#",
  "GSP33brsgor2u:3691": "tathā hīti /",
  "GSP33brsgor2u:3692": "tena tena dṛṣṭānteneti /\u000e#",
  "GSP33brsgor2u:3693": "yajuṣi dundubhyādidṛṣṭāntenātharvaṇe ūrṇanābhyādidṛṣṭāntenetyarthaḥ /",
  "GSP33brsgor2u:3694": "yajuṣi pratijñāsādhakā 'idaṃ sarvam'itiśabdāḥ, ātharvaṇe 'brahmaivedam'iti śabdā iti bhāvaḥ /",
  "GSP33brsgor2u:3695": "evamākāśotpattikathanādekadeśimate dūṣite śrutyaprāmāṇyavādī svoktaṃ smārayati-#",
  "GSP33brsgor2u:3696": "satyaṃ darśitamiti /\u000e#",
  "GSP33brsgor2u:3697": "mukhyasiddhāntyāha-#",
  "GSP33brsgor2u:3698": "na /",
  "GSP33brsgor2u:3699": "eketi /\u000e#",
  "GSP33brsgor2u:3700": "'tattejo 'sṛjata'iti sakṛcchrutasya sraṣṭurākāśatejobhyāṃ yugapatsaṃbandhe tittirikramabādhāt,",
  "GSP33brsgor2u:3701": "krameṇākāśaṃ sṛṣṭvā tejo 'sṛjateti saṃbandhe tejaḥprāthamyabhaṅgaprasaṅgāt,",
  "GSP33brsgor2u:3702": "vastuni vikalpāsaṃbhavena tayoḥ śākhābhedena prāthamyavyavasthāyā ayogāt,",
  "GSP33brsgor2u:3703": "naikavākyateti prāpte mukhya eva dūṣayati-#",
  "GSP33brsgor2u:3704": "naiṣa doṣa iti /\u000e#",
  "GSP33brsgor2u:3705": "aprāmāṇyakalpanādvaramapauruṣeyaśrutīnāmekavākyatvena prāmāṇyakalpanaṃ,",
  "GSP33brsgor2u:3706": "taccaikavākyatvaṃ balavacchrutyā durbalaśruteḥ kalpyaṃ,",
  "GSP33brsgor2u:3707": "balavatī ca tittiriśrutiḥ,",
  "GSP33brsgor2u:3708": "prakṛtipañcamyā paurvāparyākhyakramasya śrutatvāt /",
  "GSP33brsgor2u:3709": "chāndogyaśrutistu durbalā, tejaḥprāthamyaśrutyabhāvāt /",
  "GSP33brsgor2u:3710": "tejaḥsargamātraṃ tu śrutaṃ tṛtīyatvena pariṇeyamityekavākyatetyarthaḥ /",
  "GSP33brsgor2u:3711": "yaduktamekadeśinā chāndogyaśrutyākāśotpattirvāryata iti tannirastam /",
  "GSP33brsgor2u:3712": "kiñca sā śrutiḥ kiṃ tejojanmaparā, uta tejojanma viyadanucpattiścetyubhayaparā /",
  "GSP33brsgor2u:3713": "ādye na tadvāraṇamityāha-#",
  "GSP33brsgor2u:3714": "nahīti /\u000e#",
  "GSP33brsgor2u:3715": "avirodhādityarthaḥ /",
  "GSP33brsgor2u:3716": "na dvitīyaḥ, śrutyantaravirodhenobhayaparatvakalpanāyogādvākyabhedāpatteścetyāha-#",
  "GSP33brsgor2u:3717": "ekasyeti /\u000e#",
  "GSP33brsgor2u:3718": "nanvekasya sraṣṭuranekārthasaṃbandhavadvākyasyāpyanekārthatā kiṃ na syādityata ā-#",
  "GSP33brsgor2u:3719": "sraṣṭā tviti /\u000e#",
  "GSP33brsgor2u:3720": "ekasya karturanekārthasaṃbandho dṛṣṭaḥ /",
  "GSP33brsgor2u:3721": "na tvekasya vākyasya nānārthatvaṃ dṛṣṭam /",
  "GSP33brsgor2u:3722": "nānārthakaprayoge tu paya ānayetyādāvāvṛttyā vākyabheda eva /",
  "GSP33brsgor2u:3723": "ānayanasya jalakṣīrābhyāṃ pṛthaksaṃbandhādityarthaḥ /",
  "GSP33brsgor2u:3724": "phalitamāha-#",
  "GSP33brsgor2u:3725": "ityeketi /\u000e#",
  "GSP33brsgor2u:3726": "ekasya śabdasyāvṛttiṃ vinānekārthatvaṃ nāsti cedasṛjateti śabdasya chāndogya upasaṃhṛtākāśādisaṃbandhārthamāvṛttidoṣaḥ syādityata āha-#",
  "GSP33brsgor2u:3727": "naceti /\u000e#",
  "GSP33brsgor2u:3728": "chāndogyasthatejojanma ākāśādijanmapūrvakaṃ,",
  "GSP33brsgor2u:3729": "tejojanmatvāt,",
  "GSP33brsgor2u:3730": "tittiristhatejojanmavadityākāśādijanmopasaṃhāre 'tadākāśamasṛjata'iti vākyāntarasyaiva kalpanānnāvṛttidoṣa ityarthaḥ /",
  "GSP33brsgor2u:3731": "śrutyantarasthaḥ kramaḥ śrutyantare grāhya ityatra dṛṣṭāntamāha-#",
  "GSP33brsgor2u:3732": "yathāceti /\u000e#",
  "GSP33brsgor2u:3733": "sṛṣṭau tātparyātātparyābhyāṃ dṛṣṭāntaśrutivaiṣamyaṃ śaṅkate-#",
  "GSP33brsgor2u:3734": "nanvityādinā /\u000e#",
  "GSP33brsgor2u:3735": "tejaḥprāthamyasvīkāre ākāśasargo dharmi taddharmaḥ prāthamyaṃ ceti dvayaṃ śrutaṃ bādhanīyamiti gauravam,",
  "GSP33brsgor2u:3736": "ākāśaprāthamye tvārthikatejaḥ sargaprāthamyamātrabādha iti lāghavamiti matvāha-#",
  "GSP33brsgor2u:3737": "netyucyata iti /\u000e#",
  "GSP33brsgor2u:3738": "kiñca pradhānadharmityāgādvaraṃ guṇabhūtasya tejaḥprāthamyasya dharmasya tyāga ityāha-#",
  "GSP33brsgor2u:3739": "nahīti /\u000e#",
  "GSP33brsgor2u:3740": "kiñca kiṃ sṛṣṭiparaśrutisiddhatvāttejaḥprāthamyaṃ gṛhyata uta prathamasthāne tejasaḥ sargaśrutyārthātprāthamyabhānāt /",
  "GSP33brsgor2u:3741": "nādya ityāha-#",
  "GSP33brsgor2u:3742": "apiceti /\u000e#",
  "GSP33brsgor2u:3743": "dvitīyamanūdya dūṣayati-#",
  "GSP33brsgor2u:3744": "arthāttviti /\u000e#",
  "GSP33brsgor2u:3745": "yaduktaṃ vastuni vikalpāsaṃbhavādubhayoḥ prāthamyaṃ śākhābhedena vyavasthitaṃ na bhavati,",
  "GSP33brsgor2u:3746": "nāpyubhayordvidalāṅkuravatsamuccityotpattyā prāthamyaṃ vāyoragniriti kramabādhāpātāditi, tadiṣṭamevetyāha-#",
  "GSP33brsgor2u:3747": "vikalpeti /\u000e#",
  "GSP33brsgor2u:3748": "na kevalaṃ śrutidevyoravirodhaḥ sauhārdaṃ cāstītyāha-#",
  "GSP33brsgor2u:3749": "apiceti /\u000e#",
  "GSP33brsgor2u:3750": "viyadupasaṃgrāhyamityanvayaḥ /",
  "GSP33brsgor2u:3751": "viyadanutpattivādinoktamanūdya pratijñāyā advitīyaśruteśca mukhyārthatātparyāvagamānna gauṇārthateti dūṣayati-#",
  "GSP33brsgor2u:3752": "yaccoktamityādinā /\u000e#",
  "GSP33brsgor2u:3753": "prakṛtivikāranyāyastadananyatvanyāyaḥ /",
  "GSP33brsgor2u:3754": "udakaṃ kṣīrasthamapi kṣīrajñānānna gṛhyate bhedāditi bhāvaḥ /",
  "GSP33brsgor2u:3755": "māstu samyagjñānaṃ śruterbhrāntimūlatvasaṃbhavādityāśaṅkyāpauruṣeyatvānmaivamityāha-#",
  "GSP33brsgor2u:3756": "naca vedasyeti /\u000e#",
  "GSP33brsgor2u:3757": "māyā bhrāntistayālīkaṃ mithyābhāṣaṇaṃ tena vañcanamayathārthabodhanam /",
  "GSP33brsgor2u:3758": "ādipadādvipralipsāpramādakaraṇāpāṭavāni gṛhyante /",
  "GSP33brsgor2u:3759": "pratijñāmukhyatvamabhidhāyādvitīyaśrutimukhyatāmāha-#",
  "GSP33brsgor2u:3760": "sāvadhāraṇeti /\u000e#",
  "GSP33brsgor2u:3761": "sarvadvaitaniṣedhaparetyarthaḥ /",
  "GSP33brsgor2u:3762": "ubhayagauṇatve 'dbhutavadupanyāso mṛdādidṛṣṭāntaistatsādhanaṃ ca na syāditi doṣāntaramāha-#",
  "GSP33brsgor2u:3763": "nacetyādinā\u000e# //6//",
  "GSP33brsgor2u:3764": "END BsRp_2,3.1.6",
  "GSP33brsgor2u:3765": "____________________________________________________________________________________________",
  "GSP33brsgor2u:3766": "START BsRp_2,3.1.7ḥ",
  "GSP33brsgor2u:3767": "yāvadvikāraṃ tu vibhāgo lokavat | BBs_2,3.7 |",
  "GSP33brsgor2u:3768": "kāryameva vastvekadeśa ākāśo notpadyate sāmagrīśūnyatvādityatra ākāśo vikāraḥ vibhaktatvāt ghaṭādivaditi satpratipakṣamāha-#",
  "GSP33brsgor2u:3769": "yatpunarityādinā /\u000e#",
  "GSP33brsgor2u:3770": "yo vibhaktaḥ sa vikāra ityanvayamuktvā yastvavikāraḥ sa na vibhakto yathātmeti vyatirikavyāptimāha-#",
  "GSP33brsgor2u:3771": "na tvavikṛtamiti /\u000e#",
  "GSP33brsgor2u:3772": "digādiṣu vyabhicāramāśaṅkya pakṣasamatvānmaivamityāha-#",
  "GSP33brsgor2u:3773": "eteneti /\u000e#",
  "GSP33brsgor2u:3774": "vibhaktatvenetyarthaḥ /",
  "GSP33brsgor2u:3775": "ātmani vyabhicāraṃ śaṅkate-#",
  "GSP33brsgor2u:3776": "nanviti /\u000e#",
  "GSP33brsgor2u:3777": "dharmisamānasattākavibhāgasya hetutvātparamārthātmani vibhāgasya kalpitatvena bhinnasattākatvānna vyabhicāra ityāha-#",
  "GSP33brsgor2u:3778": "neti /\u000e#",
  "GSP33brsgor2u:3779": "atra cājñānānyadravyatvaṃ viśeṣaṇam, ato nājñānatatsaṃbandhādau vyabhicāraḥ /",
  "GSP33brsgor2u:3780": "nanvātmā kāryaḥ,",
  "GSP33brsgor2u:3781": "vibhaktatvāt,",
  "GSP33brsgor2u:3782": "vastutvādvā,",
  "GSP33brsgor2u:3783": "ghaṭavadityābhāsatulyamidamanumānamityāśaṅkyātmanaḥ paramakāraṇatvena śrutasya kāryatve śūnyatāprasaṅga iti bādhakasattvāttasyābhāvatvaṃ,",
  "GSP33brsgor2u:3784": "nātra kiñcidbādhakamasti pratyuta ākāśasyākāryatve nityānekadravyakalpanā śrautapratijñāhānyādayo bādhakāḥ santīti nābhāsatulyatetyāha-#",
  "GSP33brsgor2u:3785": "ātmana iti /\u000e#",
  "GSP33brsgor2u:3786": "iṣṭaprasaṅga iti vadantaṃ pratyāha-#",
  "GSP33brsgor2u:3787": "ātmātvāditi /\u000e#",
  "GSP33brsgor2u:3788": "ātmābhāvaḥ kenacijjñāyate na vā /",
  "GSP33brsgor2u:3789": "ādye yo jñātā sa pariśiṣyata iti na śūnyatā /",
  "GSP33brsgor2u:3790": "dvitīye 'pi na śūnyatā mānābhāvādityarthaḥ /",
  "GSP33brsgor2u:3791": "kiñca yaddhi kāryaṃ sattāsphūrtyoranyāpekṣaṃ tannirākāryam,",
  "GSP33brsgor2u:3792": "ātmā tvakārtho nirapekṣatvānna bādhayogya ityāha-#",
  "GSP33brsgor2u:3793": "nahyātmetyādinā /\u000e#",
  "GSP33brsgor2u:3794": "kasyacitkāraṇasyāgantukaḥ kāryo na hi /",
  "GSP33brsgor2u:3795": "sattāsphūrtyoḥ siddhyorananyāyattatvādityakṣarārthaḥ /",
  "GSP33brsgor2u:3796": "tatra sphūrterananyāyattatvaṃ vivṛṇoti-#",
  "GSP33brsgor2u:3797": "nahīti /\u000e#",
  "GSP33brsgor2u:3798": "yaduktaṃ sureśvarācāryaiḥ-'pramātā ca pramāṇaṃ ca prameyaṃ pramitistathā /",
  "GSP33brsgor2u:3799": "yasya prasādātsidhyanti tatsiddhau kimapekṣyate /",
  "GSP33brsgor2u:3800": "'iti /",
  "GSP33brsgor2u:3801": "yathā śrutirāha-'puruṣaḥ svayaṃ jyotiḥ', 'tasya bhāsā sarvamidaṃ vibhāti'iti ca /",
  "GSP33brsgor2u:3802": "nanvātmanaḥ svataḥ siddho pramāṇavaiyarthyaṃ, tatrāha-#",
  "GSP33brsgor2u:3803": "tasyeti /\u000e#",
  "GSP33brsgor2u:3804": "nanu prameyasyāpi svaprakāśatvaṃ kiṃ na syādityata āha-#",
  "GSP33brsgor2u:3805": "nahīti /\u000e#",
  "GSP33brsgor2u:3806": "ato na pramāṇavaiyarthyamiti bhāvaḥ /",
  "GSP33brsgor2u:3807": "ātmāpi mānādhīnasiddhikaḥ kiṃ na syādityata āha-#",
  "GSP33brsgor2u:3808": "ātmā tviti /\u000e#",
  "GSP33brsgor2u:3809": "ayamarthaḥ-niścitasattākaṃ hi jñānaṃ prameyasattāniścāyakaṃ,",
  "GSP33brsgor2u:3810": "gehe ghaṭo dṛṣṭo na veti jñānasaṃśaye na dṛṣṭa iti vyatirekaniścaye cārthasvarūpaniścayāt /",
  "GSP33brsgor2u:3811": "jñānasattāniścayaśca na svataḥ, kāryasya svaprakāśatvāyogāt /",
  "GSP33brsgor2u:3812": "nāpi jñānāntarāt anavasthānāt /",
  "GSP33brsgor2u:3813": "ataḥ sākṣiṇaiva jñānasattāniścayo vācyaḥ /",
  "GSP33brsgor2u:3814": "tatra sākṣiṇaścejjñānādhīnasattāniścayaḥ, anyonyāśrayaḥ syāt /",
  "GSP33brsgor2u:3815": "ataḥ sarvasādhakatvādātmā svataḥ siddha iti /",
  "GSP33brsgor2u:3816": "svaprakāśasyāpi bādhaḥ kiṃ na syādityata āha-#",
  "GSP33brsgor2u:3817": "naceti /\u000e#",
  "GSP33brsgor2u:3818": "jaḍaṃ hi parāyattaprakāśatvādāgantukaṃ bādhayogyaṃ na prakāśātmasvarūpaṃ,",
  "GSP33brsgor2u:3819": "tasya sarvabādhasākṣisvarūpasya nirākartrantarābhāvāt,",
  "GSP33brsgor2u:3820": "svasya ca svanirākartṛtvāyogāt /",
  "GSP33brsgor2u:3821": "nahi sunipuṇenāpi svābhāvo draṣṭuṃ śakyata ityarthaḥ /",
  "GSP33brsgor2u:3822": "evaṃ svataḥ sphūrtitvādātmā na bādhya ityuktvā svataḥ sattākatvācca na bādhya ityāha-#",
  "GSP33brsgor2u:3823": "tathāhameveti /\u000e#",
  "GSP33brsgor2u:3824": "jñānajñeyayoḥ sattāvyabhicāre 'pi jñātuḥ sadaikarūpatvānna sattāvyabhicāra ityarthaḥ /",
  "GSP33brsgor2u:3825": "māstu jīvato jñāturanyathāsvabhāvaḥ, mṛtasya tu syādityata āha-#",
  "GSP33brsgor2u:3826": "tatheti /\u000e#",
  "GSP33brsgor2u:3827": "ucchedo vināśaḥ /",
  "GSP33brsgor2u:3828": "anyathāsvabhāvatvaṃ mithyātvaṃ vā saṃbhāvayitumapi na śakyam,",
  "GSP33brsgor2u:3829": "ahamasmītyanubhavasiddhasatsvabhāvasya bādhakābhāvādityarthaḥ /",
  "GSP33brsgor2u:3830": "evamātmanaḥ śūnyatvavirāsena śūnyatāprasaṅgasyāniṣṭatvamuktaṃ,",
  "GSP33brsgor2u:3831": "tataścātmanaḥ kāryatvanumānamābhāsa ityāha-#",
  "GSP33brsgor2u:3832": "evamiti /\u000e#",
  "GSP33brsgor2u:3833_0": "akāryātmanaḥ siddhau tasyāvidyāsahitasyopādānasyadṛṣṭādinimittasya ca sattvādākāśānutpattihetoḥ",
  "GSP33brsgor2u:3833_1": "sāmagrīśūnyatvasya svarūpāsiddheruktasatpratipakṣabādhāccākāśasya kāryatvaṃ niravadyamityāha-#",
  "GSP33brsgor2u:3834": "kāryatvaṃ ceti /\u000e#",
  "GSP33brsgor2u:3835": "ātmāvidyayorvijātīyatvānnākāśārambhakatvamityuktamanūdya nirasyati-#",
  "GSP33brsgor2u:3836": "yattvityādinā /\u000e#",
  "GSP33brsgor2u:3837": "kiṃ kāraṇamātrasya sājātyaniyama uta samavāyinaḥ /",
  "GSP33brsgor2u:3838": "tatrādyaṃ nirasya dvitīyaṃ śaṅkate-#",
  "GSP33brsgor2u:3839": "syādetaditi /\u000e#",
  "GSP33brsgor2u:3840": "kiṃ samavāyitāvacchedakadharmeṇa sājātyamuta sattvādinā /",
  "GSP33brsgor2u:3841": "nādya ityāha-#",
  "GSP33brsgor2u:3842": "tadapīti /\u000e#",
  "GSP33brsgor2u:3843": "naca rajjavādi na dravyāntaramiti vācyaṃ, paṭāderapi tathātvāpātāt /",
  "GSP33brsgor2u:3844": "dvitīyo 'smadiṣṭaḥ, ātmāvidyayorvastutvena sājātyādityāha-#",
  "GSP33brsgor2u:3845": "sattveti /\u000e#",
  "GSP33brsgor2u:3846": "upādānasya sājātyaniyamaṃ nirasya saṃyuktānekatvaniyamamadvitīyasyāsaṅgasyāpyātmana upādānatvasiddhaye nirasyati-#",
  "GSP33brsgor2u:3847": "nāpītyādinā /\u000e#",
  "GSP33brsgor2u:3848": "kimārambhakamātrasyāyaṃ niyama uta dravyārambhakasya /",
  "GSP33brsgor2u:3849": "nādya ityāha-#",
  "GSP33brsgor2u:3850": "aṇviti /\u000e#",
  "GSP33brsgor2u:3851": "ddhvayaṇukasya jñānasya cāsamavāyikāraṇasaṃyogajanakamādyaṃ karma /",
  "GSP33brsgor2u:3852": "yadyapyadṛṣṭavadātmasaṃyukte aṇumanasī ādyakarmārambhake tathāpi karmasamavāyina ekatvādanekatvaniyamabhaṅga ityāha-#",
  "GSP33brsgor2u:3853": "ekaiko hīti /\u000e#",
  "GSP33brsgor2u:3854": "dravyāntaraiḥ /",
  "GSP33brsgor2u:3855": "samavāyibhirityarthaḥ /",
  "GSP33brsgor2u:3856": "dvitīyamutthāpyārambhavādānaṅgīkāreṇa dūṣayati-#",
  "GSP33brsgor2u:3857": "dravyetyādinā /\u000e#",
  "GSP33brsgor2u:3858": "na tvabhyupagamyate tasmānnaiṣa niyama iti śeṣaḥ /",
  "GSP33brsgor2u:3859": "yattu kṣīraparamāṇuṣu rasāntarotpattau taireva dadhyārambha iti /",
  "GSP33brsgor2u:3860": "tanna /",
  "GSP33brsgor2u:3861": "kṣīranāśe mānābhāvāt,",
  "GSP33brsgor2u:3862": "rasavaddadhno 'pyekadravyārabhyatvasaṃbhavācca,",
  "GSP33brsgor2u:3863": "dravyaguṇasaṃketasya pauruṣeyasya śrutyarthanirṇayāhetatutvāditi bhāvaḥ /",
  "GSP33brsgor2u:3864": "loke kartu- sahāyadarśanādasahāyādbrahmaṇaḥ kathaṃ sarga iti, tatrāha-#",
  "GSP33brsgor2u:3865": "tathācoktamiti /\u000e#",
  "GSP33brsgor2u:3866": "prāgabhāvaśūnyatvaheturapyasiddha ityāha-#",
  "GSP33brsgor2u:3867": "yaccoktamityādinā /\u000e#",
  "GSP33brsgor2u:3868": "śabdāśrayatvaṃ viśeṣaḥ /",
  "GSP33brsgor2u:3869": "śabdādimānākāśaḥ pralaye nāsti, 'nāsīdrajo no vyoma'iti śruteḥ /",
  "GSP33brsgor2u:3870": "nanvākāśābhāve kāṭhinyaṃ syāditi cet /",
  "GSP33brsgor2u:3871": "suśikṣito 'yaṃ naiyāyikatanayaḥ /",
  "GSP33brsgor2u:3872": "na hyākāśābhāvastaddharmo vā kāṭhinyaṃ kintu mūrtadravyaviśeṣastasaṃyogaviśeṣo vā kāṭhinyaṃ,",
  "GSP33brsgor2u:3873": "tacca pralaye nāstīti bhāvaḥ /",
  "GSP33brsgor2u:3874": "'ākāśaśarīraṃ brahma'iti śruteragnyauṣṇyavadbrahmasvabhāvasyākāśasya sati brahmaṇi kathamabhāvaḥ, tatrāha-#",
  "GSP33brsgor2u:3875": "yathāceti /\u000e#",
  "GSP33brsgor2u:3876": "vibhutvādākāśasamaṃ brahmeti śrutyarthaḥ /",
  "GSP33brsgor2u:3877": "vibhutvātsparśadravyatvaniravayavadravyatvaliṅgānāṃ vibhaktatvādiliṅgasahitāgamabādhamāha-#",
  "GSP33brsgor2u:3878": "yadapītyādinā /\u000e#",
  "GSP33brsgor2u:3879": "dharmivikārabhāve guṇanāśo na syāditi tarkārthamanityapadam /",
  "GSP33brsgor2u:3880": "guṇāśrayatvameva hetuḥ /",
  "GSP33brsgor2u:3881": "tacca svasamānasattākaguṇavattvam, ato nirguṇātmani na vyabhicāraḥ /",
  "GSP33brsgor2u:3882": "bhūtatvamādiśabdarthaḥ /",
  "GSP33brsgor2u:3883": "svarūpāsiddhimapyāha-#",
  "GSP33brsgor2u:3884": "vibhutvādīnāṃ ceti /\u000e#",
  "GSP33brsgor2u:3885": "sarvamūrtadravyasaṃyogaḥ parimāṇaviśeṣo vā vibhutvaṃ nirguṇātmani dṛṣṭānte nāsti /",
  "GSP33brsgor2u:3886": "saṃyogasya sāvayavatvaniyatasyājatvasādhyaviruddhatā ca /",
  "GSP33brsgor2u:3887": "svarūpopacayarūpaṃ tu vibhutvamātmākāśayorna samaṃ, 'jyāyānākāśāt'iti śruteḥ /",
  "GSP33brsgor2u:3888": "kvacidākāśasāmyaṃ tu brahmaṇo yatkiñciddharmasaṃbandhena vyapadiśyate /",
  "GSP33brsgor2u:3889": "asaktatvena vā /",
  "GSP33brsgor2u:3890": "pañcīkaraṇādasparśatvamasiddhaṃ,",
  "GSP33brsgor2u:3891": "kāryadravyatvānniravayavatvamapyasiddhaṃ,",
  "GSP33brsgor2u:3892": "dravyatvajātiścātmanyasiddhetyarthaḥ /",
  "GSP33brsgor2u:3893": "nitya ityaṃśena sāmyaṃ na vivakṣitam /",
  "GSP33brsgor2u:3894": "nanu 'sa yathānanto 'yamākāśa evamananta ātmā'iti śrutirnityatvenaiva sāmyaṃ brūte,",
  "GSP33brsgor2u:3895": "netyāha-#",
  "GSP33brsgor2u:3896": "eteneti /\u000e#",
  "GSP33brsgor2u:3897": "ākāśasya kāryatvenānityatvādityarthaḥ /",
  "GSP33brsgor2u:3898": "śrutistvāpekṣikānantyadvārā mukhyānantyaṃ bodhayatīti bhāvaḥ /",
  "GSP33brsgor2u:3899": "nyūnatvāccākāśasya na mukhyopamānatvamityāha-#",
  "GSP33brsgor2u:3900": "jyāyāniti /\u000e#",
  "GSP33brsgor2u:3901": "mukhyopamānāsattve śrutiḥ-'na tasya'iti /",
  "GSP33brsgor2u:3902": "tasmādākāśasyopamānatvamātreṇa nityatvaṃ nāstīti bhāvaḥ /",
  "GSP33brsgor2u:3903": "anityatvenāsattve śrutimāha-#",
  "GSP33brsgor2u:3904": "ato 'nyaditi /\u000e#",
  "GSP33brsgor2u:3905": "yattvekasyaiva saṃbhūtaśabdasya gauṇatvaṃ mukhyatvaṃ ceti /",
  "GSP33brsgor2u:3906": "tanna /",
  "GSP33brsgor2u:3907": "ākāśe 'pi tasya mukhyatvasaṃbhavādityāha-#",
  "GSP33brsgor2u:3908": "tapasīti /\u000e#",
  "GSP33brsgor2u:3909": "balavattittiriśrutyā chāndogyaśruternayanādekavākyatayā sraṣṭari brahmātmani samanvaya ityupasaṃharati-#",
  "GSP33brsgor2u:3910": "tasmāditi\u000e# //7//",
  "GSP33brsgor2u:3911": "END BsRp_2,3.1.7",
  "GSP33brsgor2u:3912": "____________________________________________________________________________________________",
  "GSP33brsgor2u:3913": "START BsRp_2,3.2.8ḥ",
  "GSP33brsgor2u:3914": "etena mātariśvā vyākhyātaḥ | BBs_2,3.8 |",
  "GSP33brsgor2u:3915": "#",
  "GSP33brsgor2u:3916": "etena mātariśvā vyākhyātaḥ /\u000e#",
  "GSP33brsgor2u:3917": "atideśatvānna pṛthaksaṃgatyādyapekṣā /",
  "GSP33brsgor2u:3918": "'tattejo 'sṛjata'iti śruteḥ /",
  "GSP33brsgor2u:3919": "'ākāśādvāyuḥ'iti śrutyā virodho 'sti na veti ekavākyatvabhāvābhāvabhyāṃ saṃśaye gauṇapakṣapūrvapakṣasiddhāntapakṣānatidiśati-#",
  "GSP33brsgor2u:3920": "tatrāpītyādinā /\u000e#",
  "GSP33brsgor2u:3921": "pūrvatra hyākāśānantaryaṃ tejasaḥ sthāpitaṃ,",
  "GSP33brsgor2u:3922": "tatra vāyutejasostulyavadānantarye vāyoragniriti kramaśrutibādhātpaurvāparye tejaḥprāthamyabhaṅgānnaikavākyateti pūrvapakṣe gauṇavādyabhiprāyamāha-#",
  "GSP33brsgor2u:3923": "tataśceti /\u000e#",
  "GSP33brsgor2u:3924": "astamayapratiṣedho mukhyotpattyasaṃbhave liṅgam /",
  "GSP33brsgor2u:3925": "'vāyuścāntarikṣaṃ caitadamṛtam'iti tasyaiva liṅgasyābhyāsaḥ /",
  "GSP33brsgor2u:3926": "'vāyureva vyaṣṭiḥ samaṣṭiśca'iti sarvātmatvaliṅgāntaramādipadārthaḥ /",
  "GSP33brsgor2u:3927": "tathā saṃvargavidyāyāṃ 'vāyurhyevaitānsarvānagnyādīnsaṃharati'iti śabdamātreṇaiśvaryaśravaṇaṃ liṅgāntaraṃ grāhyam /",
  "GSP33brsgor2u:3928_0": "etairliṅgairvāyuranādyananta iti pratīterutpattirgauṇītyavirodhaḥ śrutyoriti prāpte",
  "GSP33brsgor2u:3928_1": "pratipipādayiṣitapratijñāśruterbalīyastvāttatsādhakānāṃ tatra tatra vāyūtpattivākyānāṃ",
  "GSP33brsgor2u:3928_2": "bhūyastvāduktavibhaktatvādiliṅgānugrahācca mukhyaiva vāyorutpattiḥ,",
  "GSP33brsgor2u:3929": "tathācākāśaṃ vāyuṃ ca sṛṣṭvā tejo 'sṛjateti śrutyorekavākyatayā brahmaṇi samanvayaḥ /",
  "GSP33brsgor2u:3930": "liṅgāni tūpāsyavāyustāvakatvādāpekṣikatayā vyākhyeyānīti mukhyasiddhāntamāha-#",
  "GSP33brsgor2u:3931": "pratijñetyādinā /\u000e#",
  "GSP33brsgor2u:3932": "kṛtaṃ pratividhānamāpekṣikatvena samādhānaṃ yasya tattathā /",
  "GSP33brsgor2u:3933": "adhikaraṇārambhamākṣipyoktāmadhikāśaṅkamāha-#",
  "GSP33brsgor2u:3934": "nanvityādinā /\u000e#",
  "GSP33brsgor2u:3935": "'vāyurhyevaitānsavārnsaṃvṛṅkte'ityādiśabdamātraṃ śaṅkāmūlaṃ nārtha iti dyotanārthaṃ mātrapadam /",
  "GSP33brsgor2u:3936": "tāmeva śaṅkāmāha-#",
  "GSP33brsgor2u:3937": "saṃvargeti /\u000e#",
  "GSP33brsgor2u:3938": "vyaṣṭisamaṣṭyupāstiḥ 'vāyuṃ diśāṃ vatsaṃ veda'ityupāstiścādiśabdārthaḥ //8//",
  "GSP33brsgor2u:3939": "END BsRp_2,3.2.8",
  "GSP33brsgor2u:3940": "____________________________________________________________________________________________",
  "GSP33brsgor2u:3941": "START BsRp_2,3.3.9ḥ",
  "GSP33brsgor2u:3942": "asaṃbhavas tu sato 'nupapatteḥ | BBs_2,3.9 |",
  "GSP33brsgor2u:3943": "asaṃbhavastu sato 'nupapatteḥ /",
  "GSP33brsgor2u:3944": "'anādyanantaṃ mahataḥ paraṃ dhruvam',",
  "GSP33brsgor2u:3945_0": "'na cāsya kaścijjanitā'ityādi brahmānāditvaśrutīnāṃ 'tvaṃ jāto bhavasi viśvatomukhaḥ'ityutpattiśrutyā",
  "GSP33brsgor2u:3945_1": "virodho 'sti na vetyekavākyatvabhāvābhāvābhyāṃ saṃdehe 'sti virodha iti pūrvapakṣe",
  "GSP33brsgor2u:3945_2": "yathā vāyvāderamṛtatvādikamutpattiśrutibalādāpekṣikaṃ tathā brahmānāditvamāpekṣikamiti",
  "GSP33brsgor2u:3945_3": "dṛṣṭāntasaṃgatyā ekadeśipakṣaṃ prāpayati-#",
  "GSP33brsgor2u:3946": "viyaditi /\u000e#",
  "GSP33brsgor2u:3947": "brahma kutaścijjāyate, kāraṇatvāt, ākāśavādityanumānānugrahājjanmaśrutirbalīyasītyāha-#",
  "GSP33brsgor2u:3948": "tatheti /\u000e#",
  "GSP33brsgor2u:3949": "na cānādikāraṇābhāvenānavasthā bījāṅkuravadanāditvopapatteḥ /",
  "GSP33brsgor2u:3950": "tathāca dīpāddīpavadbrahmāntarādbrahmāntarotpattiḥ,",
  "GSP33brsgor2u:3951": "utpattiśrutyā cānāditvaśrutirneyetyanādyanantabrahmasamanvayāsiddhiriti prāpte mukhyasiddhāntamāha-#",
  "GSP33brsgor2u:3952": "tāmiti /\u000e#",
  "GSP33brsgor2u:3953": "brahma na ca jāyate,",
  "GSP33brsgor2u:3954": "kāraṇaśūnyatvāt,",
  "GSP33brsgor2u:3955": "naraviṣāṇavat,",
  "GSP33brsgor2u:3956_0": "vyatirekeṇa ghaṭavaccetyanumānānugrahādvipakṣecākāraṇakakāryavādaprasaṅgādbrahmānāditvaśrutayo",
  "GSP33brsgor2u:3956_1": "balīyasya iti kāraṇatvaliṅgabādhājjanmaśrutiḥ kāryābhedena vyākhyeyetyanādyanantabrahmasamanvayasiddhiriti siddhāntaphalam /",
  "GSP33brsgor2u:3957": "na hetvasiddhiḥ, kāraṇasyānirūpaṇāt /",
  "GSP33brsgor2u:3958": "tathāhi-kiṃ sanmātrasya brahmaṇaḥ sanmātrameva sāmānyaṃ kāraṇaṃ sadviśeṣo vā asadvā /",
  "GSP33brsgor2u:3959": "na tredhāpītyāha-#",
  "GSP33brsgor2u:3960": "sanmātraṃ hītyādinā /\u000e#",
  "GSP33brsgor2u:3961": "dīpastu dīpāntare nimittamityanudāharaṇam /",
  "GSP33brsgor2u:3962": "viyatpavanayorbrahmaṇaśca vibhaktatvāvibhaktatvābhyāṃ kāraṇabhāvābhyāṃ ca vaiṣamyam /",
  "GSP33brsgor2u:3963": "kāraṇatvaliṅgasyāprāmāṇikānavasthā /",
  "GSP33brsgor2u:3964": "tarkeṇāpi bādhamāha-#",
  "GSP33brsgor2u:3965": "naca vikārebhya ityādinā /\u000e#",
  "GSP33brsgor2u:3966": "kāraṇasyānabhyupagame yadṛcchāvādaprasaṅgaḥ,",
  "GSP33brsgor2u:3967": "anādikāraṇānabhyupagame 'navasthāprasaṅgaḥ,",
  "GSP33brsgor2u:3968": "tadabhyupagame brahmavādaprasaṅgaḥ,",
  "GSP33brsgor2u:3969": "kāraṇāntarasya pradhānādernirāsāditi bhāvaḥ //9//",
  "GSP33brsgor2u:3970": "END BsRp_2,3.3.9",
  "GSP33brsgor2u:3971": "____________________________________________________________________________________________",
  "GSP33brsgor2u:3972": "START BsRp_2,3.4.10ḥ",
  "GSP33brsgor2u:3973": "tejo 'tas tathā hy āha | BBs_2,3.10 |",
  "GSP33brsgor2u:3974": "#",
  "GSP33brsgor2u:3975": "tejo 'tastathāhyāha /\u000e#",
  "GSP33brsgor2u:3976_0": "'tattejo 'sṛjata'iti 'vāyoragniḥ'iti ca śrutyorvirodho 'sti na veti saṃdehe sāmānyātsāmānyotpattyasaṃbhave",
  "GSP33brsgor2u:3976_1": "'pi brahmavāyvoḥ sāmānyostejorūpaviśeṣopādānatvasaṃbhavāttulyabalatayāsti virodha",
  "GSP33brsgor2u:3976_2": "iti pratyudāharaṇena pūrvapakṣaḥ /",
  "GSP33brsgor2u:3977": "sarvatrādhyāyasamāpterekavākyatvāsaṃbhavāsaṃbhavau saṃśayabījam /",
  "GSP33brsgor2u:3978": "pūrvapakṣe śrutīnāṃ virodhādaprāmāṇyaṃ phalaṃ, siddhānte prāmāṇyamityuktaṃ na vismartavyam /",
  "GSP33brsgor2u:3979_0": "evaṃ pūrvapakṣe kāryamātrasya vivartatvātkalpitasya vāyostejaḥkalpanādhiṣṭhānatvāyogādbrahmaiva",
  "GSP33brsgor2u:3979_1": "tejasa upādānaṃ sarvakāryāṇāṃ brahmaivopādānamityarthe śrutīnāṃ bhūyastvācca tadanurodhādvāyoriti",
  "GSP33brsgor2u:3979_2": "kramārthā pañcamītyavirodha ityekadeśisiddhāntaṃ prāpayati-#",
  "GSP33brsgor2u:3980": "prāptaṃ tāvadbrahmayonikaṃ teja ityādinā /\u000e#",
  "GSP33brsgor2u:3981": "śrutīnāṃ virodhamātropanyāsena pūrvapakṣaḥ, apasiddhāntevirodhāttāvadekadeśipakṣa iti jñeyam /",
  "GSP33brsgor2u:3982": "tadubhayamapi mukhyasiddhāntāpekṣayā pūrvapakṣatvena vyavahriyate /",
  "GSP33brsgor2u:3983": "siddhāntayati-#",
  "GSP33brsgor2u:3984": "evaṃ prāpta iti /",
  "GSP33brsgor2u:3985": "kadarthitā /\u000e#",
  "GSP33brsgor2u:3986": "bādhitārtheti yāvat /",
  "GSP33brsgor2u:3987": "vāyostejaḥprakṛtitvaṃ pañcamīśrutyā nirdhāritaṃ,",
  "GSP33brsgor2u:3988": "naca kalpitasyopādānatvāsaṃbhavaḥ,",
  "GSP33brsgor2u:3989": "adhiṣṭhānatvāsaṃbhave 'pi mṛdādivatpariṇāmitvasaṃbhavāt,",
  "GSP33brsgor2u:3990": "svatastu brahmaṇaśchāndogye sraṣṭṛtvamātraṃ śrutaṃ nopādānatvam /",
  "GSP33brsgor2u:3991": "naca 'bahu syām'iti kāryābhede kṣaṇiliṅgādupādānatvasiddhiḥ liṅgācchruterbalīyastvena śrutyavirodhena liṅgasya neyatvāt /",
  "GSP33brsgor2u:3992": "nayanaṃ cetthaṃ vāyorbrahmānanyatvādvāyujasyāpi tejaso brahmaprakṛtikatvamaviruddhamiti siddhāntagranthāśayaḥ /",
  "GSP33brsgor2u:3993": "#",
  "GSP33brsgor2u:3994": "ihādhikārāditi /\u000e#",
  "GSP33brsgor2u:3995": "vāyoragniḥ saṃbhūta iti vākye saṃbandhādityarthaḥ /",
  "GSP33brsgor2u:3996": "tadadhikāre saṃbhūtyadhikāre /",
  "GSP33brsgor2u:3997": "nirapekṣakārakavibhakterūpapadasāpekṣavibhaktyapekṣayā prabalatvācca na kramārthā pañcamītyāha-#",
  "GSP33brsgor2u:3998": "apiceti /\u000e#",
  "GSP33brsgor2u:3999": "ūrdhvamanantaramiti vopapadaṃ vinā pañcamīmātrātkramo na bhātīti kalpya upapadārthayogaḥ /",
  "GSP33brsgor2u:4000": "prakṛtyākhyāpādānakārakaṃ tu nirapekṣapañcamyā bhāti /",
  "GSP33brsgor2u:4001": "viśeṣato 'tra prakaraṇādapādānārthatvaṃ pañcamyāḥ kḷptaṃ kḷptena ca kalpyaṃ sati virodhe bādhyamiti sthitirityarthaḥ /",
  "GSP33brsgor2u:4002": "pāramparyajatvamevāha-#",
  "GSP33brsgor2u:4003": "yadāpīti /\u000e#",
  "GSP33brsgor2u:4004": "tasyā dhenoḥ śṛtaṃ taptaṃ kṣīraṃ sākṣātkāryaṃ, dadhyādikaṃ tu pāramparyajamityarthaḥ /",
  "GSP33brsgor2u:4005": "dadhisaṃsṛṣṭaṃ kaṭhinakṣīramāmikṣā /",
  "GSP33brsgor2u:4006": "brahmaṇe vāyubhāve mānamāha-#",
  "GSP33brsgor2u:4007": "darśayati ceti /\u000e#",
  "GSP33brsgor2u:4008": "pāramparyajasyāpi tajjatvavyapadeśe smṛtimāha-#",
  "GSP33brsgor2u:4009": "tathāceti /\u000e#",
  "GSP33brsgor2u:4010": "antaḥkaraṇādibhyo jāyamānabuddhyādīnāṃ matta evetyavadhāraṇaṃ kathamityāśaṅkyāha-#",
  "GSP33brsgor2u:4011": "yadyapītyādinā /\u000e#",
  "GSP33brsgor2u:4012": "pranāḍyā paraṃparayeśvaravaṃśyatvāttajjatvātparamakāraṇāntaranirāsārthamavadhāraṇaṃ yuktamiti śeṣaḥ /",
  "GSP33brsgor2u:4013": "etatpadārthamāha-#",
  "GSP33brsgor2u:4014": "tāsāmiti /\u000e#",
  "GSP33brsgor2u:4015": "'tajjalān'ityādyuktaśrutīnāṃ sākṣātpranāḍyā vā brahmajatvamātreṇopapatterityarthaḥ /",
  "GSP33brsgor2u:4016": "akramaśrutīnāṃ balavatkramaśrutyanusāreṇekavākyatvādviyadvāyudvārā tejaḥ-kāraṇe brahmaṇi iti siddham //10//",
  "GSP33brsgor2u:4017": "END BsRp_2,3.4.10",
  "GSP33brsgor2u:4018": "____________________________________________________________________________________________",
  "GSP33brsgor2u:4019": "START BsRp_2,3.5.11ḥ",
  "GSP33brsgor2u:4020": "āpaḥ | BBs_2,3.11 |",
  "GSP33brsgor2u:4021": "#",
  "GSP33brsgor2u:4022": "āpaḥ /\u000e#",
  "GSP33brsgor2u:4023": "atideśo 'yam /",
  "GSP33brsgor2u:4024": "tathā hyātharvaṇe muṇḍakagranthe 'etasmājjāyate prāṇo manaḥ sarvendriyāṇica /",
  "GSP33brsgor2u:4025": "khaṃ vāyurjyotirāpaḥ pṛthivī viśvasya dhāriṇī'iti mantre 'pāṃ brahmajatvaṃ śrutam /",
  "GSP33brsgor2u:4026_0": "'agnerāpaḥ'iti śrutyā tasya virodho 'sti na veti saṃdehe tulyatvādasti virodha iti",
  "GSP33brsgor2u:4026_1": "pūrvapakṣe apāmagnidāhyatvena virodhādagnijatvāsaṃbhavātkramārthā pañcamītyavirodha",
  "GSP33brsgor2u:4026_2": "ityadhikāśaṅkyāmuktejonyāyamatidiśya vyācaṣṭe-#",
  "GSP33brsgor2u:4027": "ata iti /\u000e#",
  "GSP33brsgor2u:4028": "pratyakṣavirodhe kathamapāmagnijatvanirṇayaḥ, tatrāha-#",
  "GSP33brsgor2u:4029": "sati vacana iti /\u000e#",
  "GSP33brsgor2u:4030": "trivṛtkṛtayoraptejasorvirodhe 'pyagnerāpa iti vacanādatīndriyayostayornāsti virodha iti nirṇīyata ityarthaḥ /",
  "GSP33brsgor2u:4031": "na kevalaṃ śrutyavirodhajñānāyāyamatideśaḥ kintu pañcabhūcatotpattikramanirṇayārthaṃ cetyāha-#",
  "GSP33brsgor2u:4032": "tejasastviti /\u000e#",
  "GSP33brsgor2u:4033": "tasmāttejobhāvāpanne brahmaṇi śrutisamanvaya iti siddham //11//",
  "GSP33brsgor2u:4034": "END BsRp_2,3.5.11",
  "GSP33brsgor2u:4035": "____________________________________________________________________________________________",
  "GSP33brsgor2u:4036": "START BsRp_2,3.6.12ḥ",
  "GSP33brsgor2u:4037": "pṛthivy adhikārarūpaśabdāntarebhyaḥ | BBs_2,3.12 |",
  "GSP33brsgor2u:4038": "#",
  "GSP33brsgor2u:4039": "pṛthivyadhikārarūpaśabdāntarebhyaḥ /\u000e#",
  "GSP33brsgor2u:4040": "viṣayamuktvānnaśabdamahābhūtaprakaraṇābhyāṃ saṃśayamāha-#",
  "GSP33brsgor2u:4041": "tā iti /\u000e#",
  "GSP33brsgor2u:4042": "abhyavahāryaṃ bhakṣyam /",
  "GSP33brsgor2u:4043": "atra śrutau yadyannamodanādikaṃ tadā 'adbhyaḥ pṛthivī'iti śrutyā virodhaḥ,",
  "GSP33brsgor2u:4044": "yadi pṛthivī tadā na virodha iti phalaṃ bodhyam /",
  "GSP33brsgor2u:4045": "atpṛthivyoḥ kāryakāraṇabhāvādadhikaraṇasaṃgatiḥ /",
  "GSP33brsgor2u:4046": "annaśrutivṛṣṭibhavanatvaliṅgābhyāṃ pūrvapakṣaḥ /",
  "GSP33brsgor2u:4047": "tadeva tatraiveti śrutyarthaḥ /",
  "GSP33brsgor2u:4048": "tathāca kvacidannaṃ kvacidadbhayaḥ pṛthivī tato 'nnamiti virodhānnaikavākyateti prāpte siddhāntayati-#",
  "GSP33brsgor2u:4049": "evaṃ prāpta iti /\u000e#",
  "GSP33brsgor2u:4050": "adhikāraḥ prakaraṇam /",
  "GSP33brsgor2u:4051": "rūpaṃ liṅgam /",
  "GSP33brsgor2u:4052": "payaḥ kṣīraṃ tadvatpāṇḍuraṃ śvetam, aṅgāravadrohitaṃ raktam /",
  "GSP33brsgor2u:4053": "śabdāntaraśabditaṃ sthānaṃ vyācaṣṭe-#",
  "GSP33brsgor2u:4054": "śrutyantaramapīti /\u000e#",
  "GSP33brsgor2u:4055": "abānantaryaṃ pṛthivyāḥ sthānaṃ śrutyantarasiddhaṃ tenāpyannasya pṛthivītvamityarthaḥ /",
  "GSP33brsgor2u:4056": "tattatra sṛṣṭikāle yadapāṃ śaraḥ yo maṇḍavaddhanībhāva āsītsa eva samahanyata kaṭhinaḥ saṃghāto 'bhūt sāpāṃ kaṭhinā pariṇatiḥ pṛthivyabhavaditi śrutyarthaḥ /",
  "GSP33brsgor2u:4057": "vrīhyādyannasargaḥ kasminsthāna iti vivakṣāyāmāha-#",
  "GSP33brsgor2u:4058": "pṛthivyāstviti /\u000e#",
  "GSP33brsgor2u:4059": "pañcamīyam /",
  "GSP33brsgor2u:4060": "vṛṣṭibhavatvaliṅgasahitānnaśruteḥ kathaṃ prakaraṇaliṅgasthānairbādha ityāśaṅkyāha-#",
  "GSP33brsgor2u:4061": "vākyaśeṣo 'pīti /\u000e#",
  "GSP33brsgor2u:4062_0": "prabaladurbalapramāṇasaṃnipāte bahūnāṃ durbalānāmatyantabādhādvaraṃ prabalapramāṇasyālpabādhena",
  "GSP33brsgor2u:4062_1": "kathañcinnayanamiti nyāyena śrutiliṅgayorannamātraniṣṭhatvaṃ bādhitvānnānannātmakapṛthivīniṣṭhatvaṃ nīyate /",
  "GSP33brsgor2u:4063": "tābhyāmannamātragrahe prakaraṇādīnāṃ pṛthivīmātraviṣayāṇāmatyantabādhāpatteriti bhāvaḥ /",
  "GSP33brsgor2u:4064": "annasya vṛṣṭijatvoktidvārā pṛthivyā abjanyatvaṃ sūcyate /",
  "GSP33brsgor2u:4065": "pṛthivyabjā, pṛthivītvāt, annavadityanumānādityakṣarārthaḥ /",
  "GSP33brsgor2u:4066": "evaṃ tittiriśrutyanusāreṇa chandogaśruternayanādaviruddho bhūtasṛṣṭiśrutīnāṃ brahmaṇi samanvaya iti siddham //12//",
  "GSP33brsgor2u:4067": "END BsRp_2,3.6.12",
  "GSP33brsgor2u:4068": "____________________________________________________________________________________________",
  "GSP33brsgor2u:4069": "START BsRp_2,3.7.13ḥ",
  "GSP33brsgor2u:4070": "tadabhidhyānād eva tu talliṅgāt saḥ | BBs_2,3.13 |",
  "GSP33brsgor2u:4071": "saṃprati tāni bhūtānyāśrityāśrayāśrayibhāvasaṃgatyā teṣāṃ svātantryamāśaṅkya niṣedhati-#",
  "GSP33brsgor2u:4072": "tadabhidhyānādeva tu talliṅgātsaḥ /\u000e#",
  "GSP33brsgor2u:4073": "uktabhūtānyāśritya saṃśayapūrvapakṣau darśayati-#",
  "GSP33brsgor2u:4074": "kimimānītyādinā /\u000e#",
  "GSP33brsgor2u:4075": "saṃśayabījānuktau pūrvottarapakṣayuktayo bījamiti jñeyam /",
  "GSP33brsgor2u:4076": "nanvatra bhūtānāṃ kiṃ svātantryeṇopādānatvamāśaṅkyate kartṛtvaṃ vā /",
  "GSP33brsgor2u:4077": "nādyaḥ, 'racanānupapatteḥ'ityādinyāyavirodhāditi śaṅkate-#",
  "GSP33brsgor2u:4078": "nanviti /\u000e#",
  "GSP33brsgor2u:4079": "na dvitīyaḥ, acetanatvāditi bhāvaḥ /",
  "GSP33brsgor2u:4080": "yathā manuṣyādiśabdaistattaddehābhimānino jīvā ucyante tathā 'ākāśādvāyuḥ'ityādiśrutāvākāśādiśabdaistattadbhūtābhimānidevatā ucyante,",
  "GSP33brsgor2u:4081": "tāsāṃ svakārye vāyvādau kartṛtvasaṃbhavānnirapekṣanimittatvaṃ pañcamyarthaḥ /",
  "GSP33brsgor2u:4082": "evaṃ 'tadātmānaṃ svayamakuruta'iti śrutau svayamiti viśeṣaṇādbrahmaṇo 'nyānapekṣasarvakartṛtvasaṃbhavānnirapekṣanimittatvaṃ śrutam /",
  "GSP33brsgor2u:4083": "tathāca mithonirapekṣeśvarabhūtakartṛśrutyorvirodhānna brahmaṇi samanvaya iti saphalaṃ pūrvapakṣamāha-#",
  "GSP33brsgor2u:4084": "naiṣa doṣa iti /\u000e#",
  "GSP33brsgor2u:4085": "bhūtānāṃ tadabhimānidevatānāmityarthaḥ /",
  "GSP33brsgor2u:4086": "yathā ākāśādibhāvāpannabrahmaṇaḥ sarvopādānatvaṃ tathā tadabhimānidevatājīvabhāvamāpannabrahmaṇaḥ kartṛtvamiti paramparayā īśvarakartṛtvaśrutyavirodhaḥ /",
  "GSP33brsgor2u:4087": "svayamiti viśeṣaṇamīśvarāntaranirāsārthaṃ na jīvabhāvāpekṣānirāsārthamityekadeśisiddhānta ūhanīyaḥ /",
  "GSP33brsgor2u:4088": "mukhyasiddhāntamāha-#",
  "GSP33brsgor2u:4089": "evaṃ prāpta iti /\u000e#",
  "GSP33brsgor2u:4090": "ākāśādiśabdairna devatālakṣaṇā mukhyārthe bādhakābhāvāt pañcamyaśca prakṛtitvārthāstatra rūḍhataratvāt,",
  "GSP33brsgor2u:4091": "tathā cācetanānāṃ bhūtānāṃ kartṛtvameva nāsti,",
  "GSP33brsgor2u:4092": "kuta īśvarānapekṣakartṛtvam /",
  "GSP33brsgor2u:4093": "yadyapi devatānāṃ kartṛtvaṃ saṃbhavati tathāpīśvaraniyamyatvaśravaṇāccetanānāmapi na svātantryaṃ,",
  "GSP33brsgor2u:4094": "kimu vācyamacetanānāṃ bhūtānāṃ na svātantryamiti matvoktam-#",
  "GSP33brsgor2u:4095": "talliṅgāditi /\u000e#",
  "GSP33brsgor2u:4096": "tattadacetanātmanāvasthitasya brahmaṇa upādānatve 'pi jīvavyāvṛtteśvaratvākāreṇaiva sākṣātsarvakartṛtvaṃ na jīvatvadvārā tasya sarvaniyantṛtvālliṅgādityarthaḥ /",
  "GSP33brsgor2u:4097": "prakaraṇācca sākṣātsarvakartṛtvamityāha-#",
  "GSP33brsgor2u:4098": "tatheti /\u000e#",
  "GSP33brsgor2u:4099": "pūrvoktamanūdya nirasyati-#",
  "GSP33brsgor2u:4100": "yattviti /\u000e#",
  "GSP33brsgor2u:4101": "parameśvarasyāntaryāmibhāvenāveśaḥ saṃbandhastadvaśādbhūteṣvīkṣaṇaśravaṇaṃ naitāvatā teṣāṃ cetanatvaṃ svātantryaṃ vetyarthaḥ /",
  "GSP33brsgor2u:4102": "anena 'tadabhidhyānāt'iti padaṃ vyākhyātam /",
  "GSP33brsgor2u:4103": "itthaṃ sūtrayojanā-sa īśvarastattadātmanā sthito 'pi sākṣādeva sarvakartā tasyāntaryāmitvaliṅgāt /",
  "GSP33brsgor2u:4104": "jīvatvadvārā kartṛtvaṃ nāma jīvasyaiva kartṛtvamityantaryāmiṇaḥ kartṛtvāsiddherantaryāmitvāyogāttadabhidhyānādīśvarekṣaṇādeva bhūteṣu śrutekṣaṇopapatteśceti /",
  "GSP33brsgor2u:4105": "tatteja aikṣateti śruta īkṣitā paramātmaivetyatra śrutyantaraṃ prakaraṇaṃ cāha-#",
  "GSP33brsgor2u:4106": "nānya iti /\u000e#",
  "GSP33brsgor2u:4107": "tasmādīśvarapadārthalopaprasaṅgeneśvarādanyasya svātantryābhāvānneśvarakartṛtvaśruterbhūtaśrutyā virodha iti siddham //13//",
  "GSP33brsgor2u:4108": "END BsRp_2,3.7.13",
  "GSP33brsgor2u:4109": "____________________________________________________________________________________________",
  "GSP33brsgor2u:4110": "START BsRp_2,3.8.14ḥ",
  "GSP33brsgor2u:4111": "viparyayeṇa tu kramo 'ta upapadyate ca | BBs_2,3.14 |",
  "GSP33brsgor2u:4112": "#",
  "GSP33brsgor2u:4113": "viparyayeṇa tu /\u000e#",
  "GSP33brsgor2u:4114": "yadyapyatra śrutivirodho na parihriyata ityasaṃgatistathāpyutpattikrame nirūpite layakramo buddhistho vicāryata iti prāsaṅgikyāveva pādāvāntarasaṃgatī iti matvāha-#",
  "GSP33brsgor2u:4115": "bhūtānāmiti /\u000e#",
  "GSP33brsgor2u:4116": "atrotpattikramādviparītakramanirṇayātsiddhānte bhūtānāṃ prātilemyena layadhyānapūrvakaṃ pratyagbrahmaṇi manaḥsamādhānaṃ phalaṃ,",
  "GSP33brsgor2u:4117": "pūrvapakṣe tu kāraṇanāśe sati kāryanāśa iti sarvalayādhārabrahmāsiddheruktasamādhyasiddhiriti bhedaḥ /",
  "GSP33brsgor2u:4118": "sati mahābhūtānāṃ laye kramacintā sa eva nāstīti kecittānpratyāha-#",
  "GSP33brsgor2u:4119": "trayo 'pīti /\u000e#",
  "GSP33brsgor2u:4120": "aniyama ityanāsthayoktaṃ śrautasya pralayasya kramākāṅkṣāyāṃ śrauta utpattikrama eva grāhyaḥ,",
  "GSP33brsgor2u:4121": "śrautatvenāntaraṅgatvādityevaṃ pūrvapakṣaḥ /",
  "GSP33brsgor2u:4122": "sati kāraṇe kāryaṃ naśyatīti loke dṛśyate /",
  "GSP33brsgor2u:4123": "tathāca śrauto 'pyutpattikramo laye na gṛhyate kintu laukikakrama eva gṛhyate śruterlokadṛṣṭapadārthabodhādhīnatvena śrautādapi laukikasyāntaraṅgatvādyogyatvācca /",
  "GSP33brsgor2u:4124": "kāraṇameva hi kāryasya svarūpamiti tadananyatvanyāyena sthāpitam /",
  "GSP33brsgor2u:4125": "na hi svarūpanāśe kāryasya kṣaṇamapi sthitiryuktā tasmādayogya utpattikramo layasya na grāhyaḥ laukikakramāvarodhena nirākāṅkṣātvāditi siddhāntayati-#",
  "GSP33brsgor2u:4126": "tato brūma ityādinā /\u000e#",
  "GSP33brsgor2u:4127": "krameṇa paramparayā sarvakāryalayādhāratvaṃ brahmaṇaḥ kimityāśrīyate,",
  "GSP33brsgor2u:4128": "sākṣādeva tatkiṃ na syādityata āha-#",
  "GSP33brsgor2u:4129": "nahi svakāraṇavyatikrameṇeti /\u000e#",
  "GSP33brsgor2u:4130": "ghaṭanāśe mṛdanupalabdhiprasaṅgādityarthaḥ /",
  "GSP33brsgor2u:4131": "'vāyuśca līyate vyomni taccāvyakte pralīyate'iti smṛtiśeṣa ādipadārthaḥ /",
  "GSP33brsgor2u:4132": "'yogyatādhīnaḥ saṃbandhaḥ'iti nyāyādayogyakrabādha iti siddham //14//",
  "GSP33brsgor2u:4133": "END BsRp_2,3.8.14",
  "GSP33brsgor2u:4134": "____________________________________________________________________________________________",
  "GSP33brsgor2u:4135": "START BsRp_2,3.9.15ḥ",
  "GSP33brsgor2u:4136": "antarā vijñānamanasī krameṇa talliṅgād iti cen nāviśeṣāt | BBs_2,3.15 |",
  "GSP33brsgor2u:4137": "#",
  "GSP33brsgor2u:4138": "antarāviśeṣāt /\u000e#",
  "GSP33brsgor2u:4139": "uktabhūtotpattilayakramamupajīvya sa kiṃ karaṇotpattikrameṇa virudhyate na veti karaṇānāmabhautikatvabhautikatvābhyāṃ saṃdehe vṛttānuvādapūrvakaṃ pūrvapakṣamāha-#",
  "GSP33brsgor2u:4140": "bhūtānāmityādinā /\u000e#",
  "GSP33brsgor2u:4141": "karaṇānyeva na santīti vadantaṃ pratyāha-#",
  "GSP33brsgor2u:4142": "sendriyasyeti /\u000e#",
  "GSP33brsgor2u:4143": "'manasastu parā buddhiryo buddheḥ paratastu saḥ', 'śrotrādīnīndriyāṇyanye'iti smṛtirdraṣṭavyā /",
  "GSP33brsgor2u:4144": "anyaparāḥ śabdāḥ liṅgānītyucyante /",
  "GSP33brsgor2u:4145": "karaṇānāṃ kramākāṅkṣāmāha-#",
  "GSP33brsgor2u:4146": "tayoriti /\u000e#",
  "GSP33brsgor2u:4147": "ākāṅkṣāyāṃśrutisiddhaḥ kramo grāhya ityāha-#",
  "GSP33brsgor2u:4148": "apiceti /\u000e#",
  "GSP33brsgor2u:4149": "vijñāyate 'neneti vijñānaṃ sendriyā buddhiḥ /",
  "GSP33brsgor2u:4150": "ātmano bhūtānāṃ cāntarā madhye talliṅgātsṛṣṭivākyāt 'etasmājjāyate prāṇo manaḥ'ityādirūpādvijñānamanasī anukramyete /",
  "GSP33brsgor2u:4151": "tathāca karaṇakrameṇa pūrvoktakramabhaṅga iti śaṅkāsūtrāṃśārthaḥ /",
  "GSP33brsgor2u:4152": "naca karaṇānāṃ bhautikatvādbhūtānantaryamiti vācyaṃ, teṣāṃ bhautikatve mānābhāvāt /",
  "GSP33brsgor2u:4153_0": "tathā cātmanaḥ prathamamākāśasya janma paścādvāyorityuktakramasyātmanaḥ karaṇāni",
  "GSP33brsgor2u:4153_1": "tato bhūtānīti krameṇa virodha iti tittiryatharvaṇaśrutyorvirodhānna brahmaṇi samanvaya",
  "GSP33brsgor2u:4153_2": "iti pūrvapakṣaphalam /",
  "GSP33brsgor2u:4154": "siddhāntayati-#",
  "GSP33brsgor2u:4155": "neti /\u000e#",
  "GSP33brsgor2u:4156": "'ātmana ākāśaḥ'ityādi tittiriśrutau pañcamyāḥ kāryakāraṇabhāvenārthataḥ kramo bhāti /",
  "GSP33brsgor2u:4157_0": "na tasyātharvaṇapāṭhena bādhaḥ arthakramavirodhikramaviśeṣasyāśruteḥ pāṭhakramasyārthakramadhīśeṣasya",
  "GSP33brsgor2u:4157_1": "śeṣibādhakatvāyogāditaḥ śrutyarthakramāvirodhena pāṭhasya neyatvādbhūtānantaryaṃ",
  "GSP33brsgor2u:4157_2": "karaṇānāmityarthaḥ /",
  "GSP33brsgor2u:4158": "kiñca bhautikatvātteṣāṃ tadānantaryamityāha-#",
  "GSP33brsgor2u:4159": "yadīti /\u000e#",
  "GSP33brsgor2u:4160": "naca prāṇasyābvikāratvāyogādannamayamityādimayaṭo na vikārārthateti vācyaṃ,",
  "GSP33brsgor2u:4161": "karaṇānāṃ vibhaktatvena kāryatayā kāraṇākāṅkṣāyāmannamayamityādiśruterākāṅkṣitoktyarthamasati bādhake mayaṭo vikārārthatāyā yuktatvāt /",
  "GSP33brsgor2u:4162": "prācuryārthatve tvanākāṅkṣitoktiprasaṅgācchrutyaiva tejobannaprāśena vākprāṇamanasāṃ vṛddhistadabhāve tannāśa iti vikāratvasya darśitatvānna vivādāvasaraḥ /",
  "GSP33brsgor2u:4163": "yadvā sthūlabhūtādhīnā teṣāṃ vṛddhirvikāro mayaḍarthaḥ śrūyamāṇo bhautikatve liṅgaṃ prāṇendriyamanāṃsi bhautikāni bhūtādhīnavṛddhimattvāddehavaditi bhāvaḥ /",
  "GSP33brsgor2u:4164": "nanu teṣāṃ bhautikatve kathamātharvaṇe pṛthak tajjanmakathanaṃ bhūtajanmoktyaiva tajjanmasiddherityata āha-#",
  "GSP33brsgor2u:4165": "vyapadeśo 'pīti /\u000e#",
  "GSP33brsgor2u:4166": "prauḍhavādena teṣāmabhautikatvamupetyāpi śrutyavirodhamāha-#",
  "GSP33brsgor2u:4167": "atha tviti /\u000e#",
  "GSP33brsgor2u:4168": "karaṇānāṃ bhūtānāṃ ca pūrvāparatve mānābhāvānnoktabhūtakramabhaṅgaḥ /",
  "GSP33brsgor2u:4169": "na cātharvaṇavākyaṃ mānaṃ pāṭhamātratvādityarthaḥ /",
  "GSP33brsgor2u:4170": "tarhi kathaṃ kramanirṇayaḥ, tatrāha-#",
  "GSP33brsgor2u:4171": "tatheti /\u000e#",
  "GSP33brsgor2u:4172": "idaṃ sthūlamutpatteḥ prāk prajāpatiḥ sūtrātmāsīt atra sūkṣmabhūtātmakaprajāpattisargaḥ prathamastato manaādisarga iti kramo bhātīti bhāvaḥ /",
  "GSP33brsgor2u:4173": "evañca bhūtakaraṇotpattiśrutyoravirodhādbrahmaṇi samanvayasiddhiriti siddhāntaphalaṃ nigamayati-#",
  "GSP33brsgor2u:4174": "tasmāditi\u000e# //15//",
  "GSP33brsgor2u:4175": "END BsRp_2,3.9.15",
  "GSP33brsgor2u:4176": "____________________________________________________________________________________________",
  "GSP33brsgor2u:4177": "START BsRp_2,3.10.16ḥ",
  "GSP33brsgor2u:4178": "carācaravyapāśrayas tu syāt tadvyapadeśo bhāktas tadbhāvabhāvitvāt | BBs_2,3.16 |",
  "GSP33brsgor2u:4179": "#",
  "GSP33brsgor2u:4180": "carācarabhāvitvāt /\u000e#",
  "GSP33brsgor2u:4181": "evaṃ tāvattatpadavācyakāraṇanirṇayāya bhūtaśrutīnāṃ virodho nirastaḥ idānīmā pādamāptestvaṃpadārthaśuddhyai jīvaśrutīnāṃ virodho nirasyate /",
  "GSP33brsgor2u:4182_0": "iha jīvo 'na jāyate mriyate'ityādiśruterjāteṣṭiśrāddhaśāstreṇa virodho 'sti na veti",
  "GSP33brsgor2u:4182_1": "saṃdehe virodho 'stīti prāpte laukikajanmādivyapadeśasahāyājjāteṣṭyādiśāstreṇa jīvājatvādiśrutirbādhyata",
  "GSP33brsgor2u:4182_2": "iti pūrvapakṣayati-#",
  "GSP33brsgor2u:4183": "sta iti /\u000e#",
  "GSP33brsgor2u:4184": "tathāca karaṇotpattikrameṇa bhūtakramasya bādhābhāve 'pi jīvotpattikrameṇa bādhaḥ syāditi pratyudāharaṇasaṃgatiḥ /",
  "GSP33brsgor2u:4185": "pūrvapakṣe jīvabrahmaikyāsiddhiḥ, siddhānte tatsiddhiriti bhedaḥ /",
  "GSP33brsgor2u:4186": "cetanajanmādyuddeśena cetanasya tasya janmāntarīyaphalasādhanaṃ jātakarmādisaṃskāro vidhīyate /",
  "GSP33brsgor2u:4187": "tathā coddeśyavidheyayormithovirodhe sati 'vidheyāvirodhenoddeśyaṃ neyam'iti nyāyājjanmādikaṃ dehopādhikaṃ na svata iti siddhāntayati-#",
  "GSP33brsgor2u:4188": "tāmityādinā /\u000e#",
  "GSP33brsgor2u:4189": "jīvāpetaṃ jīvena tyaktamidaṃ śarīram /",
  "GSP33brsgor2u:4190": "janmādivyapadeśaścarācaradehaviṣayo mukhyaḥ /",
  "GSP33brsgor2u:4191": "jīve tu bhākto gauṇa aupādhikajanmādiviṣayaḥ syādupādhijanmabhāve bhāvādasatyabhāvāditi sūtrārthaḥ /",
  "GSP33brsgor2u:4192": "jīvasyaupādhikajanmamṛtyau śrutimapyāha-#",
  "GSP33brsgor2u:4193": "sa vā iti /\u000e#",
  "GSP33brsgor2u:4194": "jāyamānapadārthamāha-#",
  "GSP33brsgor2u:4195": "śarīramiti /\u000e#",
  "GSP33brsgor2u:4196": "mriyamāṇatvaṃ vyācaṣṭe-#",
  "GSP33brsgor2u:4197": "utkrāmanniti /\u000e#",
  "GSP33brsgor2u:4198": "nanūttaratra jīvasya janmādi nirasyate, atrāpi tannirāse punaruktirityāśaṅkyāha-#",
  "GSP33brsgor2u:4199": "jīvasyeti /\u000e#",
  "GSP33brsgor2u:4200": "tadevaṃ jāteṣṭyādiśāstrasyaupādhikajanmādiviṣayatvānna jīvādyajanyatvaśrutivirodha iti siddham //16//",
  "GSP33brsgor2u:4201": "END BsRp_2,3.10.16",
  "GSP33brsgor2u:4202": "____________________________________________________________________________________________",
  "GSP33brsgor2u:4203": "START BsRp_2,3.11.17ḥ",
  "GSP33brsgor2u:4204": "nātmā śruter nityatvāc ca tābhyaḥ | BBs_2,3.17 |",
  "GSP33brsgor2u:4205": "#",
  "GSP33brsgor2u:4206": "nātmāśruternityatvācca tābhyaḥ /\u000e#",
  "GSP33brsgor2u:4207_0": "agnervisphuliṅgavadetasmāparamātmanaḥ sarve jīvātmāno vyuccaranti ityādijīvotpattiśrutīnāṃ",
  "GSP33brsgor2u:4207_1": "'sa eṣa iha praviṣṭa ānakhāgrebhyaḥ' 'aja ātmā'ityādyanutpattiśrutīnāṃ ca mithovirodhātsaṃśaye",
  "GSP33brsgor2u:4207_2": "mā bhūtāṃ dehajanmanāśayorjīvajanmanāśau,",
  "GSP33brsgor2u:4208": "dehāntarabhogyasvargādihetuvidhyādyasaṃbhavāt,",
  "GSP33brsgor2u:4209": "kalpādyantayornabhasa iva jīvasya tau kiṃ na syātāṃ tatsaṃbhavāditi pratyudāharaṇena pūrvapakṣamāha-#",
  "GSP33brsgor2u:4210": "tatra prāptaṃ tāvaditi /\u000e#",
  "GSP33brsgor2u:4211": "phalaṃ pūrvavat /",
  "GSP33brsgor2u:4212": "uparodho bādhaḥ /",
  "GSP33brsgor2u:4213": "nanvavikṛtaṃ brahmaivātra praviṣṭaṃ jīvo na tattvāntaramiti pratijñāsiddhiḥ, tatrāha-#",
  "GSP33brsgor2u:4214": "naceti /\u000e#",
  "GSP33brsgor2u:4215": "jīvaḥ parasmādbhinnaḥ,",
  "GSP33brsgor2u:4216_0": "viruddhadharmavattvādbhinnasyāvikāratve pratijñābādha iti tarkopetavibhaktatvaliṅgānugṛhītotpattiśruterbalīyastvātpraveśaśrutirjīvarūpavikārātmanā",
  "GSP33brsgor2u:4216_1": "praviṣṭa īśvara iti vyākhyeyeti samudāyārthaḥ /",
  "GSP33brsgor2u:4217": "#",
  "GSP33brsgor2u:4218": "sarūpeti /\u000e#",
  "GSP33brsgor2u:4219": "dṛṣṭāntaśruterbhāvā jīvā iti niścīyate /",
  "GSP33brsgor2u:4220": "nanu 'ātmana ākāśaḥ saṃbhūtaḥ'ityādau jīvasyotpattyaśravaṇādanupattiḥ, tatrāha-#",
  "GSP33brsgor2u:4221": "na ceti /\u000e#",
  "GSP33brsgor2u:4222": "evaṃ vikāratve sati vikāraprapañcātmanā svātmānamakurutetivadvikārajīvātmanā praveśa ityarthaḥ /",
  "GSP33brsgor2u:4223": "ajatvādiśrutiḥ kalpamadhye jīvasyānutpattyādiviṣayā,",
  "GSP33brsgor2u:4224": "tattvamasīti śrutiśca mṛda,",
  "GSP33brsgor2u:4225": "ghaṭa ityabhedavākyavadvyākhyeyeti prāpte siddhāntayati-#",
  "GSP33brsgor2u:4226": "evamiti /\u000e#",
  "GSP33brsgor2u:4227": "dharmivatsatyo vibhāgo heturaupādhiko vā /",
  "GSP33brsgor2u:4228": "nādyaḥ, asiddherityāha-#",
  "GSP33brsgor2u:4229": "atrocyate nāsyeti /\u000e#",
  "GSP33brsgor2u:4230": "dvitīye jīvasya na svato vikāratvasiddhiḥ, aprayojakatvādityāha-#",
  "GSP33brsgor2u:4231": "buddhyādīti /\u000e#",
  "GSP33brsgor2u:4232": "aupādhikabhede mānamāha-#",
  "GSP33brsgor2u:4233": "tathāceti /\u000e#",
  "GSP33brsgor2u:4234": "mayaṭo vikārārthatvamāśaṅkyāha-#",
  "GSP33brsgor2u:4235": "tanmayatvaṃ ceti /\u000e#",
  "GSP33brsgor2u:4236": "jālmaḥ kāmajaḍaḥ strīparatantraḥ /",
  "GSP33brsgor2u:4237": "strīmaya itivajjīvasya svarūpājñānādbuddhyādiparatantratvena bhedakartṛtvādibhāktvātprācuryārthe mayaṭprayoga ityarthaḥ /",
  "GSP33brsgor2u:4238": "liṅgaṃ nirasya tadanugrāhyaśrutergatimāha-#",
  "GSP33brsgor2u:4239": "yadapīti /\u000e#",
  "GSP33brsgor2u:4240": "jīvasyaupādhikajanmanāśayoḥ śrutimāha-#",
  "GSP33brsgor2u:4241": "tatheti /\u000e#",
  "GSP33brsgor2u:4242": "etebhyo dehātmana pariṇatebhyo bhūtebhyaḥ sāmyenotthāya janitvā tānyeva līyamānānyanu paścādvinaśyati /",
  "GSP33brsgor2u:4243": "pretyaupādhikamaraṇānantaraṃ saṃjñā nāstītyarthaḥ /",
  "GSP33brsgor2u:4244": "nanu prajñānaghanaḥ, saṃjñā nāstīti ca viruddhamityata āha-#",
  "GSP33brsgor2u:4245": "tatheti /\u000e#",
  "GSP33brsgor2u:4246": "upādhilayādviśeṣajñānābhāva eva saṃjñābhāvo nātmasvarūpavijñānābhāva ityuttaraṃ pratipādayati śrutirityanvayaḥ /",
  "GSP33brsgor2u:4247": "atraivātmani vijñānaghane pretyasaṃjñā nāstītyuktyā mā mohāntaṃ mohamadhyaṃ bhrāntimāpīpadadāpāditavānimamarthaṃ na jānāmi brūhi tvadukterarthamiti maitreyīpraśnārthaḥ /",
  "GSP33brsgor2u:4248": "munirāha-#",
  "GSP33brsgor2u:4249": "na vā iti /\u000e#",
  "GSP33brsgor2u:4250": "mohaṃ mohakaraṃ vākyamucchittiḥ pūrvāvasthānāśo dharmo 'syetyucchittidharmā pariṇāmī sa netyanucchittidharmāpariṇāmī,",
  "GSP33brsgor2u:4251": "tasmādavināśītyarthaḥ /",
  "GSP33brsgor2u:4252": "tarhi na pretya saṃjñeti kathamuktaṃ, tatrāha-#",
  "GSP33brsgor2u:4253": "mātreti /\u000e#",
  "GSP33brsgor2u:4254": "mātrābhirviṣayairasaṃsargāttathoktamityarthaḥ /",
  "GSP33brsgor2u:4255": "bimbapratibimbayoriva viruddhādharmabhedo 'dhyasta ityatra hetumāha-#",
  "GSP33brsgor2u:4256": "ata ūrdhvamiti /\u000e#",
  "GSP33brsgor2u:4257": "jīvasya vikāritve muktyayogāttattvamasīti vākyamakhaṇḍanārthamiti ca vaktavyaṃ,",
  "GSP33brsgor2u:4258": "tathāca phalavatpradhānavākyāpekṣitajīvanityatvaśrutīnāṃ balavattvādutpattyādhikamadhyastamanuvadantyutpattyādiśrutaya ityavirodha iti siddham //17//",
  "GSP33brsgor2u:4259": "END BsRp_2,3.11.17",
  "GSP33brsgor2u:4260": "____________________________________________________________________________________________",
  "GSP33brsgor2u:4261": "START BsRp_2,3.12.18ḥ",
  "GSP33brsgor2u:4262": "jño 'ta eva | BBs_2,3.18 |",
  "GSP33brsgor2u:4263": "#",
  "GSP33brsgor2u:4264": "jño 'ta eva /\u000e#",
  "GSP33brsgor2u:4265": "'ātmaivāsya jyotiḥ'ityādyātmasvaprakāśatvaśrutīnāṃ 'paśyaṃścakṣuḥ śṛṇvañcchrotram'ityanityajñānavattvaśrutibhirvirodho 'tra nirasyate /",
  "GSP33brsgor2u:4266": "asya lokasya cakṣurdraṣṭā śrotraṃ śrotetyarthaḥ /",
  "GSP33brsgor2u:4267": "prāguktajīvānutpattihetumādāya svaprakāśatvasādhanāddhetusādhyabhāvaḥ saṃgatiḥ /",
  "GSP33brsgor2u:4268": "anutpattau hi svaprakāśaṃ brahmaivopahitaṃ jīva iti jīvasya svaprakāśatā sidhyati /",
  "GSP33brsgor2u:4269": "na caivaṃ gatārthatā,",
  "GSP33brsgor2u:4270_0": "anutpannasyāpi jīvasya svaprakāśatve jñānasādhanavaiyarthyamiti tarkasahitānityajñānaśrutibalena",
  "GSP33brsgor2u:4270_1": "svaprakāśatvaśruterbādhyatayā brahmānyatvaśaṅkāyāṃ tadaikyayogyatāyai svaprakāśatvasyātra sādhanāt /",
  "GSP33brsgor2u:4271": "tathāca pūrvapakṣe jīvasya brahmaikyāyogyatā siddhānte tadyogyatetyāpādasamāpteḥ phalamavagantavyam /",
  "GSP33brsgor2u:4272": "iṣṭāpattiṃ nirācaṣṭe-#",
  "GSP33brsgor2u:4273": "te pṛṣṭā iti /\u000e#",
  "GSP33brsgor2u:4274": "sādhanādhīnajñānatvānna svaprakāśo jīvo vyatirekeṇeśvaravadityāha-#",
  "GSP33brsgor2u:4275": "ataḥ kādācitketi /\u000e#",
  "GSP33brsgor2u:4276": "yathāśrute bhāṣye hetoḥ sādhyāviśeṣa iti mantavyam /",
  "GSP33brsgor2u:4277": "ato jīvasya svaprakāśatvaśrutirbādhyeti prāpte siddhāntayati-#",
  "GSP33brsgor2u:4278": "evamiti /\u000e#",
  "GSP33brsgor2u:4279": "cecchabdo niścayārthaḥ /",
  "GSP33brsgor2u:4280": "na kevala svaprakāśabrahmābhedājjīvasya svaprakāśatā kintu śrutito 'pītyāha-#",
  "GSP33brsgor2u:4281": "vijñānamayeti /\u000e#",
  "GSP33brsgor2u:4282": "yo 'yaṃ vijñānamaya iti prakaraṇa ityarthaḥ /",
  "GSP33brsgor2u:4283": "asuptaḥ svayaṃ bhāsamāna evātmā saptāṃlluptavyāpārānvāgādīnabhilakṣya cākaśīti /",
  "GSP33brsgor2u:4284": "suptārthānpaśyatīti yāvat /",
  "GSP33brsgor2u:4285": "atra svapne vijñāturbuddhisattvasya sākṣiṇo vijñātervināśo nāstītyarthaḥ /",
  "GSP33brsgor2u:4286": "ghrāṇādijanyagandhādijñānānusaṃdhānasiddhaye ātmano jñānarūpatvaṃ vācyamiti śrutyantareṇāha-#",
  "GSP33brsgor2u:4287": "atheti /\u000e#",
  "GSP33brsgor2u:4288": "ātmano nityacidrūpatve 'pi svato 'saṅgatayā gandhādyasaṃbandhāttatsaṃbandhaghaṭanātmakavṛttyarthāni jñānasādhanānīti na teṣāṃ vaiyarthyamityāha-#",
  "GSP33brsgor2u:4289": "na gandheti /\u000e#",
  "GSP33brsgor2u:4290": "paricchedo vṛttiḥ /",
  "GSP33brsgor2u:4291": "gandhāya tadgocarāntaḥ-karaṇavṛttaye ityarthaḥ /",
  "GSP33brsgor2u:4292": "suptādyavasthātmasattve 'pi caitanyābhāvānnātmā cidrūpa ityuktaṃ dūṣayati-#",
  "GSP33brsgor2u:4293": "yatviti /\u000e#",
  "GSP33brsgor2u:4294": "tattadāsuṣuptau na paśyatīti yattatpaśyannevāluptajñāna eva sanna paśyatītyatra hetuḥ-#",
  "GSP33brsgor2u:4295": "nahīti /\u000e#",
  "GSP33brsgor2u:4296": "nāśāyogyatvādityarthaḥ /",
  "GSP33brsgor2u:4297": "kimiti na paśyatītyata āha-#",
  "GSP33brsgor2u:4298": "na tviti /\u000e#",
  "GSP33brsgor2u:4299": "vṛtteḥ sādhanādhīnatvoktyā svarūpajñānasyāsādhanādhīnatvaṃ heturasiddha ityuktam /",
  "GSP33brsgor2u:4300": "sādhanavaiyarthyatarko 'pi nirastaḥ /",
  "GSP33brsgor2u:4301": "śṛṇvannityādyanityajñānaśrutīnāṃ vṛttiviṣayatvaṃ vyākhyātam /",
  "GSP33brsgor2u:4302": "ātmā na jñānaṃ, dravyatvāt, ityāditarkāścāgamabādhitāḥ /",
  "GSP33brsgor2u:4303": "phalavatpradhānavākyāpekṣitasvaprakāśatvāgamasya balavattvāt /",
  "GSP33brsgor2u:4304": "kiñca niravayavātmano manaḥ-saṃyogānnānityajñānaguṇatā samavāyābhāvācca na svasamavetajñānavedyatā karmakartṛtvavirodhācca /",
  "GSP33brsgor2u:4305_0": "kiñca jñānatvasyaikavṛttitve lāghavādātmaiva jñānaṃ vṛtteśca manaḥpariṇāmatvaśrutyā",
  "GSP33brsgor2u:4305_1": "'kāmaḥ saṃkalpaḥ'ityādyayā jaḍatvānnāsmākaṃ jñānadvaividhyagauravamityanavadyamātmanaḥ",
  "GSP33brsgor2u:4305_2": "svaprakāśatvamiti siddham //18 //",
  "GSP33brsgor2u:4306": "END BsRp_2,3.12.18",
  "GSP33brsgor2u:4307": "____________________________________________________________________________________________",
  "GSP33brsgor2u:4308": "START BsRp_2,3.13.19ḥ",
  "GSP33brsgor2u:4309": "utkrāntigatyāgatīnām | BBs_2,3.19 |",
  "GSP33brsgor2u:4310": "svaprakāśatvādātmasvarūpādīṣadbahiṣṭhaṃ parimāṇamevāśritāśrayatvenāntarbahirbhāvena vā saṃgatyā vicārayati-#",
  "GSP33brsgor2u:4311": "utkrāntigatyāgatīnām /\u000e#",
  "GSP33brsgor2u:4312": "viṣayasaṃśayau darśayati-#",
  "GSP33brsgor2u:4313": "idānīmiti /\u000e#",
  "GSP33brsgor2u:4314": "nātmāśruterityādinā gatārthatvamasyāśaṅkyātmāṇutvaśrutīnāṃ mahattvaśrutīnāṃ cāvirodhakathanārthamasyādhikaraṇasyārambha ityāha-#",
  "GSP33brsgor2u:4315": "nanvityādinā /\u000e#",
  "GSP33brsgor2u:4316": "na kevalaṃ śrutotkrāntyādyanupapattyātmano 'ṇutvaṃ kintveṣo 'ṇurātmeti śrutyāpītyāha-#",
  "GSP33brsgor2u:4317": "svaśabdeneti /\u000e#",
  "GSP33brsgor2u:4318": "pūrvapakṣe jīvasyāṇutvādbrahmaikyāsiddhiḥ,",
  "GSP33brsgor2u:4319": "siddhānte tatsiddhiriti matvā sūtraṃ vyākurvanpūrvapakṣamāha-#",
  "GSP33brsgor2u:4320": "tatra prāptamityādinā /\u000e#",
  "GSP33brsgor2u:4321": "śruteraṇuriti uttarasūtrādākṛṣya sūtraṃ pūritam /",
  "GSP33brsgor2u:4322": "utkrāntiḥ śrūyata iti śeṣaḥ /",
  "GSP33brsgor2u:4323": "sa mumūrṣuḥ jīva etairbuddhyādibhistasmāccandralokādimaṃ lokaṃ prati karma kartumāyātītyarthaḥ //19//",
  "GSP33brsgor2u:4324": "END BsRp_2,3.13.19",
  "GSP33brsgor2u:4325": "____________________________________________________________________________________________",
  "GSP33brsgor2u:4326": "START BsRp_2,3.13.20ḥ",
  "GSP33brsgor2u:4327": "svātmanā cottarayoḥ | BBs_2,3.20 |",
  "GSP33brsgor2u:4328": "utkrāntirātmano dehānnirgamo na bhavati yenāṇutvaṃ syāt kintu svāmitvanivṛttiriti kecit /",
  "GSP33brsgor2u:4329": "tadaṅgīkṛtyāpyaṇutvamāvaśyakamityāha-#",
  "GSP33brsgor2u:4330": "svātmaneti /\u000e#",
  "GSP33brsgor2u:4331": "utkrānteruttarayorgatyāgatyayoḥ svātmanā kartrā saṃbandhādaṇutvamiti sūtrayojanā /",
  "GSP33brsgor2u:4332": "pākānāśrayasya paktṛtvavadratyanāśrayasyāpi gantṛtvoktiḥ kiṃ na syādityata āha-#",
  "GSP33brsgor2u:4333": "gameriti /\u000e#",
  "GSP33brsgor2u:4334": "gamanasya kartari saṃyogavibhāgarūpātiśayahetutvātkrartrāśritatvaṃ lokasiddhamityarthaḥ /",
  "GSP33brsgor2u:4335": "jīvo 'ṇuramadhyamaparimāṇatve sati gatimattvātparamāṇuvadityāha-#",
  "GSP33brsgor2u:4336": "amadhyameti /\u000e#",
  "GSP33brsgor2u:4337": "aṅgīkāraṃ tyajati-#",
  "GSP33brsgor2u:4338": "satyośceti /\u000e#",
  "GSP33brsgor2u:4339": "na svāmyanivṛttimātramutkrāntirityarthaḥ /",
  "GSP33brsgor2u:4340": "dehānnirgama evotkrāntirityatra liṅgāntaramāha-#",
  "GSP33brsgor2u:4341": "dehapradeśānāmiti /\u000e#",
  "GSP33brsgor2u:4342": "apādānatvamavadhitvam /",
  "GSP33brsgor2u:4343": "anyebhyo vā mukhādibhya eṣa ātmā niṣkrāmatīti śeṣaḥ /",
  "GSP33brsgor2u:4344": "kiñca dehamadhye 'pi jīvasya gatyāgatiśruteraṇutvamityāha-#",
  "GSP33brsgor2u:4345": "sa iti /\u000e#",
  "GSP33brsgor2u:4346": "indriyāṇi gṛhṇansvāpādau hṛdayaṃ sa jīvo gacchati śukraṃ prakāśakamindriyagrāmamādāya punarjāgaritasthānamāgacchatītyarthaḥ //20//",
  "GSP33brsgor2u:4347": "END BsRp_2,3.13.20",
  "GSP33brsgor2u:4348": "____________________________________________________________________________________________",
  "GSP33brsgor2u:4349": "START BsRp_2,3.13.21ḥ",
  "GSP33brsgor2u:4350": "nāṇuratacchruter iti cen netarādhikārāt | BBs_2,3.21 |",
  "GSP33brsgor2u:4351": "#",
  "GSP33brsgor2u:4352": "itarādhikārāt /\u000e#",
  "GSP33brsgor2u:4353": "brahmaprakaraṇāt /",
  "GSP33brsgor2u:4354": "nanu mahattvaśruteḥ kathaṃ paraprakaraṇasthatvamityata āha-#",
  "GSP33brsgor2u:4355": "parasyeti /\u000e#",
  "GSP33brsgor2u:4356": "yā vedāntaśrutiḥ sā paraprakaraṇasthetyutsargāttasyāstatsthatvaṃ brahmārabhyādhītatvāccetyāha-#",
  "GSP33brsgor2u:4357": "viraja iti /\u000e#",
  "GSP33brsgor2u:4358": "nirdeṣa ityarthaḥ /",
  "GSP33brsgor2u:4359": "vijñānamayaśrutyā prakaraṇaṃ bādhyamiti śaṅkate-#",
  "GSP33brsgor2u:4360": "nanviti /\u000e#",
  "GSP33brsgor2u:4361": "aṇorjīvasya brahmaṇā bhedabhedāṅgīkārācchāstrīyābhedadṛṣṭyā mahattvoktiḥ,",
  "GSP33brsgor2u:4362": "yathā vāmadevasyāhaṃ manuriti sarvātmatvoktirityavirodhamāha-#",
  "GSP33brsgor2u:4363": "śāstreti\u000e# //21//",
  "GSP33brsgor2u:4364": "END BsRp_2,3.13.21",
  "GSP33brsgor2u:4365": "____________________________________________________________________________________________",
  "GSP33brsgor2u:4366": "START BsRp_2,3.13.22ḥ",
  "GSP33brsgor2u:4367": "svaśabdonmānābhyāṃ ca | BBs_2,3.22 |",
  "GSP33brsgor2u:4368": "evamutkrāntyādiśrutyāṇutvamanumitaṃ, tatra śrutimapyāha-#",
  "GSP33brsgor2u:4369": "svaśabdeti /\u000e#",
  "GSP33brsgor2u:4370": "bālāgrāduddhṛtaḥ śatatamo bhāgastasmādapyuddhṛtaḥ śatatamo bhāgo jīva iti,",
  "GSP33brsgor2u:4371": "uddhṛtya mānamunmānamatyantālpatvamityarthaḥ /",
  "GSP33brsgor2u:4372": "bālaḥ keśaḥ, totraprotāyaḥśalākāgramārāgram /",
  "GSP33brsgor2u:4373": "tasmāduddhṛtā mātrā mānaṃ yasya sa jīvastathā //22//",
  "GSP33brsgor2u:4374": "END BsRp_2,3.13.22",
  "GSP33brsgor2u:4375": "____________________________________________________________________________________________",
  "GSP33brsgor2u:4376": "START BsRp_2,3.13.23ḥ",
  "GSP33brsgor2u:4377": "avirodhaś candanavat | BBs_2,3.23 |",
  "GSP33brsgor2u:4378": "ātmasaṃyuktāyāstvaco dehavyāpisparśopalabdhikaraṇasya mahimnātmanovyāpikāryakāritvamaviruddham /",
  "GSP33brsgor2u:4379": "#",
  "GSP33brsgor2u:4380": "tvagātmanoriti /\u000e#",
  "GSP33brsgor2u:4381": "saṃbandhasya tvagavayaviniṣṭhatvādavayavinaścaikatvādātmasaṃyogasya kṛtsnatvaṅniṣṭhatetyarthaḥ //23//",
  "GSP33brsgor2u:4382": "END BsRp_2,3.13.23",
  "GSP33brsgor2u:4383": "____________________________________________________________________________________________",
  "GSP33brsgor2u:4384": "START BsRp_2,3.13.24ḥ",
  "GSP33brsgor2u:4385": "avasthitivaiśeṣyād iti cen nābhyupagamād dhṛdi hi | BBs_2,3.24 |",
  "GSP33brsgor2u:4386": "#",
  "GSP33brsgor2u:4387": "siddhe hīti /\u000e#",
  "GSP33brsgor2u:4388": "natu siddhamityatulyatetyarthaḥ /",
  "GSP33brsgor2u:4389": "viśeṣa eva vaiśeṣyam /",
  "GSP33brsgor2u:4390": "candanabindoralpatvasya pratyakṣatvāttvagvyāptyā vyāpikāryakāritvakalpanā yuktā,",
  "GSP33brsgor2u:4391": "jīvasya tvaṇutve saṃdehāddhyāpikāryadṛṣṭyā vyāpitvakalpanameva yuktam /",
  "GSP33brsgor2u:4392": "vyāpikāryāśrayo vyāpītyutsargāditi sūtraśaṅkābhāgārthaḥ /",
  "GSP33brsgor2u:4393": "ātmālpaḥ, vyāpikāryakāritvāt, candanabinduvadityanumānamayuktaṃ, tvagādau vyabhicārādityāha-#",
  "GSP33brsgor2u:4394": "na cātrānumānamiti /\u000e#",
  "GSP33brsgor2u:4395": "pūrvoktaśrutibhirjīvasyāṇutvaniścayāddhṛdisthatvaśrutibhirekadeśasthatvaniścayācca na dṛṣṭāntavaiṣamyamiti parihārabhāgārthamāha-#",
  "GSP33brsgor2u:4396": "atrocyata iti\u000e# //24//",
  "GSP33brsgor2u:4397": "END BsRp_2,3.13.24",
  "GSP33brsgor2u:4398": "____________________________________________________________________________________________",
  "GSP33brsgor2u:4399": "START BsRp_2,3.13.25ḥ",
  "GSP33brsgor2u:4400": "guṇādvā lokavat | BBs_2,3.25 |",
  "GSP33brsgor2u:4401": "ātmavattaddharmajñānasyāpyaṇutvaṃ svataḥ,",
  "GSP33brsgor2u:4402": "kādācitkaṃ tu dehaparimāṇatvamityuktvā svata eva vyāpitvamiti matāntaramāha-#",
  "GSP33brsgor2u:4403": "guṇādveti /\u000e#",
  "GSP33brsgor2u:4404": "vāśabdena candanadṛṣṭāntāpariteṣaḥ sūcitastamāha-#",
  "GSP33brsgor2u:4405": "syāditi\u000e# //25//",
  "GSP33brsgor2u:4406": "END BsRp_2,3.13.25",
  "GSP33brsgor2u:4407": "____________________________________________________________________________________________",
  "GSP33brsgor2u:4408": "START BsRp_2,3.13.26ḥ",
  "GSP33brsgor2u:4409": "vyatireko gandhavat | BBs_2,3.26 |",
  "GSP33brsgor2u:4410": "uttarasūtravyāvartyaṃ śaṅkate-#",
  "GSP33brsgor2u:4411": "kathamiti /\u000e#",
  "GSP33brsgor2u:4412": "jñānaṃ na guṇivyatiriktadeśavyāpi,",
  "GSP33brsgor2u:4413": "guṇatvāt,",
  "GSP33brsgor2u:4414": "rūpavat,",
  "GSP33brsgor2u:4415": "naca prabhāyāṃ vyabhicārastasyā api dravyatvāditi prāpte gandhe vyabhicāramāha-#",
  "GSP33brsgor2u:4416": "ata uttaramiti /\u000e#",
  "GSP33brsgor2u:4417": "guṇasya dravyavyatireka āśrayaviśleṣaḥ /",
  "GSP33brsgor2u:4418": "nanu viśliṣṭāvayavānāmalpatvādravyakṣayo na bhātītyata āha-#",
  "GSP33brsgor2u:4419": "akṣīyāmāṇamapīti /\u000e#",
  "GSP33brsgor2u:4420": "apiravadhāraṇe pūrvāvasthāliṅgenākṣīyamāṇameva tadravyamanumīyata ityarthaḥ /",
  "GSP33brsgor2u:4421": "vimatamaviśliṣṭāvayavaṃ, pūrvāvasthāto gurutvādyapacayahīnatvāt, saṃmatavaditi bhāvaḥ /",
  "GSP33brsgor2u:4422": "śaṅkate-#",
  "GSP33brsgor2u:4423": "syādetaditi /\u000e#",
  "GSP33brsgor2u:4424": "viśliṣṭānāmalpatvādityupalakṣaṇaṃ, avayavāntarāṇāṃ praveśādityapi draṣṭavyam /",
  "GSP33brsgor2u:4425": "viśeṣo 'vayavānāṃ viśleṣapraveśarūpaḥ sannapi na jñāyate,",
  "GSP33brsgor2u:4426": "tathāca gurutvāpacayo na bhavatīti hetoranyathāsiddhiriti śaṅkārthaḥ /",
  "GSP33brsgor2u:4427": "āgacchanto 'vayavāḥ paramāṇavastrasareṇavo vā,",
  "GSP33brsgor2u:4428": "nādyaḥ,",
  "GSP33brsgor2u:4429": "tadgatarūpavadgandhasyāpyanupalabdhiprasaṅgāditi pariharati-#",
  "GSP33brsgor2u:4430": "neti /\u000e#",
  "GSP33brsgor2u:4431": "dvitīyaṃ pratyāha-#",
  "GSP33brsgor2u:4432": "sphuṭeti /\u000e#",
  "GSP33brsgor2u:4433": "trasareṇugandhaścetsphuṭo na syādityarthaḥ /",
  "GSP33brsgor2u:4434": "ato gandhasya puṣpādisthasyaiva guṇavyatireko vācya iti bhāvaḥ /",
  "GSP33brsgor2u:4435": "gandho na guṇiviśliṣṭaḥ guṇatvāt, rūpavaditi śaṅkate-#",
  "GSP33brsgor2u:4436": "rūpeti /\u000e#",
  "GSP33brsgor2u:4437": "viśleṣasya pratyakṣatvādbādha ityāha-#",
  "GSP33brsgor2u:4438": "neti\u000e# //26//",
  "GSP33brsgor2u:4439": "END BsRp_2,3.13.25",
  "GSP33brsgor2u:4440": "____________________________________________________________________________________________",
  "GSP33brsgor2u:4441": "START BsRp_2,3.13.27ḥ",
  "GSP33brsgor2u:4442": "tathā ca darśayati | BBs_2,3.27 |",
  "GSP33brsgor2u:4443": "ātmanaścaitanyaguṇenaiva dehavyāptirityatra śrutimāha sūtrakāraḥ-#",
  "GSP33brsgor2u:4444": "tathāca darśayatīti /\u000e#",
  "GSP33brsgor2u:4445": "tadvyācaṣṭe-#",
  "GSP33brsgor2u:4446": "hṛdayeti\u000e# //27//",
  "GSP33brsgor2u:4447": "END BsRp_2,3.13.27",
  "GSP33brsgor2u:4448": "____________________________________________________________________________________________",
  "GSP33brsgor2u:4449": "START BsRp_2,3.13.28ḥ",
  "GSP33brsgor2u:4450": "pṛthagupadeśāt | BBs_2,3.28 |",
  "GSP33brsgor2u:4451": "tatraiva śrutyantarārthaṃ sūtram-#",
  "GSP33brsgor2u:4452": "pṛthagiti /\u000e#",
  "GSP33brsgor2u:4453": "vijñānamindriyāṇāṃ jñānaśaktiṃ vijñānena caitanyaguṇenādāya śeta ityarthaḥ /",
  "GSP33brsgor2u:4454": "etaṃ caitanyaguṇavyāptigocaramabhiprāyam //28//",
  "GSP33brsgor2u:4455": "END BsRp_2,3.13.28",
  "GSP33brsgor2u:4456": "____________________________________________________________________________________________",
  "GSP33brsgor2u:4457": "START BsRp_2,3.13.29ḥ",
  "GSP33brsgor2u:4458": "tadguṇasāratvāt tu tadvyapadeśaḥ prājñavat | BBs_2,3.29 |",
  "GSP33brsgor2u:4459": "tatrātmāṇutvavibhutvaśrutīnāṃ virodhādaprāmāṇyaprāptāvaṇutvaṃ jīvasya vibhutvamīśvarasyetyavirodha ityekadeśipakṣo darśitaḥ /",
  "GSP33brsgor2u:4460": "taṃ dūṣayansiddhāntasūtraṃ vyācaṣṭe-#",
  "GSP33brsgor2u:4461": "tuśabda ityādinā /\u000e#",
  "GSP33brsgor2u:4462": "tasmādbrahmābhinnatvādvibhurjīvaḥ brahmavadityanumānānugṛhite śrutismṛti āha-#",
  "GSP33brsgor2u:4463": "tathāca sa vā eṣa iti /\u000e#",
  "GSP33brsgor2u:4464": "nityaḥ sarvagataḥ sthāṇurityādyāḥ smārtavādāḥ /",
  "GSP33brsgor2u:4465": "etena jīvasya brahmabedajñāne 'ṇutvābhāvadhīstasyāṃ tadityanyonyāśraya iti nirastam /",
  "GSP33brsgor2u:4466": "pradhānamahāvākyānuguṇaśrutismṛtibhiraṇutvābhāvaniścayānantaramabhedajñānātpradhānavākyavirodhe guṇabhūtāṇutvaśrutīnāmaupādhikāṇutvaviṣayatvakalpanāt /",
  "GSP33brsgor2u:4467": "'guṇe tvanyāyyakalpanā'iti nyāyāditi bhāvaḥ /",
  "GSP33brsgor2u:4468": "kiñca sarvadehavyāpiśaityānubhavānyathānupapattyāṇutvaśrutayo 'dhyastāṇutvavi ṣayatvena kathañcidarthavādā neyāḥ /",
  "GSP33brsgor2u:4469": "laukikanyāyādapi teṣāṃ durbalatvāditi matvāha-#",
  "GSP33brsgor2u:4470": "na cāṇoriti /\u000e#",
  "GSP33brsgor2u:4471": "śaṅkate-#",
  "GSP33brsgor2u:4472": "tvagiti /\u000e#",
  "GSP33brsgor2u:4473": "yadyaṇvātmasaṃbandhasya tvagvyāptyā dehavyāpinī vedanā syāttarhyatiprasaṅga iti dūṣayati-#",
  "GSP33brsgor2u:4474": "neti /\u000e#",
  "GSP33brsgor2u:4475": "prasaṅgasyeṣṭhatvaṃ nirasyati-#",
  "GSP33brsgor2u:4476": "pādatala eveti /\u000e#",
  "GSP33brsgor2u:4477": "tasmādalpamahatoḥ saṃyogo na mahadvyāpī,",
  "GSP33brsgor2u:4478": "kaṇṭakasaṃyogasya dehavyāptyadarśanāt,",
  "GSP33brsgor2u:4479": "tathācāṇvātmasaṃyogastvagekadeśastha eveti dehavyāpivedanānupapattiḥ /",
  "GSP33brsgor2u:4480": "naca siddhānte tvagātmasaṃbandhasya vyāpitvātkaṇṭakasaṃbandhe dehavyāpivedanāprasaṅga iti vācyam /",
  "GSP33brsgor2u:4481": "yāvatī viṣayasaṃbaddhā tvak tāvadvyāpyātmasaṃbandhastāvadvyāpivedanāheturiti niyamāt /",
  "GSP33brsgor2u:4482": "na caivaṃ viṣayatvaksaṃbandha eva taddheturastu kimātmavyāptyeti vācyam /",
  "GSP33brsgor2u:4483": "vedanā hi sukhaṃ duḥkhaṃ tadanubhavaśca,",
  "GSP33brsgor2u:4484": "na caiṣāṃ vyāpakānāṃ kāryāṇāmalpamupādānaṃ saṃbhavati kāryasyopādānādviśleṣānupapatteḥ /",
  "GSP33brsgor2u:4485": "na caiṣāṃ vyāpakatvamasiddhaṃ,",
  "GSP33brsgor2u:4486": "sūryataptasya gaṅgānimagnasya sarvāṅgavyāpiduḥkhasukhānubhavasya durapahnavatvāt /",
  "GSP33brsgor2u:4487": "yaduktaṃ guṇasyāpi guṇiviśleṣo gandhavaditi, tannetyāha-#",
  "GSP33brsgor2u:4488": "na cāṇoriti /\u000e#",
  "GSP33brsgor2u:4489": "gandho nāśrayādviśliṣṭaḥ, guṇatvāt, rūpavadityatrāgamamāha-#",
  "GSP33brsgor2u:4490": "tathā coktamiti /\u000e#",
  "GSP33brsgor2u:4491": "naca pratyakṣabādhaḥ,",
  "GSP33brsgor2u:4492": "gandhasya pratyakṣatve 'pi nirāśrayatvasyāpratyakṣatvānmahatāṃ trasareṇūnāmanudbhūtasparśānāmudbhūtagandhānāmāgamanātsphuṭagandhopalambhasaṃbhavaḥ,",
  "GSP33brsgor2u:4493": "avayavāntarapraveśānna sahasā mūladravyakṣaya iti bhāvaḥ /",
  "GSP33brsgor2u:4494": "pūrvaṃ caitanyasya guṇatvamupetya tadvyāptyā guṇyātmāṇutvaṃ nirastaṃ,",
  "GSP33brsgor2u:4495": "saṃprati tasya guṇatvamasiddhamityāha-#",
  "GSP33brsgor2u:4496": "yadi ca caitanyamiti /\u000e#",
  "GSP33brsgor2u:4497": "utsūtraṃ vibhutvaṃ prasādhyāṇutvādyuktergatipradarśanārthaṃ sūtraṃ vyācaṣṭe-#",
  "GSP33brsgor2u:4498": "kathamityādinā /\u000e#",
  "GSP33brsgor2u:4499": "'antarā vijñānamanasī hṛdi hi'iti ca prakṛtā buddhiryogyatvāttacchabdena parāmṛśyate /",
  "GSP33brsgor2u:4500": "buddhiguṇānāmātmanyadhyāsādaṇutvādyuktirna svataḥ, ānantyaśrutivirodhādityāha-#",
  "GSP33brsgor2u:4501": "tathāceti /\u000e#",
  "GSP33brsgor2u:4502": "akāryakāraṇadravyasamānādhikaraṇatayā tattvamasīti vākyasya so 'yamiti vākyavadakhaṇḍābhedārthatvādānantyaṃ satyamaṇutvamadhyastamityarthaḥ /",
  "GSP33brsgor2u:4503": "uktaṃ caitadaṅguṣṭhādhikaraṇe 'pratipādyaviruddhamuddeśyagataviśeṣaṇamavivakṣitam'iti /",
  "GSP33brsgor2u:4504": "bālāgravākyamārāgravākyaṃ cetyunmānadvayamuktam /",
  "GSP33brsgor2u:4505": "tatrādyaṃ nirasya dvitīyaṃ nirasyati-#",
  "GSP33brsgor2u:4506": "tathetarasminnapīti /\u000e#",
  "GSP33brsgor2u:4507": "buddherguṇena nimittenātmanyadhyasto guṇo bhavati tenātmaguṇenādhyastenaivārāgraparimāṇo 'pakṛṣṭaśca jīvo dṛṣṭaḥ svatastvananta evetyarthaḥ /",
  "GSP33brsgor2u:4508": "'na cakṣuṣā gṛhyate nāpi vācā nānyairdevaistapasā karmaṇā vā /",
  "GSP33brsgor2u:4509": "jñānaprasādena viśuddhasattvastatastu taṃ paśyati niṣkalaṃ dhyāyamānaḥ'ityuktvā 'eṣo 'ṇurātmā'ityuktaḥ para eva,",
  "GSP33brsgor2u:4510": "yadi jīvastathāpyadhyastāṇutvamaṇuśabdārtha ityāha-#",
  "GSP33brsgor2u:4511": "jīvasyāpīti /\u000e#",
  "GSP33brsgor2u:4512": "yaduktaṃ pṛthagupadeśāccaitanyaguṇenaivātmano dehavyāptiriti, tatrāha-#",
  "GSP33brsgor2u:4513": "tathā prajñayeti /\u000e#",
  "GSP33brsgor2u:4514": "buddhiḥ prajñetyarthaḥ /",
  "GSP33brsgor2u:4515": "yadi caitanyaṃ prajñā tadā bhedopacāra ityāha-#",
  "GSP33brsgor2u:4516": "vyapadeśamātraṃ veti /\u000e#",
  "GSP33brsgor2u:4517": "nanu caitanyaṃ guṇa iti bhedo mukhyo 'stu, netyāha-#",
  "GSP33brsgor2u:4518": "na hyatreti /\u000e#",
  "GSP33brsgor2u:4519": "nirguṇatvaśruterityarthaḥ /",
  "GSP33brsgor2u:4520": "anyadapi pūrvoktaṃ buddhyādyupādhikamityāha-#",
  "GSP33brsgor2u:4521": "hṛdayetyādinā /\u000e#",
  "GSP33brsgor2u:4522": "sautraṃ dṛṣṭāntaṃ vivṛṇoti-#",
  "GSP33brsgor2u:4523": "yatheti /\u000e#",
  "GSP33brsgor2u:4524": "asattvamityāpātataḥ /",
  "GSP33brsgor2u:4525": "asaṃsāritvamāpādyam /",
  "GSP33brsgor2u:4526": "śeṣaṃ subodham //29//",
  "GSP33brsgor2u:4527": "END BsRp_2,3.13.29",
  "GSP33brsgor2u:4528": "____________________________________________________________________________________________",
  "GSP33brsgor2u:4529": "START BsRp_2,3.13.30ḥ",
  "GSP33brsgor2u:4530": "yāvadātmabhāvitvāc ca na doṣas taddarśanāt | BBs_2,3.30 |",
  "GSP33brsgor2u:4531": "nanu svataḥ saṃsāritvamastu kiṃ buddhyupādhinetyata āha-#",
  "GSP33brsgor2u:4532": "yāvadeva cāyamiti /\u000e#",
  "GSP33brsgor2u:4533": "samāno buddhitādātmyāpannaḥ san vijñānaṃ brahma tanmayo vikāro 'ṇurityarthaḥ /",
  "GSP33brsgor2u:4534": "kiṃ na syādityata āha-#",
  "GSP33brsgor2u:4535": "pradeśāntara iti /\u000e#",
  "GSP33brsgor2u:4536": "vijñānamayo buddhipracura ityarthaḥ /",
  "GSP33brsgor2u:4537": "kena samāna ityākāṅkṣāyāmiti śeṣaḥ /",
  "GSP33brsgor2u:4538": "śrutibalādbuddheryāvatsaṃsāryātmabhāvitvamuktaṃ,",
  "GSP33brsgor2u:4539": "sati mūle kāryasya viyogāsaṃbhavācceti yuktyāpyāha-#",
  "GSP33brsgor2u:4540": "apica mithyeti /\u000e#",
  "GSP33brsgor2u:4541": "samyagjñānādeva buddhyādibandhadhvaṃsa ityatra śrutimāha-#",
  "GSP33brsgor2u:4542": "darśayatīti /\u000e#",
  "GSP33brsgor2u:4543": "mṛtyumatyetītyanvayaḥ /",
  "GSP33brsgor2u:4544": "ādityavarṇaṃ svaprakāśam /",
  "GSP33brsgor2u:4545": "tamasaḥ parastādajñānāspṛṣṭamityarthaḥ //30//",
  "GSP33brsgor2u:4546": "END BsRp_2,3.13.30",
  "GSP33brsgor2u:4547": "____________________________________________________________________________________________",
  "GSP33brsgor2u:4548": "START BsRp_2,3.13.31ḥ",
  "GSP33brsgor2u:4549": "puṃstvādivat tv asya sato 'bhivyaktiyogāt | BBs_2,3.31 |",
  "GSP33brsgor2u:4550": "yāvadātmabhāvitvasyāsiddhiṃ śaṅkate-#",
  "GSP33brsgor2u:4551": "nanviti /\u000e#",
  "GSP33brsgor2u:4552": "suṣuptau buddhisattve brahmasaṃpattirna syāt /",
  "GSP33brsgor2u:4553": "pralaye tatsattve pralayavyāhatirityarthaḥ /",
  "GSP33brsgor2u:4554": "sthūlasūkṣmātmanā buddheryāvadātmabhāvitvamastītyāha-#",
  "GSP33brsgor2u:4555": "puṃstveti /\u000e#",
  "GSP33brsgor2u:4556": "puṃstvaṃ retaḥ /",
  "GSP33brsgor2u:4557": "ādipadena śmaśvādigrahaḥ /",
  "GSP33brsgor2u:4558": "asya buddhisaṃbandhasyetyarthaḥ /",
  "GSP33brsgor2u:4559": "svāpe bījātmanā sato buddhayādeḥ prabodhe 'bhivyaktirityatra śrutimāha-#",
  "GSP33brsgor2u:4560": "darśayatīti /\u000e#",
  "GSP33brsgor2u:4561": "na vidurityavidyātmakabījasadbhāvoktaḥ /",
  "GSP33brsgor2u:4562": "te vyāghrādayaḥ punarāvirbhavanti ityabhivyaktinirdeśaḥ //31//",
  "GSP33brsgor2u:4563": "END BsRp_2,3.13.31",
  "GSP33brsgor2u:4564": "____________________________________________________________________________________________",
  "GSP33brsgor2u:4565": "START BsRp_2,3.13.32ḥ",
  "GSP33brsgor2u:4566": "nityopalabdhyanupalabdhiprasaṅgo 'nyataraniyamo vānyathā | BBs_2,3.32 |",
  "GSP33brsgor2u:4567": "buddhisadbhāve mānamāha sūtrakāraḥ-#",
  "GSP33brsgor2u:4568": "nityeti /\u000e#",
  "GSP33brsgor2u:4569": "'manasā hyeva paśyati, 'buddhiśca na viceṣṭati,'",
  "GSP33brsgor2u:4570": "'vijñānaṃ yajñaṃ tanute,",
  "GSP33brsgor2u:4571": "' 'cetasā veditavyaḥ,",
  "GSP33brsgor2u:4572": "' 'cittaṃ ca cetayitavyam'iti tatra tatra śrutiṣu manaādipadavācyaṃ tāvadbuddhidravyaṃ prasiddhamityarthaḥ /",
  "GSP33brsgor2u:4573": "kathamekasyānekadhoktiḥ, tatrāha-#",
  "GSP33brsgor2u:4574": "kvacicceti /\u000e#",
  "GSP33brsgor2u:4575": "garvavṛttiko 'haṅkāro vijñānaṃ citpradhānaṃ smṛtipradhānaṃ vā cittamityapi draṣṭavyam /",
  "GSP33brsgor2u:4576": "yadyapi sākṣipratyakṣasiddhamantaḥkaraṇaṃ śrutyanūditaṃ ca tathāpi pratyakṣaśrutyorvivadamānaṃ prati vyāsaṅgānupapattyā tatsādhayati-#",
  "GSP33brsgor2u:4577": "taccetyādinā /\u000e#",
  "GSP33brsgor2u:4578": "sūtraṃ yojayati-#",
  "GSP33brsgor2u:4579": "anyatheti /\u000e#",
  "GSP33brsgor2u:4580": "pañcendriyāṇāṃ pañcaviṣayasaṃbandhe sati nityaṃ yugapatpañcopalabdhayaḥ syuḥ,",
  "GSP33brsgor2u:4581": "mano 'tiriktasāmagryāḥ sattvāt /",
  "GSP33brsgor2u:4582": "yadi satyāmapi sāmagryāmupalabdhyabhāvastarhi sadaivānupalabdhiprasaṅga ityarthaḥ /",
  "GSP33brsgor2u:4583": "ataḥ kādācitkopalabdhiniyāmakaṃ mana eṣṭavyamiti bhāvaḥ /",
  "GSP33brsgor2u:4584": "nanu satyapi kāragrisaṃyoge dāhakādācitkatvavadupalabdhikādācitkatvamastu kiṃ manasetyāśaṅkyānyataraniyamo vetyetadvyācaṣṭe-#",
  "GSP33brsgor2u:4585": "athaveti /\u000e#",
  "GSP33brsgor2u:4586": "satyāṃ sāmagryāṃ nityopalabdhirvāṅgīkāryā anyatarasya kāraṇasya kenapicchaktipratibandhaniyamo vāṅgīkāryaḥ,",
  "GSP33brsgor2u:4587": "yathā maṇināgniśaktipratibandha iti vākārārthaḥ /",
  "GSP33brsgor2u:4588": "astu pratibandha ityata āha-#",
  "GSP33brsgor2u:4589": "naceti /\u000e#",
  "GSP33brsgor2u:4590": "na cendriyasyaivāstu śaktipratibandha iti vācyam /",
  "GSP33brsgor2u:4591": "pratibandhakābhāvāt /",
  "GSP33brsgor2u:4592": "naca dṛṣṭasāmagryāṃ satyāmadṛṣṭaṃ pratibandhakamiti yuktamatiprasaṅgāt /",
  "GSP33brsgor2u:4593": "naca vyāsaṅgaḥ, pratibandhakamano 'sattve tasyāsaṃbhavāt /",
  "GSP33brsgor2u:4594": "tathāhi-rasādīnāṃ sahopalabdhiprāptau rasabubhutsārūpo vyāsaṅgo rūpādyupalabdhipratibandhako vācyaḥ,",
  "GSP33brsgor2u:4595": "sa ca guṇatvādrūpavadguṇyāśrayaḥ,",
  "GSP33brsgor2u:4596": "tatrātmano 'saṅganirguṇakūṭasthasya guṇitvāyogānmana eva guṇitvenaiṣṭavyamiti vyāsaṅgānupapattyā manaḥsiddhiḥ /",
  "GSP33brsgor2u:4597": "etadabhipretyopasaṃharati-#",
  "GSP33brsgor2u:4598": "tasmāditi /\u000e#",
  "GSP33brsgor2u:4599": "avadhānaṃ bubhutsā /",
  "GSP33brsgor2u:4600": "na cānicchato 'pi durgandhādyupalambhānna bubhutsopalabdhirniyāmiketi vācyam,",
  "GSP33brsgor2u:4601": "anekaviṣayasaṃnidhau kvacideva tasyā niyāmakatvāṅgīkārāt /",
  "GSP33brsgor2u:4602": "teṣāṃ mate punaricchādīnāmātmadharmatvaṃ teṣāṃ mano durlabhamiti mantavyam /",
  "GSP33brsgor2u:4603": "icchādidharmiṇevātmanā vyāsaṅgopapatteḥ /",
  "GSP33brsgor2u:4604": "saṃprati vyāsaṅgasya mānasatve śrutimāha-#",
  "GSP33brsgor2u:4605": "tathāceti /\u000e#",
  "GSP33brsgor2u:4606": "na kevalaṃ vyāsaṅgānmanaḥsiddhiḥ, kintu kāmādyāśrayatvenāpītyāha-#",
  "GSP33brsgor2u:4607": "kāmādayaśceti /\u000e#",
  "GSP33brsgor2u:4608": "buddheḥ prāmāṇiktavoktiphalamāha-#",
  "GSP33brsgor2u:4609": "tasmāditi\u000e# //32//",
  "GSP33brsgor2u:4610": "END BsRp_2,3.13.32",
  "GSP33brsgor2u:4611": "____________________________________________________________________________________________",
  "GSP33brsgor2u:4612": "START BsRp_2,3.14.33ḥ",
  "GSP33brsgor2u:4613": "kartā śāstrārthavattvāt | BBs_2,3.33 |",
  "GSP33brsgor2u:4614": "evamātmanyaṇutvādhyāsoktyā svābhāvikaṃ mahattvaṃ sthāpitam /",
  "GSP33brsgor2u:4615": "saṃprati tato bahiṣṭhaṃ kartṛtvaṃ sādhayati-#",
  "GSP33brsgor2u:4616": "kartā śāstrārthavattvāt /\u000e#",
  "GSP33brsgor2u:4617_0": "sa nityaścidrūpo mahānātmā kartā na vetyasaṅgatvaśrutīnāṃ vidhyādiśrutīnāṃ ca vipratipattyā",
  "GSP33brsgor2u:4617_1": "saṃśaye buddhikartṛtvenaiva vidhyādiśāstropapatterakartātmeti sāṃkhyapakṣaprāptau",
  "GSP33brsgor2u:4617_2": "siddhāntayannaiva tadguṇasāratvoktyātmani kartṛtvādhyāsasyāpi siddhatvātpunaruktimāśaṅkya",
  "GSP33brsgor2u:4617_3": "sāṃkhyapakṣanirāsārthamātmanikartṛtvādhyāsaprapañcanānna punaruktirityāha-#",
  "GSP33brsgor2u:4618": "tadguṇeti /\u000e#",
  "GSP33brsgor2u:4619": "adhikāraḥ prasaṅgaḥ /",
  "GSP33brsgor2u:4620": "vastuto 'saṅgatvam /",
  "GSP33brsgor2u:4621": "avidyātaḥ kartṛtvamityasaṅgatvakartṛtvaśrutīnāmavirodhokteḥ kartṛtvavicārātmakādhikaraṇatrayasya pādasaṃgatiḥ /",
  "GSP33brsgor2u:4622": "śrutīnāṃ mitho virodhāvirodhau pūrvottarapakṣayoḥ phalam /",
  "GSP33brsgor2u:4623": "yadvātra pūrvapakṣe bandhābhāvācchāstravaiyarthyaṃ phalaṃ,",
  "GSP33brsgor2u:4624": "siddhānte kartṛtvādisaṃbandhasattvācchāstrārthavatteti bhedaḥ /",
  "GSP33brsgor2u:4625": "nanu buddhikartṛtvena śāstrārthavattāstu kiṃ jīvakartṛtvena tatrāha-#",
  "GSP33brsgor2u:4626": "taddhi kartuḥ sata iti /\u000e#",
  "GSP33brsgor2u:4627": "mayedaṃ kartavyamiti bodhasamarthasya cetanasyaiva kartṛtvaṃ vācyaṃ na tvacetanāyā buddheḥ /",
  "GSP33brsgor2u:4628": "kiṃ ca bhokturātmana eva kartṛtā vācyā 'śāstraphalaṃ prayoktari'iti nyāyāditi bhāvaḥ //33//",
  "GSP33brsgor2u:4629": "END BsRp_2,3.14.33",
  "GSP33brsgor2u:4630": "____________________________________________________________________________________________",
  "GSP33brsgor2u:4631": "START BsRp_2,3.14.34ḥ",
  "GSP33brsgor2u:4632": "vihāropadeśāt | BBs_2,3.34 |",
  "GSP33brsgor2u:4633": "saṃdhyaṃ sthānaṃ svapnaḥ /",
  "GSP33brsgor2u:4634": "amṛtaḥ sa ātmā yatheṣṭamīyate gacchatīti vihāropadeśāt, ātmā kartā //34//",
  "GSP33brsgor2u:4635": "END BsRp_2,3.14.34",
  "GSP33brsgor2u:4636": "____________________________________________________________________________________________",
  "GSP33brsgor2u:4637": "START BsRp_2,3.14.35ḥ",
  "GSP33brsgor2u:4638": "upādānāt | BBs_2,3.35 |",
  "GSP33brsgor2u:4639": "prāṇānāṃ madhye vijñānena buddhyā vijñānasamarthamindriyajātamādāya śete iti prāṇān gṛhītvā parivartata iti upādānakartṛtvamātmanaḥ akartṛtve upādānānupapatteriti bhāvaḥ //35//",
  "GSP33brsgor2u:4640": "END BsRp_2,3.14.35",
  "GSP33brsgor2u:4641": "____________________________________________________________________________________________",
  "GSP33brsgor2u:4642": "START BsRp_2,3.14.36ḥ",
  "GSP33brsgor2u:4643": "vyapadeśāc ca kriyāyāṃ na cen nirdeśaviparyayaḥ | BBs_2,3.36 |",
  "GSP33brsgor2u:4644": "vijñānaśabdo jīvasya nirdeśo na cet tadā prathamānirdeśādviparyayaḥ /",
  "GSP33brsgor2u:4645": "karaṇadyotitṛtīyayā nirdeśaḥ syāt /",
  "GSP33brsgor2u:4646": "tasmādiha śrutau tanuta ityākhyātena kartṛvācinā vijñānapadasya sāmānādhikaraṇyanirdeśātkriyāyāmātmanaḥ kartṛtvaṃ sūcyata iti sūtrabhāṣyayorarthaḥ //36//",
  "GSP33brsgor2u:4647": "END BsRp_2,3.14.36",
  "GSP33brsgor2u:4648": "____________________________________________________________________________________________",
  "GSP33brsgor2u:4649": "START BsRp_2,3.14.37ḥ",
  "GSP33brsgor2u:4650": "upalabdhivadaniyamaḥ | BBs_2,3.37 |",
  "GSP33brsgor2u:4651": "sūtrāntaramavatārayati-#",
  "GSP33brsgor2u:4652": "atrāheti /\u000e#",
  "GSP33brsgor2u:4653": "jīvaḥ svatantraścediṣṭameva kuryādasvatantraścenna kartā, 'svatantraḥ kartā'iti nyāyādityarthaḥ /",
  "GSP33brsgor2u:4654": "satyapi svātantrye kārakavaicitryādaniyatā pravṛttiriti sūtreṇa pariharati-#",
  "GSP33brsgor2u:4655": "yatheti /\u000e#",
  "GSP33brsgor2u:4656": "dṛṣṭāntāsaṃpratipattyā śaṅkate-#",
  "GSP33brsgor2u:4657": "upalabdhāvapīti /\u000e#",
  "GSP33brsgor2u:4658": "cakṣurādīnāṃ caitanyena viṣayasaṃbandhārthatvātsvasaṃbandhopalabdhau cātmanaścaitanyasvabhāvatvena svātantryāddṛṣṭāntasiddhirityāha-#",
  "GSP33brsgor2u:4659": "neti /\u000e#",
  "GSP33brsgor2u:4660": "nanvātmā viṣayasaṃbandhāya karaṇānyapekṣate cetkathaṃ svatantra ityāśaṅkyamāha-#",
  "GSP33brsgor2u:4661": "apiceti /\u000e#",
  "GSP33brsgor2u:4662": "svātantryaṃ nāma na svānyānapekṣatvam, īśvarasyāpi prāṇikarmāpekṣatvenāsvātantryaprasaṅgāt /",
  "GSP33brsgor2u:4663_0": "kiṃ tu svetarakārakaprayoktṛtve sati kārakāpreryatvaṃ svātantryaṃ tena svatantro",
  "GSP33brsgor2u:4663_1": "'pi jīva iṣṭasādhanatvabhrāntyaniṣṭasādhanamapyanutiṣṭhatītyaniyatā pravṛttiḥ svātantryaṃ",
  "GSP33brsgor2u:4663_2": "cetyaviruddhamityarthaḥ //37 //",
  "GSP33brsgor2u:4664": "END BsRp_2,3.14.37",
  "GSP33brsgor2u:4665": "____________________________________________________________________________________________",
  "GSP33brsgor2u:4666": "START BsRp_2,3.14.38ḥ",
  "GSP33brsgor2u:4667": "śaktiviparyayāt | BBs_2,3.38 |",
  "GSP33brsgor2u:4668": "jīvasya kartṛtve hetvantarārthaṃ sūtram-#",
  "GSP33brsgor2u:4669": "śaktīti /\u000e#",
  "GSP33brsgor2u:4670": "buddheḥ karaṇaśaktiviparītā kartṛśaktiḥ syādityarthaḥ /",
  "GSP33brsgor2u:4671": "tataḥ kiṃ, tatrāha-#",
  "GSP33brsgor2u:4672": "satyāṃ ca buddheriti /\u000e#",
  "GSP33brsgor2u:4673": "yo 'handhīgamyaḥ /",
  "GSP33brsgor2u:4674": "sa kartā sa eva jīvo yattadapekṣitaṃ karaṇaṃ tanmana iti jīvakartṛtvasiddhiriti bhāvaḥ //38//",
  "GSP33brsgor2u:4675": "END BsRp_2,3.14.38",
  "GSP33brsgor2u:4676": "____________________________________________________________________________________________",
  "GSP33brsgor2u:4677": "START BsRp_2,3.14.39ḥ",
  "GSP33brsgor2u:4678": "samādhyabhāvāc ca | BBs_2,3.39 |",
  "GSP33brsgor2u:4679": "jñānasādhanavidhyanyathānupapattyāpyātmanaḥ kartṛtvaṃ vācyamityāha-#",
  "GSP33brsgor2u:4680": "samādhīti /\u000e#",
  "GSP33brsgor2u:4681": "muktiphalabhoktureva tadupāyasamādhikartṛtvaṃ yuktam,",
  "GSP33brsgor2u:4682": "anyathātmano 'kartṛtve buddherapi abhoktryāḥ kartṛtvāyogātsamādhyabhāvaprasaṅga ityarthaḥ //39//",
  "GSP33brsgor2u:4683": "END BsRp_2,3.14.39",
  "GSP33brsgor2u:4684": "____________________________________________________________________________________________",
  "GSP33brsgor2u:4685": "START BsRp_2,3.15.40ḥ",
  "GSP33brsgor2u:4686": "yathā ca takṣobhayathā | BBs_2,3.40 |",
  "GSP33brsgor2u:4687": "#",
  "GSP33brsgor2u:4688": "yathā ca takṣobhayathā /\u000e#",
  "GSP33brsgor2u:4689": "uktamātmanaḥ kartṛtvamupajīvya saṃśayapūrvapakṣāvāha-#",
  "GSP33brsgor2u:4690": "evaṃ tāvadityādinā /\u000e#",
  "GSP33brsgor2u:4691": "sāṃkhyanirāsenātmanaḥ kartṛtve sādhite bādhakābhāvāt tatsatyamiti mīmāṃsakādipakṣaḥ prāptaḥ /",
  "GSP33brsgor2u:4692": "na cāsaṅgatvāgamena bādhaḥ,",
  "GSP33brsgor2u:4693": "ahaṃ kartetyanubhavasahitakartṛtvaśrutibalena tasyāgamasya stāvakatvāditi prāpta utsūtrameva siddhāntayati-#",
  "GSP33brsgor2u:4694": "na svābhāvikamiti /\u000e#",
  "GSP33brsgor2u:4695": "yaduktaṃ bādhakābhāvāditi tadasiddhamityāha-#",
  "GSP33brsgor2u:4696": "anirmokṣeti /\u000e#",
  "GSP33brsgor2u:4697": "nanu kartṛtvaṃ nāma kriyāśaktirmuktāvapyasti tathāpi śaktikāryasya kriyārūpaśakyasyābhāvānmukteḥ puruṣārthatvasiddhiriti śaṅkate-#",
  "GSP33brsgor2u:4698": "nanu sthitāyāmiti /\u000e#",
  "GSP33brsgor2u:4699": "satyāṃ śaktau kathaṃ kāryaparihāraḥ, tatrāha-#",
  "GSP33brsgor2u:4700": "tatparihāraśceti /\u000e#",
  "GSP33brsgor2u:4701": "muktau śaktisattve kāryamapi syāt, śakyābhāve śaktyayogāt /",
  "GSP33brsgor2u:4702": "asti hi pralaye 'pi kāryaṃ punarudbhavayogyaṃ sūkṣmaṃ śakyaṃ,",
  "GSP33brsgor2u:4703": "tathāca śaktyā dharmādinimitteḥ sahitakāryākṣepānmuktilopa iti pariharati-#",
  "GSP33brsgor2u:4704": "na nimittānāmapīti /\u000e#",
  "GSP33brsgor2u:4705": "sanimittasya kāryasya śakyatvena śaktyā saṃbandhānnamittānāmapi paramparayā śaktisaṃbandhitvamuktaṃ mantavyam /",
  "GSP33brsgor2u:4706": "saṃbandhena saṃbandhinetyarthaḥ /",
  "GSP33brsgor2u:4707": "yadvā śaktirlakṣaṇamākṣepakaṃ yasya kāryasya tena kāryeṇa yaḥ saṃbandhasteneti vyadhikaraṇe tṛtīye /",
  "GSP33brsgor2u:4708": "nanu narasya karmaṇā devatvavacchāstrabalātkarturevākartṛtāsiddhiriti śaṅkate-#",
  "GSP33brsgor2u:4709": "nanviti /\u000e#",
  "GSP33brsgor2u:4710": "jñānādakartṛtvākhyamokṣatkartṛtvamāvidyakaṃ svādyato jñānamajñānasyaiva nivartakam /",
  "GSP33brsgor2u:4711": "yadi karmaṇā mokṣaḥ. tatrāha-#",
  "GSP33brsgor2u:4712": "neti /\u000e#",
  "GSP33brsgor2u:4713": "ātmanaḥ svābhāvikaṃ kartṛtvamabhayupagamyānirmokṣa uktaḥ /",
  "GSP33brsgor2u:4714": "saṃpratyasaṅganirvikāratvānekaśrutivyākopāttanna svābhāvikamityāha-#",
  "GSP33brsgor2u:4715": "apiceti /\u000e#",
  "GSP33brsgor2u:4716": "nacābhyastānekaśrutīnāṃ stāvakatvakalpanaṃ yuktaṃ,",
  "GSP33brsgor2u:4717": "na cāhaṃ kartetyanubhavo virudhyate,",
  "GSP33brsgor2u:4718": "tasya satyamithyodāsīnakartṛtvāvagāhino 'dhyāsatvenāpyupapatterityarthaḥ /",
  "GSP33brsgor2u:4719": "kartṛtvasyādhyastatve śrutimāha-#",
  "GSP33brsgor2u:4720": "tathāceti /\u000e#",
  "GSP33brsgor2u:4721": "vidvadanubhavabādhitaṃ ca kartṛtvamityāha-#",
  "GSP33brsgor2u:4722": "nahīti /\u000e#",
  "GSP33brsgor2u:4723": "buddhyādisaṃghātādvyatirikto yadi parasmādanyaścetano na syāttadā para eva saṃsārī prasajyeta,",
  "GSP33brsgor2u:4724": "taccāniṣṭaṃ,",
  "GSP33brsgor2u:4725": "parasya nityamuktatvavyāghātāditi śaṅkate-#",
  "GSP33brsgor2u:4726": "para eveti /\u000e#",
  "GSP33brsgor2u:4727": "na vayaṃ śuddhasya ciddhātoḥ parasya bandhaṃ vadāmaḥ,",
  "GSP33brsgor2u:4728": "kintu tasyaivāvidyābuddhyādiprativimbitasyāvidyayā bhinnasya jīvatvaṃ prāptasya bandhamokṣāviti brūmaḥ /",
  "GSP33brsgor2u:4729": "kalpitabhedo 'pi loke bimbapratibimbayordharmavyavasthāpako dṛṣṭa iti pariharati-#",
  "GSP33brsgor2u:4730": "nāvidyeti /\u000e#",
  "GSP33brsgor2u:4731": "avidyopahito bandho na śūddhātmanītyatra śrutimāha-#",
  "GSP33brsgor2u:4732": "tathāceti /\u000e#",
  "GSP33brsgor2u:4733": "kartṛtvasya buddhyupādhyanvayavyatirekānuvidhāyitvācchruteśca na svābhāvikatvamityāha-#",
  "GSP33brsgor2u:4734": "tathā svapneti /\u000e#",
  "GSP33brsgor2u:4735": "ātmaiva kāmyate ānandatvādityātmakāmaṃ svarūpaṃ svātiriktakāmyāsattvādakāmaṃ,",
  "GSP33brsgor2u:4736": "ātmakāmatvādakāmatvāccāptakāmaṃ viśokatvāccetyāha-#",
  "GSP33brsgor2u:4737": "śoketi /\u000e#",
  "GSP33brsgor2u:4738": "śokāntaraṃ duḥkhāspṛṣṭamityarthaḥ /",
  "GSP33brsgor2u:4739": "tasyaiva suṣuptātmarūpasya paramapuruṣārthatāmāha-#",
  "GSP33brsgor2u:4740": "eṣa iti \u000e#//",
  "GSP33brsgor2u:4741": "gatiḥ prāpyaṃ, saṃpadaiśvaryaṃ loko bogyaṃ sukhaṃ, caitasmādanyatrāstītyarthaḥ /",
  "GSP33brsgor2u:4742": "ātmā svato 'kartā buddhyādyupādhinā tu kartetyubhayathābhāva uktaḥ /",
  "GSP33brsgor2u:4743": "tatrārthe sūtraṃ yojayati-#",
  "GSP33brsgor2u:4744": "tadetadāhetyādinā /\u000e#",
  "GSP33brsgor2u:4745": "saṃprasādaḥ suṣuptiḥ /",
  "GSP33brsgor2u:4746": "yathā sphaṭikasya lauhityaṃ kusumādyupādhikaṃ tathātmanaḥ kartṛtvaṃ buddhyādyupādhikamanvayavyatirekābhyāṃ siddham /",
  "GSP33brsgor2u:4747": "naca tau buddherātmakartṛtve karaṇatvaviṣayau nopādānatvaviṣayāviti yuktaṃ,",
  "GSP33brsgor2u:4748": "karaṇatvāt kāryānvayyupādānatvasyāntaraṅgatayā citsaṃvalitabuddhestābyāmupādānatvasyaiva siddheḥ,",
  "GSP33brsgor2u:4749": "evaṃ cidabhedenādhyastabuddhyākhyāhaṅkārasya kartṛtvopādānatvena mahāvākyasaṃmatiśceti bhāvaḥ /",
  "GSP33brsgor2u:4750": "nanu takṣā svahastādinā vāsyādipreraṇaśaktatvātsvataḥ kartā ātmā tu niravayavatvādaśakta iti dṛṣṭāntavaiṣamyamāśaṅkyaupādhikakartṛtvāṃśena vivakṣitena sāmyamāha-#",
  "GSP33brsgor2u:4751": "takṣadṛṣṭāntaśceti /\u000e#",
  "GSP33brsgor2u:4752": "śāstreṇānūdyamānaṃ kartṛtvaṃ svābhāvikameva kiṃ na syādityata āha-#",
  "GSP33brsgor2u:4753": "naca svābhāvikamiti /\u000e#",
  "GSP33brsgor2u:4754": "upādhyabhāvakāle śrutaṃ kartṛtvaṃ svābhāvikameveti śaṅkate-#",
  "GSP33brsgor2u:4755": "nanu saṃdhya iti /\u000e#",
  "GSP33brsgor2u:4756": "kiñca karaṇairviśiṣṭasya kartṛtve teṣāṃ kartrantarbhāvātteṣvapi kartṛvibhaktiḥ syāt /",
  "GSP33brsgor2u:4757": "na caivamasti tataḥ kevalātmanaḥ kartṛtvamityāha-#",
  "GSP33brsgor2u:4758": "tatheti /\u000e#",
  "GSP33brsgor2u:4759": "svapnavihāre tāvadupādhyabhāvo 'siddha ityāha-#",
  "GSP33brsgor2u:4760": "na tāvatsaṃdhya iti /\u000e#",
  "GSP33brsgor2u:4761": "vihārasya mithyātvāttatkartṛtvamapi mithyetyāha-#",
  "GSP33brsgor2u:4762": "vihāro 'pīti /\u000e#",
  "GSP33brsgor2u:4763": "jakṣat bhuñjāna iva /",
  "GSP33brsgor2u:4764": "kaṇatvaviśiṣṭasya kartṛtve karaṇeṣu kartṛvibhaktiḥ syāt, na karaṇavibhaktirityuktaṃ pratyāha-#",
  "GSP33brsgor2u:4765": "bhavati ca loka iti /\u000e#",
  "GSP33brsgor2u:4766": "kartṛṣvapi karaṇavibhaktirna virudhyate dṛṣṭatvāt /",
  "GSP33brsgor2u:4767": "asti ca kartṛtvaprayogaḥ, 'vijñānaṃ yajñaṃ tanute'ityādāviti bhāvaḥ /",
  "GSP33brsgor2u:4768": "upādānasya sakartṛkatvamaṅgīkṛtya kevalātmanaḥ kartṛtvaṃ nirastam /",
  "GSP33brsgor2u:4769": "idānīṃ tasyākriyatvānna kartrapekṣetyāha-#",
  "GSP33brsgor2u:4770": "apiceti /\u000e#",
  "GSP33brsgor2u:4771": "pūrvaṃ vijñānaṃ jīva ityaṅgīkṛtya jīvasya kartṛtve tanuta iti śrutiruktā,",
  "GSP33brsgor2u:4772": "saṃprati tayā śrutyānupahitātmanaḥ kartṛtvamiti prāptau vijñānaṃ buddhireva tasyā evātra kartṛtvamucyate /",
  "GSP33brsgor2u:4773": "tadupahitātmanaḥ kartṛtvasiddhaya ityabhipretyāha-#",
  "GSP33brsgor2u:4774": "yastviti /\u000e#",
  "GSP33brsgor2u:4775": "'yo 'yaṃ vijñānamayaḥ'ityādiśrutiṣu vijñānabdasya buddhau prasiddhatvādatra ca manomayakośānantaraṃ paṭhitatvācchraddhādiliṅgācca buddhireva vijñānamityarthaḥ /",
  "GSP33brsgor2u:4776": "tatraiva liṅgāntaramāha-#",
  "GSP33brsgor2u:4777": "vijñānaṃ devā iti /\u000e#",
  "GSP33brsgor2u:4778": "'mahadyakṣaṃ prathamajam'ityādiśrutau hiraṇyagarbhabrahmātmakabuddherjyeṣṭhatvokteratra devairindriyairūpāsyamānaṃ jyeṣṭhaṃ brahma vijñānaṃ buddhirevetyarthaḥ /",
  "GSP33brsgor2u:4779": "yakṣaṃ pūjyam /",
  "GSP33brsgor2u:4780": "kiñca śrutyantare yajñasya buddhikāryatvokteratrāpi yajñakartṛvijñānaṃ buddhirityāha-#",
  "GSP33brsgor2u:4781": "sa eṣa iti /\u000e#",
  "GSP33brsgor2u:4782": "cittena dhyātvā vācā mantroktyā yajño jāyate tataścittasya vācaḥ pūrvottarabhāvo yajña ityarthaḥ /",
  "GSP33brsgor2u:4783": "yaccoktaṃ buddheḥ kartṛtve śaktivaiparītyaprasaṅga iti /",
  "GSP33brsgor2u:4784": "tanna viklidyante taṇḍulāḥ,",
  "GSP33brsgor2u:4785": "jvalanti kāṣṭhāni,",
  "GSP33brsgor2u:4786": "bibharti sthālīti svasvavyāpāreṣu sarvakārakāṇāṃ kartṛtvasvīkārādityāha-#",
  "GSP33brsgor2u:4787": "naceti /\u000e#",
  "GSP33brsgor2u:4788": "tarhi buddhyādīnāṃ kartṛtve karaṇatvavārtā teṣu na syādityata āha-#",
  "GSP33brsgor2u:4789": "upalabdhīti /\u000e#",
  "GSP33brsgor2u:4790": "yathā kāṣṭhānāṃ svavyāpāre kartṛtve 'pi pākāpekṣayā karaṇatvaṃ tathā buddhyādīnāmadhyavasāyasaṃkalpādikriyākartṛtve 'pyupalabdhyapekṣayā karaṇatvamityarthaḥ /",
  "GSP33brsgor2u:4791": "nanu tarhyupalabdhiḥ kasya vyāpāra ityāha-#",
  "GSP33brsgor2u:4792": "sā ceti /\u000e#",
  "GSP33brsgor2u:4793": "tarhi tasyāmātmā kevalaḥ kartā syāt, yasya yo vyāpāraḥ sa tasya karteti sthiterityata āha-#",
  "GSP33brsgor2u:4794": "naceti /\u000e#",
  "GSP33brsgor2u:4795": "upalabdhernityatve buddhyādīnāṃ kathaṃ karaṇatvamuktamiti ceducyate-akhaṇḍasākṣicaitanyaṃ buddhivṛttibhirbhinnaṃ sadviṣayāvācchinnatvena jāyate,",
  "GSP33brsgor2u:4796": "tathāca viṣayāvacchinnacaitanyākhyopalabdhau buddhyādīnāṃ karaṇatvaṃ buddhyādyupahitātmanaḥ kartṛtvaṃ na kevalasya,",
  "GSP33brsgor2u:4797": "naca buddhereva tatkartṛtvaṃ caitanyasya jaḍavyāpāratvāyogāditi bhāvaḥ /",
  "GSP33brsgor2u:4798": "yaccoktaṃ buddheḥ kartṛtve sa evāhandhīgamyo jīva iti tasya karaṇāntaraṃ kalpanīyaṃ,",
  "GSP33brsgor2u:4799": "tathāca nāmamātre vivāda iti tatra kevalātmanaḥ kartṛtvamuktamiti bhrāntiṃ nirasyati-#",
  "GSP33brsgor2u:4800": "ahaṅkāreti /\u000e#",
  "GSP33brsgor2u:4801": "sāṃkhyanirāsārthaṃ buddhyabhedenādhyastacidātmakāhaṅkāragataṃ kartṛtvaṃ yaduktaṃ tadahandhīgamyasya buddhiviśiṣṭātmana eva na kevalasya sākṣiṇo bhavitumarhati,",
  "GSP33brsgor2u:4802": "dṛśyadharmasya sākṣisvabhāvatvāyogāt /",
  "GSP33brsgor2u:4803": "evaṃ viśiṣṭātmanaḥ kartṛtve viśeṣaṇībhūtāyā jaḍabuddhereva karaṇatvopapatterna karaṇāntarakalpanāprasaṅgaḥ /",
  "GSP33brsgor2u:4804": "adhyāsaṃ vinā kevalabuddhikartṛtvavādinastu karaṇāntaraprasaṅgo durvāra ityarthaḥ /",
  "GSP33brsgor2u:4805": "evaṃ śāstrārthavattvādihetūnāmātmanaḥ kartṛtvamātrasādhakatve 'pi svābhāvikakartṛtvasādhanasāmarthyābhāvādadhyastameva kartṛtvaṃ vidhyādikartṛtvaśrutīnāmupajīvyam /",
  "GSP33brsgor2u:4806": "tasmādasaṅgatvavidhyādikartṛtvaśrutīnāmavirodha iti siddham //40//",
  "GSP33brsgor2u:4807": "END BsRp_2,3.15.40",
  "GSP33brsgor2u:4808": "____________________________________________________________________________________________",
  "GSP33brsgor2u:4809": "START BsRp_2,3.16.41ḥ",
  "GSP33brsgor2u:4810": "parāt tu tacchruteḥ | BBs_2,3.41 |",
  "GSP33brsgor2u:4811": "#",
  "GSP33brsgor2u:4812": "parāttu tacchruteḥ /\u000e#",
  "GSP33brsgor2u:4813": "yathā sphaṭike lauhityādhyāse lohitadravyaṃ karaṇaṃ tenāyaṃ sphaṭiko lohita ityanubhavāt,",
  "GSP33brsgor2u:4814": "tathā kāmādipariṇāmibuddhirātmani kartṛtvādyadhyāse karaṇamityuktam /",
  "GSP33brsgor2u:4815": "tadadhyastaṃ kartṛtvamupajīvya jīvasya kārakasaṃpannatvādīśvarasya kārayitṛtvaśruteśca saṃśayamāha-#",
  "GSP33brsgor2u:4816": "yadidamiti /\u000e#",
  "GSP33brsgor2u:4817": "atra 'eṣa hyeva'ityādiśrutīnāṃ kartṛsvātantryadyotakavidhyādiśrutibhirvirodhasamādhānātpādasaṃgatiḥ /",
  "GSP33brsgor2u:4818": "karmamīmāṃsakamatena pūrvapakṣayati-#",
  "GSP33brsgor2u:4819": "tatretyādinā /\u000e#",
  "GSP33brsgor2u:4820": "buddhyādikārakasaṃpattāvīśvaravyatireke kartṛtvavyatirekānupalabdherneśvaraḥ prayojakaḥ /",
  "GSP33brsgor2u:4821": "kiñca prayojakatve nairghṛṇyādiprasaṅga ityāha-#",
  "GSP33brsgor2u:4822": "kleśātmakena ceti /\u000e#",
  "GSP33brsgor2u:4823": "dattottaramidaṃ codyamiti śaṅkate-#",
  "GSP33brsgor2u:4824": "nanviti /\u000e#",
  "GSP33brsgor2u:4825": "pūrvaṃ jīvasya dharmādharmavattvaṃ siddhavatkṛtya tatsāpekṣatvādviṣamajagatkartṛtvamaviruddhamityuktaṃ saṃprati īśvarādhīnatve jīvasya kartṛtve siddhe dharmādharmavattvasiddhiḥ,",
  "GSP33brsgor2u:4826": "tadvattvasiddhau tatsāpekṣakārayitṛtvasiddhiḥ,",
  "GSP33brsgor2u:4827": "īśvarasya kārayitṛtve siddhe jīvasya kartṛtvasiddhiriti cakrakāpatteḥ karmasāpekṣatvaṃ na saṃbhavatītyucyata ityāha-#",
  "GSP33brsgor2u:4828": "satyamiti /\u000e#",
  "GSP33brsgor2u:4829": "astu karmānapekṣasya pravartakatvaṃ, tatrāha-#",
  "GSP33brsgor2u:4830": "akṛteti /\u000e#",
  "GSP33brsgor2u:4831": "anapekṣasya pravartakatve dharmavato narān duḥkhenādharmavataḥ sukhena yojayet,",
  "GSP33brsgor2u:4832": "kāruṇikatve vā sarve sukhena ekarūpāḥ syuruti jagadvaicitryaṃ vidhyādiśāstraṃ ca na syāt /",
  "GSP33brsgor2u:4833": "tasmādvidhyādiśāstrārthavattvāya rāgadveṣāyattaṃ svata eva jīvasya kartṛtvaṃ vācyaṃ,",
  "GSP33brsgor2u:4834": "tathāca kārayitṛtvaśrutivirodhaḥ /",
  "GSP33brsgor2u:4835": "īśvarastāvikā vā sā śrutiriti prāpte siddhāntayati-#",
  "GSP33brsgor2u:4836": "etāmiti /\u000e#",
  "GSP33brsgor2u:4837": "yathā candanādisāmagryāṃ satyāṃ dharmavyatirike sukhavyatirekagrahābhāve 'pi 'puṇyo vai puṇyena karmaṇā bhavati'ityādiśāstraprāmāṇyādeva dharmasya hetutvasiddhiḥ,",
  "GSP33brsgor2u:4838": "evamīśvarasyāpi śāstrabalātkārayitṛtvasiddhiriti bhāvaḥ //41//",
  "GSP33brsgor2u:4839": "END BsRp_2,3.16.41",
  "GSP33brsgor2u:4840": "____________________________________________________________________________________________",
  "GSP33brsgor2u:4841": "START BsRp_2,3.16.42ḥ",
  "GSP33brsgor2u:4842": "kṛtaprayatnāpekṣas tu vihitapratiṣiddhāvaiyarthyādibhyaḥ | BBs_2,3.42 |",
  "GSP33brsgor2u:4843": "dharmādharmābhyāmeva phalavaiṣamyasiddheralamīśvareṇetyāśaṅkya bījairevāṅkuravaiṣamyasiddheḥ parjanyavaiyarthyaṃ syāt /",
  "GSP33brsgor2u:4844": "yadi viśeṣahetūnāṃ sādhāraṇahetvapekṣatvānna vaiyarthyaṃ tarhi īśvarasyāpi sādhāraṇahetutvānna vaiyarthyamityāha-#",
  "GSP33brsgor2u:4845": "parjanyavaditi /\u000e#",
  "GSP33brsgor2u:4846": "dṛṣṭāntaṃ vivṛṇoti-#",
  "GSP33brsgor2u:4847": "yatheti /\u000e#",
  "GSP33brsgor2u:4848": "atidīrghavallīgranthayo gucchāḥ puṣpastabakā vā, gulmāstu hrasvavallya iti bhedaḥ /",
  "GSP33brsgor2u:4849": "kimīśvarasya kārayitṛtve jīvasya kartṛtvaṃ na syādityāpādyate uta cakrakāpattirvā /",
  "GSP33brsgor2u:4850": "nādya ityāha-#",
  "GSP33brsgor2u:4851": "naiṣa doṣa iti /\u000e#",
  "GSP33brsgor2u:4852": "adhyāpakādhīnasya baṭormukhyādhyayanakartṛtvadarśanāditi bhāvaḥ /",
  "GSP33brsgor2u:4853": "cakrakaṃ nirasyati-#",
  "GSP33brsgor2u:4854": "apiceti /\u000e#",
  "GSP33brsgor2u:4855": "anavadyaṃ jīvasya kartṛtvamīśvarasya kārayitṛtvaṃ ceti śeṣaḥ /",
  "GSP33brsgor2u:4856": "īśvarasya sāpekṣatve vidhyādiśāstraprāmāṇyānyathānupapattiṃ pramāṇayati-#",
  "GSP33brsgor2u:4857": "kathamityādinā /\u000e#",
  "GSP33brsgor2u:4858": "evaṃ sāpekṣatve satyavaiyarthyaṃ bhavati, anyathānapekṣatve vaiyarthyaṃ prapañcayati-#",
  "GSP33brsgor2u:4859": "īśvara iti /\u000e#",
  "GSP33brsgor2u:4860": "tayoḥ sthāne sa eva niyujyeta abhiṣicyeta /",
  "GSP33brsgor2u:4861": "tayoḥ kāryaṃ sa eva kuryāditi yāvat /",
  "GSP33brsgor2u:4862": "tathāca jīvasya nirapekṣeśvaraparatantratvādvidhyādiśāstramakiñcitkaramanarthakaṃ syāditi saṃbandhaḥ /",
  "GSP33brsgor2u:4863": "puruṣakāraḥ prayatnaḥ /",
  "GSP33brsgor2u:4864": "ādiśabdārthamāha-#",
  "GSP33brsgor2u:4865": "tatheti /\u000e#",
  "GSP33brsgor2u:4866": "pūrvoktadeṣo 'kṛtābhyāgamādiḥ /",
  "GSP33brsgor2u:4867": "tasmāt karmasāpekṣeśvarasya kārayitṛtvāt 'eṣa hyeva'ityādiśrutervidhyādiśrutyavirodha iti siddham //42//",
  "GSP33brsgor2u:4868": "END BsRp_2,3.16.42",
  "GSP33brsgor2u:4869": "____________________________________________________________________________________________",
  "GSP33brsgor2u:4870": "START BsRp_2,3.17.43ḥ",
  "GSP33brsgor2u:4871": "aṃśo nānāvyapadeśād anyathā cāpi dāśakitavāditvam adhīyata eke | BBs_2,3.43 |",
  "GSP33brsgor2u:4872": "#",
  "GSP33brsgor2u:4873": "aṃśa-eke /\u000e#",
  "GSP33brsgor2u:4874": "nityaḥ svaprakāśo 'naṇurakartā jīva'iti śodhitatvaṃpadārthasyātra brahmaikyasādhanena bhedābhedaśrutīnāṃ virodhasamādhānātpādasaṃgatiḥ /",
  "GSP33brsgor2u:4875": "pūrvapakṣe pratyagabhinnabrahmasiddhiḥ, siddhānte tatsiddhiriti bhedaḥ /",
  "GSP33brsgor2u:4876": "pūrvoktopakāryopakārakabhāvākṣiptaṃ jīveśayoḥ saṃbandhaṃ viṣayīkṛtya dvividhadṛṣṭāntadarśanātsaṃśayamāha-#",
  "GSP33brsgor2u:4877": "tataśceti /\u000e#",
  "GSP33brsgor2u:4878": "prasiddhasvasvāmitvasaṃbandhasaṃbhavādyaḥ kaścit saṃbandha ityaniyamo na yukta ityarucerāha-#",
  "GSP33brsgor2u:4879": "athaveti /\u000e#",
  "GSP33brsgor2u:4880": "anena 'ya ātmani tiṣṭhan'ityādiśrutiprasiddhabhedakoṭirdarśitā /",
  "GSP33brsgor2u:4881": "evaṃ tattvamasītyādiśrutisiddhā bhedakoṭirdraṣṭavyā,",
  "GSP33brsgor2u:4882": "tathāca bhedābhedaśrutīnāṃ samabalatvādvirodhe sati saṃbandhāniścayātsaṃbandhāpekṣasya pūrvoktopakāryāpakārakabhāvasyāsiddhirityākṣepātsaṃgatiḥ /",
  "GSP33brsgor2u:4883": "lokasiddhānarthātmakabhedānuvāditvena bhedaśrutīnāṃ durbalatvādajñātaphalavadabhedaśrutyanusāreṇa prakalpitabhedanibandhanoṃ'śāṃśibhāvaḥ saṃbandha iti siddhāntayati-#",
  "GSP33brsgor2u:4884": "ata ityādinā /\u000e#",
  "GSP33brsgor2u:4885": "agneḥ sāṃśatve 'pi niṣkaleśvarasya kathaṃ sāṃśatvamata āha-#",
  "GSP33brsgor2u:4886": "aṃśa iveti /\u000e#",
  "GSP33brsgor2u:4887": "jīva ityanuṣaṅgaḥ /",
  "GSP33brsgor2u:4888": "bheda eva cetsvasvāmibhāvo yukto nāṃśāṃśibhāva iti śaṅkate-#",
  "GSP33brsgor2u:4889": "nanu ceti /\u000e#",
  "GSP33brsgor2u:4890": "abhedasyāpi sattvādaṃśāṃśibhāva ityāha-#",
  "GSP33brsgor2u:4891": "ata iti /\u000e#",
  "GSP33brsgor2u:4892": "vañcasi gacchasi yadāste yo nāmarūpe nirmāya praviśya vyavaharanvartate taṃ vidvānamṛto bhavatīti śrutyarthaḥ /",
  "GSP33brsgor2u:4893": "śrutisiddhābhede yuktimāha-#",
  "GSP33brsgor2u:4894": "caitanyaṃ ceti /\u000e#",
  "GSP33brsgor2u:4895": "jīvo brahmaiva cetanatvāt brahmavadityarthaḥ //43//",
  "GSP33brsgor2u:4896": "END BsRp_2,3.17.43",
  "GSP33brsgor2u:4897": "____________________________________________________________________________________________",
  "GSP33brsgor2u:4898": "START BsRp_2,3.17.44ḥ",
  "GSP33brsgor2u:4899": "mantravarṇāc ca | BBs_2,3.44 |",
  "GSP33brsgor2u:4900": "asya sahasraśīrṣapuruṣasya tāvānprapañco mahimā vibhūtiḥ puruṣastasmātprapañcāt jyāyānmahattaraḥ /",
  "GSP33brsgor2u:4901": "bhūtāni dehino jīvā ityatra niyāmakamāha-#",
  "GSP33brsgor2u:4902": "ahiṃsanniti /\u000e#",
  "GSP33brsgor2u:4903": "tīrthāni śāstroktakarmāṇi, tebhyo 'nyatra sarvaprāṇihiṃsāmakurvanbrahmalokamāpnotītyarthaḥ /",
  "GSP33brsgor2u:4904": "atra bhūtaśabdasya prāṇiṣu prayogātsūtroktamantre 'pi tatheti bhāvaḥ /",
  "GSP33brsgor2u:4905": "bhūtānāṃ pādatve 'pyaṃśatvaṃ kutaḥ, tatrāha-#",
  "GSP33brsgor2u:4906": "aṃśaḥ pāda iti\u000e# //44//",
  "GSP33brsgor2u:4907": "END BsRp_2,3.17.44",
  "GSP33brsgor2u:4908": "____________________________________________________________________________________________",
  "GSP33brsgor2u:4909": "START BsRp_2,3.17.45ḥ",
  "GSP33brsgor2u:4910": "api ca smaryate | BBs_2,3.45 |",
  "GSP33brsgor2u:4911": "jīvasya puruṣasūktamantroktabhagavadaṃśatve bhagavadgītāmudāharati sūtrakāraḥ-#",
  "GSP33brsgor2u:4912": "apiceti /\u000e#",
  "GSP33brsgor2u:4913": "atyantabhinneśitrīśitavyabhāvaprasiddheḥ īśitavyajīvasya kathamīśvarāṃśatvamityāśaṅkya kalpitabhedenāpīśitavyatvopapatteḥ,",
  "GSP33brsgor2u:4914": "ananyathāsiddhābhedaśāstrabalādaṃśatvamityāha-#",
  "GSP33brsgor2u:4915": "yattvityādinā /\u000e#",
  "GSP33brsgor2u:4916": "aupādhike īśvarasya niyantṛtve jīva eva tanniyantā kiṃ na syādityata āha-#",
  "GSP33brsgor2u:4917": "niratiśayeti /\u000e#",
  "GSP33brsgor2u:4918": "nitarāṃ hīnaḥ śarīrādyupādhiḥ, ājñānikopādhitāratamyādīśeśitavyavyavasthā, na vastutaḥ /",
  "GSP33brsgor2u:4919": "taduktaṃ sureśvarācāryaiḥ-'īśeśitavyasaṃbandhaḥ pratyagajñānahetujaḥ /",
  "GSP33brsgor2u:4920": "samyagjñāne tamodhvastāvīśvarāṇāmapīśvaraḥ //",
  "GSP33brsgor2u:4921": "'iti //45//",
  "GSP33brsgor2u:4922": "END BsRp_2,3.17.45",
  "GSP33brsgor2u:4923": "____________________________________________________________________________________________",
  "GSP33brsgor2u:4924": "START BsRp_2,3.17.46ḥ",
  "GSP33brsgor2u:4925": "prakāśādivan naivaṃ paraḥ | BBs_2,3.46 |",
  "GSP33brsgor2u:4926": "uttarasūtramavatārayati-#",
  "GSP33brsgor2u:4927": "atrāheti /\u000e#",
  "GSP33brsgor2u:4928": "īśvaraḥ svāṃśaduḥkhairduḥkhī, aṃśitvāt, devadattavadityarthaḥ /",
  "GSP33brsgor2u:4929": "tataḥ kiṃ, tatrāha-#",
  "GSP33brsgor2u:4930": "tataśceti /\u000e#",
  "GSP33brsgor2u:4931": "jñānātsarvāṃśaduḥkhasamaṣṭiprāptyapekṣayā saṃsāro varaṃ tatra svaduḥkhamātrānubhavādityarthaḥ /",
  "GSP33brsgor2u:4932": "naivaṃpara iti pratijñānaṃ vibhajate-#",
  "GSP33brsgor2u:4933": "yathā jīva iti /\u000e#",
  "GSP33brsgor2u:4934": "devadattadṛṣṭānte bhrāntikāmakarmarūpaduḥkhasāmagrīmattvamupādhiḥ,",
  "GSP33brsgor2u:4935": "tadabhāvānneśvarasya duḥkhitvaprāptiḥ /",
  "GSP33brsgor2u:4936": "uktaṃ caitadabhede 'pi bimbapratibimbayordharmavyavastheti bhāvaḥ /",
  "GSP33brsgor2u:4937": "duḥkhasya bhrāntikṛtatvaṃ prapañcayati-#",
  "GSP33brsgor2u:4938": "jīvasyāpītyādinā /\u000e#",
  "GSP33brsgor2u:4939": "bhrāntau satyāṃ duḥkhamityanvayamuktvā bhrāntyabhāve duḥkhābhāvadarśanācca bhrāntikṛtaṃ duḥkhamiti niścīyata ityāha-#",
  "GSP33brsgor2u:4940": "vyatireketi /\u000e#",
  "GSP33brsgor2u:4941": "itareṣvabhimānaśūnyeṣvityarthaḥ /",
  "GSP33brsgor2u:4942": "jīvasyāpi samyagjñāne duḥkhābhāvo dṛṣṭaḥ kimu vācyaṃ nityasarvajñeśvarasyetyāha-#",
  "GSP33brsgor2u:4943": "ataśceti /\u000e#",
  "GSP33brsgor2u:4944": "evamaṃśitve hetoḥ sopādhikatvamuktvā yoṃ'śī sa vastutaḥ svāṃśadharmavānitī vyāptiṃ sthalatraye vyabhicārayati-#",
  "GSP33brsgor2u:4945": "prakāśādivaditi /\u000e#",
  "GSP33brsgor2u:4946": "vastutaḥ svāṃśaduḥkhitvasādhyasya devadattadṛṣṭānte vaikalyamapyāha-#",
  "GSP33brsgor2u:4947": "jīvasyeti /\u000e#",
  "GSP33brsgor2u:4948": "kalpitaduḥkhitvasādhyaṃ tu bhrāntyādyabhāvādīśvare nāstītyuktam /",
  "GSP33brsgor2u:4949": "kiñca jīvasyeśvarasya vā vastuto duḥkhitvānumānaṃ na yuktamāgamabādhādityāha-#",
  "GSP33brsgor2u:4950": "tathāceti /\u000e#",
  "GSP33brsgor2u:4951": "duḥkhitve tadbhāvopadeśo na syādityarthaḥ //46//",
  "GSP33brsgor2u:4952": "END BsRp_2,3.17.46",
  "GSP33brsgor2u:4953": "____________________________________________________________________________________________",
  "GSP33brsgor2u:4954": "START BsRp_2,3.17.47ḥ",
  "GSP33brsgor2u:4955": "smaranti ca | BBs_2,3.47 |",
  "GSP33brsgor2u:4956": "smṛtyāpyanumānaṃ bādhyamityāha-#",
  "GSP33brsgor2u:4957": "smaranti ceti /\u000e#",
  "GSP33brsgor2u:4958": "sūtraṃ vyācaṣṭe-#",
  "GSP33brsgor2u:4959": "smārantīti /\u000e#",
  "GSP33brsgor2u:4960": "tatra jīvaparayormadhye karmātmā karmāśrayo jīvaḥ /",
  "GSP33brsgor2u:4961": "daśendriyāṇi pañca prāṇāḥ mano buddhiśceti saptadaśasaṃkhyāko rāśirliṅgam /",
  "GSP33brsgor2u:4962": "sūtre caśabdaḥ /",
  "GSP33brsgor2u:4963": "śrutisamuccayārtha ityāha-#",
  "GSP33brsgor2u:4964": "caśabdāditi /\u000e#",
  "GSP33brsgor2u:4965": "yathādityaḥ prākāśyadoṣairna lipyate tathetyarthaḥ /",
  "GSP33brsgor2u:4966": "yato bāhyo 'saṅgastasmānna lipyate evamaṃśitvakṛtamīśvare doṣaṃ nirasyāṃśa ityuktaṃ jīvasyāṃśatvaṃ dehādyupādhikamiti sphuṭayitumatyantasvarūpaikyamādāyākṣipati-#",
  "GSP33brsgor2u:4967": "atrāhetyādinā /\u000e#",
  "GSP33brsgor2u:4968": "kathaṃ tarhi ityanvayaḥ /",
  "GSP33brsgor2u:4969": "tadbhedādaṃśabhedāt /",
  "GSP33brsgor2u:4970": "niravayavabrahmaṇo mukhyāṃśo na saṃbhavatīti vadatā siddhāntinā bhedo nāstītyuktaṃ bhavati,",
  "GSP33brsgor2u:4971": "bhedābhāve cāṃśāṃśitvābhāvādanujñādibhedavyavahārānupapattirityākṣepābhiprāyaḥ /",
  "GSP33brsgor2u:4972": "na vayaṃ bhedasyāsattvaṃ naraśṛṅgavadbrūmaḥ, kintu mithyātvaṃ vadāmaḥ /",
  "GSP33brsgor2u:4973": "tathā ca dehādyupādhibhedenāṃśajīvānāmābrahmabodhātkalpitabhedādbhedavyavahāropapatti riti sūtreṇa samādhatte-#",
  "GSP33brsgor2u:4974": "tāmityādinā\u000e# //47//",
  "GSP33brsgor2u:4975": "END BsRp_2,3.17.47",
  "GSP33brsgor2u:4976": "____________________________________________________________________________________________",
  "GSP33brsgor2u:4977": "START BsRp_2,3.17.48ḥ",
  "GSP33brsgor2u:4978": "anujñāparihārau dehasambandhāj jyotirādivat | BBs_2,3.48 |",
  "GSP33brsgor2u:4979": "nanu bhrānteḥ kutaścinnivṛttau vyavahāravicchedaḥ syādityata āha-#",
  "GSP33brsgor2u:4980": "na hyasyā ityādinā /\u000e#",
  "GSP33brsgor2u:4981": "pratatā saṃtatā, viśeṣo bhedaḥ /",
  "GSP33brsgor2u:4982": "aniyojyatvādbrahmavidaḥ śāstrānarthakyamiṣṭamityāha-#",
  "GSP33brsgor2u:4983": "na tasyeti /\u000e#",
  "GSP33brsgor2u:4984": "niyogaviṣayadvaitābhāvādātmanyasādhye niyogānupapatterna brahmavinniyojya ityarthaḥ /",
  "GSP33brsgor2u:4985": "nanvāmuṣmikaphalahetuke karmaṇi dehabhinnātmavivekina evādhikāro vācyaḥ /",
  "GSP33brsgor2u:4986": "tathāca brahmavinniyojyaḥ, vivekitvāt, karmādhikārivaditi śaṅkate-#",
  "GSP33brsgor2u:4987": "śarīravyatireketi /\u000e#",
  "GSP33brsgor2u:4988": "parokṣavivekasyāparokṣabhramāvirodhitvātkarmi ṇo dehābhedabhramo 'sti,",
  "GSP33brsgor2u:4989": "tathāca bhrama upādhiriti pariharati-#",
  "GSP33brsgor2u:4990": "netyādinā /\u000e#",
  "GSP33brsgor2u:4991": "yathā vyoma dehādbhinnaṃ tadvadahamityapaśyataḥ bhrāntasyetyarthaḥ /",
  "GSP33brsgor2u:4992": "brahmavinna niyojyaḥ, abhrāntatvāt, suṣuptavadityāha-#",
  "GSP33brsgor2u:4993": "nahīti /\u000e#",
  "GSP33brsgor2u:4994": "dehādiṣvasaṃhatatvadarśinaḥ saṃhatatvadarśanaśūnyasya bhedabhrāntirahitasya suṣuptasyeti yāvat /",
  "GSP33brsgor2u:4995": "ajñasyāpi bhrāntyabhāvakāle niyojyatvaṃ na dṛṣṭaṃ kimu vācyamātmavida ityarthaḥ /",
  "GSP33brsgor2u:4996": "aniyojyatve bādhakamāśaṅkya pariharati-#",
  "GSP33brsgor2u:4997": "naceti /\u000e#",
  "GSP33brsgor2u:4998": "viṣayavairāgyasya jñānārthamabhyastasya jñānānantaramanuvṛttyā viṣayeṣu pravartakarāganivṛtternātiprasaṅga ityarthaḥ /",
  "GSP33brsgor2u:4999": "taduktaṃ bhagavatā 'raso 'pyasya paraṃ dṛṣṭvā nivartate'iti /",
  "GSP33brsgor2u:5000": "evamanujñādiprasaṅgenāniyojyaṃ, viduṣa uktvā prakṛtimupasaṃharati-#",
  "GSP33brsgor2u:5001": "tasmāditi /\u000e#",
  "GSP33brsgor2u:5002": "ekasyāpyupādhibhedādanujñāparihārayordṛṣṭāntamāha-#",
  "GSP33brsgor2u:5003": "jyotiriti /\u000e#",
  "GSP33brsgor2u:5004": "kravyaṃ māṃsamattīti kravyādaśuciḥ śmaśānāgnirityarthaḥ //48//",
  "GSP33brsgor2u:5005": "END BsRp_2,3.17.48",
  "GSP33brsgor2u:5006": "____________________________________________________________________________________________",
  "GSP33brsgor2u:5007": "START BsRp_2,3.17.49ḥ",
  "GSP33brsgor2u:5008": "asantateś cāvyatikaraḥ | BBs_2,3.49 |",
  "GSP33brsgor2u:5009": "śaṅkottaratvena sūtraṃ vyācaṣṭe-#",
  "GSP33brsgor2u:5010": "syātāmityādinā /\u000e#",
  "GSP33brsgor2u:5011_0": "yadyapi sthūladehasaṃbandhādupādānaparityāgau syātāṃ tathāpyanyakṛtakarmaphalamitareṇāpi",
  "GSP33brsgor2u:5011_1": "bhujyeteti karmaphalavyatikaraḥ sāṃkaryaṃ syāddehaviśiṣṭasya svargādibhogāyogenāviśiṣṭātmana",
  "GSP33brsgor2u:5011_2": "ekasyaiva bhoktṛtvāt /",
  "GSP33brsgor2u:5012": "tasmātsvargī narakī ceti vyavasthāsiddhaye ātmasvarūpabhedo vācya iti śaṅkārthaḥ /",
  "GSP33brsgor2u:5013": "bhavettadā sāṃkaryaṃ yadyanupahitātmana eva bhoktṛtvaṃ syāt /",
  "GSP33brsgor2u:5014": "na tvetadasti /",
  "GSP33brsgor2u:5015": "'tadguṇasāratvāt'ityatra mokṣasyāpi,",
  "GSP33brsgor2u:5016": "buddhyupahitasyaiva kartṛtvādisthāpanāt,",
  "GSP33brsgor2u:5017": "tathāca buddheḥ paradehāsaṃbandhāttadupahitajīvasya nāsti paradehasaṃbandha iti buddhibhedena bhoktṛbhedānna karmādisāṃkaryamiti samādhānārthaḥ //49//",
  "GSP33brsgor2u:5018": "END BsRp_2,3.17.49",
  "GSP33brsgor2u:5019": "____________________________________________________________________________________________",
  "GSP33brsgor2u:5020": "START BsRp_2,3.17.50ḥ",
  "GSP33brsgor2u:5021": "ābhāsa eva ca | BBs_2,3.50 |",
  "GSP33brsgor2u:5022": "aṃśetyādyasūtre jīvasyāṃśatvaṃ ghaṭākāśasyevopādhyavacchetabuddhyoktaṃ,",
  "GSP33brsgor2u:5023": "saṃprati evakāreṇāvacchedapakṣāruciṃ sūcayan 'rūpaṃ rūpaṃ pratirūpo babhūva'ityādiśrutisiddhaṃpratibimbapakṣamupanyasyati bhagavān sūtrakāraḥ-#",
  "GSP33brsgor2u:5024": "ābhāsa eva ceti /\u000e#",
  "GSP33brsgor2u:5025": "paramātmaivānupahito jīvo na bhavati, upādhyanubhavāt /",
  "GSP33brsgor2u:5026": "nāpi tato bhinnaḥ, 'sa eṣa iha praviṣṭaḥ'ityādyabhedaśrutismṛtivirodhāt /",
  "GSP33brsgor2u:5027": "tasmādavidyātatkāryabuddhyādipratibimba eva jīva ityarthaḥ /",
  "GSP33brsgor2u:5028": "asmin pakṣe buddhipratibimbabhedātsvargī nārakītyādivyavasthā jīvatvasyāvidyakatvādvidyayā mokṣaścetyupapadyata ityāha-#",
  "GSP33brsgor2u:5029": "ataścetyādinā /\u000e#",
  "GSP33brsgor2u:5030": "yastvayaṃ bhāskarasya pralāpaḥ pratibimbasya nopādhisaṃsṛṣṭatayā kalpitatvaṃ kintu svarūpeṇaiva,",
  "GSP33brsgor2u:5031": "ataḥ kalpitapratibimbasya muktau sthityayogānna jīvatvamiti sa siddhāntarahasyājñānakṛta ityupekṣaṇīyaḥ /",
  "GSP33brsgor2u:5032": "yadi darpaṇe mukhaṃ śuktau rajatavatkalpitaṃ syāttadā nedaṃ rajatamiti svarūpabādhavannedaṃ mukhamiti bādhaḥ syāt /",
  "GSP33brsgor2u:5033_0": "ato nāsti darpaṇe mukhamiti saṃsargamātrabādhānmadīyaṃ mukhamevedamityabādhitamukhābhedānubhavātsaṃsṛṣṭatvenaiva",
  "GSP33brsgor2u:5033_1": "kalpitatvaṃ praveśavākyaiścāvikṛtabrahmaṇa eva pratibimbabhāvākhyapraveśokterna svarūpakalpanā,",
  "GSP33brsgor2u:5034": "parākrāntaṃ cātra darpaṇaṭīkāyāmācāryairityuparamyate /",
  "GSP33brsgor2u:5035": "evaṃ svamate svarūpaikye 'pyupahitajīvabhedādasāṃkaryamuktaṃ,",
  "GSP33brsgor2u:5036": "saṃprati sūtre cakārasūcitaṃ pareṣāṃ,",
  "GSP33brsgor2u:5037": "sāṃkaryaṃ vaktumupakramate-#",
  "GSP33brsgor2u:5038": "yeṣamityādinā /\u000e#",
  "GSP33brsgor2u:5039": "buddhisukhaduḥkhecchādveṣaprayatnadharmādhamrabhāvanā navātmaviśeṣaguṇāḥ,",
  "GSP33brsgor2u:5040": "saṃnidhānādītyādipadādaudāsīnyamuktam /",
  "GSP33brsgor2u:5041": "sāṃkhyaḥ svābhiprāyaṃ śaṅkate-#",
  "GSP33brsgor2u:5042": "syādetaditi /\u000e#",
  "GSP33brsgor2u:5043": "sarveṣāṃ puṃsāṃ prakṛtisāṃnidhyādyaviśeṣe 'pi prakṛtireva pratipuruṣaṃ niyamena bhogāpavargārthaṃ pravartate,",
  "GSP33brsgor2u:5044": "tathā coddeśyapuruṣārthaniyatā pradhānapravṛttiriti bhogādivyavasthā,",
  "GSP33brsgor2u:5045": "anyathā niyatapravṛttyanaṅgīkāre svamāhātmyakhyāpanārthā pradhānasya pravṛttirityuddeśyavighātaḥ syādityarthaḥ /",
  "GSP33brsgor2u:5046": "jaḍapradhānasyoddeśyavivekābhāvātpuruṣārthasyāpyanāgatasyācetanasyāniyāmakatvānna vyavasthā,",
  "GSP33brsgor2u:5047": "mānayuktiśūnyatvādityāha-#",
  "GSP33brsgor2u:5048": "naitaditi /\u000e#",
  "GSP33brsgor2u:5049": "yo hi niyāmakabhāvenoddeśyavighātamāpādayati taṃ prati tasyaivāpādanamiṣṭamiti bhāvaḥ /",
  "GSP33brsgor2u:5050": "tārkikamate 'pi bhogādisāṃkaryamityāha-#",
  "GSP33brsgor2u:5051": "kāṇādānāmiti /\u000e#",
  "GSP33brsgor2u:5052": "heturmanaḥsaṃyogaḥ,",
  "GSP33brsgor2u:5053": "phalaṃ sukhādi,",
  "GSP33brsgor2u:5054": "yadātmādṛṣṭakṛto yo manaḥsaṃyogaḥ sa tadātmana eva sukhādiheturiti vyavasthāṃ śaṅkate-#",
  "GSP33brsgor2u:5055": "syādetaditi /\u000e#",
  "GSP33brsgor2u:5056": "sūtreṇa pariharati-#",
  "GSP33brsgor2u:5057": "netyāheti\u000e# //50//",
  "GSP33brsgor2u:5058": "END BsRp_2,3.17.50",
  "GSP33brsgor2u:5059": "____________________________________________________________________________________________",
  "GSP33brsgor2u:5060": "START BsRp_2,3.17.51ḥ",
  "GSP33brsgor2u:5061": "adṛṣṭāniyamāt | BBs_2,3.51 |",
  "GSP33brsgor2u:5062": "#",
  "GSP33brsgor2u:5063": "pūrvavat\u000e#manaḥsaṃyogavadadṛṣṭasyāpi sarvātmasādharaṇatvānna vyavasthetyarthaḥ /",
  "GSP33brsgor2u:5064": "rāgādiniyamāttajjādṛṣṭaniyama ityāśaṅkyottaratvena sūtraṃ gṛhṇāti-#",
  "GSP33brsgor2u:5065": "syādetadityādinā\u000e# //51//",
  "GSP33brsgor2u:5066": "END BsRp_2,3.17.51",
  "GSP33brsgor2u:5067": "____________________________________________________________________________________________",
  "GSP33brsgor2u:5068": "START BsRp_2,3.17.52ḥ",
  "GSP33brsgor2u:5069": "abhisandhyādiṣv api caivam | BBs_2,3.52 |",
  "GSP33brsgor2u:5070": "aniyama uktadoṣaḥ /",
  "GSP33brsgor2u:5071": "ātmāntarapradeśasya paradehe antarbhāvādvyavastheti śaṅkārthaḥ //52//",
  "GSP33brsgor2u:5072": "END BsRp_2,3.17.52",
  "GSP33brsgor2u:5073": "____________________________________________________________________________________________",
  "GSP33brsgor2u:5074": "START BsRp_2,3.17.53ḥ",
  "GSP33brsgor2u:5075": "pradeśād iti cen nāntarbhāvāt | BBs_2,3.53 |",
  "GSP33brsgor2u:5076": "kiṃ manasā saṃyuktātmaivātmanaḥ pradeśaḥ /",
  "GSP33brsgor2u:5077": "uta kalpitaḥ /",
  "GSP33brsgor2u:5078": "ādye sarvātmanāṃ sarvadeheṣu antarbhāvādavyavasthā /",
  "GSP33brsgor2u:5079": "dvitīyaṃ dūṣayati-#",
  "GSP33brsgor2u:5080": "tatra na vaiśeṣikairiti /\u000e#",
  "GSP33brsgor2u:5081": "sarvātmasāṃnidhye sati kasyacideva pradeśaḥ kalpayitumaśakyaḥ /",
  "GSP33brsgor2u:5082": "niyāmakabhāvādityarthaḥ /",
  "GSP33brsgor2u:5083": "pradeśakalpanāmaṅgīkṛtyāpyāha-#",
  "GSP33brsgor2u:5084": "kalpyeti /\u000e#",
  "GSP33brsgor2u:5085": "kāryamabhisaṃdhyādikaṃ yasyātmano yaccharīraṃ tatra tasyaiva bhoga iti vyavasthāmāśaṅkyāha-#",
  "GSP33brsgor2u:5086": "śarīramapīti /\u000e#",
  "GSP33brsgor2u:5087": "pradeśapakṣe doṣāntaramāha-#",
  "GSP33brsgor2u:5088": "pradeśeti /\u000e#",
  "GSP33brsgor2u:5089": "yasminnātmapradeśe 'dṛṣṭotpattiḥ sa kiṃ calaḥ sthito vā /",
  "GSP33brsgor2u:5090": "nādyaḥ, acaleṃ'śinyaṃśasya calanavibhāgayorasaṃbhavādaṇvātmavādāpātācca /",
  "GSP33brsgor2u:5091": "dvitīye tasminneva pradeśe parasyāpi bhogadarśanādadṛṣṭamastītyekenāpi śarīreṇa dvayorātmanorbhogaprasaṅgaḥ /",
  "GSP33brsgor2u:5092": "yadyātmabhedātpradeśayorbhedastadāpi tayorekadehāntarbhāvādbhogasāṃkaryaṃ tadavasthaṃ sāvayavātmavādaprapaṅgaśca /",
  "GSP33brsgor2u:5093_0": "kiñca yattu yatrātmanaḥ pradeśe śarīrādisaṃyogādadṛṣṭamutpannaṃ tattatraivācalapradeśe",
  "GSP33brsgor2u:5093_1": "sthitamiti svargādiśarīrāvacchinnātmanyadṛṣṭābhāvādbhogo na syādataḥ pradeśabhedo na vyavasthāpakaḥ /",
  "GSP33brsgor2u:5094": "yattvatrotpannamadṛṣṭaṃ svāśraye yatra kvacidbhogaheturiti svargādibhogasiddhiriti /",
  "GSP33brsgor2u:5095": "tanna /",
  "GSP33brsgor2u:5096": "bhogaśarīraddūrasthādṛṣṭe mānābhāvāditi bhāvaḥ /",
  "GSP33brsgor2u:5097": "yadapi kecidāhuḥ-manasa ekatve 'pyātmanāṃ bhedena saṃyogavyaktīnāṃ bhedātkayācitsaṃyogavyaktyā kasmiṃścedevātmanyadṛṣṭādikamityasāṃkaryamiti /",
  "GSP33brsgor2u:5098": "tanna /",
  "GSP33brsgor2u:5099": "saṃyogavyaktīnāṃ vaijātyābhāvena sarvāsāmevaikadehāntaḥsthasarvātmasvadṛṣṭahetutvāpatteḥ /",
  "GSP33brsgor2u:5100": "tathāca sarvātmanāmekasmin dehe bhoktṛtvaṃ durvāram /",
  "GSP33brsgor2u:5101": "kiñca bahūnāṃ vibhutvamaṅgīkṛtya sāṃkaryamuktaṃ,",
  "GSP33brsgor2u:5102": "saṃprati kartṛṇāṃ vibhutvamasiddhamahamihaivāsmi ityalpatvānubhavānmānābhāvāccetyāha-#",
  "GSP33brsgor2u:5103": "sarvagatatvānupapattiśceti /\u000e#",
  "GSP33brsgor2u:5104": "kiñca bahūnāṃ vibhutve samānadeśatvaṃ vācyaṃ, taccāyuktamadṛṣṭatvādityāha-#",
  "GSP33brsgor2u:5105": "vadeti /\u000e#",
  "GSP33brsgor2u:5106": "nanu rūparasādīnāmekaghaṭasthatvaṃ dṛṣṭamiti cet, nāyamasmatsaṃmato dṛṣṭāntaḥ /",
  "GSP33brsgor2u:5107": "rūpasya tejomātratvādrasasya jalamātratvādgandhasya pṛthivīmātratvādityevaṃ tattadguṇasya svasvadharmyaṃśenābhedāttejaādidharmyatiriktaghaṭābhāvāt /",
  "GSP33brsgor2u:5108": "kiñcātmanāṃ bahutvamapyasiddhaṃ,",
  "GSP33brsgor2u:5109": "ātmatvarūpalakṣaṇasyābhedāt,",
  "GSP33brsgor2u:5110": "tathāca devadattātmā yajñadattātmano na bhinnaḥ ātmatvāt, yajñadattātmavat /",
  "GSP33brsgor2u:5111": "atra vaiśeṣikaḥ śaṅkate-antyaviśeṣeti /",
  "GSP33brsgor2u:5112": "nityadravyamātravṛttayo viśeṣāste ca svayaṃ svāśrayavyāvartakā eva na sveṣāṃ vyāvartakamapekṣanta ityantyā ucyante /",
  "GSP33brsgor2u:5113": "tathāca viśeṣarūpalakṣaṇabhedādbhavatyātmabheda ityarthaḥ /",
  "GSP33brsgor2u:5114": "na tāvadātmanyanātmanaḥ sakāśādbhedajñānārthā viśeṣakalpanā, ātmatvādevānātmabhedasiddheḥ /",
  "GSP33brsgor2u:5115": "nāpyātmanāṃ mitho bhedajñānārthaṃ tatkalpanā, ātmabhedasyādyāpyasiddheḥ /",
  "GSP33brsgor2u:5116": "naca viśeṣabhedakalpanādevātmabhedakalpanā yuktā,",
  "GSP33brsgor2u:5117": "ātmabhedajñaptāvātmasu viśeṣabhedasiddhistatsiddhau tajjñaptirityanyonyāśrayāditi parihārārthaḥ /",
  "GSP33brsgor2u:5118": "yattu bahūnāṃ vibhutve ākāśadikkālā dṛṣṭānta iti so 'pyasaṃmata ityāha-#",
  "GSP33brsgor2u:5119": "ākāśādīnāmiti /\u000e#",
  "GSP33brsgor2u:5120": "vibhutvasyaikavṛttitve lāghavānna vibhubhedaḥ /",
  "GSP33brsgor2u:5121_0": "yathaikasminnākāśe bherīvīṇādibhedena tāramandrādiśabdavyavasthā evamekasminnapyātmani",
  "GSP33brsgor2u:5121_1": "buddhyupādhibhedena sukhādivyavasthopapatterātmabhede 'pi vyavasthānupapatteruktatvānmudhā",
  "GSP33brsgor2u:5121_2": "bhedakalpanetyupasaṃharati-#",
  "GSP33brsgor2u:5122": "tasmāditi /\u000e#",
  "GSP33brsgor2u:5123": "evaṃ bhūtabhoktṛśrutīnāṃ virodhābhāvādbrahmaṇyadvaye samanvaya iti siddham //53//",
  "GSP33brsgor2u:5124": "END BsRp_2,3.17.53",
  "GSP33brsgor2u:5125": "iti śrīmatparamahaṃsaparivrājakācāryaśrīgovindānandabhagavatpādakṛtau śārīrakamīmāṃsāvyākhyāyāṃ bhāṣyaratnaprabhāyāṃ dvitīyādhyāyasya tṛtīyaḥ pādaḥ //3//",
  "GSP33brsgor2u:5126": "#",
  "GSP33brsgor2u:5127": "iti dvitīyādhyāyasya pañcamahābhūta-jīvaśrutīnāṃ virodhaparihārākhyastṛtīyaḥ pādaḥ \u000e#//",
  "GSP33brsgor2u:5128": "____________________________________________________________________________________________",
  "GSP33brsgor2u:5129": "____________________________________________________________________________________________",
  "GSP33brsgor2u:5130": "#",
  "GSP33brsgor2u:5131": "dvitīyādhyāye caturthaḥ pādaḥ /\u000e#",
  "GSP33brsgor2u:5132": "____________________________________________________________________________________________",
  "GSP33brsgor2u:5133": "START BsRp_2,4.1.1ḥ",
  "GSP33brsgor2u:5134": "tathā prāṇāḥ | BBs_2,4.1 |",
  "GSP33brsgor2u:5135": "pūrvādhikaraṇe kartuḥ svarūpaṃ vicārya tadupakaraṇānāmindriyāṇāmutpatti sādhayati-#",
  "GSP33brsgor2u:5136": "tathā prāṇāḥ /\u000e#",
  "GSP33brsgor2u:5137": "bhūtabhoktṛvicārānantaraṃ bhautikaprāṇavicāra iti hetuhetumadbhāvaṃ pādayoḥ saṃgatimāha-#",
  "GSP33brsgor2u:5138": "viyadādīti /\u000e#",
  "GSP33brsgor2u:5139": "tameva vipratiṣedhamāha-#",
  "GSP33brsgor2u:5140": "tatretyādinā /\u000e#",
  "GSP33brsgor2u:5141_0": "yadyapi prāṇānāmanutpattau ekavijñānapratijñānupapatterviyadadhikaraṇanyāyātteṣāmutpattiḥ",
  "GSP33brsgor2u:5141_1": "sidhyati tathāpi pralaye prāṇasadbhāvaśrutergatikathanārthametadadhikaraṇamityapaunaruktyam /",
  "GSP33brsgor2u:5142": "atra prāṇā viṣayāḥ /",
  "GSP33brsgor2u:5143": "te kimutpadyante na veti śrutīnāṃ vipratipattyā saṃśaye tāsāṃ samabalatvādanirṇaya ityaprāmāṇyamiti pūrvapakṣaphalaṃ,",
  "GSP33brsgor2u:5144": "tatra gauṇavādī samādhānamāha-#",
  "GSP33brsgor2u:5145": "athaveti /\u000e#",
  "GSP33brsgor2u:5146": "prāṇānāṃ pralaye sadbhāvaśruterniravakāśatvena balīyastvādutpattiśrutirjīvotpattiśrutivadgauṇītyavirodha ityarthaḥ /",
  "GSP33brsgor2u:5147": "apramāṇapakṣavadgauṇapakṣo 'pi mukhyasiddhāntinaḥ pūrvapakṣa eveti jñāpanārthamathavetyuktam /",
  "GSP33brsgor2u:5148": "mukhyasiddhāntyāha-#",
  "GSP33brsgor2u:5149": "ata iti /\u000e#",
  "GSP33brsgor2u:5150": "tathāśabdamākṣipati-#",
  "GSP33brsgor2u:5151": "kathamiti /\u000e#",
  "GSP33brsgor2u:5152": "ānulomyamāñjasyamityarthaḥ /",
  "GSP33brsgor2u:5153": "sāmyaṃ sphuṭayati-#",
  "GSP33brsgor2u:5154": "yathādṛṣṭasyeti /\u000e#",
  "GSP33brsgor2u:5155": "dūṣaṇavatprāṇā ityananvitam /",
  "GSP33brsgor2u:5156": "yadyapyadṛṣṭavatprāṇā apyaniyatā iti sūtramanveti tathāpi punaruktam /",
  "GSP33brsgor2u:5157": "jīvavatprāṇā notpadyanta iti sūtrārthaścedapasiddhānta ityākṣepārthaḥ /",
  "GSP33brsgor2u:5158": "samādhatte-#",
  "GSP33brsgor2u:5159": "na /",
  "GSP33brsgor2u:5160": "udāharaṇeti /\u000e#",
  "GSP33brsgor2u:5161": "dṛṣṭānto dārṣṭāntikasaṃnihito vācya ityaṅgīkṛtyaikavākyasthatvena sāṃnidhyamuktam /",
  "GSP33brsgor2u:5162": "saṃprati nāyaṃ niyamaḥ /",
  "GSP33brsgor2u:5163": "jaimininā bhagavatā vyavahitadṛṣṭāntasyāśritatvādityāha-#",
  "GSP33brsgor2u:5164": "athaveti /\u000e#",
  "GSP33brsgor2u:5165": "asti tṛtīyādhyāye 'śvapratigraheṣṭyadhikaraṇaṃ,",
  "GSP33brsgor2u:5166": "tasyedaṃ viṣayavākyaṃ,",
  "GSP33brsgor2u:5167_0": "'yāvato 'śvānpratigṛhṇīyāttāvato vāruṇāṃścatuṣkapālānnirvapet'ityetaduttarādhikaraṇe",
  "GSP33brsgor2u:5167_1": "kimiyaṃ vāruṇīṣṭirdāturuta pratigrahīturiti viśaye 'pratigṛhṇīyāt'iti śruteḥ pratigrahīturityāśaṅkya",
  "GSP33brsgor2u:5167_2": "'prajāpatirvaruṇāyāśvamanayat'ityupakrame dātṛkīrtanālliṅgādaśvadātureveti sthāsyati,",
  "GSP33brsgor2u:5168": "ataḥ pratigṛhṇīyādityasya padasyāśvān yaḥ pratigrāhayedityarthaḥ dadyāditi yāvat /",
  "GSP33brsgor2u:5169": "'yo 'śvadātā sa vāruṇīmiṣṭiṃ kuryāt'iti vākyārthe sthite cintā-aśvadānanimitteyamiṣṭiḥ kiṃ laukike 'śvadāne vaidike veti /",
  "GSP33brsgor2u:5170": "tatra 'na kesariṇo dadāti',",
  "GSP33brsgor2u:5171_0": "iti niṣiddhalaukikāśvadāne doṣasaṃbhavāttannirāsārtheyamiṣṭiriti doṣāttviṣṭirlaukike",
  "GSP33brsgor2u:5171_1": "syāditi sūtreṇa prāpte siddhāntaḥ-'atra hi varuṇo vā etaṃ gṛhṇāti yo 'śvaṃ pratigṛhṇāti'iti",
  "GSP33brsgor2u:5171_2": "dāturdeṣaṃ saṃkīrtyeṣṭirvihitā /",
  "GSP33brsgor2u:5172": "varuṇaśabdo jalodarākhyaroge rūḍhaḥ /",
  "GSP33brsgor2u:5173": "naca laukike 'śvadāne 'yaṃ rogo bhavati iti prasiddham /",
  "GSP33brsgor2u:5174": "nacānenaiva vākyena prasiddhiḥ /",
  "GSP33brsgor2u:5175": "dāne doṣastannirāsārthā ceṣṭiritivadator'thabhede vākyabhedāt /",
  "GSP33brsgor2u:5176": "naca vṛṇotīti vyutpattyā varuṇaśabdo niṣedhātikramakṛtadoṣānuvādaka iti yuktaṃ, rūḍhityāgāpātāt /",
  "GSP33brsgor2u:5177": "tattyāge ca vaidike 'pi dāne 'śvatyāgajanyaduḥkhaṃ prāptamuktavyutpattyā śaknotyanuvadituṃ,",
  "GSP33brsgor2u:5178": "tasmātprāptānuvādyarthavādo 'yamiti yajñasaṃbandhinyaśvadāne iyamiṣṭirityevaṃ vicāryoktam-#",
  "GSP33brsgor2u:5179": "pānavyāpacca tadvaditi /\u000e#",
  "GSP33brsgor2u:5180": "somapāne kriyamāṇe vyāpadvamanaṃ yadi syāttadā 'etaṃ saumendraṃ śyāmākaṃ caruṃ nirvapet'iti śrūyate /",
  "GSP33brsgor2u:5181": "tatrāśvapratigraheṣṭyadhikaraṇapūrvapakṣanyāyo bahusūtravyavahitastadvaditi parāmṛśyate,",
  "GSP33brsgor2u:5182_0": "tadvallaukike dhātusāmyārthaṃ pītasomasya vamane 'yaṃ caruḥ syādvamananimittendriyaśoṣākhyadoṣasya",
  "GSP33brsgor2u:5182_1": "dṛṣṭasya 'indriyeṇa vīryeṇa vyṛdhyate yaḥ somaṃ vamati'ityanuvādāditi pūrvapakṣasūtrārthaḥ /",
  "GSP33brsgor2u:5183": "vaidike tu somapāne śeṣapratipatterjātatvādvamane 'pina doṣa iti siddhāntaḥ /",
  "GSP33brsgor2u:5184": "loke vamanakṛtendriyaśoṣasya dhātusāmyakaratvena guṇatvānna doṣatā /",
  "GSP33brsgor2u:5185": "vede tu 'mā me vāṅnābhimatigāḥ'iti sāmyagjaraṇārthamantraliṅgādvamane karmavaiguṇyāttasya doṣatā /",
  "GSP33brsgor2u:5186": "tasmādvaidikasomavamane saumendraścaruriti sthitamityevamādiṣu sūtreṣvityarthaḥ //1//",
  "GSP33brsgor2u:5187": "END BsRp_2,4.1.1",
  "GSP33brsgor2u:5188": "____________________________________________________________________________________________",
  "GSP33brsgor2u:5189": "START BsRp_2,4.1.2ḥ",
  "GSP33brsgor2u:5190": "gauṇyasaṃbhavāt | BBs_2,4.2 |",
  "GSP33brsgor2u:5191": "nanu pratijñāpi gauṇī kaṃ na syādityata āha-#",
  "GSP33brsgor2u:5192": "tathāca pratijñātārthamiti /\u000e#",
  "GSP33brsgor2u:5193": "upakramopasaṃhārābhyāṃ pratipipādayiṣitādvitīyatvapratijñānurodhena prāṇotpattirmukhyaiveti bhāvaḥ /",
  "GSP33brsgor2u:5194": "muṇḍakavacchrutyantare 'pi pratijñādarśanātsā mukhyetyāha-#",
  "GSP33brsgor2u:5195": "tatheti /\u000e#",
  "GSP33brsgor2u:5196": "eṣā pratijñā prāṇotpattimukhyatve hetutvena draṣṭavyetyarthaḥ /",
  "GSP33brsgor2u:5197": "idānīṃ pralaye prāṇasatvaśrutergatiṃ praśnapūrvakamāha-#",
  "GSP33brsgor2u:5198": "kathamityādinā /\u000e#",
  "GSP33brsgor2u:5199": "nedaṃ vākyaṃ mahāpralaye paramakāraṇasya brahmaṇaḥ prāṇavattvaparaṃ kintvavāntarapralaye hiraṇyagarbhākhyāvāntaraprakṛtirūpaprāṇasadbhāvaparamityarthaḥ /",
  "GSP33brsgor2u:5200": "nanu hiraṇyagarbharūpavikārasya sattve kathaṃ tadā vikārāsattvakathanaṃ, tatrāha-#",
  "GSP33brsgor2u:5201": "svavikāreti /\u000e#",
  "GSP33brsgor2u:5202": "svasya kāryabrahmaṇo yatkāryaṃ sthūlaṃ tasyotpattirityarthaḥ /",
  "GSP33brsgor2u:5203_0": "nanu yathāśruti mahāpralaye prāṇasadbhāvarūpaṃ liṅgaṃ prāṇānutpattisādhakaṃ kimityavāntarapralayaparatayā",
  "GSP33brsgor2u:5203_1": "nīyata iti cet 'etasmājjāyate prāṇaḥ'ityādi prabalajanmaśrutibalāditi vadāmaḥ /",
  "GSP33brsgor2u:5204": "nanu vikārasya brahmaṇaḥ kathaṃ prakṛtitvamityata āha-#",
  "GSP33brsgor2u:5205": "vyākṛteti /\u000e#",
  "GSP33brsgor2u:5206": "'hiraṇyagarbheḥ samavartatāgre'ityādiśrutau 'ādikartā sa bhūtānāṃ'ityādi smṛtau ca vikārātmanāmapi mūlakāraṇāvasthārūpāṇāṃ brahmavirāḍādīnāṃ prakṛtivikārabhāvena prasiddhirasti /",
  "GSP33brsgor2u:5207": "pūrvāpekṣayā /",
  "GSP33brsgor2u:5208": "vikārasyāpyuttarāpekṣayā prakṛtitvamityarthaḥ /",
  "GSP33brsgor2u:5209": "kecidviyadadhikaraṇānurodhenedaṃ sūtraṃ vyācakṣate tāndūṣayati-#",
  "GSP33brsgor2u:5210": "viyaditi\u000e# //2//",
  "GSP33brsgor2u:5211": "END BsRp_2,4.1.2",
  "GSP33brsgor2u:5212": "____________________________________________________________________________________________",
  "GSP33brsgor2u:5213": "START BsRp_2,4.1.3ḥ",
  "GSP33brsgor2u:5214": "tatprākśruteś ca | BBs_2,4.3 |",
  "GSP33brsgor2u:5215": "tasya jāyata iti padasyākāśādiṣu mukhyasya pāṭhāpekṣayā prācīneṣu prāṇeṣu śrutermukhyaṃ janmeti sūtrayojanā-#",
  "GSP33brsgor2u:5216": "tatsāmānyāditi /\u000e#",
  "GSP33brsgor2u:5217": "tenākāśādijanmanā sāmānyamekaśabdoktatvaṃ tasmādityarthaḥ /",
  "GSP33brsgor2u:5218": "ekasminvākye ekasya śabdasya kvacinmukhyatvaṃ kvacidgauṇatvamiti vairūpyaṃ na yuktamiti nyāyamanyatrāpyatidiśati-#",
  "GSP33brsgor2u:5219": "yatrāpi paścācchruta iti\u000e# //3//",
  "GSP33brsgor2u:5220": "END BsRp_2,4.1.3",
  "GSP33brsgor2u:5221": "____________________________________________________________________________________________",
  "GSP33brsgor2u:5222": "START BsRp_2,4.1.4ḥ",
  "GSP33brsgor2u:5223": "tatpūrvakatvād vācaḥ | BBs_2,4.4 |",
  "GSP33brsgor2u:5224": "yaccoktaṃ chāndogye 'pi prāṇānāmutpattirna śrūyata iti, tatrāha-#",
  "GSP33brsgor2u:5225": "tatpūrvakatvādvāca iti /\u000e#",
  "GSP33brsgor2u:5226": "atra sūtre vākpadaṃ prāṇamanasorupalakṣaṇam /",
  "GSP33brsgor2u:5227": "vākprāṇamanasāṃ tejobatrapūrvakatvokteraśravaṇamasiddhamiti yojanā /",
  "GSP33brsgor2u:5228": "tairvāgādibhiścakṣurādīnāṃ sāmānyaṃ karaṇatvaṃ tatsāmānyādityarthaḥ /",
  "GSP33brsgor2u:5229": "atra mayaḍvikāre mukhya iti pakṣe vartata eva prāṇānāṃ brahmakāryatvaṃ tejobannānāṃ brahmavikāratvāt /",
  "GSP33brsgor2u:5230_0": "yadi prāṇasya vāyorjalavikāratvāyogāttadadhīnasthitikatvamātreṇa bhaktastathāpi prāṇānāṃ",
  "GSP33brsgor2u:5230_1": "vikāratve bhūtādhīnasthitikatvaṃ liṅgaṃ mayaṭoktamiti siddhaṃ brahmakāryatvaṃ 'sa",
  "GSP33brsgor2u:5230_2": "prāṇamasṛjata'ityādiśrutyantare spaṣṭaṃ brahmakāryatvokteśca /",
  "GSP33brsgor2u:5231": "tasmātprāṇānāmutpattiśrutīnāṃ sadbhāvaśrutyavirodhātkāraṇe brahmaṇi samanvaya iti siddham /",
  "GSP33brsgor2u:5232": "liṅgaśarīravicārātmakādhikaraṇānāṃ liṅgāttvaṃpadārthabhedadhīḥ phalamiti draṣṭavyam //4//",
  "GSP33brsgor2u:5233": "END BsRp_2,4.1.4",
  "GSP33brsgor2u:5234": "____________________________________________________________________________________________",
  "GSP33brsgor2u:5235": "START BsRp_2,4.2.5ḥ",
  "GSP33brsgor2u:5236": "sapta gater viśeṣitatvāc ca | BBs_2,4.5 |",
  "GSP33brsgor2u:5237": "evaṃ janmalabdhasattākānāṃ prāṇānāmupajīvyopajīvakatvasaṃgatyā sāṃkhyāṃ nirṇetuṃ śrutīnāṃ virodhātsaṃśaye pūrvapakṣayati-#",
  "GSP33brsgor2u:5238": "saptagaterviśeṣitatvācca /\u000e#",
  "GSP33brsgor2u:5239": "viśayaḥ saṃśayaḥ /",
  "GSP33brsgor2u:5240": "indriyāṇyatra viṣayaḥ /",
  "GSP33brsgor2u:5241": "pañca dhīndriyāṇi vāṅmanaśceti sapta prāṇā eta eva hastena sahāṣṭau /",
  "GSP33brsgor2u:5242": "grahatvaṃ bandhakatvaṃ /",
  "GSP33brsgor2u:5243": "gṛhṇanti badhnantīti grahā indriyāṇi teṣāṃ bandhakatvaṃ viṣayādhīnamityatigrahāḥ grahānatikrāntā viṣayā ityarthaḥ /",
  "GSP33brsgor2u:5244": "dve śrotre dve cakṣuṣi dve ghrāṇe vākceti sapta śīrṣṇi bhavāḥ prāṇā dvāvavāñcau pāyūpasthau ceti nava,",
  "GSP33brsgor2u:5245": "jñānakarmendriyāṇi daśeme puruṣe dehe prāṇāḥ ātmā mana ekādaśa prāṇā iti siddhāntakoṭiruktā /",
  "GSP33brsgor2u:5246": "eta eva hṛdayākhyayā buddhyā sahadvādaśa /",
  "GSP33brsgor2u:5247": "ahaṅkāreṇa saha trayodaśa /",
  "GSP33brsgor2u:5248": "śrutitaḥ saptatvāvagaterye śīrṣaṇyāḥ sapta te prāṇā iti śīrṣaṇyoddeśena prāṇatvaviśeṣaṇādvā śīrṣaṇyānāṃ prāṇatvaśabditā,",
  "GSP33brsgor2u:5249": "indriyatvaparisaṃkhyayā saptaiva prāṇā iti sūtrayojanā /",
  "GSP33brsgor2u:5250": "saptatvaṃ vīpsāviruddhamiti śaṅkate-#",
  "GSP33brsgor2u:5251": "nanviti /\u000e#",
  "GSP33brsgor2u:5252": "guhāyāṃ hṛdaye śerata iti guhāśayāḥ /",
  "GSP33brsgor2u:5253": "svasthāneṣu nihitā nikṣiptā ityarthaḥ /",
  "GSP33brsgor2u:5254": "cittena caturdaśatvaṃ mantavyam /",
  "GSP33brsgor2u:5255": "pūrvapakṣī pariharati-#",
  "GSP33brsgor2u:5256": "naiṣa doṣa iti\u000e# //5//",
  "GSP33brsgor2u:5257": "END BsRp_2,4.2.5",
  "GSP33brsgor2u:5258": "____________________________________________________________________________________________",
  "GSP33brsgor2u:5259": "START BsRp_2,4.2.6ḥ",
  "GSP33brsgor2u:5260": "hastādayas tu sthite 'to naivam | BBs_2,4.6 |",
  "GSP33brsgor2u:5261": "siddhāntināpyekādaśasu manovṛttibhedānniścayātmikā buddhiḥ,",
  "GSP33brsgor2u:5262": "garvātmako 'haṅkāraḥ,",
  "GSP33brsgor2u:5263": "smaraṇātmakaṃ cittamiti dvādaśādisaṃkhyāntarbhāvanīyā /",
  "GSP33brsgor2u:5264": "tato varaṃ prāthamikasaptatve 'ntarbhāvaḥ lāghavāditi prāpte siddhāntayati-#",
  "GSP33brsgor2u:5265": "atreti /\u000e#",
  "GSP33brsgor2u:5266": "ādānena karmaṇā gṛhīta saṃbaddhaḥ /",
  "GSP33brsgor2u:5267": "saṃbandhamevāha-#",
  "GSP33brsgor2u:5268": "hastābhyāmiti /\u000e#",
  "GSP33brsgor2u:5269": "ato 'dhikasaṃkhyāyā nyūnāyāmantarbhāvāyogātsaptaiva prāṇāḥ syurlāghavānurodhādityevaṃ na mantavyamityanvayaḥ /",
  "GSP33brsgor2u:5270": "tarhi katīndriyāṇītyākāṅkṣayāmāha-#",
  "GSP33brsgor2u:5271": "uttareti /\u000e#",
  "GSP33brsgor2u:5272": "'śrutīnāṃ mitho virodhe sati mānāntarānugṛhītā śrutirbalīyasī'iti nyāyena kāryaliṅgānumānānugṛhītaikādaśaprāṇaśrutyanusāreṇānyāḥ śrutayo neyā ityabhisaṃdhāyāha-#",
  "GSP33brsgor2u:5273": "satyamiti /\u000e#",
  "GSP33brsgor2u:5274": "ekādaśakāryaliṅgānyāha-#",
  "GSP33brsgor2u:5275": "śabdeti /\u000e#",
  "GSP33brsgor2u:5276": "trayaḥ kālāstraikālyaṃ tadviṣayā vṛttiryasya tatraikālyavṛtti /",
  "GSP33brsgor2u:5277": "indriyāntarāṇāṃ vartamānamātragrāhitvādatītādijñānāya mano 'ṅgīkāryamityarthaḥ /",
  "GSP33brsgor2u:5278": "viśeṣitatvādityuktaṃ nirasyati-#",
  "GSP33brsgor2u:5279": "apica sapteti /",
  "GSP33brsgor2u:5280": "naca tāvatāmiti /\u000e#",
  "GSP33brsgor2u:5281": "ādānādīnāṃ śrotrādibhyo 'tyantavaijātyādityartha /",
  "GSP33brsgor2u:5282": "teṣāṃ tadvṛttitve badhirādīnāmādānādi na syāditi bhāvaḥ /",
  "GSP33brsgor2u:5283": "kathaṃ tarhi chidre prāṇaśabda ityāśaṅkya lakṣaṇayetyāha-#",
  "GSP33brsgor2u:5284": "mukhyasya tviti /\u000e#",
  "GSP33brsgor2u:5285": "'sapta prāṇāḥ prabhavanti'ityupāsanārtham /",
  "GSP33brsgor2u:5286": "'aṣṭau grahā'iti śrutistūpalakṣaṇārthā /",
  "GSP33brsgor2u:5287": "pāyūpasthapādānāmapi bandhakatvāviśeṣāditi vivektavyam /",
  "GSP33brsgor2u:5288": "nanvidaṃ sūtravyākhyānamasaṃgataṃ pañcadhīndriyāvāṅmanasāṃ saptatvāvagatiḥ śīrṣaṇyānāṃ caturṇāṃ viśeṣitatvamiti hetorvaiyadhikaraṇyāduktaparisaṃkhyādoṣāccetyarucerāha-#",
  "GSP33brsgor2u:5289": "iyamapareti /\u000e#",
  "GSP33brsgor2u:5290": "indriyāṇi katīti saṃdehe pūrvapakṣasūtraṃ yojayati-#",
  "GSP33brsgor2u:5291": "sapteti /\u000e#",
  "GSP33brsgor2u:5292": "taṃ jīvātmānaṃ ye prāṇāḥ saha gacchanti teṣāmeva bhogahetutvādindriyatvamityarthaḥ /",
  "GSP33brsgor2u:5293": "vipannāvasthāyāmeva cākṣupaścakṣuṣi sthito 'nugrāhakasūryāṃśarūpaḥ puruṣaḥ parāṅ paryāvartate bahirdeśātsvāṃśinaṃ surye pratigacchati /",
  "GSP33brsgor2u:5294": "atha tadānīmayaṃ mumūrṣurarūpajño bhavati /",
  "GSP33brsgor2u:5295": "devāṃśe devaṃ praviṣṭe liṅgāṃśaścakṣurhṛdaye manasaikībhavati tadāyaṃ na paśyatīti pārśvasthā āhurityarthaḥ /",
  "GSP33brsgor2u:5296": "ādipadāt 'na jighrati na vadati na ramayate na śṛṇoti na manute na spṛśati na vijānāti'iti gṛhyate /",
  "GSP33brsgor2u:5297": "saptānāmeva jīvena saha gatirityasiddhaṃ,",
  "GSP33brsgor2u:5298": "grahatvaśrutyā hastādīnāmapi gatipratīteriti siddhāntayati-#",
  "GSP33brsgor2u:5299": "evamityādinā /\u000e#",
  "GSP33brsgor2u:5300": "hastādibandhasya prāṅmokṣātsahagatau smṛtimāha-#",
  "GSP33brsgor2u:5301": "puryaṣṭakeneti /\u000e#",
  "GSP33brsgor2u:5302_0": "prāṇādipañcakaṃ bhūtasūkṣmapañcakaṃ jñānendriyapañcakaṃ karmendriyapañcakamantaḥkaraṇacatuṣṭayamavidyā",
  "GSP33brsgor2u:5302_1": "kāmaḥ karma ceti puryaṣṭakamātmano jñāpakatvālliṅgaṃ sati saṃbhave sarvaśrutisaṃkoco na yukta ityāha-#",
  "GSP33brsgor2u:5303": "sarvaśabdo 'pīti /\u000e#",
  "GSP33brsgor2u:5304": "tasmātsaṃkhyāśrutīnāmavirodhādekādaśendriyakāraṇe brahmaṇi samanvaya iti siddham //6//",
  "GSP33brsgor2u:5305": "END BsRp_2,4.2.6",
  "GSP33brsgor2u:5306": "____________________________________________________________________________________________",
  "GSP33brsgor2u:5307": "START BsRp_2,4.3.7ḥ",
  "GSP33brsgor2u:5308": "aṇavaś ca | BBs_2,4.7 |",
  "GSP33brsgor2u:5309": "#",
  "GSP33brsgor2u:5310": "aṇavaśca /\u000e#",
  "GSP33brsgor2u:5311": "'prāṇāḥ sarve 'nantāḥ'iti śruterindriyāṇāṃ vibhutvātteṣāmutkrāntirasiddhā kintu tattaddehe teṣāmabhivyaktirūpāḥ prādeśikyo vṛttayaḥ santi na tāsāmutkrāntyādiriti sāṃkhyānāmākṣepaḥ,",
  "GSP33brsgor2u:5312": "tatsaṃgatyā prāṇāḥ kiṃparimāṇā iti saṃdehe siddhāntayati-#",
  "GSP33brsgor2u:5313": "adhunetyādinā /\u000e#",
  "GSP33brsgor2u:5314": "utpattisaṃkhyānirṇayānantaraṃ parimāṇaṃ nirūpyata ityarthaḥ /",
  "GSP33brsgor2u:5315": "anudbhūtarūpasparśatvaṃ sūkṣmatvam /",
  "GSP33brsgor2u:5316": "paricchedo 'lpatvam /",
  "GSP33brsgor2u:5317": "buddhyādīnāṃ vibhutve tadupādhikamātmano 'ṇutvādikaṃ na siddhyedityuktanyāyavirodhamāha-#",
  "GSP33brsgor2u:5318": "tadguṇasāratvamiti /\u000e#",
  "GSP33brsgor2u:5319": "uktākṣepamanūdya nirasyati-#",
  "GSP33brsgor2u:5320": "sarvagatānāmiti /\u000e#",
  "GSP33brsgor2u:5321": "ānantyaśruterupāsanārthatvānnotkrāntyādiśrutīnāṃ tayā virodha iti siddham //7//",
  "GSP33brsgor2u:5322": "END BsRp_2,4.3.7",
  "GSP33brsgor2u:5323": "____________________________________________________________________________________________",
  "GSP33brsgor2u:5324": "START BsRp_2,4.4.8ḥ",
  "GSP33brsgor2u:5325": "śreṣṭhaś ca | BBs_2,4.8 |",
  "GSP33brsgor2u:5326": "#",
  "GSP33brsgor2u:5327": "śreṣṭhaśca /\u000e#",
  "GSP33brsgor2u:5328": "atideśatvānna saṃgatyādyapekṣā /",
  "GSP33brsgor2u:5329": "'tathā prāṇāḥ'ityuktanyāyo 'trātidiśyate /",
  "GSP33brsgor2u:5330": "nanu prāṇo jāyate na veti saṃśayābhāvādatideśo na yukta ityākṣipati-#",
  "GSP33brsgor2u:5331": "kimartha iti /\u000e#",
  "GSP33brsgor2u:5332": "niścitamahāpralaye prāṇasadbhāvaśrutyādhikāṃ śaṅkāmāha-#",
  "GSP33brsgor2u:5333": "nāsadāsīye hīti /\u000e#",
  "GSP33brsgor2u:5334": "'nāsadāsīt'ityārabhyādhīta ityarthaḥ /",
  "GSP33brsgor2u:5335": "tarhi tadā pralayakāle mṛtyurmārako mṛtyumatkāryaṃ vā nāsīt,",
  "GSP33brsgor2u:5336": "amṛtaṃ ca devabhogyaṃ nāsīt,",
  "GSP33brsgor2u:5337": "rātryāḥ praketaścihnarūpaścandraḥ ahnaḥ praketaḥ sūryaśca nāstāṃ,",
  "GSP33brsgor2u:5338": "svadhayā sahetyanvayaḥ /",
  "GSP33brsgor2u:5339": "pitṛbhyo deyamannaṃ svadhā /",
  "GSP33brsgor2u:5340": "yadvā svena dhṛtā māyā svadhā tayā saha tadekaṃ brahmānīdāsīditi paramārthaḥ /",
  "GSP33brsgor2u:5341": "atrānīditi tacceṣṭāṃ kṛtavaditi pūrvapakṣārthaḥ /",
  "GSP33brsgor2u:5342": "tasmādbrahmaṇaḥ paraḥ paramutkṛṣṭamanyacca kimapi na babhūvetyarthaḥ /",
  "GSP33brsgor2u:5343": "parihāraḥ subodhaḥ nanu śreṣṭhaśabdasya prāṇe prasiddhyabhāvātkathaṃ sūtramiti, tatrāha-#",
  "GSP33brsgor2u:5344": "śreṣṭha iti ceti /\u000e#",
  "GSP33brsgor2u:5345": "śrutiṃ vyācaṣṭe-#",
  "GSP33brsgor2u:5346": "jyeṣṭhaśca prāṇa ityādinā /\u000e#",
  "GSP33brsgor2u:5347": "pūyeta pūyaṃ bhavet /",
  "GSP33brsgor2u:5348": "na saṃbhavettadgarbho na bhavedityarthaḥ /",
  "GSP33brsgor2u:5349": "vāgādijīvanahetutvaṃ prāṇasya guṇaḥ /",
  "GSP33brsgor2u:5350": "evamānīcchrutyavirodhātprāṇotpattiśrutīnāṃ brahmaṇi samanvaya iti siddham //8//",
  "GSP33brsgor2u:5351": "END BsRp_2,4.4.8",
  "GSP33brsgor2u:5352": "____________________________________________________________________________________________",
  "GSP33brsgor2u:5353": "START BsRp_2,4.5.9ḥ",
  "GSP33brsgor2u:5354": "na vāyukriye pṛthagupadeśāt | BBs_2,4.9 |",
  "GSP33brsgor2u:5355": "indriyāṇi vicārya tadvyāpārātprāṇaṃ pṛthakkartumutpattiratidiṣṭā /",
  "GSP33brsgor2u:5356": "saṃpratyutpannaprāṇasvarūpaṃ pṛthakkaroti-#",
  "GSP33brsgor2u:5357": "na vāyukriye pṛthagupadeśāt /\u000e#",
  "GSP33brsgor2u:5358": "mukhyaḥ prāṇaḥ kiṃ vāyumātramuta karaṇānāṃ sādhāraṇavyāpāra āhosvittattvāntaramiti vāyuprāṇayorbhedābhedaśrutīnāṃ mithovirodhātsaṃśaye pūrvapakṣamāha-#",
  "GSP33brsgor2u:5359": "tatreti /\u000e#",
  "GSP33brsgor2u:5360": "dvitīyaṃ sāṃkhyapūrvapakṣamāha-#",
  "GSP33brsgor2u:5361": "athaveti /\u000e#",
  "GSP33brsgor2u:5362": "siddhāntatvena sūtramādatte-#",
  "GSP33brsgor2u:5363": "atrocyata iti /\u000e#",
  "GSP33brsgor2u:5364": "manorūpabrahmaṇo vākprāṇacakṣuḥśrotraiścatuṣpāttvaṃ śrutāvuktaṃ,",
  "GSP33brsgor2u:5365": "tatra prāṇo vāyunādhidaivikena bhātyabhivyañjyate abhivyaktaḥ saṃstapati /",
  "GSP33brsgor2u:5366": "kāryakṣamo bhavatītyarthaḥ /",
  "GSP33brsgor2u:5367": "śrutiṣu tatra tatra prāṇasya vāgādīnāṃ ca mithaḥ saṃvādaliṅgena pṛthagutpattiliṅgena cendriyatadabhinnavyāpārebhyo 'pi bhinnatvamityāha-#",
  "GSP33brsgor2u:5368": "tatheti /\u000e#",
  "GSP33brsgor2u:5369": "prāṇasyendriyavṛttitvaṃ śrutyā nirasya yuktyāpi nirasyati-#",
  "GSP33brsgor2u:5370": "naca samastānāmiti /\u000e#",
  "GSP33brsgor2u:5371": "yā cakṣuḥ-sādhyā vṛttiḥ saiva na śrotrādisādhyā,",
  "GSP33brsgor2u:5372": "karaṇānāṃ pratyekamekaikarūpagrahādivṛttāvaiva hetutvāt /",
  "GSP33brsgor2u:5373": "naca samudāyasya vṛttiḥ saṃbhavati tasyāsattvādityarthaḥ /",
  "GSP33brsgor2u:5374": "prāṇābhāvāditi /",
  "GSP33brsgor2u:5375": "śrotrādīnāmekaprāṇanākhyavṛttyanukūlaparispandeṣu mānābhāvāt,",
  "GSP33brsgor2u:5376": "śravaṇādīnāmaparispandatvena vijātīyānāṃ,",
  "GSP33brsgor2u:5377": "parispandarūpaprāṇanānanukūlatvādavāntaravyāpārābhāvānna samastakaraṇavṛttiḥ prāṇa ityarthaḥ /",
  "GSP33brsgor2u:5378": "kiñca prāṇasya vṛttitve vāgādīnāmeva prādhānyaṃ vācyaṃ, naitadastītyāha-#",
  "GSP33brsgor2u:5379": "tathā prāṇasyeti /\u000e#",
  "GSP33brsgor2u:5380": "yathā mṛdo ghaṭo na vastvantaraṃ nāpi mṛṇmātraṃ tadvikāratvāt,",
  "GSP33brsgor2u:5381": "tathā vāyorvikāraḥ prāṇa ityabhedaśrutergatimāha-#",
  "GSP33brsgor2u:5382": "ucyata iti /\u000e#",
  "GSP33brsgor2u:5383": "dehaṃ prāptaḥ pañcāvastho vikārātmanā sthito vāyureva prāṇa ityarthaḥ //9//",
  "GSP33brsgor2u:5384": "END BsRp_2,4.5.9",
  "GSP33brsgor2u:5385": "____________________________________________________________________________________________",
  "GSP33brsgor2u:5386": "START BsRp_2,4.5.10ḥ",
  "GSP33brsgor2u:5387": "cakṣurādivat tu tatsahaśiṣṭyādibhyaḥ | BBs_2,4.10 |",
  "GSP33brsgor2u:5388": "prāṇasya karaṇavṛttitvābhāve jīvavadbhoktṛtvaṃ syāditi śaṅkate-#",
  "GSP33brsgor2u:5389": "syādetaditi /\u000e#",
  "GSP33brsgor2u:5390": "prāṇo na bhoktā, bhogopakaraṇatvāt, cakṣurādivaditi sūtrārthamāha-#",
  "GSP33brsgor2u:5391": "tuśabda ityādinā /\u000e#",
  "GSP33brsgor2u:5392": "yathā bṛhadrathantarayoḥ sarvatra sahaprayujyamānatvena sāmatvena vā sāmyātsahapāṭhastathā karaṇaiḥ sahopakaraṇatvena sāmyātprāṇasya pāṭha iti na hetvasiddhirityarthaḥ /",
  "GSP33brsgor2u:5393": "kiñca prāṇo na bhoktā, sāvayavatvāt, jaḍatvādbhautikatvācca, dehavat //10//",
  "GSP33brsgor2u:5394": "END BsRp_2,4.5.10",
  "GSP33brsgor2u:5395": "____________________________________________________________________________________________",
  "GSP33brsgor2u:5396": "START BsRp_2,4.5.11ḥ",
  "GSP33brsgor2u:5397": "akaraṇatvāc ca na doṣas tathā hi darśayati | BBs_2,4.11 |",
  "GSP33brsgor2u:5398": "nanu yadbhogopakaraṇaṃ tatsaviṣayaṃ dṛṣṭaṃ yathā cakṣurādikaṃ,",
  "GSP33brsgor2u:5399": "prāṇasya tu nirviṣayatvādasādhāraṇakāryabhāvācca nopakaraṇatvamiti śaṅkate-#",
  "GSP33brsgor2u:5400": "syādetaditi /\u000e#",
  "GSP33brsgor2u:5401_0": "uktavyāpteḥ śarīre vyabhicārāddehendriyadhāraṇotkrāntyādyasādhāraṇakāryasatvācca",
  "GSP33brsgor2u:5401_1": "nirviṣayasyāpi prāṇasya śarīravadbhogopakaraṇatvamakṣataṃ na tu cakṣurādivajjñānakarmakaraṇatvamasti",
  "GSP33brsgor2u:5401_2": "yena saviṣayatvaṃ syāditi pariharati-#",
  "GSP33brsgor2u:5402": "na tāvadityādinā /\u000e#",
  "GSP33brsgor2u:5403": "ahaṃśreyasi svasya śreṣṭhatānimittam /",
  "GSP33brsgor2u:5404": "vyūdire vivādaṃ cakrire-#",
  "GSP33brsgor2u:5405": "tadvṛttimātrahīnamiti /\u000e#",
  "GSP33brsgor2u:5406": "mūkādibhāvena sthitamityarthaḥ /",
  "GSP33brsgor2u:5407": "avaraṃ nīcaṃ, kulāyaṃ dehākhyaṃ gṛhaṃ, prāṇena rakṣañjīvaḥ svapitītyarthaḥ-#",
  "GSP33brsgor2u:5408": "tadaiva tadānīmeva /\u000e#",
  "GSP33brsgor2u:5409": "tena prāṇena yadaśnāti jīvastvena prāṇakṛtāśaneneti yāvat /",
  "GSP33brsgor2u:5410": "evaṃśruteḥ prāṇasyāsādhāraṇaṃ kāryamastītyuktam //11//",
  "GSP33brsgor2u:5411": "END BsRp_2,4.5.11",
  "GSP33brsgor2u:5412": "____________________________________________________________________________________________",
  "GSP33brsgor2u:5413": "START BsRp_2,4.5.12ḥ",
  "GSP33brsgor2u:5414": "pañcavṛttir manovat vyapadiśyate | BBs_2,4.12 |",
  "GSP33brsgor2u:5415": "tatraiva hetvantarārthe sūtraṃ vyācaṣṭe-#",
  "GSP33brsgor2u:5416": "itaścetyādinā /\u000e#",
  "GSP33brsgor2u:5417": "vṛttiravasthā /",
  "GSP33brsgor2u:5418": "agnimanthanādikaṃ vīryavatkarma /",
  "GSP33brsgor2u:5419": "kāmādivṛttivajjñāne 'pi pañcatvaniyamo nāstītyaruciṃ svayamevodbhāvya pakṣāntaraṃ gṛhṇāti-#",
  "GSP33brsgor2u:5420": "nanvatrāpītyādinā /\u000e#",
  "GSP33brsgor2u:5421": "pramāṇaṃ pramitiḥ viparyayo bhramaḥ /",
  "GSP33brsgor2u:5422": "śaśaviṣāṇādijñānaṃ vikalpaḥ /",
  "GSP33brsgor2u:5423": "tāmasī vṛttirnidrā /",
  "GSP33brsgor2u:5424": "smṛtiḥ prasiddhā /",
  "GSP33brsgor2u:5425": "bhramandriyoravidyāvṛttitvānna manovṛttitvamityarucyā svamatamāha-#",
  "GSP33brsgor2u:5426": "bahviti /\u000e#",
  "GSP33brsgor2u:5427": "sūtrasyārthāntaramāha-#",
  "GSP33brsgor2u:5428": "jīveti /\u000e#",
  "GSP33brsgor2u:5429": "tadevaṃ prāṇavāyorbhedābhedaśrutyoravirodha iti siddham //12//",
  "GSP33brsgor2u:5430": "END BsRp_2,4.5.12",
  "GSP33brsgor2u:5431": "____________________________________________________________________________________________",
  "GSP33brsgor2u:5432": "START BsRp_2,4.6.13ḥ",
  "GSP33brsgor2u:5433": "aṇuś ca | BBs_2,4.13 |",
  "GSP33brsgor2u:5434": "evaṃ mukhyaprāṇasyotpattiṃ svarūpaṃ coktvā parimāṇasaṃdehe 'ṇutvamupadiśati-#",
  "GSP33brsgor2u:5435": "aṇuśceti /\u000e#",
  "GSP33brsgor2u:5436": "adhikāśaṅkāmāha-#",
  "GSP33brsgor2u:5437": "nanu vibhutvamapīti /\u000e#",
  "GSP33brsgor2u:5438": "pluṣirmaśakādapi sūkṣmo jantuḥ puttiketyucyate /",
  "GSP33brsgor2u:5439": "nāgo hastī /",
  "GSP33brsgor2u:5440": "prāṇa utkrāmatīti śrutyālpatvaṃ prāṇasya bhātī,",
  "GSP33brsgor2u:5441": "samo 'nena sarveṇeti,",
  "GSP33brsgor2u:5442": "śrutyā vibhutvamiti virodhe ādhyātmikaprāṇasyālpatvamādhidaivikasya vibhutvamiti viṣayabhedācchrutyoravirodha iti samādhatte-#",
  "GSP33brsgor2u:5443": "taducyata iti /\u000e#",
  "GSP33brsgor2u:5444": "kiñcopakrame prāṇasya pluṣyādisamatvenālpatvokteḥ sama ebhistribhirlokairiti virāḍdehasāmyam /",
  "GSP33brsgor2u:5445": "samo 'neneti sūtrātmatvamiti viṣayavyavasthā susthetyāha-#",
  "GSP33brsgor2u:5446": "apiceti /\u000e#",
  "GSP33brsgor2u:5447": "aṇavaścetyatra sarve 'nantā iti indriyānantyamupāsanārthamiti samāhitam,",
  "GSP33brsgor2u:5448": "atra tu prāṇavibhutvamādhidaivikamiti samādhānāntarokterapaunaruktyam /",
  "GSP33brsgor2u:5449": "anye tu prasaṅgāttatra sāṃkhyākṣepo nirastaḥ,",
  "GSP33brsgor2u:5450": "atra tu śrutivirodho nirasta ityapaunaruktyamāhuḥ //13//",
  "GSP33brsgor2u:5451": "END BsRp_2,4.6.13",
  "GSP33brsgor2u:5452": "____________________________________________________________________________________________",
  "GSP33brsgor2u:5453": "START BsRp_2,4.7.14ḥ",
  "GSP33brsgor2u:5454": "jyotirādyadhiṣṭhānaṃ tu tadāmananāt | BBs_2,4.14 |",
  "GSP33brsgor2u:5455": "pūrvaṃ prāṇasyādhyātmikādhidaivikavibhāgenāpyaṇutvavibhutvavyavasthoktā tatprasaṅgenādhyātmikānāṃ prāṇānāmādhidaivikādhīnatvamāha-#",
  "GSP33brsgor2u:5456": "jyotirādyadhiṣṭhānaṃ tu tadāmananāt /\u000e#",
  "GSP33brsgor2u:5457_0": "'vācā hi nāmānyabhivadati cakṣuṣā rūpāṇi paśyati'iti tṛtīyāśrutyānvayavyatirekavatyā",
  "GSP33brsgor2u:5457_1": "vāgādīnāṃ nirapekṣasādhanatvoktivirodhāt 'agnirvāgbhūtvā'ityādiśrutisteṣāmacetanāgnyādyupādānakatvaparā",
  "GSP33brsgor2u:5457_2": "na tu teṣāmadhiṣṭhātṛdevatāparā /",
  "GSP33brsgor2u:5458": "naca svakārye śaktānāmapi vāgādīnāmacetanatvādadhiṣṭhātrapekṣā na virudhyata iti vācyaṃ,",
  "GSP33brsgor2u:5459": "jīvasyādhiṣṭhātṛtvāt /",
  "GSP33brsgor2u:5460": "kiñca devatānāmadhiṣṭhātṛtve jīvavadbhoktṛtvamasmin dehe syāt,",
  "GSP33brsgor2u:5461": "tathā caikatrānekabhoktṛṇāṃ virodhāddurbalasya jīvasya bhoktṛtvaṃ na syāditi pūrvapakṣārthaḥ /",
  "GSP33brsgor2u:5462": "siddhāntayati-#",
  "GSP33brsgor2u:5463": "evaṃ prāpta ityādinā /\u000e#",
  "GSP33brsgor2u:5464_0": "agnirvāgbhūtvādityaścakṣurbhūtveti ca tadbhāvo 'trāgryādidevatādhiṣṭheyatvarūpa eva",
  "GSP33brsgor2u:5464_1": "saṃbandho na tadupādānakatvarūpo dūrasthādityamaṇḍalādermukhasthacakṣurādyupādānatvātsaṃbhavādityāha-#",
  "GSP33brsgor2u:5465": "agneścāyamiti /\u000e#",
  "GSP33brsgor2u:5466": "vāyuḥ prāṇādhiṣṭhātā bhūtvā nāsāpuṭe prāviśaditi vyākhyeyamityāha-#",
  "GSP33brsgor2u:5467": "tatheti /\u000e#",
  "GSP33brsgor2u:5468": "bhāti dīpyate, tapati svakāryaṃ karotītyarthaḥ /",
  "GSP33brsgor2u:5469": "etasminnadhiṣṭhātradhiṣṭheyatvarūpārthe liṅgāntaramāha-#",
  "GSP33brsgor2u:5470": "sa vai vācamiti /\u000e#",
  "GSP33brsgor2u:5471": "sa prāṇo vācaṃ prathamāmudgīthakarmaṇi pradhānāmanṛtādipāpmarūpaṃ mṛtyumatītyāvahanmṛtyunā muktāṃ kṛtvā agnidevatātmatvaṃ prāpitavānityarthaḥ /",
  "GSP33brsgor2u:5472": "kiñca mṛtasyāgniṃ vāgapyeti vātaṃ prāṇaḥ cakṣurādityamityādiśrutirapyadhiṣṭhātradhiṣṭheyatvasaṃbandhaṃ dyotayatītyāha-#",
  "GSP33brsgor2u:5473": "sarvatreti /\u000e#",
  "GSP33brsgor2u:5474": "nanu śakaṭādīnāṃ balīvardādipreritānāṃ pravṛttirdṛṣṭā,",
  "GSP33brsgor2u:5475": "kṣīrādīnāṃ tvanadhiṣṭhitānāmapi dadhyādipravṛttirdṛśyate,",
  "GSP33brsgor2u:5476": "tathā cobhayathāsaṃbhave kathaṃ niścayaḥ, tatrāha-#",
  "GSP33brsgor2u:5477": "ubhayathopapattau ceti /\u000e#",
  "GSP33brsgor2u:5478": "uktadoṣāntaranirāsāya sūtramavatārayati-#",
  "GSP33brsgor2u:5479": "yadapīti\u000e# //14//",
  "GSP33brsgor2u:5480": "END BsRp_2,4.7.14",
  "GSP33brsgor2u:5481": "____________________________________________________________________________________________",
  "GSP33brsgor2u:5482": "START BsRp_2,4.7.15ḥ",
  "GSP33brsgor2u:5483": "prāṇavatā śabdāt | BBs_2,4.15 |",
  "GSP33brsgor2u:5484": "#",
  "GSP33brsgor2u:5485": "śārīreṇaiveti /\u000e#",
  "GSP33brsgor2u:5486": "bhoktreti śeṣaḥ /",
  "GSP33brsgor2u:5487": "saṃbandho bhoktṛbhogyabhāvaḥ /",
  "GSP33brsgor2u:5488_0": "atha dehe prāṇapraveśānantaraṃ yatra golake etacchidramanupraviṣṭaṃ cakṣurindriyaṃ",
  "GSP33brsgor2u:5488_1": "tatra cakṣuṣyabhimānī sa ātmā cākṣuṣaḥ tasya rūpadarśanāya cakṣuḥ yadyapyātmā karaṇānyepakṣate",
  "GSP33brsgor2u:5488_2": "tathāpi jñeyajñānatadāśrayāhaṅkārānyo veda sa ātmā cidrūpa eva,",
  "GSP33brsgor2u:5489": "karaṇāni tu gandhādipravṛttaye 'pekṣyante na caitanyāyeti śrutyarthaḥ /",
  "GSP33brsgor2u:5490": "kiñca yo 'haṃ rūpamadrākṣaṃ sa evāhaṃ śṛṇomīti pratisaṃdhānādekaḥ śārīra eva bhoktā na bahavo devā ityāha-#",
  "GSP33brsgor2u:5491": "apiceti\u000e# //15//",
  "GSP33brsgor2u:5492": "END BsRp_2,4.7.15",
  "GSP33brsgor2u:5493": "____________________________________________________________________________________________",
  "GSP33brsgor2u:5494": "START BsRp_2,4.7.16ḥ",
  "GSP33brsgor2u:5495": "tasya ca nityatvāt | BBs_2,4.16 |",
  "GSP33brsgor2u:5496": "kadāciddevānāmatrabhoktṛtvaṃ kadācijjīvasyetyaniyamo 'stvityāśaṅkya svakarmārjite dehe jīvasya bhoktṛtvaniyamānmaivamityāha-sūtrakāraḥ-#",
  "GSP33brsgor2u:5497": "tasya ceti /\u000e#",
  "GSP33brsgor2u:5498": "utkramāṇādiṣu jīvasya prāṇāvyabhicārāttasyaiva prāṇasvāmitvaṃ,",
  "GSP33brsgor2u:5499": "devatānāṃ tu parasvāmikarathasārathivadadhiṣṭhātṛtvamātramiti vyākhyāntaramāha-#",
  "GSP33brsgor2u:5500": "śārīreṇaiva ca nitya iti /\u000e#",
  "GSP33brsgor2u:5501": "yathā pradīpādiḥ karaṇopakārakatayā karaṇapakṣasyāntargatastathā devāḥ karaṇopakāriṇa eva na bhoktāra ityarthaḥ /",
  "GSP33brsgor2u:5502": "jīvasyādṛṣṭadvārā karaṇādhiṣṭhātṛtvādrathasvāmivadbhoktṛtvaṃ,",
  "GSP33brsgor2u:5503": "devānāṃ tu karaṇopakārābhijñātayā sārathivadadhiṣṭhātṛtvamiti na jīvenānyathāsiddhiḥ /",
  "GSP33brsgor2u:5504": "devānāmadhiṣṭhātṛtvenāsmindehe bhoktṛtvānumānaṃ tu 'na ha vai devān pāpaṃ gacchati'ityuktaśrutibādhitam /",
  "GSP33brsgor2u:5505": "tasmāt 'cakṣuṣā hi rūpāṇi paśyati'iti śruteḥ sādhanatvamātrabodhitvādagnirvāgbhūtvetyādyadhiṣṭhātṛdevatāpekṣābodhakaśrutibhiravirodha iti siddham //16//",
  "GSP33brsgor2u:5506": "END BsRp_2,4.7.16",
  "GSP33brsgor2u:5507": "____________________________________________________________________________________________",
  "GSP33brsgor2u:5508": "START BsRp_2,4.8.17ḥ",
  "GSP33brsgor2u:5509": "ta indriyāṇi tadvyapadeśād anyatra śreṣṭhāt | BBs_2,4.17 |",
  "GSP33brsgor2u:5510": "satsvindriyeṣu tadadhiṣṭhātṛdevatācintā, tānyeva prāṇavṛttivyatirekeṇa na santītyākṣepaṃ pratyāha-#",
  "GSP33brsgor2u:5511": "ta indriyāṇi tadvyapadeśādanyatra śreṣṭhāt /\u000e#",
  "GSP33brsgor2u:5512": "prāṇādindriyāṇāṃ bhedābhedaśrutibhyāṃ saṃśayaṃ vadan pūrvapakṣayati-#",
  "GSP33brsgor2u:5513": "mukhyaścetyādinā /\u000e#",
  "GSP33brsgor2u:5514": "hanta idānīmasyaiva mukhyaprāṇasya sarve vayaṃ svarūpaṃ bhavāmeti saṃkalpya te vāgādayastathābhavannityabhedaśrutyarthaḥ /",
  "GSP33brsgor2u:5515": "te prāṇādabhinnāḥ, prāṇapadavācyatvāt, prāṇavadityāha-#",
  "GSP33brsgor2u:5516": "prāṇeti /\u000e#",
  "GSP33brsgor2u:5517": "te prāṇāḥ śreṣṭhādanyatra anye iti pratijñārthatvena padatrayaṃ vyācaṣṭe-#",
  "GSP33brsgor2u:5518": "tattvāntarāṇyeveti /\u000e#",
  "GSP33brsgor2u:5519": "tadvyapadeśādityatra taccabdaḥ pratijñātānyatvaṃ parāmṛśati /",
  "GSP33brsgor2u:5520": "prāṇā indriyāṇītyaparyāyaśabdābhyāmanyatvokteriti hetūpapādanārthatvena punastāni sūtrapadāni yojayati-#",
  "GSP33brsgor2u:5521": "ka ityādinā /\u000e#",
  "GSP33brsgor2u:5522": "sūtrasya viśvatomukhatvādubhayārthatvamalaṅkāra eva na dūṣaṇam /",
  "GSP33brsgor2u:5523": "etena pratijñādhyāhāraḥ tacchabdasyāprakṛtabhedaparāmarśitvaṃ ceti doṣadvayamapāstam /",
  "GSP33brsgor2u:5524": "śabdabhedādvastubhedasādhane 'tiprasaṅgaṃ śaṅkate-#",
  "GSP33brsgor2u:5525": "nanviti /\u000e#",
  "GSP33brsgor2u:5526": "prāṇavanmanaso 'pi indriyebhyo bhedaḥ syādityarthaḥ /",
  "GSP33brsgor2u:5527": "aparyāyasaṃjñābhedātsvatantrasaṃjñivastubheda ityutsargaḥ /",
  "GSP33brsgor2u:5528": "sa ca 'manaḥ ṣaṣṭhānīndriyāṇi'ityādismṛtibādhānmanasyapodyate,",
  "GSP33brsgor2u:5529": "prāṇe tu bādhakābhāvādutsargasiddhiriti samādhatte-#",
  "GSP33brsgor2u:5530": "satyamityādinā /\u000e#",
  "GSP33brsgor2u:5531": "mana indriyāṇi ceti bhedoktirgobalīvardanyāyena neyā /",
  "GSP33brsgor2u:5532": "siddhānte manasaḥ pramopādānatvādātmavadanindriyatvamiṣṭaṃ tato notsargabādha iti kecit /",
  "GSP33brsgor2u:5533": "kiñca 'etasmājjāyate prāṇo manaḥ sarvendriyāṇi ca'iti pṛthagjanmavyapadeśātsvatantravastubheda ityāha-#",
  "GSP33brsgor2u:5534": "vyapadeśabhedaścāyamiti /\u000e#",
  "GSP33brsgor2u:5535": "ekasmin vākye prāṇa indriyaśabdamaikyāllabhate punaruktibhayānna labhate ceti vyāghāta ityarthaḥ //17//",
  "GSP33brsgor2u:5536": "END BsRp_2,4.8.17",
  "GSP33brsgor2u:5537": "____________________________________________________________________________________________",
  "GSP33brsgor2u:5538": "START BsRp_2,4.8.18ḥ",
  "GSP33brsgor2u:5539": "bhedaśruteḥ | BBs_2,4.18 |",
  "GSP33brsgor2u:5540": "evaṃ bhedenāparyāyasaṃjñābhyāmukteḥ pṛthagjanokteśceti tadvyapadeśāditi heturvyākhyātaḥ /",
  "GSP33brsgor2u:5541": "bhedaśruteriti sūtreṇa prakaraṇabhedo heturukta iti na paunaruktyam /",
  "GSP33brsgor2u:5542_0": "te ha devāḥ śāstrīyendriyamanovṛttirūpā asurāṇāṃ pāpavṛttirūpāṇāṃ jayārthamudgīthakarmaṇi",
  "GSP33brsgor2u:5542_1": "prathamaṃ vyāpṛtāṃ vācamūcustanna udgāyāsuranāśārthamiti tathāstvityaṅgīkṛtyodgāyantīṃ",
  "GSP33brsgor2u:5542_2": "vācamanṛtādidoṣeṇa vidhvaṃsitavantosurā ityevaṃ krameṇa sarveṣvindriyeṣu pāpagrasteṣu",
  "GSP33brsgor2u:5542_3": "paścādatheti prakaraṇaṃ vicchidya prasiddhamāsye bhavamāsanyaṃ mukhyaṃ prāṇamūcustanna",
  "GSP33brsgor2u:5542_4": "tadgāyeti tena prāṇenodagātrā nirviṣayatayā saṅgadoṣaśūnyenāsurā naṣṭā ityasurāṇāṃ",
  "GSP33brsgor2u:5542_5": "vidhvaṃsino mukhyaprāṇasyokterbhedasiddhirityāha-#",
  "GSP33brsgor2u:5543": "te heti /\u000e#",
  "GSP33brsgor2u:5544": "tāni trīṇyanyānyātmane svārthaṃ prajāpatiḥ kṛtavānityarthaḥ //18//",
  "GSP33brsgor2u:5545": "END BsRp_2,4.8.18",
  "GSP33brsgor2u:5546": "____________________________________________________________________________________________",
  "GSP33brsgor2u:5547": "START BsRp_2,4.8.19ḥ",
  "GSP33brsgor2u:5548": "vailakṣaṇyāc ca | BBs_2,4.19 |",
  "GSP33brsgor2u:5549": "viruddhadharmavattvācca bheda ityāha-#",
  "GSP33brsgor2u:5550": "vailakṣaṇyācceti /\u000e#",
  "GSP33brsgor2u:5551": "mṛtyurāsaṅgadoṣaḥ /",
  "GSP33brsgor2u:5552": "vāgdadhre vrataṃ dhṛtavatītyarthaḥ /",
  "GSP33brsgor2u:5553": "bahubhirbhedaliṅgairvirodhādvāgādīnāṃ prāṇarūpabhavanaṃ prāṇādhīnasthitikatvarūpaṃ vyākhyeyam /",
  "GSP33brsgor2u:5554": "etadeva prāṇaśabdasyendriyeṣu lakṣaṇābījaṃ śrutau 'tasmādeta etenākhyāyanta'iti parāmṛṣṭam,",
  "GSP33brsgor2u:5555": "iti na bhedābhedaśrutyorvirodha iti siddham //19//",
  "GSP33brsgor2u:5556": "END BsRp_2,4.8.19",
  "GSP33brsgor2u:5557": "____________________________________________________________________________________________",
  "GSP33brsgor2u:5558": "START BsRp_2,4.9.20ḥ",
  "GSP33brsgor2u:5559": "saṃjñāmūrtikḷptis tu trivṛtkurvata upadeśāt | BBs_2,4.20 |",
  "GSP33brsgor2u:5560": "utpattirutpādaneti ca kāryakartrorvyāpārau prasiddhau tatra jagadutpattiśrutivirodhaḥ atītena pādadvayaina nirastaḥ,",
  "GSP33brsgor2u:5561": "saṃpratyutpādanaśrutivirodho nirasyate /",
  "GSP33brsgor2u:5562": "tatrāpi sūkṣmabhūtotpādanaṃ pārameśvarameveti śrutiṣvavipratipannaṃ,",
  "GSP33brsgor2u:5563": "sthūlabhūtotpādane tvasti śrutivipratipattiriti tannirāsārthamāha-#",
  "GSP33brsgor2u:5564": "saṃjñāmūrtikḷptistu trivṛtkurvata upadeśāt /\u000e#",
  "GSP33brsgor2u:5565": "nāmarūpabhedātkaraṇabhinnaḥ prāṇa ityuktaṃ,",
  "GSP33brsgor2u:5566": "tatprasaṅgena sthūlanāmarūpakḷptiḥ kiṅkartṛketi cintyata ityavāntarasaṃgatiḥ /",
  "GSP33brsgor2u:5567": "prakriyā prakaraṇaṃ /",
  "GSP33brsgor2u:5568": "īkṣaṇamevāha-#",
  "GSP33brsgor2u:5569": "hantetyādinā /\u000e#",
  "GSP33brsgor2u:5570": "hanta idānīṃ devatāḥ sūkṣmā anupraviśyeti saṃbandhaḥ /",
  "GSP33brsgor2u:5571": "tāsāṃ tisṛṇāṃ devatānāmekaikāṃ devatāṃ tejobannātmanā tryātmikāṃ kariṣyāmīti śrutiḥ pañcīkaraṇopalakṣaṇārthā /",
  "GSP33brsgor2u:5572": "chāndogye 'pyākāśavāyvorupasaṃhārasyoktatvāt /",
  "GSP33brsgor2u:5573": "evaṃ sthūlīkṛteṣu bhūteṣu prāṇināṃ vyavahāraḥ setsyatīti paradevatāyāstātparyam /",
  "GSP33brsgor2u:5574": "jīvenetipadasya vyākaravāṇītyanena saṃbandhasaṃbhavāsaṃbhavābhyāṃ saṃśayamāha-#",
  "GSP33brsgor2u:5575": "tatreti /\u000e#",
  "GSP33brsgor2u:5576": "pūrvapakṣe jīvasyaiva bhautikasraṣṭṛtvādbrahmaṇaḥ sarvasraṣṭṛtvāsiddhiḥ siddhānte tatsiddhiriti phalam /",
  "GSP33brsgor2u:5577": "jīvenetyasya vyākaravāṇītipradhānakriyāpadena saṃbandha iti pūrvapakṣamāha-#",
  "GSP33brsgor2u:5578": "tatra prāptamiti /\u000e#",
  "GSP33brsgor2u:5579": "paradevatāyā akartṛtve kathamuttamapuruṣaprayoga ityāśaṅkya prayojakatvātkartṛtvopacāra ityāha-#",
  "GSP33brsgor2u:5580": "yathā loka iti /\u000e#",
  "GSP33brsgor2u:5581": "siddhāntayati-#",
  "GSP33brsgor2u:5582": "tuśabdenetyādinā /",
  "GSP33brsgor2u:5583": "pratyākṛti /\u000e#",
  "GSP33brsgor2u:5584": "pratijātītyarthaḥ /",
  "GSP33brsgor2u:5585": "anena sthūlasarvasarge jīvasyāsāmarthyaṃ dyotitam /",
  "GSP33brsgor2u:5586": "tathāca padānvayasya padārthayogyatādhīnatvājjīvarūpeṇa praviśyāhameva vyākaravāṇītyanvayaḥ /",
  "GSP33brsgor2u:5587": "na tu jīvena vyākaravāṇīti /",
  "GSP33brsgor2u:5588": "nanu tarhi praveśakriyā jīvakartṛkā vyākaraṇamīśvarakartṛkamiti kartṛbhedāt kṛtvāpratyayo na syādityata āha-#",
  "GSP33brsgor2u:5589": "naca jīvo nāmeti /\u000e#",
  "GSP33brsgor2u:5590": "vastutastu sūryo jale praviṣṭa iti pratibimbabhāvākhyapraveśe sūryasyaiva kartṛtvaprayogājjīvātmanā praveśe 'pīśvara eva karteti kṛtvāśrutiryukteti bodhyam /",
  "GSP33brsgor2u:5591": "nanvabhedaścejjīva eva vyākartā kiṃ na syādityāśaṅkya kalpanayā bhinnasya tasyāśaktatvācchrutivirodhācca maivamityāha-#",
  "GSP33brsgor2u:5592": "parameśvara iti /\u000e#",
  "GSP33brsgor2u:5593": "pratyekaṃ mahābhūtasargasya prāguktatvādiha vyākaraṇavākye yatnapūrvakaṃ sthīlabhautikasarga ucyata iti pāṭhavyatyayena sūtrasūcitaṃ śrutyarthamāha-#",
  "GSP33brsgor2u:5594": "trivṛtkaraṇapūrvakamiti /\u000e#",
  "GSP33brsgor2u:5595": "īśvarakṛtaṃ tryātmatvamiti kva dṛṣṭamityata āha-#",
  "GSP33brsgor2u:5596": "tacceti /\u000e#",
  "GSP33brsgor2u:5597": "idānīṃ nāmarūpavyākaraṇe kramamāha-#",
  "GSP33brsgor2u:5598": "tatrāgniriti /\u000e#",
  "GSP33brsgor2u:5599": "yadyapi 'ataḥ prabhavāt'ityatra vedaśabdapūrvikārthasṛṣṭiruktā tathāpyavyaktātsmṛtācchabdādarthasṛṣṭau satyāṃ sphuṭanāmasaṃbandhābhivyaktiratroktetyavirodhaḥ /",
  "GSP33brsgor2u:5600": "nanvagnyādīnāṃ taijasānāmeva śrutāvudāharaṇadbhūjalayosatryātmakatvaṃ na vivakṣitamityata āha-#",
  "GSP33brsgor2u:5601": "anena ceti /\u000e#",
  "GSP33brsgor2u:5602": "upakrame tāsāṃ madhya iti śeṣaḥ /",
  "GSP33brsgor2u:5603": "yatkapotarūpādikaṃ kṛṣṇatvādiviśeṣākāreṇa vijñātamiva bhavati taddevatānāṃ samudāyarūpamityarthaḥ //20//",
  "GSP33brsgor2u:5604": "END BsRp_2,4.9.20",
  "GSP33brsgor2u:5605": "____________________________________________________________________________________________",
  "GSP33brsgor2u:5606": "START BsRp_2,4.9.21ḥ",
  "GSP33brsgor2u:5607": "māṃsādi bhaumaṃ yathāśabdamitarayoś ca | BBs_2,4.21 |",
  "GSP33brsgor2u:5608": "bāhyaṃ trivṛtkaraṇamuktvādhyātmikamaparaṃ pūrvoktavilakṣaṇaṃ tadannuttarasūtramavatārayati-#",
  "GSP33brsgor2u:5609": "tāsāmityādinā /\u000e#",
  "GSP33brsgor2u:5610": "puruṣaśarīraṃ prāpyaikaikā trivṛdbhavati kāryatrayātmanā bhavatītyarthaḥ /",
  "GSP33brsgor2u:5611": "uttarasūtreṇāśaṅkitaṃ doṣaṃ nirasitumādau śaṅkāviṣayamādhyātmikatrivṛtkaraṇaṃ darśayatīti bhāṣyārthaḥ /",
  "GSP33brsgor2u:5612": "nanvannamayaṃ māṃsādi kathaṃ bhaumamityata āha-#",
  "GSP33brsgor2u:5613": "trivṛtkṛtā bhūmireveti /\u000e#",
  "GSP33brsgor2u:5614": "prāṇasya vāyorapkāryatvamaupacārikaṃ draṣṭavyam //21//",
  "GSP33brsgor2u:5615": "END BsRp_2,4.9.21",
  "GSP33brsgor2u:5616": "____________________________________________________________________________________________",
  "GSP33brsgor2u:5617": "START BsRp_2,4.9.22ḥ",
  "GSP33brsgor2u:5618": "vaiśeṣyāt tu tadvādas tadvādaḥ | BBs_2,4.22 |",
  "GSP33brsgor2u:5619": "evaṃ viṣayamuktvā doṣaṃ śaṅkate-#",
  "GSP33brsgor2u:5620": "atrāheti /\u000e#",
  "GSP33brsgor2u:5621": "taduttaratvena sūtraṃ vyācaṣṭe-#",
  "GSP33brsgor2u:5622": "tuśabdeneti /\u000e#",
  "GSP33brsgor2u:5623": "svabhāvādhikyaṃ vaiśeṣyaṃ kimarthe kṛtamityata āha-#",
  "GSP33brsgor2u:5624": "vyavahāraprasiddhyarthamiti /\u000e#",
  "GSP33brsgor2u:5625": "evaṃ smṛtinyāyamatāntaraśrutibhiravirodho brahmaṇi vedāntatātparyasyeti siddham //22//",
  "GSP33brsgor2u:5626": "END BsRp_2,4.9.22",
  "GSP33brsgor2u:5627": "iti śrīmatparamahaṃsaparivrājakācāryaśrīmadgovindānandabhagavatpādakṛtau śārīrakamīmāṃsāvyākhyāyāṃ bhāṣyaratnaprabhāyāṃ dvitīyādhyāyasya caturthaḥ pādaḥ //4//",
  "GSP33brsgor2u:5628": "#",
  "GSP33brsgor2u:5629": "iti liṅgaśarīraśrutīnāṃ virodhaparihārākhyaścaturthaḥ pādaḥ \u000e#//",
  "GSP33brsgor2u:5630": "#",
  "GSP33brsgor2u:5631": "iti śrīmadbrahmasūtraśāṅkarabhāṣye 'virodhākhyo dvitīyo 'dhyāyaḥ \u000e#//"
}