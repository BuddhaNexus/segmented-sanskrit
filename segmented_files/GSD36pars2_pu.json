{
    "GSD36pars2_pu:0": "[Vol. I, Part 1:]",
    "GSD36pars2_pu:1": "ācārakāṇḍam cāturvarṇyācāram athāto himaśailāgre devadāruvanālaye /",
    "GSD36pars2_pu:2": "vyāsam ekāgram āsīnam apṛcchann ṛṣayaḥ purā (I,1, p. 37) // Par_1.1 //",
    "GSD36pars2_pu:3": "mānuṣāṇāṃ hitaṃ dharmaṃ vartamāne kalau yuge /",
    "GSD36pars2_pu:4": "śaucācāraṃ yathāvac ca vada satyavatīsuta // Par_1.2 //",
    "GSD36pars2_pu:5": "tac chrutvā ṛṣivākyaṃ tu saśiṣyo 'gnyarkasaṃnibhaḥ /",
    "GSD36pars2_pu:6": "pratyuvāca mahātejāḥ śrutismṛtiviśāradaḥ (I,1, p. 65) // Par_1.3 //",
    "GSD36pars2_pu:7": "na cāhaṃ sarvatattvajñaḥ kathaṃ dharmaṃ vadāmy ahaṃ /",
    "GSD36pars2_pu:8": "asmatpitaiva praṣṭavya iti vyāsaḥ suto 'bravīt // Par_1.4 //",
    "GSD36pars2_pu:9": "tatas ta ṛṣayaḥ sarve dharmatattvārthakāṅkṣiṇaḥ /",
    "GSD36pars2_pu:10": "ṛṣiṃ vyāsaṃ puraskṛtya gatā badarikāśramam (I,1, p. 68) // Par_1.5 //",
    "GSD36pars2_pu:11": "nānāpuṣpalatākīrṇaṃ phalavṛṣkair alaṃkṛtam /",
    "GSD36pars2_pu:12": "nadīprasravaṇopetaṃ puṇyatīrthopaśobhitaṃ (I,1, p. 70) // Par_1.6 //",
    "GSD36pars2_pu:13": "mṛgapakṣininādāḍhyaṃ devatāyatanāvṛtam /",
    "GSD36pars2_pu:14": "yakṣagandharvasiddhaiś ca nṛtyagītair alaṃkṛtam // Par_1.7 //",
    "GSD36pars2_pu:15": "tasminn ṛṣisabhāmadhye śaktiputraṃ parāśaram /",
    "GSD36pars2_pu:16": "sukhāsīnaṃ mahātejā munimukhyagaṇāvṛtam (I,1, p. 73) // Par_1.8 //",
    "GSD36pars2_pu:17": "kṛtāñjalipuṭo bhūtvā vyāsas tu ṛṣibhiḥ saha /",
    "GSD36pars2_pu:18": "pradakṣiṇābhivādaiś ca stutibhiḥ samapūjayat // Par_1.9 //",
    "GSD36pars2_pu:19": "tataḥ saṃtuṣṭahṛdayaḥ parāśaramahāmuniḥ /",
    "GSD36pars2_pu:20": "āha susvāgataṃ brūhīty āsīno munipuṅgavaḥ (I,1, p. 75) // Par_1.10 //",
    "GSD36pars2_pu:21": "kuśalaṃ samyag ity uktvā vyāsaḥ pṛcchaty anantaram /",
    "GSD36pars2_pu:22": "yadi jānāsi bhaktiṃ me snehād vā bhaktavatsala (I,1, p. 77) // Par_1.11 //",
    "GSD36pars2_pu:23": "dharmaṃ kathaya me tāta anugrāhyo hy ahaṃ tava /",
    "GSD36pars2_pu:24": "śrutā me mānavā dharmā vāsiṣṭhā kāśyapās tathā (I,1, p. 78) // Par_1.12 //",
    "GSD36pars2_pu:25": "gargeyā gautamīyāś ca tathā cośanasā smṛtāḥ /",
    "GSD36pars2_pu:26": "atrer viṣṇoś ca saṃvartād dakṣād aṅgirasas tathā // Par_1.13 //",
    "GSD36pars2_pu:27": "śātātapāc ca hārītād yājñavalkyāt tathaiva ca /",
    "GSD36pars2_pu:28": "āpastambakṛtā dharmā śaṅkhasya likhitasya ca // Par_1.14 //",
    "GSD36pars2_pu:29": "kātyāyanakṛtāś caiva tathā prācetasān muneḥ /",
    "GSD36pars2_pu:30": "śrutā hy ete bhavatproktāḥ śrutyarthā me na vismṛtāḥ (I,1, p. 79) //",
    "GSD36pars2_pu:31": "asmin manvantare dharmāḥ kṛtatretādike yuge /",
    "GSD36pars2_pu:32": "sarve dharmāḥ kṛte jātāḥ sarve naṣṭāḥ kalau yuge (I,1, p. 80) // Par_1.16",
    "GSD36pars2_pu:33": "cāturvarṇyasamācāraṃ kiṃcit sādhāraṇaṃ vada /",
    "GSD36pars2_pu:34": "caturṇām api varṇānāṃ kartavyaṃ dharmakovidaiḥ (I,1, p. 87) // Par_1.17 //",
    "GSD36pars2_pu:35": "brūhi dharmasvarūpajña sūkṣmaṃ sthūlaṃ ca vistarāt /",
    "GSD36pars2_pu:36": "vyāsavākyāvasāne tu munimukhyaḥ parāśaraḥ (I,1, p. 92) // Par_1.18 //",
    "GSD36pars2_pu:37": "dharmasya nirṇayaṃ prāha sūkṣmaṃ sthūlaṃ ca vistarāt /",
    "GSD36pars2_pu:38": "śṛṇu putra pravakṣyāmi śṛṇvantu munayas tathā (I,1, p. 93) // Par_1.19 //",
    "GSD36pars2_pu:39": "kalpe kalpe kṣayotpattyā brahmaviṣṇumaheśvarāḥ /",
    "GSD36pars2_pu:40": "śrutismṛtisadācāra- nirṇetāraś ca sarvadā // Par_1.20 //",
    "GSD36pars2_pu:41": "na kaścid vedakartā ca vedaṃ smṛtvā caturmukhaḥ /",
    "GSD36pars2_pu:42": "tathaiva dharmān smarati manuḥ kalpāntare 'ntare (I,1, p. 112) // Par_1.21",
    "GSD36pars2_pu:43": "anye kṛtayuge dharmās tretāyāṃ dvāpare yuge /",
    "GSD36pars2_pu:44": "anye kaliyuge nṝṇāṃ yugarūpānusārataḥ (I,1, p. 117) // Par_1.22 //",
    "GSD36pars2_pu:45": "tapaḥ paraṃ kṛtayuge tretāyāṃ jñānam ucyate /",
    "GSD36pars2_pu:46": "dvāpare yajñam evāhuḥ dānam eva kalau yuge (I,1, p. 119) // Par_1.23 //",
    "GSD36pars2_pu:47": "kṛte tu mānavā dharmās tretāyāṃ gautamāḥ smṛtāḥ /",
    "GSD36pars2_pu:48": "dvāpare śāṅkhalikhitāḥ kalau pārāśarāḥ smṛtāḥ (I,1, p. 122) // Par_1.24 //",
    "GSD36pars2_pu:49": "tyajed deśaṃ kṛtayuge tretāyāṃ grāmam utsṛjet /",
    "GSD36pars2_pu:50": "dvāpare kulam ekaṃ tu kartāraṃ tu kalau yuge // Par_1.25 //",
    "GSD36pars2_pu:51": "kṛte saṃbhāṣaṇād eva tretāyāṃ sparśanena ca /",
    "GSD36pars2_pu:52": "dvāpare tv annam ādāya kalau patati karmaṇā (I,1, p. 123) // Par_1.26 //",
    "GSD36pars2_pu:53": "kṛte tātkālikaḥ śāpas tretāyāṃ daśabhir dinaiḥ /",
    "GSD36pars2_pu:54": "dvāpare caikamāsena kalau saṃvatsareṇa tu // Par_1.27 //",
    "GSD36pars2_pu:55": "abhigamya kṛte dānaṃ tretāsv āhūya dīyate /",
    "GSD36pars2_pu:56": "dvāpare yācamānāya sevayā dīyate kalau // Par_1.28 //",
    "GSD36pars2_pu:57": "abhigamyottamaṃ dānam āhūyaiva tu madhyamam /",
    "GSD36pars2_pu:58": "adhamaṃ yācamānāya sevādānaṃ tu niṣphalam (I,1, p. 124) // Par_1.29 //",
    "GSD36pars2_pu:59": "jito dharmo hy adharmeṇa satyaṃ caivānṛtena ca /",
    "GSD36pars2_pu:60": "jitāś coraiś ca rājānaḥ strībhiś ca puruṣāḥ kalau // Par_1.30 //",
    "GSD36pars2_pu:61": "sīdanti cāgnihotrāṇi gurupūjā praṇaśyati /",
    "GSD36pars2_pu:62": "kumāryaś ca prasūyante asmin kaliyuge sadā (I,1, p. 125) // Par_1.31 //",
    "GSD36pars2_pu:63": "kṛte tv asthigatāḥ prāṇās tretāyāṃ māṃsam āśritāḥ /",
    "GSD36pars2_pu:64": "dvāpare rudhiraṃ caiva kalau tv annādiṣu sthitāḥ (I,1, p. 126) // Par_1.32",
    "GSD36pars2_pu:65": "yuge yuge ca ye dharmās tatra tatra ca ye dvijāḥ /",
    "GSD36pars2_pu:66": "teṣāṃ nindā na kartavyā yugarūpā hi te dvijāḥ (I,1, p. 128) // Par_1.33 //",
    "GSD36pars2_pu:67": "yuge yuge tu sāmarthyaṃ śeṣaṃ munivibhāṣitam /",
    "GSD36pars2_pu:68": "parāśareṇa cāpy uktaṃ prāyaścittaṃ vidhīyate (I,1, p. 131) // Par_1.34 //",
    "GSD36pars2_pu:69": "aham adyaiva tat sarvam anusmṛtya bravīmi vaḥ /",
    "GSD36pars2_pu:70": "cāturvarṇyasamācāraṃ śṛṇvantu ṛṣipuṅgavāḥ (I,1, p. 140) // Par_1.35 //",
    "GSD36pars2_pu:71": "parāśaramataṃ puṇyaṃ pavitraṃ pāpanāśanam /",
    "GSD36pars2_pu:72": "cintitaṃ brāhmaṇārthāya dharmasaṃsthāpanāya ca (I,1, p. 141) // Par_1.36",
    "GSD36pars2_pu:73": "caturṇām api varṇānām ācāro dharmapālakaḥ /",
    "GSD36pars2_pu:74": "ācārabhraṣṭadehānāṃ bhaved dharmaḥ parāṅmukhaḥ (I,1, p. 143) // Par_1.37",
    "GSD36pars2_pu:75": "ṣaṭkarmābhirato nityaṃ devatātithipūjakaḥ /",
    "GSD36pars2_pu:76": "hutaśeṣaṃ tu bhuñjāno brāhmaṇo nāvasīdati (I,1, p. 145) // Par_1.38 //",
    "GSD36pars2_pu:77": "saṃdhyāsnānaṃ japo homo devatātithipūjanam /",
    "GSD36pars2_pu:78": "ātithyaṃ vaiśvadevaṃ ca ṣaṭkarmāṇi dine dine (I,1, p. 218) // Par_1.39 //",
    "GSD36pars2_pu:79": "iṣṭo vā yadi vā dveṣyo mūrkhaḥ paṇḍita eva vā /",
    "GSD36pars2_pu:80": "saṃprāpto vaiśvadevānte so 'tithiḥ svargasaṃgramaḥ (I,1, p. 395) //",
    "GSD36pars2_pu:81": "dūrādhvopagataṃ śrāntaṃ vaiśvadeva upasthitam /",
    "GSD36pars2_pu:82": "atithiṃ taṃ vijānīyān nātithiḥ pūrvam āgataḥ (I,1, p. 396) // Par_1.41 //",
    "GSD36pars2_pu:83": "naikagrāmīṇam atithiṃ saṃgṛhṇīta kadācana /",
    "GSD36pars2_pu:84": "anityam āgato yasmāt tasmād atithir ucyate (I,1, p. 398) // Par_1.42 //",
    "GSD36pars2_pu:85": "atithiṃ tatra saṃprāptaṃ pūjayet svāgatādinā /",
    "GSD36pars2_pu:86": "arghyāsanapradānena pādaprakṣālanena ca (I,1, p. 399) // Par_1.43 //",
    "GSD36pars2_pu:87": "śraddhayā cānnadānena priyapraśnottareṇa ca /",
    "GSD36pars2_pu:88": "gacchantaṃ cānuyānena prītim utpādayed gṛhī (I,1, p. 400) // Par_1.44 //",
    "GSD36pars2_pu:89": "atithir yasya bhagnāśo gṛhāt pratinivartate /",
    "GSD36pars2_pu:90": "pitaras tasya nāśnanti daśa varṣāṇi pañca ca (I,1, p. 401) // Par_1.45 //",
    "GSD36pars2_pu:91": "kāṣṭhabhārasahasreṇa ghṛtakumbhaśatena ca /",
    "GSD36pars2_pu:92": "atithir yasya bhagnāśas tasya homo nirarthakaḥ (I,1, p. 402) // Par_1.46",
    "GSD36pars2_pu:93": "sukṣetre vāpayed bījaṃ supātre nikṣiped dhanam /",
    "GSD36pars2_pu:94": "sukṣetre ca supātre ca hy uptaṃ dattaṃ na naśyati (I,1, p. 403) //",
    "GSD36pars2_pu:95": "na pṛcched gotracaraṇe na svādhyāyaṃ śrutaṃ tathā /",
    "GSD36pars2_pu:96": "hṛdaye kalpayed devaṃ sarvadevamayo hi saḥ (I,1, p. 404) // Par_1.48 //",
    "GSD36pars2_pu:97": "apūrvaḥ suvratī vipro hy apūrvaś cātitihir yathā /",
    "GSD36pars2_pu:98": "vedābhyāsarato nityaṃ tāv apūrvau dine dine (I,1, p. 406) // Par_1.49 //",
    "GSD36pars2_pu:99": "vaiśvadeve tu saṃprāpte bhikṣuke gṛham āgate /",
    "GSD36pars2_pu:100": "uddhṛtya vaiśvadevārthaṃ bhikṣukaṃ tu visarjayet (I,1, p. 408) // Par_1.50",
    "GSD36pars2_pu:101": "yatiś ca brahmacārī ca pakvānnasvāmināv ubhau /",
    "GSD36pars2_pu:102": "tayor annam adattvā tu bhuktvā cāndrāyaṇaṃ caret // Par_1.51 //",
    "GSD36pars2_pu:103": "dadyāc ca bhikṣātritayaṃ parivrāḍ brahmacāriṇām /",
    "GSD36pars2_pu:104": "icchayā ca tato dadyād vibhave satyavāritam (I,1, p. 409) // Par_1.52 //",
    "GSD36pars2_pu:105": "yatihaste jalaṃ dadyād bhaikṣaṃ dadyāt punar jalam /",
    "GSD36pars2_pu:106": "tad bhaikṣyaṃ meruṇā tulyaṃ taj jalaṃ sāgaropamam // Par_1.53 //",
    "GSD36pars2_pu:107": "yasya chatraṃ hayaś caiva kuñjarāroham ṛddhimat /",
    "GSD36pars2_pu:108": "aindraṃ sthānam upāsīta tasmāt taṃ na vicārayet (I,1, p. 410) // Par_1.54",
    "GSD36pars2_pu:109": "vaiśvadevakṛtaṃ pāpaṃ śakto bhikṣur vyapohitum /",
    "GSD36pars2_pu:110": "na hi bhikṣukṛtān doṣān vaiśvadevo vyapohati (I,1, p. 411) // Par_1.55 //",
    "GSD36pars2_pu:111": "akṛtvā vaiśvadevaṃ tu bhuñjate ye dvijādhamāḥ /",
    "GSD36pars2_pu:112": "sarve te niṣphalā jñeyāḥ patanti narake 'śucau (I,1, p. 412) // Par_1.56",
    "GSD36pars2_pu:113": "vaiśvadevavihīnā ye ātithyena bahiṣkṛtāḥ /",
    "GSD36pars2_pu:114": "sarve te narakaṃ yānti kākayoniṃ vrajanti ca // Par_1.57 //",
    "GSD36pars2_pu:115": "pāpo vā yadi caṇḍālo vipraghnaḥ pitṛghātakaḥ /",
    "GSD36pars2_pu:116": "vaiśvadeve tu saṃprāptaḥ so 'tithiḥ svargasaṃkramaḥ // Par_1.58 //",
    "GSD36pars2_pu:117": "yo veṣṭitaśirā bhuṅkte yo bhuṅkte dakṣiṇāmukhaḥ /",
    "GSD36pars2_pu:118": "vāmapāde karaṃ nyasya tad vai rakṣāṃsi bhuñjate (I,1, p. 413) // Par_1.59",
    "GSD36pars2_pu:119": "avratā hy anadhīyānā yatra bhaikṣacarā dvijāḥ /",
    "GSD36pars2_pu:120": "taṃ grāmaṃ daṇḍayed rājā corabhaktaprado hi saḥ (I,1, p. 445) // Par_1.60",
    "GSD36pars2_pu:121": "kṣatriyo hi prajā rakṣañ śastrapāṇiḥ pradaṇḍavān /",
    "GSD36pars2_pu:122": "nirjitya parasainyāni kṣitiṃ dharmeṇa pālayet // Par_1.61 //",
    "GSD36pars2_pu:123": "puṣpaṃ puṣpaṃ vicinuyān mūlacchedaṃ na kārayet /",
    "GSD36pars2_pu:124": "mālākāra ivārāme na yathāṅgārakārakaḥ // Par_1.62 //",
    "GSD36pars2_pu:125": "lābhakarma tathā ratnaṃ gavāṃ ca paripālanam /",
    "GSD36pars2_pu:126": "kṛṣikarma ca vāṇijyaṃ vaiśyavṛttir udāhṛtā (I,1, p. 476) // Par_1.63 //",
    "GSD36pars2_pu:127": "śūdrasya dvijaśuśrūṣā paramo dharma ucyate /",
    "GSD36pars2_pu:128": "anyathā kurute kiṃcit tad bhavet tasya niṣphalam (I,1, p. 480) // Par_1.64",
    "GSD36pars2_pu:129": "lavaṇaṃ madhutailaṃ ca dadhitakraṃ ghṛtaṃ payaḥ /",
    "GSD36pars2_pu:130": "na duṣyec chūdrajātīnāṃ kuryāt sarveṣu vikrayam (I,1, p. 484) // Par_1.65",
    "GSD36pars2_pu:131": "vikrīṇan madhyamāṃsāni hy abhakṣasya ca bhakṣaṇam /",
    "GSD36pars2_pu:132": "kurvann agamyā gamanaṃ śūdraḥ patati tatkṣaṇāt (I,1, p. 486) // Par_1.66",
    "GSD36pars2_pu:133": "kapilākṣīrapānena brāhmaṇīgamanena ca /",
    "GSD36pars2_pu:134": "vedākṣaravicāreṇa śūdraś cāṇḍālatāṃ vrajet // Par_1.67 //",
    "GSD36pars2_pu:135": "[Vol. I, Part 2:]",
    "GSD36pars2_pu:136": "ataḥ paraṃ gṛhasthasya karmācāraṃ kalau yuge /",
    "GSD36pars2_pu:137": "dharmaṃ sādhāraṇaṃ śaktyā cāturvarṇyāśramāgatam (I,2, p. 1) // Par_2.1 //",
    "GSD36pars2_pu:138": "taṃ pravakṣyāmy ahaṃ pūrvaṃ parāśaravaco yathā /",
    "GSD36pars2_pu:139": "ṣaṭkarmasahito vipraḥ kṛṣikarma ca kārayet (I,2, p. 3) // Par_2.2 //",
    "GSD36pars2_pu:140": "kṣudhitaṃ tṛṣitaṃ śrāntaṃ balīvardaṃ na yojayet /",
    "GSD36pars2_pu:141": "hīnāṅgaṃ vyādhitaṃ klībaṃ vṛṣaṃ vipro na vāhayet (I,2, p. 6) // Par_2.3 //",
    "GSD36pars2_pu:142": "sthirāṅgaṃ nīrujaṃ tṛptaṃ sunardaṃ ṣaṇḍhavarjitam /",
    "GSD36pars2_pu:143": "vāhayed divasasyārdhaṃ paścāt snānaṃ samācaret // Par_2.4 //",
    "GSD36pars2_pu:144": "japyaṃ devārcanaṃ homaṃ svādhyāyaṃ caivam abhyaset /",
    "GSD36pars2_pu:145": "ekadvitricatur viprān bhojayet snātakān dvijaḥ (I,2, p. 8) // Par_2.5 //",
    "GSD36pars2_pu:146": "svayaṃkṛṣṭe tathā kṣetre dhānyaiś ca svayamarjitaiḥ /",
    "GSD36pars2_pu:147": "nirvapet pañca yajñāṃś ca kratudīkṣāṃ ca kārayet (I,2, p. 9) // Par_2.6 //",
    "GSD36pars2_pu:148": "tilā rasā na vikreyā vikreyā dhānyatatsamāḥ /",
    "GSD36pars2_pu:149": "viprasyaivaṃvidhā vṛttis tṛṇakāṣṭhādivikrayaḥ // Par_2.7 //",
    "GSD36pars2_pu:150": "brāhmaṇaś cet kṛṣiṃ kuryāt tanmahādoṣam āpnuyāt /",
    "GSD36pars2_pu:151": "saṃvatsareṇa yat pāpaṃ matsyaghātī samāpnuyāt (I,2, p. 13) // Par_2.8 //",
    "GSD36pars2_pu:152": "ayomukhena kāṣṭhena tad ekāhena lāṅgalī /",
    "GSD36pars2_pu:153": "pāśako matsyaghātī ca vyādhaḥ śākunikas tathā // Par_2.9 //",
    "GSD36pars2_pu:154": "adātā karṣakaś caiva sarve te samabhāginaḥ /",
    "GSD36pars2_pu:155": "vṛkṣaṃ chittvā mahīṃ bhittvā hatvā ca kṛmikīṭakān // Par_2.10 //",
    "GSD36pars2_pu:156": "karṣakaḥ khalayajñena sarvapāpaiḥ pramucyate /",
    "GSD36pars2_pu:157": "yo na dadyād dvijātibhyo rāśimūlam upāgataḥ (I,2, p. 14) // Par_2.11 //",
    "GSD36pars2_pu:158": "sa cauraḥ sa ca pāpiṣṭho brahmaghnaṃ taṃ vinirdiśet /",
    "GSD36pars2_pu:159": "rājñe dattvā tu ṣaḍbhāgaṃ devānāṃ caikaviṃśakam (I,2, p. 15) // Par_2.12",
    "GSD36pars2_pu:160": "viprāṇāṃ triṃśakaṃ bhāgaṃ sarvapāpaiḥ pramucyate /",
    "GSD36pars2_pu:161": "kṣatriyo 'pi kṛṣiṃ kṛtvā devān viprāṃś ca pūjayet // Par_2.13 //",
    "GSD36pars2_pu:162": "vaiśyaḥ śūdras tathā kuryāt kṛṣivāṇijyaśilpakam /",
    "GSD36pars2_pu:163": "vikarma kurvate śūdrā dvijaśuśrūṣayojjhitāḥ (I,2, p. 16) // Par_2.14 //",
    "GSD36pars2_pu:164": "bhavanty alpāyuṣas te vai nirayaṃ yānty asaṃśayaṃ /",
    "GSD36pars2_pu:165": "caturṇām api varṇānām eṣa dharmaḥ sanātanaḥ // Par_2.15 //",
    "GSD36pars2_pu:166": "ataḥ śuddhiṃ pravakṣyāmi janane maraṇe tathā /",
    "GSD36pars2_pu:167": "dinatrayeṇa śudhyanti brāhmaṇāḥ pretasūtake (I,2, p. 204) // Par_3.1 //",
    "GSD36pars2_pu:168": "kṣatriyo dvādaśāhena vaiśyaḥ pañcadaśāhakaiḥ /",
    "GSD36pars2_pu:169": "śūdraḥ śudhyati māsena parāśaravaco yathā // Par_3.2 //",
    "GSD36pars2_pu:170": "upāsane tu viprāṇām aṅgaśuddhiś ca jāyate /",
    "GSD36pars2_pu:171": "brāhmaṇānāṃ prasūtau tu dehasparśo vidhīyate (I,2, p. 212) // Par_3.3 //",
    "GSD36pars2_pu:172": "jātau vipro daśāhena dvādaśāhena bhūmipaḥ /",
    "GSD36pars2_pu:173": "vaiśyaḥ pañcadaśāhena śūdro māsena śudhyati (I,2, p. 213) // Par_3.4 //",
    "GSD36pars2_pu:174": "ekāhāc chudhyate vipro yo 'gnivedasamanvitaḥ /",
    "GSD36pars2_pu:175": "tryahāt kevalavedas tu dvihīno daśabhir dinaiḥ (I,2, p. 215) // Par_3.5 //",
    "GSD36pars2_pu:176": "janmakarmaparibhraṣṭaḥ saṃdhyopāsanavarjitaḥ /",
    "GSD36pars2_pu:177": "nāmadhārakavipras tu daśāhaṃ sūtakī bhavet (I,2, p. 217) // Par_3.6 //",
    "GSD36pars2_pu:178": "ekapiṇḍās tu dāyādāḥ pṛthagdāraniketanāḥ /",
    "GSD36pars2_pu:179": "janmany api vipattau ca teṣāṃ tat sūtakaṃ bhavet (I,2, p. 219) // Par_3.7",
    "GSD36pars2_pu:180": "tāvat tat sūtakaṃ gotre caturthapuruṣeṇa tu /",
    "GSD36pars2_pu:181": "dāyād vicchedam āpnoti pañcamo vātmavaṃśajaḥ (I,2, p. 221) // Par_3.8 //",
    "GSD36pars2_pu:182": "caturthe daśarātraṃ syāt ṣaṇṇiśāḥ puṃsi pañcame /",
    "GSD36pars2_pu:183": "ṣaṣṭhe caturahāc chuddhiḥ saptame tu dinatrayāt (I,2, p. 222) // Par_3.9",
    "GSD36pars2_pu:184": "bhṛgvagnimaraṇe caiva deśāntaramṛte tathā /",
    "GSD36pars2_pu:185": "bāle prete ca saṃnyaste sadyaḥ śaucaṃ vidhīyate (I,2, p. 223) // Par_3.10",
    "GSD36pars2_pu:186": "deśāntaramṛtaḥ kaścit sagotraḥ śrūyate yadi /",
    "GSD36pars2_pu:187": "na trirātram ahorātraṃ sadyaḥ snātvā śucir bhavet (I,2, p. 232) //",
    "GSD36pars2_pu:188": "deśāntaragato vipraḥ prayāsāt kālakāritāt /",
    "GSD36pars2_pu:189": "dehanāśam anuprāptas tithir na jñāyate yadi (I,2, p. 236) // Par_3.12 //",
    "GSD36pars2_pu:190": "kṛṣṇāṣṭamī tv amāvāsyā kṛṣṇā caikādaśī ca yā /",
    "GSD36pars2_pu:191": "udakaṃ piṇḍadānaṃ ca tatra śrāddhaṃ ca kārayet // Par_3.13 //",
    "GSD36pars2_pu:192": "ajātadantā ye bālā ye ca garbhād viniḥsṛtāḥ /",
    "GSD36pars2_pu:193": "na teṣām agnisaṃskāro nāśaucaṃ nodakakriyā (I,2, p. 237) // Par_3.14 //",
    "GSD36pars2_pu:194": "yadi garbho vipadyeta sravate vāpi yoṣitaḥ /",
    "GSD36pars2_pu:195": "yāvanmāsaṃ sthito garbho dinaṃ tāvat tu sūtakam (I,2, p. 238) // Par_3.15",
    "GSD36pars2_pu:196": "ā caturthād bhavet srāvaḥ pātaḥ pañcamaṣaṣṭhayoḥ /",
    "GSD36pars2_pu:197": "ata ūrdhvaṃ prasūtiḥ syād daśāhaṃ sūtakaṃ bhavet (I,2, p. 240) // Par_3.16",
    "GSD36pars2_pu:198": "dantajāte 'nujāte ca kṛtacūḍe ca saṃsthite /",
    "GSD36pars2_pu:199": "agnisaṃskaraṇe teṣāṃ trirātram aśucir bhavet (I,2, p. 241) // Par_3.16/1",
    "GSD36pars2_pu:200": "ā dantajanmanaḥ sadya ā cūḍān naiṣikī smṛtā /",
    "GSD36pars2_pu:201": "trirātram ā vratādeśād daśarātram ataḥ param (I,2, p. 243) // Par_3.17 //",
    "GSD36pars2_pu:202": "brahmacārī gṛhe yeṣāṃ hūyate ca hutāśanaḥ /",
    "GSD36pars2_pu:203": "saṃparkaṃ na ca kurvanti na teṣāṃ sūtakaṃ bhavet (I,2, p. 253) // Par_3.18",
    "GSD36pars2_pu:204": "saṃparkād duṣyate vipro janane maraṇe tathā /",
    "GSD36pars2_pu:205": "saṃparkāc ca nivṛttasya na pretaṃ naiva sūtakam (I,2, p. 254) // Par_3.19",
    "GSD36pars2_pu:206": "śilpinaḥ kārukā vaidyā dāsīdāsāś ca nāpitāḥ /",
    "GSD36pars2_pu:207": "rājānaḥ śrotriyāś caiva sadyaḥ śaucāḥ prakīrtitāḥ // Par_3.20 //",
    "GSD36pars2_pu:208": "savrataḥ satrapūtaś ca āhitāgniś ca yo dvijaḥ /",
    "GSD36pars2_pu:209": "rājñaś ca sūtakaṃ nāsti yasya cecchati pārthivaḥ (I,2, p. 255) // Par_3.21",
    "GSD36pars2_pu:210": "udyato nidhane dāne ārto vipro nimantritaḥ /",
    "GSD36pars2_pu:211": "tadaiva ṛṣibhir dṛṣṭaṃ yathā kālena śudhyati // Par_3.22 //",
    "GSD36pars2_pu:212": "prasave gṛhamedhī tu na kuryāt saṃkaraṃ yadi /",
    "GSD36pars2_pu:213": "daśāhāc chudhyate mātā tv avagāhya pitā śuciḥ (I,2, p. 259) // Par_3.23 //",
    "GSD36pars2_pu:214": "sarveṣāṃ śāvam āśaucaṃ mātā pitros tu sūtakam /",
    "GSD36pars2_pu:215": "sūtakaṃ mātur eva syād upaspṛśya pitā śuciḥ // Par_3.24 //",
    "GSD36pars2_pu:216": "yadi patnyāṃ prasūtāyāṃ saṃparkaṃ kurute dvijaḥ /",
    "GSD36pars2_pu:217": "sūtakaṃ tu bhavet tasya yadi vipraḥ ṣaḍaṅgavit (I,2, p. 260) // Par_3.25",
    "GSD36pars2_pu:218": "saṃparkāj jāyate doṣo nānyo doṣo 'sti vai dvije /",
    "GSD36pars2_pu:219": "tasmāt sarvaprayatnena saṃparkaṃ varjayed budhaḥ (I,2, p. 261) // Par_3.26",
    "GSD36pars2_pu:220": "vivāhotsavayajñeṣu tv antarā mṛtasūtake /",
    "GSD36pars2_pu:221": "pūrvasaṃkalpitaṃ dravyaṃ dīyamānaṃ na duṣyati (I,2, p. 262) // Par_3.27 //",
    "GSD36pars2_pu:222": "antarā daśāhasya punar maraṇajanmanī /",
    "GSD36pars2_pu:223": "tāvat syād aśucir vipro yāvat tat syād anirdaśam (I,2, p. 263) // Par_3.28",
    "GSD36pars2_pu:224": "brāhmaṇārthe vipannānāṃ bandigograhaṇe tathā /",
    "GSD36pars2_pu:225": "āhaveṣu vipannānām ekarātram aśaucakam (I,2, p. 268) // Par_3.29 //",
    "GSD36pars2_pu:226": "dvāv imau puruṣau loke sūryamaṇḍalabhedinau /",
    "GSD36pars2_pu:227": "parivrāḍ yogayuktaś ca raṇe cābhimukho hataḥ // Par_3.30 //",
    "GSD36pars2_pu:228": "yatra yatra hataḥ śūraḥ śatrubhiḥ pariveṣṭitaḥ /",
    "GSD36pars2_pu:229": "akṣayāṃl labhate lokān yadi klībaṃ na bhāṣate (I,2, p. 269) // Par_3.31 //",
    "GSD36pars2_pu:230": "saṃnyastaṃ brāhmaṇaṃ dṛṣṭvā sthānāc calati bhāskaraḥ /",
    "GSD36pars2_pu:231": "eṣa me maṇḍalaṃ bhittvā paraṃ sthānaṃ prayāsyati (I,2, p. 270) // Par_3.32",
    "GSD36pars2_pu:232": "yas tu bhagneṣu sainyeṣu vidravatsu samantataḥ /",
    "GSD36pars2_pu:233": "paritrātā yadā gacchet sa ca kratuphalaṃ labhet (I,2, p. 271) // Par_3.33",
    "GSD36pars2_pu:234": "yasya cchedakṣataṃ gātraṃ śaramudgarayaṣṭibhiḥ /",
    "GSD36pars2_pu:235": "devakanyās tu taṃ vīraṃ haranti ramayanti ca // Par_3.34 //",
    "GSD36pars2_pu:236": "devāṅganāsahasrāṇi śūram āyodhane hatam /",
    "GSD36pars2_pu:237": "tvaramāṇāḥ pradhāvanti mama bhartā mameti ca (I,2, p. 272) // Par_3.35 //",
    "GSD36pars2_pu:238": "yaṃ yajñasaṃghais tapasā ca viprāḥ svargaiṣiṇo vātra yathā yānti /",
    "GSD36pars2_pu:239": "kṣaṇena yānty eva hi tatra vīrāḥ prāṇān suyuddhena parityajantaḥ //",
    "GSD36pars2_pu:240": "jitena labhyate lakṣmīr mṛtenāpi surāṅganāḥ /",
    "GSD36pars2_pu:241": "kṣaṇadhvaṃsini kāye 'smin kā cintā maraṇe raṇe (I,2, p. 273) // Par_3.37",
    "GSD36pars2_pu:242": "lalāṭadeśe rudhiraṃ sravac ca yasyāhave tu praviśec ca vaktram /",
    "GSD36pars2_pu:243": "tat somapānena kilāsya tulyaṃ saṃgrāmayajñe vidhivac ca dṛṣṭam // Par_3.38",
    "GSD36pars2_pu:244": "anāthaṃ brāhmaṇaṃ pretaṃ ye vahanti dvijātayaḥ /",
    "GSD36pars2_pu:245": "pade pade yajñaphalam ānupūrvyāṃl labhanti te (I,2, p. 274) // Par_3.39 //",
    "GSD36pars2_pu:246": "na teṣām aśubhaṃ kiṃcit pāpaṃ vā śubhakarmaṇām /",
    "GSD36pars2_pu:247": "jalāvagāhanāt teṣāṃ sadyaḥśaucaṃ vidhīyate // Par_3.40 //",
    "GSD36pars2_pu:248": "asagotram abandhuṃ ca pretībhūtaṃ dvijottamam /",
    "GSD36pars2_pu:249": "vahitvā ca dahitvā ca prāṇāyāmena śudhyati (I,2, p. 275) // Par_3.41 //",
    "GSD36pars2_pu:250": "anugamyecchayā pretaṃ jñātim ajñātim eva vā /",
    "GSD36pars2_pu:251": "snātvā sacailaṃ spṛṣṭvāgniṃ ghṛtaṃ prāśya viśudhyati (I,2, p. 280) //",
    "GSD36pars2_pu:252": "kṣatriyaṃ mṛtam ajñānād brāhmaṇo yo 'nugacchati /",
    "GSD36pars2_pu:253": "ekāham aśucir bhūtvā pañcagavyena śudhyati (I,2, p. 281) // Par_3.43 //",
    "GSD36pars2_pu:254": "śavaṃ ca vaiśyam ajñānād brāhmaṇo yo 'nugacchati /",
    "GSD36pars2_pu:255": "kṛtvāśaucaṃ dvirātraṃ ca prāṇāyāmān ṣaḍ ācaret (I,2, p. 282) // Par_3.44",
    "GSD36pars2_pu:256": "pretībhūtaṃ tu yaḥ śūdraṃ brāhmaṇo jñānadurbalaḥ /",
    "GSD36pars2_pu:257": "anugacchen nīyamānaṃ trirātram aśucir bhavet // Par_3.45 //",
    "GSD36pars2_pu:258": "trirātre tu tataḥ pūrṇe nadīṃ gatvā samudragām /",
    "GSD36pars2_pu:259": "prāṇāyāmaśataṃ kṛtvā ghṛtaṃ prāśya viśudhyati // Par_3.46 //",
    "GSD36pars2_pu:260": "vinirvartya yadā śūdrā udakāntam upasthitāḥ /",
    "GSD36pars2_pu:261": "dvijais tadānugantavyā eṣa dharmaḥ sanātanaḥ (I,2, p. 283) // Par_3.47 //",
    "GSD36pars2_pu:262": "[Vol. II, Part 1:]",
    "GSD36pars2_pu:263": "Prāyaścittakāṇḍam atimānād atikrodhāt snehād vā yadi vā bhayāt /",
    "GSD36pars2_pu:264": "udbadhnīyāt strī pumān vā gatir eṣā vidhīyate (II,1, p. 18) // Par_4.1 //",
    "GSD36pars2_pu:265": "pūyaśoṇitasaṃpūrṇe tv andhe tamasi majjati /",
    "GSD36pars2_pu:266": "ṣaṣṭhīr varṣasahasrāṇi narakaṃ pratipadyate (II,1, p. 19) // Par_4.2 //",
    "GSD36pars2_pu:267": "nāśaucaṃ nodakaṃ nāgniṃ nāśrupātaṃ ca kārayet /",
    "GSD36pars2_pu:268": "voḍhāro 'gnipradātāraḥ pāśacchedakarās tathā (II,1, p. 23) // Par_4.3 //",
    "GSD36pars2_pu:269": "taptakṛcchreṇa śudhyantīty evam āha prajāpatiḥ /",
    "GSD36pars2_pu:270": "gobhir hataṃ tathodbaddhaṃ brāhmaṇena tu ghātitam (II,1, p. 25) // Par_4.4",
    "GSD36pars2_pu:271": "saṃspṛśanti tu ye viprā voḍhāraś cāgnidāś ca ye /",
    "GSD36pars2_pu:272": "anye ye vānugantāraḥ pāśacchedakarāś ca ye // Par_4.5 //",
    "GSD36pars2_pu:273": "taptakṛcchreṇa śuddhās te kuryur brāhmaṇabhojanam /",
    "GSD36pars2_pu:274": "anaḍutsahitāṃ gāṃ ca dadyur viprāya dakṣiṇām // Par_4.6 //",
    "GSD36pars2_pu:275": "tryaham uṣṇaṃ pibed vāri tryaham uṣṇaṃ payaḥ pibet /",
    "GSD36pars2_pu:276": "tryaham uṣṇaṃ pibet sarpir vāyubhakṣo dinatrayam (II,1, p. 26) // Par_4.7",
    "GSD36pars2_pu:277": "ṣaṭpalaṃ tu pibed ambhas tripalaṃ tu payaḥ pibet /",
    "GSD36pars2_pu:278": "palam ekaṃ pibet sarpis taptakṛcchraṃ vidhīyate // Par_4.8 //",
    "GSD36pars2_pu:279": "yo vai samācared vipraḥ patitādiṣv akāmataḥ /",
    "GSD36pars2_pu:280": "pañcāhaṃ vā daśāhaṃ vā dvādaśāham athāpi vā (II,1, p. 27) // Par_4.9 //",
    "GSD36pars2_pu:281": "māsārdhaṃ māsam ekaṃ vā māsadvayam athāpi vā /",
    "GSD36pars2_pu:282": "abdārdham abdam ekaṃ vā tad ūrdhvaṃ caiva tatsamaḥ // Par_4.10 //",
    "GSD36pars2_pu:283": "trirātraṃ prathame pakṣe dvitīye kṛcchram ācaret /",
    "GSD36pars2_pu:284": "tṛtīye caiva pakṣe tu kṛcchraṃ sāṃtapanaṃ caret (II,1, p. 29) // Par_4.11",
    "GSD36pars2_pu:285": "caturthe daśarātraṃ syāt parākaḥ pañcame mataḥ /",
    "GSD36pars2_pu:286": "kuryāc cāndrāyaṇaṃ ṣaṣṭhe saptame tv aindavadvayam // Par_4.12 //",
    "GSD36pars2_pu:287": "śuddhyartham aṣṭame caiva ṣaṇ māsān kṛcchram ācaret /",
    "GSD36pars2_pu:288": "pakṣasaṃkhyāpramāṇena suvarṇāny api dakṣiṇā (II,1, p. 30) // Par_4.13 //",
    "GSD36pars2_pu:289": "ṛtusnātā tu yā nārī bhartāraṃ nopasarpati /",
    "GSD36pars2_pu:290": "sā mṛtā narakaṃ yāti vidhavā ca punaḥ punaḥ (II,1, p. 33) // Par_4.14 //",
    "GSD36pars2_pu:291": "ṛtusnātāṃ tu yo bhāryāṃ saṃnidhau nopagacchati /",
    "GSD36pars2_pu:292": "ghorāyāṃ bhrūṇahatyāyāṃ yujyate nātra saṃśayaḥ // Par_4.15 //",
    "GSD36pars2_pu:293": "daridraṃ vyādhitaṃ mūrkhaṃ bhartāraṃ yāvamanyate /",
    "GSD36pars2_pu:294": "sā śunī jāyate mṛtvā sūkarī ca punaḥ punaḥ // Par_4.16 //",
    "GSD36pars2_pu:295": "patyau jīvati yā nārī upoṣya vratam ācaret /",
    "GSD36pars2_pu:296": "āyuṣyaṃ harate bhartuḥ sā nārī narakaṃ vrajet // Par_4.17 //",
    "GSD36pars2_pu:297": "apṛṣṭvā caiva bhartāraṃ yā nārī kurute vratam /",
    "GSD36pars2_pu:298": "sarvaṃ tad rākṣasān gacched ity evaṃ manur abravīt (II,1, p. 34) //",
    "GSD36pars2_pu:299": "bāndhavānāṃ sajātīnāṃ durvṛttaṃ kurute tu yā /",
    "GSD36pars2_pu:300": "garbhapātaṃ ca yā kuryān na tāṃ saṃbhāṣayet kvacit // Par_4.19 //",
    "GSD36pars2_pu:301": "yat pāpaṃ brahmahatyāyāṃ dviguṇaṃ garbhapātane /",
    "GSD36pars2_pu:302": "prāyaścittaṃ na tasyāḥ syāt tasyās tyāgo vidhīyate // Par_4.20 //",
    "GSD36pars2_pu:303": "na kāryam āvasathyena nāgnihotreṇa vā punaḥ /",
    "GSD36pars2_pu:304": "sa bhavet karmacāṇḍālo yas tu dharmaparāṅmukhaḥ // Par_4.21 //",
    "GSD36pars2_pu:305": "oghavātāhṛtaṃ bījaṃ yasya kṣetre prarohati /",
    "GSD36pars2_pu:306": "sa kṣetrī labhate bījaṃ na bījī bhāgam arhati (II,1, p. 42) // Par_4.22 //",
    "GSD36pars2_pu:307": "tadvat parastriyāḥ putrau dvau smṛtau kuṇḍagolakau /",
    "GSD36pars2_pu:308": "patyau jīvati kuṇḍaḥ syāt mṛte bhartari golakaḥ // Par_4.23 //",
    "GSD36pars2_pu:309": "aurasaḥ kṣetrajaś caiva dattaḥ kṛtrimakaḥ sutaḥ /",
    "GSD36pars2_pu:310": "dadyān mātā pitā vāpi sa putro dattako bhavet (II,1, p. 48) // Par_4.24 //",
    "GSD36pars2_pu:311": "parivittiḥ parivettā yayā ca parividyate /",
    "GSD36pars2_pu:312": "sarve te narakaṃ yānti dātṛyājakapañcamāḥ // Par_4.25 //",
    "GSD36pars2_pu:313": "dvau kṛcchrau parivittes tu kanyāyāḥ kṛcchra eva ca /",
    "GSD36pars2_pu:314": "kṛcchrātikṛcchrau dātus tu hotā cāndrāyaṇaṃ caret // Par_4.26 //",
    "GSD36pars2_pu:315": "kubjavāmanaṣaṇḍheṣu gadgadeṣu jaḍeṣu ca /",
    "GSD36pars2_pu:316": "jātyandhe badhire mūke na doṣaḥ parivedane (II,1, p. 51) // Par_4.27 //",
    "GSD36pars2_pu:317": "pitṛvyaputraḥ sāpatnaḥ paranārīsutas tathā /",
    "GSD36pars2_pu:318": "dārāgnihotrasamyoge na doṣaḥ parivedane (II,1, p. 52) // Par_4.28 //",
    "GSD36pars2_pu:319": "jyeṣṭho bhrātā yadā tiṣṭhed ādhānaṃ naiva kārayet /",
    "GSD36pars2_pu:320": "anujñātas tu kurvīta śaṅkhasya vacanaṃ yathā // Par_4.29 //",
    "GSD36pars2_pu:321": "naṣṭe mṛte pravrajite klībe ca patite patau /",
    "GSD36pars2_pu:322": "pañcasv āpatsu nārīṇāṃ patir anyo vidhīyate (II,1, p. 53) // Par_4.30 //",
    "GSD36pars2_pu:323": "mṛte bhartari yā nārī brahmacaryavrate sthitā /",
    "GSD36pars2_pu:324": "sā mṛtā labhate svargaṃ yathā te brahmacāriṇaḥ // Par_4.31 //",
    "GSD36pars2_pu:325": "tisraḥ koṭyo 'rdhakoṭī ca yāni romāṇi mānuṣe /",
    "GSD36pars2_pu:326": "tāvatkālaṃ vaset svarge bhartāraṃ yānugacchati (II,1, p. 54) // Par_4.32",
    "GSD36pars2_pu:327": "vyālagrāhī yathā vyālaṃ balād uddharate bilāt /",
    "GSD36pars2_pu:328": "evaṃ strī patim uddhṛtya tenaiva saha modate (II,1, p. 57) // Par_4.33 //",
    "GSD36pars2_pu:329": "vṛkaśvānasṛgālādyair daṣṭo yas tu dvijottamaḥ /",
    "GSD36pars2_pu:330": "snātvā japet sa gāyatrīṃ pavitrāṃ vedamātaram (II,1, p. 61) // Par_5.1 //",
    "GSD36pars2_pu:331": "gavāṃ śṛṅgodakaiḥ snānaṃ mahānadyos tu saṃgame /",
    "GSD36pars2_pu:332": "samudradarśanād vāpi śunā daṣṭaḥ śucir bhavet // Par_5.2 //",
    "GSD36pars2_pu:333": "vedavidyāvratasnātaḥ śunā daṣṭo dvijo yadi /",
    "GSD36pars2_pu:334": "sa hiraṇyodakaiḥ snātvā ghṛtaṃ prāśya viśudhyati (II,1, p. 62) // Par_5.3",
    "GSD36pars2_pu:335": "savratas tu śunā daṣṭo yas trirātram upāvaset /",
    "GSD36pars2_pu:336": "ghṛtaṃ kuśodakaṃ pītvā vrataśeṣaṃ samāpayet // Par_5.4 //",
    "GSD36pars2_pu:337": "avrataḥ savrato vāpi śunā daṣṭo bhaved dvijaḥ /",
    "GSD36pars2_pu:338": "praṇipatya bhavet pūto vipraiś cakṣurnirīkṣitaḥ // Par_5.5 //",
    "GSD36pars2_pu:339": "śunā ghrātāvalīḍhasya nakhair vilikhitasya ca /",
    "GSD36pars2_pu:340": "adbhiḥ prakṣālanaṃ proktam agninā copacūlanam // Par_5.6 //",
    "GSD36pars2_pu:341": "śunā tu brāhmaṇī daṣṭā jambukena vṛkeṇa vā /",
    "GSD36pars2_pu:342": "uditaṃ grahanakṣatraṃ dṛṣṭvā sadyaḥ śucir bhavet // Par_5.7 //",
    "GSD36pars2_pu:343": "kṛṣṇapakṣe yadā somo na dṛśyeta kadācana /",
    "GSD36pars2_pu:344": "yāṃ diśaṃ vrajate somas tāṃ diśaṃ vāvalokayet // Par_5.8 //",
    "GSD36pars2_pu:345": "asadbrāhmaṇake grāme śunā daṣṭo dvijottamaḥ /",
    "GSD36pars2_pu:346": "vṛṣaṃ pradakṣiṇīkṛtya sadyaḥ snātvā śucir bhavet // Par_5.9 //",
    "GSD36pars2_pu:347": "caṇḍālena śvapākena gobhir viprair hato yadi /",
    "GSD36pars2_pu:348": "āhitāgnir mṛto vipro viṣeṇātmahato yadi (II,1, p. 69) // Par_5.10 //",
    "GSD36pars2_pu:349": "dahet taṃ brāhmaṇaṃ vipro lokāgnau mantravarjitam /",
    "GSD36pars2_pu:350": "spṛṣṭvā voḍhvā ca dagdhvā ca sapiṇḍeṣu ca sarvathā // Par_5.11 //",
    "GSD36pars2_pu:351": "prājāpatyaṃ caret paścād viprāṇām anuśāsanāt /",
    "GSD36pars2_pu:352": "dagdhāsthīni punar gṛhya kṣīraiḥ prakṣālayed dvijaḥ (II,1, p. 70) //",
    "GSD36pars2_pu:353": "punar dahet svāgninā tu svatantreṇa pṛthak pṛthak /",
    "GSD36pars2_pu:354": "āhitāgnir dvijaḥ kaścit pravasan kālacoditaḥ (II,1, p. 71) // Par_5.13 //",
    "GSD36pars2_pu:355": "dehanāśam anuprāptas tasyāgnir vasate gṛhe /",
    "GSD36pars2_pu:356": "pretāgnihotrasaṃskāraḥ śrūyatām ṛṣipuṅgavāḥ // Par_5.14 //",
    "GSD36pars2_pu:357": "kṛṣṇājinaṃ samāstīrya kuśais tu puruṣākṛtim /",
    "GSD36pars2_pu:358": "ṣaṭśatāni śataṃ caiva palāśānāṃ ca vṛntataḥ // Par_5.15 //",
    "GSD36pars2_pu:359": "catvāriṃśac chire dadyāc chataṃ kaṇṭhe tu vinyaset /",
    "GSD36pars2_pu:360": "bāhubhyāṃ śatakaṃ dadyād aṅgulīṣu daśaiva tu (II,1, p. 72) // Par_5.16 //",
    "GSD36pars2_pu:361": "śataṃ tu jaghane dadyād dviśataṃ tūdare tathā /",
    "GSD36pars2_pu:362": "dadyād aṣṭau vṛṣaṇayoḥ pañca medhre tu vinyaset // Par_5.17 //",
    "GSD36pars2_pu:363": "ekaviṃśatim ūrubhyāṃ dviśataṃ jānujaṅghayoḥ /",
    "GSD36pars2_pu:364": "pādāṅgulīṣu ṣaḍ dadyād yajñapātraṃ tato nyaset // Par_5.18 //",
    "GSD36pars2_pu:365": "śamyaṃ śiśne viniḥkṣipya araṇīṃ muṣkayor api /",
    "GSD36pars2_pu:366": "juhūṃ ca dakṣiṇe haste vāme tūpabhṛtaṃ nyaset // Par_5.19 //",
    "GSD36pars2_pu:367": "karṇe colūkhalaṃ dadyāt pṛṣṭhe ca musalaṃ nyaset /",
    "GSD36pars2_pu:368": "urasi kṣipya dṛṣadaṃ taṇḍulājyatilān mukhe // Par_5.20 //",
    "GSD36pars2_pu:369": "śrotre ca prokṣaṇīṃ dadyād ājyasthalīṃ tu cakṣuṣoḥ /",
    "GSD36pars2_pu:370": "karṇe netre mukhe ghrāṇe hiraṇyaśakalaṃ nyaset // Par_5.21 //",
    "GSD36pars2_pu:371": "agnihotropakaraṇam aśeṣaṃ tatra nikṣipet /",
    "GSD36pars2_pu:372": "asau svargāya lokāya svāhety ekāhutiṃ sakṛt (II,1, p. 73) // Par_5.22 //",
    "GSD36pars2_pu:373": "dadyāt putro 'thavā bhrātāpy anyo vāpi ca bāndhavaḥ /",
    "GSD36pars2_pu:374": "yathā dahanasaṃskāras tathā kāryaṃ vicakṣaṇaiḥ // Par_5.23 //",
    "GSD36pars2_pu:375": "īdṛśaṃ tu vidhiṃ kuryād brahmalokagatiḥ smṛtā /",
    "GSD36pars2_pu:376": "dahanti ye dvijās taṃ tu te yānti paramāṃ gatim (II,1, p. 74) // Par_5.24",
    "GSD36pars2_pu:377": "anyathā kurvate karma tv ātmabuddhyā pracoditāḥ /",
    "GSD36pars2_pu:378": "bhavanty alpāyuṣas te vai patanti narake 'śucau // Par_5.25 //",
    "GSD36pars2_pu:379": "ataḥ paraṃ pravakṣyāmi prāṇihatyāsu niṣkṛtim /",
    "GSD36pars2_pu:380": "parāśarena pūrvoktā manvarthe 'pi ca vistṛtām (II,1, p. 77) // Par_6.1 //",
    "GSD36pars2_pu:381": "krauñcasārasahaṃsāṃś ca cakravākaṃ ca kukkuṭam /",
    "GSD36pars2_pu:382": "jālapādaṃ ca śarabham ahorātreṇa śudhyati (II,1, p. 78) // Par_6.2 //",
    "GSD36pars2_pu:383": "balākāṭiṭṭibhau vāpi śukapārāvatāv api /",
    "GSD36pars2_pu:384": "ahinakravighātī ca śudhyate naktabhojanāt (II,1, p. 79) // Par_6.3 //",
    "GSD36pars2_pu:385": "vṛkakākakapotānāṃ śāritittirighātakaḥ /",
    "GSD36pars2_pu:386": "antarjala ubhe saṃdhye prāṇāyāmena śudhyati (II,1, p. 80) // Par_6.4 //",
    "GSD36pars2_pu:387": "gṛdhraśyenaśaśādānām ulūkasya ca ghātakaḥ /",
    "GSD36pars2_pu:388": "apakvāśī dinaṃ tiṣṭhet trikālaṃ mārutāśanaḥ (II,1, p. 81) // Par_6.5 //",
    "GSD36pars2_pu:389": "valguṇīṭiṭṭibhānāṃ ca kokilākhañjarīṭake /",
    "GSD36pars2_pu:390": "lāvikāraktapakṣeṣu śudhyate naktabhojanāt (II,1, p. 82) // Par_6.6 //",
    "GSD36pars2_pu:391": "kāraṇḍavacakorāṇāṃ piṅgalākurarasya ca /",
    "GSD36pars2_pu:392": "bhāradvājādikaṃ hatvā śivaṃ pūjya viśudhyati (II,1, p. 83) // Par_6.7 //",
    "GSD36pars2_pu:393": "bheruṇḍacāṣabhāsāṃś ca pārāvatakapiñjalau /",
    "GSD36pars2_pu:394": "pakṣiṇāṃ caiva sarveṣām ahorātram abhojanam // Par_6.8 //",
    "GSD36pars2_pu:395": "hatvā mūṣakamārjāra- sarpājagaraḍuṇḍubhān /",
    "GSD36pars2_pu:396": "kṛsaraṃ bhojayed viprān lohadaṇḍaś ca dakṣiṇā (II,1, p. 85) // Par_6.9 //",
    "GSD36pars2_pu:397": "śiśumāraṃ tathā godhāṃ hatvā kūrmaṃ ca śalyakam /",
    "GSD36pars2_pu:398": "vṛntākaphalabhakṣī cāpy ahorātreṇa śudhyati (II,1, p. 87) // Par_6.10 //",
    "GSD36pars2_pu:399": "vṛkajambūkaṛkṣāṇāṃ tarakṣuśvānaghātakaḥ /",
    "GSD36pars2_pu:400": "tilaprasthaṃ dvije dadyād vāyubhakṣo dinatrayam (II,1, p. 89) // Par_6.11",
    "GSD36pars2_pu:401": "gajasya ca turaṅgasya mahiṣoṣṭranipātane /",
    "GSD36pars2_pu:402": "prāyaścittam ahorātraṃ trisaṃdhyam avagāhanam (II,1, p. 90) // Par_6.12 //",
    "GSD36pars2_pu:403": "kuraṅgaṃ vānaraṃ siṃhaṃ citraṃ vyāghraṃ tu ghātayan /",
    "GSD36pars2_pu:404": "śudhyate sa trirātreṇa viprāṇāṃ tarpaṇena ca (II,1, p. 91) // Par_6.13 //",
    "GSD36pars2_pu:405": "mṛgarohidvarāhāṇām aver bastasya ghātakaḥ /",
    "GSD36pars2_pu:406": "aphālakṛṣṭam aśnīyād ahorātram upoṣya saḥ (II,1, p. 92) // Par_6.14 //",
    "GSD36pars2_pu:407": "evaṃ catuṣpadānāṃ ca sarveṣāṃ vanacāriṇām /",
    "GSD36pars2_pu:408": "ahorātroṣitas tiṣṭhej japed vai jātavedasam (II,1, p. 93) // Par_6.15 //",
    "GSD36pars2_pu:409": "śilpinaṃ kārukaṃ śūdraṃ striyaṃ vā yas tu ghātayet /",
    "GSD36pars2_pu:410": "prājāpatyadvayaṃ kṛtvā vṛṣaikādaśadakṣiṇā (II,1, p. 94) // Par_6.16 //",
    "GSD36pars2_pu:411": "vaiśyaṃ vā kṣatriyaṃ vāpi nirdoṣaṃ yo 'bhighātayet /",
    "GSD36pars2_pu:412": "so 'pi kṛcchradvayaṃ kuryād goviṃśad dakṣiṇāṃ dadet (II,1, p. 95) //",
    "GSD36pars2_pu:413": "vaiśyaṃ śūdraṃ kriyāsaktaṃ vikarmasthaṃ dvijottamam /",
    "GSD36pars2_pu:414": "hatvā cāndrāyaṇaṃ tasya triṃśad goś caiva dakṣiṇām (II,1, p. 105) //",
    "GSD36pars2_pu:415": "caṇḍālaṃ hatavān kaścid brāhmaṇe yadi kaṃcana /",
    "GSD36pars2_pu:416": "prājāpatyaṃ caret kṛcchraṃ godvayaṃ dakṣiṇāṃ dadat (II,1, p. 106) //",
    "GSD36pars2_pu:417": "kṣatriyeṇāpi vaiśyena śūdreṇaivetareṇa vā /",
    "GSD36pars2_pu:418": "caṇḍālasya vadhe prāpte kṛcchrārdhena viśudhyati // Par_6.20 //",
    "GSD36pars2_pu:419": "corau śvapākacaṇḍālau vipreṇābhihatau yadi /",
    "GSD36pars2_pu:420": "ahorātroṣitaḥ snātvā pañcagavyena śudhyati (II,1, p. 107) // Par_6.21 //",
    "GSD36pars2_pu:421": "śvapākaṃ vāpi caṇḍālaṃ vipraḥ saṃbhāṣate yadi /",
    "GSD36pars2_pu:422": "divjasaṃbhāṣaṇaṃ kuryāt sāvitrīṃ tu sakṛj japet (II,1, p. 108) // Par_6.22",
    "GSD36pars2_pu:423": "caṇḍālaiḥ saha suptaṃ tu trirātram upavāsayet /",
    "GSD36pars2_pu:424": "caṇḍālaikapathaṃ gatvā gāyatrīsmaraṇāc chuciḥ // Par_6.23 //",
    "GSD36pars2_pu:425": "caṇḍāladarśane sadya ādityam avalokayet /",
    "GSD36pars2_pu:426": "caṇḍālasparśane caiva sacailaṃ snānam ācaret (II,1, p. 109) // Par_6.24 //",
    "GSD36pars2_pu:427": "caṇḍālakhātavāpīṣu pītvā salilam agrajaḥ /",
    "GSD36pars2_pu:428": "ajñānāc caikabhaktena tv ahorātreṇa śudhyati (II,1, p. 111) // Par_6.25 //",
    "GSD36pars2_pu:429": "caṇḍālabhāṇḍasaṃspṛṣṭaṃ pītvā kūpagataṃ jalam /",
    "GSD36pars2_pu:430": "gomūtrayāvakāhāras trirātrāc chuddhim āpnuyāt (II,1, p. 112) // Par_6.26",
    "GSD36pars2_pu:431": "caṇḍālaghaṭasaṃsthaṃ tu yat toyaṃ pibati dvijaḥ /",
    "GSD36pars2_pu:432": "tatkṣaṇāt kṣipate yas tu prājāpatyaṃ samācaret // Par_6.27 //",
    "GSD36pars2_pu:433": "yadi na kṣipate toyaṃ śarīre yasya jīryati /",
    "GSD36pars2_pu:434": "prājāpatyaṃ na dātavyaṃ kṛcchraṃ sāṃtapanaṃ caret // Par_6.28 //",
    "GSD36pars2_pu:435": "caret sāṃtapanaṃ vipraḥ prājāpatyam anantaraḥ /",
    "GSD36pars2_pu:436": "tadardhaṃ tu cared vaiśyaḥ pādaṃ śūdras tad ācaret (II,1, p. 113) //",
    "GSD36pars2_pu:437": "bhāṇḍastham antyajānāṃ tu jalaṃ dadhi payaḥ pibet /",
    "GSD36pars2_pu:438": "brāhmaṇaḥ kṣatriyo vaiśyaḥ śūdraś caiva pramādataḥ (II,1, p. 114) //",
    "GSD36pars2_pu:439": "brahmakūrcopavāsena dvijātīnāṃ tu niṣkṛtiḥ /",
    "GSD36pars2_pu:440": "śūdrasya copavāsena tathā dānena śaktitaḥ // Par_6.31 //",
    "GSD36pars2_pu:441": "bhuṅkte 'jñānād dvijaśreṣṭhaś caṇḍālānnaṃ kathaṃcana /",
    "GSD36pars2_pu:442": "gomūtrayāvakāhāro daśarātreṇa śudhyati (II,1, p. 115) // Par_6.32 //",
    "GSD36pars2_pu:443": "ekaikaṃ grāsam aśnīyād gomūtrayāvakasya ca /",
    "GSD36pars2_pu:444": "daśāhaṃ niyamasthasya vrataṃ tat tu vinirdiśet (II,1, p. 116) // Par_6.33",
    "GSD36pars2_pu:445": "avijñātas tu caṇḍālo yatra veśmani tiṣṭhati /",
    "GSD36pars2_pu:446": "vijñāte tu7pasannasya dvijāḥ kurvanty anugraham (II,1, p. 118) // Par_6.34",
    "GSD36pars2_pu:447": "munivaktrodgatān dharmān gāyanto vedapāragāḥ /",
    "GSD36pars2_pu:448": "patantam uddhareyus taṃ dharmajñāḥ pāpasaṃkarāt // Par_6.35 //",
    "GSD36pars2_pu:449": "dadhnā ca sarpiṣā caiva kṣīragomūtrayāvakam /",
    "GSD36pars2_pu:450": "bhuñjīta saha sarvaiś ca trisaṃdhyam avagāhanam (II,1, p. 119) // Par_6.36",
    "GSD36pars2_pu:451": "tryahaṃ bhuñjīta dadhnā ca tryahaṃ bhuñjīta sarpiṣā /",
    "GSD36pars2_pu:452": "tryahaṃ kṣīreṇa bhuñjīta ekaikena dinatrayam // Par_6.37 //",
    "GSD36pars2_pu:453": "bhāvaduṣṭaṃ na bhuñjīta nocchiṣṭaṃ kṛmidūṣitam /",
    "GSD36pars2_pu:454": "dadhikṣīrasya tripalaṃ palaṃ ekaṃ ghṛtasya tu (II,1, p. 120) // Par_6.38",
    "GSD36pars2_pu:455": "bhasmanā tu bhavec chuddhir ubhayos tāmrakāṃsyayoḥ /",
    "GSD36pars2_pu:456": "jalaśaucena vastrāṇāṃ parityāgena mṛṇmayam // Par_6.39 //",
    "GSD36pars2_pu:457": "kusumbhaguḍakārpāsa- lavaṇaṃ tailasarpiṣī /",
    "GSD36pars2_pu:458": "dvāre kṛtvā tu dhānyāni dadyād veśmani pāvakam // Par_6.40 //",
    "GSD36pars2_pu:459": "evaṃ śuddhas tataḥ paścāt kuryād brāhmaṇatarpaṇam /",
    "GSD36pars2_pu:460": "triṃśataṃ govṛṣaṃ caikaṃ dadyād vipreṣu dakṣiṇām (II,1, p. 121) //",
    "GSD36pars2_pu:461": "punar lepanakhātena homajapyena śudhyati /",
    "GSD36pars2_pu:462": "ādhāreṇa ca viprāṇāṃ bhūmidoṣo na vidyate // Par_6.42 //",
    "GSD36pars2_pu:463": "caṇḍālaiḥ saha saṃparkaṃ māsaṃ māsārdham eva vā /",
    "GSD36pars2_pu:464": "gomūtrayāvakāhāro māsārdhena viśudhyati (II,1, p. 122) // Par_6.43 //",
    "GSD36pars2_pu:465": "rajakī carmakārī ca lubdhakī veṇujīvinī /",
    "GSD36pars2_pu:466": "cāturvarṇyasya ca gṛhe tv avijñātā tu tiṣṭhati (II,1, p. 123) // Par_6.44",
    "GSD36pars2_pu:467": "jñātvā tu niṣkṛtiṃ kuryāt pūrvoktasyārdham eva ca /",
    "GSD36pars2_pu:468": "gṛhadāhaṃ na kurvīta śeṣaṃ sarvaṃ ca kārayet (II,1, p. 124) // Par_6.45 //",
    "GSD36pars2_pu:469": "gṛhasyābhyantaraṃ gacchec caṇḍālo yadi kasyacit /",
    "GSD36pars2_pu:470": "tam agārād vinirvāsya mṛdbhāṇḍaṃ tu visarjayet // Par_6.46 //",
    "GSD36pars2_pu:471": "rasapūrṇaṃ tu yad bhāṇḍaṃ na tyajet tu kadācana /",
    "GSD36pars2_pu:472": "gomayena tu saṃmiśrair jalaiḥ prokṣed gṛhaṃ tathā // Par_6.47 //",
    "GSD36pars2_pu:473": "brāhmaṇasya vraṇadvāre pūyaśoṇitasaṃbhave /",
    "GSD36pars2_pu:474": "kṛmir utpadyate yasya prāyaścittaṃ kathaṃ bhavet (II,1, p. 126) //",
    "GSD36pars2_pu:475": "gavāṃ mūtrapurīṣeṇa dadhnā kṣīreṇa sarpiṣā /",
    "GSD36pars2_pu:476": "tryahaṃ snātvā ca pītvā ca kṛmiduṣṭaḥ śucir bhavet // Par_6.49 //",
    "GSD36pars2_pu:477": "kṣatriyo 'pi suvarṇasya pañcamāṣān pradāya tu /",
    "GSD36pars2_pu:478": "godakṣiṇāṃ tu vaiśyasyāpy upavāsaṃ vinirdiśet // Par_6.50 //",
    "GSD36pars2_pu:479": "śūdrāṇāṃ nopavāsaḥ syāc chūdro dānena śudhyati /",
    "GSD36pars2_pu:480": "acchidram iti yad vākyaṃ vadanti kṣitidevatāḥ (II,1, p. 127) // Par_6.51",
    "GSD36pars2_pu:481": "praṇamya śirasā grāhyam agniṣṭomaphalaṃ hi tat /",
    "GSD36pars2_pu:482": "japac chidraṃ tapac chidraṃ yac chidraṃ yajñakarmaṇi (II,1, p. 128) //",
    "GSD36pars2_pu:483": "sarvaṃ bhavati niśchidraṃ brāhmaṇair upapāditam /",
    "GSD36pars2_pu:484": "vyādhivyasanini.śrānte durbhikṣe ḍāmare tathā // Par_6.53 //",
    "GSD36pars2_pu:485": "upavāso vrataṃ homo dvijasaṃpāditāni vai /",
    "GSD36pars2_pu:486": "athavā brāhmaṇās tuṣṭāḥ sarvaṃ kurvanty anugraham (II,1, p. 129) //",
    "GSD36pars2_pu:487": "sarvān kāmān avāpnoti dvijasaṃpāditair iha /",
    "GSD36pars2_pu:488": "durbale 'nugrahaḥ proktas tathā vai bālavṛddhayoḥ (II,1, p. 130) //",
    "GSD36pars2_pu:489": "ato 'nyathā bhaved doṣas tasmān nānugrahaḥ smṛtaḥ /",
    "GSD36pars2_pu:490": "snehād vā yadi vā lobhād bhayād ajñānato 'pi vā (II,1, p. 131) // Par_6.56",
    "GSD36pars2_pu:491": "kurvanty anugrahaṃ ye tu tat pāpaṃ teṣu gacchati /",
    "GSD36pars2_pu:492": "śarīrasyātyaye prāpte vadanti niyamaṃ tu ye (II,1, p. 132) // Par_6.57 //",
    "GSD36pars2_pu:493": "mahat kāryoparodhena na svasthasya kadācana /",
    "GSD36pars2_pu:494": "svasthasya mūḍhāḥ kurvanti vadanty aniyamaṃ tu ye (II,1, p. 133) //",
    "GSD36pars2_pu:495": "te tasya vighnakartāraḥ patanti narake 'śucau /",
    "GSD36pars2_pu:496": "svayam eva vrataṃ kṛtvā brāhmaṇaṃ yo 'vamanyate // Par_6.59 //",
    "GSD36pars2_pu:497": "vṛthā tasyopavāsaḥ syān na sa puṇyena yujyate /",
    "GSD36pars2_pu:498": "sa eva niyamo grāhyo yady eko 'pi vaded dvijaḥ (II,1, p. 134) // Par_6.60",
    "GSD36pars2_pu:499": "kuryād vākyaṃ dvijānāṃ tu anyathā bhrūṇahā bhavet /",
    "GSD36pars2_pu:500": "brāhmaṇā jaṅgamaṃ tīrthaṃ tīrthabhūtā hi sādhavaḥ // Par_6.61 //",
    "GSD36pars2_pu:501": "tedāṃ vākyodakenaiva śudhyanti malinā janāḥ /",
    "GSD36pars2_pu:502": "brāhmaṇā yāni bhāṣante manyante tāni devatāḥ (II,1, p. 135) // Par_6.62 //",
    "GSD36pars2_pu:503": "sarvadevamayo vipro na tadvacanam anyathā /",
    "GSD36pars2_pu:504": "upavāso vrataṃ caiva snānaṃ tīrthaṃ japas tapaḥ (II,1, p. 136) // Par_6.63",
    "GSD36pars2_pu:505": "viprasaṃpāditaṃ yasya saṃpūrṇaṃ tasya tat phalam /",
    "GSD36pars2_pu:506": "annādye kīṭasamyukte makṣikākeśadūṣite // Par_6.64 //",
    "GSD36pars2_pu:507": "tadantarā spṛśec cāpas tad annaṃ bhasmanā spṛśet /",
    "GSD36pars2_pu:508": "bhuñjānaś caiva yo vipraḥ pādaṃ hastena saṃspṛśet // Par_6.65 //",
    "GSD36pars2_pu:509": "svam ucchiṣṭam asau bhuṅkte pāṇinā muktabhājane /",
    "GSD36pars2_pu:510": "pādukāstho na bhuñjīta paryaṅke saṃsthito 'pi vā (II,1, p. 138) //",
    "GSD36pars2_pu:511": "śvānacaṇḍāladṛṣṭau ca bhojanaṃ parivarjayet /",
    "GSD36pars2_pu:512": "yad annaṃ pratiṣiddhaṃ syād annaśuddhis tathaiva ca // Par_6.67 //",
    "GSD36pars2_pu:513": "yathā parāśareṇoktaṃ tathaivāhaṃ vadāmi vaḥ /",
    "GSD36pars2_pu:514": "śṛtaṃ droṇāḍhakasyānnaṃ kākaśvānopaghātitam (II,1, p. 139) // Par_6.68 //",
    "GSD36pars2_pu:515": "kenedaṃ śudhyate ceti brāhmaṇebhyo nivedayet /",
    "GSD36pars2_pu:516": "kākaśvānāvalīḍhaṃ tu droṇānnaṃ na parityajet (II,1, p. 140) // Par_6.69 //",
    "GSD36pars2_pu:517": "vedavedāṅgavidviprair dharmaśāstrānupālakaiḥ /",
    "GSD36pars2_pu:518": "prasthā dvātriṃśatir droṇaḥ smṛto dviprastha āḍhakaḥ // Par_6.70 //",
    "GSD36pars2_pu:519": "tato droṇāḍhakasyānnaṃ śrutismṛtivido viduḥ /",
    "GSD36pars2_pu:520": "kākaśvānāvalīḍhaṃ tu gavāghrātaṃ khareṇa vā (II,1, p. 141) // Par_6.71 //",
    "GSD36pars2_pu:521": "svalpam annaṃ tyajed vipraḥ śuddhir droṇāḍhake bhavet /",
    "GSD36pars2_pu:522": "annasyoddhṛtya tan.mātraṃ yac ca lālāhataṃ bhavet (II,1, p. 142) //",
    "GSD36pars2_pu:523": "suvarṇodakam abhyukṣya hutāśenaiva tāpayet /",
    "GSD36pars2_pu:524": "hutāśanena saṃspṛṣṭaṃ suvarṇasalilena ca // Par_6.73 //",
    "GSD36pars2_pu:525": "viprāṇāṃ brahmaghoṣeṇa bhojyaṃ bhavati tatkṣaṇāt /",
    "GSD36pars2_pu:526": "sneho vā goraso vāpi tatraśuddhiḥ kathaṃ bhavet (II,1, p. 144) // Par_6.74",
    "GSD36pars2_pu:527": "alpaṃ parityajet tatra snehasyotpavanena ca /",
    "GSD36pars2_pu:528": "analajvālayā śuddhir gorasasya vidhīyate // Par_6.75 //",
    "GSD36pars2_pu:529": "=dravyaśuddhih=",
    "GSD36pars2_pu:530": "athāto dravyaśuddhis tu parāśaravaco yathā /",
    "GSD36pars2_pu:531": "dāravāṇāṃ pātrāṇāṃ takṣaṇāc chuddhir iṣyate (II,1, p. 147) // Par_7.1 //",
    "GSD36pars2_pu:532": "bhasmanā śudhyate kāṃsyaṃ tāmramamlena śudhyati /",
    "GSD36pars2_pu:533": "rajasā śudhyate nārī vikalaṃ yā na gacchati (II,1, p. 150) // Par_7.2 //",
    "GSD36pars2_pu:534": "nadī vegena śudhyeta lopo yadi na dṛśyate /",
    "GSD36pars2_pu:535": "vāpīkūpataḍāgeṣu dūṣiteṣu kathaṃcana (II,1, p. 153) // Par_7.3 //",
    "GSD36pars2_pu:536": "uddhṛtya vai ghaṭaśataṃ pañcagavyena śudhyati /",
    "GSD36pars2_pu:537": "aṣṭavarṣā bhaved gaurī navavarṣā tu rohiṇī (II,1, p. 156) // Par_7.4 //",
    "GSD36pars2_pu:538": "daśavarṣā bhavet kanyā ata ūrdhvaṃ rajasvalā /",
    "GSD36pars2_pu:539": "prāpte tu dvādaśe varṣe yaḥ kanyāṃ na prayacchati (II,1, p. 157) //",
    "GSD36pars2_pu:540": "māsi māsi rajas tasyāḥ pibanti pitaraḥ svayam /",
    "GSD36pars2_pu:541": "mātā caiva pitā caiva jyeṣṭho bhrātā tathaiva ca (II,1, p. 158) // Par_7.6",
    "GSD36pars2_pu:542": "trayas te narakaṃ yānti dṛṣṭvā kanyāṃ rajasvalām /",
    "GSD36pars2_pu:543": "yas tāṃ samudvahet kanyāṃ brāhmaṇo madamohitaḥ // Par_7.7 //",
    "GSD36pars2_pu:544": "asaṃbhāṣyo hy apāṅkteyaḥ sa vipro vṛṣalīpatiḥ /",
    "GSD36pars2_pu:545": "yaḥ karoty ekarātreṇa vṛṣalīsevanaṃ dvijaḥ (II,1, p. 159) // Par_7.8 //",
    "GSD36pars2_pu:546": "sa bhaikṣabhuj japan nityaṃ tribhir varṣair viśudhyati /",
    "GSD36pars2_pu:547": "astaṃgate yadā sūrye caṇḍālaṃ patitaṃ striyam // Par_7.9 //",
    "GSD36pars2_pu:548": "sūtikāṃ spṛśataś caiva kathaṃ śuddhir vidhīyate /",
    "GSD36pars2_pu:549": "jātavedaḥ suvarṇaṃ ca somamārgaṃ vilokya ca // Par_7.10 //",
    "GSD36pars2_pu:550": "brāhmaṇānumataś caiva snānaṃ kṛtvā viśudhyati /",
    "GSD36pars2_pu:551": "spṛṣṭvā rajasvalānyonyaṃ brāhmaṇī brāhmaṇī tathā (II,1, p. 160) //",
    "GSD36pars2_pu:552": "tāvat tiṣṭhen nirāhārā trirātreṇaiva śudhyati /",
    "GSD36pars2_pu:553": "spṛṣṭvā rajasvalānyonyaṃ brāhmaṇī kṣatriyā tathā // Par_7.12 //",
    "GSD36pars2_pu:554": "ardhakṛcchraṃ caret pūrvā pādam ekam anantarā /",
    "GSD36pars2_pu:555": "spṛṣṭvā rajasvalānyonyaṃ brāhmaṇī vaiśyajā tathā // Par_7.13 //",
    "GSD36pars2_pu:556": "pādahīnaṃ caret pūrvā pādam ekam anantarā /",
    "GSD36pars2_pu:557": "spṛṣṭvā rajasvalānyonyaṃ brāhmaṇī śūdrajā tathā // Par_7.14 //",
    "GSD36pars2_pu:558": "kṛcchreṇa śudhyate pūrvā śūdrā dānena śudhyati /",
    "GSD36pars2_pu:559": "snātā rajasvalā yā tu caturthe 'hani śudhyati (II,1, p. 164) // Par_7.15",
    "GSD36pars2_pu:560": "kuryād rajo nivṛttau tu daivapitryādi karma ca /",
    "GSD36pars2_pu:561": "rogeṇa yad rajaḥ strīṇām anvahaṃ tu pravartate (II,1, p. 165) // Par_7.16",
    "GSD36pars2_pu:562": "nāśuciḥ sā tatas tena tat syād vaikālikaṃ matam /",
    "GSD36pars2_pu:563": "sādhvācārā na tāvat syād rajo yāvat pravartate (II,1, p. 168) // Par_7.17",
    "GSD36pars2_pu:564": "rajonivṛttau gamyā strī gṛhakarmaṇi caiva hi /",
    "GSD36pars2_pu:565": "prathame 'hani caṇḍālī dvitīye brahmaghātinī // Par_7.18 //",
    "GSD36pars2_pu:566": "tṛtīye rajakī proktā caturthe 'hani śudhyati /",
    "GSD36pars2_pu:567": "āture snānotpanne daśakṛtvo hy anāturaḥ (II,1, p. 169) // Par_7.19 //",
    "GSD36pars2_pu:568": "snātvā snātvā spṛśed enaṃ tataḥ śudhyet sa āturaḥ /",
    "GSD36pars2_pu:569": "ucchiṣṭocchiṣṭasaṃspṛṣṭaḥ śunā śūdreṇa vā dvijaḥ (II,1, p. 170) //",
    "GSD36pars2_pu:570": "upoṣya rajanīm ekāṃ pañcagavyena śudhyati /",
    "GSD36pars2_pu:571": "anucchiṣṭena śūdreṇa sparśe snānaṃ vidhīyate (II,1, p. 171) // Par_7.21 //",
    "GSD36pars2_pu:572": "tenocchiṣṭena saṃspṛṣṭaḥ prājāpatyaṃ samācaret /",
    "GSD36pars2_pu:573": "bhasmanā śudhyate kāṃsyaṃ surayā yan na lipyate (II,1, p. 172) // Par_7.22",
    "GSD36pars2_pu:574": "surāmātreṇa saṃspṛṣṭaṃ śudhyate 'gnyupalekhanaiḥ /",
    "GSD36pars2_pu:575": "gavāghrātāni kāṃsyāni śvakākopahatāni ca (II,1, p. 172) // Par_7.23 //",
    "GSD36pars2_pu:576": "śudhyanti daśabhiḥ kṣāraiḥ śūdrocchiṣṭāni yāni ca /",
    "GSD36pars2_pu:577": "gaṇḍūṣaṃ pādaśaucaṃ ca kṛtvā vai kāṃsyabhājane // Par_7.24 //",
    "GSD36pars2_pu:578": "ṣaṇmāsān bhuvi niḥkṣipya uddhṛtya punar āharet /",
    "GSD36pars2_pu:579": "āyaseṣv āyasānāṃ ca sīsasyāgnau viśodhanam (II,1, p. 173) // Par_7.25 //",
    "GSD36pars2_pu:580": "dantam asthi tathā bhṛṅgaṃ rūpyaṃ sauvarṇabhājanam /",
    "GSD36pars2_pu:581": "maṇipāṣāṇapātrāṇīty etān prakṣālayej jalaiḥ (II,1, p. 174) // Par_7.26 //",
    "GSD36pars2_pu:582": "pāṣāṇe tu punar gharṣaḥ śuddhir evam udāhṛtā /",
    "GSD36pars2_pu:583": "mṛṇmaye dahanāc chuddhir dhānyānāṃ mārjanād api (II,1, p. 176) // Par_7.27",
    "GSD36pars2_pu:584": "veṇuvalkalacīrāṇāṃ kṣaumakārpāsavāsasām /",
    "GSD36pars2_pu:585": "aurṇanetrapaṭānāṃ ca prokṣaṇāc chuddhir iṣyate (II,1, p. 179) // Par_7.28",
    "GSD36pars2_pu:586": "muñjopaskaraśūrpāṇāṃ śaṇasya phalacarmaṇām /",
    "GSD36pars2_pu:587": "tṛṇakāṣṭhasya rajjūṇām udakābhyukṣaṇaṃ matam (II,1, p. 181) // Par_7.29 //",
    "GSD36pars2_pu:588": "tūlikādyupadhānāni raktavastrādikāni ca /",
    "GSD36pars2_pu:589": "śoṣayitvātapenaiva prokṣaṇāc chuddhitām iyuḥ (II,1, p. 184) // Par_7.30 //",
    "GSD36pars2_pu:590": "mārjāramakṣikākīṭa- pataṅgakṛmidardurāḥ /",
    "GSD36pars2_pu:591": "medhyāmedhyaṃ spṛśanto 'pi nocchiṣṭaṃ manur abravīt (II,1, p. 185) //",
    "GSD36pars2_pu:592": "mahīṃ spṛṣṭvāgataṃ toyaṃ yāś cāpy anyonyavipruṣaḥ /",
    "GSD36pars2_pu:593": "bhuktocchiṣṭaṃ tathā snehaṃ nocchiṣṭaṃ manur abravīt (II,1, p. 186) //",
    "GSD36pars2_pu:594": "tāmbūlekṣuphale caiva bhuktasnehānulepane /",
    "GSD36pars2_pu:595": "madhuparke ca some ca nocchiṣṭaṃ dharmato viduḥ // Par_7.33 //",
    "GSD36pars2_pu:596": "rathyākardamatoyāni nāvaḥ panthās tṛṇāni ca /",
    "GSD36pars2_pu:597": "mārutārkeṇa śudhyanti pakveṣṭakacitāni ca // Par_7.34 //",
    "GSD36pars2_pu:598": "aduṣṭā saṃtatā dhārā vātoddhūtāś ca reṇavaḥ /",
    "GSD36pars2_pu:599": "striyo vṛddhāś ca bālāś ca na duṣyanti kadācana (II,1, p. 188) // Par_7.35",
    "GSD36pars2_pu:600": "deśabhaṅge pravāse vā vyādhiṣu vyasaneṣv api /",
    "GSD36pars2_pu:601": "rakṣed eva svadehādi- paścād dharmaṃ samācaret (II,1, p. 196) // Par_7.36",
    "GSD36pars2_pu:602": "yena kena ca dharmeṇa mṛdunā dāruṇena vā /",
    "GSD36pars2_pu:603": "uddhared dīnam ātmānaṃ samartho dharmam ācaret (II,1, p. 197) // Par_7.37",
    "GSD36pars2_pu:604": "āpatkāle tu nistīrṇe śaucācāraṃ tu cintayet /",
    "GSD36pars2_pu:605": "śuddhiṃ samuddharet paścāt svastho dharmaṃ samācaret // Par_7.38 //",
    "GSD36pars2_pu:606": "gavāṃ bandhanayoktreṣu bhaven mṛtyur akāmataḥ /",
    "GSD36pars2_pu:607": "akāmakṛtapāpasya prāyaścittaṃ kathaṃ bhavet (II,1, p. 199) // Par_8.1 //",
    "GSD36pars2_pu:608": "vedavedāṅgaviduṣāṃ dharmaśāstraṃ vijānatām /",
    "GSD36pars2_pu:609": "svakarmarataviprāṇāṃ svakaṃ pāpaṃ nivedayet (II,1, p. 205) // Par_8.2 //",
    "GSD36pars2_pu:610": "sāvitryāś cāpi gāyatryāḥ saṃdhyopāstyagnikāryayoḥ /",
    "GSD36pars2_pu:611": "ajñānāt kṛṣikartāro brāhmaṇā nāmadhārakāḥ (II,1, p. 207) // Par_8.3 //",
    "GSD36pars2_pu:612": "avratānām amantrāṇāṃ jātimātropajīvinām /",
    "GSD36pars2_pu:613": "sahasraśaḥ sametānāṃ pariṣattvaṃ na vidyate (II,1, p. 209) // Par_8.4 //",
    "GSD36pars2_pu:614": "yad vadanti tamomūḍhā mūrkhā dharmam atadvidaḥ /",
    "GSD36pars2_pu:615": "tat pāpaṃ śatadhā bhūtvā tadvaktṝn adhigacchati (II,1, p. 210) // Par_8.5",
    "GSD36pars2_pu:616": "ajñātvā dharmaśāstrāṇi prāyaścittaṃ dadāti yaḥ /",
    "GSD36pars2_pu:617": "prāyaścittī bhavet pūtaḥ kilbiṣaṃ parṣadi vrajet // Par_8.6 //",
    "GSD36pars2_pu:618": "catvāro vā trayo vāpi yaṃ brūyur vedapāragāḥ /",
    "GSD36pars2_pu:619": "sa dharmeti vijñeyo netarais tu sahasraśaḥ (II,1, p. 212) // Par_8.7 //",
    "GSD36pars2_pu:620": "pramāṇamārgaṃ mārganto ye dharmaṃ pravadanti vai /",
    "GSD36pars2_pu:621": "teṣām udvijate pāpaṃ sadbhūtaguṇavādinām // Par_8.8 //",
    "GSD36pars2_pu:622": "yathāśmani sthitaṃ toyaṃ mārutārkeṇa śudhyati /",
    "GSD36pars2_pu:623": "evaṃ pariṣadādeśān nāśayet tasya duṣkṛtam (II,1, p. 213) // Par_8.9 //",
    "GSD36pars2_pu:624": "naiva gacchati kartāraṃ naiva gacchati parṣadam /",
    "GSD36pars2_pu:625": "mārutārkādisamyogāt pāpaṃ naśyati toyavat (II,1, p. 214) // Par_8.10 //",
    "GSD36pars2_pu:626": "catvāro vā trayo vāpi vedavanto 'gnihotriṇaḥ /",
    "GSD36pars2_pu:627": "brāhmaṇānāṃ samarthā ye pariṣat sābhidhīyate (II,1, p. 215) // Par_8.11 //",
    "GSD36pars2_pu:628": "anāhitāgnayo ye 'nye vedavedāṅgapāragāḥ /",
    "GSD36pars2_pu:629": "pañca trayo vā dharmajñāḥ pariṣat sā prakīrtitā // Par_8.12 //",
    "GSD36pars2_pu:630": "munīnām ātmavidyānāṃ dvijānāṃ yajñayājinām /",
    "GSD36pars2_pu:631": "vedavrateṣu snātānām eko 'pi pariṣad bhavet // Par_8.13 //",
    "GSD36pars2_pu:632": "pañca pūrvaṃ mayā proktās teṣāṃ cāsaṃbhave trayaḥ /",
    "GSD36pars2_pu:633": "svavṛttiparituṣṭo ye pariṣat sā prakīrtitā // Par_8.14 //",
    "GSD36pars2_pu:634": "ata ūrdhvaṃ tu ye viprāḥ kevalaṃ nāmadhārakāḥ /",
    "GSD36pars2_pu:635": "pariṣattvaṃ na teṣv asti sahasraguṇiteṣv api (II,1, p. 218) // Par_8.15 //",
    "GSD36pars2_pu:636": "yathā kāṣṭhamayo hastī yathā carmamayo mṛgaḥ /",
    "GSD36pars2_pu:637": "brāhmaṇas tv anadhīyānas trayas te nāmadhārakāḥ // Par_8.16 //",
    "GSD36pars2_pu:638": "grāmasthānaṃ yathā śūnyaṃ yathā kūpas tu nirjalaḥ /",
    "GSD36pars2_pu:639": "yathā hutam anagnau ca amantro brāhmaṇas tathā (II,1, p. 219) // Par_8.17",
    "GSD36pars2_pu:640": "yathā ṣaṇḍho 'phalaḥ strīṣu yathā gaur ūṣarāphalā /",
    "GSD36pars2_pu:641": "yathā cājñe 'phalaṃ dānaṃ tathā vipro 'nṛco 'phalaḥ (II,1, p. 220) //",
    "GSD36pars2_pu:642": "citrakarma yathānekair aṅgair unmīlyate śanaiḥ /",
    "GSD36pars2_pu:643": "brāhmaṇyam api tadvad dhi saṃskārair mantrapurvakaiḥ (II,1, p. 221) //",
    "GSD36pars2_pu:644": "prāyaścittaṃ prayacchanti ye dvijā nāmadhārakāḥ /",
    "GSD36pars2_pu:645": "te dvijā pāpakarmāṇaḥ sametā narakaṃ yayuḥ // Par_8.20 //",
    "GSD36pars2_pu:646": "ye paṭhanti dvijā vedaṃ pañcayajñaratāś ca ye /",
    "GSD36pars2_pu:647": "trailokyaṃ tārayanty ete pañcendriyaratā api (II,1, p. 222) // Par_8.21 //",
    "GSD36pars2_pu:648": "saṃpraṇītaḥ śmaśāneṣu dīpto 'gniḥ sarvabhakṣakaḥ /",
    "GSD36pars2_pu:649": "evaṃ ca vedavid vipraḥ sarvabhakṣo 'pi daivatam (II,1, p. 224) // Par_8.22",
    "GSD36pars2_pu:650": "amedhyāni tu sarvāṇi prakṣipyante yathodake /",
    "GSD36pars2_pu:651": "tathaiva kilbiṣaṃ sarvaṃ prakṣipec ca dvijānale (II,1, p. 227) // Par_8.23",
    "GSD36pars2_pu:652": "gāyatrīrahito vipraḥ śūdrād apy aśucir bhavet /",
    "GSD36pars2_pu:653": "gāyatrībrahmatattvajñāḥ saṃpūjyante janair dvijāḥ // Par_8.24 //",
    "GSD36pars2_pu:654": "duḥśīlo 'pi dvijaḥ pūjyo na tu śūdro jitendriyaḥ /",
    "GSD36pars2_pu:655": "kaḥ parityajya gāṃ duṣṭāṃ duhec chīlavatīṃ kharīm (II,1, p. 228) //",
    "GSD36pars2_pu:656": "dharmaśāstrarathārūḍhā vedakhaḍgadharā dvijāḥ /",
    "GSD36pars2_pu:657": "krīḍārtham api yad brūyuḥ sa dharmaḥ paramaḥ smṛtaḥ (II,1, p. 229) //",
    "GSD36pars2_pu:658": "cāturvedyo vikalpī ca aṅgavid dharmapāṭhakaḥ /",
    "GSD36pars2_pu:659": "trayaś ca āśramo mukhyāḥ parṣad eṣā daśāvarā (II,1, p. 230) // Par_8.27 //",
    "GSD36pars2_pu:660": "rājñaś cānumate sthitvā prāyaścittam vinirdiśet /",
    "GSD36pars2_pu:661": "svayam eva na kartavyaṃ kartavyā svalpaniṣkṛtiḥ (II,1, p. 232) // Par_8.28",
    "GSD36pars2_pu:662": "brāhmaṇāṃs tān atikramya rājā kartuṃ yad icchati /",
    "GSD36pars2_pu:663": "tat pāpaṃ śatadhā bhūtvā rājānam anugacchati (II,1, p. 233) // Par_8.29 //",
    "GSD36pars2_pu:664": "prāyaścittaṃ sadā dadyād devatāyatanāgrataḥ /",
    "GSD36pars2_pu:665": "ātmakṛcchraṃ tataḥ kṛtvā japed vai vedamātaram // Par_8.30 //",
    "GSD36pars2_pu:666": "saśikhaṃ vapanaṃ kṛtvā trisaṃdhyam avagāhanam /",
    "GSD36pars2_pu:667": "gavāṃ madhye vased rātrau divā gāś cāpy anuvrajet (II,1, p. 237) //",
    "GSD36pars2_pu:668": "uṣṇe varṣati śīte vā mārute vāti vā bhṛśam /",
    "GSD36pars2_pu:669": "na kurvītātmanas trāṇaṃ gor akṛtvā tu śaktitaḥ (II,1, p. 238) // Par_8.32",
    "GSD36pars2_pu:670": "ātmano yadi vānyeṣāṃ gṛhe kṣetre khale 'tha vā /",
    "GSD36pars2_pu:671": "bhakṣayantīṃ na kathayet pibantaṃ caiva vatsakam // Par_8.33 //",
    "GSD36pars2_pu:672": "pibantīṣu pibet toyaṃ saṃviśantīṣu saṃviśet /",
    "GSD36pars2_pu:673": "patitāṃ paṅkamagnāṃ vā sarvaprāṇaiḥ samuddharet (II,1, p. 239) // Par_8.34",
    "GSD36pars2_pu:674": "brāhmaṇārthe gavārthe vā yas tu prāṇān parityajet /",
    "GSD36pars2_pu:675": "mucyate brahmahatyāyā goptā gor brāhmaṇasya ca // Par_8.35 //",
    "GSD36pars2_pu:676": "govadhasyānurūpeṇa prājāpatyaṃ vinirdiśet /",
    "GSD36pars2_pu:677": "prājāpatyaṃ tataḥ kṛcchraṃ vibhajet tac caturvidham (II,1, p. 240) //",
    "GSD36pars2_pu:678": "ekāham ekabhaktāśī ekāhaṃ naktabhojanaḥ /",
    "GSD36pars2_pu:679": "ayācitāśy ekam ahar ekāhaṃ mārutāśanaḥ // Par_8.37 //",
    "GSD36pars2_pu:680": "dinadvayaṃ caikabhakto dvidinaṃ caikabhojanaḥ /",
    "GSD36pars2_pu:681": "dinadvayam ayācī syād dvidinaṃ mārutāśanaḥ // Par_8.38 //",
    "GSD36pars2_pu:682": "tridinaṃ caikabhaktāśī tridinaṃ naktabhojanaḥ /",
    "GSD36pars2_pu:683": "dinatrayam ayācī syāt tridinaṃ mārutāśanaḥ // Par_8.39 //",
    "GSD36pars2_pu:684": "caturahaṃ caikabhaktāśī caturahaṃ naktabhojanaḥ /",
    "GSD36pars2_pu:685": "caturdinam ayācī syāc caturahaṃ mārutāśanaḥ (II,1, p. 241) // Par_8.40 //",
    "GSD36pars2_pu:686": "prāyaścitte tataś cīrṇe kuryād brāhmaṇabhojanam /",
    "GSD36pars2_pu:687": "viprāṇāṃ dakṣiṇāṃ dadyāt pavitrāṇi japed dvijaḥ // Par_8.41 //",
    "GSD36pars2_pu:688": "brāhmaṇān bhojayitvā tu goghnaḥ śuddho na saṃśayaḥ // Par_8.41/1 //",
    "GSD36pars2_pu:689": "gavāṃ saṃrakṣaṇārthāya na duṣyed rodhabandhayoḥ /",
    "GSD36pars2_pu:690": "tad vadhaṃ tu na taṃ vidyāt kāmākāmakṛtaṃ tathā (II,1, p. 255) // Par_9.1",
    "GSD36pars2_pu:691": "daṇḍād ūrdhvaṃ yad anyena prahārād yadi pātayet /",
    "GSD36pars2_pu:692": "prāyaścittaṃ tadā proktaṃ dviguṇaṃ govadhe caret (II,1, p. 256) // Par_9.2",
    "GSD36pars2_pu:693": "rodhabandhanayoktrāṇi ghātaś ceti caturvidham /",
    "GSD36pars2_pu:694": "ekapādaṃ cared rodhe dvau pādau bandhane caret (II,1, p. 257) // Par_9.3",
    "GSD36pars2_pu:695": "yoktreṣu pādahīnaṃ syāc caret sarvaṃ nipātane /",
    "GSD36pars2_pu:696": "govāṭe vā gṛhe vāpi durge vāpy asamasthale (II,1, p. 258) // Par_9.4 //",
    "GSD36pars2_pu:697": "nadīṣv atha samudreṣu tv anyeṣu na nadīmukhe /",
    "GSD36pars2_pu:698": "dagdhadeśe mṛtā gāvaḥ stambhanād rodha ucyate (p. 259) (II,1, p. 259) //",
    "GSD36pars2_pu:699": "yoktradāmakadoraiś ca kaṇṭhābharaṇabhūṣaṇaiḥ /",
    "GSD36pars2_pu:700": "gṛhe vāpi vane vāpi baddhā syād gaur mṛtā yadi // Par_9.6 //",
    "GSD36pars2_pu:701": "tad eva bandhanaṃ vidyāt kāmākāmakṛtaṃ ca yat /",
    "GSD36pars2_pu:702": "hale vā śakaṭe paṅktau pṛṣṭhe vā pīḍito naraiḥ (II,1, p. 260) // Par_9.7",
    "GSD36pars2_pu:703": "gopatir mṛtyum āpnoti yoktro bhavati tadvadhaḥ /",
    "GSD36pars2_pu:704": "mattaḥ pramatta unmattaś cetano vāpy acetanaḥ (II,1, p. 261) // Par_9.8 //",
    "GSD36pars2_pu:705": "kāmākāmakṛtakrodho daṇḍair hanyād athopalaiḥ /",
    "GSD36pars2_pu:706": "prahṛtā vā mṛtā vāpi tad dhi hetur nipātane // Par_9.9 //",
    "GSD36pars2_pu:707": "aṅguṣṭhamātrasthūlas tu bāhumātraḥ pramāṇataḥ /",
    "GSD36pars2_pu:708": "ādras tu sapalāśaś ca daṇḍa ity abhidhīyate (II,1, p. 262) // Par_9.10 //",
    "GSD36pars2_pu:709": "mūrchitaḥ patito vāpi daṇḍenābhihitaḥ sa tu /",
    "GSD36pars2_pu:710": "utthitas tu yadā gacchet pañca sapta daśaiva vā // Par_9.11 //",
    "GSD36pars2_pu:711": "grāsaṃ vā yadi gṛhṇīyāt toyaṃ vāpi pibed yadi /",
    "GSD36pars2_pu:712": "pūrvaṃ vyādhyupasṛṣṭaś cet prāyaścittaṃ na vidyate (II,1, p. 263) //",
    "GSD36pars2_pu:713": "piṇḍasthe pādam ekaṃ tu dvau pādau garbhasaṃmite /",
    "GSD36pars2_pu:714": "pādonaṃ vratam uddiṣṭaṃ hatvā garbham acetanam // Par_9.13 //",
    "GSD36pars2_pu:715": "pāde 'ṅgaromavapanaṃ dvipāde śmaśruṇo 'pi ca /",
    "GSD36pars2_pu:716": "tripāde tu śikhā varjaṃ saśikhaṃ tu nipātane (II,1, p. 264) // Par_9.14 //",
    "GSD36pars2_pu:717": "pāde vastrayugaṃ caiva dvipāde kāṃsyabhājanam /",
    "GSD36pars2_pu:718": "tripāde govṛṣaṃ dadyāc caturthe godvayaṃ smṛtam // Par_9.15 //",
    "GSD36pars2_pu:719": "niṣpannasarvagātras tu dṛśyate vā sacetanaḥ /",
    "GSD36pars2_pu:720": "aṅgapratyaṅgasaṃpūrṇo dviguṇaṃ govrataṃ caret (II,1, p. 265) // Par_9.16",
    "GSD36pars2_pu:721": "pāṣāṇenātha daṇḍena gāvo yenābhighātitāḥ /",
    "GSD36pars2_pu:722": "śṛṅgabhaṅge caret pādaṃ dvau pādau netraghātane (II,1, p. 266) // Par_9.17",
    "GSD36pars2_pu:723": "lāṅgūle pādakṛcchraṃ tu dvau pādāv asthibhañjane /",
    "GSD36pars2_pu:724": "tripādaṃ caiva karṇe tu caret sarvaṃ nipātane (II,1, p. 267) // Par_9.18",
    "GSD36pars2_pu:725": "śṛṅgabhaṅge 'sthibhaṅge ca kaṭibhaṅge tathaiva ca /",
    "GSD36pars2_pu:726": "yadi jīvati ṣaṇmāsān prāyaścitttaṃ na vidyate (II,1, p. 268) // Par_9.19",
    "GSD36pars2_pu:727": "vraṇabhaṅge ca kartavyaḥ snehābhyaṅgas tu pāṇinā /",
    "GSD36pars2_pu:728": "yavasaś copahartavyo yāvad dṛḍhabalo bhavet // Par_9.20 //",
    "GSD36pars2_pu:729": "yāvat saṃpūrṇasarvāṅgas tāvat taṃ poṣayen naraḥ /",
    "GSD36pars2_pu:730": "gorūpaṃ brāhmaṇasyāgre namaskṛtvā visarjayet (II,1, p. 269) // Par_9.21 //",
    "GSD36pars2_pu:731": "yady asaṃpūrṇasargāṅgo hīnadeho bhavet tadā /",
    "GSD36pars2_pu:732": "goghātakasya tasyārthaṃ prāyaścittaṃ vinirdiśet // Par_9.22 //",
    "GSD36pars2_pu:733": "kāṣṭhaloṣṭakapāṣāṇaiḥ śastreṇaivoddhato balāt /",
    "GSD36pars2_pu:734": "vyāpādayati yo gāṃ tu tasya śuddhiṃ vinirdiśet (II,1, p. 270) // Par_9.23",
    "GSD36pars2_pu:735": "caret sāṃtapanaṃ kāṣṭhe prājāpatyaṃ tu loṣṭake /",
    "GSD36pars2_pu:736": "taptakṛcchraṃ tu pāṣāṇe sastre caivātikṛcchrakam // Par_9.24 //",
    "GSD36pars2_pu:737": "pañca saṃtapane gāvaḥ prājāpatye tathā trayaḥ /",
    "GSD36pars2_pu:738": "taptakṛcchre bhavanty aṣṭāv atikṛcchre trayodaśa // Par_9.25 //",
    "GSD36pars2_pu:739": "pramāpaṇe prāṇabhṛtāṃ dadyāt tat pratirūpakam /",
    "GSD36pars2_pu:740": "tasyānurūpaṃ mūlyaṃ vā dadyād ity abravīn manuḥ // Par_9.26 //",
    "GSD36pars2_pu:741": "anyatrāṅkanalakṣmabhyāṃ vāhane mocane tathā /",
    "GSD36pars2_pu:742": "sāyaṃ saṃgopanārthaṃ ca na duṣyed rodhabandhayoḥ (II,1, p. 271) //",
    "GSD36pars2_pu:743": "atidāhe 'tivāhe ca nāsikābhedane tathā /",
    "GSD36pars2_pu:744": "nadīparvatasaṃcāre prāyaścittaṃ vinirdiśet (II,1, p. 272) // Par_9.28 //",
    "GSD36pars2_pu:745": "atidāhe caret pādaṃ dvau pādau vāhane caret /",
    "GSD36pars2_pu:746": "nāsikye padahīnaṃ tu caret sarvaṃ nipātane // Par_9.29 //",
    "GSD36pars2_pu:747": "dahānāt tu vipadyate anaḍvān yoktrayantritaḥ /",
    "GSD36pars2_pu:748": "uktaṃ parāśareṇaiva hy ekapādaṃ yathāvidhi (II,1, p. 273) // Par_9.30 //",
    "GSD36pars2_pu:749": "rodhanaṃ bandhanaṃ caiva bhāraḥ praharaṇaṃ tathā /",
    "GSD36pars2_pu:750": "durgapreraṇayoktraṃ ca nimittāni vadhasya ṣaṭ // Par_9.31 //",
    "GSD36pars2_pu:751": "bandhapāśasuguptāṅgo mriyate yadi gopaśuḥ /",
    "GSD36pars2_pu:752": "bhavane tasya pāpī syāt prāyaścittārdham arhati (II,1, p. 274) // Par_9.32",
    "GSD36pars2_pu:753": "na nārikelair na ca śāṇavālaiḥ na vāpi mauñjair na ca valkaśṛṅkhalaiḥ /",
    "GSD36pars2_pu:754": "etais tu gāvo na nibandhanīyā baddhvāpi tiṣṭhet paraśuṃ gṛhītvā (II,1, p.",
    "GSD36pars2_pu:755": "kuśaiḥ kāśaiś ca badhnīyād gopaśuṃ dakṣiṇāmukham /",
    "GSD36pars2_pu:756": "pāśalagnāgnidagdhāsu prāyaścittaṃ na vidyate (II,1, p. 276) // Par_9.34 //",
    "GSD36pars2_pu:757": "yadi tatra bhavet kāṣṭhaṃ prāyaścittaṃ kathaṃ bhavet /",
    "GSD36pars2_pu:758": "japitvā pāvanīṃ devīṃ mucyate tatra kilbiṣāt // Par_9.35 //",
    "GSD36pars2_pu:759": "prerayan kūpavāpīṣu vṛkṣacchedeṣu pātayan /",
    "GSD36pars2_pu:760": "gavāśaneṣu vikrīṇaṃs tataḥ prāpnoti govadham (II,1, p. 277) // Par_9.36 //",
    "GSD36pars2_pu:761": "ārādhitas tu yaḥ kaścid bhinnakakṣo yadā bhavet /",
    "GSD36pars2_pu:762": "śravaṇaṃ hṛdayaṃ bhinnaṃ magno vā kūpasaṃkaṭe // Par_9.37 //",
    "GSD36pars2_pu:763": "kūpād utkramaṇe caiva bhagno vā grīvapādayoḥ /",
    "GSD36pars2_pu:764": "sa eva mriyate tatra trīn pādāṃs tu samācaret // Par_9.38 //",
    "GSD36pars2_pu:765": "kūpakhāṭe taṭābandhe nadībandhe prapāsu ca /",
    "GSD36pars2_pu:766": "pānīyeṣu vipannānāṃ prāyaścittaṃ na vidyate // Par_9.39 //",
    "GSD36pars2_pu:767": "kūpakhāte taṭākhāte dīrghakhāte tathaiva ca /",
    "GSD36pars2_pu:768": "anyeṣu dharmakhāteṣu prāyaścittaṃ na vidyate (II,1, p. 279) // Par_9.40 //",
    "GSD36pars2_pu:769": "veśmadvāre nivāseṣu yo naraḥ khātam icchati /",
    "GSD36pars2_pu:770": "svakāryagṛhakhateṣu prāyaścittaṃ vinirdiśet // Par_9.41 //",
    "GSD36pars2_pu:771": "niśi bandhaniruddheṣu sarpavyāghrahateṣu ca /",
    "GSD36pars2_pu:772": "agnividyudvipannānāṃ prāyaścittaṃ na vidyate (II,1, p. 280) // Par_9.42 //",
    "GSD36pars2_pu:773": "grāmaghāte śaraugheṇa veśmabhaṅgān nipātane /",
    "GSD36pars2_pu:774": "ativṛṣṭihatānāṃ ca prāyaścittaṃ na vidyate (II,1, p. 281) // Par_9.43 //",
    "GSD36pars2_pu:775": "saṃgrāme prahatānāṃ ca ye dagdhā veśmakeṣu ca /",
    "GSD36pars2_pu:776": "dāvāgnigrāmaghāteṣu prāyaścittaṃ na vidyāte (II,1, p. 282) // Par_9.44 //",
    "GSD36pars2_pu:777": "yantritā gauś cikitsārthaṃ mūḍhagarbhavimocane /",
    "GSD36pars2_pu:778": "yatne kṛte vipadyeta prāyaścittaṃ na vidyate // Par_9.45 //",
    "GSD36pars2_pu:779": "vyāpannānāṃ bahūnāṃ ca bandhane rodhane 'pi vā /",
    "GSD36pars2_pu:780": "bhiṣaṅmithyopacāre ca prāyaścittaṃ vinirdiśet (II,1, p. 284) // Par_9.46",
    "GSD36pars2_pu:781": "govṛṣāṇāṃ vipattau ca yāvantaḥ prekṣakā janāḥ /",
    "GSD36pars2_pu:782": "anivārayatāṃ teṣāṃ sarveṣāṃ pātakaṃ bhavet (II,1, p. 285) // Par_9.47 //",
    "GSD36pars2_pu:783": "eko hato yair bahubhiḥ sametair na jñāyate yasya hato 'bhighātāt /",
    "GSD36pars2_pu:784": "divyena teṣām upalabhya hantā nivartanīyo nṛpasaṃniyuktaiḥ (II,1, p. 286)",
    "GSD36pars2_pu:785": "ekā ced bahubhiḥ kācid daivād vyāpāditā yadi /",
    "GSD36pars2_pu:786": "pādaṃ pādaṃ tu hatyāyāś careyus te pṛthak pṛthak // Par_9.49 //",
    "GSD36pars2_pu:787": "hate tu rudhiraṃ dṛśyaṃ vyādhigrastaḥ kṛśo bhavet /",
    "GSD36pars2_pu:788": "lālā bhavati daṣṭeṣu evam anveṣaṇaṃ bhavet // Par_9.50 //",
    "GSD36pars2_pu:789": "grāsārthaṃ codito vāpi adhvānaṃ naiva gacchati /",
    "GSD36pars2_pu:790": "manunā caivam ekena sarvaśāstrāṇi jānatā (II,1, p. 288) // Par_9.51 //",
    "GSD36pars2_pu:791": "prāyaścittaṃ tu tenoktaṃ goghnaś cāndrāyaṇaṃ caret /",
    "GSD36pars2_pu:792": "keśānāṃ rakṣaṇārthāya dviguṇaṃ vratam ācaret (II,1, p. 290) // Par_9.52 //",
    "GSD36pars2_pu:793": "dviguṇe vrata ādiṣṭe dviguṇā dakṣiṇā bhavet /",
    "GSD36pars2_pu:794": "rājā vā rājaputro vā brāhmaṇo vā bahuśrutaḥ // Par_9.53 //",
    "GSD36pars2_pu:795": "akṛtvā vapanaṃ tasya prāyaścittaṃ vinirdiśet /",
    "GSD36pars2_pu:796": "sarvān keśān samuddhṛtya cchedayed aṅguladvayam (II,1, p. 291) // Par_9.54",
    "GSD36pars2_pu:797": "evaṃ nārīkumārīṇāṃ śiraso muṇḍanaṃ smṛtam /",
    "GSD36pars2_pu:798": "na striyāḥ keśavapanaṃ na dūre śayanāśanam (II,1, p. 292) // Par_9.55 //",
    "GSD36pars2_pu:799": "na ca goṣṭhe vased rātrau na divā gā anuvrajet /",
    "GSD36pars2_pu:800": "nadīṣu saṃgame caiva araṇyeṣu viśeṣataḥ // Par_9.56 //",
    "GSD36pars2_pu:801": "na strīṇām ajinaṃ vāso vratam eva samācaret /",
    "GSD36pars2_pu:802": "trisaṃdhyaṃ snānam ity uktaṃ surāṇām arcanaṃ tathā (II,1, p. 293) //",
    "GSD36pars2_pu:803": "bandhumadhye vrataṃ tāsāṃ kṛcchracāndrāyaṇādikam /",
    "GSD36pars2_pu:804": "gṛheṣu satataṃ tiṣṭhec chucir niyamam ācaret // Par_9.58 //",
    "GSD36pars2_pu:805": "iha yo govadhaṃ kṛtvā pracchādayitum icchati /",
    "GSD36pars2_pu:806": "sa yāti narakaṃ ghoraṃ kālasūtram asaṃśayam (II,1, p. 294) // Par_9.59 //",
    "GSD36pars2_pu:807": "vimukto narakāt tasmān martyaloke prajāyate /",
    "GSD36pars2_pu:808": "klībo duḥkhī ca kuṣṭhī ca sapta janmāni vai naraḥ // Par_9.60 //",
    "GSD36pars2_pu:809": "tasmāt prakāśayet pāpaṃ svadharmaṃ satataṃ caret /",
    "GSD36pars2_pu:810": "strībālabhṛtyagovipreṣv atikopaṃ vivarjayet // Par_9.61 //",
    "GSD36pars2_pu:811": "cāturvarṇyeṣu sarveṣu hitāṃ vakṣyāmi niṣkṛtim /",
    "GSD36pars2_pu:812": "agamyā gamane caiva śuddhyai cāndrāyaṇaṃ caret (II,1, p. 297) // Par_10.1",
    "GSD36pars2_pu:813": "ekaikaṃ hrāsayed grāsaṃ kṛṣṇe śukle ca vardhayet /",
    "GSD36pars2_pu:814": "amāvāsyāṃ na bhuñjīta hy eṣa cāndrāyaṇo vidhiḥ (II,1, p. 298) // Par_10.2",
    "GSD36pars2_pu:815": "kukkuṭāṇḍapramāṇaṃ tu grāsaṃ vai parikalpayet /",
    "GSD36pars2_pu:816": "anyāthā bhāvadoṣeṇa na dharmo na ca śudhyati (II,1, p. 304) // Par_10.3 //",
    "GSD36pars2_pu:817": "prāyaścitte tataś cīrṇe kuryād brahmaṇabhojanam /",
    "GSD36pars2_pu:818": "godvayaṃ vastrayugmaṃ ca dadyād vipreṣu dakṣiṇām (II,1, p. 305) //",
    "GSD36pars2_pu:819": "caṇḍālīṃ vā śvapākīṃ vā hy abhigacchati yo dvijaḥ /",
    "GSD36pars2_pu:820": "trirātram upavāsitvā viprāṇām anuśāsanam // Par_10.5 //",
    "GSD36pars2_pu:821": "saśikhaṃ pavanaṃ kṛtvā prājāpatyadvayaṃ caret /",
    "GSD36pars2_pu:822": "godvayaṃ dakṣiṇāṃ dadyāc chuddhiṃ pārāśaro 'bravīt (II,1, p. 306) //",
    "GSD36pars2_pu:823": "kṣatriyo vātha vaiśyo vā caṇḍālīṃ gacchato yadi /",
    "GSD36pars2_pu:824": "prājāpatyadvayaṃ kuryād dadyād gomithunadvayam (II,1, p. 307) // Par_10.7",
    "GSD36pars2_pu:825": "śvapākīṃ vātha caṇḍālīṃ śūdro vā yadi gacchati /",
    "GSD36pars2_pu:826": "prājāpatyaṃ caret kṛcchraṃ catur gomithunaṃ dadet // Par_10.8 //",
    "GSD36pars2_pu:827": "mātaraṃ yadi gacchet tu bhaginīṃ svasutāṃ tathā /",
    "GSD36pars2_pu:828": "etās tu mohito gatvā trīṇi kṛcchrāṇi saṃcaret (II,1, p. 311) // Par_10.9",
    "GSD36pars2_pu:829": "cāndrāyaṇatrayaṃ kuryāc chiśnacchedena śudhyati /",
    "GSD36pars2_pu:830": "mātṛṣvasṛgame caivam ātmameḍhranikartanam (II,1, p. 316) // Par_10.10 //",
    "GSD36pars2_pu:831": "ajñānena tu yo gacchet kuryāc cāndrāyaṇadvayam /",
    "GSD36pars2_pu:832": "daśa gomithunaṃ dadyāc chuddhiṃ pāraśaro 'bravīt (II,1, p. 317) //",
    "GSD36pars2_pu:833": "pitṛdārān samāruhya mātur āptāṃ tu bhrātṛjām /",
    "GSD36pars2_pu:834": "gurupātnīṃ snuṣāṃ caiva bhrātṛbhāryāṃ tathaiva ca (II,1, p. 319) //",
    "GSD36pars2_pu:835": "mātulānīṃ sagotrāṃ ca prājāpatyatrayaṃ caret /",
    "GSD36pars2_pu:836": "godvayaṃ dakṣiṇāṃ dadyāc chudhyate nātra saṃśayaḥ // Par_10.13 //",
    "GSD36pars2_pu:837": "paśuveṣyādigamane mahiṣyuṣṭrīkapīs tathā /",
    "GSD36pars2_pu:838": "kharīṃ ca sūkarīṃ gatvā prājāpatyavrataṃ caret (II,1, p. 339) // Par_10.14",
    "GSD36pars2_pu:839": "gogāmī ca trirātreṇa gām ekāṃ brāhmaṇe dadan /",
    "GSD36pars2_pu:840": "mahiṣyuṣṭrīkharīgāmī tv ahorātreṇa śudhyati (II,1, p. 342) // Par_10.15 //",
    "GSD36pars2_pu:841": "ḍāmare samare vāpi durbhikṣe vā janakṣaye /",
    "GSD36pars2_pu:842": "bandigrāhe bhayārtā vā sadā svastrīṃ nirīkṣayet // Par_10.16 //",
    "GSD36pars2_pu:843": "caṇḍālaiḥ saha saṃparkaṃ yā nārī kurute tataḥ /",
    "GSD36pars2_pu:844": "viprān daśa varān kṛtvā svakaṃ doṣaṃ prakāśayet (II,1, p. 343) //",
    "GSD36pars2_pu:845": "ākaṇṭhasaṃmite kūpe gomayodakakardame /",
    "GSD36pars2_pu:846": "tatra sthitvā nirāhārā tv ahorātreṇa niṣkramet // Par_10.18 //",
    "GSD36pars2_pu:847": "saśikhaṃ vapanaṃ kṛtvā bhuñjīyād yāvakaudanam /",
    "GSD36pars2_pu:848": "trirātram upavāsitvā tv ekarātraṃ jale vaset // Par_10.19 //",
    "GSD36pars2_pu:849": "śaṃkhapuṣpīlatāmūlaṃ patraṃ vā kusumaṃ phalam /",
    "GSD36pars2_pu:850": "suvarṇaṃ pañcagavyaṃ ca kvāthayitvā pibej jalam // Par_10.20 //",
    "GSD36pars2_pu:851": "ekabhaktaṃ caret paścād yāvat puṣpavatī bhavet /",
    "GSD36pars2_pu:852": "vrataṃ carati tad yāvat tāvat saṃvasate bahiḥ (II,1, p. 344) // Par_10.21",
    "GSD36pars2_pu:853": "prāyaścitte tataś cīrṇe kuryād brāhmaṇabhojanam /",
    "GSD36pars2_pu:854": "godvayaṃ dakṣiṇāṃ dadyac chuddhiṃ pārāśaro 'bravīt (II,1, p. 345) //",
    "GSD36pars2_pu:855": "cāturvarṇyasya nārīṇāṃ kṛcchraṃ cāndrāyaṇaṃ vratam /",
    "GSD36pars2_pu:856": "yathā bhūmis tathā nārī tasmāt tāṃ na tu dūṣayet (II,1, p. 346) //",
    "GSD36pars2_pu:857": "bandigrāheṇa yā bhuktā hatvā baddhvā balād bhayāt /",
    "GSD36pars2_pu:858": "kṛtvā sāṃtapanaṃ kṛcchraṃ śudhyet pārāśaro 'bravīt (II,1, p. 347) //",
    "GSD36pars2_pu:859": "sakṛd bhuktā tu yā nārī necchantī pāpakarmabhiḥ /",
    "GSD36pars2_pu:860": "prājāpatyena śudhyeta ṛtuprasravaṇena ca // Par_10.25 //",
    "GSD36pars2_pu:861": "pataty ardhaṃ śarīrasya yasya bhāryā surāṃ pibet /",
    "GSD36pars2_pu:862": "patitārdhaśarīrasya niṣkṛtir na vidhīyate (II,1, p. 349) // Par_10.26 //",
    "GSD36pars2_pu:863": "gāyatrīṃ japamānas tu kṛcchraṃ sāṃtapanaṃ caret /",
    "GSD36pars2_pu:864": "gomūtraṃ gomayaṃ kṣīraṃ dadhi sarpiḥ kuśodakam (II,1, p. 351) // Par_10.27",
    "GSD36pars2_pu:865": "ekarātropavāsaś ca kṛcchraṃ sāṃtapanaṃ smṛtam /",
    "GSD36pars2_pu:866": "jāreṇa janayed garbhaṃ mṛte 'vyakte gate patau (II,1, p. 352) // Par_10.28",
    "GSD36pars2_pu:867": "tāṃ tyajed apare rāṣṭre patitāṃ pāpakāriṇīm /",
    "GSD36pars2_pu:868": "brāhmaṇī tu yadā gacchet parapuṃsā samanvitā (II,1, p. 354) // Par_10.29",
    "GSD36pars2_pu:869": "sā tu naṣṭā vinirdiṣṭā na tasyāgamanaṃ punaḥ /",
    "GSD36pars2_pu:870": "kāmān mohāt tu yā gacchet tyaktvā bandhūn sutān patim (II,1, p. 356) //",
    "GSD36pars2_pu:871": "sā tu naṣṭā pare loke mānuṣeṣu viśeṣataḥ /",
    "GSD36pars2_pu:872": "madamohagatā nārī krodhād daṇḍāditāḍitā // Par_10.31 //",
    "GSD36pars2_pu:873": "advitīyā gatā caiva punarāgamanaṃ bhavet /",
    "GSD36pars2_pu:874": "daśame tu dine prāpte prāyaścittaṃ na vidyate (II,1, p. 358) // Par_10.32",
    "GSD36pars2_pu:875": "daśāhaṃ na tyajen nārīṃ tyajen naṣṭaśrutāṃ tathā /",
    "GSD36pars2_pu:876": "bhartā caiva caret kṛcchraṃ kṛcchārdhaṃ caiva bāndhavāḥ // Par_10.33 //",
    "GSD36pars2_pu:877": "teṣāṃ bhuktvā ca pītvā ca ahorātreṇa śudhyati /",
    "GSD36pars2_pu:878": "brāhmaṇī tu yadā gacchet parapuṃsā vivarjitā (II,1, p. 359) // Par_10.34",
    "GSD36pars2_pu:879": "gatvā puṃsāṃ śataṃ yāti tyajeyus tāṃ tu gotriṇaḥ /",
    "GSD36pars2_pu:880": "puṃso yadi gṛhe gacchet tad aśuddhaṃ gṛhaṃ bhavet (II,1, p. 360) //",
    "GSD36pars2_pu:881": "patimātṛgṛhaṃ yac ca jārasyaiva tu tad gṛham /",
    "GSD36pars2_pu:882": "ullikhya tad gṛhaṃ paścāt pañcagavyena secayet // Par_10.36 //",
    "GSD36pars2_pu:883": "tyajec ca mṛṇmayaṃ pātraṃ vastraṃ kāṣṭhaṃ ca śodhayet /",
    "GSD36pars2_pu:884": "saṃbhārān śodhayet sarvān gobālaiś ca phalodbhavān // Par_10.37 //",
    "GSD36pars2_pu:885": "tāmrāṇi pañcagavyena kāṃsyāni daśa bhasmabhiḥ /",
    "GSD36pars2_pu:886": "prāyaścittaṃ cared vipro brāhmaṇair upapāditam // Par_10.38 //",
    "GSD36pars2_pu:887": "godvayaṃ dakṣiṇāṃ dadyāt prājāpatyadvayaṃ caret /",
    "GSD36pars2_pu:888": "itareṣām ahorātraṃ pañcagavyaṃ ca śodhanam // Par_10.39 //",
    "GSD36pars2_pu:889": "upavāsair vrataiḥ puṇyaiḥ snānasaṃdhyārcanādibhiḥ /",
    "GSD36pars2_pu:890": "japahomadayādānaiḥ śudhyante brāhmaṇādayaḥ (II,1, p. 361) // Par_10.40 //",
    "GSD36pars2_pu:891": "ākāśaṃ vāyur agniś ca medhyaṃ bhūmigataṃ jalam /",
    "GSD36pars2_pu:892": "na praduṣyanti darbhāś ca yajñeṣu camasā yathā // Par_10.41 //",
    "GSD36pars2_pu:893": "amedhyareto gomāṃsaṃ caṇḍālānnam athāpi vā /",
    "GSD36pars2_pu:894": "yadi bhuktaṃ tu vipreṇa kṛcchraṃ cāndrāyaṇaṃ caret (II,1, p. 364) //",
    "GSD36pars2_pu:895": "tathaiva kṣatriyo vaiśyo 'py ardhaṃ cāndrāyaṇaṃ caret /",
    "GSD36pars2_pu:896": "śūdro 'py evaṃ yadā bhuṅkte prājāpatyaṃ samācaret (II,1, p. 374) //",
    "GSD36pars2_pu:897": "pañcagavyaṃ pibec chūdro brahmakūrcaṃ pibed dvijaḥ /",
    "GSD36pars2_pu:898": "ekadvitricatur gā vā dadyād viprādyanukramāt // Par_11.3 //",
    "GSD36pars2_pu:899": "śūdrānnaṃ sūtakānnaṃ ca abhojyasyānnam eva ca /",
    "GSD36pars2_pu:900": "śaṅkitaṃ pratiṣiddhānnaṃ pūrvocchiṣṭaṃ tathaiva ca (II,1, p. 375) //",
    "GSD36pars2_pu:901": "yadi bhuktaṃ tu vipreṇa ajñānād āpadāpi vā /",
    "GSD36pars2_pu:902": "jñātvā samācaret kṛcchraṃ brahmakūrcaṃ tu pāvanam // Par_11.5 //",
    "GSD36pars2_pu:903": "bālair nakulamārjārair annam ucchiṣṭitaṃ yadā /",
    "GSD36pars2_pu:904": "tiladarbhodakaiḥ prokṣya śudhyate nātrasaṃśayaḥ (II,1, p. 390) // Par_11.6",
    "GSD36pars2_pu:905": "ekapaṅktyupaviṣṭānāṃ viprāṇāṃ saha bhojane /",
    "GSD36pars2_pu:906": "yady eko 'pi tyajet pātraṃ śeṣam annaṃ na bhojayet (II,1, p. 398) //",
    "GSD36pars2_pu:907": "mohād bhuñjīta yas tatra paṅktāv ucchiṣṭabhojane /",
    "GSD36pars2_pu:908": "prāyaścittaṃ cared vipraḥ kṛcchraṃ sāṃtapanaṃ tathā // Par_11.8 //",
    "GSD36pars2_pu:909": "pīyūṣaṃ śvetalaśunaṃ vṛntākaphalagṛñjane /",
    "GSD36pars2_pu:910": "palāṇḍuvṛkṣaniryāsa- devasvakavakāni ca (II,1, p. 399) // Par_11.9 //",
    "GSD36pars2_pu:911": "uṣṭrīkṣīram avikṣīram ajñānād bhuñjate dvijaḥ /",
    "GSD36pars2_pu:912": "trirātram upavāsena pañcagavyena śudhyati // Par_11.10 //",
    "GSD36pars2_pu:913": "maṇḍūkaṃ bhakṣayitvā tu mūṣikāmāṃsam eva ca /",
    "GSD36pars2_pu:914": "jñātvā vipras tv ahorātraṃ yāvakānnena śudhyati (II,1, p. 405) //",
    "GSD36pars2_pu:915": "kṣatriyaś cāpi vaiśyaś ca kriyāvantau śucivratau /",
    "GSD36pars2_pu:916": "tadgṛhe tu dvijair bhojyaṃ havyakavyeṣu nityaśaḥ (II,1, p. 410) //",
    "GSD36pars2_pu:917": "ghṛtaṃ tailaṃ tathā kṣīraṃ bhakṣyaṃ snehena pācitam /",
    "GSD36pars2_pu:918": "gatvā nadītaṭe vipro bhuñjīyāc chūdrabhojanam (II,1, p. 411) // Par_11.13",
    "GSD36pars2_pu:919": "madyamāṃsarataṃ nityaṃ nīcakarmapravartakam /",
    "GSD36pars2_pu:920": "taṃ śūdraṃ varjayed vipraḥ śvapākam iva dūrataḥ (II,1, p. 416) //",
    "GSD36pars2_pu:921": "dvijaśuśrūṣaṇaratān madyamāṃsavivarjitān /",
    "GSD36pars2_pu:922": "svakarmaṇi ratān nityaṃ na tān śūdrān tyajed dvijaḥ // Par_11.15 //",
    "GSD36pars2_pu:923": "ajñānād bhuñjate viprāḥ sūtake mṛtake 'pi vā /",
    "GSD36pars2_pu:924": "prāyaścittaṃ kathaṃ teṣāṃ varṇe varṇe vinirdiśet (II,1, p. 417) //",
    "GSD36pars2_pu:925": "gāyatryaṣṭasahasreṇa śuddhiḥ syāc chūdrasūtake /",
    "GSD36pars2_pu:926": "vaiśye pañcasahasreṇa trisahasreṇa kṣatriye // Par_11.17 //",
    "GSD36pars2_pu:927": "brāhmaṇasya yadā bhuṅkte dve sahasre tu dāpayet /",
    "GSD36pars2_pu:928": "athavā vāmadaivyena sāmnaivaikena śudhyati // Par_11.18 //",
    "GSD36pars2_pu:929": "śuṣkānnaṃ gorasaṃ snehaṃ śūdraveśmana āgatam /",
    "GSD36pars2_pu:930": "pakvaṃ vipragṛhe bhuktaṃ bhojyaṃ tan manur abravīt (II,1, p. 427) //",
    "GSD36pars2_pu:931": "āpatkāleṣu vipreṇa bhuktaṃ śūdragṛhe yadi /",
    "GSD36pars2_pu:932": "manastāpena śudhyeta drupadāṃ vā japec chatam // Par_11.20 //",
    "GSD36pars2_pu:933": "dāsanāpitagopāla- kulamitrārdhasīliṇaḥ /",
    "GSD36pars2_pu:934": "ete śūdreṣu bhojyānnā yaś cātmānaṃ nivedayet (II,1, p. 429) // Par_11.21",
    "GSD36pars2_pu:935": "śūdrakanyāsamutpanno brāhmaṇena tu saṃskṛtaḥ /",
    "GSD36pars2_pu:936": "saṃskārāt tu bhaved dāsaḥ asaṃskārāt tu nāpitaḥ // Par_11.22 //",
    "GSD36pars2_pu:937": "kṣatriyāc chūdrakanyāyāṃ samutpannas tu yaḥ sutaḥ /",
    "GSD36pars2_pu:938": "sa gopāla iti jñeyo bhojyo viprair na saṃśayaḥ // Par_11.23 //",
    "GSD36pars2_pu:939": "vaiśyakanyāsamutpanno brāhmaṇena tu saṃskṛtaḥ /",
    "GSD36pars2_pu:940": "sa hy ārdhika iti jñeyo bhojyo viprair na saṃśayaḥ // Par_11.24 //",
    "GSD36pars2_pu:941": "bhāṇḍasthitam abhojyeṣu jalaṃ dadhi ghṛtaṃ payaḥ /",
    "GSD36pars2_pu:942": "akāmatas tu yo bhuṅkte prāyaścittaṃ kathaṃ bhavet (II,1, p. 432) //",
    "GSD36pars2_pu:943": "brāhmaṇaḥ kṣatriyo vaiśyaḥ śūdro vā upasarpati /",
    "GSD36pars2_pu:944": "brahmakūrcopavāsena yājyavarṇasya niṣkṛtiḥ // Par_11.26 //",
    "GSD36pars2_pu:945": "śūdrāṇāṃ nopavāsaḥ syāc chūdro dānena śudhyati /",
    "GSD36pars2_pu:946": "brahmakūrcam ahorātraṃ śvapākam api śodhayet // Par_11.27 //",
    "GSD36pars2_pu:947": "gomūtraṃ gomayaṃ kṣīraṃ dadhi sarpiḥ kuśodakam /",
    "GSD36pars2_pu:948": "nirdiṣṭaṃ pañcagavyaṃ tu pavitraṃ pāpaśodhanam (II,1, p. 433) // Par_11.28",
    "GSD36pars2_pu:949": "gomūtraṃ kṛṣṇavarṇāyāḥ śvetāyāś caiva gomayam /",
    "GSD36pars2_pu:950": "payaś ca tāmravarṇāyā raktāyā gṛhyate dadhi // Par_11.29 //",
    "GSD36pars2_pu:951": "kapilāyā ghṛtaṃ grāhyaṃ sarvaṃ kāpilam eva vā /",
    "GSD36pars2_pu:952": "mūtram ekapalaṃ dadyād aṅguṣṭhārdhaṃ tu gomayam (II,1, p. 434) //",
    "GSD36pars2_pu:953": "kṣīraṃ saptapalaṃ dadyād dadhi tripalam ucyate /",
    "GSD36pars2_pu:954": "ghṛtam ekapalaṃ dadyāt palam ekaṃ kuśodakam // Par_11.31 //",
    "GSD36pars2_pu:955": "gāyatryādāya gomūtraṃ gandhadvāreti gomayam /",
    "GSD36pars2_pu:956": "āpyāyasveti ca kṣīraṃ dadhikrāvṇas tathā dadhi (II,1, p. 435) // Par_11.32",
    "GSD36pars2_pu:957": "tejo 'si śukram ity ājyaṃ devasya tvā kuśodakam /",
    "GSD36pars2_pu:958": "pañcagavyam ṛcā pūtaṃ sthāpayed agnisaṃnidhau // Par_11.33 //",
    "GSD36pars2_pu:959": "āpohiṣṭheti cāloḍya mānastoketi mantrayet /",
    "GSD36pars2_pu:960": "saptāvarās tu ye darbhā achinnāgrāḥ śukatviṣaḥ (II,1, p. 436) // Par_11.34",
    "GSD36pars2_pu:961": "etair uddhṛtya hotavyaṃ pañcagavyaṃ yathāvidhi /",
    "GSD36pars2_pu:962": "irāvatī idaṃ viṣṇur mānastoketi śaṃvatī (II,1, p. 437) // Par_11.35 //",
    "GSD36pars2_pu:963": "etābhiś caiva hotavyaṃ hutaśeṣaṃ pibed dvijaḥ /",
    "GSD36pars2_pu:964": "āloḍya praṇavenaiva nirmanthya praṇavena tu (II,1, p. 438) // Par_11.36 //",
    "GSD36pars2_pu:965": "uddhṛtya praṇavenaiva pibec ca praṇavena tu /",
    "GSD36pars2_pu:966": "yat tv asthigataṃ pāpaṃ dehe tiṣṭhati dehinām // Par_11.37 //",
    "GSD36pars2_pu:967": "brahmakūrco dahet sarvaṃ pradīptāgnir ivendhanam /",
    "GSD36pars2_pu:968": "pavitraṃ triṣu lokeṣu devatābhir adhiṣṭhitam (II,1, p. 439) // Par_11.38",
    "GSD36pars2_pu:969": "varuṇaś caiva gomūtre gomaye havyavāhanaḥ /",
    "GSD36pars2_pu:970": "dadhni vāyuḥ samuddiṣṭaḥ somaḥ kṣīre ghṛte raviḥ // Par_11.39 //",
    "GSD36pars2_pu:971": "pibataḥ patitaṃ toyaṃ bhājane mukhaniḥsṛtam /",
    "GSD36pars2_pu:972": "apeyaṃ tad vijānīyāt pītvā cāndrāyaṇaṃ caret (II,1, p. 440) // Par_11.40",
    "GSD36pars2_pu:973": "kūpe ca patitaṃ dṛṣṭvā śvasṛgālau ca markaṭam /",
    "GSD36pars2_pu:974": "asthicarmādi patitaṃ pītvāmedhyā apo dvijaḥ // Par_11.41 //",
    "GSD36pars2_pu:975": "nāraṃ tu kuṇapaṃ kākaṃ viḍvarāhakharoṣṭrakam /",
    "GSD36pars2_pu:976": "gāvayaṃ saupratīkaṃ ca māyūraṃ khāḍgakaṃ tathā // Par_11.42 //",
    "GSD36pars2_pu:977": "vaiyāghram ārkṣaṃ saiṃhaṃ vā kūpe yadi nimajjati /",
    "GSD36pars2_pu:978": "taṭākasyātha duṣṭasya pītaṃ syād udakaṃ yadi (II,1, p. 441) // Par_11.43",
    "GSD36pars2_pu:979": "prāyaścittaṃ bhavet puṃsaḥ krameṇaitena sarvaśaḥ /",
    "GSD36pars2_pu:980": "vipraḥ śudhyet trirātreṇa kṣatriyas tu dinadvayāt // Par_11.44 //",
    "GSD36pars2_pu:981": "ekāhena tu vaiśyas tu śūdro naktena śudhyati /",
    "GSD36pars2_pu:982": "parapākanivṛttasya parapākaratasya ca (II,1, p. 446) // Par_11.45 //",
    "GSD36pars2_pu:983": "apacasya ca bhuktvānnaṃ dvijaś cāndrāyaṇaṃ caret /",
    "GSD36pars2_pu:984": "apacasya ca yad dānaṃ dātuś cāsya kutaḥ phalam // Par_11.46 //",
    "GSD36pars2_pu:985": "dātā pratigrahītā ca tau dvau nirayagāminau /",
    "GSD36pars2_pu:986": "gṛhītvāgniṃ samāropya pañcayajñān na nirvapet (II,1, p. 447) // Par_11.47",
    "GSD36pars2_pu:987": "parapākanivṛtto 'sau munibhiḥ parikīrtitaḥ /",
    "GSD36pars2_pu:988": "pañcayajñān svayaṃ kṛtvā parānnenopajīvati // Par_11.48 //",
    "GSD36pars2_pu:989": "satataṃ prātar utthāya parapākaratas tu saḥ /",
    "GSD36pars2_pu:990": "gṛhasthadharmā yo vipro dadāti parivarjitaḥ // Par_11.49 //",
    "GSD36pars2_pu:991": "ṛṣibhir dharmatattvajñair apacaḥ parikīrtitaḥ /",
    "GSD36pars2_pu:992": "yuge yuge tu ye dharmās teṣu teṣu ca ye dvijāḥ (II,1, p. 451) // Par_11.50",
    "GSD36pars2_pu:993": "teṣāṃ nindā na kartavyā yugarūpā hi te dvijāḥ /",
    "GSD36pars2_pu:994": "huṃkāraṃ brāhmaṇasyoktvā tvaṃkāraṃ ca garīyasaḥ // Par_11.51 //",
    "GSD36pars2_pu:995": "snātvā tiṣṭhann ahaḥ śeṣam abhivādya prasādayet /",
    "GSD36pars2_pu:996": "tāḍayitvā tṛṇenāpi kaṇṭhe baddhvāpi vāsasā // Par_11.52 //",
    "GSD36pars2_pu:997": "vivādenāpi nirjitya praṇipatya prasādayet /",
    "GSD36pars2_pu:998": "avagūrya tv ahorātraṃ trirātraṃ kṣitipātane (II,1, p. 455) // Par_11.53 //",
    "GSD36pars2_pu:999": "atikṛcchraṃ ca rudhire kṛcchro 'bhyantaraśoṇite /",
    "GSD36pars2_pu:1000": "navāham atikṛcchrī syāt pāṇipūrānnabhojanaḥ (II,1, p. 459) // Par_11.54 //",
    "GSD36pars2_pu:1001": "trirātram upavāsī syād atikṛcchraḥ sa ucyate /",
    "GSD36pars2_pu:1002": "sarveṣām eva pāpānāṃ saṃkare samupasthite (II,1, p. 460) // Par_11.55 //",
    "GSD36pars2_pu:1003": "daśasāhasram abhyastā gāyatrī śodhanaṃ paraṃ // Par_11.56 //",
    "GSD36pars2_pu:1004": "duḥsvapnaṃ yadi paśyet tu vānte tu kṣurakarmaṇi /",
    "GSD36pars2_pu:1005": "maithune pretadhūme ca snānam eva vidhīyate (II,2, p. 1) // Par_12.1 //",
    "GSD36pars2_pu:1006": "ajñānāt prāśya viṇmūtraṃ surāsaṃspṛṣṭam eva ca /",
    "GSD36pars2_pu:1007": "punaḥ saṃskāram arhanti trayo varṇā dvijātayaḥ (II,2, p. 5) // Par_12.2 //",
    "GSD36pars2_pu:1008": "ajinaṃ mekhalā daṇḍo bhaikṣyacaryā vratāni ca /",
    "GSD36pars2_pu:1009": "nivartante dvijātīnāṃ punaḥ saṃskārakarmaṇi // Par_12.3 //",
    "GSD36pars2_pu:1010": "viṇmūtrabhojī śudhyarthaṃ prājāpatyaṃ samācaret /",
    "GSD36pars2_pu:1011": "pañcagavyaṃ ca kurvīta snātvā pītvā śucir bhavet (II,2, p. 6) // Par_12.4",
    "GSD36pars2_pu:1012": "jalāgnipatane caiva pravrajyānāśakeṣu ca /",
    "GSD36pars2_pu:1013": "pratyāvasitavarṇānāṃ kathaṃ śuddhir vidhīyate (II,2, p. 7) // Par_12.5 //",
    "GSD36pars2_pu:1014": "prājāpatyadvayenaiva tīrthābhigamanena ca /",
    "GSD36pars2_pu:1015": "vṛṣaikādaśadānena varṇāḥ śudhyanti te trayaḥ // Par_12.6 //",
    "GSD36pars2_pu:1016": "brāhmaṇasya pravakṣyāmi vanaṃ gatvā catuṣpathe /",
    "GSD36pars2_pu:1017": "saśikhaṃ vapanaṃ kṛtvā prājāpatyadvayaṃ caret // Par_12.7 //",
    "GSD36pars2_pu:1018": "godvayaṃ dakṣiṇāṃ dadyāc chuddhiṃ svāyaṃbhuvo 'bravīt /",
    "GSD36pars2_pu:1019": "mucyate tena pāpena brāhmaṇatvaṃ ca gacchati // Par_12.8 //",
    "GSD36pars2_pu:1020": "snānāni pañca puṇyāni kīrtitāni manīṣibhiḥ /",
    "GSD36pars2_pu:1021": "āgneyaṃ vāruṇaṃ brāhmaṃ vāyavyaṃ divyam eva ca (II,2, p. 13) // Par_12.9",
    "GSD36pars2_pu:1022": "āgneyaṃ bhasmanā snānam avagāhya tu vāruṇam /",
    "GSD36pars2_pu:1023": "āpo hi ṣṭheti ca brāhmaṃ vāyavyaṃ gorajaḥ smṛtam // Par_12.10 //",
    "GSD36pars2_pu:1024": "yat tu sātapavarṣeṇa tat snānaṃ divyam ucyate /",
    "GSD36pars2_pu:1025": "tatra snātvā tu gaṅgāyāṃ snāto bhavati mānavaḥ // Par_12.11 //",
    "GSD36pars2_pu:1026": "snātuṃ yāntaṃ dvijaṃ sarve devāḥ pitṛgaṇaiḥ saha /",
    "GSD36pars2_pu:1027": "vāyubhūtās tu gacchanti tṛṣārtāḥ salilārthinaḥ (II,2, p. 17) // Par_12.12",
    "GSD36pars2_pu:1028": "nirāśās te nivartante vastraniṣpīḍane kṛte /",
    "GSD36pars2_pu:1029": "tasmān na pīḍayed vastraṃ akṛtvā pitṛtarpaṇam // Par_12.13 //",
    "GSD36pars2_pu:1030": "romakūpeṣv avasthāpya yas tilair tarpayet pitṝn /",
    "GSD36pars2_pu:1031": "pitaras tarpitās tena rudhireṇa malena ca (II,2, p. 18) // Par_12.14 //",
    "GSD36pars2_pu:1032": "avadhūnoti yaḥ keśān snātvā yas tūtsṛjen malam /",
    "GSD36pars2_pu:1033": "ācāmed vā jalasthe 'pi sa bāhyaḥ pitṛdaivataiḥ // Par_12.15 //",
    "GSD36pars2_pu:1034": "śiraḥ prāvṛttya kaṇṭhaṃ vā muktakacchaśikho 'pi vā /",
    "GSD36pars2_pu:1035": "vinā yajñopavītena ācānto 'py aśucir bhavet (II,2, p. 19) // Par_12.16 //",
    "GSD36pars2_pu:1036": "jale sthalastho nācāmej jalasthaś ca bahiḥsthale /",
    "GSD36pars2_pu:1037": "ubhe spṛṣṭvā samācānta ubhayatra śucir bhavet // Par_12.17 //",
    "GSD36pars2_pu:1038": "snātvā pītvā kṣute supte bhuktvā rathyopasarpaṇe /",
    "GSD36pars2_pu:1039": "ācāntaḥ punar ācāmed vāso viparidhāya ca (II,2, p. 20) // Par_12.18 //",
    "GSD36pars2_pu:1040": "kṣute niṣṭhīvane caiva dantocchiṣṭe tathānṛte /",
    "GSD36pars2_pu:1041": "patitānāṃ ca saṃbhāṣe dakṣiṇaṃ śravaṇaṃ spṛśet // Par_12.19 //",
    "GSD36pars2_pu:1042": "prabhāsādīni tīrthāni gaṅgādyāḥ saritas tathā /",
    "GSD36pars2_pu:1043": "viprasya dakṣiṇe karṇe santīti manur abravīt (II,2, p. 20; not in BI) //",
    "GSD36pars2_pu:1044": "agnir āpaś ca vedāś ca somasūryānilās tathā /",
    "GSD36pars2_pu:1045": "sarva eva tu viprasya śrotre tiṣṭhanti dakṣiṇe // Par_12.21(20) //",
    "GSD36pars2_pu:1046": "bhāskarasya karaiḥ pūtaṃ divā snānaṃ praśasyāte /",
    "GSD36pars2_pu:1047": "apraśastaṃ niśi snānaṃ rāhor anyatra darśanāt (II,2, p. 21) //",
    "GSD36pars2_pu:1048": "snānaṃ dānaṃ japo homaḥ kartavyo rāhudarśane /",
    "GSD36pars2_pu:1049": "anyadā tv aśucī rātris tasmāt tāṃ parivarjayet // Par_12.23(22) //",
    "GSD36pars2_pu:1050": "maruto vasavo rudrā ādityāś caiva devatāḥ /",
    "GSD36pars2_pu:1051": "sarve some pralīyante tasmād dānaṃ tu tadgrahe (II,2, p. 22) //",
    "GSD36pars2_pu:1052": "khalayajñe vivāhe ca saṃkrāntau grahaṇe tathā /",
    "GSD36pars2_pu:1053": "śarvaryāṃ dānam asty eva nānyatraiva vidhīyate // Par_12.25(24) //",
    "GSD36pars2_pu:1054": "putrajanmani yajñe ca tathā cātyayakarmaṇi /",
    "GSD36pars2_pu:1055": "rāhoś ca darśane dānaṃ praśastaṃ nānyadā niśi // Par_12.26(25) //",
    "GSD36pars2_pu:1056": "mahāniśā tu vijñeyā madhyasthaṃ praharadvayam /",
    "GSD36pars2_pu:1057": "pradoṣapaścimau yāmau dinavat snānam ācaret // Par_12.27(26) //",
    "GSD36pars2_pu:1058": "caityavṛkṣaś citir yūpaś caṇḍālaḥ somavikrayī /",
    "GSD36pars2_pu:1059": "etāṃs tu brāhmaṇaḥ spṛṣṭvā savāsā jalam āviśet (II,2, p. 24) //",
    "GSD36pars2_pu:1060": "asthisaṃcayanāt pūrvaṃ ruditvā snānam ācaret /",
    "GSD36pars2_pu:1061": "antardaśāhe viprasya hy ūrdhvam ācamanaṃ bhavet // Par_12.29(28) //",
    "GSD36pars2_pu:1062": "sarvaṃ gaṅgāsamaṃ toyaṃ rāhugraste divākare /",
    "GSD36pars2_pu:1063": "somagrahe tathaivoktaṃ snānadānādikarmasu (II,2, p. 25) // Par_12.30(29)",
    "GSD36pars2_pu:1064": "kuśaiḥ pūtaṃ tu yat snānaṃ kuśenopaspṛśed dvijaḥ /",
    "GSD36pars2_pu:1065": "kuśena coddhṛtaṃ toyaṃ somapānasamaṃ bhavet (II,2, p. 26) // Par_12.31(30)",
    "GSD36pars2_pu:1066": "agnikāryāt paribhraṣṭāḥ saṃdhyopāsanavarjitāḥ /",
    "GSD36pars2_pu:1067": "vedaṃ caaivānadhīyānāḥ sarve te vṛṣalāḥ smṛtāḥ // Par_12.32(31) //",
    "GSD36pars2_pu:1068": "tasmād vṛṣalabhītena brāhmaṇena viśeṣataḥ /",
    "GSD36pars2_pu:1069": "adhyetavyo 'py ekadeśo yadi sarvaṃ na śakyate (II,2, p. 27) //",
    "GSD36pars2_pu:1070": "śūdrānnarasapuṣṭasyāpy adhīyānasya nityaśaḥ /",
    "GSD36pars2_pu:1071": "japato juhvato vāpi gatir ūrdhvā na vidyate // Par_12.34(33) //",
    "GSD36pars2_pu:1072": "śūdrānnaṃ śūdrasaṃparkaḥ śūdreṇa tu sahāsanam /",
    "GSD36pars2_pu:1073": "śūdrāj jñānāgamaś caiva jvalantam api pātayet (II,2, p. 28) //",
    "GSD36pars2_pu:1074": "yaḥ śūdryā pācayen nityaṃ śūdrī ca gṛhamedhinī /",
    "GSD36pars2_pu:1075": "varjitaḥ pitṛdevebhyo rauravaṃ yāti sa dvijaḥ (II,2, p. 29) //",
    "GSD36pars2_pu:1076": "mṛtasūtakapuṣṭāṅgo dvijaḥ śūdrānnabhojanaḥ /",
    "GSD36pars2_pu:1077": "ahaṃ tan na vijānāmi kāṃ kāṃ yoniṃ gamiṣyati // Par_12.37(36) //",
    "GSD36pars2_pu:1078": "gṛdhro dvādaśajanmāni daśajanmāni sūkaraḥ /",
    "GSD36pars2_pu:1079": "śvayonau saptajanmā syād ity evaṃ manur abravīt (II,2, p. 30) //",
    "GSD36pars2_pu:1080": "dakṣiṇārtham tu yo vipraḥ śūdrasya juhuyād dhaviḥ /",
    "GSD36pars2_pu:1081": "brāhmaṇas tu bhavec chūdraḥ śūdras tu brāhmaṇo bhavet // Par_12.39(38) //",
    "GSD36pars2_pu:1082": "maunavrataṃ samāśritya āsīno na vaded dvijaḥ /",
    "GSD36pars2_pu:1083": "bhuñjāno hi vaded yas tu tad annaṃ parivarjayet (II,2, p. 31) //",
    "GSD36pars2_pu:1084": "ardhe bhukte tu yo vipras tasmin pātre jalaṃ pibet /",
    "GSD36pars2_pu:1085": "hataṃ daivaṃ ca pitryaṃ ca ātmānaṃ copaghātayet // Par_12.41(40) //",
    "GSD36pars2_pu:1086": "bhuñjāneṣu tu vipreṣu yo 'gre pātraṃ vimuñcati /",
    "GSD36pars2_pu:1087": "sa mūḍhaḥ sa ca pāpiṣṭho brahmaghnaḥ sa khalūcyate (II,2, p. 32) //",
    "GSD36pars2_pu:1088": "bhājaneṣu ca tiṣṭhatsu svastikurvanti ye dvijāḥ /",
    "GSD36pars2_pu:1089": "na devās tṛptim āyānti nirāśāḥ pitaras tathā // Par_12.43(42) //",
    "GSD36pars2_pu:1090": "asnātvā naiva bhuñjītā ajaptvāgnim ahūya ca /",
    "GSD36pars2_pu:1091": "parṇapṛṣṭhe na bhuñjīta rātrau dīpaṃ vinā tathā // Par_12.44(43) //",
    "GSD36pars2_pu:1092": "gṛhasthas tu dayāyukto dharmam evānucintayet /",
    "GSD36pars2_pu:1093": "poṣyavargārthasiddhyarthaṃ nyāyavartī subuddhimān (II,2, p. 33) //",
    "GSD36pars2_pu:1094": "nyāyopārjitavittena kartavyaṃ hy ātmarakṣaṇam /",
    "GSD36pars2_pu:1095": "anyāyena tu yo jīvet sarvakarmabahiṣkṛtaḥ // Par_12.46(45) //",
    "GSD36pars2_pu:1096": "agnicit kapilā satrī rājā bhikṣur mahodadhiḥ /",
    "GSD36pars2_pu:1097": "dṛṣṭamātrāḥ punanty ete tasmāt paśyet tu nityaśaḥ (II,2, p. 34) //",
    "GSD36pars2_pu:1098": "araṇiṃ kṛṣṇamārjāraṃ candanaṃ sumaṇiṃ ghṛtam /",
    "GSD36pars2_pu:1099": "tilān kṛṣṇājinaṃ chāgaṃ gṛhe caitāni rakṣayet (II,2, p. 35) //",
    "GSD36pars2_pu:1100": "gavāṃ śataṃ saikavṛṣaṃ yatra tiṣṭhaty ayantritam /",
    "GSD36pars2_pu:1101": "tat kṣetraṃ daśagaṇitaṃ gocarmaparikīrtitam // Par_12.49(48) //",
    "GSD36pars2_pu:1102": "brahmahatyādibhir martyo manovākkāyakarmajaiḥ /",
    "GSD36pars2_pu:1103": "etad gocarmadānena mucyate sarvakilbiṣaiḥ (II,2, p. 36) // Par_12.50(49)",
    "GSD36pars2_pu:1104": "kuṭumbine daridrāya śrotriyāya viśeṣataḥ /",
    "GSD36pars2_pu:1105": "yad dānaṃ dīyate tasmai tad dānaṃ śubhakārakam (II,2, p. 37) //",
    "GSD36pars2_pu:1106": "vāpīkūpataḍāgādyair vājapeyaśatair mukhaiḥ /",
    "GSD36pars2_pu:1107": "gavāṃ koṭipradānena bhūmihartā na śudhyati // Par_12.52(51) //",
    "GSD36pars2_pu:1108": "aṣṭādaśadinād arvāk snānam eva rajasvalā /",
    "GSD36pars2_pu:1109": "ata ūrdhvaṃ trirātraṃ syād uśanā munir abravīt (II,2, p. 38) //",
    "GSD36pars2_pu:1110": "yugaṃ yugadvayaṃ caiva triyugaṃ ca caturyugam /",
    "GSD36pars2_pu:1111": "cāṇḍālasūtikodakyā- patitānām adhaḥ kramāt // Par_12.54(53) //",
    "GSD36pars2_pu:1112": "tataḥ saṃnidhimātreṇa sacailaṃ snānam ācaret /",
    "GSD36pars2_pu:1113": "snātvāvalokayet sūryam ajñānāt spṛśate yadi (II,2, p. 39) // Par_12.55(54)",
    "GSD36pars2_pu:1114": "vidyamāneṣu hasteṣu brāhmaṇo jñānadurbalaḥ /",
    "GSD36pars2_pu:1115": "toyaṃ pibati vaktreṇa śvayonau jāyate dhruvam // Par_12.56(55) //",
    "GSD36pars2_pu:1116": "yas tu kruddhaḥ pumān brūyāj jāyāyās tu agamyatām /",
    "GSD36pars2_pu:1117": "punar icchati ced enāṃ vipramadhye tu śrāvayet (II,2, p. 40) //",
    "GSD36pars2_pu:1118": "śrāntaḥ kruddhas tamo'ndho vā kṣutpipāsābhayārditaḥ /",
    "GSD36pars2_pu:1119": "dānaṃ puṇyam akṛtvā tu prāyaścittaṃ dinatrayam // Par_12.58(57) //",
    "GSD36pars2_pu:1120": "upaspṛśet triṣavaṇaṃ mahānadyupasaṃgame /",
    "GSD36pars2_pu:1121": "cīrṇānte caiva gāṃ dadyād brāhmaṇān bhojayed daśa // Par_12.59(58) //",
    "GSD36pars2_pu:1122": "durācārasya viprasya niṣiddhācaraṇasya ca /",
    "GSD36pars2_pu:1123": "annaṃ bhuktvā dvijaḥ kuryād dinam ekam abhojanam (II,2, p. 45) //",
    "GSD36pars2_pu:1124": "sadācārasya viprasya tathā vedāntavedinaḥ /",
    "GSD36pars2_pu:1125": "bhuktvānnaṃ mucyate pāpād ahorātrāntarān naraḥ // Par_12.61(60) //",
    "GSD36pars2_pu:1126": "ūrdhvocchiṣṭam adhocchiṣṭam antarikṣam ṛtau tathā /",
    "GSD36pars2_pu:1127": "kṛcchratrayaṃ prakurvīta aśaucamaraṇe tathā (II,2, p. 46) // Par_12.62(61)",
    "GSD36pars2_pu:1128": "kṛcchraṃ devy ayutaṃ caiva prāṇāyāmaśatadvayam /",
    "GSD36pars2_pu:1129": "puṇyatīrthe 'nārdraśiraḥ snānaṃ dvādaśasaṃkhyayā // Par_12.63(62) //",
    "GSD36pars2_pu:1130": "dviyojane tīrthayātrā kṛcchram ekaṃ prakalpitam /",
    "GSD36pars2_pu:1131": "gṛhasthaḥ kāmataḥ kuryād retasaḥ skhalanaṃ bhuvi (II,2, p. 48) //",
    "GSD36pars2_pu:1132": "sahasraṃ tu japed devyāḥ prāṇāyāmais tribhiḥ saha /",
    "GSD36pars2_pu:1133": "caturvidyopapannas tu vidhivad brahmaghātake (II,2, p. 50) //",
    "GSD36pars2_pu:1134": "samudrasetugamanaṃ prāyaścittaṃ vinirdiśet /",
    "GSD36pars2_pu:1135": "setubandhapathe bhikṣāṃ cāturvarṇyāt samācaret // Par_12.66(65) //",
    "GSD36pars2_pu:1136": "varjayitvā vikarmasthāṃś chatropānadvivarjitaḥ /",
    "GSD36pars2_pu:1137": "ahaṃ duṣkṛtakarmā vai mahāpātakakārakaḥ (II,2, p. 51) // Par_12.67(66) //",
    "GSD36pars2_pu:1138": "gṛhadvāreṣu tiṣṭhāmi bhikṣārthī brahmaghātakaḥ /",
    "GSD36pars2_pu:1139": "gokuleṣu vasec caiva grāmeṣu nagareṣu vā // Par_12.68(67) //",
    "GSD36pars2_pu:1140": "tapo vaneṣu tīrtheṣu nadīprasravaṇeṣu vā /",
    "GSD36pars2_pu:1141": "eteṣu khyāpayann enaḥ puṇyaṃ gatvā tu sāgaram (II,2, p. 52) //",
    "GSD36pars2_pu:1142": "daśayojanavistīrṇaṃ śatayojanam āyatam /",
    "GSD36pars2_pu:1143": "rāmacandrasamādiṣṭa- nalasaṃcayasaṃcitam // Par_12.70(69) //",
    "GSD36pars2_pu:1144": "setuṃ dṛṣṭvā samudrasya brahmahatyāṃ vyapohati /",
    "GSD36pars2_pu:1145": "setuṃ dṛṣṭvā viśuddhātmā tv avagāheta sāgaram // Par_12.71(70) //",
    "GSD36pars2_pu:1146": "yajeta vāśvamedhena rājā tu pṛthivīpatiḥ /",
    "GSD36pars2_pu:1147": "punaḥ pratyāgate veśma vāsārtham upasarpati (II,2, p. 54) // Par_12.72(71)",
    "GSD36pars2_pu:1148": "saputraḥ saha bhṛtyaiś ca kuryād brāhmaṇabhojanam /",
    "GSD36pars2_pu:1149": "gāś caivaikaśataṃ dadyāc caturvidhyeṣu dakṣiṇām // Par_12.73(72) //",
    "GSD36pars2_pu:1150": "brāhmaṇānāṃ prasādena brahmahā tu vimucyate /",
    "GSD36pars2_pu:1151": "savanasthāṃ striyaṃ hatvā brahmahatyāvrataṃ caret (II,2, p. 76) //",
    "GSD36pars2_pu:1152": "madyapaś ca dvijaḥ kuryān nadīṃ gatvā samudragām /",
    "GSD36pars2_pu:1153": "cāndrāyaṇe tataś cīrṇe kuryād brāhmaṇabhojanam (II,2, p. 77) //",
    "GSD36pars2_pu:1154": "anaḍutsahitāṃ gāṃ ca dadyād vipreṣu dakṣiṇām /",
    "GSD36pars2_pu:1155": "surāpānaṃ sakṛt kṛtvā agnivarṇaṃ surāṃ pibet (II,2, p. 80) //",
    "GSD36pars2_pu:1156": "sa pāvayed athātmānam ihaloke paratra ca /",
    "GSD36pars2_pu:1157": "apahṛtya suvarṇaṃ tu brāhmaṇasya tataḥ svayam (II,2, p. 84) //",
    "GSD36pars2_pu:1158": "gacchen musalam ādāya rājābhyāśaṃ vadhāya tu /",
    "GSD36pars2_pu:1159": "tataḥ śuddhim avāpnoti rājñāsau mukta eva ca // Par_12.78(77) //",
    "GSD36pars2_pu:1160": "kāmatas tu kṛtaṃ yat syān nānyathā vadham arhati /",
    "GSD36pars2_pu:1161": "āsanāc chayanād yānāt saṃbhāṣāt saha bhojanāt (II,2, p. 90) //",
    "GSD36pars2_pu:1162": "saṃkrāmanti hi pāpāni tailabindur ivāmbhasi /",
    "GSD36pars2_pu:1163": "cāndrāyaṇaṃ yāvakaṃ tu tulāpuruṣa eva ca (II,2, p. 91) // Par_12.80(79) //",
    "GSD36pars2_pu:1164": "gavāṃ caivānugamanaṃ sarvapāpapraṇāśanam /",
    "GSD36pars2_pu:1165": "etat pārāśaraṃ śāstraṃ ślokānāṃ śatapañcakaṃ /",
    "GSD36pars2_pu:1166": "dvinavatyā samāyuktaṃ dharmaśāstrasya saṃgrahaḥ (II,2, p. 287; BI: 534) //",
    "GSD36pars2_pu:1167": "yathādhyayanakarmāṇi dharmaśāstram idaṃ tathā /",
    "GSD36pars2_pu:1168": "adhyetavyaṃ prayatnena niyataṃ svargagāminā (II,2, p. 288) //",
    "GSD36pars2_pu:1169": "NO MŪLA TEXT FOR MĀDHAVA's ṬĪKĀ on VYAVAHĀRAKĀṆḌA (Vol. 3, Parts"
}