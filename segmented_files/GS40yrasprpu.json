{
  "GS40yrasprpu:0": "YRps, Adhyāya 1",
  "GS40yrasprpu:1": "śaśikalākalitaṃ hi śubhānanaṃ śivanidhānamatho ṛṣipūjitam /",
  "GS40yrasprpu:2": "jananapālanasaṃharaṇātmakaṃ hariharaṃ prathamaṃ praṇamāmyaham // YRps_1.1 //",
  "GS40yrasprpu:3": "kumudakundasitāmbaradhāriṇīṃ vimalamauktikahārasuśobhitām /",
  "GS40yrasprpu:4": "sakalasiddhagaṇair api sevitām aharahaḥ praṇamāmi ca śāradām // YRps_1.2 //",
  "GS40yrasprpu:5": "vadanakuṃjaram abhradaladyutiṃ trinayanaṃ ca caturbhujavāmanam /",
  "GS40yrasprpu:6": "kanakaratnasuśobhitaśekharaṃ gaṇapatiṃ prathamaṃ praṇamāmyaham // YRps_1.3 //",
  "GS40yrasprpu:7": "giriśadhāma sadā mahadadbhutaṃ sakalarogavighātakaraṃ param /",
  "GS40yrasprpu:8": "sakalasiddhisamūhaviśāradaṃ praṇatapāpaharaṃ bhavapāradam // YRps_1.4 //",
  "GS40yrasprpu:9": "&lt;Inhaltsverzeichnis&gt;",
  "GS40yrasprpu:10": "prathamaṃ pāradotpattiṃ kathayāmi yathātatham /",
  "GS40yrasprpu:11": "tataḥ śodhanakaṃ tasya tathāṣṭādaśa karma ca // YRps_1.5 //",
  "GS40yrasprpu:12": "caturdhā baṃdhavijñānaṃ bhasmatvaṃ sūtakasya ca /",
  "GS40yrasprpu:13": "dhātūnāṃ śodhanaṃ caiva māraṇaṃ guṇavarṇanam // YRps_1.6 //",
  "GS40yrasprpu:14": "aṣṭau mahārasāḥ samyak procyante 'tra mayā khalu /",
  "GS40yrasprpu:15": "tathā coparasānāṃ hi guṇāḥ śodhanamāraṇam // YRps_1.7 //",
  "GS40yrasprpu:16": "drutipātaṃ ca sarveṣāṃ kathayāmi savistaram /",
  "GS40yrasprpu:17": "ratnānāṃ guṇadoṣaśca tathā śodhanamāraṇam // YRps_1.8 //",
  "GS40yrasprpu:18": "krāmaṇaṃ raṃjanaṃ caiva drutimelānakaṃ rase /",
  "GS40yrasprpu:19": "rasāṃśca śatasaṃkhyākān kathayāmi savistarāt // YRps_1.9 //",
  "GS40yrasprpu:20": "auṣadhīnāṃ samākhyātā bhedāścatvāra eva ca /",
  "GS40yrasprpu:21": "divyauṣadhyo rasauṣadhyaḥ siddhauṣadhyastathā parāḥ // YRps_1.10 //",
  "GS40yrasprpu:22": "mahauṣadhya iti proktā yaṃtrāṇyatha puṭāni ca /",
  "GS40yrasprpu:23": "mūṣāścaiva hi dhātūnāṃ kautukāni samāsataḥ // YRps_1.11 //",
  "GS40yrasprpu:24": "vājīkaraṇayogāśca śukrarataṃbhakarāsta /",
  "GS40yrasprpu:25": "nātisaṃkṣepavistārāt graṃthe 'smin parikalpitāḥ // YRps_1.12 //",
  "GS40yrasprpu:26": "&lt;sūtotpatti (mithilfe einer schṆnen Frau)&gt;",
  "GS40yrasprpu:27": "himālayātpaścimadigvibhāge girīndranāmā ruciro 'sti bhūdharaḥ /",
  "GS40yrasprpu:28": "tatsannidhāne 'tisuvṛttakūpe sākṣādraseṃdro nivasatyayaṃ hi // YRps_1.13 //",
  "GS40yrasprpu:29": "kumārikārūpaguṇena yuktā svalaṃkṛtā vāhavare 'dhirūḍhā /",
  "GS40yrasprpu:30": "tatrāgatā kūpamavekṣamāṇā nivartitā sā mahatā javena // YRps_1.14 //",
  "GS40yrasprpu:31": "pradhāvitaḥ sūtavaraścaturṣu kakupsu bhūmau patito hi nūnam // YRps_1.15 //",
  "GS40yrasprpu:32": "paritaḥ parvatātsamyak kṣetraṃ dvādaśayojanam /",
  "GS40yrasprpu:33": "vistīrṇaṃ ca suvṛttaṃ hi sūtakasya samīritam // YRps_1.16 //",
  "GS40yrasprpu:34": "tanmṛdaḥ pātane yaṃtre pātitaḥ khalu rogahā /",
  "GS40yrasprpu:35": "jāyate ruciraḥ sākṣād ucyate pāradaḥ svayam // YRps_1.17 //",
  "GS40yrasprpu:36": "&lt;mercury:: subtypes:: caste (after emanation from the well)&gt;",
  "GS40yrasprpu:37": "kūpādviniḥsṛtaḥ sūtaś caturdikṣu gato dvijaḥ /",
  "GS40yrasprpu:38": "kṣatriyo vaiśyaśūdrau ca caturṇāṃ jāyate khalu // YRps_1.18 //",
  "GS40yrasprpu:39": "&lt;mercury:: subtypes:: colour&gt;",
  "GS40yrasprpu:40": "śvetā kṛṣṇā tathā pītā raktā vai jāyate chaviḥ /",
  "GS40yrasprpu:41": "prācyāṃ yāmyāṃ pratīcyāṃ ca kauberyāṃ ca diśi kramāt // YRps_1.19 //",
  "GS40yrasprpu:42": "&lt;mercury:: subtypes:: colour:: use&gt;",
  "GS40yrasprpu:43": "śvetaḥ śvetavidhāne syāt kṛṣṇo dehakarastathā /",
  "GS40yrasprpu:44": "pītavarṇaḥ svarṇakartā rakto rogavināśakṛt // YRps_1.20 //",
  "GS40yrasprpu:45": "sarva ekīkṛtā eva sarvakāryakarāḥ sadā /",
  "GS40yrasprpu:46": "sevitāḥ sarvarogaghnāḥ sarvasiddhividhāyakāḥ // YRps_1.21 //",
  "GS40yrasprpu:47": "itthaṃ sūtodbhavaṃ jñātvā na rogaivārdhyate khalu /",
  "GS40yrasprpu:48": "śodhito māritaścaiva krāmitaḥ sāritaḥ śubhaḥ // YRps_1.22 //",
  "GS40yrasprpu:49": "&lt;pāradnā āṭh saṃskār athavā karm&gt;",
  "GS40yrasprpu:50": "svedanaṃ mardanaṃ caiva mūrcchanaṃ syāttadutthitam /",
  "GS40yrasprpu:51": "pātanaṃ rodhanaṃ samyak niyāmanasudīpane // YRps_1.23 //",
  "GS40yrasprpu:52": "tathābhrakagrāsamāna- cāraṇaṃ ca krameṇa hi /",
  "GS40yrasprpu:53": "garbhadrutirbāhyadrutiḥ proktaṃ jāraṇakaṃ tathā // YRps_1.24 //",
  "GS40yrasprpu:54": "sāraṇaṃ krāmaṇaṃ proktaṃ vedhakarma ca raṃjanam /",
  "GS40yrasprpu:55": "sevanaṃ pāradasyātha karmāṇyaṣṭādaśaiva hi /",
  "GS40yrasprpu:56": "uddeśato mayātraiva nāmāni kathitāni vai // YRps_1.25 //",
  "GS40yrasprpu:57": "&lt;pāradadoṣāḥ&gt;",
  "GS40yrasprpu:58": "doṣāḥ pañca samuddiṣṭāḥ pāradānāṃ bhiṣagvaraiḥ /",
  "GS40yrasprpu:59": "malo viṣaṃ tathā vahnir mado darpaśca vai kramāt /",
  "GS40yrasprpu:60": "mūrcchāṃ mṛtyuṃ madaṃ caiva sphoṭaṃ kuryuḥ śirobhramam // YRps_1.26 //",
  "GS40yrasprpu:61": "&lt;pāradakañcukāḥ&gt;",
  "GS40yrasprpu:62": "kañcukāḥ sapta sūtasya kathayāmi yathārthataḥ /",
  "GS40yrasprpu:63": "nāmāni kathayāmyeṣāṃ devīśāstrānusārataḥ // YRps_1.27 //",
  "GS40yrasprpu:64": "mṛcchailajalaśulbāyo- nāgavaṃgasamudbhavāḥ /",
  "GS40yrasprpu:65": "sūtake kaṃcukāḥ sapta tataścaiva viṣopamāḥ // YRps_1.28 //",
  "GS40yrasprpu:66": "&lt;mercury:: use of śodhana&gt;",
  "GS40yrasprpu:67": "dvādaśaiva hi doṣāḥ syur yaiśca niṣkāsitā dvijaiḥ /",
  "GS40yrasprpu:68": "teṣāṃ hi rasasiddhiḥ syād apare yamasannibhāḥ /",
  "GS40yrasprpu:69": "tasmāddoṣāpaharaṇaṃ kartavyaṃ bhiṣaguttamaiḥ // YRps_1.29 //",
  "GS40yrasprpu:70": "&lt;svedana&gt;",
  "GS40yrasprpu:71": "tatra svedanakaṃ kuryād yathāvacca śubhe dine /",
  "GS40yrasprpu:72": "sūtasya svedanaṃ kāryaṃ dolāyaṃtreṇa vārtikaiḥ // YRps_1.30 //",
  "GS40yrasprpu:73": "kṣārau cāmlena sahitau tathā ca paṭupaṃcakam /",
  "GS40yrasprpu:74": "trikaṭu triphalā caiva citrakeṇa samanvitā // YRps_1.31 //",
  "GS40yrasprpu:75": "puṣpakāsīsasaurāṣṭryau sarvāṇyeva tu mardayet /",
  "GS40yrasprpu:76": "oṣadhāni samāṃśāni rasād aṣṭamabhāgataḥ // YRps_1.32 //",
  "GS40yrasprpu:77": "kṛtvāndhamūṣāṃ teṣāṃ tu tanmadhye pāradaṃ kṣipet /",
  "GS40yrasprpu:78": "triguṇena suvastreṇa bhūrjapatreṇa veṣṭayet // YRps_1.33 //",
  "GS40yrasprpu:79": "guṇena kāṣṭhakhaṇḍe vai baddhāṃ tu rasapoṭalīm /",
  "GS40yrasprpu:80": "lambāyamānāṃ bhāṇḍe tu tuṣavāriprapūrite // YRps_1.34 //",
  "GS40yrasprpu:81": "tridinaṃ svedayetsamyak svedanaṃ tadudīritam // YRps_1.35 //",
  "GS40yrasprpu:82": "&lt;2. mardana&gt;",
  "GS40yrasprpu:83": "atha mardanakaṃ karma yena śuddhatamo rasaḥ /",
  "GS40yrasprpu:84": "prajāyate vistareṇa kathayāmi yathātatham // YRps_1.36 //",
  "GS40yrasprpu:85": "khalve vimardayetsūtaṃ dināni trīṇi caiva hi /",
  "GS40yrasprpu:86": "&lt;khalva:: dimensions&gt;",
  "GS40yrasprpu:87": "atha khalvapramāṇaṃ hi vakṣye tatra mayādhunā // YRps_1.37 //",
  "GS40yrasprpu:88": "kalāṃgulas tadāyāmaś cotsedho 'pi navāṃgulaḥ /",
  "GS40yrasprpu:89": "vistareṇa tathā kuryān nimnatvena ṣaḍaṅgulam // YRps_1.38 //",
  "GS40yrasprpu:90": "dvyaṃgulaḥ pṛṣṭhavistāro madhye 'timasṛṇīkṛtaḥ /",
  "GS40yrasprpu:91": "&lt;pestle:: size&gt;",
  "GS40yrasprpu:92": "ardhacandrākṛtiścāpi mardako 'tra daśāṃgulaḥ // YRps_1.39 //",
  "GS40yrasprpu:93": "&lt;mardana (cont.)&gt;",
  "GS40yrasprpu:94": "sūtaḥ pañcapalastasmin mardayet kāñjikaistryaham /",
  "GS40yrasprpu:95": "bahirmalavināśāya rasarājaṃ tu niścitam // YRps_1.40 //",
  "GS40yrasprpu:96": "uṣṇakāṃjikatoyena kṣālayet tadanantaram // YRps_1.41 //",
  "GS40yrasprpu:97": "&lt;3. mūrchana&gt;",
  "GS40yrasprpu:98": "ataḥparaṃ pravakṣyāmi pāradasya tu mūrcchanam /",
  "GS40yrasprpu:99": "mūrcchanaṃ doṣarahitaṃ saptakañcukanāśanam // YRps_1.42 //",
  "GS40yrasprpu:100": "svarjikā yāvaśūkaśca tathā ca paṭupaṃcakam /",
  "GS40yrasprpu:101": "amlauṣadhāni sarvāṇi sūtena saha mardayet // YRps_1.43 //",
  "GS40yrasprpu:102": "khalve dinatrayaṃ tāvad yāvannaṣṭatvam āpnuyāt /",
  "GS40yrasprpu:103": "svarūpasya vināśena mūrcchanaṃ tadihocyate /",
  "GS40yrasprpu:104": "nirmalatvam avāpnoti granthibhedaśca jāyate // YRps_1.44 //",
  "GS40yrasprpu:105": "&lt;4. utthāpana&gt;",
  "GS40yrasprpu:106": "athotthāpanakaṃ karma pāradasya bhiṣagvaraiḥ /",
  "GS40yrasprpu:107": "karaṇīyaṃ prayatnena rasaśāstrasya vartmanā // YRps_1.45 //",
  "GS40yrasprpu:108": "dolāyaṃtre tataḥ svedyaḥ pūrvavaddivasatrayam /",
  "GS40yrasprpu:109": "sūryātape mardito 'sau dinamekaṃ śilātale /",
  "GS40yrasprpu:110": "utthāpanaṃ bhavetsamyak mūrchādoṣavināśanam // YRps_1.46 //",
  "GS40yrasprpu:111": "&lt;5. pātana&gt;",
  "GS40yrasprpu:112": "pātanaṃ hi mahatkarma kathayāmi suvistaram /",
  "GS40yrasprpu:113": "tridhā pātanamityuktaṃ rasadoṣavināśanam // YRps_1.47 //",
  "GS40yrasprpu:114": "ūrdhvapātastvadhaḥpātas tiryakpātaḥ krameṇa hi /",
  "GS40yrasprpu:115": "&lt;ūrdhvapātanayantra&gt;",
  "GS40yrasprpu:116": "ūrdhvapātanayaṃtrasya lakṣaṇaṃ tadihocyate /",
  "GS40yrasprpu:117": "mṛṇmayī sthālikā kāryā cocchritā tu ṣaḍaṃgulā // YRps_1.48 //",
  "GS40yrasprpu:118": "mukhe saptāṅgulāyāmā paritastridaśāṃgulā /",
  "GS40yrasprpu:119": "iyanmānā dvitīyā ca kartavyā sthālikā śubhā // YRps_1.49 //",
  "GS40yrasprpu:120": "kṣāradvayaṃ rāmaṭhaṃ ca tathā hi paṭupañcakam /",
  "GS40yrasprpu:121": "amlavargeṇa saṃyuktaṃ sūtakaṃ taistu mardayet // YRps_1.50 //",
  "GS40yrasprpu:122": "lepayettena kalkena adhaḥsthāṃ sthālikāṃ śubhām /",
  "GS40yrasprpu:123": "uparisthām adhovaktrāṃ dattvā saṃpuṭamācaret // YRps_1.51 //",
  "GS40yrasprpu:124": "sabhasmalavaṇenaiva mudrāṃ tatra prakārayet /",
  "GS40yrasprpu:125": "culyāṃ sthālīṃ niveśyātha dhānyāgniṃ tatra kārayet // YRps_1.52 //",
  "GS40yrasprpu:126": "tasyopari jalādhānaṃ kāryaṃ yāmacatuṣṭayam /",
  "GS40yrasprpu:127": "svāṅgaśītalatāṃ jñātvā ūrdhvaṃgaṃ grāhayedrasam // YRps_1.53 //",
  "GS40yrasprpu:128": "ūrdhvapātanayaṃtraṃ hi tadevaṃ parikīrtitam /",
  "GS40yrasprpu:129": "&lt;5.2. adhaḥpātana&gt;",
  "GS40yrasprpu:130": "pūrvoktāṃ sthālikāṃ samyak viparītāṃ tu paṃkile /",
  "GS40yrasprpu:131": "garte tu sthāpitāṃ bhūmau jvālayenmūrdhni pāvakam // YRps_1.54 //",
  "GS40yrasprpu:132": "yāmatritayaparyaṃtaṃ adhaḥ patati pāradaḥ /",
  "GS40yrasprpu:133": "adhaḥpātanayaṃtraṃ hi kīrtitaṃ rasavedibhiḥ // YRps_1.55 //",
  "GS40yrasprpu:134": "&lt;5.3. tiryakpātana&gt;",
  "GS40yrasprpu:135": "pūrvoktairauṣadhaiḥ sārdhaṃ rasarājaṃ vimardayet /",
  "GS40yrasprpu:136": "tiryagghaṭe rasaṃ kṣiptvā tanmukhe hyaparo ghaṭaḥ // YRps_1.56 //",
  "GS40yrasprpu:137": "kanīyānudare chidraṃ chidre cāyasanālikām /",
  "GS40yrasprpu:138": "nālikāṃ jalapātrasthāṃ kārayecca bhiṣagvaraiḥ // YRps_1.57 //",
  "GS40yrasprpu:139": "adhastādrasayaṃtrasya tīvrāgniṃ jvālayedbudhaḥ /",
  "GS40yrasprpu:140": "yāmatritayaparyaṃtaṃ tiryakpāto bhavedrasaḥ // YRps_1.58 //",
  "GS40yrasprpu:141": "yaṃtrāṇāṃ pātanānāṃ ca tritayaṃ sukaraṃ khalu // YRps_1.59 //",
  "GS40yrasprpu:142": "kathitaṃ hi mayā samyak rasāgamanidarśanāt // YRps_1.60 //",
  "GS40yrasprpu:143": "&lt;6. rodhana&gt;",
  "GS40yrasprpu:144": "adhunā kathayiṣyāmi rasarodhanakarma ca /",
  "GS40yrasprpu:145": "yatkṛte ca palatvaṃ hi rasarājasya śāmyati // YRps_1.61 //",
  "GS40yrasprpu:146": "sindhūdbhavaṃ daśapalaṃ jalaprasthatrayaṃ tathā /",
  "GS40yrasprpu:147": "dhārayedghaṭamadhye ca sūtakaṃ doṣavarjitam // YRps_1.62 //",
  "GS40yrasprpu:148": "pidhānena yathā samyak mudritaṃ mṛtsnayā khalu /",
  "GS40yrasprpu:149": "nirvāte nirjane deśe dhārayed divasatrayam // YRps_1.63 //",
  "GS40yrasprpu:150": "anenaiva prakāreṇa rodhanaṃ kuru vaidyarāṭ // YRps_1.64 //",
  "GS40yrasprpu:151": "&lt;7. niyāmana&gt;",
  "GS40yrasprpu:152": "ataḥparaṃ pravakṣyāmi pāradasya niyāmanam /",
  "GS40yrasprpu:153": "jalasaiṃdhavasaṃyukto ghaṭastho hi rasottamaḥ /",
  "GS40yrasprpu:154": "dinatrayaṃ sveditaśca vīryavānapi jāyate // YRps_1.65 //",
  "GS40yrasprpu:155": "&lt;8. dīpana&gt;",
  "GS40yrasprpu:156": "athedānīṃ pravakṣyāmi rasarājasya dīpanam /",
  "GS40yrasprpu:157": "bubhukṣā vyāpakatvaṃ ca yena kṛtvā prajāyate // YRps_1.66 //",
  "GS40yrasprpu:158": "rājikā lavaṇopetā maricaṃ śigruṭaṃkaṇe /",
  "GS40yrasprpu:159": "kāsīsasaṃyutā kāṃkṣī kāṃjikena samanvitaiḥ // YRps_1.67 //",
  "GS40yrasprpu:160": "dināni trīṇi saṃsvedya paścāt kṣāreṇa mardayet /",
  "GS40yrasprpu:161": "anenaiva prakāreṇa dīpanaṃ jāyate dhruvam // YRps_1.68 //",
  "GS40yrasprpu:162": "tīvratvaṃ vegakāritvaṃ vyāpakatvaṃ bubhukṣutā /",
  "GS40yrasprpu:163": "balavattvaṃ viśeṣeṇa kṛte samyak prajāyate // YRps_1.69 //",
  "GS40yrasprpu:164": "&lt;8.1. dīpana: mukhotpādana&gt;",
  "GS40yrasprpu:165": "mukhotpādanakaṃ karma prakāro dīpanasya hi /",
  "GS40yrasprpu:166": "kathayāmi samāsena yathāvadrasaśodhanam // YRps_1.70 //",
  "GS40yrasprpu:167": "aṣṭādaśāṃśabhāgena kanakena ca sūtakaḥ /",
  "GS40yrasprpu:168": "nimbūrasena saṃmardyo vāsaraikamataḥparam // YRps_1.71 //",
  "GS40yrasprpu:169": "kṣāraiśca lavaṇai ramyaiḥ sveditaḥ kāṃjikena hi /",
  "GS40yrasprpu:170": "kṣālite kāṃjikenaiva vaktraṃ bhoktuṃ prajāyate // YRps_1.72 //",
  "GS40yrasprpu:171": "&lt;8.2. dīpana: mukhotpādana (2)&gt;",
  "GS40yrasprpu:172": "tāpyasatvaṃ kalāṃśena hemnā tad dviguṇena ca /",
  "GS40yrasprpu:173": "taptam āyasakhalvena taptenātha pramardayet // YRps_1.73 //",
  "GS40yrasprpu:174": "vyaktaṃ hi rasacukreṇa kṣāreṇa caṇakasya hi /",
  "GS40yrasprpu:175": "jaṃbīrapūrakajalair mardayedekaviṃśatim // YRps_1.74 //",
  "GS40yrasprpu:176": "vāsare yāmamekaṃ tu pratyekaṃ hi vimardayet /",
  "GS40yrasprpu:177": "yātudhānamukhaṃ samyak yātyeva hi na saṃśayaḥ // YRps_1.75 //",
  "GS40yrasprpu:178": "dvitīyo dīpanasyaivaṃ prakāraḥ kathito mayā /",
  "GS40yrasprpu:179": "sūtasyāṣṭau ca saṃskārāḥ kathitā dehakarmaṇi // YRps_1.76 //",
  "GS40yrasprpu:180": "tathā ca daśa karmāṇi dehalohakarāṇi hi // YRps_1.77 //",
  "GS40yrasprpu:181": "&lt;9. grāsamāna&gt;",
  "GS40yrasprpu:182": "athedānīṃ pravakṣyāmi bhakṣaṇaṃ cābhrakasya hi /",
  "GS40yrasprpu:183": "karoṭividhinā samyak kartavyaṃ lohasaṃpuṭam // YRps_1.78 //",
  "GS40yrasprpu:184": "jalayaṃtrasya yogena viḍena sahito rasaḥ /",
  "GS40yrasprpu:185": "bhakṣayatyeva cābhrasya kavalāni na saṃśayaḥ // YRps_1.79 //",
  "GS40yrasprpu:186": "&lt;jalayantra&gt;",
  "GS40yrasprpu:187": "ato hi jalayaṃtrasya lakṣaṇaṃ kathyate mayā /",
  "GS40yrasprpu:188": "suvṛttaṃ lohapātraṃ ca jalaṃ tatrāḍhakatrayam // YRps_1.80 //",
  "GS40yrasprpu:189": "tanmadhye sudṛḍhaṃ samyak kartavyaṃ lohasaṃpuṭam /",
  "GS40yrasprpu:190": "lohasaṃpuṭamadhye tu nikṣiptaṃ śuddhapāradam // YRps_1.81 //",
  "GS40yrasprpu:191": "biḍena sahitaṃ caiva ṣoḍaśāṃśena yatnataḥ /",
  "GS40yrasprpu:192": "catuḥṣaṣṭyaṃśakaṃ cābhra- sattvaṃ saṃpuṭake tathā // YRps_1.82 //",
  "GS40yrasprpu:193": "saṃpuṭaṃ mudrayetpaścāt dṛḍhayā toyamṛtsnayā /",
  "GS40yrasprpu:194": "vahnimṛttikayā vāpi saṃdhirodhaṃ tu kārayet // YRps_1.83 //",
  "GS40yrasprpu:195": "culyāṃ niveśya taṃ yaṃtraṃ jalenoṣṇena pūritam /",
  "GS40yrasprpu:196": "kramādagniḥ prakartavyo divasārdhakameva hi // YRps_1.84 //",
  "GS40yrasprpu:197": "evaṃ kṛte grāsamānaṃ bhakṣayennātra saṃśayaḥ /",
  "GS40yrasprpu:198": "anenaiva prakāreṇa ṣaḍgrāsaṃ bhakṣayed dhruvam // YRps_1.85 //",
  "GS40yrasprpu:199": "bhakṣite cābhrasattve tu sarvakāryeṣu siddhidaḥ /",
  "GS40yrasprpu:200": "&lt;viḍamāna&gt;",
  "GS40yrasprpu:201": "mānaṃ mānavihīnena kartuṃ kena na śakyate // YRps_1.86 //",
  "GS40yrasprpu:202": "tasmānmayā mānakarma kathitavyaṃ yathoditam /",
  "GS40yrasprpu:203": "catuḥṣaṣṭyaṃśato bījaṃ pāradānmukhakārakam // YRps_1.87 //",
  "GS40yrasprpu:204": "paścād dvātriṃśabhāgena dātavyaṃ bījamuttamam /",
  "GS40yrasprpu:205": "tataḥṣoḍaśabhāgena bījasya kavalaṃ nyaset // YRps_1.88 //",
  "GS40yrasprpu:206": "rasādaṣṭamabhāgena dātavyaṃ bhiṣaguttamaiḥ /",
  "GS40yrasprpu:207": "caturthenātha bhāgena grāsa evaṃ pradīyate // YRps_1.89 //",
  "GS40yrasprpu:208": "tathā ca samabhāgena grāsenaiva ca sādhayet /",
  "GS40yrasprpu:209": "biḍena ṣoḍaśāṃśena kṣudhito jāyate rasaḥ // YRps_1.90 //",
  "GS40yrasprpu:210": "yadā jīrṇo bhaved grāsaḥ pātitaśca viḍena hi // YRps_1.91 //",
  "GS40yrasprpu:211": "&lt;biḍa&gt;",
  "GS40yrasprpu:212": "kāsīsasindhulavaṇa- sauvarcalasurāṣṭrikāḥ /",
  "GS40yrasprpu:213": "gaṃdhakena samaṃ kṛtvā viḍo 'yaṃ vahnikṛd bhavet // YRps_1.92 //",
  "GS40yrasprpu:214": "&lt;10. cāraṇa&gt;",
  "GS40yrasprpu:215": "atha garbhadruteḥ karma cāraṇaṃ guṇavardhanam /",
  "GS40yrasprpu:216": "kathayāmi yathātathyaṃ rasarājasya siddhidam // YRps_1.93 //",
  "GS40yrasprpu:217": "tāpyasatvābhrasattvaṃ ca ghoṣākṛṣṭaṃ ca tāmrakam /",
  "GS40yrasprpu:218": "samabhāgāni sarvāṇi dhmāpayetkhadirāgninā // YRps_1.94 //",
  "GS40yrasprpu:219": "bhastrikādvitayenaiva yāvadabhrakaśeṣakam /",
  "GS40yrasprpu:220": "tadabhrasatvaṃ sūtasya cārayetsamabhāgikam // YRps_1.95 //",
  "GS40yrasprpu:221": "&lt;11. garbhadruti&gt;",
  "GS40yrasprpu:222": "anenaiva prakāreṇa triguṇaṃ jāraṇaṃ rase /",
  "GS40yrasprpu:223": "garbhadruterjāraṇaṃ hi kathitaṃ bhiṣaguttamaiḥ // YRps_1.96 //",
  "GS40yrasprpu:224": "&lt;12. bāhyadruti&gt;",
  "GS40yrasprpu:225": "bāhyadrutividhānaṃ hi kathyate gurumārgataḥ /",
  "GS40yrasprpu:226": "abhrasatvaṃ hi mūṣāyāṃ vajravallīrasena hi // YRps_1.97 //",
  "GS40yrasprpu:227": "sauvarcalena saṃdhmātaṃ rasarūpaṃ prajāyate /",
  "GS40yrasprpu:228": "abhradruteśca sūtasya samāṃśairmelanaṃ kṛtam // YRps_1.98 //",
  "GS40yrasprpu:229": "tena bandhatvamāyāti bāhyā sā kathyate drutiḥ /",
  "GS40yrasprpu:230": "bāhyadrutikriyākarma śivabhaktyā hi sidhyati // YRps_1.99 //",
  "GS40yrasprpu:231": "guroḥ prasādātsatataṃ mahābhairavapūjanāt /",
  "GS40yrasprpu:232": "śivayorarcanādeva bāhyagā sidhyati drutiḥ // YRps_1.100 //",
  "GS40yrasprpu:233": "&lt;13. jāraṇa&gt;",
  "GS40yrasprpu:234": "atha jāraṇakaṃ karma kathayāmi suvistaram /",
  "GS40yrasprpu:235": "abhrakaṃ tāpyasatvaṃ ca samaṃ kṛtvā tu saṃdhamet // YRps_1.101 //",
  "GS40yrasprpu:236": "abhraśeṣaṃ kṛtaṃ yacca tatsatvaṃ jārayedrase /",
  "GS40yrasprpu:237": "evaṃ pūtidvayenaiva ghanasatvaṃ hi sādhayet // YRps_1.102 //",
  "GS40yrasprpu:238": "dhātuvādavidhānena lohakṛt dehakṛnna hi /",
  "GS40yrasprpu:239": "gajavaṃgau mahāghorāv asevyau hi nirantaram // YRps_1.103 //",
  "GS40yrasprpu:240": "sādhitaṃ ghanasatvaṃ tad retitaṃ rajaḥsannibham /",
  "GS40yrasprpu:241": "bubhukṣitarasasyāsye nikṣiptaṃ vallamātrakam // YRps_1.104 //",
  "GS40yrasprpu:242": "raso gadyāṇakasyāpi turyabhāgaḥ prakīrtitaḥ /",
  "GS40yrasprpu:243": "tāmrapātrasthamamlaṃ vai saiṃdhavena samanvitam // YRps_1.105 //",
  "GS40yrasprpu:244": "kṣīreṇa sahitaṃ vāpi prahitaṃ dvidināvadhi /",
  "GS40yrasprpu:245": "jātaṃ tutthasamaṃ nīlaṃ kalkaṃ tatprocyate budhaiḥ // YRps_1.106 //",
  "GS40yrasprpu:246": "kalkenānena sahitaṃ sūtakaṃ ca vimardayet /",
  "GS40yrasprpu:247": "dinatrayaṃ taptakhalve dhautaḥ paścācca kāṃjikaiḥ // YRps_1.107 //",
  "GS40yrasprpu:248": "sthāpayetkāṃsyapātre tu tadūrdhvādho viḍaṃ nyaset /",
  "GS40yrasprpu:249": "rasasyāṣṭamabhāgena saṃpuṭaṃ kārayettataḥ // YRps_1.108 //",
  "GS40yrasprpu:250": "bhūrjapatrairmukhaṃ ruddhvā sūtreṇaiva tu veṣṭayet /",
  "GS40yrasprpu:251": "saṃpuṭaṃ vāsasāveṣṭya dolāyāṃ svedayettataḥ // YRps_1.109 //",
  "GS40yrasprpu:252": "gomūtreṇāmlavargeṇa kāṃjikena dinaṃ dinam /",
  "GS40yrasprpu:253": "aśmapātre'tha lohasya pātre kācamaye 'thavā // YRps_1.110 //",
  "GS40yrasprpu:254": "uṣṇakāṃjikatoyena kṣālayitvā rasaṃ tataḥ /",
  "GS40yrasprpu:255": "dṛḍhe caturguṇe vastre kṣiptvādhaḥ pīḍanādrasaḥ // YRps_1.111 //",
  "GS40yrasprpu:256": "nipatatyanyapātre tu sarvo 'pi yadi pāradaḥ /",
  "GS40yrasprpu:257": "tadābhraṃ jāritaṃ samyak daṇḍadhārī bhavedrasaḥ // YRps_1.112 //",
  "GS40yrasprpu:258": "grāsamāne punardeyaṃ abhrabījamanuttamam /",
  "GS40yrasprpu:259": "aṣṭagrāsena sarvaṃ hi jārayed gurumārgataḥ // YRps_1.113 //",
  "GS40yrasprpu:260": "evaṃ kṛte samaṃ cābhraṃ sūtake jīryati dhruvam /",
  "GS40yrasprpu:261": "svahastena kṛtaṃ samyak jāraṇaṃ na śrutaṃ mayā // YRps_1.114 //",
  "GS40yrasprpu:262": "&lt;mercury:: “age” according to jāraṇa&gt;",
  "GS40yrasprpu:263": "samābhre jārite samyak daṇḍadhārī bhavedrasaḥ /",
  "GS40yrasprpu:264": "bālaśca kathyate so'pi kiṃcitkāryakaro bhavet // YRps_1.115 //",
  "GS40yrasprpu:265": "dviguṇe triguṇe caiva kathyate 'tra mayā khalu /",
  "GS40yrasprpu:266": "caturguṇe 'bhrake jīrṇe kiśoraḥ kathyate mayā // YRps_1.116 //",
  "GS40yrasprpu:267": "jīrṇe pañcaguṇe cābhre yuvā caiva rasottamaḥ /",
  "GS40yrasprpu:268": "ṣaḍguṇe jārite tvabhre vṛddhaścaiva rasottamaḥ // YRps_1.117 //",
  "GS40yrasprpu:269": "saptāṣṭaguṇite cābhra- satve jīrṇe 'tivṛddhakaḥ /",
  "GS40yrasprpu:270": "sarvasiddhikaraḥ so 'yaṃ pāradaḥ pāradaḥ svayam // YRps_1.118 //",
  "GS40yrasprpu:271": "anenaiva prakāreṇa sarvalohāni jārayet // YRps_1.119 //",
  "GS40yrasprpu:272": "&lt;14. sāraṇa&gt;",
  "GS40yrasprpu:273": "athedānīṃ pravakṣyāmi vedhavṛddheśca kāraṇam /",
  "GS40yrasprpu:274": "mahāsiddhikaraṃ yatsyāt sāraṇaṃ sarvakarmaṇām // YRps_1.120 //",
  "GS40yrasprpu:275": "dhūrtapuṣpasamākārā mūṣāṣṭāṅguladīrghikā /",
  "GS40yrasprpu:276": "mukhe suvistṛtā kāryā caturaṃgulasaṃmitā // YRps_1.121 //",
  "GS40yrasprpu:277": "mṛṇmayā sāpi śuṣkā ca madhye 'timasṛṇīkṛtā /",
  "GS40yrasprpu:278": "anyā pidhānikā mūṣā sunimnā chidrasaṃyutā // YRps_1.122 //",
  "GS40yrasprpu:279": "śuddhaṃ sujāritaṃ sūtaṃ mūṣāmadhye nidhāpayet /",
  "GS40yrasprpu:280": "&lt;sāraṇātaila&gt;",
  "GS40yrasprpu:281": "matsyakacchapamaṇḍūka- jalaukāmeṣasūkarāḥ // YRps_1.123 //",
  "GS40yrasprpu:282": "ekīkṛtya vasāmeṣām evaṃ tailaṃ tu sāraṇam /",
  "GS40yrasprpu:283": "bhūnāgaviṭ tathā kṣaudraṃ vāyasānāṃ purīṣakam // YRps_1.124 //",
  "GS40yrasprpu:284": "tathaiva śalabhādīnāṃ mahiṣīkarṇayormalam /",
  "GS40yrasprpu:285": "rasasya ṣoḍaśāṃśena caiteṣāṃ kalkamādiśet // YRps_1.125 //",
  "GS40yrasprpu:286": "paṭena gālitaṃ kṛtvā tailamadhye niyojayet /",
  "GS40yrasprpu:287": "&lt;sāraṇā (cont.)&gt;",
  "GS40yrasprpu:288": "sāraṇārthe kṛtaṃ tailaṃ tasmin taile supācayet // YRps_1.126 //",
  "GS40yrasprpu:289": "bījaṃ ca kalkamiśraṃ hi kṛtvā mūṣopari nyaset /",
  "GS40yrasprpu:290": "pidhānena dvitīyena mūṣāvaktraṃ nirundhayet // YRps_1.127 //",
  "GS40yrasprpu:291": "bhasmanā lavaṇenaiva mūṣāyugmaṃ tu mudrayet /",
  "GS40yrasprpu:292": "mūṣikāyāstribhāgaṃ hi khanitvā vasudhāṃ kṣipet // YRps_1.128 //",
  "GS40yrasprpu:293": "tadūrdhvaṃ dhmāpayetsamyak dṛḍhāṃgāraiḥ kharāgninā /",
  "GS40yrasprpu:294": "evaṃ saṃjāritaṃ bījaṃ rasamadhye patatyalam // YRps_1.129 //",
  "GS40yrasprpu:295": "bandhamāyāti sūtendraḥ sārito guṇavān bhavet /",
  "GS40yrasprpu:296": "prathamaṃ jāritaścaiva sāritaḥ sarvasiddhidaḥ // YRps_1.130 //",
  "GS40yrasprpu:297": "no jāritaḥ sāritaśca kathaṃ bandhakaro bhavet /",
  "GS40yrasprpu:298": "gurūpadeśato dṛṣṭaṃ sāraṇaṃ karma cottamam // YRps_1.131 //",
  "GS40yrasprpu:299": "hastānubhavayogena kṛtaṃ samyak śrutaṃ nahi // YRps_1.132 //",
  "GS40yrasprpu:300": "&lt;15. krāmaṇa&gt;",
  "GS40yrasprpu:301": "atha krāmaṇakaṃ karma pāradasya nigadyate /",
  "GS40yrasprpu:302": "śāstrātkṛtaṃ na dṛṣṭaṃ hi yathāvat krāmayedrasam // YRps_1.133 //",
  "GS40yrasprpu:303": "karṇamalaṃ mahiṣīṇāṃ strīdugdhaṃ ṭaṃkaṇena sammiśram /",
  "GS40yrasprpu:304": "etānyeva samāni ca kṛtvā dravyāṇi mardayecca dinam // YRps_1.134 //",
  "GS40yrasprpu:305": "viṣaṃ ca daradaścaiva rasako raktakāntakau /",
  "GS40yrasprpu:306": "indragopaśca tuvarī mākṣikaṃ kākaviṭ tathā // YRps_1.135 //",
  "GS40yrasprpu:307": "kalkametad adhordhvaṃ hi madhye sūtaṃ nidhāpayet /",
  "GS40yrasprpu:308": "kācacūrṇaṃ tato dattvā cāndhamūṣāgataṃ dhamet // YRps_1.136 //",
  "GS40yrasprpu:309": "anena krāmaṇenaiva pāradaḥ kramate kṣaṇāt /",
  "GS40yrasprpu:310": "idaṃ krāmaṇakaṃ śreṣṭhaṃ nandirājena bhāṣitam // YRps_1.137 //",
  "GS40yrasprpu:311": "tāpyasattvaṃ tathā nāgaṃ śuddhaṃ krāmaṇakaṃ tathā /",
  "GS40yrasprpu:312": "bījāni pāradasyāpi kramate ca na saṃśayaḥ // YRps_1.138 //",
  "GS40yrasprpu:313": "&lt;16. vedhana&gt;",
  "GS40yrasprpu:314": "atha vedhavidhānaṃ hi kathayāmi suvistaram /",
  "GS40yrasprpu:315": "yena vijñātamātreṇa vedhajño jāyate naraḥ // YRps_1.139 //",
  "GS40yrasprpu:316": "dhūrtatailamaheḥphenaṃ kaṃguṇītailameva ca /",
  "GS40yrasprpu:317": "bhṛṅgītailaṃ viṣaṃ caiva tailaṃ jātīphalodbhavam // YRps_1.140 //",
  "GS40yrasprpu:318": "hayamāraśiphātailam abdheḥśoṣakatailakam /",
  "GS40yrasprpu:319": "etānyanyāni tailāni viddhi vedhakarāṇi ca // YRps_1.141 //",
  "GS40yrasprpu:320": "siddhasūtena ca samaṃ marditaṃ vedhakṛd bhavet // YRps_1.142 //",
  "GS40yrasprpu:321": "&lt;vedhabhedāḥ&gt;",
  "GS40yrasprpu:322": "lepavedhastathā kṣepaḥ kuṃtavedhastathaiva ca // YRps_1.143 //",
  "GS40yrasprpu:323": "dhūmākhyaḥ śabdavedhaḥ syād evaṃ pañcavidhaḥ smṛtaḥ /",
  "GS40yrasprpu:324": "&lt;lepavedha&gt;",
  "GS40yrasprpu:325": "sūkṣmāṇi tāmrapatrāṇi kaladhūtabhavāni ca /",
  "GS40yrasprpu:326": "kalkena lepitānyeva dhmāpayed andhamūṣayā // YRps_1.144 //",
  "GS40yrasprpu:327": "śītībhūte tamuttārya lepavedhaśca kathyate /",
  "GS40yrasprpu:328": "&lt;kṣepavedha&gt;",
  "GS40yrasprpu:329": "drute tāmre 'thavā raupye rasaṃ tatra vinikṣipet // YRps_1.145 //",
  "GS40yrasprpu:330": "vidhyate tena sahasā kṣepavedhaḥ sa kathyate /",
  "GS40yrasprpu:331": "&lt;kuntavedha&gt;",
  "GS40yrasprpu:332": "drāvayennāgarūpyaṃ ca tāmraṃ caiva tathāvarān // YRps_1.146 //",
  "GS40yrasprpu:333": "pārado 'nyatame pātre drāvite 'tra niyojitaḥ /",
  "GS40yrasprpu:334": "vedhate kuntavedhaḥ syād iti śāstravido 'bruvan // YRps_1.147 //",
  "GS40yrasprpu:335": "&lt;dhūmavedha&gt;",
  "GS40yrasprpu:336": "dhūmasparśena jāyante dhātavo hemarūpyakau /",
  "GS40yrasprpu:337": "dhūmavedhaḥ sa vijñeyo rasarājasya niścitam // YRps_1.148 //",
  "GS40yrasprpu:338": "&lt;śabdavedha&gt;",
  "GS40yrasprpu:339": "baddhe rasavare sākṣāt sparśanājjāyate ravaḥ /",
  "GS40yrasprpu:340": "tathaiva jāyate vedhaḥ śabdavedhaḥ sa kathyate // YRps_1.149 //",
  "GS40yrasprpu:341": "&lt;17. rañjana&gt;",
  "GS40yrasprpu:342": "athedānīṃ pravakṣyāmi raṃjanaṃ pāradasya hi /",
  "GS40yrasprpu:343": "rañjitaḥ krāmitaścaiva sākṣāddevo maheśvaraḥ // YRps_1.150 //",
  "GS40yrasprpu:344": "raṃjanaṃ lohatāmrābhyāṃ rasakena vidhīyate /",
  "GS40yrasprpu:345": "tathā raktagaṇenaiva kartavyaṃ śāstravartmanā // YRps_1.151 //",
  "GS40yrasprpu:346": "gandharāgeṇa kartavyaṃ pāradasyātha raṃjanam /",
  "GS40yrasprpu:347": "tāmreṇa raktakācena raktasaindhavakena ca // YRps_1.152 //",
  "GS40yrasprpu:348": "aṃdhamūṣāgataṃ sūtaṃ rañjayettāmrakādibhiḥ /",
  "GS40yrasprpu:349": "iṣṭikāyantrayogena gandharāgeṇa rañjayet // YRps_1.153 //",
  "GS40yrasprpu:350": "rasakasya ca rāgeṇa tulāyantrasya yogataḥ /",
  "GS40yrasprpu:351": "&lt;mercury:: rañjana&gt;",
  "GS40yrasprpu:352": "mardanāttīkṣṇacūrṇena rañjayetsūtakaṃ sadā // YRps_1.154 //",
  "GS40yrasprpu:353": "&lt;mercury:: rañjana&gt;",
  "GS40yrasprpu:354": "tāmrakalkīkṛtenaiva sthāpayetsaptavāsaram /",
  "GS40yrasprpu:355": "raṃjanaṃ sūtarājasya jāyate nātra saṃśayaḥ // YRps_1.155 //",
  "GS40yrasprpu:356": "&lt;mercury:: rañjana&gt;",
  "GS40yrasprpu:357": "mṛṇmūṣā ca prakartavyā raktavargeṇa lepitā /",
  "GS40yrasprpu:358": "tanmadhye pāradaṃ kṣiptvā dhmānād rañjanakaṃ bhavet // YRps_1.156 //",
  "GS40yrasprpu:359": "mayā saṃkṣepataḥ proktaṃ raṃjanaṃ pāradasya hi /",
  "GS40yrasprpu:360": "śāstramārgeṇa bahudhā raṃjanaṃ hi nidarśitam // YRps_1.157 //",
  "GS40yrasprpu:361": "&lt;18. sevana&gt;",
  "GS40yrasprpu:362": "atha sevanakaṃ karma pāradasya daśāṣṭamam /",
  "GS40yrasprpu:363": "kathyate 'tra prayatnena vistareṇa mayādhunā // YRps_1.158 //",
  "GS40yrasprpu:364": "yatnena sevitaḥ sūtaḥ śāstramārgeṇa siddhidaḥ /",
  "GS40yrasprpu:365": "anyathā bhakṣitaścaiva viṣavanmārayennaram // YRps_1.159 //",
  "GS40yrasprpu:366": "ādau tu vamanaṃ kṛtvā paścādrecanamācaret /",
  "GS40yrasprpu:367": "tato mṛtābhraṃ bhakṣeta paścātsūtasya sevanam // YRps_1.160 //",
  "GS40yrasprpu:368": "samyak sūtavaraḥ śuddho dehalohakaraḥ sadā /",
  "GS40yrasprpu:369": "sevitaḥ sarvarogaghnaḥ sarvasiddhikaro bhavet // YRps_1.161 //",
  "GS40yrasprpu:370": "yāvanmānena lohasya gadyāṇe vedhakṛdbhavet /",
  "GS40yrasprpu:371": "tāvanmānena dehasya bhakṣito rogahā bhavet // YRps_1.162 //",
  "GS40yrasprpu:372": "rājikātha priyaṃguśca sarṣapo mudgamāṣakau /",
  "GS40yrasprpu:373": "raktikā caṇako vātha vallamātro bhavedrasaḥ // YRps_1.163 //",
  "GS40yrasprpu:374": "eṣā mātrā rase proktā sarvakarmaviśāradaiḥ /",
  "GS40yrasprpu:375": "anupānena bhuñjīta parṇakhaṇḍikayā saha // YRps_1.164 //",
  "GS40yrasprpu:376": "itthaṃ saṃsevite sūte sarvarogādvimucyate /",
  "GS40yrasprpu:377": "sarvapāpādvinirmuktaḥ prāpnoti paramāṃ gatim // YRps_1.165 //",
  "GS40yrasprpu:378": "____________________________________________________________",
  "GS40yrasprpu:379": "YRps, Adhyāya 2",
  "GS40yrasprpu:380": "&lt;pāradabandha&gt;",
  "GS40yrasprpu:381": "athedānīṃ pravakṣyāmi rasarājasya baṃdhanam /",
  "GS40yrasprpu:382": "anubhūtaṃ mayā kiṃcit gurūṇāṃ hi prasādataḥ // YRps_2.1 //",
  "GS40yrasprpu:383": "&lt;bandhana:: subtypes&gt;",
  "GS40yrasprpu:384": "baṃdhaścaturvidhaḥ prokto jalaukā khoṭapāṭakau /",
  "GS40yrasprpu:385": "tathā bhasmābhidhaḥ sākṣāt kathito'pi rasāgame // YRps_2.2 //",
  "GS40yrasprpu:386": "pakvabandho jalaukā syāt piṣṭīstambhastu khoṭakaḥ /",
  "GS40yrasprpu:387": "pāṭaḥ parpaṭikābandho bhasma bhūtisamo bhavet // YRps_2.3 //",
  "GS40yrasprpu:388": "&lt;substances inducing bandhana&gt;",
  "GS40yrasprpu:389": "mūlikātra maṇiścaiva svarṇakaṃ nāgavaṅgake /",
  "GS40yrasprpu:390": "catvāra ete sūtasya bandhanasyātha kāraṇam // YRps_2.4 //",
  "GS40yrasprpu:391": "uttamo mūlikābandho maṇibandhastu madhyamaḥ /",
  "GS40yrasprpu:392": "adhamo dhātubandhastu pūtibandho 'dhamādhamaḥ // YRps_2.5 //",
  "GS40yrasprpu:393": "drutibandhaḥ pañcamo'sau dehalohakaraḥ sadā /",
  "GS40yrasprpu:394": "abhradrutiviśeṣeṇa vijñeyo'sau bhiṣagvaraiḥ // YRps_2.6 //",
  "GS40yrasprpu:395": "&lt;mūlikābandha&gt;",
  "GS40yrasprpu:396": "kramaprāptamidaṃ vakṣye mūlikābandhanaṃ rase /",
  "GS40yrasprpu:397": "śuddho rākṣasavaktraśca rasaścābhrakajāritaḥ // YRps_2.7 //",
  "GS40yrasprpu:398": "iṅgudīmūlaniryāse marditaḥ pāradastryaham /",
  "GS40yrasprpu:399": "tata uddhṛtya vastreṇa baṃdhanaṃ kārayed bhiṣak // YRps_2.8 //",
  "GS40yrasprpu:400": "kāṃjike svedanaṃ kuryān niyataṃ saptavāsaram /",
  "GS40yrasprpu:401": "pācitaṃ cānnamadhye tu kartavyaṃ vatsarāvadhi // YRps_2.9 //",
  "GS40yrasprpu:402": "tato dhūrtaphale nyastaṃ svedayecchatasaṃkhyayā /",
  "GS40yrasprpu:403": "pācito'sau mahātaile dhūrtataile 'nnarāśike // YRps_2.10 //",
  "GS40yrasprpu:404": "baddhastu tena vidhinā kaṭhinatvaṃ prajāyate /",
  "GS40yrasprpu:405": "vaṃgasya stambhanaṃ samyak karotyeva na saṃśayaḥ // YRps_2.11 //",
  "GS40yrasprpu:406": "dhārito'sau mukhe sākṣād vīryastambhakaraḥ sadā /",
  "GS40yrasprpu:407": "mūlikābaṃdhanaṃ hyekaṃ kathitaṃ pāradasya vai // YRps_2.11* //",
  "GS40yrasprpu:408": "&lt;mūlikābandha (2)&gt;",
  "GS40yrasprpu:409": "athāparaḥ prakāro hi bandhanasyāpi pārade /",
  "GS40yrasprpu:410": "nāgārjunīmūlarasair mardayed dinasaptakam // YRps_2.12 //",
  "GS40yrasprpu:411": "mukhacarvaṇasambhūtair nimbakāṣṭhena peṣitaḥ /",
  "GS40yrasprpu:412": "navanītasamas tena jāyate pāradastataḥ // YRps_2.13 //",
  "GS40yrasprpu:413": "vastreṇa baṃdhanaṃ kṛtvā phale dhaurte niveśayet /",
  "GS40yrasprpu:414": "gomayairveṣṭitaṃ tacca karīṣāgnau vipācayet // YRps_2.14 //",
  "GS40yrasprpu:415": "lāvakākhye puṭe samyak kramavṛddhyā śataṃ puṭet /",
  "GS40yrasprpu:416": "māsatrayapramāṇena pācayedannamadhyataḥ // YRps_2.15 //",
  "GS40yrasprpu:417": "paścātpuṭaśataṃ dadyāc chagaṇenātha pūrvavat /",
  "GS40yrasprpu:418": "anenaiva prakāreṇa badhyate sūtakaḥ sadā // YRps_2.16 //",
  "GS40yrasprpu:419": "dṛṣṭapratyayayogo'yaṃ kathitaḥ sādhakāya vai /",
  "GS40yrasprpu:420": "dhārito'sau mukhe samyak vīryastaṃbhakaraḥ param /",
  "GS40yrasprpu:421": "vaṃgastaṃbhakaro'pyevaṃ baddhaḥ sūtavaro'pyalam // YRps_2.17 //",
  "GS40yrasprpu:422": "&lt;mūlikābandha&gt;",
  "GS40yrasprpu:423": "śuddhaṃ sujāritābhraṃ vai sūtakaṃ ca vimardayet /",
  "GS40yrasprpu:424": "arkamūlarasenaiva vāsaraikaṃ prayatnataḥ // YRps_2.18 //",
  "GS40yrasprpu:425": "vajramūṣā tataḥ kāryā sudṛḍhā masṛṇīkṛtā /",
  "GS40yrasprpu:426": "arkamūlabhavenaiva kalkena parilepitā // YRps_2.19 //",
  "GS40yrasprpu:427": "mūṣāmadhye rasaṃ muktvā cāndhayed anyamūṣayā /",
  "GS40yrasprpu:428": "yāmārdhaṃ dhmāpitaḥ samyak rasakhoṭaḥ prajāyate // YRps_2.20 //",
  "GS40yrasprpu:429": "svāṃgaśītaṃ parijñāya rasakhoṭaṃ samuddharet /",
  "GS40yrasprpu:430": "varṣamātraṃ dhṛto vaktre valīpalitanāśanaḥ // YRps_2.21 //",
  "GS40yrasprpu:431": "sarvasiddhikaro'pyeṣa mūlikābaddhapāradaḥ /",
  "GS40yrasprpu:432": "mūlikābaṃdhanaṃ satyaṃ kṛtaṃ nāgārjunādibhiḥ // YRps_2.22 //",
  "GS40yrasprpu:433": "sarvasiddhikaraṃ śreṣṭhaṃ sarvakāryakaraṃ sadā // YRps_2.23 //",
  "GS40yrasprpu:434": "&lt;mūlikābandha (4)&gt;",
  "GS40yrasprpu:435": "śuddhaṃ rasavaraṃ samyak tathaivāmbarabhakṣitam /",
  "GS40yrasprpu:436": "jalakūmbhīrasaiḥ paścān mardayeddinasaptakam // YRps_2.24 //",
  "GS40yrasprpu:437": "tasyāḥ prakalpayenmūṣāṃ sūtakaṃ tatra nikṣipet /",
  "GS40yrasprpu:438": "anyasyāmandhamūṣāyāṃ sūtamūṣāṃ nirundhayet // YRps_2.25 //",
  "GS40yrasprpu:439": "puṭaṃ tatra pradātavyaṃ ekenāraṇyakena ca /",
  "GS40yrasprpu:440": "puṭānyevaṃ pradeyāni ekaikotpalavṛddhitaḥ // YRps_2.26 //",
  "GS40yrasprpu:441": "anenaiva prakāreṇa puṭāni trīṇi dāpayet /",
  "GS40yrasprpu:442": "bandhamāpnoti sūtendraḥ satyaṃ guruvaco yathā // YRps_2.27 //",
  "GS40yrasprpu:443": "&lt;mūlikābandha (5)&gt;",
  "GS40yrasprpu:444": "cūrṇīkṛtāni satataṃ dhūrtabījāni yatnataḥ /",
  "GS40yrasprpu:445": "sūtarājasamānyevam ūrdhvayantreṇa pātayet // YRps_2.28 //",
  "GS40yrasprpu:446": "ekaviṃśativārāṇi tataḥ khalve nidhāpayet /",
  "GS40yrasprpu:447": "iṅgudīpatraniryāse mardayeddinasaptakam // YRps_2.29 //",
  "GS40yrasprpu:448": "bhṛṃgarājarasenaiva viṣakharparakena ca /",
  "GS40yrasprpu:449": "pāṭhārasena saṃmardya lajjālusvarasena vai // YRps_2.30 //",
  "GS40yrasprpu:450": "tryahaṃ tryahaṃ ca saṃmardya bandhamāyāti niścitam /",
  "GS40yrasprpu:451": "dolāyaṃtreṇa saṃsvedya saptāhaṃ dhūrtaje rase // YRps_2.31 //",
  "GS40yrasprpu:452": "viṣamūṣodare dhṛtvā māṃse sūkarasaṃbhave /",
  "GS40yrasprpu:453": "bharjayeddhūrtatailena saptāhājjāyate mukham // YRps_2.32 //",
  "GS40yrasprpu:454": "kaṭhino vajrasadṛśo jāyate nātra saṃśayaḥ /",
  "GS40yrasprpu:455": "kṣīraṃ śoṣayate nityaṃ kautukārthe na saṃśayaḥ // YRps_2.33 //",
  "GS40yrasprpu:456": "vīryaṃ vaṃgaṃ stambhayati satyaṃ satyaṃ na saṃśayaḥ /",
  "GS40yrasprpu:457": "prakārāḥ kathitāḥ pañca sūtarājasya baṃdhane // YRps_2.34 //",
  "GS40yrasprpu:458": "&lt;vajrasattvena śatavedhī rasabandhaḥ (1)&gt;",
  "GS40yrasprpu:459": "vajrabaṃdhaṃ dvitīyaṃ tu krameṇaiva yathātatham /",
  "GS40yrasprpu:460": "rasaśāstrāṇi bahudhā nirīkṣya pravadāmyaham // YRps_2.35 //",
  "GS40yrasprpu:461": "vajrasatvaṃ tathā sūtaṃ samāṃśaṃ kārayed budhaḥ /",
  "GS40yrasprpu:462": "rasapādasamaṃ hema trayamekatra mardayet // YRps_2.36 //",
  "GS40yrasprpu:463": "vaṃdhyākarkoṭikāmūla- rasenaivātha bhāvayet /",
  "GS40yrasprpu:464": "tathā dhūrtarasenāpi citrakasya rasena vai // YRps_2.37 //",
  "GS40yrasprpu:465": "kāmbojīrasakenāpi tathā nāḍīrasena vai /",
  "GS40yrasprpu:466": "āsāṃ niyāmikānāṃ ca rasaṃ vastreṇa gālayet // YRps_2.38 //",
  "GS40yrasprpu:467": "sūryātape dinaikaikaṃ krameṇānena mardayet /",
  "GS40yrasprpu:468": "aṃdhamūṣāgataṃ golaṃ mudrayeddṛḍhamudrayā // YRps_2.39 //",
  "GS40yrasprpu:469": "lohasaṃpuṭake paścān nikṣiptaṃ mudritaṃ dṛḍham /",
  "GS40yrasprpu:470": "ghaṭikādvayamānena dhmāpitaṃ bhastrayā khalu // YRps_2.40 //",
  "GS40yrasprpu:471": "svāṃgaśītalakaṃ jñātvā gṛhṇīyātāṃ ca mūṣikām /",
  "GS40yrasprpu:472": "utkhanyotkhanya yatnena sūtabhasma samāharet // YRps_2.41 //",
  "GS40yrasprpu:473": "kācaṭaṃkaṇayogena dhmāpitaṃ taṃ ca golakam /",
  "GS40yrasprpu:474": "vedhate śatavedhena sūtako nātra saṃśayaḥ // YRps_2.42 //",
  "GS40yrasprpu:475": "vaktrastho nidhanaṃ hanyād dehalohakaro bhavet // YRps_2.43 //",
  "GS40yrasprpu:476": "&lt;vajrabhasmayogena rasabandhaḥ (7)&gt;",
  "GS40yrasprpu:477": "vajrabhasma tathā sūtaṃ samaṃ kṛtvā tu mardayet /",
  "GS40yrasprpu:478": "trinemikāvajravallī- sahadevīrasena ca // YRps_2.44 //",
  "GS40yrasprpu:479": "snuhikṣīreṇa saptāhaṃ sūryagharme sutīvrake /",
  "GS40yrasprpu:480": "rasagolaṃ suvṛttaṃ tu śuṣkaṃ caivātha lepayet // YRps_2.45 //",
  "GS40yrasprpu:481": "kākamācīrasenaiva lāṃgalīsvarasena hi /",
  "GS40yrasprpu:482": "gojihvikārasenaiva saptavāraṃ pralepayet // YRps_2.46 //",
  "GS40yrasprpu:483": "vajramūṣāgataṃ golaṃ mudrayeddṛḍhamudrayā /",
  "GS40yrasprpu:484": "lohasaṃpuṭamūṣāyām andhitaṃ madhyasaṃsthitam // YRps_2.47 //",
  "GS40yrasprpu:485": "saptamṛtkarpaṭaiḥ samyag lepitaṃ sudṛḍhaṃ kuru /",
  "GS40yrasprpu:486": "dhmāpitaṃ dṛḍhamaṃgārais tatrasthaṃ śītalīkṛtam // YRps_2.48 //",
  "GS40yrasprpu:487": "bhittvā mūṣāgataṃ sūtaṃ khoṭaṃ nakṣatrasannibham /",
  "GS40yrasprpu:488": "sarvakāryakaraṃ śubhraṃ rañjitaṃ vedhakṛdbhavet // YRps_2.49 //",
  "GS40yrasprpu:489": "&lt;abhradrutyā rasabandhaḥ (8)&gt;",
  "GS40yrasprpu:490": "abhrakadrutibhiḥ sārdhaṃ sūtakaṃ ca vimardayet /",
  "GS40yrasprpu:491": "samāṃśena śilāpṛṣṭhe yāmatrayamanāratam // YRps_2.50 //",
  "GS40yrasprpu:492": "kastūrīdhanasārābhyāṃ kṛṣṇāgarusamanvitam /",
  "GS40yrasprpu:493": "śarkarālaśunābhyāṃ ca rāmaṭhena ca saṃyutam // YRps_2.51 //",
  "GS40yrasprpu:494": "palāśabījasya tathā tatprasūnarasena hi /",
  "GS40yrasprpu:495": "tīkṣṇāṃśunātha mṛditaṃ drutibhiḥ saha sūtakam // YRps_2.52 //",
  "GS40yrasprpu:496": "milatyeva na saṃdehaḥ kimanyair bahubhāṣitaiḥ /",
  "GS40yrasprpu:497": "tato guñjārasenaiva śvetavṛścīvakasya ca // YRps_2.53 //",
  "GS40yrasprpu:498": "lāṃgalyāśca rasaistāvad yāvadbhavati bandhanam // YRps_2.54 //",
  "GS40yrasprpu:499": "tataḥ prakāśamūṣāyāṃ pañcāṃgārairdhametkṣaṇam /",
  "GS40yrasprpu:500": "bandhamāyāti vegena yathā sūryodaye 'mbujam // YRps_2.55 //",
  "GS40yrasprpu:501": "abhradrutisamāyoge rasendro vadhyate khalu /",
  "GS40yrasprpu:502": "śivabhakto bhavetsākṣāt satyavāk saṃyatendriyaḥ // YRps_2.56 //",
  "GS40yrasprpu:503": "śivayormelanaṃ samyak tasya haste bhaviṣyati /",
  "GS40yrasprpu:504": "rasāgameṣu yatproktaṃ baṃdhanaṃ pāradasya ca // YRps_2.57 //",
  "GS40yrasprpu:505": "kathitaṃ tanmayā spaṣṭaṃ nānubhūtaṃ na ceṣṭitam // YRps_2.58 //",
  "GS40yrasprpu:506": "&lt;vajradrutyā rasabandhaḥ (9)&gt;",
  "GS40yrasprpu:507": "vajrāṇāṃ brahmajātīnāṃ drutirvallapramāṇikā /",
  "GS40yrasprpu:508": "tolakaṃ śuddhasūtaṃ ca mardayetkanyakārase // YRps_2.59 //",
  "GS40yrasprpu:509": "tāvattaṃ mardayetsamyag yāvat piṣṭī prajāyate /",
  "GS40yrasprpu:510": "kṛtvā mūṣāṃ samāṃ śuddhāṃ dahanopalanirmitām // YRps_2.60 //",
  "GS40yrasprpu:511": "tanmadhye piṣṭikāṃ muktvā piṣṭīmānaṃ viṣaṃ tvaheḥ /",
  "GS40yrasprpu:512": "pidhānaṃ tādṛśaṃ kuryān mukhaṃ tenātha rundhayet // YRps_2.61 //",
  "GS40yrasprpu:513": "kāṃsyabhājanamadhye tu sthāpayenmūṣikāṃ śubhām /",
  "GS40yrasprpu:514": "bhājanāni ca catvāri caturdikṣu gatāni ca // YRps_2.62 //",
  "GS40yrasprpu:515": "citraṃ gharmaprasaṃgena bandhamāyāti pāradaḥ /",
  "GS40yrasprpu:516": "yāmātkharātape nityaṃ śivenoktam atisphuṭam // YRps_2.63 //",
  "GS40yrasprpu:517": "vajradrutisamāyogāt sūto bandhanakaṃ vrajet /",
  "GS40yrasprpu:518": "sarveṣāṃ sūtabandhānāṃ śreṣṭhaṃ satyamudīritam // YRps_2.64 //",
  "GS40yrasprpu:519": "&lt;suvarṇadrutyā rasabandhaḥ (10)&gt;",
  "GS40yrasprpu:520": "athedānīṃ pravakṣyāmi sūtarājasya bandhanam /",
  "GS40yrasprpu:521": "hemadrutiṃ rasendreṇa mardayetsaptavāsarān // YRps_2.65 //",
  "GS40yrasprpu:522": "jvālāmukhīrasenaiva dhautaḥ paścācca kāṃjikaiḥ /",
  "GS40yrasprpu:523": "pratyahaṃ kṣālayedrātrau rasenoktena vai divā // YRps_2.66 //",
  "GS40yrasprpu:524": "aṃdhamūṣāgataṃ paścān mṛdā karpaṭayogataḥ /",
  "GS40yrasprpu:525": "lepayetsaptavārāṇi bhūgarte golakaṃ nyaset // YRps_2.67 //",
  "GS40yrasprpu:526": "dvādaśāṃgulavistīrṇaṃ dvādaśāṃgulanimnakam /",
  "GS40yrasprpu:527": "khātapramāṇaṃ kathitaṃ gurumārgeṇa ca sphuṭam // YRps_2.68 //",
  "GS40yrasprpu:528": "tatropari puṭaṃ deyaṃ gajāhvaṃ chagaṇena ca /",
  "GS40yrasprpu:529": "yāmadvādaśakenaiva badhyate pāradaḥ svayam // YRps_2.69 //",
  "GS40yrasprpu:530": "hemadrutau baddharaso dehalohaprasādhakaḥ /",
  "GS40yrasprpu:531": "sarvasiddhikaraḥ śrīmān jarādāridryanāśanaḥ // YRps_2.70 //",
  "GS40yrasprpu:532": "&lt;suvarṇena rasabandhaḥ&gt;",
  "GS40yrasprpu:533": "dhātubandhastṛtīyo'sau svahastena kṛto mayā /",
  "GS40yrasprpu:534": "tadahaṃ kathayiṣyāmi sādhakārthe yathātatham // YRps_2.71 //",
  "GS40yrasprpu:535": "bhūrjavatsūkṣmapatrāṇi kārayetkanakasya ca /",
  "GS40yrasprpu:536": "tānyeva kolamātrāṇi palamātraṃ tu sūtakam // YRps_2.72 //",
  "GS40yrasprpu:537": "mardayennimbukadrāvair dinamekamanāratam /",
  "GS40yrasprpu:538": "tatastadgolakaṃ kṛtvā kharparopari vinyaset // YRps_2.73 //",
  "GS40yrasprpu:539": "culyāmāropaṇaṃ kāryaṃ dhānyāmlena niṣiñcayet /",
  "GS40yrasprpu:540": "piṣṭistaṃbhastu kartavyo niyataṃ tridināvadhi // YRps_2.74 //",
  "GS40yrasprpu:541": "tato dhūrtarasenaiva svedayetsaptavāsarān /",
  "GS40yrasprpu:542": "śvetā punarnavā ciṃcā sahadevī ca nīlikā // YRps_2.75 //",
  "GS40yrasprpu:543": "tathā dhūrtavadhūś caiva lāṃgalī suradālikā /",
  "GS40yrasprpu:544": "sūtabandhakarā śreṣṭhā proktā nāgārjunādibhiḥ // YRps_2.76 //",
  "GS40yrasprpu:545": "etāsāṃ svarasaiḥ paṅkair lepayetsūtagolakam /",
  "GS40yrasprpu:546": "triguṇair bhūrjapatraistu veṣṭayettadanaṃtaram // YRps_2.77 //",
  "GS40yrasprpu:547": "vastreṇa poṭalīṃ baddhvā svedayenniṃbukadravaiḥ /",
  "GS40yrasprpu:548": "yāmatrayaṃ prayatnena dhautaḥ paścād gavāṃ jalaiḥ // YRps_2.78 //",
  "GS40yrasprpu:549": "tato dhūrtaphalāntasthaṃ pācayedbahubhiḥ puṭaiḥ /",
  "GS40yrasprpu:550": "lāvakākhyaiḥ sumatimān śobhanaḥ sūryakāntivat /",
  "GS40yrasprpu:551": "jāyate nātra saṃdeho baddhaḥ śivasamo bhavet // YRps_2.79 //",
  "GS40yrasprpu:552": "&lt;raupyeṇa rasabandhaḥ&gt;",
  "GS40yrasprpu:553": "aṣṭamāṃśena rūpyena sūtakaṃ hi pramardayet /",
  "GS40yrasprpu:554": "cāṃgerīsvarasenaiva piṣṭikāṃ kārayed budhaḥ // YRps_2.80 //",
  "GS40yrasprpu:555": "khoṭaṃ baddhvā tu vipacet dhūrtataile trivāsarān /",
  "GS40yrasprpu:556": "tathā ca kaṃguṇītaile karavīrajaṭodbhave // YRps_2.81 //",
  "GS40yrasprpu:557": "jātīphalodbhavenāpi vatsanāgodbhavena ca /",
  "GS40yrasprpu:558": "bhṛṃgyudbhavena ca tathā samudraśoṣakasya vai // YRps_2.82 //",
  "GS40yrasprpu:559": "devadārubhavenāpi pācayenmatimān bhiṣak /",
  "GS40yrasprpu:560": "paścātsutīkṣṇamadirā dātavyā tu tuṣāgninā // YRps_2.83 //",
  "GS40yrasprpu:561": "dināni saptasaṃkhyāni mukham utpadyate dhruvam /",
  "GS40yrasprpu:562": "śukrastambhakaraḥ samyak kṣīraṃ pibati nānyathā // YRps_2.84 //",
  "GS40yrasprpu:563": "&lt;tutthena tutthotthatāmreṇa rasabandhaḥ&gt;",
  "GS40yrasprpu:564": "lohapātre suvistīrṇe tutthakasyālavālakam /",
  "GS40yrasprpu:565": "aṣṭasaṃskāritaṃ sūtaṃ tasminnikṣipya mātrayā // YRps_2.85 //",
  "GS40yrasprpu:566": "tutthacūrṇena saṃchādya pūrayennimbukadravaiḥ /",
  "GS40yrasprpu:567": "pidhānena mukhaṃ ruddhvā lohapātrasya yatnataḥ // YRps_2.86 //",
  "GS40yrasprpu:568": "nirvāte nirjane deśe tridinaṃ sthāpayettataḥ /",
  "GS40yrasprpu:569": "uṣṇakāṃjikayogena kṣālayed bahuśo bhiṣak // YRps_2.87 //",
  "GS40yrasprpu:570": "navanītasamo varṇaḥ sūtakasyāpi dṛśyate /",
  "GS40yrasprpu:571": "rasakhoṭaṃ tato baddhvā svedayetkāṃjikaistryaham // YRps_2.88 //",
  "GS40yrasprpu:572": "aśmacūrṇasya kaṇikām- adhye khoṭaṃ nidhāya ca /",
  "GS40yrasprpu:573": "jalasekaḥ prakartavyaḥ śītībhūtaṃ samuddharet // YRps_2.89 //",
  "GS40yrasprpu:574": "anenaiva prakāreṇa trivāraṃ pācayed dhruvam /",
  "GS40yrasprpu:575": "kaṭhinatvaṃ prayātyeva satyaṃ guruvaco yathā // YRps_2.90 //",
  "GS40yrasprpu:576": "tato dhūrtaphalānāṃ hi sahasreṇāpi pācayet /",
  "GS40yrasprpu:577": "mukham utpadyate samyak vīryastaṃbhakaro 'pyayam // YRps_2.91 //",
  "GS40yrasprpu:578": "&lt;dhātubījena rasabandhaḥ&gt;",
  "GS40yrasprpu:579": "vaṃgatīkṣṇe same kṛtvā dhmāpayedvajramūṣayā /",
  "GS40yrasprpu:580": "vaṅgam uttārayetsamyak tīvrāṅgāraiḥ prayatnataḥ // YRps_2.92 //",
  "GS40yrasprpu:581": "anenaiva prakāreṇa triguṇaṃ vāhayettrapu /",
  "GS40yrasprpu:582": "bījaṃ śāṇapramāṇaṃ hi sūtaṃ palamitaṃ bhavet // YRps_2.93 //",
  "GS40yrasprpu:583": "mardayetkanyakādrāvair dinamekaṃ viśoṣayet /",
  "GS40yrasprpu:584": "golasya svedanaṃ kāryam ahobhiḥ saptabhistathā // YRps_2.94 //",
  "GS40yrasprpu:585": "triphalākvāthamadhye tu triyāmaṃ svedayetsudhīḥ /",
  "GS40yrasprpu:586": "kumāryāḥ svarasenaiva bhṛṃgarājarasena hi // YRps_2.95 //",
  "GS40yrasprpu:587": "bhṛṃgīrasena ca tathā tridinaṃ svedyameva hi /",
  "GS40yrasprpu:588": "ekaikenauṣadhenaivaṃ kācakūpyāṃ niveśayet // YRps_2.96 //",
  "GS40yrasprpu:589": "khaṭīpaṭuśivābhaktaṃ piṣṭvā vaktraṃ nirundhayet /",
  "GS40yrasprpu:590": "khātaṃ trihastamātraṃ syāl laddīpūrṇaṃ tu kārayet // YRps_2.97 //",
  "GS40yrasprpu:591": "madhye tu kācaghaṭikāṃ surāpūrṇāṃ niveśayet /",
  "GS40yrasprpu:592": "bhūmisthāṃ māsayugmena paścādenāṃ samuddharet // YRps_2.98 //",
  "GS40yrasprpu:593": "baddhaṃ sūtavaraṃ grāhyaṃ śubhraṃ caṃdraprabhānibham /",
  "GS40yrasprpu:594": "mukhasthaṃ kurute samyak dṛḍhavajrasamaṃ vapuḥ // YRps_2.99 //",
  "GS40yrasprpu:595": "kāminīnāṃ śataṃ gacched valīpalitavarjitaḥ /",
  "GS40yrasprpu:596": "devīśāstrānusāreṇa dhātubaddharaso'pyayam // YRps_2.100 //",
  "GS40yrasprpu:597": "prakāśito mayā samyak nātra kāryā vicāraṇā // YRps_2.101 //",
  "GS40yrasprpu:598": "&lt;kāntalohena rasabandhaḥ&gt;",
  "GS40yrasprpu:599": "raseṃdraḥ kāntalohaṃ ca tīkṣṇalohaṃ tathaiva ca /",
  "GS40yrasprpu:600": "abhrasatvaṃ tathā tāpya- satvaṃ hemasamanvitam // YRps_2.102 //",
  "GS40yrasprpu:601": "samāṃśāni ca sarvāṇi mardayennimbukadravaiḥ /",
  "GS40yrasprpu:602": "niṣecayedekadinaṃ paścād golaṃ tu kārayet // YRps_2.103 //",
  "GS40yrasprpu:603": "pakvamūṣā prakartavyā golaṃ garbhe niveśayet /",
  "GS40yrasprpu:604": "gojihvā kākamācī ca nirguṃḍī dugdhikā tathā // YRps_2.104 //",
  "GS40yrasprpu:605": "kumārī meghanādā ca madhusaiṃdhavasaṃyutā /",
  "GS40yrasprpu:606": "etāsāṃ svarasenaiva svedayedbahuśo bhiṣak // YRps_2.105 //",
  "GS40yrasprpu:607": "yāvaddṛḍhatvamāyāti tāvatsvedyaṃ tu golakam /",
  "GS40yrasprpu:608": "vaktre dhṛtaṃ jarāmṛtyuṃ nihanti ca na saṃśayaḥ // YRps_2.106 //",
  "GS40yrasprpu:609": "sarvarogānnihatyāśu vayaḥ stambhayate dhruvam /",
  "GS40yrasprpu:610": "karṇe kaṇṭhe tathā haste dhāritā mastake'pi vā /",
  "GS40yrasprpu:611": "abhicārādidoṣāśca na bhavanti kadācana // YRps_2.107 //",
  "GS40yrasprpu:612": "caturvidhānyeva tu bandhanāni śrīsūtarājasya mayoditāni /",
  "GS40yrasprpu:613": "kurvanti ye tattvavido bhiṣagvarā rājñāṃ gṛhe te'pi bhavanti pūjyāḥ // YRps_2.108 //",
  "GS40yrasprpu:614": "iti paramarahasyaṃ sūtarājasya coktaṃ rasanigamamahābdher labdham etat suratnam /",
  "GS40yrasprpu:615": "sakalaguṇavariṣṭhā vādinaḥ kautukajñā nijahṛdi ca sukaṇṭhe dhārayiṣyanti tajjñāḥ // YRps_2.109 //",
  "GS40yrasprpu:616": "____________________________________________________________",
  "GS40yrasprpu:617": "YRps, Adhyāya 3",
  "GS40yrasprpu:618": "atha mayā rasabhasma nigadyate sakalapāradaśāstraniyogataḥ /",
  "GS40yrasprpu:619": "sasitakṛṣṇasupītakalohitaṃ bhavati varṇacatuṣṭayabhūṣitam // YRps_3.1 //",
  "GS40yrasprpu:620": "&lt;mercury:: production from darada&gt;",
  "GS40yrasprpu:621": "haṃsapākadaradaḥ suśobhito nikhilanimbarasena vimarditaḥ /",
  "GS40yrasprpu:622": "niyatayāmacatuṣṭayamamlake ghanarase samabhāgaviloḍitaḥ // YRps_3.2 //",
  "GS40yrasprpu:623": "ḍamarukābhidhayaṃtraniveśitas tadanu loharajaḥ khaṭikāsamam /",
  "GS40yrasprpu:624": "supayasā lavaṇena vimarditaṃ kuru bhiṣagvara yantrasurodhanam // YRps_3.3 //",
  "GS40yrasprpu:625": "niyatayāmacatuṣṭayavahninā mṛdu samaṃ rasamatra vipācayet /",
  "GS40yrasprpu:626": "upari tatra jalena niṣiñcayed iti bhaveddaradād varasūtakaḥ // YRps_3.4 //",
  "GS40yrasprpu:627": "akhilaśodhavareṇa ca vai yathā sakalakañcukadoṣavivarjitaḥ /",
  "GS40yrasprpu:628": "bahuladoṣaharo'pi bhavettathā bhavati śuddhatamo daradodbhavaḥ // YRps_3.5 //",
  "GS40yrasprpu:629": "&lt;mercury:: medic. use (rasakarpūra?)&gt;",
  "GS40yrasprpu:630": "vimalasūtavaro hi palāṣṭakaṃ tadanu dhātukhaṭīpaṭukāṃkṣikāḥ /",
  "GS40yrasprpu:631": "pṛthagimāśca catuṣpalabhāgikāḥ sphaṭikaśuddhapalāṣṭakasaṃmitāḥ // YRps_3.6 //",
  "GS40yrasprpu:632": "saha jalena vimṛdya ca yāmakaṃ lavaṇakāmlajalena vimiśritāḥ /",
  "GS40yrasprpu:633": "uditadhātugaṇasya ca mūṣikāṃ kuru viṣaṃ viniveśaya tatra vai // YRps_3.7 //",
  "GS40yrasprpu:634": "ḍamarūkābhidhayaṃtravareṇa taṃ dvidaśayāmamamuṃ paca vahninā /",
  "GS40yrasprpu:635": "pavanapittakaphakṣayahārakaḥ sakalarogaharaḥ paramaḥ sadā // YRps_3.8 //",
  "GS40yrasprpu:636": "gajapater balavad balado nṛṇāṃ dvijapatīkṣaṇavannayanapradaḥ /",
  "GS40yrasprpu:637": "yuvatikāmavilāsavidhāyako bhavati sūtavaraḥ sukhadaḥ sadā /",
  "GS40yrasprpu:638": "saghanasārarasaḥ kila kāntidas tv akhilakuṣṭhaharaḥ kathito mayā // YRps_3.9 //",
  "GS40yrasprpu:639": "&lt;mercury:: aruṇabhasman&gt;",
  "GS40yrasprpu:640": "vigatadoṣakṛtau rasagaṃdhakau tadanu luṅgarasena pariplutau /",
  "GS40yrasprpu:641": "praharayugmamitaṃ ca śilātale ravikareṇa vimardya vicūrṇitau // YRps_3.10 //",
  "GS40yrasprpu:642": "rucirakācaghaṭīviniveśitau sikatayaṃtravareṇa dinatrayam /",
  "GS40yrasprpu:643": "kuru bhiṣagvara vahnim adhastataḥ sa ca bhavedaruṇaḥ kamalacchaviḥ // YRps_3.11 //",
  "GS40yrasprpu:644": "udayabhāskaranāmaraso hyayaṃ bhavati rogavighātakaraḥ svayam /",
  "GS40yrasprpu:645": "magadhajāmadhunā saha guñjikā- trayamitaśca sadā parisevitaḥ // YRps_3.12 //",
  "GS40yrasprpu:646": "lalitakāmavidhāvabhilāṣukaḥ sthavirako'pi ratau taruṇāyate /",
  "GS40yrasprpu:647": "gadaharo balado'pi hi varṇado bhavati karmavipākajarogahā /",
  "GS40yrasprpu:648": "sakalasūtakaśāstravimarśanād dvijavareṇa mayā prakaṭīkṛtaḥ // YRps_3.13 //",
  "GS40yrasprpu:649": "&lt;mercury:: red bhasman&gt;",
  "GS40yrasprpu:650": "rasavidāpi rasaḥ pariśodhito vigatadoṣakṛto'pi hi gaṃdhakaḥ /",
  "GS40yrasprpu:651": "vimalalohamaye kṛtakharpare hy amalasārarajaḥ parimucyatām // YRps_3.14 //",
  "GS40yrasprpu:652": "atikuśāgniyute dravati svayaṃ tadanu tatra rasaḥ parimucyatām /",
  "GS40yrasprpu:653": "viśadalohamayena ca darviṇā vighaṭayetpraharatrayasaṃmitam // YRps_3.15 //",
  "GS40yrasprpu:654": "tadanu kācaghaṭīṃ viniveśya vai sikatayantravareṇa hi pācitaḥ /",
  "GS40yrasprpu:655": "dvidaśayāmamadhaḥkṛtavahninā bhavati raktarasastalabhasmasāt // YRps_3.16 //",
  "GS40yrasprpu:656": "gatabalena nareṇa susevito bhavati vājikaraḥ sukhadaḥ sadā // YRps_3.17 //",
  "GS40yrasprpu:657": "sa ca valīpalitāni vināśayec chataśaratsu nirāmayakṛtparam // YRps_3.18 //",
  "GS40yrasprpu:658": "&lt;mercury:: red bhasman&gt;",
  "GS40yrasprpu:659": "vimalanāgavaraikavibhāgikaṃ harajabhāgacatuṣṭayamiśritam /",
  "GS40yrasprpu:660": "satatameva vimardya śilātale balivasāṃ ca samāṃ kuru tadbhiṣak // YRps_3.19 //",
  "GS40yrasprpu:661": "dinamitaṃ suvimardya ca kanyakā- svarasa ainakareṇa viśoṣayet /",
  "GS40yrasprpu:662": "tadanu sūtavarasya tu kajjalīṃ rucirakācaghaṭe viniveśaya // YRps_3.20 //",
  "GS40yrasprpu:663": "divasayugmamadhaḥ kṛtavahninā sa ca bhavedaruṇaḥ kamalacchaviḥ /",
  "GS40yrasprpu:664": "sakalarogavināśanavahnikṛt balakaraḥ paramo'pi hi kāntikṛt // YRps_3.21 //",
  "GS40yrasprpu:665": "nayanarogavināśakaro bhavet sakalakāmukavibhramakārakaḥ /",
  "GS40yrasprpu:666": "sa khalu karmavipākajarogahā viśadanāgayutaḥ khalu pāradaḥ // YRps_3.22 //",
  "GS40yrasprpu:667": "&lt;mercury:: jāraṇa with sulfur&gt;",
  "GS40yrasprpu:668": "mṛdumṛdā racitā masṛṇeṣṭikā upari gartavareṇa ca saṃyutā /",
  "GS40yrasprpu:669": "rasavaraṃ daśaśāṇamitaṃ hi tat saśukapicchavareṇa nidhāpayet // YRps_3.23 //",
  "GS40yrasprpu:670": "sakalapūrṇakṛtaṃ ca sugartakaṃ galitanimbuphalodbhavakena vai /",
  "GS40yrasprpu:671": "sthagaya taṃ ca pidhānavareṇa vai mṛditayā sumṛdā parimudritam // YRps_3.24 //",
  "GS40yrasprpu:672": "tadanu kukkuṭānāṃ puṭe śṛto hupalakena vanodbhavakena vai /",
  "GS40yrasprpu:673": "vidhividā bhiṣajā hyamunā kṛto vimalaṣaḍguṇagandhakam aśnute // YRps_3.25 //",
  "GS40yrasprpu:674": "sa ca śarīrakaro'pyatha lohakṛt sakalasiddhikaraḥ paramo bhavet /",
  "GS40yrasprpu:675": "śataguṇaṃ hi yadā parijīryate rasavaraḥ khalu hemakaro bhavet // YRps_3.26 //",
  "GS40yrasprpu:676": "&lt;mercury:: rasapoṭṭalī&gt;",
  "GS40yrasprpu:677": "saśukapicchasamo'pi hi pārado bhavati khalvatalena ca kuṭṭitaḥ /",
  "GS40yrasprpu:678": "dṛḍhatarāmupakalpaya parpaṭīṃ vasanabaddhakṛtāmapi poṭalīm // YRps_3.27 //",
  "GS40yrasprpu:679": "upari nāgarasena vilepitā ravikareṇa sadā pariśoṣitām /",
  "GS40yrasprpu:680": "kanakapatrarasena ca saptadhāpy avanigartatale viniveśaya // YRps_3.28 //",
  "GS40yrasprpu:681": "avanigartam aratnikam āyataṃ dvidaśamaṅgulameva sunimnakam /",
  "GS40yrasprpu:682": "sikatayā paripūrya tadardhakaṃ tadanu tatra niveśaya poṭṭalīm // YRps_3.29 //",
  "GS40yrasprpu:683": "upari vālukayā paripūrya tac chagaṇakaiśca puṭaṃ paridīyatām /",
  "GS40yrasprpu:684": "dvidaśayāmam athāgnimaho kuru bhavati tena mahārasapoṭalī /",
  "GS40yrasprpu:685": "iti mayā kathitā rasapoṭalī balakarā sukarā sukhasiddhidā // YRps_3.30 //",
  "GS40yrasprpu:686": "&lt;mercury:: māraṇa&gt;",
  "GS40yrasprpu:687": "viśadasūtasamo'pi hi gaṃdhakas tadanu khalvatale suvimarditaḥ /",
  "GS40yrasprpu:688": "tridinameva hi haṃsapadīrase dinakarasya kareṇa suśoṣitaḥ // YRps_3.31 //",
  "GS40yrasprpu:689": "vimalalohamaye dṛḍhakharpare tadanu kajjalikāṃ pratimucya vai /",
  "GS40yrasprpu:690": "karamitā sukṛtāpi hi cuhlikā hy upari tatra niveśaya ca bhājanaṃ // YRps_3.32 //",
  "GS40yrasprpu:691": "amalalohamayena ca darviṇā rasavaraṃ niyataṃ parimardayet /",
  "GS40yrasprpu:692": "tadanu vahnimadhaḥ kuru vai dṛḍhaṃ satatameva hi yāmacatuṣṭayam // YRps_3.33 //",
  "GS40yrasprpu:693": "supaca eṣa raso jaladopamo bhavati vallamito madhunā yutaḥ /",
  "GS40yrasprpu:694": "kavalitaḥ kṣayarogagaṇāpaho madanavṛddhikaraḥ paramo nṛṇām // YRps_3.34 //",
  "GS40yrasprpu:695": "sa ca valīpalitāni vināśayet sakalakuṣṭhavināśakaraḥ paraḥ // YRps_3.35 //",
  "GS40yrasprpu:696": "&lt;mercury:: māraṇa&gt;",
  "GS40yrasprpu:697": "mṛdumṛdā parikalpitamūṣikāṃ rasamitāṅgulikāṃ bhuvi saṃnyaset /",
  "GS40yrasprpu:698": "rasavaraṃ vimalaṃ ca suśobhitaṃ saśukapicchasamaṃ parimarditam // YRps_3.36 //",
  "GS40yrasprpu:699": "rasasamānamitaṃ dhṛtamūṣayā dvitayayugmakṛtaṃ parimudritam /",
  "GS40yrasprpu:700": "kanakamūlarasena ca pācitaṃ tadanu saptadinaṃ kṛśavahninā // YRps_3.37 //",
  "GS40yrasprpu:701": "rasavarasya śubhaṃ hi vipācanaṃ yavamito rasarājavaras tadā /",
  "GS40yrasprpu:702": "dinamukhe pratihanti subhakṣitaḥ sakaladoṣakṛtāṃ vikṛtiṃ jayet // YRps_3.38 //",
  "GS40yrasprpu:703": "&lt;rasaparpaṭī&gt;",
  "GS40yrasprpu:704": "rasavaraṃ palayugmamitaṃ śubhaṃ ruciratāmramayaḥ samabhāgikam /",
  "GS40yrasprpu:705": "balivasāṃ ca ghṛtena vimardayed atikṛśāgnikṛte dravati svayam // YRps_3.39 //",
  "GS40yrasprpu:706": "tadanu tāmrarasau viniveśyatāṃ trayamidaṃ sarasaṃ ca vimarditam /",
  "GS40yrasprpu:707": "drutamayaṃ ca sadāyasabhājane tadanu sūtakṛtāṃ varakajjalīm // YRps_3.40 //",
  "GS40yrasprpu:708": "vighaṭayedatha lohasudarviṇā tadanu mocadalopari ḍhālyate /",
  "GS40yrasprpu:709": "bhavati sāratamā rasaparpaṭī sakalarogavighātakarī hi sā // YRps_3.41 //",
  "GS40yrasprpu:710": "kuru samānakaṭutrayasaṃyutāṃ maricayugmamitāṃ sukhadāṃ sadā // YRps_3.42 //",
  "GS40yrasprpu:711": "anupāne prayoktavyā triphalākṣaudrasaṃyutā /",
  "GS40yrasprpu:712": "parpaṭīṃ bhakṣayetprātas tathā tryūṣaṇasaṃyutām // YRps_3.43 //",
  "GS40yrasprpu:713": "sannipātaharā sā tu pañcakolena saṃyutā /",
  "GS40yrasprpu:714": "bhakṣitā madhunā sārdhaṃ sarvajvaravināśinī // YRps_3.44 //",
  "GS40yrasprpu:715": "kaṇākṣaudreṇa sahitā sarvaśophānnikṛntati /",
  "GS40yrasprpu:716": "śyāmātrikaṭukenāpi vātajāṃ grahaṇīṃ jayet // YRps_3.45 //",
  "GS40yrasprpu:717": "guggulutriphalāsārdhaṃ vātaraktaṃ vināśayet /",
  "GS40yrasprpu:718": "vātaśūlaharā samyak hiṃgupuṣkarasaṃyutā // YRps_3.46 //",
  "GS40yrasprpu:719": "vyoṣaiḥ kanyārasairvāpi kaphāmayavināśinī /",
  "GS40yrasprpu:720": "daśamūlaśṛtenāpi vātajvaranibarhaṇī // YRps_3.47 //",
  "GS40yrasprpu:721": "vākucībījakalkena kaṇḍūpāme vināśayet /",
  "GS40yrasprpu:722": "āruṣkareṇa sahitā sā tu sidhmavināśinī // YRps_3.48 //",
  "GS40yrasprpu:723": "gomūtreṇānupānena cārśorogavināśinī /",
  "GS40yrasprpu:724": "navamālyarjunaścaiva citrako bhṛṅgarājakaḥ // YRps_3.49 //",
  "GS40yrasprpu:725": "śālmalī nimbapaṃcāṃgaṃ kalhāraśca guḍūcikā /",
  "GS40yrasprpu:726": "nirguṃḍī ca samāṃśāni kārayedbhiṣaguttamaḥ // YRps_3.50 //",
  "GS40yrasprpu:727": "cūrṇīkṛtya ca tatsarvaṃ parpaṭyāścānupānakam /",
  "GS40yrasprpu:728": "aṣṭādaśa ca kuṣṭhāni nihantyeva na saṃśayaḥ // YRps_3.51 //",
  "GS40yrasprpu:729": "parpaṭī rasarājaśca rogānhantyanupānataḥ /",
  "GS40yrasprpu:730": "apathyaṃ naiva bhuñjīyād doṣadūṣyādyapekṣayā // YRps_3.52 //",
  "GS40yrasprpu:731": "&lt;rasaparpaṭī&gt;",
  "GS40yrasprpu:732": "śuddhaṃ rasaṃ gaṃdhakameva śuddhaṃ pṛthak samāṃśaṃ kuru yatnatastataḥ /",
  "GS40yrasprpu:733": "eraṃḍamūlasya rasena sūtaṃ tathādrikarṇyā svarasena mardayet // YRps_3.53 //",
  "GS40yrasprpu:734": "taṃ kākamācyāḥ svarasena piṣṭvā tathā ca taṃ dāḍimabījatoyaiḥ /",
  "GS40yrasprpu:735": "krameṇa sūtaṃ hi dinaiścaturbhiḥ śuddhatvamāyāti hi niścayena // YRps_3.54 //",
  "GS40yrasprpu:736": "tatastu gaṃdhaṃ khalu mārkavadravair vibhāvyamānaṃ kuru lohapātre /",
  "GS40yrasprpu:737": "pradrāvayettaṃ badarasya cāgninā praḍhālayed bhṛṃgarase trivāram // YRps_3.55 //",
  "GS40yrasprpu:738": "kāryā tataḥ kajjalikā vimardya tāṃ drāvayellohamaye supātre /",
  "GS40yrasprpu:739": "praḍhālayettāṃ kadalīdale hi saṃchādya cānyena dalena paścāt // YRps_3.56 //",
  "GS40yrasprpu:740": "tasyās tv adhordhvaṃ pradadīta gomayaṃ śītīkṛtā gavyaghṛtena bharjitā /",
  "GS40yrasprpu:741": "rogānaśeṣānmaladoṣajātān hinasti caiṣā rasaparpaṭī hi // YRps_3.57 //",
  "GS40yrasprpu:742": "sā jīrakeṇaiva tu rāmaṭhena vātāmaśūlaṃ gṛhaṇīṃ sakāmalām /",
  "GS40yrasprpu:743": "gulmāni cāṣṭāvudarāṇi hanyāt saṃsevitā śuddharasasya parpaṭī // YRps_3.58 //",
  "GS40yrasprpu:744": "mayāpi sadvaidyahitāya nūnaṃ pradarśiteyaṃ khalu roganāśinī // YRps_3.59 //",
  "GS40yrasprpu:745": "&lt;mercury:: māraṇa&gt;",
  "GS40yrasprpu:746": "sūtaṃ suśuddhaṃ lavaṇaiścaturbhiḥ kṣāraistribhiścāpi vimardayecca /",
  "GS40yrasprpu:747": "saṃśoṣya paścādapi hiṃgurājikā- śuṃṭhībhirebhiśca samaṃ vimardya // YRps_3.60 //",
  "GS40yrasprpu:748": "rasena sārdhaṃ hi kumārikāyā mūṣāṃ vidadhyādravigharmaśoṣitām /",
  "GS40yrasprpu:749": "tasyāṃ nidhāyātha rasasya golakaṃ taṃ sveditaṃ cāmlarasena samyak // YRps_3.61 //",
  "GS40yrasprpu:750": "yāmāṣṭakenāgnikṛtena dolayā paścād rasenābhivimardito'sau /",
  "GS40yrasprpu:751": "bhekaparṇyuruvubhṛṃgarājakaiḥ śṛṅgaveragirikarṇikārasaiḥ // YRps_3.62 //",
  "GS40yrasprpu:752": "kākamācijavibhaktikājalair dhūrtajairapi jayantikādravaiḥ /",
  "GS40yrasprpu:753": "siṃdhuvārakarasena marditaṃ masṛṇakhalvatale trivāsaram // YRps_3.63 //",
  "GS40yrasprpu:754": "pratirasaṃ ca viśoṣya hi bhakṣayed raktikādvayamitaṃ rujāpaham /",
  "GS40yrasprpu:755": "kekimāhiṣavarāhapittakaiḥ kacchapasya ca rasena marditam /",
  "GS40yrasprpu:756": "jāyate'dhikataraṃ guṇena vai sannipātabhavamūrcchanaṃ jayet // YRps_3.64 //",
  "GS40yrasprpu:757": "yaḥ śrīsūtavarasya sevanamidaṃ nityaṃ karotīha vai dīrghāyurdhanadhānyadharmasahitaḥ prāpnoti saukhyaṃ param /",
  "GS40yrasprpu:758": "loke kīrtiparaṃparāṃ vitanute dharme matirjāyate prānte tasya parā gatirhi niyataṃ satyaṃ śivenoditam // YRps_3.65 //",
  "GS40yrasprpu:759": "____________________________________________________________",
  "GS40yrasprpu:760": "YRps, Adhyāya 4",
  "GS40yrasprpu:761": "athedānīṃ pravakṣyāmi dhātuśodhanamāraṇam /",
  "GS40yrasprpu:762": "anubhūtaṃ mayā kiṃcit kiṃcit śāstrānusārataḥ // YRps_4.1 //",
  "GS40yrasprpu:763": "&lt;aṣṭadhātavaḥ&gt;",
  "GS40yrasprpu:764": "suvarṇaṃ rajataṃ ceti śuddhalohamudīritam /",
  "GS40yrasprpu:765": "tāmraṃ caivāśmasāraṃ ca nāgavaṃgau tathaiva // YRps_4.2 //",
  "GS40yrasprpu:766": "pūtilohaṃ nigaditaṃ dvitīyaṃ rasavedinā /",
  "GS40yrasprpu:767": "saṃmiśralohaṃ tritayaṃ saurāṣṭrarītivartakam /",
  "GS40yrasprpu:768": "ete'ṣṭau dhātavo jñeyā lohānyevaṃ bhavanti hi // YRps_4.3 //",
  "GS40yrasprpu:769": "&lt;suvarṇabhedāḥ&gt;",
  "GS40yrasprpu:770": "suvarṇaṃ dvividhaṃ jñeyaṃ rasajaṃ khanisaṃbhavam /",
  "GS40yrasprpu:771": "anye trayaḥ suvarṇasya prakārāḥ santi noditāḥ // YRps_4.4 //",
  "GS40yrasprpu:772": "&lt;gold:: rasaja&gt;",
  "GS40yrasprpu:773": "rasajaṃ rasavedhena jāyate hema sundaraṃ /",
  "GS40yrasprpu:774": "taccaturdaśavarṇāḍhyaṃ sarvakāryakaraṃ param // YRps_4.5 //",
  "GS40yrasprpu:775": "&lt;khanija:: origin&gt;",
  "GS40yrasprpu:776": "parvate bhūmideśeṣu khanyamāneṣu kutracit /",
  "GS40yrasprpu:777": "dṛśyate khanijaṃ prājñais taccaturdaśavarṇakam // YRps_4.6 //",
  "GS40yrasprpu:778": "&lt;gold:: śodhana&gt;",
  "GS40yrasprpu:779": "rūpyādiyogena yadā miśraṃ svarṇaṃ hi jāyate /",
  "GS40yrasprpu:780": "hemakāryaṃ na cettena tadā śodhyaṃ bhiṣagvaraiḥ // YRps_4.7 //",
  "GS40yrasprpu:781": "hīnavarṇasya hemnaśca patrāṇyeva tu kārayet /",
  "GS40yrasprpu:782": "khaṭikāpaṭucūrṇaṃ ca kāṃjikena pramardayet // YRps_4.8 //",
  "GS40yrasprpu:783": "patrāṇi lepayettena kalkenātha prayatnataḥ /",
  "GS40yrasprpu:784": "āraṇyotpalakaiḥ kāryā koṣṭhikā nātivistṛtā // YRps_4.9 //",
  "GS40yrasprpu:785": "madhye tatsaṃpuṭaṃ muktvā vahniṃ prajvālayettataḥ /",
  "GS40yrasprpu:786": "evaṃ puṭatrayaṃ dattvā śuddhaṃ hema samuddharet // YRps_4.10 //",
  "GS40yrasprpu:787": "na tu śuddhasya hemnaśca śodhanaṃ kārayedbhiṣak /",
  "GS40yrasprpu:788": "anyeṣāmeva lohānāṃ śodhanaṃ kārayed bhiṣak // YRps_4.11 //",
  "GS40yrasprpu:789": "&lt;gold:: māraṇa:: niruttha&gt;",
  "GS40yrasprpu:790": "tataḥ svarṇabhavaṃ patraṃ tāpitaṃ hi vinikṣipet /",
  "GS40yrasprpu:791": "jvālāmukhīrase ṣaṣṭhī- puṭairbhasmībhavatyalam // YRps_4.12 //",
  "GS40yrasprpu:792": "guruṇā kathitaṃ samyak nirutthaṃ jāyate dhruvam /",
  "GS40yrasprpu:793": "rogānhinasti sakalān nātra kāryā vicāraṇā // YRps_4.13 //",
  "GS40yrasprpu:794": "&lt;gold:: māraṇa:: niruttha&gt;",
  "GS40yrasprpu:795": "hemnaḥ patrāṇi sūkṣmāṇi sūcivedhyāni kārayet /",
  "GS40yrasprpu:796": "purāmbubhasmasūtena lepayitvātha śoṣayet // YRps_4.14 //",
  "GS40yrasprpu:797": "saṃpuṭe ca tato rundhyāt puṭayeddaśabhiḥ puṭaiḥ /",
  "GS40yrasprpu:798": "mriyate nātra saṃdeho nirutthaṃ bhasma jāyate // YRps_4.15 //",
  "GS40yrasprpu:799": "&lt;gold:: māraṇa&gt;",
  "GS40yrasprpu:800": "hemnaḥ sūkṣmadalāni bhūrjasadṛśānyādāya saṃlepya vai vajrīdugdhakahiṅguhiṅgulasamair ekatra piṣṭīkṛtaiḥ /",
  "GS40yrasprpu:801": "satyaṃ saṃpuṭake nidhāya daśabhiścaivaṃ puṭaiḥ kukkuṭaiḥ pācyaṃ hema ca raktagairikasamaṃ saṃjāyate niścitam // YRps_4.17 //",
  "GS40yrasprpu:802": "&lt;gold:: māraṇa&gt;",
  "GS40yrasprpu:803": "lohaparpaṭīkābaddhaṃ mṛtaṃ sūtaṃ samāṃśakam /",
  "GS40yrasprpu:804": "vidrute hemni nikṣiptaṃ svarṇabhūtiprabhaṃ bhavet // YRps_4.17 //",
  "GS40yrasprpu:805": "tadbhasma puratoyena daradena samanvitam /",
  "GS40yrasprpu:806": "mardayed dinam ekaṃ tu saṃpuṭe dhārayettataḥ // YRps_4.18 //",
  "GS40yrasprpu:807": "puṭitaṃ daśavāreṇa svarṇaṃ siṃdūrasannibham /",
  "GS40yrasprpu:808": "jāyate nātra saṃdeho raṃjanaṃ kurute dhruvam /",
  "GS40yrasprpu:809": "dehaṃ lohaṃ ca matimān sudhanī sādhayedidam // YRps_4.19 //",
  "GS40yrasprpu:810": "&lt;gold:: mṛta:: medic. properties&gt;",
  "GS40yrasprpu:811": "etatsvarṇabhavaṃ karotica rajaḥ saundaryatāṃ vai sadā rogāndaivakṛtān nihanti sakalānyevaṃ tridoṣodbhavān /",
  "GS40yrasprpu:812": "yaḥ seveta naraḥ samān dvidaśakān vṛddhaśca no jāyate doṣāścaiva garodbhavā viṣakṛtā āgantujā naiva hi // YRps_4.20 //",
  "GS40yrasprpu:813": "&lt;silver:: subtypes&gt;",
  "GS40yrasprpu:814": "rūpyaṃ ca trividhaṃ proktaṃ khanijaṃ sahajaṃ tathā /",
  "GS40yrasprpu:815": "kṛtrimaṃ ca trayo bhedāḥ kathitāḥ pūrvasūribhiḥ // YRps_4.21 //",
  "GS40yrasprpu:816": "&lt;silver:: khanija&gt;",
  "GS40yrasprpu:817": "bhūdhare kutra cetprāptaṃ khanyamāne ca khanijam /",
  "GS40yrasprpu:818": "&lt;silver:: sahaja&gt;",
  "GS40yrasprpu:819": "kailāsaśikharājjātaṃ sahajaṃ tadudīritam // YRps_4.22 //",
  "GS40yrasprpu:820": "&lt;silver:: kṛtrima&gt;",
  "GS40yrasprpu:821": "rasavedhena yajjātaṃ vaṅgāttatkṛtrimaṃ matam /",
  "GS40yrasprpu:822": "&lt;silver:: śuddha:: parīkṣā&gt;",
  "GS40yrasprpu:823": "yadrūpyaṃ vahninā taptam ujjvalaṃ hi viniḥsaret /",
  "GS40yrasprpu:824": "tacchuddhaṃ kaladhūtaṃ hi sarvakāryakaraṃ param // YRps_4.23 //",
  "GS40yrasprpu:825": "&lt;silver:: śodhana&gt;",
  "GS40yrasprpu:826": "tāmrādisaṃsargabhavaṃ tvaśuddhaṃ rūpyaṃ hi miśraṃ khalu doṣalaṃ ca /",
  "GS40yrasprpu:827": "tacchodhayedvai bhasitasya mūṣyāṃ sīsena sārdhaṃ rajataṃ tu dhmāpayet // YRps_4.24 //",
  "GS40yrasprpu:828": "tārācca ṣaḍguṇaṃ nāgaṃ dhmāpayedyatnataḥ sudhīḥ /",
  "GS40yrasprpu:829": "śanair vidhamyamānaṃ hi doṣaśūnyaṃ prajāyate // YRps_4.25 //",
  "GS40yrasprpu:830": "anenaiva prakāreṇa śodhayedrajataṃ sadā /",
  "GS40yrasprpu:831": "sarvakārye prayoktavyaṃ sarvasiddhividhāyakam // YRps_4.26 //",
  "GS40yrasprpu:832": "&lt;silver:: māraṇa&gt;",
  "GS40yrasprpu:833": "bhāgamekaṃ tu rajataṃ sūtabhāgacatuṣṭayam /",
  "GS40yrasprpu:834": "mardayed dinamekaṃ tu satataṃ nimbuvāriṇā // YRps_4.27 //",
  "GS40yrasprpu:835": "peṣaṇājjāyate piṣṭīr dinaikena tu niścitam /",
  "GS40yrasprpu:836": "mūṣāmadhye tu tāṃ muktvā adhordhvaṃ gaṃdhakaṃ nyaset // YRps_4.28 //",
  "GS40yrasprpu:837": "vālukāyaṃtramadhyasthāṃ dinaikaṃ tu dṛḍhāgninā /",
  "GS40yrasprpu:838": "pācitāṃ tu prayatnena svāṃgaśītalatāṃ gatām // YRps_4.29 //",
  "GS40yrasprpu:839": "tālenāmlena sahitāṃ marditāṃ hi śilātale /",
  "GS40yrasprpu:840": "tato dvādaśavārāṇi puṭānyatra pradāpayet // YRps_4.30 //",
  "GS40yrasprpu:841": "anena vidhinā samyak rajataṃ mriyate dhruvam /",
  "GS40yrasprpu:842": "&lt;silver:: māraṇa&gt;",
  "GS40yrasprpu:843": "tāramākṣikayoścūrṇam amlena saha mardayet // YRps_4.31 //",
  "GS40yrasprpu:844": "viṃśatpuṭena tattāraṃ bhūtībhavati niścitam /",
  "GS40yrasprpu:845": "&lt;repeated māraṇa&gt;",
  "GS40yrasprpu:846": "puṭādhikyaṃ hi lohānāṃ samyak syād guṇakāri ca /",
  "GS40yrasprpu:847": "raṃjanaṃ kurute'tyarthaṃ raktaṃ śvetatvamādiśet // YRps_4.32 //",
  "GS40yrasprpu:848": "&lt;silver:: mṛta:: medic. properties&gt;",
  "GS40yrasprpu:849": "śuddhaṃ bhasmīkṛtaṃ rūpyaṃ sāraghājyasamanvitam /",
  "GS40yrasprpu:850": "netrarogānapi sadā kṣavajāngudajānapi // YRps_4.33 //",
  "GS40yrasprpu:851": "pittajān kāsasambhūtān pāṇḍujānudarāṇi ca /",
  "GS40yrasprpu:852": "doṣajānapi sarvāṃśca nāśayedaruciṃ sadā // YRps_4.34 //",
  "GS40yrasprpu:853": "&lt;copper:: subtypes&gt;",
  "GS40yrasprpu:854": "tāmraṃ cāpi dvidhā proktaṃ nepālaṃ mlecchadeśajam /",
  "GS40yrasprpu:855": "nepāladeśajād anyan mlecchaṃ tatkathitaṃ budhaiḥ // YRps_4.35 //",
  "GS40yrasprpu:856": "&lt;copper:: śodhana&gt;",
  "GS40yrasprpu:857": "sīsakena samaṃ tāmraṃ rajatenaiva śodhayet /",
  "GS40yrasprpu:858": "paścānmāraṇakaṃ samyak kartavyaṃ rasavādinā // YRps_4.36 //",
  "GS40yrasprpu:859": "&lt;copper:: māraṇam&gt;",
  "GS40yrasprpu:860": "kṛtvā tāmrasya patrāṇi kanyāpatre niveśayet /",
  "GS40yrasprpu:861": "kukkuṭākhye puṭe samyak puṭayettadanaṃtaram // YRps_4.37 //",
  "GS40yrasprpu:862": "sūtagaṃdhakayoḥ piṣṭiḥ kāryā cātimanoramā /",
  "GS40yrasprpu:863": "vimardya nimbutoyena tāni patrāṇi lepayet // YRps_4.38 //",
  "GS40yrasprpu:864": "sthālīmadhye nirundhyātha pacedyāmacatuṣṭayam /",
  "GS40yrasprpu:865": "pañcadoṣavinirmuktaṃ śulbaṃ tenaiva jāyate // YRps_4.39 //",
  "GS40yrasprpu:866": "&lt;copper:: māraṇa&gt;",
  "GS40yrasprpu:867": "ravitulyena balinā sūtakena samena ca /",
  "GS40yrasprpu:868": "tālakena tadardhena śilayā ca tadardhayā // YRps_4.40 //",
  "GS40yrasprpu:869": "cūrṇaṃ kajjalasaṃkāśaṃ kārayenmatimān bhiṣak // YRps_4.41 //",
  "GS40yrasprpu:870": "śarāvasaṃpuṭasyāntaḥ patrāṇyādhāya yatnataḥ /",
  "GS40yrasprpu:871": "uparyupari patrāṇi kajjalīṃ ca nidhāpayet // YRps_4.42 //",
  "GS40yrasprpu:872": "yāmaikaṃ pācayedagnau garbhayantrodarāntare /",
  "GS40yrasprpu:873": "svāṃgaśītaṃ samuttārya khalve sūkṣmaṃ pracūrṇayet // YRps_4.43 //",
  "GS40yrasprpu:874": "lehayenmadhusaṃyuktam anupānair yathocitaiḥ /",
  "GS40yrasprpu:875": "&lt;copper:: māraṇa (?)/somanātha (?)&gt;",
  "GS40yrasprpu:876": "śuddhatāmrasya patrāṇi kartavyāni prayatnataḥ // YRps_4.44 //",
  "GS40yrasprpu:877": "tatsamāṃśasya gaṃdhasya pāradasya samasya ca // YRps_4.45 //",
  "GS40yrasprpu:878": "tālakasya tadardhasya śilāyāśca tadardhataḥ /",
  "GS40yrasprpu:879": "lāṃgalīcitrakavyoṣa- tālamūlīkarañjakaiḥ // YRps_4.46 //",
  "GS40yrasprpu:880": "viṣaśamyākātiviṣā- saiṃdhavaiśca samāṃśakaiḥ /",
  "GS40yrasprpu:881": "jaṃbīrasya draveṇātha cūrṇaṃ cātidravīkṛtam // YRps_4.47 //",
  "GS40yrasprpu:882": "tatsarvaṃ hi śilābhāṇḍe vinidhāya prayatnataḥ /",
  "GS40yrasprpu:883": "sūcīvedhyāni patrāṇi rasenālepitāni ca // YRps_4.48 //",
  "GS40yrasprpu:884": "kalkamadhye viniḥkṣipya dinasaptakameva hi /",
  "GS40yrasprpu:885": "cūrṇīkṛtaṃ tu madhvājyaiḥ kaṇādvayasamanvitam // YRps_4.49 //",
  "GS40yrasprpu:886": "lehitaṃ vallamātraṃ hi jarāmṛtyuvināśanam /",
  "GS40yrasprpu:887": "kathitaṃ somadevena somanāthābhidhaṃ śubham // YRps_4.50 //",
  "GS40yrasprpu:888": "&lt;copper:: māraṇa&gt;",
  "GS40yrasprpu:889": "śuddhaṃ śulvaṃ gaṃdhakaṃ vai samāṃśaṃ pūrvaṃ sthālyāṃ sthāpayedgaṃdhakārdham /",
  "GS40yrasprpu:890": "madhye śulbaṃ sthāpanīyaṃ prayatnāt tasyordhvaṃ vai gaṃdhacūrṇasya cārdham // YRps_4.51 //",
  "GS40yrasprpu:891": "sthālīmukhe cūrṇaghaṭīṃ niveśya lepaṃ tathā saindhavamṛtsnayāpi /",
  "GS40yrasprpu:892": "cullyāṃ ca kuryādatha vahnimeva yāmatrayeṇaiva supācitaṃ bhavet // YRps_4.52 //",
  "GS40yrasprpu:893": "śītībhūtaṃ doṣahīnaṃ tadeva kṛtvā cūrṇaṃ gālitaṃ vastrakhaṇḍe /",
  "GS40yrasprpu:894": "sevyaṃ samyak caikavallapramāṇaṃ kāsaṃ śvāsaṃ hanti gulmapramehān // YRps_4.53 //",
  "GS40yrasprpu:895": "&lt;copper:: mṛta:: medic. use&gt;",
  "GS40yrasprpu:896": "vallam ekaṃ tāmrabhasma pūrvāhṇe bhiṣajājñayā /",
  "GS40yrasprpu:897": "pariṇāmabhavaṃ śūlaṃ tathā cāṣṭavidhaṃ ca ruk // YRps_4.53* //",
  "GS40yrasprpu:898": "udaraṃ pāṇḍuśophaṃ ca gulmaplīhayakṛtkṣayān /",
  "GS40yrasprpu:899": "agnisādakṣayakṛtān mehādīn grahaṇīgadān // YRps_4.54 //",
  "GS40yrasprpu:900": "jayedbahuvidhān rogān anupānaprabhedataḥ /",
  "GS40yrasprpu:901": "pippalīmadhunā sārdhaṃ sarvadoṣaharaṃ param // YRps_4.55 //",
  "GS40yrasprpu:902": "arśo'jīrṇajvarādīṃśca nihanti ca rasāyanam /",
  "GS40yrasprpu:903": "vṛddhiśvasanakāsaghnaṃ jarāmṛtyuvināśanam // YRps_4.56 //",
  "GS40yrasprpu:904": "&lt;iron:: subtypes&gt;",
  "GS40yrasprpu:905": "yathottaraṃ syād guṇavarṇahīnaṃ prakāśitaṃ vaidyavareṇa samyak /",
  "GS40yrasprpu:906": "kāṃtaṃ tathā tīkṣṇavaraṃ hi muṇḍaṃ lohaṃ bhavedvai trividhaṃ krameṇa // YRps_4.57 //",
  "GS40yrasprpu:907": "&lt;kānta:: subtypes&gt;",
  "GS40yrasprpu:908": "kāṃtaṃ caturdhā kila kathyate'tra tadromakaṃ bhrāmakacumbake ca /",
  "GS40yrasprpu:909": "saṃdrāvakaṃ śreṣṭhatamaṃ tathā hi saṃkathyate śāstravidai rasajñaiḥ // YRps_4.58 //",
  "GS40yrasprpu:910": "&lt;romakam&gt;",
  "GS40yrasprpu:911": "khanyāṃ saṃkhanyamānāyāṃ pāṣāṇā niḥsaranti ye /",
  "GS40yrasprpu:912": "tebhyo yaddrāvitaṃ lohaṃ romakaṃ tatpracakṣate // YRps_4.59 //",
  "GS40yrasprpu:913": "&lt;bhrāmakam&gt;",
  "GS40yrasprpu:914": "yatra kvāpi girau śreṣṭhe labhyate bhrāmakopalaḥ /",
  "GS40yrasprpu:915": "tasmājjātaṃ tu yallauhaṃ bhrāmakaṃ tadihocyate // YRps_4.60 //",
  "GS40yrasprpu:916": "&lt;cumbakam&gt;",
  "GS40yrasprpu:917": "viṃdhyācale bhavedaśmā lohaṃ cumbati cādbhutam /",
  "GS40yrasprpu:918": "na muñcatyeva satataṃ śivabhaktiṃ yathānugaḥ // YRps_4.61 //",
  "GS40yrasprpu:919": "&lt;drāvakam&gt;",
  "GS40yrasprpu:920": "himādrau labhyate duḥkhād yaḥ spṛṣṭo drāvayedayaḥ /",
  "GS40yrasprpu:921": "suvarṇādīṃśca tadvaddhi tatkāṃtaṃ drāvakaṃ bhavet // YRps_4.62 //",
  "GS40yrasprpu:922": "&lt;kānta:: parīkṣā:: śuddha&gt;",
  "GS40yrasprpu:923": "śuddhe kāṃtabhave pātre śṛtaṃ dugdhaṃ hi nodgiret /",
  "GS40yrasprpu:924": "pānīyaṃ kvathitaṃ cāsmin hiṃgugaṃdhasamaṃ bhavet // YRps_4.63 //",
  "GS40yrasprpu:925": "tailabiṃdurjale kṣipto na cātiprasṛto bhavet /",
  "GS40yrasprpu:926": "lepo'pi naiva jāyeta śuddhakāṃtasya lakṣaṇam // YRps_4.64 //",
  "GS40yrasprpu:927": "muṃḍācchataguṇaṃ tīkṣṇaṃ tīkṣṇātkāṃtaṃ mahāguṇam /",
  "GS40yrasprpu:928": "koṭisaṃkhyāguṇaṃ proktaṃ cuṃbakaṃ drāvakaṃ tathā // YRps_4.65 //",
  "GS40yrasprpu:929": "&lt;iron:: śodhana&gt;",
  "GS40yrasprpu:930": "śaśaraktena liptaṃ hi saptavāreṇa tāpitam /",
  "GS40yrasprpu:931": "kāṃtādisarvalohaṃ hi śudhyatyeva na saṃśayaḥ // YRps_4.66 //",
  "GS40yrasprpu:932": "&lt;iron:: śodhana&gt;",
  "GS40yrasprpu:933": "sāmudralavaṇaistadval lepitaṃ triphalājale /",
  "GS40yrasprpu:934": "nirvāpitaṃ bhavecchuddhaṃ satyaṃ guruvaco yathā // YRps_4.67 //",
  "GS40yrasprpu:935": "&lt;iron:: māraṇa&gt;",
  "GS40yrasprpu:936": "lohacūrṇaṃ ghṛtāktaṃ hi kṣiptvā lohasya kharpare /",
  "GS40yrasprpu:937": "agnivarṇaprabhaṃ yāvat tāvaddarvyā pracālayet // YRps_4.68 //",
  "GS40yrasprpu:938": "khalve ca vipacettadvat pañcavāram ataḥ param /",
  "GS40yrasprpu:939": "varodakaiḥ puṭellohaṃ caturvāram idaṃ khalu // YRps_4.69 //",
  "GS40yrasprpu:940": "supeṣitaṃ vāritaraṃ jāyate nātra saṃśayaḥ /",
  "GS40yrasprpu:941": "anena vidhinā kāryaṃ sarvalohasya sādhanam // YRps_4.70 //",
  "GS40yrasprpu:942": "jāyate sarvarogānāṃ sevitaṃ palitāpaham /",
  "GS40yrasprpu:943": "&lt;iron:: māraṇa&gt;",
  "GS40yrasprpu:944": "lohacūrṇaṃ paladvaṃdvaṃ guḍagaṃdhau samāṃśakau // YRps_4.71 //",
  "GS40yrasprpu:945": "khalve vimardya nitarāṃ puṭedviṃśativārakam /",
  "GS40yrasprpu:946": "peṣaṇaṃ tu prakartavyaṃ puṭaḥ paścātpradīyate // YRps_4.72 //",
  "GS40yrasprpu:947": "anena vidhinā samyag bhasmībhavati niścitam /",
  "GS40yrasprpu:948": "sarvarogānnihantyeva nātra kāryā vicāraṇā // YRps_4.73 //",
  "GS40yrasprpu:949": "śvetā punarnavāpatra- toyena daśasaṃkhyakāḥ /",
  "GS40yrasprpu:950": "puṭāstatra pradeyāśca sindūrābhaṃ prajāyate // YRps_4.74 //",
  "GS40yrasprpu:951": "&lt;iron:: māraṇa&gt;",
  "GS40yrasprpu:952": "athāparaḥ prakāro'tra kathyate lohamāraṇe /",
  "GS40yrasprpu:953": "lohacūrṇasamaṃ gaṃdhaṃ mardayetkanyakādravaiḥ // YRps_4.75 //",
  "GS40yrasprpu:954": "piṇḍīkṛtaṃ lohapātre chāyāyāṃ sthāpayecciram /",
  "GS40yrasprpu:955": "mriyate nātra saṃdeho hy anubhūtaṃ mayaiva hi // YRps_4.76 //",
  "GS40yrasprpu:956": "&lt;iron:: bhasman:: medic. use&gt;",
  "GS40yrasprpu:957": "nirutthaṃ lohajaṃ bhasma sevetātra pumānsudhīḥ /",
  "GS40yrasprpu:958": "vyoṣavellājyamadhunā ṭaṃkamānena miśritam // YRps_4.77 //",
  "GS40yrasprpu:959": "jarāṃ ca maraṇaṃ vyādhiṃ hanyātputrapradāyakam /",
  "GS40yrasprpu:960": "jarādoṣakṛtān rogān vinihanti śarīriṇām // YRps_4.78 //",
  "GS40yrasprpu:961": "&lt;tin:: subtypes&gt;",
  "GS40yrasprpu:962": "baṃgaṃ tu dvividhaṃ proktaṃ khuraṃ miśraṃ tathaiva ca /",
  "GS40yrasprpu:963": "&lt;khura:: phys. properties&gt;",
  "GS40yrasprpu:964": "yacchuddhaṃ saralaṃ śubhraṃ khuraṃ tadabhidhīyate // YRps_4.79 //",
  "GS40yrasprpu:965": "&lt;khura:: śodhana&gt;",
  "GS40yrasprpu:966": "bhallātakabhave taile khuraṃ śudhyati ḍhālitam /",
  "GS40yrasprpu:967": "&lt;tin:: miśraka:: śodhana&gt;",
  "GS40yrasprpu:968": "punarnavāsindhucūrṇa- viṣayuktaṃ praḍhālitam /",
  "GS40yrasprpu:969": "takramadhye trivāraṃ hi miśraṃ baṃgaṃ viśudhyati // YRps_4.80 //",
  "GS40yrasprpu:970": "&lt;tin:: māraṇa&gt;",
  "GS40yrasprpu:971": "chāṇopari kṛte garte ciṃcātvakcūrṇakaṃ kṣipet /",
  "GS40yrasprpu:972": "karṣamānāṃ baṃgacakrīṃ tatropari nidhāpayet // YRps_4.81 //",
  "GS40yrasprpu:973": "cakrīṃ caturguṇenaiva veṣṭitāṃ dhārayettataḥ /",
  "GS40yrasprpu:974": "chagaṇena viśuṣkeṇa puṭāgniṃ dāpayettataḥ // YRps_4.82 //",
  "GS40yrasprpu:975": "svāṃgaśītaṃ samuddhṛtya sarvakāryeṣu yojayet /",
  "GS40yrasprpu:976": "anena vidhinā śeṣam apakvaṃ mārayed dhruvam // YRps_4.83 //",
  "GS40yrasprpu:977": "&lt;tin:: māraṇa&gt;",
  "GS40yrasprpu:978": "athāparaḥ prakāro hi vakṣyate cādhunā mayā /",
  "GS40yrasprpu:979": "śuddhabaṃgasya patrāṇi samānyeva tu kārayet // YRps_4.84 //",
  "GS40yrasprpu:980": "ajāśakṛt varā tulyā cūrṇitā ca niśā tathā /",
  "GS40yrasprpu:981": "caturasramatho nimnaṃ gartaṃ hastapramāṇakam // YRps_4.85 //",
  "GS40yrasprpu:982": "kṛtvā chagaṇakaiścārdhaṃ pūrayetsatataṃ bhiṣak /",
  "GS40yrasprpu:983": "tataḥ śaṇabhavenāpi vastreṇācchādya gartakam // YRps_4.86 //",
  "GS40yrasprpu:984": "pūrvaṃ prakalpitaṃ cūrṇaṃ tatropari ca vinyaset /",
  "GS40yrasprpu:985": "tasyopari ca patrāṇi samāni parito nyaset // YRps_4.87 //",
  "GS40yrasprpu:986": "cūrṇenācchādya yatnena chagaṇenātha pūrayet /",
  "GS40yrasprpu:987": "puṭayedagninā samyak svāṃgaśītaṃ samuddharet // YRps_4.88 //",
  "GS40yrasprpu:988": "mṛtaṃ baṃgaṃ tataḥ paścān mardayetpūravāriṇā /",
  "GS40yrasprpu:989": "samāṃśaṃ rasasindūram anena saha melayet // YRps_4.89 //",
  "GS40yrasprpu:990": "khalve dṛḍhataraṃ piṣṭvā kācakūpyāṃ niveśayet /",
  "GS40yrasprpu:991": "vipacedagniyogena yāmaṣoḍaśamātrayā // YRps_4.90 //",
  "GS40yrasprpu:992": "hemaprabhaṃ mṛtaṃ baṃgaṃ jāyate rasavaṅgakam /",
  "GS40yrasprpu:993": "&lt;tin:: mṛta:: medic. properties&gt;",
  "GS40yrasprpu:994": "baṃgaṃ vātakaraṃ rūkṣaṃ tiktaṃ mehapraṇāśanam /",
  "GS40yrasprpu:995": "medaḥkṛmyāmayaghnaṃ hi kaphadoṣaviṣāpaham // YRps_4.91 //",
  "GS40yrasprpu:996": "sarvarogān haratyāśu śaktidāyi guṇādhikam // YRps_4.92 //",
  "GS40yrasprpu:997": "yathārogabalaṃ vīkṣya dātavyaṃ vallamātrakam /",
  "GS40yrasprpu:998": "aśītirvātajān rogān tathā mehāṃśca viṃśatiḥ /",
  "GS40yrasprpu:999": "hanti bhakṣaṇamātreṇa saptakaikena nānyathā // YRps_4.93 //",
  "GS40yrasprpu:1000": "&lt;tin:: mṛta:: medic. properties&gt;",
  "GS40yrasprpu:1001": "baṃgaṃ vātakaraṃ rūkṣaṃ proktaṃ mehapraṇāśanam /",
  "GS40yrasprpu:1002": "kṛmimedāmayaghnaṃ hi kaphadoṣaviṣāpaham // YRps_4.94 //",
  "GS40yrasprpu:1003": "&lt;lead:: parīkṣā:: good quality&gt;",
  "GS40yrasprpu:1004": "chede kṛṣṇaṃ guru snigdhaṃ drutadrāvam athojjvalam /",
  "GS40yrasprpu:1005": "kṛṣṇavarṇaṃ bahiḥ śuddhaṃ nāgaṃ hitamato'nyathā // YRps_4.95 //",
  "GS40yrasprpu:1006": "&lt;lead:: śodhana&gt;",
  "GS40yrasprpu:1007": "dālayecca rase nāgaṃ sinduvāraharidrayoḥ /",
  "GS40yrasprpu:1008": "evaṃ nāgo viśuddhaḥ syān mūrcchāsphoṭādi nācaret // YRps_4.96 //",
  "GS40yrasprpu:1009": "&lt;lead:: māraṇa&gt;",
  "GS40yrasprpu:1010": "śuddhanāgasya patrāṇi sadalānyeva kārayet /",
  "GS40yrasprpu:1011": "śilāṃ vāsārasenāpi mardayed yāmamātrakam // YRps_4.97 //",
  "GS40yrasprpu:1012": "patrāṇyālepayettena tataḥ saṃpuṭake nyaset /",
  "GS40yrasprpu:1013": "puṭena vipaced dhīmān vārāheṇa kharāgninā /",
  "GS40yrasprpu:1014": "evaṃ kṛte trivāreṇa nāgabhasma prajāyate // YRps_4.98 //",
  "GS40yrasprpu:1015": "&lt;lead:: māraṇa&gt;",
  "GS40yrasprpu:1016": "athāparaprakāreṇa nāgamāraṇakaṃ bhavet /",
  "GS40yrasprpu:1017": "lohapātre drute nāge gharṣaṇaṃ tu prakārayet // YRps_4.99 //",
  "GS40yrasprpu:1018": "caturyāmaṃ prayatnena mūlaiścaiva palāśajaiḥ /",
  "GS40yrasprpu:1019": "adhastājjvālayetsamyak haṭhāgniṃ mriyate dhruvam /",
  "GS40yrasprpu:1020": "raktābhaṃ jāyate cūrṇaṃ sarvakāryeṣu yojayet // YRps_4.100 //",
  "GS40yrasprpu:1021": "jāyate sarvakāryeṣu rogocchedakaraṃ sadā /",
  "GS40yrasprpu:1022": "nāgasya māraṇaṃ proktaṃ bahudhā bahubhirbudhaiḥ // YRps_4.101 //",
  "GS40yrasprpu:1023": "sarvathā sūtanāgasya śaṃbhośca maraṇaṃ nahi // YRps_4.102 //",
  "GS40yrasprpu:1024": "&lt;lead:: mṛta:: medic. properties&gt;",
  "GS40yrasprpu:1025": "pramehān vātajān rogān dhanurvātādikān gadān /",
  "GS40yrasprpu:1026": "viṃśatiśleṣmajāṃścaiva nihanti ca na saṃśayaḥ // YRps_4.103 //",
  "GS40yrasprpu:1027": "&lt;brass:: subtypes&gt;",
  "GS40yrasprpu:1028": "pittalaṃ dvividhaṃ proktaṃ rītikā kākatuṃḍikā /",
  "GS40yrasprpu:1029": "&lt;rītikā:: parīkṣā&gt;",
  "GS40yrasprpu:1030": "taptā tuṣajale kṣiptā śuklavarṇā tu rītikā // YRps_4.104 //",
  "GS40yrasprpu:1031": "&lt;kākatuṇḍī:: parīkṣā&gt;",
  "GS40yrasprpu:1032": "nikṣiptā kāṃjike kṛṣṇā sā smṛtā kākatuṇḍikā // YRps_4.105 //",
  "GS40yrasprpu:1033": "&lt;brass:: parīkṣā:: good quality&gt;",
  "GS40yrasprpu:1034": "pītābhā mṛdu cedgurvī sārāṅgī hemavarṇikā /",
  "GS40yrasprpu:1035": "masṛṇāṅgī tu susnigdhā śubhā rītīti kathyate // YRps_4.106 //",
  "GS40yrasprpu:1036": "&lt;brass:: parīkṣā:: bad quality&gt;",
  "GS40yrasprpu:1037": "durgandhā pūtigandhā vā kharasparśā ca pāṇḍurā /",
  "GS40yrasprpu:1038": "ghanaghātākṣamā rūkṣā rītirneṣṭā rasāyane // YRps_4.107 //",
  "GS40yrasprpu:1039": "&lt;brass:: śodhana&gt;",
  "GS40yrasprpu:1040": "tāpitā caiva nirguṃḍī- rase kṣiptā prayatnataḥ /",
  "GS40yrasprpu:1041": "pañcavārāṇi cāyāti śuddhiṃ rītistu tatkṣaṇāt // YRps_4.108 //",
  "GS40yrasprpu:1042": "&lt;brass:: māraṇa&gt;",
  "GS40yrasprpu:1043": "śilāgaṃdhakasindhūttha- rasaiścātipramarditaiḥ /",
  "GS40yrasprpu:1044": "rītipatrāṇi lepyāni puṭitānyaṣṭadhā punaḥ /",
  "GS40yrasprpu:1045": "sadyo bhasmatvamāyānti tato yojyā rasāyane // YRps_4.109 //",
  "GS40yrasprpu:1046": "&lt;brass:: rītikā:: mṛta:: medic. properties&gt;",
  "GS40yrasprpu:1047": "raktapittaharā rūkṣā kṛmighnī rītikā matā /",
  "GS40yrasprpu:1048": "&lt;brass:: kākatuṇḍikā:: mṛta:: medic. properties&gt;",
  "GS40yrasprpu:1049": "kākatuṃḍā kuṣṭhaharā soṣṇavīryā sarā matā // YRps_4.110 //",
  "GS40yrasprpu:1050": "&lt;bronze:: production&gt;",
  "GS40yrasprpu:1051": "caturbhāgena raviṇā bhāgaikaṃ trapu cottamam /",
  "GS40yrasprpu:1052": "jāyate pravaraṃ kāṃsyaṃ tatsaurāṣṭrabhavaṃ śubham // YRps_4.111 //",
  "GS40yrasprpu:1053": "&lt;bronze:: śodhana&gt;",
  "GS40yrasprpu:1054": "taptaṃ kāṃsyaṃ gavāṃ mūtre saptavāreṇa śudhyati /",
  "GS40yrasprpu:1055": "&lt;bronze:: māraṇa&gt;",
  "GS40yrasprpu:1056": "haritālakagaṃdhābhyāṃ mriyate pañcabhiḥ puṭaiḥ // YRps_4.112 //",
  "GS40yrasprpu:1057": "&lt;bronze:: mṛta:: medic. properties&gt;",
  "GS40yrasprpu:1058": "mṛtaṃ kāṃsyaṃ vātaharaṃ pramehāṇāṃ ca nāśanam /",
  "GS40yrasprpu:1059": "śuddhe kāṃsyabhave pātre sarvameva hi bhojanam /",
  "GS40yrasprpu:1060": "pathyaṃ saṃjāyate nāmlaṃ ghṛtaśākādivarjitam // YRps_4.113 //",
  "GS40yrasprpu:1061": "&lt;vartaloha:: production&gt;",
  "GS40yrasprpu:1062": "lohakāṃsyārkarītibhyo jātaṃ tad vartalohakam /",
  "GS40yrasprpu:1063": "tadeva viḍalohākhyaṃ vidvadbhiḥ samudāhṛtam // YRps_4.114 //",
  "GS40yrasprpu:1064": "&lt;vartaloha:: śodhana&gt;",
  "GS40yrasprpu:1065": "hayamūtre drutaṃ samyak nikṣiptaṃ śuddhimṛcchati /",
  "GS40yrasprpu:1066": "&lt;vartaloha:: māraṇa&gt;",
  "GS40yrasprpu:1067": "gandhatālena puṭitaṃ mriyate vartalohakam // YRps_4.115 //",
  "GS40yrasprpu:1068": "&lt;vartaloha:: mṛta:: medic. properties&gt;",
  "GS40yrasprpu:1069": "śleṣmapittaharaṃ cāmlaṃ rucyaṃ kṛmiharaṃ tathā /",
  "GS40yrasprpu:1070": "netrarogapraśamanaṃ galaroganibarhaṇam // YRps_4.116 //",
  "GS40yrasprpu:1071": "pathyaṃ sarvaṃ hi tadbhāṇḍe sarvadoṣaharaṃ param /",
  "GS40yrasprpu:1072": "kṣāreṇāmlena ca vinā dīptikṛtpācanaṃ param // YRps_4.117 //",
  "GS40yrasprpu:1073": "saṃśodhanānyeva hi māraṇāni guṇāguṇānyeva mayoditāni /",
  "GS40yrasprpu:1074": "anyāni śāstrāṇi suvistarāṇi nirīkṣya yatnātkṛtameva samyak // YRps_4.118 //",
  "GS40yrasprpu:1075": "____________________________________________________________",
  "GS40yrasprpu:1076": "YRps, Adhyāya 5",
  "GS40yrasprpu:1077": "athedānīṃ pravakṣyāmi guṇādhikyānmahārasān /",
  "GS40yrasprpu:1078": "teṣāṃ nāmāni vargāṃśca sattvāni tadguṇāṃstathā // YRps_5.1 //",
  "GS40yrasprpu:1079": "&lt;mahārasāḥ&gt;",
  "GS40yrasprpu:1080": "krameṇa gaganaṃ tāpyaṃ vaikrāṃtaṃ vimalaṃ tathā /",
  "GS40yrasprpu:1081": "rasakaṃ śailasaṃbhūtaṃ rājāvartakasasyake /",
  "GS40yrasprpu:1082": "ete mahārasāścāṣṭāv uditā rasavādibhiḥ // YRps_5.2 //",
  "GS40yrasprpu:1083": "&lt;abhra:: subtypes:: colour&gt;",
  "GS40yrasprpu:1084": "kramaprāptamahaṃ vakṣye gaganaṃ tu caturvidham /",
  "GS40yrasprpu:1085": "śvetaṃ raktaṃ tathā pītaṃ kṛṣṇaṃ paramasuṃdaram // YRps_5.3 //",
  "GS40yrasprpu:1086": "śvetaṃ śvetakriyāyogyaṃ raktaṃ pītaṃ hi pītakṛt /",
  "GS40yrasprpu:1087": "kṛṣṇābhraṃ sarvarogāṇāṃ nāśanaṃ paramaṃ sadā // YRps_5.4 //",
  "GS40yrasprpu:1088": "&lt;abhra:: subtypes&gt;",
  "GS40yrasprpu:1089": "vajraṃ pinākaṃ nāgaṃ ca maṃḍūkamabhidhīyate /",
  "GS40yrasprpu:1090": "anena vidhinā proktā bhedāḥ santīha ṣoḍaśa // YRps_5.5 //",
  "GS40yrasprpu:1091": "abhrāṇāmeva sarveṣāṃ vajramevottamaṃ sadā /",
  "GS40yrasprpu:1092": "śeṣāṇi trīṇi cābhrāṇi ghorān vyādhīn sṛjanti hi /",
  "GS40yrasprpu:1093": "tasmādyatnena sadvaidyair varjanīyāni nityaśaḥ // YRps_5.6 //",
  "GS40yrasprpu:1094": "&lt;vajra:: parīkṣā&gt;",
  "GS40yrasprpu:1095": "vajrābhraṃ dhamyamāne'gnau vikṛtiṃ na kvacid bhajet /",
  "GS40yrasprpu:1096": "sevitaṃ tanmṛtiṃ hanti vajrābhaṃ kurute vapuḥ // YRps_5.7 //",
  "GS40yrasprpu:1097": "&lt;pināka:: parīkṣā&gt;",
  "GS40yrasprpu:1098": "pinākaṃ cāgnisaṃtaptaṃ vimuñcati daloccayam /",
  "GS40yrasprpu:1099": "sevitaṃ caikamāsena kṛmiṃ kuṣṭhaṃ karotyalam // YRps_5.8 //",
  "GS40yrasprpu:1100": "&lt;nāga:: parīkṣā&gt;",
  "GS40yrasprpu:1101": "nāgābhraṃ dhmāpitaṃ samyak nāgavat sphūrjate dhruvam /",
  "GS40yrasprpu:1102": "&lt;nāga:: medic. properties&gt;",
  "GS40yrasprpu:1103": "sevitaṃ tatprakurute kṣayarogasamudbhavam // YRps_5.9 //",
  "GS40yrasprpu:1104": "viṣaṃ hālāhalaṃ pītaṃ mārayatyeva niścitam /",
  "GS40yrasprpu:1105": "tathā nāgābhranāmedaṃ sadvaidyaḥ kathayatyalam // YRps_5.10 //",
  "GS40yrasprpu:1106": "&lt;maṇḍūka:: parīkṣā&gt;",
  "GS40yrasprpu:1107": "maṃḍūkābhraṃ prakurute tāpyamānaṃ hi nityaśaḥ /",
  "GS40yrasprpu:1108": "kṣaṇaṃ cāgnau na tiṣṭheta maṃḍūkasadṛśāṃ gatim // YRps_5.11 //",
  "GS40yrasprpu:1109": "maṃḍūkābhraṃ na sevyaṃ hi kathitaṃ rasavedibhiḥ // YRps_5.12 //",
  "GS40yrasprpu:1110": "&lt;abhraka:: śodhana&gt;",
  "GS40yrasprpu:1111": "svedayeddinamekaṃ tu kāṃjikena tathābhrakam /",
  "GS40yrasprpu:1112": "paścātkulatthaje kvāthe takre mūtre'tha vahninā // YRps_5.13 //",
  "GS40yrasprpu:1113": "&lt;abhra:: śodhana&gt;",
  "GS40yrasprpu:1114": "pācitaṃ doṣaśūnyaṃ tu śuddhimāyāti niścitam /",
  "GS40yrasprpu:1115": "tathāgnau paritaptaṃ tu niṣiñcet saptavārakam // YRps_5.14 //",
  "GS40yrasprpu:1116": "kāṃjike cāpi nirdoṣam abhrake jāyate dhruvam /",
  "GS40yrasprpu:1117": "varākvāthe tathā dugdhe gavāṃ mūtre tathaiva ca /",
  "GS40yrasprpu:1118": "mārkavasya rasenāpi doṣaśūnyaṃ prajāyate // YRps_5.15 //",
  "GS40yrasprpu:1119": "&lt;abhra:: māraṇa&gt;",
  "GS40yrasprpu:1120": "sūkṣmacūrṇaṃ tataḥ kṛtvā piṣṭvā haṃsapadīrasaiḥ /",
  "GS40yrasprpu:1121": "cakrākāraṃ kṛtaṃ śuṣkaṃ dadyādardhagajāhvaye // YRps_5.16 //",
  "GS40yrasprpu:1122": "ṣaṭ puṭāni tato dattvā punarevaṃ punarnavā /",
  "GS40yrasprpu:1123": "rasena marditaṃ gāḍham abhrāṃśena tu ṭaṃkaṇam // YRps_5.17 //",
  "GS40yrasprpu:1124": "punaśca cakrikāṃ kṛtvā saptavāraṃ puṭetkhalu /",
  "GS40yrasprpu:1125": "taṇḍulīyarasenaiva tadvadvāsārasena ca // YRps_5.18 //",
  "GS40yrasprpu:1126": "puṭayetsaptavārāṇi puṭaṃ dadyādgajārdhakam /",
  "GS40yrasprpu:1127": "anena vidhinā cābhraṃ mriyate nātra saṃśayaḥ /",
  "GS40yrasprpu:1128": "candrikārahitaṃ samyak siṃdūrābhaṃ prajāyate // YRps_5.19 //",
  "GS40yrasprpu:1129": "&lt;abhra:: māraṇa&gt;",
  "GS40yrasprpu:1130": "kāsamardarasenaiva dhānyābhraṃ pācitaṃ śubham /",
  "GS40yrasprpu:1131": "śatavāreṇa mriyate nātra kāryā vicāraṇā // YRps_5.20 //",
  "GS40yrasprpu:1132": "&lt;abhra:: māraṇa&gt;",
  "GS40yrasprpu:1133": "evaṃ mustārasenāpi taṇḍulīyaśiphārasaiḥ /",
  "GS40yrasprpu:1134": "ṭaṃkaṇena samaṃ piṣṭvā cakrākāramathābhrakam // YRps_5.21 //",
  "GS40yrasprpu:1135": "ṣaṣṭisaṃkhyapuṭaiḥ pakvaṃ sindūrasadṛśaṃ bhavet /",
  "GS40yrasprpu:1136": "kuṣṭhakṣayādirogaghnaṃ abhrakaṃ jāyate dhruvam // YRps_5.22 //",
  "GS40yrasprpu:1137": "&lt;abhra:: māraṇa&gt;",
  "GS40yrasprpu:1138": "nāgavallīdalarasair vaṭamūlatvacā tathā /",
  "GS40yrasprpu:1139": "vṛṣāmatsyādanībhyāṃ ca matsyākṣyā sapunarbhuvā // YRps_5.23 //",
  "GS40yrasprpu:1140": "vaṭavṛkṣasya mūlena marditaṃ puṭitaṃ ghanam /",
  "GS40yrasprpu:1141": "siṃdūrasadṛśaṃ varṇe bhavedviṃśatime puṭe // YRps_5.24 //",
  "GS40yrasprpu:1142": "sūkṣmaṃ sūkṣmaṃ jalaplāvaṃ raktavarṇasamujjvalam /",
  "GS40yrasprpu:1143": "sarvarogaharaṃ cāpi jāyate bahubhiḥ puṭaiḥ // YRps_5.25 //",
  "GS40yrasprpu:1144": "&lt;abhra:: mṛta:: medic. properties&gt;",
  "GS40yrasprpu:1145": "mṛtaṃ vajrābhrakaṃ samyak sevanīyaṃ sadā budhaiḥ /",
  "GS40yrasprpu:1146": "valipalitanāśāya dṛḍhatāyai śarīriṇām // YRps_5.26 //",
  "GS40yrasprpu:1147": "sarvavyādhiharaṃ tridoṣaśamanaṃ vahneśca saṃdīpanam vīryastaṃbhavivṛddhikṛtparamidaṃ kṛcchrādirogāpaham /",
  "GS40yrasprpu:1148": "bhūtonmādanivāraṇaṃ smṛtikaraṃ śophāmayadhvaṃsanaṃ sadyaḥ prāṇavivardhanaṃ jvaraharaṃ sevyaṃ sadā cābhrakam // YRps_5.27 //",
  "GS40yrasprpu:1149": "yathā viṣaṃ yathā vajraṃ śastro 'gniḥ prāṇahṛdyathā /",
  "GS40yrasprpu:1150": "bhakṣitaṃ candrikāyuktam abhrakaṃ tādṛśaṃ guṇaiḥ // YRps_5.28 //",
  "GS40yrasprpu:1151": "&lt;abhra:: sattva:: pātana&gt;",
  "GS40yrasprpu:1152": "pādāṃśaṃ ṭaṃkaṇaṃ dattvā musalīrasamarditam /",
  "GS40yrasprpu:1153": "dhmāpitaṃ koṣṭhikāyantre sattvarūpaṃ prajāyate // YRps_5.29 //",
  "GS40yrasprpu:1154": "&lt;abhra:: sattva:: pātana&gt;",
  "GS40yrasprpu:1155": "khalve piṣṭvā tu matimān sūkṣmacūrṇaṃ tu kārayet /",
  "GS40yrasprpu:1156": "gālitaṃ vastrakhaṇḍena ghṛtena ca pariplutam // YRps_5.30 //",
  "GS40yrasprpu:1157": "bharjitaṃ daśavārāṇi lohakharparakeṇa vai /",
  "GS40yrasprpu:1158": "agnivarṇasamaṃ yāvat tāvatpiṣṭvā tu bharjayet // YRps_5.31 //",
  "GS40yrasprpu:1159": "śukapicchasamaṃ piṣṭvā kvāthe tu vaṭamūlaje /",
  "GS40yrasprpu:1160": "tato viṃśativārāṇi puṭecchūkarasaṃjñakaiḥ // YRps_5.32 //",
  "GS40yrasprpu:1161": "varākaṣāyairmatimān tathā kuru bhiṣagvara /",
  "GS40yrasprpu:1162": "nīlīguṃjāvarāpathyām- ūlakena subhāvayet // YRps_5.33 //",
  "GS40yrasprpu:1163": "saṃśuṣkaṃ bhakṣayedvidvān sarvarogaharaṃ param /",
  "GS40yrasprpu:1164": "abhrasatvātparaṃ nāsti rasāyanamanuttamam // YRps_5.34 //",
  "GS40yrasprpu:1165": "yadi cet śatavārāṇi pācayettīvravahninā /",
  "GS40yrasprpu:1166": "tadāmṛtopamaṃ cābhraṃ dehalohakaraṃ param // YRps_5.35 //",
  "GS40yrasprpu:1167": "&lt;abhra:: sattva:: pātana&gt;",
  "GS40yrasprpu:1168": "dhānyābhrakaṃ tataḥ kṛtvā dvātriṃśatpalamātrakam /",
  "GS40yrasprpu:1169": "lākṣāguṃjākṣudramīnāḥ ṭaṅkaṇaṃ dugdham āvikam // YRps_5.36 //",
  "GS40yrasprpu:1170": "sarṣapāḥ śigrupiṇyākaṃ sindhūtthaṃ mṛgaśṛṅgakam /",
  "GS40yrasprpu:1171": "mākṣikaṃ ca samāṃśāni sarvāṇyeva tu kārayet // YRps_5.37 //",
  "GS40yrasprpu:1172": "dhānyābhrakena tulyena mardayenmatimānbhiṣak /",
  "GS40yrasprpu:1173": "punarnavāyā vāsāyāḥ kāsamardasya taṇḍulaiḥ // YRps_5.38 //",
  "GS40yrasprpu:1174": "matsyākṣyā haṃsapadyāśca kāravellyā rasaiḥ pṛthak /",
  "GS40yrasprpu:1175": "khalagodhūmayoścūrṇaiḥ kārayedvaṭakān śubhān // YRps_5.39 //",
  "GS40yrasprpu:1176": "paścāt koṣṭhyāṃ dhamecchuṣkān bhastrikādvitayena tān /",
  "GS40yrasprpu:1177": "khadirasya tu cāṃgāraiḥ satvaṃ niḥsarati dhruvam // YRps_5.40 //",
  "GS40yrasprpu:1178": "pṛthak kṛtvā tu ravakān kāṃsyavarṇān viśeṣataḥ /",
  "GS40yrasprpu:1179": "tatkiṭṭaṃ gomayenātha vaṭakānkārayetpunaḥ // YRps_5.41 //",
  "GS40yrasprpu:1180": "dhmāpayet pūrvavidhinā punaḥ satvaṃ hi niḥsaret /",
  "GS40yrasprpu:1181": "anena vidhinā kāryaṃ pañcagavyena miśritam // YRps_5.42 //",
  "GS40yrasprpu:1182": "pañcājenātha mahiṣī- pañcakena samaṃ kuru /",
  "GS40yrasprpu:1183": "patatyevamasaṃdigdhaṃ satyaṃ guruvaco yathā // YRps_5.43 //",
  "GS40yrasprpu:1184": "&lt;abhra:: sattva:: māraṇa&gt;",
  "GS40yrasprpu:1185": "athābhrasattvaravakān amlavargeṇa pācayet /",
  "GS40yrasprpu:1186": "śodhanīyagaṇenaiva mūṣāmadhye tu śodhayet // YRps_5.44 //",
  "GS40yrasprpu:1187": "kācaṭaṃkaṇaguṃjājya- sāraghaiḥ śodhayetkhalu /",
  "GS40yrasprpu:1188": "madhutailavasājyeṣu daśavārāṇi ḍhālayet // YRps_5.45 //",
  "GS40yrasprpu:1189": "mārdavaṃ kārayetsatyaṃ yogenānena sarvadā /",
  "GS40yrasprpu:1190": "satvasya golakānevaṃ taptānevaṃ tu kāṃjike // YRps_5.46 //",
  "GS40yrasprpu:1191": "nirvāpya tatkṣaṇādeva kaṇḍayellohapārayā /",
  "GS40yrasprpu:1192": "anenaiva prakāreṇa sūkṣmacūrṇaṃ tu kārayet // YRps_5.47 //",
  "GS40yrasprpu:1193": "bharjayed ghṛtamadhye tu trīṇi vārāṇi yatnataḥ /",
  "GS40yrasprpu:1194": "peṣaṇaṃ tu prakartavyaṃ śilāpaṭṭena yatnataḥ // YRps_5.48 //",
  "GS40yrasprpu:1195": "dhātrīpatrarasenāpi tasyāḥ phalarasena vā /",
  "GS40yrasprpu:1196": "punarbhuvā vāsayā ca kāṃjikenātha gandhakaiḥ /",
  "GS40yrasprpu:1197": "puṭayeddaśavārāṇi mriyate cābhrasattvakam // YRps_5.49 //",
  "GS40yrasprpu:1198": "&lt;abhra:: sattva:: mṛta:: medic. properties&gt;",
  "GS40yrasprpu:1199": "mṛtaṃ satvaṃ harenmṛtyuṃ sarvarogavināśanam /",
  "GS40yrasprpu:1200": "kṣayaṃ pāṇḍuṃ grahaṇikāṃ śvāsaṃ śūlaṃ sakāmalam // YRps_5.50 //",
  "GS40yrasprpu:1201": "jvarānmehāṃśca kāsāṃśca gulmānpañcavidhānapi /",
  "GS40yrasprpu:1202": "mandāgnimudarāṇyevam arśāṃsi vividhāni ca // YRps_5.51 //",
  "GS40yrasprpu:1203": "anupānaprayogeṇa sarvarogānnihanti ca /",
  "GS40yrasprpu:1204": "abhrasatvaguṇānvaktuṃ śakyate na samāsataḥ // YRps_5.52 //",
  "GS40yrasprpu:1205": "&lt;rājāvarta:: parīkṣā:: good quality&gt;",
  "GS40yrasprpu:1206": "kiṃcidrakto'tha nīlaśca miśravarṇaprabhaḥ sadā /",
  "GS40yrasprpu:1207": "taulye guruśca masṛṇo rājāvartto varaḥ smṛtaḥ // YRps_5.53 //",
  "GS40yrasprpu:1208": "&lt;rājāvarta:: śodhana&gt;",
  "GS40yrasprpu:1209": "gomūtreṇātha kṣāraiśca tathāmlaiḥ sveditāḥ khalu /",
  "GS40yrasprpu:1210": "trivāreṇa viśudhyanti rājāvartādayo rasāḥ // YRps_5.54 //",
  "GS40yrasprpu:1211": "&lt;rājāvarta:: māraṇa&gt;",
  "GS40yrasprpu:1212": "cūrṇitaḥ śukapicchena bhṛṃgarājarasena vai /",
  "GS40yrasprpu:1213": "saptavāreṇa puṭito rājāvartto mariṣyati // YRps_5.55 //",
  "GS40yrasprpu:1214": "&lt;rājāvarta:: mṛta:: medic. properties&gt;",
  "GS40yrasprpu:1215": "śleṣmapramehadurnāma- pāṇḍukṣayanivāraṇaḥ /",
  "GS40yrasprpu:1216": "pācano dīpanaścaiva vṛṣyo'nilaviṣāpahaḥ // YRps_5.56 //",
  "GS40yrasprpu:1217": "&lt;rājāvarta:: sattva:: pātana&gt;",
  "GS40yrasprpu:1218": "kośātakī kṣīrakando vaṃdhyākarkoṭakī tathā /",
  "GS40yrasprpu:1219": "kākamācī rājaśamī triphalā gṛhadhūmakaḥ // YRps_5.57 //",
  "GS40yrasprpu:1220": "rājāvarto rasaireṣāṃ satvaṃ muñcati marditaḥ /",
  "GS40yrasprpu:1221": "dhmāpitaḥ khadirāṃgārair bhastrikādvitayena ca // YRps_5.58 //",
  "GS40yrasprpu:1222": "&lt;vaikrānta:: phys. properties&gt;",
  "GS40yrasprpu:1223": "aṣṭadhāroṣṭhaphalakaḥ ṣaṭkoṇo masṛṇo guruḥ /",
  "GS40yrasprpu:1224": "śuddhamiśritavarṇaiśca yukto vaikrāṃta ucyate // YRps_5.59 //",
  "GS40yrasprpu:1225": "&lt;vaikrānta:: subtypes:: colour&gt;",
  "GS40yrasprpu:1226": "śvetaḥ pītastathā kṛṣṇo nīlaḥ pārāvacchaviḥ /",
  "GS40yrasprpu:1227": "karbūraḥ śyāmavarṇaśca vaikrāṃtaścāṣṭadhā smṛtaḥ // YRps_5.60 //",
  "GS40yrasprpu:1228": "&lt;vaikrānta:: śodhana&gt;",
  "GS40yrasprpu:1229": "kvāthe kulatthaje svinno vaikrāṃtaḥ śudhyati dhruvam /",
  "GS40yrasprpu:1230": "&lt;vaikrānta:: māraṇa&gt;",
  "GS40yrasprpu:1231": "gandhanimbūrasairmardyaḥ puṭito mriyate dhruvam // YRps_5.61 //",
  "GS40yrasprpu:1232": "&lt;vaikrānta:: mṛta:: medic. properties&gt;",
  "GS40yrasprpu:1233": "āyuḥpradastridoṣaghno vṛṣyaḥ prāṇapradaḥ sadā /",
  "GS40yrasprpu:1234": "vegaprado vīryakartā prajñāvarṇau karoti hi // YRps_5.62 //",
  "GS40yrasprpu:1235": "rasāyaneṣu sarveṣu pūrvagaṇyastu rogahā /",
  "GS40yrasprpu:1236": "vajravad guṇakārī ca vaikrāṃto rasabandhakaḥ // YRps_5.63 //",
  "GS40yrasprpu:1237": "&lt;vaikrānta:: sattva:: pātana&gt;",
  "GS40yrasprpu:1238": "sūryātape mardito'sau satvapātagaṇauṣadhaiḥ /",
  "GS40yrasprpu:1239": "śuṣkāyito vaṭīkṛtya mūṣāstho dhmāpito'pi vai // YRps_5.64 //",
  "GS40yrasprpu:1240": "satvaṃ muñcati vaikrāṃtaḥ satyaṃ guruvaco yathā /",
  "GS40yrasprpu:1241": "&lt;vaikrānta:: sattva:: medic. use&gt;",
  "GS40yrasprpu:1242": "mṛtasūtena tulyāṃśaṃ satvaṃ vaikrāṃtasaṃbhavam // YRps_5.65 //",
  "GS40yrasprpu:1243": "mṛtābhrasatvasaṃyuktaṃ marditaṃ samamātrakam /",
  "GS40yrasprpu:1244": "kaṇāmadhvājyasaṃmiśraṃ vallamātraṃ niṣevitam // YRps_5.66 //",
  "GS40yrasprpu:1245": "sarvān rogānnihantyāśu jīved varṣaśataṃ sukhī /",
  "GS40yrasprpu:1246": "trivarṣasevanānnūnaṃ valīpalitanāśanam // YRps_5.67 //",
  "GS40yrasprpu:1247": "&lt;sasyaka:: myth. origin&gt;",
  "GS40yrasprpu:1248": "sadyo hālāhalaṃ pītam amṛtaṃ garuḍena ca /",
  "GS40yrasprpu:1249": "sudhāyukte viṣe vānte parvate marutāhvaye // YRps_5.68 //",
  "GS40yrasprpu:1250": "ghanībhūtaṃ ca saṃjātaṃ sasyakaṃ khalu kathyate /",
  "GS40yrasprpu:1251": "&lt;sasyaka:: parīkṣā:: good quality&gt;",
  "GS40yrasprpu:1252": "nīlaṃ marakatacchāyaṃ tejoyuktaṃ praśasyate // YRps_5.69 //",
  "GS40yrasprpu:1253": "&lt;sasyaka:: śodhana&gt;",
  "GS40yrasprpu:1254": "sveditaṃ māhiṣājyābhyāṃ gavāṃ mūtrairnarasya vā /",
  "GS40yrasprpu:1255": "dolāyantreṇa yāmau dvau śudhyatyeva hi sasyakam // YRps_5.70 //",
  "GS40yrasprpu:1256": "&lt;sasyaka:: māraṇa&gt;",
  "GS40yrasprpu:1257": "gaṃdhāśmaṭaṃkaṇābhyāṃ ca lakucadrāvamarditam /",
  "GS40yrasprpu:1258": "kukkuṭāhvaiḥ saptapuṭair mriyate cāṃdhamūṣayā // YRps_5.71 //",
  "GS40yrasprpu:1259": "&lt;sasyaka:: sattva:: pātana&gt;",
  "GS40yrasprpu:1260": "nighṛṣṭaṃ ṭaṃkaṇenaiva nimbūdrāveṇa mūṣayā /",
  "GS40yrasprpu:1261": "dhmātaṃ ca tāmrarūpaṃ hi sattvaṃ muñcati sasyakam // YRps_5.72 //",
  "GS40yrasprpu:1262": "viṣeṇa sahitaṃ yasmāt tasmādviṣaguṇādhikam /",
  "GS40yrasprpu:1263": "sudhāyuktaṃ viṣaṃ yena sudhādhikaguṇaṃ tathā // YRps_5.73 //",
  "GS40yrasprpu:1264": "&lt;sasyaka:: mṛta:: medic. properties&gt;",
  "GS40yrasprpu:1265": "tridoṣaśamanaṃ caiva viṣahṛd gudaśūlanut /",
  "GS40yrasprpu:1266": "amlapittavibandhaghnaṃ rasāyanavaraṃ sadā // YRps_5.74 //",
  "GS40yrasprpu:1267": "vāntiṃ karoti rekaṃ ca śvitrakuṣṭhāpahaṃ tathā /",
  "GS40yrasprpu:1268": "nāmnā mayūratutthaṃ hi sarvavyādhinivāraṇam // YRps_5.75 //",
  "GS40yrasprpu:1269": "&lt;sasyaka, bhūnāga:: sattva:: ring&gt;",
  "GS40yrasprpu:1270": "bhūnāgasatvasaṃyuktaṃ satvametatsamīkṛtam /",
  "GS40yrasprpu:1271": "anayormudraikā kāryā śūlaghnī sā bhavet khalu // YRps_5.76 //",
  "GS40yrasprpu:1272": "ḍākinībhūtasaṃveśa- carācaraviṣaṃ jayet /",
  "GS40yrasprpu:1273": "rājñāṃ sadaiva rakṣārthaṃ vidhātavyā sumudrikā // YRps_5.77 //",
  "GS40yrasprpu:1274": "&lt;mākṣika&gt;",
  "GS40yrasprpu:1275": "mākṣikaṃ dvividhaṃ jñeyaṃ rukmatāpyaprabhedataḥ /",
  "GS40yrasprpu:1276": "&lt;svarṇamākṣika (?)&gt;",
  "GS40yrasprpu:1277": "prathamaṃ mākṣikaṃ svarṇaṃ kānyakubjasamutthitam // YRps_5.78 //",
  "GS40yrasprpu:1278": "suvarṇavarṇasadṛśaṃ navavarṇasamanvitam /",
  "GS40yrasprpu:1279": "&lt;mākṣika:: tāpya (&lt;&gt; svarṇa)&gt;",
  "GS40yrasprpu:1280": "taṭe tapatyāḥ saṃjātaṃ tāpyākhyaṃ mākṣikaṃ vadet // YRps_5.79 //",
  "GS40yrasprpu:1281": "pāṣāṇadalasaṃmiśraṃ pāṇḍuraṃ pañcavarṇavat /",
  "GS40yrasprpu:1282": "guṇālpakaṃ bhavatyetat svalpaṃ sattvaṃ vimuñcati // YRps_5.80 //",
  "GS40yrasprpu:1283": "&lt;mākṣika:: māraṇa&gt;",
  "GS40yrasprpu:1284": "mūtre takre ca kaulatthe marditaṃ śuṣkameva ca /",
  "GS40yrasprpu:1285": "gaṃdhāśmabījapūrābhyāṃ piṣṭaṃ tacchrāvasaṃpuṭe // YRps_5.81 //",
  "GS40yrasprpu:1286": "pañcavārāhapuṭakair dagdhaṃ mṛtimavāpnuyāt // YRps_5.82 //",
  "GS40yrasprpu:1287": "&lt;mākṣika:: sattva:: pātana&gt;",
  "GS40yrasprpu:1288": "lohapātre susaṃdagdhaṃ lohadaṇḍena gharṣitam /",
  "GS40yrasprpu:1289": "yadā raktaṃ dhātunibhaṃ jāyate niṃbukadravaiḥ // YRps_5.83 //",
  "GS40yrasprpu:1290": "gharṣayet triguṇaṃ sūtaṃ muktvā saṃgharṣaṇaṃ kuru /",
  "GS40yrasprpu:1291": "dinaikaṃ gharṣayitvā tu dṛḍhavastreṇa gālayet // YRps_5.84 //",
  "GS40yrasprpu:1292": "vastrasthā piṣṭikā lagnā tvadhaḥ patati pāradaḥ /",
  "GS40yrasprpu:1293": "anenaiva prakāreṇa dvitrivāreṇa gālayet // YRps_5.85 //",
  "GS40yrasprpu:1294": "tatpiṣṭīgolakaṃ grāhyaṃ yaṃtre ḍamaruke nyaset /",
  "GS40yrasprpu:1295": "praharadvayamātraṃ ced agniṃ prajvālayedadhaḥ // YRps_5.86 //",
  "GS40yrasprpu:1296": "indragopasamaṃ satvam adhaḥsthaṃ grāhayetsudhīḥ /",
  "GS40yrasprpu:1297": "anenaiva vidhānena tāpyasatvaṃ samāharet // YRps_5.87 //",
  "GS40yrasprpu:1298": "ṭaṃkaṇena samāyuktaṃ drāvitaṃ mūṣayā yadā /",
  "GS40yrasprpu:1299": "tadā tāmraprabhaṃ satvaṃ jāyate nātra saṃśayaḥ // YRps_5.88 //",
  "GS40yrasprpu:1300": "dehalohakaraṃ samyak devīśāstreṇa bhāṣitam // YRps_5.89 //",
  "GS40yrasprpu:1301": "sarvāmayaghnaṃ satataṃ pāradasyāmṛtaṃ param /",
  "GS40yrasprpu:1302": "melanaṃ kurute lohe paramaṃ ca rasāyanam // YRps_5.90 //",
  "GS40yrasprpu:1303": "&lt;vimala:: subtypes&gt;",
  "GS40yrasprpu:1304": "prathamo hemavimalo hemavadvarṇasaṃyutaḥ /",
  "GS40yrasprpu:1305": "dvitīyo rūpyavimalo rūpyavad dṛśyate khalu // YRps_5.91 //",
  "GS40yrasprpu:1306": "tṛtīyaḥ kāṃsyavimalaḥ kāṃsyavarṇasamo hi saḥ /",
  "GS40yrasprpu:1307": "&lt;vimala:: phys. properties&gt;",
  "GS40yrasprpu:1308": "snigdhaśca vartulaścaiva ṣaṭkoṇaḥ phalakānvitaḥ // YRps_5.92 //",
  "GS40yrasprpu:1309": "&lt;vimala:: śodhana&gt;",
  "GS40yrasprpu:1310": "vāsārase mardito hi śuddho'tivimalo bhavet /",
  "GS40yrasprpu:1311": "&lt;vimala:: māraṇa&gt;",
  "GS40yrasprpu:1312": "gaṃdhāśmaniṃbukadrāvair marditaḥ puṭito mṛtim /",
  "GS40yrasprpu:1313": "śṛṅgasya bhasmanā cāpi puṭaiśca daśadhā puṭet // YRps_5.93 //",
  "GS40yrasprpu:1314": "&lt;vimala:: sattva:: pātana&gt;",
  "GS40yrasprpu:1315": "nimbūrasena saṃpiṣṭvā mūṣāmadhye nirudhya ca /",
  "GS40yrasprpu:1316": "vimalaḥ sīsasadṛśaṃ dhmāto muñcati sattvakam // YRps_5.94 //",
  "GS40yrasprpu:1317": "&lt;vimala:: sattva:: medic. use&gt;",
  "GS40yrasprpu:1318": "piṣṭīkṛtaṃ hi tatsatvaṃ pāradena samanvitam /",
  "GS40yrasprpu:1319": "drute gaṃdhe hi nikṣiptaṃ tālakaṃ triguṇaṃ tathā // YRps_5.95 //",
  "GS40yrasprpu:1320": "manaḥśilā pañcaguṇā vālukāyantrake khalu /",
  "GS40yrasprpu:1321": "jvālayet kramaśaścaiva paścādrajatabhasmakam // YRps_5.96 //",
  "GS40yrasprpu:1322": "samamātraṃ hi vaikrāṃtaṃ sarvaṃ saṃcūrṇayetkhalu /",
  "GS40yrasprpu:1323": "saṃgālya yatnato vastrāt sthāpayetkūpikāntare // YRps_5.97 //",
  "GS40yrasprpu:1324": "vahniṃ kuryādaṣṭayāmaṃ svāṃgaśītaṃ samuddharet /",
  "GS40yrasprpu:1325": "vallamātraṃ ca madhunā lehayet vyoṣasaṃyutaṃ // YRps_5.98 //",
  "GS40yrasprpu:1326": "bālānāṃ rogaharaṇaṃ jvarapāṇḍupramehanut /",
  "GS40yrasprpu:1327": "grahaṇīkāmalāśūla- mandāgnikṣayapittahṛt // YRps_5.99 //",
  "GS40yrasprpu:1328": "anupānaviśeṣaṇaṃ sarvarogānnihanti ca // YRps_5.100 //",
  "GS40yrasprpu:1329": "vṛṣyaḥ pittānilaharo rasāyanavaraḥ khalu // YRps_5.101 //",
  "GS40yrasprpu:1330": "&lt;śilājatu:: subtypes&gt;",
  "GS40yrasprpu:1331": "tatrādyaṃ dvividhaṃ caiva satsatvaṃ satvahīnakam /",
  "GS40yrasprpu:1332": "guṇādhikaṃ tayormadhye yatpūrvaṃ sarvadoṣahṛt // YRps_5.102 //",
  "GS40yrasprpu:1333": "&lt;śilājatu:: origin from rocks&gt;",
  "GS40yrasprpu:1334": "nidāghe tīvratāpāddhi himapratyantaparvatāt /",
  "GS40yrasprpu:1335": "hematārārkagarbhebhyaḥ śilājatu viniḥsaret // YRps_5.103 //",
  "GS40yrasprpu:1336": "&lt;śilājatu:: from gold&gt;",
  "GS40yrasprpu:1337": "bandhūkapuṣpasadṛśaṃ guru snigdhaṃ suśītalam /",
  "GS40yrasprpu:1338": "rukmagarbhagirau jātaṃ paramaṃ tadrasāyanam // YRps_5.104 //",
  "GS40yrasprpu:1339": "kiṃcittiktaṃ ca madhuraṃ śilājaṃ sarvadoṣanut // YRps_5.105 //",
  "GS40yrasprpu:1340": "&lt;śilājatu:: from silver&gt;",
  "GS40yrasprpu:1341": "tāragarbhagirerjātaṃ pāṇḍuraṃ svādu śītalam /",
  "GS40yrasprpu:1342": "pittapāṇḍukṣayaghnaṃ ca śilājatu hi pāṇḍuram // YRps_5.106 //",
  "GS40yrasprpu:1343": "&lt;śilājatu:: from copper&gt;",
  "GS40yrasprpu:1344": "śulvagarbhagirer jātaṃ kṛṣṇavarṇaṃ ghanaṃ guru /",
  "GS40yrasprpu:1345": "girijaṃ kaphavātaghnaṃ viśeṣātsarvarogajit // YRps_5.107 //",
  "GS40yrasprpu:1346": "&lt;śilājatu:: parīkṣā:: śuddha&gt;",
  "GS40yrasprpu:1347": "agnau yajjāyate kṣiptaṃ liṃgākāramadhūmakam /",
  "GS40yrasprpu:1348": "udake ca vilīyeta tacchuddhaṃ ca vidhīyate // YRps_5.108 //",
  "GS40yrasprpu:1349": "&lt;śilājatu:: śodhana&gt;",
  "GS40yrasprpu:1350": "amlaiśca guggulūpetaiḥ kṣārādyair bhāṇḍamadhyataḥ /",
  "GS40yrasprpu:1351": "viśudhyati śilājātaṃ sveditaṃ ghaṭikādvayam // YRps_5.109 //",
  "GS40yrasprpu:1352": "&lt;śilājatu:: māraṇa&gt;",
  "GS40yrasprpu:1353": "manaḥśilāluṅgarasaiḥ śilayā gaṃdhakena vā /",
  "GS40yrasprpu:1354": "tālakenātha puṭitaṃ śilājaṃ mriyate dhruvam // YRps_5.110 //",
  "GS40yrasprpu:1355": "chagaṇairaṣṭabhiḥ kṛtvā bhasmībhūtaṃ śilājatu // YRps_5.111 //",
  "GS40yrasprpu:1356": "&lt;śilājatu:: medic. use&gt;",
  "GS40yrasprpu:1357": "śilājatu tu saṃśuddhaṃ seveta yaḥ pumān sadā /",
  "GS40yrasprpu:1358": "jīvedvarṣaśataṃ sāgraṃ na rogairbādhyate khalu // YRps_5.112 //",
  "GS40yrasprpu:1359": "mūtrakṛcchrāśmarīrogāḥ prayāntyeva na saṃśayaḥ /",
  "GS40yrasprpu:1360": "mahārase coparase dhāturatneṣu pārade /",
  "GS40yrasprpu:1361": "ye guṇāḥ kathitāḥ sadbhiḥ śilādhātau vadanti te // YRps_5.113 //",
  "GS40yrasprpu:1362": "vaikrāṃtakāṃtatriphalā- trikaṭubhiḥ samanvitam /",
  "GS40yrasprpu:1363": "vallonmitaṃ vai seveta sarvarogagaṇāpaham // YRps_5.114 //",
  "GS40yrasprpu:1364": "palitaṃ valibhiḥ sārdhaṃ hanyādeva na saṃśayaḥ // YRps_5.115 //",
  "GS40yrasprpu:1365": "&lt;karpūraśilājatu&gt;",
  "GS40yrasprpu:1366": "karpūrasadṛśaṃ śvetaṃ karpūrākhyaṃ śilājatu /",
  "GS40yrasprpu:1367": "&lt;karpūraśilājatu:: medic. properties&gt;",
  "GS40yrasprpu:1368": "aśmarīmehakṛcchraghnaṃ kāmalāpāṇḍunāśanam // YRps_5.116 //",
  "GS40yrasprpu:1369": "&lt;karpūraśilājatu:: śodhana&gt;",
  "GS40yrasprpu:1370": "amlatoyena saṃsvinnaṃ śuṣkaṃ śuddhimupaiti ca /",
  "GS40yrasprpu:1371": "&lt;karpūraśilājatu:: māraṇa, sattvapātana&gt;",
  "GS40yrasprpu:1372": "noditaṃ māraṇaṃ tasya satvapātanakaṃ budhaiḥ // YRps_5.117 //",
  "GS40yrasprpu:1373": "&lt;rasaka:: subtypes&gt;",
  "GS40yrasprpu:1374": "dvividho rasakaḥ proktaḥ kāravellakadarduraḥ /",
  "GS40yrasprpu:1375": "&lt;kāravellaka:: medic. properties&gt;",
  "GS40yrasprpu:1376": "satvapāte paraḥ proktaḥ prathamaścauṣadhādiṣu // YRps_5.118 //",
  "GS40yrasprpu:1377": "sarvamehaharaścaiva pittaśleṣmavināśanaḥ /",
  "GS40yrasprpu:1378": "nāgārjunena kathitau siddhau śreṣṭharasāvubhau // YRps_5.119 //",
  "GS40yrasprpu:1379": "kṛtau yenāgnisahanau sūtakharparakau śubhau /",
  "GS40yrasprpu:1380": "tena svargamayī siddhir arjitā nātra saṃśayaḥ // YRps_5.120 //",
  "GS40yrasprpu:1381": "&lt;rasaka:: śodhana&gt;",
  "GS40yrasprpu:1382": "rasakastāpitaḥ samyak nikṣipto rasapūrake /",
  "GS40yrasprpu:1383": "nirmalatvamavāpnoti saptavāraṃ nimajjitaḥ // YRps_5.121 //",
  "GS40yrasprpu:1384": "&lt;rasaka:: śodhana&gt;",
  "GS40yrasprpu:1385": "kāṃjike vātha takre vā nṛmūtre meṣamūtrake /",
  "GS40yrasprpu:1386": "drāvito ḍhālitaḥ samyak kharparaḥ pariśudhyati // YRps_5.122 //",
  "GS40yrasprpu:1387": "&lt;rasaka:: rañjana of copper with ~&gt;",
  "GS40yrasprpu:1388": "kharparaṃ retitaṃ śuddhaṃ sthāpitaṃ naramūtrake /",
  "GS40yrasprpu:1389": "rañjayenmāsamekaṃ hi tāmraṃ svarṇaprabhaṃ varam // YRps_5.123 //",
  "GS40yrasprpu:1390": "&lt;rasaka:: sattva:: pātana&gt;",
  "GS40yrasprpu:1391": "śilā haridrā triphalā gṛhadhūmaiḥ sasaiṃdhavaiḥ /",
  "GS40yrasprpu:1392": "bhallātakaiṣṭaṃkaṇaiśca kṣārairamlaiśca vartitam // YRps_5.124 //",
  "GS40yrasprpu:1393": "pādāṃśasaṃyutairmūṣāṃ vṛṃtākaphalasannibhām /",
  "GS40yrasprpu:1394": "nirudhya śoṣayitvātha mūṣāṃ mūṣopari nyaset // YRps_5.125 //",
  "GS40yrasprpu:1395": "pradhmāte kharpare jvālā sitā nīlā bhavedyadā /",
  "GS40yrasprpu:1396": "lohasaṃdaṃśake kṛtvā dhṛtvā mūṣāmadhomukhīm // YRps_5.126 //",
  "GS40yrasprpu:1397": "bhūmyām āḍhālayet sattvaṃ yathā nālaṃ na bhajyate /",
  "GS40yrasprpu:1398": "tadā sīsopamaṃ satvaṃ patatyeva na saṃśayaḥ // YRps_5.127 //",
  "GS40yrasprpu:1399": "anenaiva prakāreṇa trivāraṃ hi kṛte sati /",
  "GS40yrasprpu:1400": "viniḥsaretsarvasatvaṃ satyaṃ hi guruṇoditam // YRps_5.128 //",
  "GS40yrasprpu:1401": "&lt;rasaka:: sattva:: māraṇa&gt;",
  "GS40yrasprpu:1402": "tālakena samāyuktaṃ satvaṃ nikṣipya kharpare /",
  "GS40yrasprpu:1403": "gharṣayellohadaṇḍena mriyate ca na saṃśayaḥ // YRps_5.129 //",
  "GS40yrasprpu:1404": "&lt;rasaka:: sattva:: mṛta:: medic. use&gt;",
  "GS40yrasprpu:1405": "mṛtaṃ satvaṃ mṛtaṃ kāṃtaṃ samāṃśenāpi yojitam /",
  "GS40yrasprpu:1406": "māṣamātramidaṃ cūrṇaṃ varākvāthena saṃyutam // YRps_5.130 //",
  "GS40yrasprpu:1407": "lohapātrasthitaṃ rātrau tilajaprativāpakam /",
  "GS40yrasprpu:1408": "nihanti madhumehaṃ ca kṣayaṃ pāṇḍuṃ tathānilam // YRps_5.131 //",
  "GS40yrasprpu:1409": "yonirogāṃśca nārīṇāṃ jvarāṃśca viṣamānapi /",
  "GS40yrasprpu:1410": "strīrogānhanti sarvāṃśca śvāsakāsapurogamān // YRps_5.132 //",
  "GS40yrasprpu:1411": "____________________________________________________________",
  "GS40yrasprpu:1412": "YRps, Adhyāya 6",
  "GS40yrasprpu:1413": "&lt;uparasāḥ&gt;",
  "GS40yrasprpu:1414": "tālakaṃ tuvarī gaṃdhaṃ kaṃkuṣṭhaṃ kunaṭī tathā /",
  "GS40yrasprpu:1415": "sauvīraṃ gairikaṃ caivam aṣṭamaṃ khecarāhvayam // YRps_6.1 //",
  "GS40yrasprpu:1416": "&lt;haritāla:: subtypes&gt;",
  "GS40yrasprpu:1417": "tālakaṃ dvividhaṃ proktaṃ dalākhyaṃ cāśmasaṃjñitam /",
  "GS40yrasprpu:1418": "&lt;pattratālaka:: phys. properties&gt;",
  "GS40yrasprpu:1419": "sūkṣmapatraṃ hemavarṇaṃ guru snigdhaṃ ca bhāsuram // YRps_6.2 //",
  "GS40yrasprpu:1420": "dalākhyaṃ tālakaṃ tacca bahusatvaṃ rasāyanam /",
  "GS40yrasprpu:1421": "&lt;aśmatālaka:: phys. properties&gt;",
  "GS40yrasprpu:1422": "niṣpatraṃ cāśmasadṛśaṃ kiṃcitsatvaṃ tathāguru // YRps_6.3 //",
  "GS40yrasprpu:1423": "nārīṇāṃ puṣpahṛt tattu kupathyaṃ cāśmatālakam /",
  "GS40yrasprpu:1424": "&lt;haritāla:: śodhana&gt;",
  "GS40yrasprpu:1425": "kuṣmāṇḍatoyasaṃsvinnaṃ tataḥ kṣārajalena vā /",
  "GS40yrasprpu:1426": "cūrṇatoyena vā svinnaṃ dolāyaṃtreṇa śudhyati // YRps_6.4 //",
  "GS40yrasprpu:1427": "&lt;haritāla:: sattva:: pātana&gt;",
  "GS40yrasprpu:1428": "kulatthakvāthasaubhāgya- māhiṣājyamadhuplutam /",
  "GS40yrasprpu:1429": "khalve kṣiptvā ca tattālaṃ mardayedekavāsaram // YRps_6.5 //",
  "GS40yrasprpu:1430": "nistuṣīkṛtya cairaṇḍa- bījānyeva tu mardayet /",
  "GS40yrasprpu:1431": "palāṣṭamānaṃ tālasya cāṣṭamāṃśaṃ tu kārayet // YRps_6.6 //",
  "GS40yrasprpu:1432": "bījānyeraṇḍajānyeva kṣiptvā caikatra mardayet /",
  "GS40yrasprpu:1433": "yavābhā guṭikā kāryā śuṣkā kupyāṃ nidhāya ca // YRps_6.7 //",
  "GS40yrasprpu:1434": "vālukāyaṃtramadhye tu vahniṃ dvādaśayāmakam /",
  "GS40yrasprpu:1435": "svāṃgaśītaṃ samuttārya ūrdhvagaṃ satvamāharet // YRps_6.8 //",
  "GS40yrasprpu:1436": "pāṣāṇadhātusattvānāṃ prakārāḥ santyanekaśaḥ /",
  "GS40yrasprpu:1437": "yāni kāryakarāṇyeva satvāni kathitāni vai // YRps_6.9 //",
  "GS40yrasprpu:1438": "&lt;haritāla:: medic. properties&gt;",
  "GS40yrasprpu:1439": "vātaśleṣmaharaṃ rakta- bhūtanut puṣpahṛt striyāḥ /",
  "GS40yrasprpu:1440": "susnigdhamuṣṇakaṭukaṃ dīpanaṃ kuṣṭhahāri tat // YRps_6.10 //",
  "GS40yrasprpu:1441": "&lt;saurāṣṭrī:: origin&gt;",
  "GS40yrasprpu:1442": "saurāṣṭradeśe saṃjātā khanijā tuvarī matā /",
  "GS40yrasprpu:1443": "&lt;saurāṣṭrī:: colors fabric&gt;",
  "GS40yrasprpu:1444": "yā lepitā śvetavastre raṅgabandhakarī hi sā // YRps_6.11 //",
  "GS40yrasprpu:1445": "&lt;saurāṣṭrī:: subtypes&gt;",
  "GS40yrasprpu:1446": "phullikā khaṭikā tadvat dviprakārā praśasyate /",
  "GS40yrasprpu:1447": "kiṃcitpītā ca susnigdhā garadoṣavināśinī // YRps_6.12 //",
  "GS40yrasprpu:1448": "śvetavarṇāparā sāmlā phullikā lohamāraṇī /",
  "GS40yrasprpu:1449": "&lt;saurāṣṭrī:: medic. properties&gt;",
  "GS40yrasprpu:1450": "kaṣāyā madhurā kāṃkṣī kaṭukā viṣanāśinī // YRps_6.13 //",
  "GS40yrasprpu:1451": "vraṇaghnī kaphahā caiva netravyādhitridoṣahā /",
  "GS40yrasprpu:1452": "kuṣṭharogaharā sā tu pārade bījadhāriṇī // YRps_6.14 //",
  "GS40yrasprpu:1453": "&lt;saurāṣṭrī:: śodhana&gt;",
  "GS40yrasprpu:1454": "dhānyāmle tuvarī kṣiptā śudhyati tridinena vai /",
  "GS40yrasprpu:1455": "&lt;saurāṣṭrī:: sattva:: pātana&gt;",
  "GS40yrasprpu:1456": "kṣārairamlaiśca mṛditā dhmātā satvaṃ vimuñcati /",
  "GS40yrasprpu:1457": "&lt;saurāṣṭrī:: sattva:: medic. use&gt;",
  "GS40yrasprpu:1458": "tatsatvaṃ dhātuvādārthe auṣadhe nopapadyate // YRps_6.15 //",
  "GS40yrasprpu:1459": "&lt;manaḥśilā:: subtypes&gt;",
  "GS40yrasprpu:1460": "manaḥśilā triprakārā śyāmā raktā ca khaṇḍikā /",
  "GS40yrasprpu:1461": "&lt;śyāmā&gt;",
  "GS40yrasprpu:1462": "śyāmā raktā miśravarṇā bhārāḍhyā śyāmikā bhavet // YRps_6.16 //",
  "GS40yrasprpu:1463": "&lt;kaṇavīrakā&gt;",
  "GS40yrasprpu:1464": "kaṇavīrā suraktāṅgī tāmrābhā saiva śasyate /",
  "GS40yrasprpu:1465": "&lt;khaṇḍikā&gt;",
  "GS40yrasprpu:1466": "cūrṇitā yāti raktāṅgī guruḥ snigdhā ca khaṇḍikā // YRps_6.17 //",
  "GS40yrasprpu:1467": "sarvāḥ kunaṭyaḥ kathitāḥ pūrvaṃ pūrvaṃ guṇottarāḥ /",
  "GS40yrasprpu:1468": "&lt;manaḥśilā:: śodhana&gt;",
  "GS40yrasprpu:1469": "munipatrarasenāpi śṛṅgaverarasena vā // YRps_6.18 //",
  "GS40yrasprpu:1470": "bhāvitā saptavāreṇa viśudhyati na saṃśayaḥ /",
  "GS40yrasprpu:1471": "&lt;manaḥśilā:: sattva:: pātana&gt;",
  "GS40yrasprpu:1472": "sarpiṣā ca guḍenātha kiṭṭaguggulunātha vā // YRps_6.19 //",
  "GS40yrasprpu:1473": "dhmātā tu koṣṭhikāyantre muñcet sattvaṃ na saṃśayaḥ // YRps_6.20 //",
  "GS40yrasprpu:1474": "&lt;manaḥśilā:: śuddha:: medic. properties&gt;",
  "GS40yrasprpu:1475": "rasāyanavarā sarvā vātaśleṣmavināśinī /",
  "GS40yrasprpu:1476": "satvādhikā viṣaghnī ca bhūtakaṇḍūkṣayāpahā /",
  "GS40yrasprpu:1477": "agnimāṃdyaṃ praśamayet koṣṭharoganibarhiṇī // YRps_6.21 //",
  "GS40yrasprpu:1478": "&lt;añjana:: subtypes&gt;",
  "GS40yrasprpu:1479": "sauvīraṃ ca rasāṃjanaṃ nigaditaṃ srotoṃjanaṃ caiva hi tadvat puṣpamathāñjanaṃ tadanu cennīlāṃjanaṃ kathyate /",
  "GS40yrasprpu:1480": "pañcānāmapi nāmavarṇaguṇavadrūpāṇi samyagvidhau kathyante'tra mayāpi śodhanam idaṃ satvaṃ mṛtiścocyate // YRps_6.22 //",
  "GS40yrasprpu:1481": "&lt;sauvīra&gt;",
  "GS40yrasprpu:1482": "sauvīrākhyaṃ cāṃjanaṃ dhūmavarṇaṃ pittāsraghnaṃ chardihidhmāvraṇaghnam /",
  "GS40yrasprpu:1483": "netravyādhau śodhane ropaṇe ca śreṣṭhaṃ proktaṃ karṇarogapraśāṃtyai // YRps_6.23 //",
  "GS40yrasprpu:1484": "&lt;rasāñjana&gt;",
  "GS40yrasprpu:1485": "pītābhaṃ viṣaraktadoṣaśamanaṃ saśvāsahidhmāpahaṃ varṇyaṃ vātavināśanaṃ kṛmiharaṃ dārvyudbhavaṃ śobhanam /",
  "GS40yrasprpu:1486": "&lt;srotoñjana&gt;",
  "GS40yrasprpu:1487": "snigdhaṃ svādu kaṣāyakaṃ viṣavamīpittāsranullekhanaṃ netryaṃ hidhmarujāpahaṃ nigaditaṃ srotoṃjanaṃ sarvadā // YRps_6.24 //",
  "GS40yrasprpu:1488": "&lt;puṣpāñjana&gt;",
  "GS40yrasprpu:1489": "sitaṃ snigdhaṃ himaṃ caiva netrarogaviṣāpaham /",
  "GS40yrasprpu:1490": "jvaraghnam atihidhmāghnaṃ puṣpāṃjanamihoditam // YRps_6.25 //",
  "GS40yrasprpu:1491": "&lt;nīlāñjana&gt;",
  "GS40yrasprpu:1492": "rasāyanaṃ suvarṇaghnaṃ guru snigdhaṃ tridoṣahā /",
  "GS40yrasprpu:1493": "nīlāṃjanaṃ ca kathitaṃ lohamārdavakārakam // YRps_6.26 //",
  "GS40yrasprpu:1494": "&lt;añjana:: śodhana&gt;",
  "GS40yrasprpu:1495": "bhṛṃgarājarasenaiva sarvāṇyevāṃjanāni hi /",
  "GS40yrasprpu:1496": "viśudhyantīha satataṃ satyaṃ guruvaco yathā /",
  "GS40yrasprpu:1497": "&lt;añjana:: sattva:: pātana&gt;",
  "GS40yrasprpu:1498": "śilāyāḥ satvavat sattvam añjanānāṃ ca pātayet // YRps_6.27 //",
  "GS40yrasprpu:1499": "&lt;sulfur:: subtypes:: colour&gt;",
  "GS40yrasprpu:1500": "gaṃdhakasya caturbhedā lakṣitāḥ pūrvasūribhiḥ /",
  "GS40yrasprpu:1501": "śvetaḥ pītastathā raktaḥ kṛṣṇaśceti caturvidhaḥ // YRps_6.28 //",
  "GS40yrasprpu:1502": "&lt;sulfur:: white&gt;",
  "GS40yrasprpu:1503": "śvetastu khaṭikākāro lepanāllohamāraṇam /",
  "GS40yrasprpu:1504": "jāyate nātra saṃdeho hy anubhūtaṃ mayā khalu // YRps_6.29 //",
  "GS40yrasprpu:1505": "&lt;sulfur:: yellow&gt;",
  "GS40yrasprpu:1506": "pītavarṇo bhavedyastu sa cokto'malasārakaḥ /",
  "GS40yrasprpu:1507": "rase rasāyane śreṣṭhaḥ śukapicchaḥ sa kathyate // YRps_6.30 //",
  "GS40yrasprpu:1508": "&lt;sulfur:: red&gt;",
  "GS40yrasprpu:1509": "lākṣārasanibho raktaḥ śukatuṇḍaḥ sa kathyate /",
  "GS40yrasprpu:1510": "dhātūnāṃ raṃjanaṃ kuryād rasabandhaṃ karotyalam // YRps_6.31 //",
  "GS40yrasprpu:1511": "&lt;sulfur:: black&gt;",
  "GS40yrasprpu:1512": "yaḥ kṛṣṇavarṇaḥ sa tu durlabho'sti nāśaṃ karotīha jarāpamṛtyoḥ /",
  "GS40yrasprpu:1513": "saṃsevanādvajrasamaṃ śarīraṃ bhavetsukāntaṃ hi nirāmayaṃ ca // YRps_6.32 //",
  "GS40yrasprpu:1514": "&lt;sulfur:: śodhana&gt;",
  "GS40yrasprpu:1515": "ghaṭīmadhye payaḥ kṣiptvā mukhe vastraṃ prabandhayet /",
  "GS40yrasprpu:1516": "vastropari baleścūrṇaṃ mukhaṃ ruddhvā śarāvataḥ // YRps_6.33 //",
  "GS40yrasprpu:1517": "bhūmau nidhāya tatpātraṃ puṭaṃ dadyātprayatnataḥ /",
  "GS40yrasprpu:1518": "viṃśatyupalakaiścaiva svāṃgaśītaṃ samuddharet // YRps_6.34 //",
  "GS40yrasprpu:1519": "anenaiva prakāreṇa svāṃgaśītaṃ punaḥ punaḥ /",
  "GS40yrasprpu:1520": "evaṃ saṃśodhito gandhaḥ sarvakāryakaro bhavet // YRps_6.35 //",
  "GS40yrasprpu:1521": "&lt;sulfur:: śuddha:: medic. properties&gt;",
  "GS40yrasprpu:1522": "vipāke madhuro gandha- pāṣāṇastu rasāyanaḥ /",
  "GS40yrasprpu:1523": "visarpakaṇḍukuṣṭhasya śamano dīpanastathā // YRps_6.36 //",
  "GS40yrasprpu:1524": "āmājīrṇapraśamano viṣahā rasaśoṣaṇaḥ /",
  "GS40yrasprpu:1525": "sūtasya vīryadaḥ sākṣāt pārvatīpuṣpasaṃbhavaḥ // YRps_6.37 //",
  "GS40yrasprpu:1526": "kṛmirogaharaḥ samyak sūtaṃ mūrchayati dhruvam /",
  "GS40yrasprpu:1527": "&lt;sulfur:: nirukti for balivasā&gt;",
  "GS40yrasprpu:1528": "sevito balirājñā yaḥ prabhūtabalahetave // YRps_6.38 //",
  "GS40yrasprpu:1529": "tasmādbalivasetyukto gaṃdhako'timanoharaḥ /",
  "GS40yrasprpu:1530": "&lt;sulfur::medic. use&gt;",
  "GS40yrasprpu:1531": "śukapicchastu marica- samāṃśena tu kalkitaḥ // YRps_6.39 //",
  "GS40yrasprpu:1532": "triphalā ṣaḍguṇā kāryā mardayetkṛtamālakaiḥ /",
  "GS40yrasprpu:1533": "mūladravaistataḥ pīto hanti kuṣṭhānyanekaśaḥ // YRps_6.40 //",
  "GS40yrasprpu:1534": "tanmūlasalile ghṛṣṭaṃ vapustenātha lepitam /",
  "GS40yrasprpu:1535": "kuṣṭhānyeva nihantyāśu sadyaḥ pratyayakārakam // YRps_6.41 //",
  "GS40yrasprpu:1536": "&lt;sulfur:: medic. use&gt;",
  "GS40yrasprpu:1537": "saṃśuddhagaṃdhakaṃ caiva tailena saha peṣayet /",
  "GS40yrasprpu:1538": "apāmārgakṣāratoyais tailena maricena ca // YRps_6.42 //",
  "GS40yrasprpu:1539": "vilipya sakalaṃ dehaṃ tiṣṭhetsūryātapeṣu ca /",
  "GS40yrasprpu:1540": "bhojayettakrabhaktaṃ ca tṛtīye prahare khalu // YRps_6.43 //",
  "GS40yrasprpu:1541": "vahninā svedayedrātrau prātarutthāya mardayet /",
  "GS40yrasprpu:1542": "mahiṣasya purīṣeṇa snāyācchītena vāriṇā // YRps_6.44 //",
  "GS40yrasprpu:1543": "snānaṃ kuryāduṣasyevaṃ kaṇḍūḥ pāmā ca naśyati /",
  "GS40yrasprpu:1544": "dṛṣṭapratyayayogo'yaṃ kathito'tra mayā khalu /",
  "GS40yrasprpu:1545": "nāśayeccirakālotthāḥ kuṣṭhapāmāvicarcikāḥ // YRps_6.45 //",
  "GS40yrasprpu:1546": "&lt;sulfur:: medic. use&gt;",
  "GS40yrasprpu:1547": "kalāṃśavyoṣasaṃyuktaṃ śuddhagandhakacūrṇakam /",
  "GS40yrasprpu:1548": "vastre vitastimātre tu gaṃdhacūrṇaṃ satailakam // YRps_6.46 //",
  "GS40yrasprpu:1549": "vilipya veṣṭayitvā ca vartiṃ sūtreṇa veṣṭayet /",
  "GS40yrasprpu:1550": "dhṛtvā saṃdaṃśato varti- madhyaṃ prajvālayecca tām // YRps_6.47 //",
  "GS40yrasprpu:1551": "vidrutaḥ patate gaṃdho binduśaḥ kācabhājane /",
  "GS40yrasprpu:1552": "tāṃ drutiṃ prakṣipetpattre nāgavallyāstribindukām // YRps_6.48 //",
  "GS40yrasprpu:1553": "rasaṃ vallamitaṃ tatra dattvāṅgulyā vimardayet /",
  "GS40yrasprpu:1554": "tatsarvaṃ bhakṣayetpaścād godugdhaṃ cānu sampibet // YRps_6.49 //",
  "GS40yrasprpu:1555": "kāmasya dīptiṃ kurute kṣayapāṇḍuvināśanam /",
  "GS40yrasprpu:1556": "grahaṇīṃ nāśayed duṣṭāṃ śūlārtiśvāsakāsakam // YRps_6.50 //",
  "GS40yrasprpu:1557": "āmājīrṇaṃ praśamayel laghutvaṃ ca prajāyate /",
  "GS40yrasprpu:1558": "gaṃdhakasya guṇānvaktuṃ śaktaḥ kaḥ śaṃbhunā vinā // YRps_6.51 //",
  "GS40yrasprpu:1559": "&lt;kaṅkuṣṭha:: origin&gt;",
  "GS40yrasprpu:1560": "parvate himasamīpavartini jāyate'tiruciraṃ kaṅkuṣṭhakam /",
  "GS40yrasprpu:1561": "&lt;kaṅkuṣṭha:: subtypes&gt;",
  "GS40yrasprpu:1562": "ekameva nalikābhidhānakaṃ reṇukaṃ tadanu cāparaṃ bhavet // YRps_6.52 //",
  "GS40yrasprpu:1563": "&lt;nalikā:: phys. properties&gt;",
  "GS40yrasprpu:1564": "pītavarṇamasṛṇaṃ ca vai guru snigdham uttamataraṃ pravakṣyate /",
  "GS40yrasprpu:1565": "&lt;reṇuka:: phys. properties&gt;",
  "GS40yrasprpu:1566": "śyāmapītamatihīnasattvakaṃ reṇukaṃ hi kathitaṃ dvitīyakam // YRps_6.53 //",
  "GS40yrasprpu:1567": "&lt;kaṅkuṣṭha:: third type from the feces of a newborn elephant&gt;",
  "GS40yrasprpu:1568": "vadanti kaṃkuṣṭhamathāpare hi sadyaḥ prasūtasya ca dantinaḥ śakṛt /",
  "GS40yrasprpu:1569": "tat kṛṣṇapītaṃ bhavatīva recanaṃ tṛtīyamāhurvibudhā bhiṣagvarāḥ // YRps_6.54 //",
  "GS40yrasprpu:1570": "&lt;kaṅkuṣṭha:: 4. type = nāla of horses&gt;",
  "GS40yrasprpu:1571": "caturthakaṅkuṣṭhamihaiva vājināṃ nālaṃ hi kecitpravadanti tajjñāḥ /",
  "GS40yrasprpu:1572": "yaddhastijaṃ śvetamathātipītaṃ virecanaṃ tatprakaroti śīghram // YRps_6.55 //",
  "GS40yrasprpu:1573": "rasāyane śreṣṭhataraṃ rase ca satvena yuktaṃ khalu gauravānvitam /",
  "GS40yrasprpu:1574": "&lt;kaṅkuṣṭha:: śodhana&gt;",
  "GS40yrasprpu:1575": "śuṃṭhyambhasā bhāvitameva śuddhiṃ kaṃkuṣṭhamāyāti hi satyamuktam // YRps_6.56 //",
  "GS40yrasprpu:1576": "&lt;kaṅkuṣṭha:: śuddha:: medic. properties&gt;",
  "GS40yrasprpu:1577": "kaṅkuṣṭhakaṃ tiktakaṭūṣṇavīryaṃ viśeṣato recanakaṃ karoti /",
  "GS40yrasprpu:1578": "gudārtigulmavraṇaśūlahṛtparaṃ pracakṣate śāstravidaḥ purāṇāḥ // YRps_6.57 //",
  "GS40yrasprpu:1579": "&lt;kaṅkuṣṭha:: sattva:: pātana&gt;",
  "GS40yrasprpu:1580": "sattvākṛṣṭirna ca proktā yasmātsatvamayaṃ hi tat /",
  "GS40yrasprpu:1581": "&lt;kaṅkuṣṭha:: medic. use&gt;",
  "GS40yrasprpu:1582": "yavamātraṃ bhajedenaṃ virekārthaṃ na saṃśayaḥ // YRps_6.58 //",
  "GS40yrasprpu:1583": "kṣaṇādāmajvaraṃ hanti jāte sati virecane /",
  "GS40yrasprpu:1584": "tāṃbūlena samaṃ caivaṃ bhakṣitaṃ sārayed dhruvam // YRps_6.59 //",
  "GS40yrasprpu:1585": "babbūlamūlikākvāthaṃ saubhāgyājājisaṃyutam /",
  "GS40yrasprpu:1586": "bhūyo bhūyaḥ pibeddhīmān viṣaṃ kaṃkuṣṭhajaṃ jayet // YRps_6.60 //",
  "GS40yrasprpu:1587": "&lt;kāsīsa:: subtypes&gt;",
  "GS40yrasprpu:1588": "kāsīsaṃ prathamaṃ hi saikatamidaṃ puṣpākhyamanyattathā kṣārāmlaṃ guru dhūmravarṇaviṣahṛt vīryoṣṇakaṃ rāgadam /",
  "GS40yrasprpu:1589": "&lt;vālukākāsīsa:: medic. properties&gt;",
  "GS40yrasprpu:1590": "śvitraghnaṃ mukhakeśaraṃjanakaraṃ tatsaikataṃ pūrvakaṃ puṣpākhyaṃ hyaparaṃ guṇaiśca sahitaṃ sevyaṃ sadā rogahṛt // YRps_6.62 //",
  "GS40yrasprpu:1591": "&lt;puṣpakāsīsa:: medic. properties&gt;",
  "GS40yrasprpu:1592": "puṣpābhidhaṃ ca kāsīsaṃ prasiddhaṃ netrarogahā /",
  "GS40yrasprpu:1593": "soṣṇavīryaṃ kaṣāyāmlaṃ viṣaghnaṃ śleṣmanāśanam /",
  "GS40yrasprpu:1594": "vraṇahṛt kṣayarogaghnaṃ paṭarañjanakaṃ param // YRps_6.63 //",
  "GS40yrasprpu:1595": "&lt;kāsīsa:: śodhana&gt;",
  "GS40yrasprpu:1596": "bhṛṃgarājarase svinnaṃ nirmalaṃ hi prajāyate /",
  "GS40yrasprpu:1597": "&lt;kāsīsa:: sattva:: pātana&gt;",
  "GS40yrasprpu:1598": "saurāṣṭrīsatvavat sattvam etasyāpi samāharet // YRps_6.64 //",
  "GS40yrasprpu:1599": "&lt;kāsīsa:: medic. use&gt;",
  "GS40yrasprpu:1600": "kāsīsaṃ bhasma kāṃtasya cobhayaṃ samabhāgikam /",
  "GS40yrasprpu:1601": "varāviḍaṅgasaṃyuktaṃ ghṛtakṣaudraplutaṃ prage // YRps_6.65 //",
  "GS40yrasprpu:1602": "bhakṣitaṃ hanti vegena pāṇḍuyakṣmāṇameva ca /",
  "GS40yrasprpu:1603": "plīhaṃ gulmaṃ gude śūlaṃ mūtrakṛcchrāṇyaśeṣataḥ // YRps_6.66 //",
  "GS40yrasprpu:1604": "sevitaṃ sarvarogaghnaṃ rasāyanavidhānataḥ /",
  "GS40yrasprpu:1605": "agnisaṃdhukṣaṇaṃ kuryāt valīpalitanāśanam /",
  "GS40yrasprpu:1606": "āmājīrṇabhavān rogān nihantyeva na saṃśayaḥ // YRps_6.67 //",
  "GS40yrasprpu:1607": "&lt;navasāra:: synonyms&gt;",
  "GS40yrasprpu:1608": "uddiṣṭaṃ navasārākhyaṃ lavaṇaṃ cullikābhidham /",
  "GS40yrasprpu:1609": "&lt;navasāra:: alchem., medic. properties&gt;",
  "GS40yrasprpu:1610": "lohadrāvaṇakaṃ proktaṃ rasajāraṇakaṃ tathā // YRps_6.68 //",
  "GS40yrasprpu:1611": "vahniṃ ca dīpayatyāśu gulmaplīhāmayāpaham /",
  "GS40yrasprpu:1612": "māṃsādijāraṇaṃ samyak bhuktapākaṃ karoti tat // YRps_6.69 //",
  "GS40yrasprpu:1613": "&lt;varāṭikā:: parīkṣā&gt;",
  "GS40yrasprpu:1614": "pītā varāṭikā yā tu sārdhaniṣkapramāṇikā /",
  "GS40yrasprpu:1615": "śreṣṭhā saiva budhaiḥ proktā ṭaṅkabhārā hi madhyamā // YRps_6.70 //",
  "GS40yrasprpu:1616": "pādonaṭaṅkabhārā yā kathyate sā kaniṣṭhikā // YRps_6.71 //",
  "GS40yrasprpu:1617": "&lt;money cowrie:: medic. properties&gt;",
  "GS40yrasprpu:1618": "rase rasāyane proktā pariṇāmādiśūlanut /",
  "GS40yrasprpu:1619": "grahaṇīkṣayarogaghnī vīryoṣṇā dīpanī matā // YRps_6.72 //",
  "GS40yrasprpu:1620": "vṛṣyā doṣaharī netryā kaphavātavināśinī /",
  "GS40yrasprpu:1621": "rasendrajāraṇe śastā biḍamadhye sadā hitā // YRps_6.73 //",
  "GS40yrasprpu:1622": "sthūlā varāṭikā proktā guruśca śleṣmapittahā /",
  "GS40yrasprpu:1623": "&lt;money cowrie:: śodhana&gt;",
  "GS40yrasprpu:1624": "sveditā hyāranālena yāmācchuddhimavāpnuyāt // YRps_6.74 //",
  "GS40yrasprpu:1625": "&lt;darada:: subtypes&gt;",
  "GS40yrasprpu:1626": "daradaḥ śukatuṇḍākhyo haṃsapākastathāparaḥ /",
  "GS40yrasprpu:1627": "&lt;śukatuṇḍa:: phys. properties&gt;",
  "GS40yrasprpu:1628": "carmāraḥ prathamaḥ prokto hīnasatvaḥ sa ucyate // YRps_6.75 //",
  "GS40yrasprpu:1629": "&lt;haṃsapāka:: phys. properties&gt;",
  "GS40yrasprpu:1630": "pravālābhaḥ śalākāḍhyaḥ uttamo haṃsapākakaḥ /",
  "GS40yrasprpu:1631": "&lt;darada:: medic. properties&gt;",
  "GS40yrasprpu:1632": "dīpanaḥ sarvadoṣaghno hiṃgulo'tirasāyanaḥ // YRps_6.76 //",
  "GS40yrasprpu:1633": "sarvarogaharaḥ sākṣāt drāvaṇe saṃpraśasyate /",
  "GS40yrasprpu:1634": "&lt;mercury:: hiṅgulākṛṣṭa&gt;",
  "GS40yrasprpu:1635": "yathā ṣaḍguṇagaṃdhena jāritarasarājakaḥ // YRps_6.77 //",
  "GS40yrasprpu:1636": "daradākarṣitaḥ sūto guṇairevaṃvidho bhavet /",
  "GS40yrasprpu:1637": "&lt;darada:: śodhana&gt;",
  "GS40yrasprpu:1638": "kuṣmāṇḍakhaṇḍamadhye tu svedito lakucāmbunā /",
  "GS40yrasprpu:1639": "sakṛt saṃjāyate śuddhaḥ sarvakāryeṣu yojayet // YRps_6.78 //",
  "GS40yrasprpu:1640": "&lt;gairika:: subtypes&gt;",
  "GS40yrasprpu:1641": "pāṣāṇagairikaṃ caikaṃ dvitīyaṃ svarṇagairikam /",
  "GS40yrasprpu:1642": "&lt;pāṣāṇagairika:: phys. properties&gt;",
  "GS40yrasprpu:1643": "pāṣāṇagairikaṃ proktaṃ kaṭhinaṃ tāmravarṇakam // YRps_6.79 //",
  "GS40yrasprpu:1644": "&lt;svarṇagairika:: phys. properties&gt;",
  "GS40yrasprpu:1645": "atyantaśoṇitaṃ snigdhaṃ masṛṇaṃ svarṇagairikam /",
  "GS40yrasprpu:1646": "&lt;svarṇagairika:: medic. properties&gt;",
  "GS40yrasprpu:1647": "svādu tiktaṃ himaṃ netryaṃ kaṣāyaṃ raktapittanut // YRps_6.80 //",
  "GS40yrasprpu:1648": "hikkāvamiviṣaghnaṃ ca raktaghnaṃ svarṇagairikam /",
  "GS40yrasprpu:1649": "&lt;pāṣāṇagairika:: medic. properties&gt;",
  "GS40yrasprpu:1650": "pāṣāṇagairikaṃ cānyat pūrvasmādalpakaṃ guṇaiḥ // YRps_6.81 //",
  "GS40yrasprpu:1651": "&lt;gairika:: śodhana&gt;",
  "GS40yrasprpu:1652": "gairikaṃ tu gavāṃ dugdhair bhāvitaṃ śuddhimṛcchati /",
  "GS40yrasprpu:1653": "&lt;gairika:: sattva:: pātana&gt;",
  "GS40yrasprpu:1654": "gairikaṃ satvarūpaṃ hi nandinā parikīrtitam // YRps_6.82 //",
  "GS40yrasprpu:1655": "&lt;agnijāra:: origin&gt;",
  "GS40yrasprpu:1656": "samudreṇāgninakrasya jarāyur bahirujjhitaḥ /",
  "GS40yrasprpu:1657": "ravitāpena saṃśuṣkaḥ so'gnijāra iti smṛtaḥ // YRps_6.83 //",
  "GS40yrasprpu:1658": "&lt;agnijāra:: medic. properties&gt;",
  "GS40yrasprpu:1659": "tridoṣaśamano grāhī dhanurvātaharaḥ paraḥ /",
  "GS40yrasprpu:1660": "vardhano rasavīryasya jāraṇaḥ paramaḥ smṛtaḥ // YRps_6.84 //",
  "GS40yrasprpu:1661": "&lt;girisindūra:: origin&gt;",
  "GS40yrasprpu:1662": "mahāgirau śilāntastho raktavarṇacyuto rasaḥ /",
  "GS40yrasprpu:1663": "sūryātapena saṃśuṣko girisindūrasaṃjñitaḥ // YRps_6.85 //",
  "GS40yrasprpu:1664": "&lt;girisindūra:: medic. properties&gt;",
  "GS40yrasprpu:1665": "rasabaṃdhakaro bhedī tridoṣaśamanastathā /",
  "GS40yrasprpu:1666": "dehalohakaro netryo girisindūra īritaḥ // YRps_6.86 //",
  "GS40yrasprpu:1667": "&lt;udāraśṛṅga:: origin&gt;",
  "GS40yrasprpu:1668": "bhavedgurjarake deśe sadalaṃ pītavarṇakam /",
  "GS40yrasprpu:1669": "arbudasya gireḥ pārśve nāmnā vodāraśṛṅgakam // YRps_6.87 //",
  "GS40yrasprpu:1670": "&lt;udāraśṛṅga:: medic. properties&gt;",
  "GS40yrasprpu:1671": "nāgasatvaṃ liṃgadoṣa- haraṃ śleṣmavikāranut /",
  "GS40yrasprpu:1672": "rasabandhakaraṃ samyak śmaśrurañjanakaṃ param // YRps_6.88 //",
  "GS40yrasprpu:1673": "&lt;sādhāraṇarasa:: śodhana&gt;",
  "GS40yrasprpu:1674": "sādhāraṇarasāḥ sarve bījapūrarasena vai /",
  "GS40yrasprpu:1675": "trivāraṃ bhāvitāḥ śuṣkā jāyante doṣavarjitāḥ // YRps_6.89 //",
  "GS40yrasprpu:1676": "&lt;viḍlavaṇa:: medic. properties&gt;",
  "GS40yrasprpu:1677": "biḍaṃ hi kathyate tadvat sarvadoṣaharaṃ param // YRps_6.90 //",
  "GS40yrasprpu:1678": "____________________________________________________________",
  "GS40yrasprpu:1679": "YRps, Adhyāya 7",
  "GS40yrasprpu:1680": "&lt;nava ratnāni&gt;",
  "GS40yrasprpu:1681": "māṇikyaṃ mauktikaṃ caiva vidrumaṃ tārkṣyaṃ puṣpakam /",
  "GS40yrasprpu:1682": "vajraṃ nīlaṃ ca gomedaṃ vaiḍūryaṃ ca krameṇa hi // YRps_7.1 //",
  "GS40yrasprpu:1683": "sujātiguṇasampannaṃ ratnaṃ sarvārthasiddhidam /",
  "GS40yrasprpu:1684": "dāne rasāyane caiva dhāraṇe devatārcane // YRps_7.2 //",
  "GS40yrasprpu:1685": "&lt;ruby:: subtypes&gt;",
  "GS40yrasprpu:1686": "padmarāgābhidhaṃ śreṣṭhaṃ prathamaṃ tadudīritam /",
  "GS40yrasprpu:1687": "&lt;ruby:: nīlagandhi&gt;",
  "GS40yrasprpu:1688": "dvitīyaṃ nīlagandhi syād ghanaṃ raktaṃ suśobhanam // YRps_7.3 //",
  "GS40yrasprpu:1689": "&lt;ruby:: parīkṣā&gt;",
  "GS40yrasprpu:1690": "mahacca kamalacchāyaṃ snigdhaṃ svacchaṃ guru sphuṭam /",
  "GS40yrasprpu:1691": "samaṃ vṛttāyataṃ gātre māṇikyaṃ cottamaṃ matam // YRps_7.4 //",
  "GS40yrasprpu:1692": "&lt;nīlagandhi:: phys. properties&gt;",
  "GS40yrasprpu:1693": "gaṃgodakasamudbhūtaṃ nīlagarbhāruṇacchavi /",
  "GS40yrasprpu:1694": "māṇikyaṃ pūrvavacchāyaṃ nīlagandhi taducyate // YRps_7.5 //",
  "GS40yrasprpu:1695": "&lt;ruby:: parīkṣā:: bad quality&gt;",
  "GS40yrasprpu:1696": "māṇikyaṃ cāṣṭadhā neṣṭaṃ sacchidraṃ malinaṃ laghu /",
  "GS40yrasprpu:1697": "karkaśaṃ cipiṭaṃ vakraṃ sūkṣmaṃ cāviśadaṃ tathā // YRps_7.6 //",
  "GS40yrasprpu:1698": "&lt;ruby:: medic. properties&gt;",
  "GS40yrasprpu:1699": "saṃdīpanaṃ vṛṣyatamaṃ hi rūkṣaṃ vātāpahaṃ karmarujāpahaṃ ca /",
  "GS40yrasprpu:1700": "bhūtādidoṣatrayanāśanaṃ paraṃ rājñāṃ sadā yogyatamaṃ praśastam // YRps_7.7 //",
  "GS40yrasprpu:1701": "&lt;pearl:: parīkṣā:: good quality&gt;",
  "GS40yrasprpu:1702": "hlādi śvetaṃ raśmimannirmalaṃ ca vṛttaṃ khyātaṃ mauktikaṃ toyabhāsam /",
  "GS40yrasprpu:1703": "snigdhaṃ taulye gauravaṃ cenmahattal liṃgairetair lakṣitaṃ tacca śuddham // YRps_7.8 //",
  "GS40yrasprpu:1704": "&lt;pearl:: parīkṣā:: bad quality&gt;",
  "GS40yrasprpu:1705": "rūkṣāṅgaṃ cenniṣprabhaṃ śyāvatāmraṃ cārdhaṃ śubhraṃ graṃthilaṃ mauktikaṃ ca /",
  "GS40yrasprpu:1706": "kṣārābhāsaṃ vaikaṭaṃ yugmakaṃ ca doṣairyuktaṃ sarvathā tyājyamebhiḥ // YRps_7.9 //",
  "GS40yrasprpu:1707": "&lt;pearl:: medic. properties&gt;",
  "GS40yrasprpu:1708": "kāsaṃ śvāsaṃ vahnimāṃdyaṃ kṣayaṃ ca hanyād vṛṣyaṃ bṛṃhaṇaṃ pittahāri /",
  "GS40yrasprpu:1709": "dāhaśleṣmonmādavātādirogān hanyādevaṃ sevitaṃ sarvakāle // YRps_7.10 //",
  "GS40yrasprpu:1710": "&lt;coral:: parīkṣā:: good quality&gt;",
  "GS40yrasprpu:1711": "snigdhaṃ sthūlaṃ pakvabimbīphalābhaṃ vṛttaṃ dīrghaṃ nirvraṇaṃ cāpyadīrgham /",
  "GS40yrasprpu:1712": "khyātaṃ sadbhiḥ saptadhā vidrumaṃ ca doṣairmuktaṃ sarvakāryeṣu śastam // YRps_7.11 //",
  "GS40yrasprpu:1713": "&lt;coral:: parīkṣā:: bad quality&gt;",
  "GS40yrasprpu:1714": "rūkṣaṃ śvetaṃ savraṇaṃ dhūsaraṃ ca nirbhāraṃ cecchulbavarṇaṃ pravālam /",
  "GS40yrasprpu:1715": "doṣairyuktaṃ koṭarairāvṛtaṃ ca neṣṭaṃ sadbhir bhakṣaṇe dhāraṇe ca // YRps_7.12 //",
  "GS40yrasprpu:1716": "&lt;coral:: medic. properties&gt;",
  "GS40yrasprpu:1717": "pittāsraghnaṃ śvāsakāsādirogān hanyād evaṃ durnivāraṃ viṣaṃ ca /",
  "GS40yrasprpu:1718": "bhūtonmādān netrarogān nihanyāt sadyaḥ kuryāddīpanaṃ pācanaṃ ca // YRps_7.13 //",
  "GS40yrasprpu:1719": "&lt;emerald:: parīkṣā:: good quality&gt;",
  "GS40yrasprpu:1720": "tārkṣyaṃ snigdhaṃ bhāsuraṃ śaṣpavarṇaṃ gātraiḥ śuddhaṃ bhāravadraśmiyuktam /",
  "GS40yrasprpu:1721": "ete proktā saptasaṃkhyā guṇā vai dāne śastaṃ bhakṣaṇe dhāraṇe ca // YRps_7.14 //",
  "GS40yrasprpu:1722": "&lt;emerald:: parīkṣā:: bad quality&gt;",
  "GS40yrasprpu:1723": "nīlaṃ śvetaṃ karkaśaṃ śyāvarūkṣaṃ vakraṃ kṛṣṇaṃ cippaṭaṃ bhārahīnam /",
  "GS40yrasprpu:1724": "&lt;emerald:: medic. properties&gt;",
  "GS40yrasprpu:1725": "duṣṭaṃ tārkṣyaṃ cauṣadhenopayojyaṃ kāsaṃ śvāsaṃ sannipātāgnimāṃdyam // YRps_7.15 //",
  "GS40yrasprpu:1726": "śophaṃ śūlaṃ jūrtirogaṃ viṣaṃ ca durnāmānaṃ pāṇḍurogaṃ nihanyāt // YRps_7.16 //",
  "GS40yrasprpu:1727": "&lt;puṣparāga:: parīkṣā:: good quality&gt;",
  "GS40yrasprpu:1728": "svacchaṃ sthūlaṃ puṣparāgaṃ guru syāt snigdhaṃ varṇe karṇikāraprasūnam /",
  "GS40yrasprpu:1729": "taccāvakraṃ masṛṇaṃ komalaṃ ca liṃgairetaiḥ śobhanaṃ puṣparāgam // YRps_7.17 //",
  "GS40yrasprpu:1730": "&lt;puṣparāga:: parīkṣā:: bad quality&gt;",
  "GS40yrasprpu:1731": "rūkṣaṃ pītaṃ karkaśaṃ śyāmalaṃ ca pāṇḍu syādvā kāpilaṃ toyahīnam /",
  "GS40yrasprpu:1732": "doṣairyuktaṃ niṣprabhaṃ puṣparāgaṃ no sevyaṃ tannaiva deyaṃ dvijebhyaḥ // YRps_7.18 //",
  "GS40yrasprpu:1733": "&lt;puṣparāga:: medic. properties&gt;",
  "GS40yrasprpu:1734": "kuṣṭhaṃ chardiṃ śleṣmavātau nihanti maṃdāgnīnāmetadeva praśastam /",
  "GS40yrasprpu:1735": "dāhe kṛcchre dīpanaṃ pācanaṃ ca tasmātsevyaṃ sarvakālaṃ manuṣyaiḥ // YRps_7.19 //",
  "GS40yrasprpu:1736": "&lt;vajra:: subtypes:: gender&gt;",
  "GS40yrasprpu:1737": "sarveṣu ratneṣu sadā variṣṭhaṃ mūlyairgariṣṭhaṃ vividhaṃ hi vajram /",
  "GS40yrasprpu:1738": "naraśca nārī ca tathā tṛtīyaṃ teṣāṃ guṇānvacmi samāsato hi // YRps_7.20 //",
  "GS40yrasprpu:1739": "pūrvaṃ pūrvaṃ śreṣṭhametatpradiṣṭaṃ dravyād vīryāt pākataśca prabhāvāt /",
  "GS40yrasprpu:1740": "teṣāṃ varṇā jātayaśca prabhedāḥ kathyante'ṣṭau śāstrataścāpakarṣāt // YRps_7.21 //",
  "GS40yrasprpu:1741": "śvetādikaṃ varṇacatuṣṭayaṃ hi sarveṣu ratneṣu ca kathyate budhaiḥ /",
  "GS40yrasprpu:1742": "syurbrāhmaṇakṣatriyavaiśyaśūdrāste jātayo vai kramaśaśca varṇāḥ // YRps_7.22 //",
  "GS40yrasprpu:1743": "&lt;puṃvajra:: phys. properties&gt;",
  "GS40yrasprpu:1744": "puṃvajraṃ yatprocyate cāṣṭadhāraṃ ṣaṭkoṇaṃ ced indracāpena tulyam /",
  "GS40yrasprpu:1745": "aṣṭau cetsyuḥ phālakā bhāsuraṃ vai pūrvaṃ śreṣṭhaṃ sarvadoṣāpahaṃ syāt // YRps_7.23 //",
  "GS40yrasprpu:1746": "&lt;strīvajra:: phys. properties&gt;",
  "GS40yrasprpu:1747": "strīvajraṃ cettādṛśaṃ vartulaṃ hi kiṃciccaivaṃ cippaṭaṃ karkaśaṃ ca /",
  "GS40yrasprpu:1748": "&lt;napuṃsaka:: phys. properties&gt;",
  "GS40yrasprpu:1749": "koṇāgraṃ vai kuṇṭhitaṃ vartulaṃ ca kiṃciddhīnaṃ procyate tattṛtīyam // YRps_7.24 //",
  "GS40yrasprpu:1750": "strī pumān no strī pumān yacca vajraṃ yojyaṃ tacca strīṣu puṃsveva ṣaṇḍhe /",
  "GS40yrasprpu:1751": "vyatyāsādvai naiva dattaṃ phalaṃ tad dadyād vajraṃ vā vinā tatpumāṃsam // YRps_7.25 //",
  "GS40yrasprpu:1752": "varṇe'pyevaṃ yasya varṇasya vajraṃ tattadvarṇe śobhanīyaṃ pradiṣṭam /",
  "GS40yrasprpu:1753": "nyāyaścāyaṃ bhairaveṇa pradiṣṭaḥ sarveṣveva ratnavargeṣu samyak // YRps_7.26 //",
  "GS40yrasprpu:1754": "&lt;vajra:: śodhana&gt;",
  "GS40yrasprpu:1755": "yāmāvadhi sveditameva vajraṃ śuddhiṃ prayātīha kulatthatoye /",
  "GS40yrasprpu:1756": "siddhaṃ tathā kodravaje śṛte vā vajraṃ viśudhyeddhi viniścitena // YRps_7.27 //",
  "GS40yrasprpu:1757": "&lt;vajra:: māraṇa:: vāritara&gt;",
  "GS40yrasprpu:1758": "subhāvitaṃ matkuṇaśoṇitena vajraṃ caturvāraviśoṣitaṃ ca /",
  "GS40yrasprpu:1759": "chucchuṃdarīsthaṃ hi vipācitaṃ puṭe puṭedvarāheṇa ca triṃśadevam // YRps_7.28 //",
  "GS40yrasprpu:1760": "dhmātaṃ punardhmāya śataṃ hi vārān kvāthe kulatthasya hi nikṣipecca /",
  "GS40yrasprpu:1761": "saṃpeṣayettaṃ hi śilātalena manaḥśilābhiḥ saha kārayedvaṭīm // YRps_7.29 //",
  "GS40yrasprpu:1762": "kṣiptvā nirundhyāpi ca mūṣikāyāṃ puṭānyathāṣṭau ca vanopalairdadet /",
  "GS40yrasprpu:1763": "vārān śataṃ cāpi tato dhamettaṃ saṃmarditaṃ śodhitapāradena // YRps_7.30 //",
  "GS40yrasprpu:1764": "vajrāṇi sarvāṇi mṛtībhavanti tadbhasmakaṃ vāritaraṃ bhavecca /",
  "GS40yrasprpu:1765": "śrīsomadevena ca satyavācā vajrasya mṛtyuḥ kathito hi samyak // YRps_7.31 //",
  "GS40yrasprpu:1766": "&lt;vajra:: māraṇa&gt;",
  "GS40yrasprpu:1767": "kāsamardarasapūrṇalohaje matkuṇasya rudhirair vilepitam /",
  "GS40yrasprpu:1768": "sveditaṃ ca bhiduraṃ hi saptabhirvāsaraiḥ pariniṣecya mūtrake // YRps_7.32 //",
  "GS40yrasprpu:1769": "dhmāpitaṃ hi khalu vajrasaṃjñakaṃ mārayediti vadanti tadvidaḥ /",
  "GS40yrasprpu:1770": "&lt;vajra:: māraṇa&gt;",
  "GS40yrasprpu:1771": "nīlajvālāvīrudhaḥ kandakeṣu ghṛṣṭaṃ gharme śoṣitaṃ bhasmabhāvam // YRps_7.33 //",
  "GS40yrasprpu:1772": "vajraṃ yāti svairavahnipradānāt piṣṭaiścāpi kṣoṇināgaiḥ praliptam /",
  "GS40yrasprpu:1773": "viṃśadvārān saṃpuṭecca prayatnād āraṇyairvā gomayaistaddhaṭhāgnau /",
  "GS40yrasprpu:1774": "vajraṃ caivaṃ bhasmasādvīryayuktaṃ sarvasminvai yojanīyaṃ rasādau // YRps_7.34 //",
  "GS40yrasprpu:1775": "&lt;vajra:: mṛta:: medic. properties&gt;",
  "GS40yrasprpu:1776": "āyuḥpradaṃ vṛṣyatamaṃ pradiṣṭaṃ doṣatrayonmūlanakaṃ tathaiva /",
  "GS40yrasprpu:1777": "rasendrakasyāpi hi baṃdhakṛtsadā sudhāsamaṃ cāpamṛtiṃ ca hanyāt // YRps_7.35 //",
  "GS40yrasprpu:1778": "&lt;vajra:: medic. use&gt;",
  "GS40yrasprpu:1779": "bhūnāgasatvena samaṃ vimardya vajrasya bhūtiṃ ca samānahemnā /",
  "GS40yrasprpu:1780": "dhmātaṃ rasādāvapi yojanīyaṃ rasāyanaṃ tadbhavatīha samyak // YRps_7.36 //",
  "GS40yrasprpu:1781": "bhāgāstrayaścaiva hi sūtakasya bhāgaṃ vimardyātha mṛtaṃ hi vajram /",
  "GS40yrasprpu:1782": "vajrasya bhūtiḥ kila poṭalīkṛtā mukhe dhṛtā dārḍhyakarī dvijānām // YRps_7.37 //",
  "GS40yrasprpu:1783": "&lt;vajrarasāyanaṃ ṣāḍguṇyasiddhidam&gt;",
  "GS40yrasprpu:1784": "vajrabhasma kila bhāgatriṃśakaṃ svarṇameva kathitaṃ kalāṃśakam /",
  "GS40yrasprpu:1785": "aṣṭabhāgamiha tārakaṃ kuru sūtamatra samabhāgakaṃ sadā // YRps_7.38 //",
  "GS40yrasprpu:1786": "abhrasatvabhasitaṃ samāṃśakaṃ turyabhāgamiha tāpyakaṃ bhavet /",
  "GS40yrasprpu:1787": "vaikrāṃtabhasmātra tathāṣṭabhāgakaṃ ṣaḍeva bhāgā hi balervidheyāḥ // YRps_7.39 //",
  "GS40yrasprpu:1788": "ṣāḍguṇyasaṃsiddhim upaiti sarvadā sarvārthasaṃsiddhimupaiti sevite // YRps_7.40 //",
  "GS40yrasprpu:1789": "&lt;sapphire:: subtypes&gt;",
  "GS40yrasprpu:1790": "indranīlamatha vārinīlakaṃ śvaityagarbhitamathāpi nīlakam /",
  "GS40yrasprpu:1791": "kathyate hi laghu vārinīlakaṃ tucchameva kathitaṃ bhiṣagvaraiḥ /",
  "GS40yrasprpu:1792": "&lt;indranīla:: parīkṣā&gt;",
  "GS40yrasprpu:1793": "kāntyā yuktaṃ kārṣṇyagarbhaṃ ca nīlaṃ taccāpyuktaṃ śakranīlābhidhānam // YRps_7.41 //",
  "GS40yrasprpu:1794": "&lt;sapphire:: parīkṣā:: good quality&gt;",
  "GS40yrasprpu:1795": "ekacchāyaṃ snigdhavarṇaṃ guru syāt svacchaṃ madhye collasatkāṃtiyuktam /",
  "GS40yrasprpu:1796": "nīlaṃ proktaṃ piṇḍitaṃ saptasaṃjñair etair liṅgair lakṣitaṃ cottamaṃ hi // YRps_7.42 //",
  "GS40yrasprpu:1797": "&lt;sapphire:: parīkṣā:: bad quality = jalanīla&gt;",
  "GS40yrasprpu:1798": "nirbhāraṃ cetkomalaṃ cāsragandhi rūkṣaṃ varṇe sūkṣmakaṃ cippiṭaṃ ca /",
  "GS40yrasprpu:1799": "proktaṃ vai tadvārinīlaṃ bhiṣagbhir etairliṃgaiḥ saptabhiḥ kṣepaṇīyam // YRps_7.43 //",
  "GS40yrasprpu:1800": "&lt;sapphire:: medic. properties&gt;",
  "GS40yrasprpu:1801": "saṃdīpanaṃ śvāsaharaṃ ca vṛṣyaṃ doṣatrayonmūlanakaṃ viṣaghnam /",
  "GS40yrasprpu:1802": "durnāmapāṃḍughnamatīva balyaṃ jūrtiṃ jayennīlamidaṃ praśastam // YRps_7.44 //",
  "GS40yrasprpu:1803": "&lt;gomeda:: parīkṣā:: good quality&gt;",
  "GS40yrasprpu:1804": "gomedakaṃ ratnavaraṃ praśastaṃ gomedavad rāgayutaṃ pracakṣate /",
  "GS40yrasprpu:1805": "susvacchagomūtrasamānavarṇaṃ gomedakaṃ śuddhamihocyate khalu // YRps_7.45 //",
  "GS40yrasprpu:1806": "dīptaṃ snigdhaṃ nirdalaṃ masṛṇaṃ vai mūtracchāyaṃ svacchametatsamaṃ ca /",
  "GS40yrasprpu:1807": "ebhir liṅgairlakṣitaṃ vai garīyaḥ sarvāsvetadyojanīyaṃ kriyāsu // YRps_7.46 //",
  "GS40yrasprpu:1808": "&lt;gomeda:: parīkṣā:: bad quality&gt;",
  "GS40yrasprpu:1809": "vicchāyaṃ vā cippiṭaṃ niṣprabhaṃ ca rūkṣaṃ cālpaṃ cāvṛtaṃ pāṭalena /",
  "GS40yrasprpu:1810": "nirbhāraṃ vā pītakācābhayuktaṃ gomedaṃ cedīdṛśaṃ no variṣṭham // YRps_7.47 //",
  "GS40yrasprpu:1811": "&lt;gomeda:: medic. properties&gt;",
  "GS40yrasprpu:1812": "gomedakaṃ pittaharaṃ pradiṣṭaṃ pāṇḍukṣayaghnaṃ kaphanāśanaṃ ca /",
  "GS40yrasprpu:1813": "saṃdīpanaṃ pācanameva rucyam atyaṃtabuddhipravibodhanaṃ ca // YRps_7.48 //",
  "GS40yrasprpu:1814": "&lt;vaiḍūrya:: parīkṣā:: good quality&gt;",
  "GS40yrasprpu:1815": "svacchaṃ samaṃ cāpi viḍūryakaṃ hi śyāmābhaśubhraṃ ca guru sphuṭaṃ vā /",
  "GS40yrasprpu:1816": "yajñopavītopamaśuddhareṣās tisraśca saṃdarśayatīha śubhrāḥ // YRps_7.49 //",
  "GS40yrasprpu:1817": "&lt;vaiḍūrya:: parīkṣā:: bad quality&gt;",
  "GS40yrasprpu:1818": "karkaśaṃ ca laghu cippaṭaṃ sadā śyāmatoyamiva dṛśyate chaviḥ /",
  "GS40yrasprpu:1819": "raktagarbhasamamuttarīyakaṃ naiva śobhanamidaṃ viḍūryakam // YRps_7.50 //",
  "GS40yrasprpu:1820": "&lt;vaiḍūrya:: medic. properties&gt;",
  "GS40yrasprpu:1821": "raktapittaśamanaṃ viḍūryakaṃ buddhivardhanakaraṃ ca dīpanam /",
  "GS40yrasprpu:1822": "pittarogamalamocanaṃ sadā dhārayecca matimān sukhāvaham // YRps_7.51 //",
  "GS40yrasprpu:1823": "&lt;sarvaratneṣu doṣāḥ&gt;",
  "GS40yrasprpu:1824": "gharṣaśca biṃduśca tathaiva reṣā trāsaśca pānīyakṛtā sagarbhatā /",
  "GS40yrasprpu:1825": "sarveṣu ratneṣu ca pañcadoṣāḥ sādhāraṇāste kathitā munīndraiḥ // YRps_7.52 //",
  "GS40yrasprpu:1826": "ye kṣetratoyaprabhavāśca doṣāḥ sarveṣu ratneṣu galanti samyak // YRps_7.53 //",
  "GS40yrasprpu:1827": "teṣāṃ ca śuddhiṃ śṛṇu bhairavoktāṃ yathā hi doṣasya vināśanaṃ syāt /",
  "GS40yrasprpu:1828": "&lt;jewel:: śodhana&gt;",
  "GS40yrasprpu:1829": "amlena vai śudhyati māṇikyākhyaṃ jayantikāyāḥ svarasena mauktikam // YRps_7.54 //",
  "GS40yrasprpu:1830": "kṣāreṇa sarveṇa hi vidrumaṃ ca godugdhatas tārkṣyamupaiti śuddhim /",
  "GS40yrasprpu:1831": "dhānyasyāmlaiḥ puṣparāgasya śuddhiṃ kaulatthe vai kvāthyamānaṃ hi vajram // YRps_7.55 //",
  "GS40yrasprpu:1832": "nīlaṃ nīlīpatrajātai rasaiśca gomedaṃ vai rocanāyā rasena /",
  "GS40yrasprpu:1833": "vaiḍūryaṃ ceduttamākvāthayuktaṃ yāmaikaikaṃ sveditaṃ śuddhimeti // YRps_7.56 //",
  "GS40yrasprpu:1834": "&lt;ratnamāraṇam&gt;",
  "GS40yrasprpu:1835": "tālagaṃdhakaśilāsamanvitaṃ mardayellakucavāriṇā khalu /",
  "GS40yrasprpu:1836": "vajravarjyamapi cāṣṭabhiḥ puṭai ratnabhasma bhavatīti niścitam // YRps_7.57 //",
  "GS40yrasprpu:1837": "&lt;jewel:: drāvaṇa&gt;",
  "GS40yrasprpu:1838": "rāmaṭhaṃ lavaṇapaṃcakaṃ sadā kṣārayugmamapi cetsupeṣitam /",
  "GS40yrasprpu:1839": "cūlikālavaṇamamlavetasaṃ pakvakumbhikaphalaṃ tathaiva ca // YRps_7.58 //",
  "GS40yrasprpu:1840": "citramūlakarudantike śubhā jambukī jalayutā dravantikā /",
  "GS40yrasprpu:1841": "arkadugdhasamasaudhadugdhakaṃ sarvameva mṛditaṃ śilātale // YRps_7.59 //",
  "GS40yrasprpu:1842": "golamasya ca vidhāya nikṣiped ratnajātiṣu varāṇi peṣayet /",
  "GS40yrasprpu:1843": "bhūrjapatramabhiveṣṭya golake golakopari niveṣṭya mūtrataḥ // YRps_7.60 //",
  "GS40yrasprpu:1844": "vastreṇa saṃveṣṭya tataḥ prayatnād dolākhyayaṃtre'tha niveśya golakam /",
  "GS40yrasprpu:1845": "sarvāmlayukte tuṣavāripūrite pātraṃ dṛḍhe mṛṇmayasaṃjñake hi // YRps_7.61 //",
  "GS40yrasprpu:1846": "dinatrayaṃ svedanakaṃ vidheyam āhṛtya tasmādvaragolakaṃ hi /",
  "GS40yrasprpu:1847": "saṃkṣālayeccāmlajalena cāpi saṃjāyate ratnabhavā drutiśca // YRps_7.62 //",
  "GS40yrasprpu:1848": "&lt;drutilakṣaṇāni&gt;",
  "GS40yrasprpu:1849": "varṇena sā ratnanibhā ca kāntyā laghvī bhaveddehakarī ca samyak /",
  "GS40yrasprpu:1850": "lohasya vedhaṃ prakaroti samyak sūtena samyaṅmilanaṃ prayāti // YRps_7.63 //",
  "GS40yrasprpu:1851": "tadā bhaveyuḥ khalu siddhatā yadā hiṃgvādivargeṇa milanti samyak /",
  "GS40yrasprpu:1852": "yāmadvayaṃ kāṃsyavimarditā vai cātiprayatnena tu vaidyavaryaiḥ // YRps_7.64 //",
  "GS40yrasprpu:1853": "kasyāpi nuḥ sidhyati vai drutiśca yadā prasannaḥ khalu pārvatīśaḥ /",
  "GS40yrasprpu:1854": "na syādyāvad bhairavasya prasādas tāvatsūte bandhanaṃ durlabhaṃ hi /",
  "GS40yrasprpu:1855": "tāsāṃ madhye durlabhābhradrutiśca svalpaṃ bhāgyaṃ bhūridaurbhāgyabhājām // YRps_7.65 //",
  "GS40yrasprpu:1856": "ratnānāṃ kramato guṇāśca kathitāstacchodhanaṃ māraṇaṃ tebhyaścaiva hi satvapātanamatho samyagdruteḥ pātanam /",
  "GS40yrasprpu:1857": "sarveṣāṃ hi parīkṣaṇaṃ ca drutayaḥ sammelanaṃ vai rase adhyāye'tra nidarśitāni sakalānyevaṃ hi karmāṇi vai // YRps_7.66 //",
  "GS40yrasprpu:1858": "____________________________________________________________",
  "GS40yrasprpu:1859": "YRps, Adhyāya 8",
  "GS40yrasprpu:1860": "bhavati gadagaṇānāṃ nāśanaṃ yena sadyo vividharasavidhānaṃ kathyate 'traiva samyak /",
  "GS40yrasprpu:1861": "rasanigamasudhābdhau mathyamāne mayaiva gaṇitarasaśatānāṃ saṃgrahaḥ procyate vai // YRps_8.1 //",
  "GS40yrasprpu:1862": "&lt;jvarāṅkuśa (1)&gt;",
  "GS40yrasprpu:1863": "sukhaṇḍitaṃ hāriṇajaṃ viṣāṇaṃ rasena pācyaṃ jalajaṃbukasya /",
  "GS40yrasprpu:1864": "ruddhvātha bhāṇḍe vipacecca cullyāṃ yāmadvayaṃ śītagataṃ samuddharet // YRps_8.2 //",
  "GS40yrasprpu:1865": "tato'ṣṭabhāgaṃ trikaṭuṃ niyojya niṣkapramāṇaṃ ca bhajetprabhāte /",
  "GS40yrasprpu:1866": "taṃ nāgavallīdalajena sārdhaṃ nihanti vātodbhavakaṃ jvaraṃ ca // YRps_8.3 //",
  "GS40yrasprpu:1867": "&lt;jvarāṅkuśa (2)&gt;",
  "GS40yrasprpu:1868": "sūtagaṃdhaviṣakāravīkaṇā- dantibījamiti vardhitaiḥ kramāt /",
  "GS40yrasprpu:1869": "marditaiśca daśaniṃbukadravai raktikārdhatulitā vaṭī kṛtā /",
  "GS40yrasprpu:1870": "bhakṣitā jvaragaṇān nihantyayaṃ recano jvaraharo'yam aṅkuśaḥ // YRps_8.4 //",
  "GS40yrasprpu:1871": "eka eva kathitastu so'malaḥ svedito'pi saha cūrṇajalena /",
  "GS40yrasprpu:1872": "yāmapūrvamapi raktikāmito bhakṣitaḥ sakalaśītajūrtihṛt // YRps_8.5 //",
  "GS40yrasprpu:1873": "&lt;jvarārirasa&gt;",
  "GS40yrasprpu:1874": "pāradaṃ rasakagaṃdhatālakaṃ tutthaṭaṃkaṇayutaṃ suśodhitam /",
  "GS40yrasprpu:1875": "mardayecca samamātramekataḥ kāravellajarasairdinaṃ tathā // YRps_8.6 //",
  "GS40yrasprpu:1876": "lepayecca ravibhājanodare cāṃgulārdhamapi mānameva hi /",
  "GS40yrasprpu:1877": "tāmrabhājanamukhaṃ nirudhya vai taṃ pacetsikatayaṃtramadhyataḥ // YRps_8.7 //",
  "GS40yrasprpu:1878": "dhānyakānyupari muñcitāni cet saṃsphuṭanti yadi śuddhamucyate /",
  "GS40yrasprpu:1879": "jāyate'tiruciro jvarārikaḥ sevito jvaragaṇāpahārakaḥ // YRps_8.8 //",
  "GS40yrasprpu:1880": "māṣamātramuṣaṇaiḥ samaiḥ sadā parṇakhaṇḍasahitaiśca bhakṣitaḥ /",
  "GS40yrasprpu:1881": "nāśayeddhi viṣamodbhavān jvarān andhakāramiva bhāskarodayaḥ // YRps_8.9 //",
  "GS40yrasprpu:1882": "&lt;taruṇajvarārirasaḥ&gt;",
  "GS40yrasprpu:1883": "tālatāmrarasagaṃdhatutthakān śāṇamātratulitān samastakān /",
  "GS40yrasprpu:1884": "niṣkamātrarucirāṃ manaḥśilāṃ mardayet triphalakāmbubhirdṛḍham // YRps_8.10 //",
  "GS40yrasprpu:1885": "golamasya ca vidhāya saṃpuṭe pācayecca puṭapākayogataḥ /",
  "GS40yrasprpu:1886": "arkavajripayasā subhāvayet saptavāramatha dantikāśṛtaiḥ // YRps_8.11 //",
  "GS40yrasprpu:1887": "māṣamātrarasa eṣa bhakṣitaḥ śāṇamānamaricairyuto yadā /",
  "GS40yrasprpu:1888": "sārdhaniṣkakaguḍena yojitaḥ saurasairdvidaśapatrakairyutaḥ // YRps_8.12 //",
  "GS40yrasprpu:1889": "śītapūrvamatha dāhapūrvakaṃ dvyāhikaṃ ca sakalān jvarānapi /",
  "GS40yrasprpu:1890": "nāśayeddhi taruṇajvarārikaḥ sarvadoṣaśamanaḥ sukhāvahaḥ // YRps_8.13 //",
  "GS40yrasprpu:1891": "&lt;jvaraghnī vaṭī&gt;",
  "GS40yrasprpu:1892": "bhāgaikaḥ syātpāradaḥ śodhitaśca elīyaḥ syātpippalī śreyasī ca /",
  "GS40yrasprpu:1893": "ākallo vai gaṃdhakaḥ sārṣapeṇa tailenātho śodhito buddhimadbhiḥ // YRps_8.14 //",
  "GS40yrasprpu:1894": "turyānbhāgānindravallīphalānāṃ kṛtvā cūrṇaṃ śoṣayetsūryatāpe /",
  "GS40yrasprpu:1895": "cūrṇaṃ caitad bhāvayettadrasena māṣaistulyāṃ kārayettadvaṭīṃ ca // YRps_8.15 //",
  "GS40yrasprpu:1896": "dattvā caikāṃ jātasadyojvarāya chinnāṅgāyāḥ kvāthapānaṃ vidheyam /",
  "GS40yrasprpu:1897": "doṣodbhūtaṃ sannipātodbhavāṃ ca jūrtiṃ samyaṅ nāśayatyāśu tīvrām // YRps_8.16 //",
  "GS40yrasprpu:1898": "&lt;jvarakṛntanarasaḥ&gt;",
  "GS40yrasprpu:1899": "śuddhaḥ sūto gaṃdhako vatsanābhaḥ pratyekaṃ vai śāṇamātrā vidheyā /",
  "GS40yrasprpu:1900": "dhūrtādbījaṃ kārayedvai triśaṇaṃ sarvebhyo vai dvaiguṇā hemadugdhā // YRps_8.17 //",
  "GS40yrasprpu:1901": "sūkṣmaṃ cūrṇaṃ kārayettatprayatnād deyaṃ guṃjāyugmamānaṃ ca samyak /",
  "GS40yrasprpu:1902": "khādedārdraṃ cānupāne jvarārtaḥ sadyo hanyātsarvadoṣotthajūrtim // YRps_8.18 //",
  "GS40yrasprpu:1903": "&lt;jvarārirasaḥ&gt;",
  "GS40yrasprpu:1904": "sūtaṃ gaṃdhaṃ hiṅgulaṃ daṃtibījaṃ bhāgairvṛddhaṃ kārayecca krameṇa /",
  "GS40yrasprpu:1905": "cūrṇaṃ kṛtvā marditaṃ daṃtitoyair guṃjāmātro bhakṣitaścejjvarāriḥ // YRps_8.19 //",
  "GS40yrasprpu:1906": "&lt;sūryarasaḥ&gt;",
  "GS40yrasprpu:1907": "ekaṃ bhāgaṃ vatsanābhaṃ ca kuryād dvau bhāgau ceṭ ṭaṅkaṇaṃ daṃtibījam /",
  "GS40yrasprpu:1908": "trīṇyevaite hiṃgulasyāpi turyaḥ sadyo jūrtiṃ nāśayatyeva sūryaḥ // YRps_8.20 //",
  "GS40yrasprpu:1909": "&lt;pratijñāvācakarasaḥ&gt;",
  "GS40yrasprpu:1910": "śuddhaṃ sūtaṃ bhāgamekaṃ tu tālād dvau bhāgau cedvedasaṃkhyāḥ śilāyāḥ /",
  "GS40yrasprpu:1911": "tāmrasyaivaṃ bhāgayugmaṃ prakuryād bhallātaṃ vā vedabhāgaṃ tathaiva // YRps_8.21 //",
  "GS40yrasprpu:1912": "arkakṣīrairbhāvayecca trivāraṃ kṛtvā cūrṇaṃ kārayedgolakaṃ tat /",
  "GS40yrasprpu:1913": "sthālīmadhye sthāpitaṃ tacca golaṃ dattvā mudrāṃ bhasmanā saiṃdhavena // YRps_8.22 //",
  "GS40yrasprpu:1914": "dhūmrasyaivaṃ rodhanaṃ ca prakuryāc chāṇairdadyātsvedanaṃ mandavahnau /",
  "GS40yrasprpu:1915": "paścāttoyenaiva bhāvyaṃ ca cūrṇaṃ golaṃ kṛtvā maṃdavahnau vipācya // YRps_8.23 //",
  "GS40yrasprpu:1916": "paścādenaṃ bhakṣayedvai rasendraṃ vallaṃ caikaṃ śarkarācūrṇamiśram // YRps_8.24 //",
  "GS40yrasprpu:1917": "tadvatkṛṣṇāmākṣikeṇaiva jūrtiṃ hanyādetatsarvadoṣotthitāṃ vai // YRps_8.25 //",
  "GS40yrasprpu:1918": "&lt;atisārasaṃgrahaṇīharā yogāḥ&gt;",
  "GS40yrasprpu:1919": "athātīsāraśamanān rasān saṃkathayāmi vai /",
  "GS40yrasprpu:1920": "bhakṣitāścaiva ye nityaṃ sadyaḥ pratyayakārakāḥ // YRps_8.26 //",
  "GS40yrasprpu:1921": "&lt;śaṅkhodararasaḥ&gt;",
  "GS40yrasprpu:1922": "śuddhaṃ sūtaṃ gaṃdhakaṃ vai samāṃśaṃ citronmattair mardayedvāsaraikam /",
  "GS40yrasprpu:1923": "cūrṇairetaiḥ śaṃkhamāpūritaṃ vai bhāṇḍe sthāpyaṃ mudritavyaṃ prayatnāt // YRps_8.27 //",
  "GS40yrasprpu:1924": "tasyādhastād aṣṭayāmaṃ prakuryād vahniṃ śīte karṣamātraṃ viṣaṃ hi /",
  "GS40yrasprpu:1925": "dattvā gharme trīṇi cātho puṭāni dadyāttadvat kanyakāyā rasena // YRps_8.28 //",
  "GS40yrasprpu:1926": "vallaṃ yojyaṃ jīrakeṇātha bhṛṃgyā kṣaudrairyuktaṃ bhakṣitaṃ saṃgrahaṇyām /",
  "GS40yrasprpu:1927": "śvāse śūle cānile śleṣmaje vā kāse'rśaḥsu viḍgrahe cātisāre // YRps_8.29 //",
  "GS40yrasprpu:1928": "&lt;ānandabhairavī guṭī&gt;",
  "GS40yrasprpu:1929": "saubhāgyaṃ vai hiṃgulaṃ vatsanābhaṃ mārīcaṃ vai hemabījena yuktam /",
  "GS40yrasprpu:1930": "kṛtvā cūrṇaṃ sarvametatsamāṃśaṃ jambīrais tanmarditaṃ yāmayugmam /",
  "GS40yrasprpu:1931": "guṃjāmātrā nirmitā bhakṣitā hi guṭyo hanyuḥ sannipātātisārān // YRps_8.30 //",
  "GS40yrasprpu:1932": "&lt;atisārabhairavī guṭī&gt;",
  "GS40yrasprpu:1933": "jātīpattrī devapuṣpaṃ ca śuṇṭhī kaṅkollaṃ cec caṃdanaṃ kuṃkumaṃ ca /",
  "GS40yrasprpu:1934": "kṛṣṇāyuktaṃ śuddhamākallakaṃ syāt sarvāṇyevaṃ cūrṇayedvai samāni // YRps_8.31 //",
  "GS40yrasprpu:1935": "sūtasyaivaṃ bhasma miśraṃ prakuryād bhāgaṃ caikaṃ miśrayennāgaphenam /",
  "GS40yrasprpu:1936": "khalve sarvaṃ marditaṃ caikayāmaṃ kāryā golī vallamātrā jalena // YRps_8.32 //",
  "GS40yrasprpu:1937": "bhakṣedrātrau pāyayettaṃḍulodaṃ hanyāt sarvān sarvadoṣātisārān // YRps_8.33 //",
  "GS40yrasprpu:1938": "&lt;kanakasundararasaḥ&gt;",
  "GS40yrasprpu:1939": "mārīcaṃ ceṭ ṭaṃkaṇaṃ hiṃgulaṃ ca gaṃdhāśmā vai pippalī vatsanābham /",
  "GS40yrasprpu:1940": "dhūrtasyaivaṃ bījakānīha śuddhāny evaṃ kṛtvā tacca cūrṇaṃ vidheyam // YRps_8.34 //",
  "GS40yrasprpu:1941": "prātaḥ sāyaṃ bhakṣitaṃ vallamātraṃ jūrtiṃ raktaṃ nāśayeccātisāram /",
  "GS40yrasprpu:1942": "dadhyannaṃ vā bhojayettakrayuktaṃ hanyād evaṃ cāgnimāndyaṃ sutīvram // YRps_8.35 //",
  "GS40yrasprpu:1943": "____________________________________________________________",
  "GS40yrasprpu:1944": "YRps, Adhyāya 9",
  "GS40yrasprpu:1945": "&lt;divyauṣadhī&gt;",
  "GS40yrasprpu:1946": "divyauṣadhīnāṃ nāmāni kathyante'tra mayādhunā /",
  "GS40yrasprpu:1947": "catuḥṣaṣṭimitāḥ samyag- rasabandhakarāḥ śubhāḥ /",
  "GS40yrasprpu:1948": "somavallī tathā sobhav ṛkṣaṃ somakalā latā // YRps_9.1 //",
  "GS40yrasprpu:1949": "bhūpadminī gonasā ced uccaṭā ceśvarī latā /",
  "GS40yrasprpu:1950": "bhūtakeśī kṛṣṇalatā laśunī ca rudantikā /",
  "GS40yrasprpu:1951": "vārāhī saptapattrā ca nāginī sarpiṇī tathā // YRps_9.2 //",
  "GS40yrasprpu:1952": "chattriṇī caiva gośṛṃgī jyotirnāmnī ca raktikā /",
  "GS40yrasprpu:1953": "pattravallī kākinī ca cāṇḍālī tāmravallikā // YRps_9.3 //",
  "GS40yrasprpu:1954": "pītavallī ca vijayā mahauṣadhyamarī latā /",
  "GS40yrasprpu:1955": "navanītā rudravallī lambinī bhūmitumbikā // YRps_9.4 //",
  "GS40yrasprpu:1956": "gāndharvī vyāghrapādī ca gomārī ca triśūlinī /",
  "GS40yrasprpu:1957": "tridaṇḍī karasī bhṛṃga- vallī camarikā tathā // YRps_9.5 //",
  "GS40yrasprpu:1958": "karavallī latā caiva vajrāṅgī ciravallyapi /",
  "GS40yrasprpu:1959": "rohiṇī bilvinī bhūta- śocanī caiva kathyate // YRps_9.6 //",
  "GS40yrasprpu:1960": "mārkaṇḍī ca karīrī ca hy akṣarā kuṭajā tathā /",
  "GS40yrasprpu:1961": "mūlakandāmbuvallī ca munivallī ca kīrtitā // YRps_9.7 //",
  "GS40yrasprpu:1962": "ghṛtagandhā nimbuvallī tilakandātasītalā /",
  "GS40yrasprpu:1963": "bodhavallī sattvagandhā kūrmavallī ca mādhavī // YRps_9.8 //",
  "GS40yrasprpu:1964": "viśālā ca mahānāgī maṇḍūkī kṣīragandhikā /",
  "GS40yrasprpu:1965": "catuḥṣaṣṭiriti proktā divyauṣadhyo mahābalāḥ // YRps_9.9 //",
  "GS40yrasprpu:1966": "ekaikāyā rasenāpi sūto bandhatvamāpnuyāt /",
  "GS40yrasprpu:1967": "anayā sādhitaḥ sūto jarādāridryanāśanaḥ // YRps_9.10 //",
  "GS40yrasprpu:1968": "tāstu lakṣaṇasaṃyuktāḥ somadevena bhāṣitāḥ /",
  "GS40yrasprpu:1969": "granthavistarabhītyātra nāmamātreṇa kīrtitāḥ // YRps_9.11 //",
  "GS40yrasprpu:1970": "&lt;rasaudhyaḥ&gt;",
  "GS40yrasprpu:1971": "ataḥ paraṃ rasauṣadhyaḥ procyante śāstravartmanā /",
  "GS40yrasprpu:1972": "jalotpalā ciñcikā ca jalāpāmārgamāṃsike // YRps_9.12 //",
  "GS40yrasprpu:1973": "jalakumbhī meghanādā īśvarī cāparājitā /",
  "GS40yrasprpu:1974": "mālārjunī veṇukā ca śikhipādā ca tiktikā // YRps_9.13 //",
  "GS40yrasprpu:1975": "kāśmaryativiṣā proktā samaṅgā jālinī tathā /",
  "GS40yrasprpu:1976": "tuṣambukā ca durgandhā pāṣāṇī śukanāsikā // YRps_9.14 //",
  "GS40yrasprpu:1977": "vanamālī ca vārāhī gojihvā musalī tathā /",
  "GS40yrasprpu:1978": "paṭolī śaṭhikā mūrvā pāṭalā jalamūlakā // YRps_9.15 //",
  "GS40yrasprpu:1979": "rasājamārī kathitā śiṃśikā sitagandhikā /",
  "GS40yrasprpu:1980": "potakī ca viṣaghnī ca bṛhatī garuḍī tathā // YRps_9.16 //",
  "GS40yrasprpu:1981": "tulasī ca vidārī ca mañjiṣṭhā citrapālikā /",
  "GS40yrasprpu:1982": "jalapippalikā bhārṃgī maṇḍūkī cottamā tathā // YRps_9.17 //",
  "GS40yrasprpu:1983": "candrodakā sārivā ca hariṇī kukkuṭāpi ca /",
  "GS40yrasprpu:1984": "sarpākṣī haṃsapādī ca vanakuṣmāṇḍavallikā // YRps_9.18 //",
  "GS40yrasprpu:1985": "markasphoṭī dhanvayāsaḥ pāgavaḥ sthalasāriṇī /",
  "GS40yrasprpu:1986": "ardhacandrā hemapuṣpī mohinī vajrakandikā // YRps_9.19 //",
  "GS40yrasprpu:1987": "alambuṣā ca halinī rasacitrā ca nandinī /",
  "GS40yrasprpu:1988": "vṛścikālī guḍūcī ca vāsā śṛṅgī ca kathyate // YRps_9.20 //",
  "GS40yrasprpu:1989": "aṣṭaṣaṣṭiriti proktā rasauṣadhyo mahābalāḥ /",
  "GS40yrasprpu:1990": "sūtasya māraṇe proktā jāraṇe ca niyāmane // YRps_9.21 //",
  "GS40yrasprpu:1991": "&lt;mahauṣadhyaḥ&gt;",
  "GS40yrasprpu:1992": "aṣṭaṣaṣṭir mahauṣadhyaḥ procyante rasaśāstrataḥ /",
  "GS40yrasprpu:1993": "ṛddhiḥ śoṣiṇyadhoguptā śrāvaṇī sārivā tathā // YRps_9.22 //",
  "GS40yrasprpu:1994": "jyotiṣmatī tejavatī rāsnā bākucī bimbikā /",
  "GS40yrasprpu:1995": "viṣāṇikā cāśvagandhā varṣābhūḥ śarapuṣpikā // YRps_9.23 //",
  "GS40yrasprpu:1996": "balā cātibalā nāga- balā dantī mahābalā /",
  "GS40yrasprpu:1997": "dravantī nīlinī caiva śatapuṣpā prasāraṇī // YRps_9.24 //",
  "GS40yrasprpu:1998": "varā śatāvarī cailā hapuṣā sātalā trivṛt /",
  "GS40yrasprpu:1999": "svarṇakṣīrī tugā pṛthvī viśālā nalikāmalī // YRps_9.25 //",
  "GS40yrasprpu:2000": "indravāruṇikākāhve sinduvāro'jamodikā /",
  "GS40yrasprpu:2001": "trāyamāṇāsurī śaṃkha- puṣpī ca girikarṇikā // YRps_9.26 //",
  "GS40yrasprpu:2002": "dhātakī kadalī dūrvā amlikā kāsamardikā /",
  "GS40yrasprpu:2003": "jantupādī ca nirguṇḍī drākṣā nīlotpalaṃ śamī // YRps_9.27 //",
  "GS40yrasprpu:2004": "nālikerī ca kharjūrī phalguḥ śiṃśī ca mallikā /",
  "GS40yrasprpu:2005": "vārṣikī śālmalī jātī grīṣmavarṣā tu yūthikā // YRps_9.28 //",
  "GS40yrasprpu:2006": "kekicūḍājagandhā ca lakṣmaṇā taruṇīti ca /",
  "GS40yrasprpu:2007": "aṣṭaṣaṣṭiriti proktā mahauṣadhyo mahābalāḥ // YRps_9.29 //",
  "GS40yrasprpu:2008": "&lt;siddhauṣadhyaḥ&gt;",
  "GS40yrasprpu:2009": "athedānīṃ pravakṣyāmi siddhauṣadhyo rasādhikāḥ /",
  "GS40yrasprpu:2010": "devīlatā kālavarṇī vijayāsurī siṃhikā // YRps_9.30 //",
  "GS40yrasprpu:2011": "pālāśatilakā kṣetrī saṃvīrā tāmravallikā /",
  "GS40yrasprpu:2012": "nāhī kanyā tathā soma- rājikā ca ṭuṭumbhaṭī // YRps_9.31 //",
  "GS40yrasprpu:2013": "kuberākṣī gṛdhranakhī parpaṭī chidralambikā /",
  "GS40yrasprpu:2014": "kṣutkārī dugdhikā bhṛṃgī gaṅgeṭī śarapuṅkhikā // YRps_9.32 //",
  "GS40yrasprpu:2015": "aṣṭāvallī rājaśamī panasī ca jayantikā /",
  "GS40yrasprpu:2016": "viṣakharparikāvantī kākāṇḍolāmbumūlikā // YRps_9.33 //",
  "GS40yrasprpu:2017": "siddheśvarī haṃsapādī khoṭakā śṛṅgarīṭikā /",
  "GS40yrasprpu:2018": "adhaḥpuṣpī madhurākhyā śṛṅkhalā gṛñjanīti ca // YRps_9.34 //",
  "GS40yrasprpu:2019": "jārāvalī mahārāṣṭrī sahadeveśvarī tathā /",
  "GS40yrasprpu:2020": "kāṣṭhagodhāmatī deva- gāndhārī rajanīṅgudī // YRps_9.35 //",
  "GS40yrasprpu:2021": "palāśinī nākulī ca kāmbojikāśvinī tathā /",
  "GS40yrasprpu:2022": "cakravallī sarpadaṃṣṭrā śallakī rohitā tathā // YRps_9.36 //",
  "GS40yrasprpu:2023": "tauvarī vaṅgajā rāja- padmā jambīravallikā /",
  "GS40yrasprpu:2024": "gajapippalikā bhṛṃga- vallī caivārkavallikā // YRps_9.37 //",
  "GS40yrasprpu:2025": "jantukārī śigruvallī karavīrā śivāṭikā /",
  "GS40yrasprpu:2026": "nārācī kāñcanī cāja- gandhā sūtendrasiddhidāḥ // YRps_9.38 //",
  "GS40yrasprpu:2027": "aṣṭaṣaṣṭiriti proktāḥ siddhauṣadhyo rasādhikāḥ /",
  "GS40yrasprpu:2028": "sarvakāryakarā deha- lohasiddhipradāyakāḥ // YRps_9.39 //",
  "GS40yrasprpu:2029": "____________________________________________________________",
  "GS40yrasprpu:2030": "YRps, Adhyāya 10",
  "GS40yrasprpu:2031": "atha yantrāṇi vakṣyante pārado yena yantryate /",
  "GS40yrasprpu:2032": "tasmādyantrasya rūpāṇi darśanīyāni śāstrataḥ // YRps_10.1 //",
  "GS40yrasprpu:2033": "&lt;yantrāṇi&gt;",
  "GS40yrasprpu:2034": "dolā palabhalīyantram ūrdhvapātanakaṃ ca yat /",
  "GS40yrasprpu:2035": "adhaḥpātanakaṃ cāpi tiryakpātanakaṃ tathā // YRps_10.2 //",
  "GS40yrasprpu:2036": "ghaṭīyantraṃ garbhayantram iṣṭikā jalayantrakam /",
  "GS40yrasprpu:2037": "khalvaṃ ḍamarukākhyaṃ ca cipiṭākhyaṃ tulābhidham // YRps_10.3 //",
  "GS40yrasprpu:2038": "lavaṇaṃ koṣṭhikāsaṃjñam antarālikasaṃjñitam /",
  "GS40yrasprpu:2039": "dhūpayantraṃ nābhiyantraṃ grastayantraṃ tathaiva ca // YRps_10.4 //",
  "GS40yrasprpu:2040": "vidyādharaṃ kuṇḍakaṃ ca ḍhekīsaṃjñam udāhṛtam /",
  "GS40yrasprpu:2041": "somānalaṃ ca nigaḍaṃ kiṃnaraṃ bhairavābhidham // YRps_10.5 //",
  "GS40yrasprpu:2042": "vālukānāmakaṃ cāpi pātālaṃ bhūdharābhidham /",
  "GS40yrasprpu:2043": "sāraṇāyantrakaṃ guhyaṃ gandhapiṣṭakayantrakam // YRps_10.6 //",
  "GS40yrasprpu:2044": "kūpīyantraṃ pālikākhyaṃ dīpikāyantrakaṃ tathā /",
  "GS40yrasprpu:2045": "sthālīyantraṃ bhasmayaṃtraṃ degayantramudīritam // YRps_10.7 //",
  "GS40yrasprpu:2046": "ghāṇikāyantramuddiṣṭaṃ haṃsapākābhidhaṃ tathā /",
  "GS40yrasprpu:2047": "ūnacatvāriṃśadatra yantrāṇyuktāni nāmataḥ // YRps_10.8 //",
  "GS40yrasprpu:2048": "&lt;mūṣāḥ&gt;",
  "GS40yrasprpu:2049": "atha mūṣāśca kathyante mṛttikābhedataḥ kramāt /",
  "GS40yrasprpu:2050": "&lt;crucible:: synonyms&gt;",
  "GS40yrasprpu:2051": "mūṣā kumudikā proktā kovikā karahāṭikā // YRps_10.9 //",
  "GS40yrasprpu:2052": "pātinī kathyate saiva vahnimitrā prakīrtitā /",
  "GS40yrasprpu:2053": "&lt;yogamūṣā&gt;",
  "GS40yrasprpu:2054": "tuṣabhasmayutā mṛtsnā vālmikī biḍasaṃyutā // YRps_10.10 //",
  "GS40yrasprpu:2055": "tayā yā racitā mūṣā yogamūṣeti kathyate /",
  "GS40yrasprpu:2056": "&lt;gāramūṣā&gt;",
  "GS40yrasprpu:2057": "gārabhūnāgasatvābhyāṃ śaṇairdagdhatuṣaistathā // YRps_10.11 //",
  "GS40yrasprpu:2058": "marditā mahiṣīkṣīre mṛttikā pakṣamātrakam /",
  "GS40yrasprpu:2059": "tanmṛdā racitā mūṣā gāramūṣeti kathyate // YRps_10.12 //",
  "GS40yrasprpu:2060": "&lt;varamūṣā&gt;",
  "GS40yrasprpu:2061": "vastrāṃgāratuṣās tulyās taccaturguṇamṛttikā /",
  "GS40yrasprpu:2062": "bhūnāgamṛttikā tulyā sarvairebhirvimarditā /",
  "GS40yrasprpu:2063": "kathitā varamūṣā sā yāmaṃ vahniṃ saheta vai // YRps_10.13 //",
  "GS40yrasprpu:2064": "&lt;varṇamūṣā&gt;",
  "GS40yrasprpu:2065": "pūrvoktā mṛttikā yā tu raktavargāṃbubhāvitā /",
  "GS40yrasprpu:2066": "raktavargayutā mṛtsnā- kāritā mūṣikā śubhā // YRps_10.14 //",
  "GS40yrasprpu:2067": "turīpuṣpakasīsābhyāṃ lepitā sā ca mūṣikā /",
  "GS40yrasprpu:2068": "varṇotkarṣe prayoktavyā varṇamūṣeti kathyate // YRps_10.15 //",
  "GS40yrasprpu:2069": "&lt;rūpyamūṣā&gt;",
  "GS40yrasprpu:2070": "śvetavargeṇa vai liptā rūpyamūṣā prakīrtitā // YRps_10.16 //",
  "GS40yrasprpu:2071": "&lt;viḍamūṣā&gt;",
  "GS40yrasprpu:2072": "viḍena racitā yā tu viḍenaiva pralepitā /",
  "GS40yrasprpu:2073": "dehalohārthasiddhyarthaṃ viḍamūṣetyudāhṛtā // YRps_10.17 //",
  "GS40yrasprpu:2074": "&lt;vajramūṣā&gt;",
  "GS40yrasprpu:2075": "gārabhūnāgasattvābhyāṃ tuṣamiśrā śaṇena ca /",
  "GS40yrasprpu:2076": "mṛtsamā mahiṣīkṣīrair divasatrayamarditā // YRps_10.18 //",
  "GS40yrasprpu:2077": "saṃsthitā pakṣamātraṃ hi paścānmūṣā kṛtā tayā /",
  "GS40yrasprpu:2078": "lepitā matkuṇasyātha śoṇitena balārasaiḥ // YRps_10.19 //",
  "GS40yrasprpu:2079": "caturyāmaṃ dhmāpitā hi dravate naiva vahninā /",
  "GS40yrasprpu:2080": "vajramūṣeti kathitā vajradrāvaṇahetave // YRps_10.20 //",
  "GS40yrasprpu:2081": "&lt;vṛntākamūṣā&gt;",
  "GS40yrasprpu:2082": "vṛntākākāramūṣāyāṃ nālaṃ kṛtvā daśāṃgulam /",
  "GS40yrasprpu:2083": "dhattūrapuṣpavaddīrghaṃ sudṛḍhaṃ caiva kārayet // YRps_10.21 //",
  "GS40yrasprpu:2084": "aṣṭāṃgulaṃ ca sacchidraṃ bhaved vṛntākamūṣikā /",
  "GS40yrasprpu:2085": "anayā kharparādīnāṃ mṛdūnāṃ sattvam āharet // YRps_10.22 //",
  "GS40yrasprpu:2086": "&lt;gostanamūṣā&gt;",
  "GS40yrasprpu:2087": "gostanākāramūṣā yā mukhopari vimudritā /",
  "GS40yrasprpu:2088": "satvānāṃ drāvaṇe śuddhau mūṣā sā gostanī bhavet // YRps_10.23 //",
  "GS40yrasprpu:2089": "&lt;mallamūṣā&gt;",
  "GS40yrasprpu:2090": "nirdiṣṭā mallamūṣā yā malladvitayasaṃpuṭāt /",
  "GS40yrasprpu:2091": "rasaparpaṭikādīnāṃ svedanāya prakīrtitā // YRps_10.24 //",
  "GS40yrasprpu:2092": "&lt;pakvamūṣā&gt;",
  "GS40yrasprpu:2093": "pakvamūṣā kulālabhāṇḍarūpā yā dṛḍhā ca paripācitā /",
  "GS40yrasprpu:2094": "pakvamūṣeti sā proktā satvaradravyaśodhinī // YRps_10.25 //",
  "GS40yrasprpu:2095": "&lt;mahāmūṣā&gt;",
  "GS40yrasprpu:2096": "atisthūlātidīrghā ca mukhe kiṃcicca vistṛtā /",
  "GS40yrasprpu:2097": "mahāmūṣeti sā proktā satvaradravyaśodhinī // YRps_10.26 //",
  "GS40yrasprpu:2098": "&lt;mañjūṣamūṣā&gt;",
  "GS40yrasprpu:2099": "ṣaḍaṃgulonnatā dīrghā caturasrā ca nimnakā /",
  "GS40yrasprpu:2100": "mañjūṣākāramūṣā sā kathitā rasamāraṇe // YRps_10.27 //",
  "GS40yrasprpu:2101": "&lt;garbhamūṣā&gt;",
  "GS40yrasprpu:2102": "bhūmau nikhanyamānāṃ hi mūṣāmācchādya vālukaiḥ /",
  "GS40yrasprpu:2103": "garbhamūṣā tu sā jñeyā pāradasya nibandhinī // YRps_10.28 //",
  "GS40yrasprpu:2104": "&lt;muśalamūṣā&gt;",
  "GS40yrasprpu:2105": "mūṣā yā cipiṭā mūle vartulāṣṭāṃgulocchrayā /",
  "GS40yrasprpu:2106": "mūṣā sā musalākhyā syāc cakrībaddharase hitā // YRps_10.29 //",
  "GS40yrasprpu:2107": "&lt;koṣṭḥyaḥ, aṅgārakoṣṭhī&gt;",
  "GS40yrasprpu:2108": "aṃgārakoṣṭhikā nāma rājahastapramāṇakā /",
  "GS40yrasprpu:2109": "dvādaśāṃgulavistārā caturasrā prakīrtitā // YRps_10.30 //",
  "GS40yrasprpu:2110": "veṣṭitā mṛṇmayenātha ekabhittau ca gartakam /",
  "GS40yrasprpu:2111": "vitastimātraṃ dvāraṃ ca sārdhavaitastikaṃ dṛḍham // YRps_10.31 //",
  "GS40yrasprpu:2112": "adhobhāge vidhātavyā dehalī dhamanāya vai /",
  "GS40yrasprpu:2113": "prādeśamātrā bhittiḥ syād uttaraṅgasya cordhvataḥ // YRps_10.32 //",
  "GS40yrasprpu:2114": "prādeśamātraṃ kartavyaṃ dvāraṃ tasyopari dhruvam /",
  "GS40yrasprpu:2115": "dvāraṃ ceṣṭikayā ruddhvā saṃdhirodhaṃ ca kārayet // YRps_10.33 //",
  "GS40yrasprpu:2116": "pūrayetkokilaistāṃ tu bhastrikāṃ pradhametkhalu /",
  "GS40yrasprpu:2117": "kokilādhamanadravyam ūrdhvadvāre vinikṣipet // YRps_10.34 //",
  "GS40yrasprpu:2118": "eṣā cāṃgārakoṣṭhī ca kharāṇāṃ sattvapātanī // YRps_10.35 //",
  "GS40yrasprpu:2119": "&lt;pātālakoṣṭhī&gt;",
  "GS40yrasprpu:2120": "gartaṃ khaned dṛḍhaṃ bhūmau dvādaśāṃgulamātrakam /",
  "GS40yrasprpu:2121": "tanmadhye vartulaṃ gartaṃ caturaṅgulakaṃ dṛḍham // YRps_10.36 //",
  "GS40yrasprpu:2122": "kharparaṃ sthāpayettatra madhyagartopari dṛḍham /",
  "GS40yrasprpu:2123": "āpūrya kokilair gartaṃ pradhamedekabhastrayā /",
  "GS40yrasprpu:2124": "pātālakoṣṭhikā sā tu mṛdusattvasya pātanī // YRps_10.37 //",
  "GS40yrasprpu:2125": "&lt;gārakoṣṭhī&gt;",
  "GS40yrasprpu:2126": "vitastipramitā nimnā prādeśapramitā tathā /",
  "GS40yrasprpu:2127": "upariṣṭāt pidhānaṃ tu bhūricchidrasamanvitam // YRps_10.38 //",
  "GS40yrasprpu:2128": "gartamāpūrya cāṃgāraiḥ pradhamedvaṃkanālataḥ /",
  "GS40yrasprpu:2129": "gāragoṣṭhī samuddiṣṭā satvapātanahetave // YRps_10.39 //",
  "GS40yrasprpu:2130": "&lt;tiryakpradhamanakoṣṭhī&gt;",
  "GS40yrasprpu:2131": "vitastipramitotsedhā sā budhne caturaṃgulā /",
  "GS40yrasprpu:2132": "tiryakpradhamanākhyā ca mṛdusatvasya pātanī // YRps_10.40 //",
  "GS40yrasprpu:2133": "&lt;mahāpuṭa&gt;",
  "GS40yrasprpu:2134": "bhūmyāṃ vai khanayedgartaṃ dvihastaṃ caturasrakam /",
  "GS40yrasprpu:2135": "chagaṇānāṃ sahasreṇa pūrayettamanantaram // YRps_10.41 //",
  "GS40yrasprpu:2136": "auṣadhaṃ dhārayenmadhye tamācchādya vanotpalaiḥ /",
  "GS40yrasprpu:2137": "sahasrārdhaiśca vai samyag- vahniṃ prajvālayettataḥ // YRps_10.42 //",
  "GS40yrasprpu:2138": "mahāpuṭamidaṃ proktaṃ granthakāreṇa nirmitam // YRps_10.43 //",
  "GS40yrasprpu:2139": "&lt;gajapuṭa&gt;",
  "GS40yrasprpu:2140": "rājahastapramāṇaṃ hi caturasraṃ hi gartakam /",
  "GS40yrasprpu:2141": "vanotpalasahasreṇa gartamadhyaṃ ca pūritam // YRps_10.44 //",
  "GS40yrasprpu:2142": "mūṣikāṃ cauṣadhenātha pūritāṃ tāṃ tu mudrayet /",
  "GS40yrasprpu:2143": "gartamadhye nidhāyātha giriṇḍāni ca nikṣipet /",
  "GS40yrasprpu:2144": "adho'gniṃ jvālayetsamyak evaṃ gajapuṭo bhavet // YRps_10.45 //",
  "GS40yrasprpu:2145": "&lt;vārāhapuṭa&gt;",
  "GS40yrasprpu:2146": "aratnimātre kuṇḍe ca vārāhapuṭamucyate /",
  "GS40yrasprpu:2147": "&lt;kukkuṭapuṭa&gt;",
  "GS40yrasprpu:2148": "vitastidvayamānena gartaṃ ceccaturasrakam /",
  "GS40yrasprpu:2149": "kukkuṭākhyaṃ puṭaṃ vidyād auṣadhānāṃ ca sādhanam // YRps_10.46 //",
  "GS40yrasprpu:2150": "&lt;kapotapuṭa&gt;",
  "GS40yrasprpu:2151": "chagaṇairaṣṭabhiḥ samyak kapotapuṭamucyate // YRps_10.47 //",
  "GS40yrasprpu:2152": "&lt;govarapuṭa&gt;",
  "GS40yrasprpu:2153": "tuṣairvā gomayairvāpi rasabhasmaprasādhanam /",
  "GS40yrasprpu:2154": "māṇikādvayamānena govaraṃ puṭamucyate // YRps_10.48 //",
  "GS40yrasprpu:2155": "&lt;mṛdbhāṇḍapuṭa&gt;",
  "GS40yrasprpu:2156": "mṛdā bhāṇḍaṃ prapūryaiva madhye dravyaṃ tu vinyaset /",
  "GS40yrasprpu:2157": "adhastājjvālayedagniṃ mṛdbhāṇḍapuṭamucyate // YRps_10.49 //",
  "GS40yrasprpu:2158": "&lt;vālukāpuṭa&gt;",
  "GS40yrasprpu:2159": "garte tu vālukāpūrṇe madhye dravyaṃ tu vinyaset /",
  "GS40yrasprpu:2160": "upariṣṭādadhastācca vahniṃ kuryātprayatnataḥ /",
  "GS40yrasprpu:2161": "tadvālukāpuṭaṃ samyag ucyate śāstrakovidaiḥ // YRps_10.50 //",
  "GS40yrasprpu:2162": "&lt;bhūdharapuṭa&gt;",
  "GS40yrasprpu:2163": "mūṣikāṃ bhūmimadhye tu sthāpitāṃ dvyaṃgulād adhaḥ /",
  "GS40yrasprpu:2164": "upariṣṭātpuṭaṃ dadyāt tatpuṭaṃ bhūdharāhvayam // YRps_10.51 //",
  "GS40yrasprpu:2165": "&lt;lāvakapuṭa&gt;",
  "GS40yrasprpu:2166": "govarairvā tuṣairvāpi karṣamātramitaiḥ puṭam /",
  "GS40yrasprpu:2167": "yatra tallāvakākhyaṃ syān mṛdudravyasya sādhane // YRps_10.52 //",
  "GS40yrasprpu:2168": "&lt;dried cowdung&gt;",
  "GS40yrasprpu:2169": "utpalaṃ piṣṭakaṃ chāṇam upalaṃ ca gariṇḍakam /",
  "GS40yrasprpu:2170": "chagaṇopalasārī ca navāri chagaṇābhidhāḥ // YRps_10.53 //",
  "GS40yrasprpu:2171": "____________________________________________________________",
  "GS40yrasprpu:2172": "YRps, Adhyāya 11",
  "GS40yrasprpu:2173": "athātaḥ sampravakṣyāmi dhātūnāṃ kautukaṃ paraṃ /",
  "GS40yrasprpu:2174": "svānubhūtaṃ mayā kiṃcit śrutaṃ vā śāstrataḥ khalu /",
  "GS40yrasprpu:2175": "tadahaṃ sampravakṣyāmi yatkṛtvā nā sukhī bhavet // YRps_11.1 //",
  "GS40yrasprpu:2176": "&lt;hemakaraṇavidhiḥ (1)&gt;",
  "GS40yrasprpu:2177": "rasakaṃ daradaṃ tāpyaṃ gaganaṃ kunaṭī samam /",
  "GS40yrasprpu:2178": "raktasnuhīpayobhiśca mardayeddinasaptakam // YRps_11.2 //",
  "GS40yrasprpu:2179": "jalayaṃtreṇa vai pācyaṃ caturviṃśatiyāmakam /",
  "GS40yrasprpu:2180": "tena vedhyaṃ drutaṃ tāmraṃ tāraṃ vā nāgameva vā // YRps_11.3 //",
  "GS40yrasprpu:2181": "sahasravedhī tatkalko jāyate nātra saṃśayaḥ // YRps_11.4 //",
  "GS40yrasprpu:2182": "&lt;hemakaraṇavidhiḥ (2)&gt;",
  "GS40yrasprpu:2183": "ekabhāgastathā sūto vajravallyātha marditaḥ /",
  "GS40yrasprpu:2184": "khalve trinemyāḥ svarase pañcabhāgasamanvite // YRps_11.5 //",
  "GS40yrasprpu:2185": "vetrayaṣṭyā ca rāgiṇyā pītakalkaṃ prajāyate /",
  "GS40yrasprpu:2186": "ṣoḍaśāṃśena dātavyaṃ drute tāmraṃ suśodhite // YRps_11.6 //",
  "GS40yrasprpu:2187": "jāyate pravaraṃ hema śuddhaṃ varṇacaturdaśam // YRps_11.7 //",
  "GS40yrasprpu:2188": "&lt;hemakaraṇavidhiḥ (3)&gt;",
  "GS40yrasprpu:2189": "suvarṇamākṣikaṃ svedyaṃ kāṃjike divasatrayam /",
  "GS40yrasprpu:2190": "carmaraṅgyā rasenaiva mardayeddinasaptakam /",
  "GS40yrasprpu:2191": "jalena dhautaṃ tāvacca yāvaddhemanibhaṃ bhavet // YRps_11.8 //",
  "GS40yrasprpu:2192": "&lt;hemakaraṇavidhiḥ (4)&gt;",
  "GS40yrasprpu:2193": "daradaṃ romadeśīyaṃ gomūtreṇaiva svedayet /",
  "GS40yrasprpu:2194": "dolāyaṃtre caturyāmaṃ paścācchuddhatamo bhavet // YRps_11.9 //",
  "GS40yrasprpu:2195": "manaḥśilā padmanibhā raktā caiva suśobhanā /",
  "GS40yrasprpu:2196": "sveditā munipuṣpasya rasenaiva tu dolayā // YRps_11.10 //",
  "GS40yrasprpu:2197": "yāmamardhamitaṃ śuddhā sarvakāryeṣu yojayet /",
  "GS40yrasprpu:2198": "navasārastathā sūtaḥ śodhito'gnisahaḥ khalu // YRps_11.11 //",
  "GS40yrasprpu:2199": "samabhāgāni sarvāṇi mardayennimbukai rasaiḥ /",
  "GS40yrasprpu:2200": "mātaluṃgarasenaiva kumārīsvarasena ca // YRps_11.12 //",
  "GS40yrasprpu:2201": "sūryātape vimardyo'sau pācito jalayantrake /",
  "GS40yrasprpu:2202": "dināni trīṇi tīvrāgnau tatastadavatārayet // YRps_11.13 //",
  "GS40yrasprpu:2203": "śatāṃśaṃ vedhayettāraṃ śuddhaṃ hema prajāyate /",
  "GS40yrasprpu:2204": "jalabhedo yadā na syān nātra kāryā vicāraṇā // YRps_11.14 //",
  "GS40yrasprpu:2205": "&lt;hemakaraṇavidhiḥ (5)&gt;",
  "GS40yrasprpu:2206": "śilayā māritaṃ nāgaṃ kumāryāḥ svarasena ca /",
  "GS40yrasprpu:2207": "puṭadvādaśayogena nāgabhasma prajāyate // YRps_11.15 //",
  "GS40yrasprpu:2208": "śatasaṃkhyāni vai kuryāt puṭānyevaṃ śarāvake /",
  "GS40yrasprpu:2209": "kumāryāḥ svarasenaiva bhāvayeddinasaptakam // YRps_11.16 //",
  "GS40yrasprpu:2210": "pūrvavatpuṭanaṃ kāryaṃ śatasaṅkhyāmitaṃ tathā /",
  "GS40yrasprpu:2211": "sūtabhasma śilā tāla- samaṃ cennāgabhasmakam // YRps_11.17 //",
  "GS40yrasprpu:2212": "triṃśadvanopalairdadyāt puṭaṃ vārāhasaṃjñitam /",
  "GS40yrasprpu:2213": "anena vidhinā samyak śatasaṃkhyāni dāpayet // YRps_11.18 //",
  "GS40yrasprpu:2214": "puṭānyevaṃ kṛte trīṇi śatāni dvādaśādhikam /",
  "GS40yrasprpu:2215": "paścād dṛḍhe kācamaye kūpe dvātriṃśayāmakam // YRps_11.19 //",
  "GS40yrasprpu:2216": "vālukāgniṃ pradadyācca svāṃgaśītaṃ samuddharet /",
  "GS40yrasprpu:2217": "talabhasma gṛhītavyaṃ vedhayecchulbatārake // YRps_11.20 //",
  "GS40yrasprpu:2218": "śuddhahema bhavettena nātra kāryā vicāraṇā /",
  "GS40yrasprpu:2219": "dṛṣṭapratyayayogo'yaṃ kathito nātra saṃśayaḥ // YRps_11.21 //",
  "GS40yrasprpu:2220": "&lt;hemakaraṇavidhiḥ (6)&gt;",
  "GS40yrasprpu:2221": "gomūtre kāñjike cātha kulatthe vāsaratrayam /",
  "GS40yrasprpu:2222": "tāpyakaṃ svedayetpaścāl lohapātre pramardayet // YRps_11.22 //",
  "GS40yrasprpu:2223": "taptakhalvena saṃmardya secayennimbujadravaiḥ /",
  "GS40yrasprpu:2224": "saindhavaṃ dāpayetpaścāc caturthāṃśaṃ viśeṣataḥ // YRps_11.23 //",
  "GS40yrasprpu:2225": "bhāgaikaṃ tāpyakaṃ sūtād bhāgāṃstrīneva kārayet /",
  "GS40yrasprpu:2226": "mardayennimbunīreṇa śuddhavastreṇa gālayet // YRps_11.24 //",
  "GS40yrasprpu:2227": "vastre lagnā tu yā piṣṭī grāhayettāṃ bhiṣagvaraḥ /",
  "GS40yrasprpu:2228": "evaṃ kṛte dvistrivāraṃ tāpyasatvaṃ grasedrasaḥ // YRps_11.25 //",
  "GS40yrasprpu:2229": "piṣṭyā golastu kartavyo mūṣāyāṃ dhmāpayetsudhīḥ /",
  "GS40yrasprpu:2230": "indragopanibhaṃ grāhyaṃ tāpyasatvaṃ suśobhanam // YRps_11.26 //",
  "GS40yrasprpu:2231": "hīnavarṇasuvarṇe'pi gadyāṇe vallamātrakam /",
  "GS40yrasprpu:2232": "tutthakaṃ vallamātraṃ ca dattvā hema pragālayet // YRps_11.27 //",
  "GS40yrasprpu:2233": "tatsuvarṇasya patrāṇi kāryāṇyevaṃ pralepayet /",
  "GS40yrasprpu:2234": "tutthakaṃ bījapūrasya rasenāpi pramardayet // YRps_11.28 //",
  "GS40yrasprpu:2235": "gairikeṇa samaṃ kṛtvā hemapatrāṇi lepayet /",
  "GS40yrasprpu:2236": "mandavahnau ca prapuṭet dvitrivāraṃ prayatnataḥ // YRps_11.29 //",
  "GS40yrasprpu:2237": "kuṅkumābhaṃ suvarṇaṃ hi jāyate nātra saṃśayaḥ /",
  "GS40yrasprpu:2238": "vārtikendrāḥ kurudhvaṃ hi satyaṃ guruvaco yathā // YRps_11.30 //",
  "GS40yrasprpu:2239": "dvau varṇau vardhate samyak nātra kāryā vicāraṇā // YRps_11.31 //",
  "GS40yrasprpu:2240": "&lt;hemakaraṇavidhiḥ (7)&gt;",
  "GS40yrasprpu:2241": "śuddhaṃ tāmraṃ tāpyacūrṇena tulyaṃ drāvyaṃ paścāḍ ḍhālayellākuce hi /",
  "GS40yrasprpu:2242": "gandhāccūrṇaṃ tāpyatāmrāvaśeṣaṃ kṛtvā dadyādvallakaṃ hīnavaye /",
  "GS40yrasprpu:2243": "varṇotkarṣo jāyate tena samyak satyaṃ proktaṃ nandinā kautukāya // YRps_11.32 //",
  "GS40yrasprpu:2244": "&lt;hemakaraṇavidhiḥ (8)&gt;",
  "GS40yrasprpu:2245": "tāpyaṃ nāgaṃ gandhakaṃ sūtarājo hiṃgūlaṃ vai hema śuddhaṃ śilā ca /",
  "GS40yrasprpu:2246": "cūrṇaṃ kṛtvā nikṣipet kācakūpyām āpūryānte svai rasaiḥ śākajairvā // YRps_11.33 //",
  "GS40yrasprpu:2247": "agniṃ dadyāllāvakākhye puṭe ca śuddhaḥ kalko jāyate ṣaṣṭisaṃkhyaiḥ /",
  "GS40yrasprpu:2248": "śuddhaṃ tāraṃ vedhitaṃ vallakena gadyāṇaṃ vai jāyate śuddhahema // YRps_11.34 //",
  "GS40yrasprpu:2249": "&lt;hemakaraṇavidhiḥ (9)&gt;",
  "GS40yrasprpu:2250": "ahiripum ahitulyaṃ sāritaṃ sūtarāje balivasagiricūrṇaiḥ kāntapātre sudagdham /",
  "GS40yrasprpu:2251": "suvihitaphaṇibhāgairhemagarbheṇa baddho bhujagajitarasendro vedhayellakṣavedhī // YRps_11.35 //",
  "GS40yrasprpu:2252": "&lt;hemakaraṇavidhiḥ (10)&gt;",
  "GS40yrasprpu:2253": "dvau bhāgau śuddhatāmrasya dvau bhāgau śuddhahemajau /",
  "GS40yrasprpu:2254": "catura eva bhāgāṃśca śuddhatārasya kārayet // YRps_11.36 //",
  "GS40yrasprpu:2255": "aṣṭau bhāgāḥ prakartavyā rasakasya prayatnataḥ /",
  "GS40yrasprpu:2256": "andhamūṣāgataṃ dhmātaṃ drāvitaṃ hema jāyate // YRps_11.37 //",
  "GS40yrasprpu:2257": "&lt;hemakaraṇavidhiḥ (11)&gt;",
  "GS40yrasprpu:2258": "viditāgamavṛddhairhi puṭe pakvaṃ kanīyasi /",
  "GS40yrasprpu:2259": "triguṇaṃ cūrṇanirbaddhaṃ tāramāyāti kāñcanam // YRps_11.38 //",
  "GS40yrasprpu:2260": "&lt;hemakaraṇavidhiḥ (12)&gt;",
  "GS40yrasprpu:2261": "pāradaṃ palamekaṃ tu prasthārdhaṃ śuddhagandhakam /",
  "GS40yrasprpu:2262": "kiṃśupatrarasenaiva rasairvā puṣpasaṃbhavaiḥ // YRps_11.39 //",
  "GS40yrasprpu:2263": "sūryātape mardayeddhi ṣaṇmāsāvadhimātrakam /",
  "GS40yrasprpu:2264": "ṣoḍaśāṃśena rajataṃ vidhyate nātra saṃśayaḥ // YRps_11.40 //",
  "GS40yrasprpu:2265": "saptavarṇaṃ bhaveddhema haṭṭavikrayayogyakam // YRps_11.41 //",
  "GS40yrasprpu:2266": "&lt;hemakaraṇavidhiḥ (13)&gt;",
  "GS40yrasprpu:2267": "pāradaṃ gaṃdhakaṃ śulvaṃ mākṣikaṃ tutthakaṃ tathā /",
  "GS40yrasprpu:2268": "rasakaṃ daradaṃ svarṇa- gairikaṃ navasādaram // YRps_11.42 //",
  "GS40yrasprpu:2269": "sūrakṣāraṃ śilāṃ caiva samabhāgāni mardayet /",
  "GS40yrasprpu:2270": "tadardhaṃ rasakaṃ muktvā vajramūṣe nirundhayet // YRps_11.43 //",
  "GS40yrasprpu:2271": "yathā dhūmo na nirgacchet tathā mudrāṃ pradāpayet /",
  "GS40yrasprpu:2272": "tolamekaṃ suvarṇaṃ hi jāyate nātra saṃśayaḥ // YRps_11.44 //",
  "GS40yrasprpu:2273": "ghaṭikāturyamātraṃ hi dhmāpayetsatataṃ bhiṣak // YRps_11.45 //",
  "GS40yrasprpu:2274": "&lt;hemakaraṇavidhiḥ (14)&gt;",
  "GS40yrasprpu:2275": "svalpavarṇasuvarṇasya gadyāṇaikasya mudrikā /",
  "GS40yrasprpu:2276": "mākṣikaṃ rasakaṃ tutthaṃ gairikaṃ navasādaram // YRps_11.46 //",
  "GS40yrasprpu:2277": "sūrakṣāraṃ sadaradaṃ ṭaṅkaṇena samanvitam /",
  "GS40yrasprpu:2278": "prativalladvayaṃ kuryāt kāsamardaprasūnakaiḥ // YRps_11.47 //",
  "GS40yrasprpu:2279": "strīdugdhena ca saṃmardya lepayettena mudrikām /",
  "GS40yrasprpu:2280": "sorakṣāraṃ sadaradaṃ ṭaṃkaṇena samanvitam // YRps_11.48 //",
  "GS40yrasprpu:2281": "saiṃdhavasya ca bhāgaikam iṣṭikābhāgayugmakam /",
  "GS40yrasprpu:2282": "sthālikāyantramadhyasthaṃ madhye saṃsthāpya mudrikām // YRps_11.49 //",
  "GS40yrasprpu:2283": "yāmatritayaparyantaṃ vahniṃ kuryātprayatnataḥ /",
  "GS40yrasprpu:2284": "svāṃgaśītaṃ tataḥ kṛtvā mudrikāṃ tāṃ samuddharet /",
  "GS40yrasprpu:2285": "vedavarṇāstu saṃgharṣād vardhante nātra saṃśayaḥ // YRps_11.50 //",
  "GS40yrasprpu:2286": "&lt;hemakaraṇavidhiḥ (15)&gt;",
  "GS40yrasprpu:2287": "ghoṣākṛṣṭaṃ tu yattāmraṃ rajatena samanvitam /",
  "GS40yrasprpu:2288": "tīkṣṇacūrṇaṃ sadaradaṃ ghṛṣṭaṃ kanyārasena vai // YRps_11.51 //",
  "GS40yrasprpu:2289": "paścādvidheyā guṭikāḥ sūkṣmāścaivāḍhakīsamāḥ /",
  "GS40yrasprpu:2290": "vāpitā drāvite dravye sarvaṃ tāmraṃ tu saṃkṣipet // YRps_11.52 //",
  "GS40yrasprpu:2291": "rūpyamānaṃ samuttārya samahemnā ca gālayet /",
  "GS40yrasprpu:2292": "jāyate daśavarṇaṃ tu satyametadudīritam // YRps_11.53 //",
  "GS40yrasprpu:2293": "&lt;hemakaraṇavidhiḥ (16)&gt;",
  "GS40yrasprpu:2294": "tāmre saptaguṇaṃ nāgaṃ vāhitaṃ punareva hi /",
  "GS40yrasprpu:2295": "tena tāmreṇa rasakaṃ saptavāraṃ ca vāhayet // YRps_11.54 //",
  "GS40yrasprpu:2296": "svarṇavarṇaṃ hi tattāmraṃ jāyate nātra saṃśayaḥ // YRps_11.55 //",
  "GS40yrasprpu:2297": "&lt;hemakaraṇavidhiḥ (17)&gt;",
  "GS40yrasprpu:2298": "bhūnāgasattvamūṣāyāṃ drāvayetsvarṇamuttamam /",
  "GS40yrasprpu:2299": "tāpyasatvena saṃyuktaṃ śatavāraṃ punaḥ punaḥ /",
  "GS40yrasprpu:2300": "japāpuṣpanibhaṃ svarṇaṃ jāyate nātra saṃśayaḥ // YRps_11.56 //",
  "GS40yrasprpu:2301": "&lt;hemakaraṇavidhiḥ (18)&gt;",
  "GS40yrasprpu:2302": "daśavarṇasya gadyāṇe raktaṃ taddhemavallakam /",
  "GS40yrasprpu:2303": "dvau varṇau vardhataḥ samyak haṭṭavikrayayogyakam // YRps_11.57 //",
  "GS40yrasprpu:2304": "&lt;hemakaraṇavidhiḥ (19)&gt;",
  "GS40yrasprpu:2305": "puṣpakāsīsakaṃ ramyaṃ mardayedarkapatraje /",
  "GS40yrasprpu:2306": "rase'tha ca cakrikāṃ kuryādrasakasya palonmitām // YRps_11.58 //",
  "GS40yrasprpu:2307": "veṣṭitāṃ pūrvakalkena ravigharmeṇa śoṣayet /",
  "GS40yrasprpu:2308": "triṃśadvanopalaiḥ samyak puṭānyevaṃ hi viṃśatiḥ // YRps_11.59 //",
  "GS40yrasprpu:2309": "ṣoḍaśāṃśena rajataṃ vidhyate nātra saṃśayaḥ /",
  "GS40yrasprpu:2310": "saptavarṇasavarṇaṃ hi jāyate nātra saṃśayaḥ // YRps_11.60 //",
  "GS40yrasprpu:2311": "&lt;hemakaraṇavidhiḥ (20)&gt;",
  "GS40yrasprpu:2312": "sūtako dvipalaḥ kāryaḥ sumbilaśca catuṣpalaḥ /",
  "GS40yrasprpu:2313": "catuṣṭaṃkamitā kāryā sphaṭikī nirmalā śubhā // YRps_11.61 //",
  "GS40yrasprpu:2314": "vṛścikālīrase ghṛṣṭā dinam ekaṃ tu vārtikaiḥ /",
  "GS40yrasprpu:2315": "paścācca śoṣayetsarvaṃ yantre ḍamaruke nyaset // YRps_11.62 //",
  "GS40yrasprpu:2316": "gairikaṃ sthāpayetpūrvaṃ khaṭikāṃ ca tathopari /",
  "GS40yrasprpu:2317": "tanmadhye gartakaṃ kṛtvā gartake navasādaram // YRps_11.63 //",
  "GS40yrasprpu:2318": "ṭaṅkamānaṃ prakartavyaṃ tasyopari ca sūtakam /",
  "GS40yrasprpu:2319": "sūtakopari sāraṃ hi pūrvoktaṃ ṭaṃkamānakam // YRps_11.64 //",
  "GS40yrasprpu:2320": "mudrāṃ kṛtvā śoṣayitvā paścāccullyāṃ niveśayet /",
  "GS40yrasprpu:2321": "agniṃ kuryātprayatnena yāmaṣoḍaśamātrakaṃ // YRps_11.65 //",
  "GS40yrasprpu:2322": "svāṃgaśītaṃ samuttārya ūrdhvalagnaṃ tu grāhayet /",
  "GS40yrasprpu:2323": "paścāt khalve nidhāyātha vṛścikālyā pramardayet // YRps_11.66 //",
  "GS40yrasprpu:2324": "kācakūpyāṃ kṣipet sarvaṃ kūpīṃ vālukāyantrake /",
  "GS40yrasprpu:2325": "vahniṃ dvādaśabhiryāmaiḥ kuryācchītaṃ samāharet // YRps_11.67 //",
  "GS40yrasprpu:2326": "vallamātraṃ tato dadyāt sārdhaṭaṅke sutāmrake /",
  "GS40yrasprpu:2327": "dṛṣṭapratyayayogo'yaṃ nāthasundarabhāṣitaḥ // YRps_11.68 //",
  "GS40yrasprpu:2328": "&lt;raupyakaraṇavidhiḥ (1)&gt;",
  "GS40yrasprpu:2329": "lohacūrṇaṃ palamitaṃ sumalakṣāram abhrakam /",
  "GS40yrasprpu:2330": "ṭaṃkaṇaṃ śāṇamānaṃ hi tailenairaṇḍajena vai // YRps_11.69 //",
  "GS40yrasprpu:2331": "gharṣayedvaṭikāyugmaṃ golaṃ kṛtvā dhamettataḥ /",
  "GS40yrasprpu:2332": "bhastrayā dhmāpayetsamyak lohaṃ rasanibhaṃ bhavet // YRps_11.70 //",
  "GS40yrasprpu:2333": "tallohaṃ triguṇaṃ caiva rasakaṃ kārayetsudhīḥ /",
  "GS40yrasprpu:2334": "lohaṃ ca rasakaṃ paścād gālitaṃ vajramūṣayā // YRps_11.71 //",
  "GS40yrasprpu:2335": "lohaśeṣaṃ samuttārya tāmre dadyācca vallakam /",
  "GS40yrasprpu:2336": "gadyāṇake bhavettāraṃ tattāraṃ śuddhatārake // YRps_11.72 //",
  "GS40yrasprpu:2337": "ardhabhāge bhavecchuddhaṃ tāraṃ doṣavivarjitam // YRps_11.73 //",
  "GS40yrasprpu:2338": "&lt;raupyakaraṇavidhiḥ (2)&gt;",
  "GS40yrasprpu:2339": "khaṇḍaṃ karṣapramāṇaṃ hi sumalakṣārakasya hi /",
  "GS40yrasprpu:2340": "veṣṭitaṃ narakeśena drute nāge nimajjitam // YRps_11.74 //",
  "GS40yrasprpu:2341": "nirvāpitaṃ nimbujale caikaviṃśativārakam /",
  "GS40yrasprpu:2342": "drute śulvasya gadyāṇe raktikāpañcamātrakam // YRps_11.75 //",
  "GS40yrasprpu:2343": "kalkaṃ dadyātprayatnena tāravarṇaṃ prajāyate /",
  "GS40yrasprpu:2344": "gadyāṇe caturo vallān rūpyaṃ dattvā pragālayet /",
  "GS40yrasprpu:2345": "jāyate ruciraṃ tāraṃ satyam etadudīritam // YRps_11.76 //",
  "GS40yrasprpu:2346": "&lt;raupyakaraṇavidhiḥ (3)&gt;",
  "GS40yrasprpu:2347": "śaṃkhaṃ sumbalanāmānaṃ palānyaṣṭau prakalpayet /",
  "GS40yrasprpu:2348": "gojihvārasasaṃmiśraṃ dinamekaṃ pramardayet // YRps_11.77 //",
  "GS40yrasprpu:2349": "nimbūrasena dhūrtena kākamācīrasena vai /",
  "GS40yrasprpu:2350": "gṛṃjanasya rasenaiva dinamekaṃ pramardayet // YRps_11.78 //",
  "GS40yrasprpu:2351": "arkadugdhena vai bhāvyaṃ tailenairaṇḍajena ca /",
  "GS40yrasprpu:2352": "yavamātrāṃ guṭīṃ kṛtvā viśoṣya cātape khare // YRps_11.79 //",
  "GS40yrasprpu:2353": "kācakūpyāṃ vinikṣipya mudrayetkūpikāmukhaṃ /",
  "GS40yrasprpu:2354": "saṃsthāpya vālukāyantre pacetṣoḍaśayāmakam // YRps_11.80 //",
  "GS40yrasprpu:2355": "svāṃgaśītaṃ samuttārya grāhyaṃ satvaṃ tad ūrdhvagam /",
  "GS40yrasprpu:2356": "sattvaṃ gadyāṇamekaṃ tu tanmātraṃ tārasaṃpuṭam // YRps_11.81 //",
  "GS40yrasprpu:2357": "sūtaṃ gadyāṇakaṃ svacchaṃ ṭaṃkaṇaṃ vallapañcakam /",
  "GS40yrasprpu:2358": "sūtamātraṃ kṣārasattvaṃ sarvaṃ caikatra marditam // YRps_11.82 //",
  "GS40yrasprpu:2359": "svarasena tu ketakyā golaṃ kṛtvā viśoṣitam /",
  "GS40yrasprpu:2360": "tārasaṃpuṭamadhye tu dhāritaṃ taṃ ca golakam // YRps_11.83 //",
  "GS40yrasprpu:2361": "paścāttāmrakṛtāṃ mūṣām aṣṭavallamitāṃ śubhām /",
  "GS40yrasprpu:2362": "śarāvasaṃpuṭasyāntardhārayettadanaṃtaram // YRps_11.84 //",
  "GS40yrasprpu:2363": "dhānyābhraṃ tulyaṃ paṃkena kṛtvā śrāvaṃ tu pūrayet /",
  "GS40yrasprpu:2364": "vārāhākhyapuṭaikena jāyate kalka uttamaḥ // YRps_11.85 //",
  "GS40yrasprpu:2365": "tāmraṃ dvādaśavallaṃ hi rūpyaṃ valladvayaṃ tathā /",
  "GS40yrasprpu:2366": "vaṃgaṃ vallamitaṃ śuddhaṃ sarvamekatra gālayet // YRps_11.86 //",
  "GS40yrasprpu:2367": "caturguñjāpramāṇaṃ hi dāpayenmatimān bhiṣak /",
  "GS40yrasprpu:2368": "jāyate pravaraṃ tāraṃ satyam etad udīritam // YRps_11.87 //",
  "GS40yrasprpu:2369": "&lt;raupyakaraṇavidhiḥ (4)&gt;",
  "GS40yrasprpu:2370": "asthibhakṣamalabaṃgamāritaṃ tālakābhraviṣasūtaṭaṃkaṇam /",
  "GS40yrasprpu:2371": "vajribhānupayasā subhāvitaṃ syānnarendra śubhatāraparvatam // YRps_11.88 //",
  "GS40yrasprpu:2372": "&lt;raupyakaraṇavidhiḥ (5)&gt;",
  "GS40yrasprpu:2373": "vaṃgaṃ tālakamabhrakaṃ śaśirasaṃ tīkṣṇaṃ viṣaṃ ṭaṃkaṇaṃ /",
  "GS40yrasprpu:2374": "traivāreṇa ca mūkamūṣadhamitaṃ vindanti candraprabham // YRps_11.89 //",
  "GS40yrasprpu:2375": "āraṃ dvādaśabhāgamaṣṭaraviṇo bījaṃ caturthāṃśakam /",
  "GS40yrasprpu:2376": "bhūgaṇḍādisamastadoṣarahitaṃ śrīpūjyapādoditam // YRps_11.90 //",
  "GS40yrasprpu:2377": "&lt;raupyakaraṇavidhiḥ (6)&gt;",
  "GS40yrasprpu:2378": "pāradasya trayo bhāgā bhāgaikaṃ rajatasya hi /",
  "GS40yrasprpu:2379": "nimbūrasena saṃmardya piṣṭīṃ kṛtvā prayatnataḥ // YRps_11.91 //",
  "GS40yrasprpu:2380": "kāṃjikena tu tāṃ piṣṭīṃ stambhayedvāsaratrayam /",
  "GS40yrasprpu:2381": "sārayedbaṃgamadhye tu sūtakaṃ tadanaṃtaram // YRps_11.92 //",
  "GS40yrasprpu:2382": "sāritaṃ sūtakaṃ tena tālasattvena sādhayet /",
  "GS40yrasprpu:2383": "tena vedhyaṃ drutaṃ tāmraṃ ṣoḍaśāṃśena yatnataḥ // YRps_11.93 //",
  "GS40yrasprpu:2384": "jāyate pravaraṃ tāraṃ caṃdranakṣatrasannibham // YRps_11.94 //",
  "GS40yrasprpu:2385": "&lt;raupyakaraṇavidhiḥ (7)&gt;",
  "GS40yrasprpu:2386": "sūtakasya trayo bhāgā baṃgaṃ bhāgadvayaṃ tathā /",
  "GS40yrasprpu:2387": "mardayeddinamekaṃ tu kāṃjikena samanvitam // YRps_11.95 //",
  "GS40yrasprpu:2388": "sarvebhyastriguṇenātha sumbalena pramardayet /",
  "GS40yrasprpu:2389": "snuhyarkadugdhena samaṃ bhāvayedvāsaratrayam // YRps_11.96 //",
  "GS40yrasprpu:2390": "yavapramāṇāṃ guṭikāṃ ravitāpena śoṣitām /",
  "GS40yrasprpu:2391": "kācakūpyāṃ nidhāyātha vahniṃ kuryātprayatnataḥ // YRps_11.97 //",
  "GS40yrasprpu:2392": "yāmaṣoḍaśaparyaṃtaṃ vālukāyaṃtrake pacet /",
  "GS40yrasprpu:2393": "svāṃgaśītaṃ samuddhṛtya cordhvagaṃ satvamāharet // YRps_11.98 //",
  "GS40yrasprpu:2394": "ṣoḍaśāṃśena śulbaṃ hi kuntavedhena vedhayet /",
  "GS40yrasprpu:2395": "jāyate pravaraṃ tāraṃ haṭṭavikrayayogyakam // YRps_11.99 //",
  "GS40yrasprpu:2396": "&lt;raupyakaraṇavidhiḥ (8)&gt;",
  "GS40yrasprpu:2397": "palāṣṭamātraṃ tālaṃ tu dvikarṣapramitaṃ rasam /",
  "GS40yrasprpu:2398": "nimbūrasena saṃmardyaṃ vāsaraikaṃ prayatnataḥ // YRps_11.100 //",
  "GS40yrasprpu:2399": "paścāttaṃ mardayeddhīmān tailenairaṇḍajena vai /",
  "GS40yrasprpu:2400": "vālukāyantramadhyasthaṃ pacedyāmāṃstu ṣoḍaśa // YRps_11.101 //",
  "GS40yrasprpu:2401": "paścātsattvaṃ samuddhṛtya mardayedekavāsaram /",
  "GS40yrasprpu:2402": "atasītilatailena kācakūpyāṃ nidhāpayet // YRps_11.102 //",
  "GS40yrasprpu:2403": "pūrvavatpācayed vahnau svāṃgaśītaṃ samuddharet /",
  "GS40yrasprpu:2404": "anenaiva prakāreṇa punarevaṃ tu kārayet // YRps_11.103 //",
  "GS40yrasprpu:2405": "kūpītalasthitaṃ sattvaṃ grāhyaṃ cetpravaraṃ sadā /",
  "GS40yrasprpu:2406": "ṣoḍaśāṃśena śulbasya vedhaṃ kuryānna saṃśayaḥ // YRps_11.104 //",
  "GS40yrasprpu:2407": "&lt;raupyakaraṇavidhiḥ (9)&gt;",
  "GS40yrasprpu:2408": "pāradaṃ ṭaṃkamānaṃ tu lavaṇaṃ dviguṇaṃ tathā /",
  "GS40yrasprpu:2409": "khalve vimardayettāvad yāvannaṣṭo raso bhavet // YRps_11.105 //",
  "GS40yrasprpu:2410": "tāmraṃ gadyāṇakaṃ śuddhaṃ baṃgaṃ vallamitaṃ kuru /",
  "GS40yrasprpu:2411": "drute tāmre'tha lavaṇaṃ sūtakena samanvitam // YRps_11.106 //",
  "GS40yrasprpu:2412": "māṣamātraṃ pradātavyaṃ caturthāṃśena rūpyakam /",
  "GS40yrasprpu:2413": "tadrūpye marditaṃ sūtaṃ kṣeptavyaṃ jalayantrake // YRps_11.107 //",
  "GS40yrasprpu:2414": "tattrayodaśakaṃ rūpyaṃ jāyate nātra saṃśayaḥ // YRps_11.108 //",
  "GS40yrasprpu:2415": "&lt;raupyakaraṇavidhiḥ (10)&gt;",
  "GS40yrasprpu:2416": "tālena nihataṃ baṃgaṃ tadbaṃgena tu rūpyakam /",
  "GS40yrasprpu:2417": "pacedyāmāṣṭakaṃ samyak kalka evaṃ prajāyate /",
  "GS40yrasprpu:2418": "vallaṃ gadyāṇake dadyād baṃgaṃ stambhayate dhruvam // YRps_11.109 //",
  "GS40yrasprpu:2419": "&lt;raupyakaraṇavidhiḥ (11)&gt;",
  "GS40yrasprpu:2420": "daradaṃ khaṇḍaśaḥ kṛtvā ṭaṃkatrayamitaṃ pṛthak /",
  "GS40yrasprpu:2421": "vajrīkṣīreṇa tatsvedyaṃ dolāyaṃtreṇa vārtikaiḥ // YRps_11.110 //",
  "GS40yrasprpu:2422": "tāracūrṇaṃ samaṃ lepyaṃ luṅgatoyasamaṃ tathā /",
  "GS40yrasprpu:2423": "govaraiḥ pācayetsvalpam eva dvādaśayāmakam // YRps_11.111 //",
  "GS40yrasprpu:2424": "piṣṭistambho bhavettena paścāttārarajaḥ pṛthak /",
  "GS40yrasprpu:2425": "kuryāddaradakhaṇḍena samaṃ sīsaṃ ca dāpayet // YRps_11.112 //",
  "GS40yrasprpu:2426": "gālayenmūṣikāmadhye śītaṃ kṛtvā tu khoṭakam /",
  "GS40yrasprpu:2427": "bhasma mūṣopari nyasya dhmāpayecca śanaiḥ śanaiḥ // YRps_11.113 //",
  "GS40yrasprpu:2428": "śuddhaśaṅkhanibhaṃ rūpyaṃ niṣkamātraṃ hi niḥsaret // YRps_11.114 //",
  "GS40yrasprpu:2429": "&lt;raupyakaraṇavidhiḥ (12)&gt;",
  "GS40yrasprpu:2430": "dvipalaṃ śuddhasūtaṃ ca dvipalaṃ rasakasya ca /",
  "GS40yrasprpu:2431": "tālakaṃ ca paladvaṃdvaṃ surmilaṃ yugmamātrakam // YRps_11.115 //",
  "GS40yrasprpu:2432": "kūpyāmāropayetsarvaṃ mukhaṃ tāmreṇa rundhayet /",
  "GS40yrasprpu:2433": "vālukāyantrake samyak paced dvādaśayāmakam // YRps_11.116 //",
  "GS40yrasprpu:2434": "kūpīmukhe tu yallagnaṃ sattvaṃ grāhyaṃ prayatnataḥ /",
  "GS40yrasprpu:2435": "śulbe ṣoḍaśavedhena kārayedrajataṃ varam // YRps_11.117 //",
  "GS40yrasprpu:2436": "&lt;raupyakaraṇavidhiḥ (13)&gt;",
  "GS40yrasprpu:2437": "sūtakaṃ palamekaṃ tu śaṃkhābhaṃ surmilaṃ palam /",
  "GS40yrasprpu:2438": "eraṇḍataile ghṛṣṭaṃ tad dhāritaṃ kharpare vare // YRps_11.118 //",
  "GS40yrasprpu:2439": "andhitaṃ tāmrapātreṇa mudritaṃ sudṛḍhaṃ kṛtam /",
  "GS40yrasprpu:2440": "paścāccullyāṃ samāropya vahniṃ kuryācchanaiḥ śanaiḥ // YRps_11.119 //",
  "GS40yrasprpu:2441": "sārdhaṃ yāmaṃ tataḥ pācyaṃ svāṃgaśītaṃ samuddharet /",
  "GS40yrasprpu:2442": "tāmrapātre tu yallagnaṃ sarvaṃ sattvaṃ samāharet // YRps_11.120 //",
  "GS40yrasprpu:2443": "ghṛtāktaṃ ṭaṃkaṇopetaṃ gālitaṃ mūṣikāmukhe /",
  "GS40yrasprpu:2444": "deyaṃ tadvallamātraṃ hi drute tāmre tu sattvakam // YRps_11.121 //",
  "GS40yrasprpu:2445": "śaṃkhābhaṃ jāyate tāraṃ nātra kāryā vicāraṇā // YRps_11.122 //",
  "GS40yrasprpu:2446": "&lt;raupyakaraṇavidhiḥ (14)&gt;",
  "GS40yrasprpu:2447": "tālaṃ tāmraṃ rītighoṣaṃ samāṃśaṃ kuryādevaṃ gālitaṃ ḍhālitaṃ hi /",
  "GS40yrasprpu:2448": "amle varge saptavāraṃ praḍhālya paścādyojyaṃ tulyabhāge ca rūpye /",
  "GS40yrasprpu:2449": "śuddhaṃ rūpyaṃ ṣoḍaśākhyaṃ hi samyak jātaṃ dṛṣṭaṃ nānṛtaṃ satyametat // YRps_11.123 //",
  "GS40yrasprpu:2450": "&lt;raupyakaraṇavidhiḥ (15)&gt;",
  "GS40yrasprpu:2451": "śvetaṃ sauvīrakaṃ śuddhaṃ pācitaṃ viṣamuṣṭinā /",
  "GS40yrasprpu:2452": "svacche sūtavare vallaṃ nikṣiptaṃ rūpyakṛdbhavet // YRps_11.124 //",
  "GS40yrasprpu:2453": "&lt;raupyakaraṇavidhiḥ (16)&gt;",
  "GS40yrasprpu:2454": "śuddhasphaṭikasaṃkāśaṃ surmilaṃ dṛśyate kvacit /",
  "GS40yrasprpu:2455": "mṛtkharpare pācitaṃ hi nimbūkadravasaṃyutam // YRps_11.125 //",
  "GS40yrasprpu:2456": "ghaṭikādvayamānena śuddhakalkaḥ prajāyate /",
  "GS40yrasprpu:2457": "catuḥṣaṣṭyaṃśamānena vedhayecchulbakaṃ śubham // YRps_11.126 //",
  "GS40yrasprpu:2458": "jāyate pravaraṃ tāraṃ sarvadoṣavivarjitam // YRps_11.127 //",
  "GS40yrasprpu:2459": "&lt;raupyakaraṇavidhiḥ (17)&gt;",
  "GS40yrasprpu:2460": "saptadhātumayī mūṣā kṣārabhasmaprapūritā /",
  "GS40yrasprpu:2461": "kadalyāḥ kṣārakeṇaiva tathāpāmārgasaṃbhavaiḥ // YRps_11.128 //",
  "GS40yrasprpu:2462": "madhye pāradakaṃ muktvā punarevaṃ prapūrayet /",
  "GS40yrasprpu:2463": "anena vidhinā pūryā dvitīyā mūṣikā śubhā // YRps_11.129 //",
  "GS40yrasprpu:2464": "mudritavyā prayatnena govare puṭake nyaset /",
  "GS40yrasprpu:2465": "sūtakaṃ bandham āyāti vaṅgābhaṃ tu prajāyate /",
  "GS40yrasprpu:2466": "drutadrāvaṃ ghātasahaṃ dṛṣṭamevaṃ mayā khalu // YRps_11.130 //",
  "GS40yrasprpu:2467": "&lt;kṛtrimamauktikakaraṇam&gt;",
  "GS40yrasprpu:2468": "netrāṇyāhṛtya matsyānāṃ paktvā dugdhena yāmakam /",
  "GS40yrasprpu:2469": "paścādākṛṣṇakaṇakān ākṛṣya kila kaṇḍayet // YRps_11.131 //",
  "GS40yrasprpu:2470": "tāni śālisametāni tāvacchubhrāṇi kārayet /",
  "GS40yrasprpu:2471": "paścādiṣṭikacūrṇena haste kṛtvā pramardayet // YRps_11.132 //",
  "GS40yrasprpu:2472": "mauktikāni hi jāyante kṛtānyevaṃ mayā khalu // YRps_11.133 //",
  "GS40yrasprpu:2473": "&lt;sūkṣmamauktikebhyo bṛhanmauktikakaraṇam&gt;",
  "GS40yrasprpu:2474": "mūṣikāṃ kārayecchuddhāṃ sphāṭikīṃ dahanopalām /",
  "GS40yrasprpu:2475": "mauktikāni tu sūkṣmāṇi nimbūdrāve nidhāpayet // YRps_11.134 //",
  "GS40yrasprpu:2476": "ahorātreṇa sarvāṇi navanītasamāni ca /",
  "GS40yrasprpu:2477": "tasya paṃkasya guṭikāṃ masṛṇāṃ tu prakārayet // YRps_11.135 //",
  "GS40yrasprpu:2478": "paścāttāṃ mūṣikāmadhye citrāgharme dviyāmakam /",
  "GS40yrasprpu:2479": "catvāri kāṃsyabhāṇḍāni caturdikṣu gatāni ca // YRps_11.136 //",
  "GS40yrasprpu:2480": "arbhakāḥ pātayetsarvāḥ madhyabhājanakopari /",
  "GS40yrasprpu:2481": "badhyate mauktikaṃ śreṣṭha- taraṃ sarvaguṇairyutam // YRps_11.137 //",
  "GS40yrasprpu:2482": "&lt;kṛtrimapravālakaraṇam&gt;",
  "GS40yrasprpu:2483": "śuddhaśaṅkhasya cūrṇaṃ hi sūkṣmaṃ kṛtvā prayatnataḥ /",
  "GS40yrasprpu:2484": "ardhabhāgaṃ ca daradaṃ cūrṇayenmatimāṃstataḥ // YRps_11.138 //",
  "GS40yrasprpu:2485": "sadyaḥ sūtāvikakṣīraṃ tena dugdhena mardayet /",
  "GS40yrasprpu:2486": "vartiṃ vidhāya matimān kārpāsāsthiṣu svedayet // YRps_11.139 //",
  "GS40yrasprpu:2487": "svāṃgaśītaṃ samuttārya pravālaṃ ruciraṃ bhavet // YRps_11.140 //",
  "GS40yrasprpu:2488": "____________________________________________________________",
  "GS40yrasprpu:2489": "YRps, Adhyāya 12",
  "GS40yrasprpu:2490": "&lt;vānarī vaṭī&gt;",
  "GS40yrasprpu:2491": "ātmaguptāphalaṃ śuṣkaṃ nistuṣaṃ cāṣṭapālikam /",
  "GS40yrasprpu:2492": "māṣasyāṣṭapalaṃ tadvaj jalena paripeṣitam // YRps_12.1 //",
  "GS40yrasprpu:2493": "ārdraṃ kṛtvobhayaṃ samyak śilāpaṭṭena peṣayet /",
  "GS40yrasprpu:2494": "kuṃkumaṃ kesaraṃ caiva jātīpatraṃ śatāvarī // YRps_12.2 //",
  "GS40yrasprpu:2495": "gokṣurekṣurabījāni lavaṃgaṃ maricaṃ kaṇā /",
  "GS40yrasprpu:2496": "śṛṅgāṭakaṃ karṣamitaṃ kuryādevaṃ pṛthak pṛthak // YRps_12.3 //",
  "GS40yrasprpu:2497": "sūkṣmacūrṇaṃ vidhāyātha pūrvapiṣṭe nidhāpayet /",
  "GS40yrasprpu:2498": "vaṭakān kārayet paścāt karṣamātrān vipācayet // YRps_12.4 //",
  "GS40yrasprpu:2499": "ghṛtaprasthatrayeṇaiva sutalathya nimajjayet /",
  "GS40yrasprpu:2500": "mākṣike ghṛtamāne vai mukhaṃ rundhyāddinatrayam // YRps_12.5 //",
  "GS40yrasprpu:2501": "madhvājyamiśritaṃ bhuñjyād ekaikaṃ vaṭakaṃ prage /",
  "GS40yrasprpu:2502": "saptakāni ca pañcaivam āhāraṃ madhuraṃ bhajet // YRps_12.6 //",
  "GS40yrasprpu:2503": "dugdhaudanaṃ tathā rātrau kṣāramamlaṃ ca varjayet /",
  "GS40yrasprpu:2504": "retaḥkṣayī tathā klībo gacchecca pramadāśatam // YRps_12.7 //",
  "GS40yrasprpu:2505": "aputraḥ putramāpnoti ṣaṇḍho'pi puruṣāyate /",
  "GS40yrasprpu:2506": "dṛṣṭapratyayayogo'yaṃ satyametadudīritam // YRps_12.8 //",
  "GS40yrasprpu:2507": "&lt;śatāvaryādivājīkaro 'valehaḥ (1)&gt;",
  "GS40yrasprpu:2508": "śatāvarīṃ kṣīravidārikāṃ ca prasthārdhamānāṃ pṛthageva kuryāt /",
  "GS40yrasprpu:2509": "rasaṃ tathā śālmalimadhyamūlāt prasthaṃ sitārdhāḍhakamatra deyam // YRps_12.9 //",
  "GS40yrasprpu:2510": "supācitaṃ vai mṛduvahninā tathā darvīpralepo'pi hi jāyate yathā /",
  "GS40yrasprpu:2511": "tvakpatrakailāḥ saha kesareṇa palapramāṇā hi tato vidadhyāt // YRps_12.10 //",
  "GS40yrasprpu:2512": "lehe suśīte madhu bilvamātraṃ prātaḥ prabhakṣediha karṣamātram // YRps_12.11 //",
  "GS40yrasprpu:2513": "&lt;śṛṅgātakādivājīkaro 'valehaḥ (2)&gt;",
  "GS40yrasprpu:2514": "śṛṅgāṭakasyāpi palaṃ vidheyaṃ vārāhikandaśca palapramāṇaḥ /",
  "GS40yrasprpu:2515": "cūrṇīkṛtaṃ gālitameva vastrād bhṛṣṭaṃ tathājyena sitāsametam // YRps_12.12 //",
  "GS40yrasprpu:2516": "lavaṃgakṛṣṇāgarukeśarāṇāṃ palaṃ pradadyāddaśabhāgadugdham /",
  "GS40yrasprpu:2517": "lehaṃ sujātaṃ khalu bhakṣayettat karṣapramāṇaṃ nitarāṃ prabhāte /",
  "GS40yrasprpu:2518": "kāmasya bodhaṃ kurute hi śīghraṃ nārīṃ ramedvai caṭakāyate'sau // YRps_12.13 //",
  "GS40yrasprpu:2519": "&lt;kāmadīptikaravājīkaro 'valehaḥ (3)&gt;",
  "GS40yrasprpu:2520": "śatāvarīgokṣuradarbhamūlaṃ śṛṅgāṭakaṃ nāgabalātmagupte /",
  "GS40yrasprpu:2521": "saṃcūrṇya sarvaṃ pṛthageva pālikaṃ kṣīreṇa pācyaṃ daśabhāgakena // YRps_12.14 //",
  "GS40yrasprpu:2522": "sitā pradeyā daśapālikātra pākaṃ vidadhyādapi cāgniyogāt /",
  "GS40yrasprpu:2523": "madhuplutaṃ bhakṣitamardhayāmāt kāmapradīptiṃ kurute sadaiva // YRps_12.15 //",
  "GS40yrasprpu:2524": "vīryasya vṛddhiṃ jaṭharāgnivṛddhiṃ kāmāgnivṛddhiṃ sahasā karoti // YRps_12.16 //",
  "GS40yrasprpu:2525": "&lt;māṣādivājīkaro 'valehaḥ (4)&gt;",
  "GS40yrasprpu:2526": "māṣāṇāmātmaguptāyā bījānāmāḍhakaṃ navam /",
  "GS40yrasprpu:2527": "jīvakarṣabhakau jīvāṃ medāṃ vṛddhiṃ śatāvarīm // YRps_12.17 //",
  "GS40yrasprpu:2528": "madhukaṃ cāśvagandhāṃ ca sādhayet prasṛtonmitām /",
  "GS40yrasprpu:2529": "rase tasminghṛtaprasthaṃ gavyaṃ daśaguṇaṃ payaḥ // YRps_12.18 //",
  "GS40yrasprpu:2530": "vidārīsvarasaprasthaṃ prasthamikṣurasasya ca /",
  "GS40yrasprpu:2531": "dattvā mṛdvagninā sādhyaṃ siddhasarpirnidhāpayet // YRps_12.19 //",
  "GS40yrasprpu:2532": "śarkarāyāstugākṣīryāḥ kṣaudrasya ca pṛthak pṛthak /",
  "GS40yrasprpu:2533": "bhāgāṃścatuṣpalāṃstatra pippalyāścāvapetpalam // YRps_12.20 //",
  "GS40yrasprpu:2534": "palaṃ pūrvamito līḍhvā tato'nnam upayojayet /",
  "GS40yrasprpu:2535": "yadīcchedakṣayaṃ śukraṃ śephasaścottamaṃ balam // YRps_12.21 //",
  "GS40yrasprpu:2536": "____________________________________________________________",
  "GS40yrasprpu:2537": "YRps, Adhyāya 13",
  "GS40yrasprpu:2538": "&lt;vīryastambhakarī vaṭī&gt;",
  "GS40yrasprpu:2539": "śrīvāsamastakīnāga- kesaraṃ ca lavaṃgakam /",
  "GS40yrasprpu:2540": "kaṃkolaṃ tulasībījaṃ khurāsānyahīphenakam // YRps_13.1 //",
  "GS40yrasprpu:2541": "jāvitrikābdhiśoṣaṃ ca karabhāgurukuṃkumam /",
  "GS40yrasprpu:2542": "kaṅkolakatugākṣīrī- jātīphalasamāṃśakān // YRps_13.2 //",
  "GS40yrasprpu:2543": "sarvāṇyevaṃ vicūrṇyātha nālikerodare kṣipet /",
  "GS40yrasprpu:2544": "dugdhamadhye vipācyainaṃ dinānyevaṃ hi pañca ca // YRps_13.3 //",
  "GS40yrasprpu:2545": "nālikeraphalādgrāhyaṃ mardayenmadhunā saha /",
  "GS40yrasprpu:2546": "guṭikā kolamātrā hi bhakṣaṇīyā niśāmukhe // YRps_13.4 //",
  "GS40yrasprpu:2547": "vīryastaṃbhaṃ karotyugraṃ caturyāmāvadhiṃ tathā // YRps_13.5 //",
  "GS40yrasprpu:2548": "&lt;śukrastambhakarī vaṭī&gt;",
  "GS40yrasprpu:2549": "lavaṃgaṃ śuddhakarpūraṃ jātīpatraṃ phalaṃ tathā /",
  "GS40yrasprpu:2550": "kuṅkumaṃ svarṇabījaṃ ca dhūrtaparṇaṃ prasūnakam // YRps_13.6 //",
  "GS40yrasprpu:2551": "mūlaṃ tvak cābdhiśoṣasya sarvāṇyekatra mardayet /",
  "GS40yrasprpu:2552": "godugdhe śodhanīyaṃ ca bhāgamekaṃ prakalpayet // YRps_13.7 //",
  "GS40yrasprpu:2553": "bhṛṅgīpattrabhavaṃ cūrṇaṃ bhāgaikaṃ svarṇagairikam /",
  "GS40yrasprpu:2554": "bhāvanāṃ postatoyena ekaviṃśatisaṃkhyayā // YRps_13.8 //",
  "GS40yrasprpu:2555": "kārayenmatimān vaidyaḥ śukrastaṃbhakarīṃ vaṭīm // YRps_13.9 //",
  "GS40yrasprpu:2556": "&lt;retaḥstambhakarī vaṭī&gt;",
  "GS40yrasprpu:2557": "jātīphalārkakarahāṭalavaṅgaśuṇṭhīkaṅkolakeśarakaṇāharicandanāni etaiḥ samānamahiphenamanena cābhraṃ śvetaṃ nidhāya madhunā vaṭakān vidadhyāt /",
  "GS40yrasprpu:2558": "māṣadvayonmitamamuṃ niśi bhakṣayitvā mṛṣṭaṃ payastadanu māhiṣamāśu pītvā kurvantu kāmukajanāḥ pratiruddhapātāścetāṃsi tāni cakitāni kalāvatīnām // YRps_13.10 //",
  "GS40yrasprpu:2559": "&lt;vīryastambhakarī lepavaṭī&gt;",
  "GS40yrasprpu:2560": "skandhadeśācca saṃjātaṃ vīryaṃ dardurasaṃbhavam /",
  "GS40yrasprpu:2561": "ghanasāreṇa saṃyuktaṃ karahāṭasya cūrṇakam // YRps_13.11 //",
  "GS40yrasprpu:2562": "saṃmardya kārayeccūrṇaṃ vaṭīṃ mudgapramāṇakām /",
  "GS40yrasprpu:2563": "saṃgharṣya mukhatoyena liṃgalepaṃ prakārayet // YRps_13.12 //",
  "GS40yrasprpu:2564": "yāmārdhaṃ dhārayedbinduṃ satyaṃ guruvaco yathā // YRps_13.13 //",
  "GS40yrasprpu:2565": "&lt;śukrastambhakacūrṇam&gt;",
  "GS40yrasprpu:2566": "postakaṃ palamekaṃ vai śuṃṭhīkarṣaḥ sitā palaikā ca /",
  "GS40yrasprpu:2567": "karṣamitā tvakpayasā pītaṃ reto dhruvaṃ dhatte // YRps_13.14 //",
  "GS40yrasprpu:2568": "śrīgaṅgādharabhaktisaktamanaso vidyāvinodāmbudheḥ śrīgoḍānvayapadmanābhasudhiyas tasyātmajenāpyayam /",
  "GS40yrasprpu:2569": "sadvaidyena yaśodhareṇa kavinā vidvajjanānandakṛd grantho'yaṃ grathitaḥ karotu satataṃ saukhyaṃ satāṃ mānase // YRps_13.15 //",
  "GS40yrasprpu:2570": "deśānāṃ surarāṣṭram uttamatamaṃ tatrāpi jīrṇābhidhaḥ prākāro'sti sa vedaśāstraniratairvipraiśca saṃśobhitaḥ /",
  "GS40yrasprpu:2571": "tasmin śaṃbhupadāravindaratikṛcchrīpadmanābhaḥ svayam tatputreṇa yaśodhareṇa kavinā graṃthaḥ svayaṃ nirmitaḥ // YRps_13.16 //",
  "GS40yrasprpu:2572": "saṃbodhāya satāṃ sukhāya sarujāṃ śiṣyārthasaṃsiddhaye vaidyānāmupajīvanāya viduṣām udveganāśāya vai /",
  "GS40yrasprpu:2573": "śrīmaddurgapurātane 'tinipuṇaḥ śrīpadmanābhātmajaḥ śrīmadbhaṭṭayaśodharaḥ kavivaro granthaḥ svayaṃ nirmame // YRps_13.17 //"
}