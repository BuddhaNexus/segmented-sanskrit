{
    "S03gopjatmu:0_0": "Ajātaśatrvavadāna = GoAś",
    "S03gopjatmu:3_0": "1. Ajātaśatru",
    "S03gopjatmu:goas_1_0": "mahānti pāpāny abhibhūya yasmād ajātaśatrur guṇavān babhūva /",
    "S03gopjatmu:goas_1_1": "upetya sadbhiḥ saha saṃprayogam ato niṣevyā guṇavanta eva //",
    "S03gopjatmu:goas_2_0": "aho vibhūtir guṇavistarāṇāṃ guṇābdhikair yat saha saṃprayujya /",
    "S03gopjatmu:goas_2_1": "guṇair abhūtair viguṇo 'bhyupeti guṇaprasiddhiṃ guṇabhūṣaneṣu //",
    "S03gopjatmu:goas_3_0": "abhūtasaṃbhāvanayā tayā tu hato 'py asau kālavaśena bhūpaḥ /",
    "S03gopjatmu:goas_3_1": "tuṣāradagdhadrumavad vasante guṇaprabhāvojjvalatām upaiti //",
    "S03gopjatmu:goas_4_0": "svabhāvasaṃsiddhir iyaṃ tathā hi janasya sadvṛttiniratyayasya /",
    "S03gopjatmu:goas_4_1": "vijihmabhāveṣv api yat prayāti guṇaprasiddheḥ khalu hetubhāvam //",
    "S03gopjatmu:goas_5_0": "bravīmy ato 'haṃ narake 'pi vāso varaṃ sphuradvahniśikhākarāle /",
    "S03gopjatmu:goas_5_1": "na caiva sanmitranirākṛtasya sureśvarāṇāṃ sukhasaṃpado 'pi //",
    "S03gopjatmu:4_0": "tadyathānuśrūyate",
    "S03gopjatmu:5_0": "rājā kilājātaśatrur vanadviradavaropagrahanimittaṃ svanagarād abhiniḥsṛtya dadarśa mahāntaṃ kuñjaravaraṃ vanābhimukham abhidravantam /",
    "S03gopjatmu:5_1": "dṛṣṭvā ca punas tam eva hastinam anujagāma /",
    "S03gopjatmu:goas_6_0": "smṛtvā sarāṃsi kamalotpalamaṇḍitāni kādambapakṣapavanoddhataśīkarāṇi /",
    "S03gopjatmu:goas_6_1": "udbhinnakomalakaserulatāvanāni vegān mahīdharavanābhimukho jagāma //",
    "S03gopjatmu:goas_7_0": "utkaṇṭhitaḥ kisalayojjvalapādapānāṃ vaiḍūryanīlaharitodgataśādvalānām /",
    "S03gopjatmu:goas_7_1": "uddhūtaśīkarakaro dvirado vanānāṃ tūrṇaṃ yayau pavananunna ivāmbugarbhaḥ //",
    "S03gopjatmu:6_0_0": "atha sa mahīpatiḥ pavanapaṭujavātiśayaturagavarādhirūḍho dūrād apasṛtabalasahāyo na cireṇa khadirabadarabilveṅgudādikaṇṭakadrumavanagahanāṃ",
    "S03gopjatmu:6_0_1": "śaravaṇakāśakuśavaṃśajālajaṭiladuḥsaṃcārapradeśāṃ jīrṇaśīrṇavikṣiptāsthikaṅkālaśakaladhavalabhūmibhāgāṃ pratibhayagambhīraśvabhraprapātasthalasthāṇuvalmīkadurnirgamapraveśām",
    "S03gopjatmu:6_0_2": "aṭavīṃ prapede /",
    "S03gopjatmu:6_1": "sa ca gajādhipatis tasya rājño darśanam apajagāma /",
    "S03gopjatmu:goas_8_0": "rājāsau vihataparākramāvakāśo grīṣmoṣmaklamaśithilākulaprayatnaḥ /",
    "S03gopjatmu:goas_8_1": "bhūreṇuvyatikaradhūsarāgrakeśaḥ saṃmohaṃ samupajagāma sādhvasena //",
    "S03gopjatmu:7_0": "tasmin khaḍgaviṣāṇakoṭikaṣṇa — — – — — – —",
    "S03gopjatmu:7_1": "siṃhavyāghravarāha — – mahiṣavyālāvakīrṇe vane /",
    "S03gopjatmu:goas_9_0": "siṃhavyāghravarāha — – mahiṣavyālāvakīrṇe vane /",
    "S03gopjatmu:goas_9_1": "ekākī sa nṛpo bhraman ravikarajvālāpratāpāturas",
    "S03gopjatmu:goas_9_2": "tṛṣṇārtaḥ padavīṃ dadarśa sahasā śailendrasaṃprāpikām //",
    "S03gopjatmu:8_0": "tāṃ ca muhūrtam anugacchan dadarśa dūrād eva nīlavipulasnigdhapalāśanicitaviṭapataruvaragahanam acalasānupradeśam /",
    "S03gopjatmu:8_1": "dṛṣṭvā + + + + + + + + + + + + + + + + + + + + + + + yanaḥ(?) provāca /",
    "S03gopjatmu:goas_10_0": "asmin nūnaṃ pradeśe navanalinavanacchannatoyaṃ saro vā",
    "S03gopjatmu:goas_10_1": "dhārā śailodarād vā patati maṇidalasvacchaśobhā jalasya /",
    "S03gopjatmu:goas_10_2": "vṛkṣās tatsaṃnikarṣād upacitavipulaśyāmaśākhāpraśākhā",
    "S03gopjatmu:goas_10_3": "yenaite śailam etaṃ jagad iva sakalaṃ sajjanāḥ śobhayanti //",
    "S03gopjatmu:10_0": "dūratvād a – — – — – – – — '; — — – — — – —",
    "S03gopjatmu:10_1": "— — — – – — – bhāraguravo jīmūtapuñjā iva /",
    "S03gopjatmu:goas_11_0": "— — — – – — – bhāraguravo jīmūtapuñjā iva /",
    "S03gopjatmu:goas_11_1": "ete vṛddhim upāgatāḥ khalu parām āsādya toyāśayaṃ",
    "S03gopjatmu:goas_11_2": "sanmitraṃ samupetya sādhava iva pradhvasyamānārayaḥ //",
    "S03gopjatmu:11_0_0": "tad ito gacchāmīti saṃpradhāryopetya ca taṃ pradeśaṃ samantato vilokayan dadarśānyatamasmin taruvaragahanavivare + + + +",
    "S03gopjatmu:11_0_1": "+ + + + + + + + + + + + + + + + + + + + + + + + kopahārābhidarśane vipulaśilātalābhoganiṣaṇṇakṛtāhāraprayojanam upaśamanibhṛtendriyapracārasaumyavapuṣaṃ",
    "S03gopjatmu:11_0_2": "śākyabhikṣuṃ dṛṣṭvā samāśvāsaprāptaḥ prahlādita iva viśrānta iva ca vājinam ekānte nibadhya sapraśrayamaḥdhuro + + + + +",
    "S03gopjatmu:11_0_3": "+ + + + + + + + + + + + + + + + + + + + + kta iva ca vikacakamalavanareṇupiñjarasurabhiśiśirasamīraṇena taṃ bhikṣum abravīt /",
    "S03gopjatmu:11_1": "bhadanta salilāśayapradeśam upadeṣṭum arhatīti /",
    "S03gopjatmu:11_2": "tena copadiṣṭam / atha sa rājā tam upadiṣṭaṃ salilāśayam upagamya vigatapipāsāklamapari + + + + + + + + + + + + + + + + + + + /",
    "S03gopjatmu:goas_12_0": "— — – — – – – — – – — mayūkhaiḥ prasvedavārikaṇikārdralalāṭabhittiḥ /",
    "S03gopjatmu:goas_12_1": "pītvāpi vāri kamalotpalanālaśītaṃ tīvraklamāturamanā na dhṛtiṃ jagāma //",
    "S03gopjatmu:12_0": "atha sa bhikṣuḥ sāndrakaruṇāmṛtarasārdraśītalena cakṣuṣā taṃ rājānam abhisamīkṣyābravīt /",
    "S03gopjatmu:12_1": "klībasattvam iva vyā + + + + + + + + + + + + + + + + + + + + + + + + + + + + + + pravādo lokavṛttātivṛttaprabhāveṣv apy upalakṣyate /",
    "S03gopjatmu:12_2": "na khalu sukhocitāḥ paraduḥkhāni jānantīti /",
    "S03gopjatmu:goas_13_0": "dagdhāpi bhū ravikaraiḥ sphuṭadīptimadbhir dandahyate gataghṛṇena davānalena /",
    "S03gopjatmu:goas_13_1": "bhartuḥ pravāsavirahe vaniteva duḥkhais ta — – — – – – — – – — – — — //",
    "S03gopjatmu:goas_14_0": "— — – — – – – — – – — – — — ḥ saṃtāpitā ravikaraiḥ sutarāṃ pracaṇḍaiḥ /",
    "S03gopjatmu:goas_14_1": "kalyāṇamitravikalās tu vicāraśūnyā rāgātmakā iva narāḥ pramadāvilāsaiḥ //",
    "S03gopjatmu:goas_15_0": "gharmāturo bhayam anāgatam apradhārya cchāyāṃ samāśrayati bhogiphaṇasya bhekaḥ /",
    "S03gopjatmu:goas_15_1": "āpātamātrasukha — – – — – — — — — – — – – – — m iva rājalakṣmīm //",
    "S03gopjatmu:goas_16_0": "saṃśuṣkasālatarukoṭarasaṃnilīno vyarthaṃ virauti pariśuṣkagalaḥ kapotaḥ /",
    "S03gopjatmu:goas_16_1": "ajñānagahvaraniruddha ivātmavādī bālaḥ punarbhavatṛṣāviṣamūrchitātmā //",
    "S03gopjatmu:goas_17_0": "ete gajā ravikarotkaratāpiteṣu naiva sthaleṣu na jaleṣu dhṛtiṃ labhante /",
    "S03gopjatmu:goas_17_1": "grāmeṣu puṣpavikaceṣu ca kānaneṣu pāriplavālpamatayo yatayo yathaiva //",
    "S03gopjatmu:goas_18_0": "ambv eva (?) palvalajalaṃ kṣayam abhyupaiti saṃśuṣkaśaivalarajo'ruṇapaṅkaleśam /",
    "S03gopjatmu:goas_18_1": "mandāgamasya sadasīva vijṛmbhamāṇaṃ vākkauśalaṃ svamatiśaktinirākṛtasya //",
    "S03gopjatmu:goas_19_0": "ete khagā vanatarūn parivarjayanti saṃśīrṇaparṇanicayordhvaviśuṣkaśākhān /",
    "S03gopjatmu:goas_19_1": "vismṛtya pūrvaparibhogasukhāny anāryā veśyā viluptadhanasāram ivālpasattvam //",
    "S03gopjatmu:goas_20_0": "dāvāgnibhasmaparuṣaiḥ pavanair udastam etad bhramaty avirataṃ taruparṇacakram /",
    "S03gopjatmu:goas_20_1": "utpīḍyamānam aniśaṃ niravagraheṇa saṃsāracakram iva karmasamīraṇena //",
    "S03gopjatmu:13_0": "paryanteṣu sphuṭitaśakalacchedasaṃparkarūkṣas",
    "S03gopjatmu:13_1": "toyābhyāśe srutajalatayā na dravo nātiśuṣkaḥ /",
    "S03gopjatmu:goas_21_0": "toyābhyāśe srutajalatayā na dravo nātiśuṣkaḥ /",
    "S03gopjatmu:goas_21_1": "kiṃciccheṣākaluṣasalilāplāvito madhyabhāge",
    "S03gopjatmu:goas_21_2": "paṅkaḥ śoṣaṃ sphuritaśapharījālagarbhaḥ prayāti //",
    "S03gopjatmu:14_0": "kiṃciccheṣavivarṇaparṇaśabalā mūle kaṭhorāruṇā",
    "S03gopjatmu:14_1": "mandaśyāmapalāśasaṃcayavatī madhye samārdracchaviḥ /",
    "S03gopjatmu:goas_22_0": "mandaśyāmapalāśasaṃcayavatī madhye samārdracchaviḥ /",
    "S03gopjatmu:goas_22_1": "gharmaśyāmavibhugnapallavadalā prānte latā nartakī",
    "S03gopjatmu:goas_22_2": "mlāniṃ yāty aniśaṃ kalāv iva yuge satpauruṣī dharmatā //",
    "S03gopjatmu:15_0": "chattrair vyabhraśaśāṅkamaṇḍalasitai ratnaprabhābhāsvarair",
    "S03gopjatmu:15_1": "vikṣiptāḥ kiraṇā yad asya bahuśo niryāṇakāle mama /",
    "S03gopjatmu:goas_23_0": "vikṣiptāḥ kiraṇā yad asya bahuśo niryāṇakāle mama /",
    "S03gopjatmu:goas_23_1": "tad vairaṃ hṛdayena saṃcitam ayaṃ nūnaṃ vahaty aṃśumān",
    "S03gopjatmu:goas_23_2": "yasyāgnir dahatīva durjanavacas tīkṣṇair mayūkhāṅkuraiḥ //",
    "S03gopjatmu:16_0": "atha sa bhikṣuḥ kathāntaravivakṣayā smitam āviścakāra /",
    "S03gopjatmu:16_1": "+ + + + + + + + + + + + + sa rājā samantato nirīkṣyānyam anīkṣamāṇo mām evādhikṛtya pravrajitena smitam ādarśitam iti viniścitya kutūhalākrāntamatis tam abravīt /",
    "S03gopjatmu:goas_24_0": "vinayadhīram idaṃ ca vapus tava smitam idaṃ ca bhadanta vidhāryate /",
    "S03gopjatmu:goas_24_1": "calati buddhir iyaṃ pavanāhatā vanalateva kim atra nu kāraṇam //",
    "S03gopjatmu:17_0": "+ + + + + + + + + + + + + + + + + + + + /",
    "S03gopjatmu:17_1": "atha sa pārthivaḥ sutarām upajātavimarśasaṃbhramodbhrāntamānasaḥ punar api taṃ bhikṣuṃ smitaprayojanaṃ paryapṛcchat /",
    "S03gopjatmu:17_2": "sa ca bhikṣus tadupakārakāmatayaiva rājñaḥ provāca /",
    "S03gopjatmu:goas_25_0": "sūryātapo dahati vatsa śarīrakaṃ te tasmāt sukhocitam idaṃ tu roganīḍam /",
    "S03gopjatmu:goas_25_1": "duḥkha – — – – – — – – — – — — — — – — – – – — abhitāpitānām //",
    "S03gopjatmu:goas_26_0": "vastrātapatratarumandiracandanāmbuhārādayas tadupaghātanimittabhūtāḥ /",
    "S03gopjatmu:goas_26_1": "duḥkhaṃ tv anāgatam avīcisamudbhavaṃ te nāśaṃ prayāsyati narādhipa kair upāyaiḥ //",
    "S03gopjatmu:goas_27_0": "prāṇoparodhasamakālam avaśyabhāvi yat prāpsyasi tvam akṛtajña bahuprakāram /",
    "S03gopjatmu:goas_27_1": "duḥkhaṃ yadā kṣaṇaya — – – — – — — — t tava tadgajabhayā – – — kṣaṇena //",
    "S03gopjatmu:goas_28_0": "karmendhanaḥ sphurati tatra (?) sadā hutāśo durvṛttaśoṇitavasāsavapānaśauṇḍaḥ /",
    "S03gopjatmu:goas_28_1": "yo bāndhavān iva pariṣvajate pragāḍhaṃ jvālābhujair aviralaiḥ svakṛtāparādhān //",
    "S03gopjatmu:goas_29_0": "vīciṃ vadanti vivaraṃ na ca tatra kā cid duḥkhasya vīcir api tiryag upary adho vā /",
    "S03gopjatmu:goas_29_1": "yasmād avīcir iti tena ca saṃprasiddhaḥ śīrṇas tanoti bhavano narakāntareṣu //",
    "S03gopjatmu:goas_30_0": "yatra tvayātithijanapraṇayo niṣevyo jvālāsakhīśatapariṣvajanocitena /",
    "S03gopjatmu:goas_30_1": "sa tvaṃ vyathām upagato raviraśmitapto hārād bibheṣi na tu ghoraviṣād bhujaṅgat //",
    "S03gopjatmu:18_0": "yasyotsaṅge kṣititalarajodhūsaras tvaṃ niṣaṇṇa",
    "S03gopjatmu:18_1": "— — — — – – – – – — -u- – -u- -u- – -u- -u- /",
    "S03gopjatmu:goas_31_0": "— — — — – – – – – — -u- – -u- -u- – -u- -u- /",
    "S03gopjatmu:goas_31_1": "premṇā yenākaruṇahṛdayo vardhitaḥ pālitaś ca",
    "S03gopjatmu:goas_31_2": "taṃ tvaṃ hatvā yadi na patitas tatkṣaṇaṃ citram etat //",
    "S03gopjatmu:19_0": "bālye lālāsalilamalinaṃ pāṇinā vaktrapadmaṃ",
    "S03gopjatmu:19_1": "yenāmṛṣṭaṃ vikacakamalacchedatāmrodareṇa /",
    "S03gopjatmu:goas_32_0": "yenāmṛṣṭaṃ vikacakamalacchedatāmrodareṇa /",
    "S03gopjatmu:goas_32_1": "tvāṃ kṛtvāṅke kṛpaṇa bhavataḥ kuñcitāḥ kākapakṣā",
    "S03gopjatmu:goas_32_2": "ye — — — – – – – – — — – — — – — — //",
    "S03gopjatmu:20_0": "sa tvaṃ hatvā pitaram api te dhārmikaṃ dharmarājaṃ",
    "S03gopjatmu:20_1": "kāmāsvādavyasanamadirāpānavikṣiptacittaḥ /",
    "S03gopjatmu:goas_33_0": "kāmāsvādavyasanamadirāpānavikṣiptacittaḥ /",
    "S03gopjatmu:goas_33_1": "svasthāvasthaś carasi narakadvāraśālāṃ praviṣṭo",
    "S03gopjatmu:goas_33_2": "jvālāhastair narakaśikhinaḥ spraṣṭum icchanti hi tvām //",
    "S03gopjatmu:21_0_0": "jvaladanalaśīkhāvalīpiṅgalāntaḥsthalaṃ sarvatas tuṅganiḥsaṅganiśchidralohādrijālāvṛtacchinnasaṃbhinnasaṃvignasaṃkūjitotkṛṣṭaniṣpiṣṭaniṣpīḍitotkṣiptavikṣiptaluptāvaluptāśrayaprāṇisaṃghākulabhīṣaṇaṃ",
    "S03gopjatmu:22_0_0": "kṛpaṇaka narakaṃ padā yāsyasi prerito dāruṇaiḥ karmavātair anekograduḥkhaprakarṣātisaṃtāpito dīnakaṇṭho – — ūrdhvabāhur jvalacchūlacakrāsikuntaprahāravraṇodvāntaraktokṣitas",
    "S03gopjatmu:22_0_1": "tatra cākāmakaḥ saṃvasan /",
    "S03gopjatmu:23_0_0": "jvaladanalakamaṇḍalākoṭarastabdhanetraiḥ sphuratkopasaṃdaṣṭadantacchadair udyatāgrāyudhair antakājñākarais tiṣṭha tiṣṭheti",
    "S03gopjatmu:23_0_1": "nistarjito bhītabhīto diśaḥ prekṣamāṇaḥ sthito 'smīti kṛcchrād abhivyāharan kām avasthām abhiprāpsyasi tvaṃ dhṛto duṣkṛtaiḥ",
    "S03gopjatmu:23_0_2": "karmabhir",
    "S03gopjatmu:goas_34_0_0": "yadi samanuvicārayet tad bhavān nūnam — — – — — – pādopamāḥ syur nidāghe 'titīvrā amī bhūpate na tv anabhyāhatā yānti saṃvegam",
    "S03gopjatmu:goas_34_0_1": "ajñā janāḥ prāyaśo duḥkhayantrāntarasthās tu śocanti moghaṃ pralāpārtiśokābhibhūtā bhṛśam /",
    "S03gopjatmu:24_0": "api ca he putraka //",
    "S03gopjatmu:goas_35_0": "kāntākarāgravidhṛtāni madhūni pītvā niśvāsasaṃcitadalotpalacandrikāṇi /",
    "S03gopjatmu:goas_35_1": "saṃdaṃśayantravivṛtāsyapuṭāntarālas tāmraṃ kathaṃ kathaya pāsyasi vahnivarṇam //",
    "S03gopjatmu:25_0": "snātvā tvaṃ gṛhadīrghikāmbhasi hasatpadmotpalālaṃkṛte",
    "S03gopjatmu:25_1": "tīrāntānatapuṣpapādapalatācchāyāsamāliṅgite /",
    "S03gopjatmu:goas_36_0": "tīrāntānatapuṣpapādapalatācchāyāsamāliṅgite /",
    "S03gopjatmu:goas_36_1": "klinnasvinnanarāsthipañjaravasāniryāsaparyākule",
    "S03gopjatmu:goas_36_2": "tapte vaitaraṇījale nipatito duḥkhāt kadā mokṣyase //",
    "S03gopjatmu:26_0": "prāsāde śaradabhraśubhraśikhare puṣpāvalīmaṇḍite",
    "S03gopjatmu:26_1": "vīṇāveṇumṛdaṅgagītamadhure saṃprāpya citraṃ sukham /",
    "S03gopjatmu:goas_37_0": "vīṇāveṇumṛdaṅgagītamadhure saṃprāpya citraṃ sukham /",
    "S03gopjatmu:goas_37_1": "nityaṃ prajvalitasphuṭānalaśikhāsaṃtānajālākulaṃ",
    "S03gopjatmu:goas_37_2": "prāpyāvīcim anekaduḥkhavihataḥ kiṃ nāma kartā bhavān //",
    "S03gopjatmu:27_0": "lajjāmātravibhūṣaṇāṃ savinayāṃ cārūpacārāṃ priyāṃ",
    "S03gopjatmu:27_1": "dṛṣṭvā prītivijṛmbhamāṇanayano viśrambhaniryantraṇām /",
    "S03gopjatmu:goas_38_0": "dṛṣṭvā prītivijṛmbhamāṇanayano viśrambhaniryantraṇām /",
    "S03gopjatmu:goas_38_1": "krodhaprajvalitākṣikośaviṣamabhrūbhaṅgaraudrānanān",
    "S03gopjatmu:goas_38_2": "ālokyāntakakiṃkarān abhimukhān saṃmoham āyāsyase //",
    "S03gopjatmu:goas_39_0": "śrīmaccāmaracārubhāsuranarair nānāvidhair vājibhiḥ",
    "S03gopjatmu:goas_39_1": "kāliṅgaiś ca vicitritottarakuthair gandhopavāhyair gajaiḥ /",
    "S03gopjatmu:goas_39_2": "tīvrakrodhaviṣais tṛ — – – – — — — – — — – —",
    "S03gopjatmu:goas_39_3": "— — — – – ke viśīrṇacaraṇo voḍhāsi dīptān rathān //",
    "S03gopjatmu:28_0": "dhṛtaś cūḍāpīḍo bakulakusumāmodasubhagas",
    "S03gopjatmu:28_1": "tvayā mūrdhnā yena sphuṭamaṇikarālaṃ ca mukuṭam /",
    "S03gopjatmu:goas_40_0": "tvayā mūrdhnā yena sphuṭamaṇikarālaṃ ca mukuṭam /",
    "S03gopjatmu:goas_40_1": "sphuradvahnijvālāvalayakapilaṃ cakram aśivaṃ",
    "S03gopjatmu:goas_40_2": "vahan mūrdhnā tena tvam anubhavitā cāpalaphalam //",
    "S03gopjatmu:29_0": "kiṃ ca bhūyaḥ //",
    "S03gopjatmu:goas_41_0": "kaler ājñābhaṅgo bhavati sucirāj janmasamaye",
    "S03gopjatmu:goas_41_1": "muner yasya prāṇipriyahitasamādhānaviduṣaḥ /",
    "S03gopjatmu:goas_41_2": "jagannāthe tasmin bhagavati bhavopadravahare",
    "S03gopjatmu:goas_41_3": "praduṣṭānāṃ kā vā bhavatu gatir anyā param ataḥ //",
    "S03gopjatmu:31_0": "unmīlitā iva diśo daśa yasya dīptaiḥ",
    "S03gopjatmu:31_1": "kīrtyaṃśubhir ghanatamaḥpaṭalāvanaddhāḥ /",
    "S03gopjatmu:goas_42_0": "kīrtyaṃśubhir ghanatamaḥpaṭalāvanaddhāḥ /",
    "S03gopjatmu:goas_42_1": "tasmin pradoṣam upagacchati yas tapasvī",
    "S03gopjatmu:goas_42_2": "svair eva karmabhir asau prahataḥ kṣatātmā //",
    "S03gopjatmu:32_0": "yo māteva piteva bāndhava iva prāṇiṣv anukrośavān",
    "S03gopjatmu:32_1": "ātmasnehaparāṅmukhena manasā janmāṭavīgahvare /",
    "S03gopjatmu:goas_43_0": "ātmasnehaparāṅmukhena manasā janmāṭavīgahvare /",
    "S03gopjatmu:goas_43_1": "prajñāvīryakṛpābhyupāyasacivaḥ kleśair anākampitaḥ",
    "S03gopjatmu:goas_43_2": "prāpto bodhim anuttarāṃ sa bhagavān kāṃ satkriyāṃ nārhati //",
    "S03gopjatmu:goas_44_0": "jagaddhitādhānavidhānadīkṣāṃ babhāra śāstā bhṛśadurvahāṃ yaḥ /",
    "S03gopjatmu:goas_44_1": "manaḥprasādāyatane 'pi tasmin kathaṃ nu cittāni vidūṣayanti //",
    "S03gopjatmu:33_0": "asajjanasamāgamasya kaṭukāvasānaṃ phalaṃ",
    "S03gopjatmu:33_1": "narendra samupasthitaṃ tad adhunā tavāpāyikam /",
    "S03gopjatmu:goas_45_0": "narendra samupasthitaṃ tad adhunā tavāpāyikam /",
    "S03gopjatmu:goas_45_1": "idaṃ samanucintya sādhujanasaṃgamaḥ sevyatāṃ",
    "S03gopjatmu:goas_45_2": "tatas tava bhaviṣyati vyasanapañjarān nirgamaḥ //",
    "S03gopjatmu:goas_46_0": "evaṃ gate 'pi kriyatām prayatnaḥ pāpaprahāṇe kuśalodaye ca /",
    "S03gopjatmu:goas_46_1": "apy eva nāma vyasanāmburāśeḥ syāt te 'vasānaṃ naralokapāla //",
    "S03gopjatmu:goas_47_0": "anekarūpavyasanopamṛṣṭāṃ samudravelājalalolaśīlām /",
    "S03gopjatmu:goas_47_1": "narendralakṣmīm upaguhya pāpaṃ kṛtaṃ tvayā duḥkhaśatāvasānam //",
    "S03gopjatmu:goas_48_0": "bahuprakārātyayadāruṇeṣu vicāryamāṇālpasukhodayeṣu /",
    "S03gopjatmu:goas_48_1": "viṣajya kāmeṣu manas tvayātmā svayaṃ kṛto durgatiduḥkhasākṣī //",
    "S03gopjatmu:goas_49_0": "abhisandhikṛtasya karmaṇo na hi nāśaṃ pravadanti sūrayaḥ /",
    "S03gopjatmu:goas_49_1": "api kalpasahasrakoṭibhiḥ phaladaṃ tan niyamena jāyate //",
    "S03gopjatmu:goas_50_0": "ata eva jagau jagadvaro jagadālokakaraḥ kṛpāmayaḥ /",
    "S03gopjatmu:goas_50_1": "bhagavān bhavabhoganiḥspṛhaḥ sa hi karmasvakatāṃ śarīriṇām //",
    "S03gopjatmu:goas_51_0": "salilānalarājataskarair dhanam atraiva vilupyate nṛṇām /",
    "S03gopjatmu:goas_51_1": "prabhavanti tu tena karmaṇā svam ataḥ karma nṛṇāṃ śubhāśubham //",
    "S03gopjatmu:goas_52_0": "parivartati niścalekṣaṇaḥ kṣaṇamātrapratibaddhajīvitaḥ /",
    "S03gopjatmu:goas_52_1": "maraṇābhimukho yadā naro nanu karmaiva tadā parāyaṇam //",
    "S03gopjatmu:goas_53_0": "svajano janavan nivartane gṛhavittādyaparair vilupyate /",
    "S03gopjatmu:goas_53_1": "svakṛtaṃ tv anuyāti dehināṃ bhavasaṃkrāntyanukūlavartinām //",
    "S03gopjatmu:34_0": "api ca he mahārāja //",
    "S03gopjatmu:35_0": "maraṇavaśagatasya jantor vivṛddholbaṇaśvāsaśuṣkauṣṭhakaṇṭhasya",
    "S03gopjatmu:35_1": "hikkāpraveśānubandhād vinirdhūyamānorasaḥ",
    "S03gopjatmu:35_2": "kalavikalapadākṣare bhāṣite vihvale cakṣuṣi cchidyamāneṣu",
    "S03gopjatmu:35_3": "marmasv anāmantrya roṣād iva prasthitair vāyubhiḥ /",
    "S03gopjatmu:35_4": "mahati śithilatāṃ gate sandhisaṃghātayantre rujātīkṣṇasūcī-",
    "S03gopjatmu:35_5": "nipātāntare kvāpi gantuṃ kṛtābhyudyame jīvite",
    "S03gopjatmu:goas_54_0": "timiragahanasaṃkaṭaṃ nirjanaṃ mārgam ākrāmato nāsti puṇyād",
    "S03gopjatmu:goas_54_1": "ṛte kaś cid anyaḥ sakhā tat prayatnaṃ kuru śreyasi //",
    "S03gopjatmu:36_0": "api ca mahārāja //",
    "S03gopjatmu:goas_55_0": "avaśyaṃ tyaktavyaḥ paramadayito bāndhavajanaḥ",
    "S03gopjatmu:goas_55_1": "praveṣṭavyaṃ ghoraṃ sabhayam asahāyena gahanam /",
    "S03gopjatmu:goas_55_2": "pravāse vastavyaṃ suciram api cāsaṃstutajane",
    "S03gopjatmu:goas_55_3": "tad asmāt kartavyaṃ bahukuśalapātheyam asakṛt //",
    "S03gopjatmu:38_0": "atha sa rājā tena bhikṣuṇā tathā saṃvejito yathā kṣaṇenopalabdhakuśalamūlopacayābhilāṣas tīvrabhayaviṣādavyākulamānasaś ca provāca /",
    "S03gopjatmu:goas_56_0": "tad adhunā karavāṇi bhadanta he vada vadāsti dayā yadi te mayi /",
    "S03gopjatmu:goas_56_1": "nipatitaṃ mahati vyasanārṇave kṛpaṇakaṃ kṛpayoddhara māṃ yate //",
    "S03gopjatmu:goas_57_0": "jaladamārutacandanaśītalair api vayaṃ vacanais tava tāpitāḥ /",
    "S03gopjatmu:goas_57_1": "svakṛtaduṣkṛtaśaṅkuśatakṣatā viṣayalaulyaparājitamānasāḥ //",
    "S03gopjatmu:goas_58_0": "vipariṇāmakaṭūni mayā purā viṣayasaṅgasukhāny akṛtātmanām /",
    "S03gopjatmu:goas_58_1": "samupaguhya kṛtaṃ bahu duṣkṛtaṃ dahati yan mama saṃprati mānasam //",
    "S03gopjatmu:goas_59_0": "dhig avaraṃ viṣamaṃ viṣayāśrayaṃ sukham anāryaniṣevitam adhruvam /",
    "S03gopjatmu:goas_59_1": "yad upagamya narā viṣayadviṣām iha bhavanti sadā karuṇāspadam //",
    "S03gopjatmu:goas_60_0": "avinayo 'nugato mṛditaṃ yaśo na gaṇitaṃ kulam āyatir ujjhitā /",
    "S03gopjatmu:goas_60_1": "– – – — kaluṣaṃ vivṛto 'nayo viṣayalaulyatayā – – yāgayā //",
    "S03gopjatmu:39_0": "asadṛśajanasaṅgābhyāsadoṣān mayaiva",
    "S03gopjatmu:39_1": "prakṛtiguṇavināśo mandabhāgyasya jātaḥ /",
    "S03gopjatmu:goas_61_0": "prakṛtiguṇavināśo mandabhāgyasya jātaḥ /",
    "S03gopjatmu:goas_61_1": "śaṭhamatibhir anāryair vipralabdho 'smi vākyair",
    "S03gopjatmu:goas_61_2": "yad iha guṇadhanānāṃ śocanīyo 'smi jātaḥ //",
    "S03gopjatmu:40_0": "prakṛtiruciravṛttāḥ sādhavo nānuvṛttāḥ",
    "S03gopjatmu:40_1": "suca – – – – mānāṃ vāṅmadhūnāṃ nimittam /",
    "S03gopjatmu:goas_62_0": "suca – – – – mānāṃ vāṅmadhūnāṃ nimittam /",
    "S03gopjatmu:goas_62_1": "yad anayagahanāntarvartināṃ — – — —",
    "S03gopjatmu:goas_62_2": "vyasanaśaraśatānāṃ lakṣyatām āgato 'ham //",
    "S03gopjatmu:goas_63_0": "viṣayasukhalavāśāpāśam āmucya citte tṛṇalavam iva jīrṇaṃ projjhya sadvṛttavantam /",
    "S03gopjatmu:goas_63_1": "pariṇativirasānāṃ karmaṇām ātmanaiva kṣitidhara iva tuṅgā rāśayaḥ saṃcitā — //",
    "S03gopjatmu:goas_64_0": "— — — – – — – — – – – — bhūyo 'pi māṃ dhakṣyati",
    "S03gopjatmu:goas_64_1": "proddhūtākulalolapiṅgalaśikho vahniḥ kathaṃ nārakaḥ /",
    "S03gopjatmu:goas_64_2": "pāpātmā mṛta eva nāma satataṃ yo 'nyo 'pi vāsmadvidho",
    "S03gopjatmu:goas_64_3": "mṛtyuḥ kiṃ mṛtamārikām akaruṇaḥ kartuṃ vyavasyen mayi //",
    "S03gopjatmu:41_0": "diksaṃmoham upāgato 'ham adhunā gacchāmi kāṃ vā diśaṃ",
    "S03gopjatmu:41_1": "majjāmīva bhadanta śokasarasi vyā — – — — – — — /",
    "S03gopjatmu:goas_65_0": "majjāmīva bhadanta śokasarasi vyā — – — — – — — /",
    "S03gopjatmu:goas_65_1": "śailo 'yaṃ sphuṭatīva pāpacaritaṃ mām adya saṃdhārayan",
    "S03gopjatmu:goas_65_2": "yuṣmatpādasamāśrayāt tu śatadhā na tv eva yāti dhruvam //",
    "S03gopjatmu:42_0": "atha sa mahātmā taṃ rājānaṃ saṃvignamānasam avetya pātram ayaṃ śreyasa iti vinirdhāryovāca /",
    "S03gopjatmu:42_1": "tena hi mahārāja tam eva bhagavantaṃ vinipāta .",
    "S03gopjatmu:42_2_0": ".. janāvalambavatsalam apā ... tyaktasakalasattvadhātum akhilajagaddhitādhānāmlānaprayogam aparimitaviśuddhodārātiśayaguṇagaṇaratnādhivāsaṃ",
    "S03gopjatmu:42_2_1": "mahākāruṇikaṃ sarvajñaṃ sarvadarśanaṃ śākyamuniṃ śaraṇam upaihi /",
    "S03gopjatmu:42_3": "tata eva te duḥkhaparaṃparāparyanto bhaviṣyati + + + + + + + + + + /",
    "S03gopjatmu:goas_66_0": "sukṣetre bījam uptaṃ bhavati bahuphalaṃ tiktam āsyapriyaṃ",
    "S03gopjatmu:goas_66_1": "vā kṣetrasyāsau svabhāvo bhavati samaguṇaḥ sarvasasyaprasūtau /",
    "S03gopjatmu:goas_66_2": "evaṃ kārāpakārā bhagavati tanavo 'py āhitāḥ pāpakāle",
    "S03gopjatmu:goas_66_3": "paryantaṃ nāpnuvanti vyuparatasakalakleśasaṃtānakāle //",
    "S03gopjatmu:44_0_0": "atha sa bhūpatiḥ pravijṛmbhamāṇakuśalamūlopacayābhilāṣamṛduhṛdayatayā buddhe bhagavati samutpannapremagauravaprasādabahumānaḥ",
    "S03gopjatmu:44_0_1": "sapratyayāśrusalilabāṣpāviladīnamṛdumukulitanayanayugalavadanas taṃ bhikṣum udīkṣamāṇo bāṣpagaṇḍūṣoparudhyamānakaṣāyakaṇṭho",
    "S03gopjatmu:44_0_2": "dharaṇitalapratiṣṭhitajānumaṇḍalaḥ kṛtakarapuṭa ity uvāca /",
    "S03gopjatmu:goas_67_0": "eṣo 'haṃ tam ṛṣiṃ vrajāmi śaraṇaṃ prāṇair api prāṇinām",
    "S03gopjatmu:goas_67_1": "ekaṃ bāndhavam ekam eva suhṛdaṃ śāstāram ekaṃ param /",
    "S03gopjatmu:goas_67_2": "trāṇaṃ traibhuvanārtigahvaradarīvyāvartināṃ prāṇinām",
    "S03gopjatmu:goas_67_3": "ācāryaṃ paramārthatattvaviṣaye bhūtārthanāthaṃ vibhum //",
    "S03gopjatmu:46_0": "punaḥ punar anuttaraṃ puruṣadamyasatsārathiṃ",
    "S03gopjatmu:46_1": "prayāmi śaraṇaṃ śaraṇyatamam apy ahaṃ — – — /",
    "S03gopjatmu:goas_68_0": "prayāmi śaraṇaṃ śaraṇyatamam apy ahaṃ — – — /",
    "S03gopjatmu:goas_68_1": "acintyacaritaṃ tam eva bhagavantam adya kṛta-",
    "S03gopjatmu:goas_68_2": "prapañcaviṣabījanirmalaniruttarādhyāśayam //",
    "S03gopjatmu:47_0": "apy asthitishitimatāṃ śaraṇaṃ prapadye",
    "S03gopjatmu:47_1": "lokopakārakaraṇaikarasasvabhāvam /",
    "S03gopjatmu:goas_69_0": "lokopakārakaraṇaikarasasvabhāvam /",
    "S03gopjatmu:goas_69_1": "buddhaṃ tam eva śatadhā ca sahasradhā cā-",
    "S03gopjatmu:goas_69_2": "— — – — – makarālayakarṇadhāram //",
    "S03gopjatmu:48_0": "manye pūtam ivātmabhāvam adhunā śāstuḥ praṇāmodbhavaiḥ",
    "S03gopjatmu:48_1": "puṇyāmbhobhir akhaṇḍamaṇḍalaśaśijyotsnāvalīnirmalaiḥ /",
    "S03gopjatmu:goas_70_0": "puṇyāmbhobhir akhaṇḍamaṇḍalaśaśijyotsnāvalīnirmalaiḥ /",
    "S03gopjatmu:goas_70_1": "ko vā taṃ praṇipatya sāndrakaruṇāprahlāditādhyāśayaṃ",
    "S03gopjatmu:goas_70_2": "tīvrāpāyavatīṃ viṣādamakarāṃ tīrṇo na duḥkhāpagām //",
    "S03gopjatmu:goas_71_0": "yatraiko 'py akṛtadhiyo manaḥpradoṣaḥ saṃsāraṃ vyasanaśatais tanoti kṛtsnam /",
    "S03gopjatmu:goas_71_1": "tatraikaḥ katham api cetasaḥ prasādo nocchindyād vyasanasahasratantujālam //",
    "S03gopjatmu:goas_72_0": "yaṃ gatvā śaraṇam ahaṃ jagatpradīpaṃ sarvāsaccaritavirodhinīṃ prapannaḥ /",
    "S03gopjatmu:goas_72_1": "āryāṇāṃ nayapadavīṃ samantabhadrāṃ taṃ vande kṛpaṇajanādhikānukampam //",
    "S03gopjatmu:goas_73_0": "ity uktvā vyasanaparāṅmukhaḥ sa rājā saṃbuddhe bhagavati niścalaprasādaḥ /",
    "S03gopjatmu:goas_73_1": "taṃ bhikṣuṃ kṣititalalagnamaulimūrdhnā vanditvā svapuravaronmukho jagāma //",
    "S03gopjatmu:49_0": "saṃbuddhe pratilabdhavān narapatiḥ śraddhām asau tādṛśīṃ",
    "S03gopjatmu:49_1": "yat karmāvaraṇādrijālam akarod alpāvaśeṣāśrayam /",
    "S03gopjatmu:goas_74_0": "yat karmāvaraṇādrijālam akarod alpāvaśeṣāśrayam /",
    "S03gopjatmu:goas_74_1": "pāpaṃ yat kriyate jine vrajati tat tair āryakāryaiḥ kṣayam",
    "S03gopjatmu:goas_74_2": "ekenaiva hi śakyate vilikhituṃ vajrasvabhāvo hy ayam //",
    "S03gopjatmu:50_0": "apy eva krakacair niśātadaśanacchedāvalīdanturais",
    "S03gopjatmu:50_1": "tasyājñā pravicāryamānatanubhiḥ kāryaiva śāstur bhavet /",
    "S03gopjatmu:goas_75_0": "tasyājñā pravicāryamānatanubhiḥ kāryaiva śāstur bhavet /",
    "S03gopjatmu:goas_75_1": "yasmāt tadvimukhā viśanti narakān jvālāvalīdāruṇān",
    "S03gopjatmu:goas_75_2": "tasyājñāpravaṇai – — natasukhaṃ saṃprāpyate śāśvatam //",
    "S03gopjatmu:51_0": "svābhiprāyam ato bravīmi sakalaṃ saṃsāram apy utsahe",
    "S03gopjatmu:51_1": "vastuṃ bhīmabhayānake 'pi narake loke jinālaṃkṛte /",
    "S03gopjatmu:goas_76_0": "vastuṃ bhīmabhayānake 'pi narake loke jinālaṃkṛte /",
    "S03gopjatmu:goas_76_1": "na tv evaikam api kṣaṇaṃ surapure saṃbuddhaśūnye jagaty",
    "S03gopjatmu:goas_76_2": "udvṛttakṣatavṛttarākṣasagaṇavyāluptapuṇyotsave //",
    "S03gopjatmu:goas_77_0": "tad yāvan na patati sarva eva loko durdṛṣṭimatavitate pramādakūpe /",
    "S03gopjatmu:goas_77_1": "sarvajñapravacanabhāskare gate 'staṃ tat tāvad vacanarasāyanaṃ niṣevyam //",
    "S03gopjatmu:goas_78_0": "sarvajñe paramagurau niveśya bhaktiṃ śrotavyaṃ vacanam ṛṣeḥ samantaśobhi /",
    "S03gopjatmu:goas_78_1": "nikṣipya vyasanamayīṃ kukāryacintāṃ nāto 'nyat param adhikaṃ yato 'sti kṛtyam //",
    "S03gopjatmu:goas_79_0": "śravaṇakarakaiḥ ko 'rthas teṣāṃ asacchru – — – —",
    "S03gopjatmu:goas_79_1": "– – – – – — '; — — — — '; – — – – — – — /",
    "S03gopjatmu:goas_79_2": "– – – – – — '; — — — — '; – — – – — – — //",
    "S03gopjatmu:52_0": "***************************************************************************",
    "S03gopjatmu:53_0": "Bhavalubdhaka = GoBhl",
    "S03gopjatmu:55_0": "2. Bhavalubdhaka",
    "S03gopjatmu:gobhl_1_0": "āpāyānām avicchinnaprāyasaṃsāravartmanām /",
    "S03gopjatmu:gobhl_1_1": "karmakleśavaśāvaśyā duḥkhamayyaḥ pravṛttayaḥ //",
    "S03gopjatmu:56_0": "tadyathānuśrūyate /",
    "S03gopjatmu:57_0": "dvau bhikṣū srotāpannau babhūvatus tābhyām ekenāśeṣasaṃyojanopakṣayād arhattvam adhigatam /",
    "S03gopjatmu:57_1": "taddvitīyas tanmātrasaṃtuṣṭa evāsīt /",
    "S03gopjatmu:57_2": "sa tenārhatocyate sma / bhadramukha śeṣakleśaviṣopaśamāya yatnam ārabhasveti /",
    "S03gopjatmu:57_3_0": "duḥkhaikarasā bhavā duṣṭapāpasiddhyupāyāni śreyāṃsi kṣaṇalavapariṇāmāviśvasanīyaṃ jīvitam apariniṣpannaprakṛtayo māyopamās",
    "S03gopjatmu:57_3_1": "tattvavirodhinaḥ kāmāḥ sabhayāḥ savairāḥ sopāyāsāḥ pāpakriyām evāṅgīkṛtya pravṛttāḥ paribhavāyatanam akṛtabuddhīnāṃ kṛtātmanām",
    "S03gopjatmu:57_3_2": "apy avahāsyatām āvahanti /",
    "S03gopjatmu:57_4": "leśenāpy anugamyamānā mahad duḥkham ākarṣanti /",
    "S03gopjatmu:57_5": "naitān anupatan kaś cid akṣato 'nupahato vā /",
    "S03gopjatmu:57_6": "hrīmanto 'py ebhir āviṣṭāḥ paśusahadharmatāṃ pratipadyante /",
    "S03gopjatmu:57_7": "naite tulayanti vayasāṃ pariṇāmavaikṛtam /",
    "S03gopjatmu:57_8": "yatijanam apy ete pragalbhā vyāmohayanty eva /",
    "S03gopjatmu:57_9": "śreyaso vadhakāḥ pratyamitrāś cāmī vyatītya vinayaniyamaśrībharām āryamaryādām anāryakam evodbhāvayanti /",
    "S03gopjatmu:57_10": "samuditakāntiśobham api kṣaṇena malinayanti puruṣasya śīlasauṣṭhavam /",
    "S03gopjatmu:57_11": "vipātite ca śīle sarvaviṣayāya dvārabhūte hatopaniṣatsamādhir nālaṃ prajñāsaṃpade /",
    "S03gopjatmu:57_12": "sakala eva ca saṃsāra eṣāṃ durantarāyāṇāṃ paryeṣaṇābhir atītaḥ /",
    "S03gopjatmu:57_13": "ye ca śvasūkarādīnām api sādhāraṇā ratiprasaṅgadohadāḥ kas tān sādhujano manasāpi prārthayet /",
    "S03gopjatmu:gobhl_2_0": "bhavā duḥkhātmakāḥ santi śreyo durabhisaṃbhavam /",
    "S03gopjatmu:gobhl_2_1": "jīvitaṃ calam atyantaṃ kāmā doṣaśatākarāḥ //",
    "S03gopjatmu:gobhl_3_0": "apāyā mama saṃkṣīṇāḥ kiñciccheṣo bhavārṇavaḥ /",
    "S03gopjatmu:gobhl_3_1": "anubhūya sukhaṃ divyaṃ nirvāsyāmi niyogataḥ //",
    "S03gopjatmu:gobhl_4_0": "api cākṛtapuṇyānāṃ bhavebhyo jāyate bhayam /",
    "S03gopjatmu:gobhl_4_1": "puṇyasambhārayuktānām utsavātiśayo bhavaḥ //",
    "S03gopjatmu:gobhl_5_0": "nānāvipattigahaneṣv anayaprapāteṣv andhān ivāśu pithite pathi saṃnipātya /",
    "S03gopjatmu:gobhl_5_1": "āryān api pratibhayena pathā harantaḥ prakhyāpayanty aśucayo viṣayāḥ svaśaktim //",
    "S03gopjatmu:58_0": "atha so 'rhan mandasaṃvegāpanno 'yam āyuṣmān iti viditvā tam āha /",
    "S03gopjatmu:gobhl_6_0": "āyuṣman sapratidvandvāḥ parīttāsvādadūṣitāḥ /",
    "S03gopjatmu:gobhl_6_1": "bhavā niśitanistriṃśadhārāsaṃpātadāruṇāḥ //",
    "S03gopjatmu:gobhl_7_0": "nopādānakṣamās tāta bhavāḥ kruddhā ivoragāḥ /",
    "S03gopjatmu:gobhl_7_1": "viṣāgnikavalālokakarālamukhaśaktayaḥ //",
    "S03gopjatmu:gobhl_8_0": "dagdhapravṛttyupādānavāsanāmalamānasaiḥ /",
    "S03gopjatmu:gobhl_8_1": "pravṛttayo jagannāthaiḥ sarvā eva vivarjitāḥ //",
    "S03gopjatmu:gobhl_9_0": "bhavān pariharanty ārād ātmakāmāḥ parīkṣakāḥ /",
    "S03gopjatmu:gobhl_9_1": "paricchannataṭāgādhāñ śvabhrāpātabhayaṃkarān //",
    "S03gopjatmu:gobhl_10_0": "ratīnāṃ sopatāpānāṃ mukhe sa parivartate /",
    "S03gopjatmu:gobhl_10_1": "abhinandaty anādeyān kṣaṇikān api yo bhavān //",
    "S03gopjatmu:gobhl_11_0": "vicchinnāśeṣasaṃskārapravāhapratisaṃdhayaḥ /",
    "S03gopjatmu:gobhl_11_1": "pratisaṃdhim upāyāsamūlam āhus tathāgatāḥ //",
    "S03gopjatmu:gobhl_12_0": "visaṃvādinya evaitā gatayo mahatām api /",
    "S03gopjatmu:gobhl_12_1": "vividhānarthanārācasaṃnipātakhalūrikāḥ //",
    "S03gopjatmu:gobhl_13_0": "ādīptaḥ sarva evāyaṃ saṃsāraviṣapādapaḥ /",
    "S03gopjatmu:gobhl_13_1": "viṣvagvikāsiduḥkhāgner jvālāmālākadambakaiḥ //",
    "S03gopjatmu:gobhl_14_0": "bhavopabhogaspṛhalālasāḥ svayaṃ praviśya saṃmohatamisradurdinān /",
    "S03gopjatmu:gobhl_14_1": "caranti mattā iva bhagnalocanā ghanāndhakāre viparītabuddhayaḥ //",
    "S03gopjatmu:gobhl_15_0": "hitodyatānām avakīrya bhāratīṃ nipātarūkṣāṃ pariṇāmapeśalām /",
    "S03gopjatmu:gobhl_15_1": "anarthapaṅkaughanimagnaśaktayo bhavanti niśvāsaparāyaṇā narāḥ //",
    "S03gopjatmu:gobhl_16_0": "latāṃ dvirephā iva puṣpahāsinīm upāsate ye tu satāṃ sarasvatīm /",
    "S03gopjatmu:gobhl_16_1": "akāryanirmokam apāsya te kaler mukhaṃ na paśyanti punar vibhīṣaṇam //",
    "S03gopjatmu:59_0": "sa tam arhantam abravīt / niruttarāṇy amūni vo vacanakusumāni / kiṃ tu",
    "S03gopjatmu:gobhl_17_0": "āpāyikāni vyasanāni yāni mayānubhūtāny atidāruṇāni /",
    "S03gopjatmu:gobhl_17_1": "teṣāṃ pratīkāranimittabhūtaṃ sukhaṃ bhadantānubhavāmi tāvat //",
    "S03gopjatmu:60_0": "atha sa mahātmā tena tasya vacasā sutarām upajanitasaṃvego 'bravīt /",
    "S03gopjatmu:gobhl_18_0": "na varṇayanti kṣaṇikām apīśvarā bhavābhinirvṛttim avandhyavādinaḥ /",
    "S03gopjatmu:gobhl_18_1": "tathā hy ayaṃ skandhakadambakodbhavaḥ samudbhavo naikavidhasya pāpmanaḥ //",
    "S03gopjatmu:gobhl_19_0": "bhavaprabandhapraṇayo manasvino jagaddhitādhānaparasya yujyate /",
    "S03gopjatmu:gobhl_19_1": "anuttarajñānanibaddhacetasāṃ bhavodbhavo bhāvasukhād api priyaḥ //",
    "S03gopjatmu:gobhl_20_0": "punarbhavāsvādalavākulāśayaḥ pravṛttim anvicchati yas tu mohanāt /",
    "S03gopjatmu:gobhl_20_1": "mudhā sa sarvāyatanopatāpinīṃ vipattim anvicchati sarvatomukhīm //",
    "S03gopjatmu:gobhl_21_0": "bhavāḥ saśokāḥ sabhayāḥ savigrahā vivarjitāḥ sadbhir udāramānasaiḥ /",
    "S03gopjatmu:gobhl_21_1": "narair maruddhūtaśikhā viṣadrumā bhujaṅgamādhiṣṭhitakoṭarā iva //",
    "S03gopjatmu:gobhl_22_0": "bhavāvaśiṣṭāḥ kila sapta jātayo bhayaṃ na te yena punarbhavāśrayam /",
    "S03gopjatmu:gobhl_22_1": "bhavānuṣaṅgo 'py aśucer vivṛjyate narair vidagdhābharaṇānulepanaiḥ //",
    "S03gopjatmu:gobhl_23_0": "kṛtaṃ tvayāpāyikaduḥkhalaṅghanaṃ pravṛttim anvicchasi yena janmanaḥ /",
    "S03gopjatmu:gobhl_23_1": "jijīviṣus tīvraviṣābhidūṣitaṃ praṇītam apy annam upādadīta kaḥ //",
    "S03gopjatmu:61_0": "api ca he bhavābhinandin",
    "S03gopjatmu:gobhl_24_0": "krimer ivāvaskarakardamāntar vivartamānasya yathākathaṃ cit /",
    "S03gopjatmu:gobhl_24_1": "narasya mātur jaṭharāntarāle kiṃ garbhavāso na mahān apāyaḥ //",
    "S03gopjatmu:gobhl_25_0": "kaḍevarāvaskaranirjhareṇa subaddhasāsṛṅmaladurdinena /",
    "S03gopjatmu:gobhl_25_1": "prajāyamānasya narasya duḥkham apāyaduḥkhair api kiṃ na tulyam //",
    "S03gopjatmu:gobhl_26_0": "davānalapluṣṭapalāśarūkṣaṃ vahan jarājarjaram asthiyantram /",
    "S03gopjatmu:gobhl_26_1": "kathaṃ cid āyāsanipītaharṣo na kiṃ samo 'pāyaśatair manuṣyaḥ //",
    "S03gopjatmu:gobhl_27_0": "vidāhibhir niṣpratikāraghoraiḥ kṛtāntabāṇair iva saṃpatadbhiḥ /",
    "S03gopjatmu:gobhl_27_1": "vibhidyamānasvaviṣātmabhāvo gadair ihaivānubhavaty apāyān //",
    "S03gopjatmu:62_0": "pratyāvṛttasitākṣikośavikṛtavyāghrānano bhīṣaṇaḥ",
    "S03gopjatmu:62_1": "śastreṇeva vidāryamāṇakaraṇo marmacchidā vāyunā /",
    "S03gopjatmu:gobhl_28_0": "śastreṇeva vidāryamāṇakaraṇo marmacchidā vāyunā /",
    "S03gopjatmu:gobhl_28_1": "bandhūnāṃ purataḥ kṛtāntamakareṇākramya nighno yadā",
    "S03gopjatmu:gobhl_28_2": "kruddheneva vitīryate 'dhikataraṃ kiṃ nāma duḥkhaṃ tataḥ //",
    "S03gopjatmu:63_0": "kiṃ cāyuṣman",
    "S03gopjatmu:gobhl_29_0": "karmāvedhasamuddhatasphuṭaśikhijvālāvalīpiṅgalo",
    "S03gopjatmu:gobhl_29_1": "naivāvīcir api vyathām upaharaty āryasya tāṃ dāruṇaḥ /",
    "S03gopjatmu:gobhl_29_2": "dhīdaurbalyakarāḥ samādhividhurāḥ sadvṛttavelābhido",
    "S03gopjatmu:gobhl_29_3": "yāṃ kurvanti manojvarāḥ paricayāḥ sphītāvalepā malāḥ //",
    "S03gopjatmu:65_0": "atha sa viṣayadaurātmyam ivodbhāvayaṃs taṃ maharṣim abravīt /",
    "S03gopjatmu:gobhl_30_0": "viṣayāsaṅginī buddhir duḥkhena prativāryate /",
    "S03gopjatmu:gobhl_30_1": "gaṅgeva kūlatoyormiparyastataṭapādapā //",
    "S03gopjatmu:gobhl_31_0": "anye 'pi bahavaḥ śaikṣā bhavasaṃbhogalālasāḥ /",
    "S03gopjatmu:gobhl_31_1": "tarpayantīndriyagrāmaṃ viṣayair aviṣādinaḥ //",
    "S03gopjatmu:66_0": "sa cārhaṃs tais tadvacobhiḥ sutarām udvejitapratibhayas taṃ śaikṣam avocat /",
    "S03gopjatmu:gobhl_32_0": "pratisaṃkhyānamahatām akṛcchraś cittanigrahaḥ /",
    "S03gopjatmu:gobhl_32_1": "na cānuvartanīyās te viṣayair ye parājitāḥ //",
    "S03gopjatmu:gobhl_33_0": "mayaiva viṣayoddāmaṃ nanu ceto nivāritam /",
    "S03gopjatmu:gobhl_33_1": "anyaiś ca vratibhir vīrais tat kasmān nānuvartase //",
    "S03gopjatmu:gobhl_34_0": "viṣayeṣu yadi pramādam eṣe tvam anāryācariteṣu hanta naṣṭam /",
    "S03gopjatmu:gobhl_34_1": "atha te virajanti naiva cetas tava ko 'rtho vada tair anarthabhūtaiḥ //",
    "S03gopjatmu:gobhl_35_0": "viṣayeṣu pariplutendriyāṇāṃ svamanovibhramamātrabhadrakeṣu /",
    "S03gopjatmu:gobhl_35_1": "nikaṭe nivasanti sarvaduḥkhāny aparijñātanipātadāruṇāni //",
    "S03gopjatmu:gobhl_36_0": "viṣayāpacayānupātinīnām aparimlānasukhāmṛtapradānām /",
    "S03gopjatmu:gobhl_36_1": "chalitaḥ puruṣaḥ prasaṅgadoṣair na ca saṃvetti nirāmiṣaṃ ratīnām //",
    "S03gopjatmu:gobhl_37_0": "paribhūtir upāntike narāṇāṃ bhavasaṃbhogaviṣaktamānasānām /",
    "S03gopjatmu:gobhl_37_1": "viṣayapratikuñcitaṃ ca ceto vinipātāyatanāni cāvṛtāni //",
    "S03gopjatmu:gobhl_38_0": "pariṇāmaratām aśāntarūpāṃ viparītālpasukhānurāgaramyām /",
    "S03gopjatmu:gobhl_38_1": "paribhūya manasvino ramante kṛpaṇāṃ kāmaratiṃ tapovaneṣu //",
    "S03gopjatmu:gobhl_39_0": "vinigṛhya manaḥ pramādadolācalam adhyātmarativyapāśrayeṇa /",
    "S03gopjatmu:gobhl_39_1": "anirākṛtayogino ramante bahurūpair atimānuṣair vihāraiḥ //",
    "S03gopjatmu:gobhl_40_0": "vitathābhiniveṣamātraramyāḥ puruṣasyopanamanti nāma kāmāḥ /",
    "S03gopjatmu:gobhl_40_1": "gaticakracaravrataṃ narāṇāṃ viṣayā eva samādiśanty anāryāḥ //",
    "S03gopjatmu:gobhl_41_0": "vyasanopanipātalakṣyavṛkṣe jagati kleśapiśācikābhibhūte /",
    "S03gopjatmu:gobhl_41_1": "udayā na tu sarvadā bhavanti prakṛtisvāsthyakṛtāṃ tathāgatānām //",
    "S03gopjatmu:gobhl_42_0": "tad ayaṃ samayaḥ kathaṃ cid eva pratilabdhaḥ kuśalaprayogayogyaḥ /",
    "S03gopjatmu:gobhl_42_1": "pratipattividhau bhavān pramāṇaṃ śakunānāṃ hi vanaṃ virāvamātram //",
    "S03gopjatmu:67_0": "sa tam arhantam abravīt /",
    "S03gopjatmu:gobhl_43_0": "śaknuyāṃ sugatau bhogaspṛhāṃ yady apy upekṣitum /",
    "S03gopjatmu:gobhl_43_1": "brūyāḥ pravadatāṃ śreṣṭha naiva māṃ tvaṃ punaḥ punaḥ //",
    "S03gopjatmu:gobhl_44_0": "yatas tu māṃ haraty eṣā kāmatṛṣṇā niśācarī /",
    "S03gopjatmu:gobhl_44_1": "tenātivelakṛpayā tvaṃ māṃ kutsayase vibho //",
    "S03gopjatmu:68_0": "sa taṃ mahātmā punar api sānukrośapeśalair vacobhiḥ saṃvejayann abravīt /",
    "S03gopjatmu:gobhl_45_0": "khinnā vayaṃ rudhirabindum upādadānāḥ sāṃkleśikeṣu sabhayeṣu bhaveṣu vatsa /",
    "S03gopjatmu:gobhl_45_1": "āyāsinīṃ ca kaṭasīm abhivardhayanto naikāntarāyavivaśāḥ svaparābhavāya //",
    "S03gopjatmu:gobhl_46_0": "krūraiḥ parasparavirodhibhir apraśāntair dhātūragaiḥ prakupitair iva kṛṣṇasarpaiḥ /",
    "S03gopjatmu:gobhl_46_1": "ātudyamānavapuṣām aparāyaṇānāṃ kalpāyutāny abhigatāni ca no mahātman //",
    "S03gopjatmu:gobhl_47_0": "pratyarthikair iva samudyatamaṇḍalāgraiḥ skandhair hatā vayam akāraṇabaddhavairaiḥ /",
    "S03gopjatmu:gobhl_47_1": "āyāsitāś ca viṣayair viṣakumbhakalpais tac chidyatāṃ bhavasukhavyasanānurāgaḥ //",
    "S03gopjatmu:69_0": "sa tam arhantam āha /",
    "S03gopjatmu:gobhl_48_0": "nopacchetsyāmi yady atra janmani skandhasaṃtatim /",
    "S03gopjatmu:gobhl_48_1": "upapadyoddhariṣyāmi tvadvākyena jitādhinā //",
    "S03gopjatmu:70_0": "sa taṃ pratyāha / yady apy etad evaṃ tathāpi",
    "S03gopjatmu:gobhl_49_0": "sakṛn martavye tvaṃ punar api ca mṛtyuṃ mṛgayase",
    "S03gopjatmu:gobhl_49_1": "sphuṭaṃ dṛṣṭvālokaṃ tamasi vipule majjasi punaḥ /",
    "S03gopjatmu:gobhl_49_2": "śivaṃ labdhvā mārgaṃ kusṛtim upayāsi pratibhayāṃ",
    "S03gopjatmu:gobhl_49_3": "bhavān yas tvaṃ vāñchasy amṛtapuram utsṛjya sulabham //",
    "S03gopjatmu:72_0": "samuttīryāgādhāt krimikulacalatpaṅkakalilāt",
    "S03gopjatmu:72_1": "kathaṃ vijñābālāt pipatiṣasi tasmin punar api /",
    "S03gopjatmu:gobhl_50_0": "kathaṃ vijñābālāt pipatiṣasi tasmin punar api /",
    "S03gopjatmu:gobhl_50_1": "vimukto rogebhyaḥ punar api ca rogāya yatase",
    "S03gopjatmu:gobhl_50_2": "bhavebhyo duḥkhebhyaḥ spṛhayasi punar yas tvam aghṛṇaḥ //",
    "S03gopjatmu:73_0": "anāśān asvantān sulabhavinipātapratibhayān",
    "S03gopjatmu:73_1": "savairān sodvegān saparibhavasaṃtāpavirasān /",
    "S03gopjatmu:gobhl_51_0": "savairān sodvegān saparibhavasaṃtāpavirasān /",
    "S03gopjatmu:gobhl_51_1": "parityajyāyuṣman vyasanaviśikhāpātavihatān",
    "S03gopjatmu:gobhl_51_2": "bhavān samyagmārgaṃ bhavabhayaharaṃ bhāvaya sadā //",
    "S03gopjatmu:gobhl_52_0": "dṛṣṭasaṃsāraduḥkho 'pi so 'bhyāsād rāgapāpmanaḥ /",
    "S03gopjatmu:gobhl_52_1": "tam uvāca mahātmānam ārujann iva vākśaraiḥ //",
    "S03gopjatmu:gobhl_53_0": "bhramanti te bahūn kalpān bodhisattvā bhavādhvani /",
    "S03gopjatmu:gobhl_53_1": "sudāntāḥ saptajanmāni bhramatāṃ kīdṛśī vyathā //",
    "S03gopjatmu:gobhl_54_0": "sa bhikṣus tena vākyena pratodeneva vikṣataḥ /",
    "S03gopjatmu:gobhl_54_1": "tam abravīd bhavāsvādakārpaṇyopahatāśayam //",
    "S03gopjatmu:gobhl_55_0": "na tena viditā bhikṣo yā vyathā bhramatāṃ bhave /",
    "S03gopjatmu:gobhl_55_1": "avajñāya vaco 'smākaṃ punar apy avabhotsyase //",
    "S03gopjatmu:74_0": "punaś ca tvāṃ bravīmi /",
    "S03gopjatmu:gobhl_56_0": "ye janmaivādhimuktāḥ śamasukhamahatīṃ nirvṛtiṃ śuddhasattvā",
    "S03gopjatmu:gobhl_56_1": "yeṣāṃ kleśāvaśeṣo 'py upaśamitabalo yo 'py upādānam eva /",
    "S03gopjatmu:gobhl_56_2": "ātmatvenābhyupetā jagad idam akhilaṃ ye kṛpākrāntacittās",
    "S03gopjatmu:gobhl_56_3": "teṣāṃ ślāghyā pravṛttir gatiṣu na tu bhavāsvādaparyastabuddhiḥ //",
    "S03gopjatmu:76_0": "spṛśyante sattvavanto na viṣayarajasā ye viviktāśayatvād",
    "S03gopjatmu:76_1": "duḥkhair naiva vyathante kṣitidharaguravo ye parārthe carantaḥ /",
    "S03gopjatmu:gobhl_57_0": "duḥkhair naiva vyathante kṣitidharaguravo ye parārthe carantaḥ /",
    "S03gopjatmu:gobhl_57_1": "te janmopādadānāḥ parapuraparikhāsetavo bodhisattvāḥ",
    "S03gopjatmu:gobhl_57_2": "śobhante na kṣamaṃ tu kṣaṇam api gatiṣu sthātum ātmaṃbharīṇām //",
    "S03gopjatmu:77_0": "yeṣāṃ sarve prayogāḥ śaśina iva kalāḥ sarvasattvopajīvyā",
    "S03gopjatmu:77_1": "ye lokān pānti kṛtsnān pitara iva sutān duḥkhapātālamagnān /",
    "S03gopjatmu:gobhl_58_0": "ye lokān pānti kṛtsnān pitara iva sutān duḥkhapātālamagnān /",
    "S03gopjatmu:gobhl_58_1": "teṣāṃ janmopadeśaḥ sucaritamahatām utsavaḥ śrīviśeṣaḥ",
    "S03gopjatmu:gobhl_58_2": "svārthodyogānurāgād anupatati bhavān mṛtyave kevalaṃ tu //",
    "S03gopjatmu:78_0": "yeṣām utpādakāle sucaritakiraṇair likhyamānaṃ samantād",
    "S03gopjatmu:78_1": "dhvāntaṃ cetaḥ svaraṅgāvivaraparicayasphītam apy astam eti /",
    "S03gopjatmu:gobhl_59_0": "dhvāntaṃ cetaḥ svaraṅgāvivaraparicayasphītam apy astam eti /",
    "S03gopjatmu:gobhl_59_1": "unmajjantīva lokāḥ pratibhayamahato duḥkhapaṅkaughamadhyāt",
    "S03gopjatmu:gobhl_59_2": "teṣām evānurūpā parahitaviduṣāṃ janmasaṃtānalīlā //",
    "S03gopjatmu:79_0": "kiṃ bahunā",
    "S03gopjatmu:gobhl_60_0": "sarveṣv ācāryavaryā niyamagurudharā dharmayānāgradhairyāḥ",
    "S03gopjatmu:gobhl_60_1": "kāruṇyocchrītavīryā rajanikaranibhā bhāskarābhāś ca dīptyā /",
    "S03gopjatmu:gobhl_60_2": "janmāṭavyānuyātrā namucividaraṇā jñānadīpolkadhārāḥ",
    "S03gopjatmu:gobhl_60_3": "sarvajñatvābhiṣekāḥ puruṣavarayugāḥ sarvadā bodhisattvāḥ //",
    "S03gopjatmu:81_0": "evam apy asāv ucyamānaḥ kuśaladharmasādhanodyogavidhura eva vyāhārṣīt /",
    "S03gopjatmu:gobhl_61_0": "samudāgamavaiguṇyavirūkṣakṣāmacetasām /",
    "S03gopjatmu:gobhl_61_1": "kuśalapratyayā bāhyāḥ kiṃ kariṣyanti dehinām //",
    "S03gopjatmu:gobhl_62_0": "prakṣālayanti munayo na jalena pāpaṃ hastena nāpy apaharanti janasya duḥkham /",
    "S03gopjatmu:gobhl_62_1": "saṃcārayanty adhigamaṃ na paratra ca svaṃ dharmān vadanti tu sukhapratipattisādhyān //",
    "S03gopjatmu:82_0": "atha sa krameṇa kālagato bharukacche proṣitabhartṛkāyā nāryāḥ kukṣau janma pratisaṃdadhe /",
    "S03gopjatmu:82_1": "kālāntareṇa ca garbhād abhiniṣkrāntaḥ /",
    "S03gopjatmu:82_2": "mātā cainam abhivīkṣya putrasneham anādṛtyāpavādabhayāśaṅkinī kim api kim api tapasvinī vilalāpa /",
    "S03gopjatmu:82_3_0": "anunīyamānāpi ca samānasukhaduḥkhābhiḥ sakhībhir asahamānā tanayaviyogavyasanaṃ tam atimanoharātmabhāvaṃ bālakam aṅke kṛtvā",
    "S03gopjatmu:82_3_1": "bāṣpavegoparudhyamānaskhalitavacasā niyatam īdṛśaṃ kiṃ cid avocat /",
    "S03gopjatmu:gobhl_63_0": "jāte putre bhavanti pramuditahṛdayā mātaro jīvaloke",
    "S03gopjatmu:gobhl_63_1": "dṛṣṭvā vaṃśasya lakṣmīm anuparatarasām unmiṣantīṃ samantāt /",
    "S03gopjatmu:gobhl_63_2": "ānandāndolitānāṃ bhavati sa divaso bāndhavānām adīrgho",
    "S03gopjatmu:gobhl_63_3": "jātaḥ śokāya tu tvaṃ mama tanaya kathaṃ mandabhāgyodayāyāḥ //",
    "S03gopjatmu:84_0": "durvṛttāyā mama tad adhunā karmaṇā preritas tvaṃ",
    "S03gopjatmu:84_1": "bhuṅkṣvāsahyaṃ vyasanam athavā svasya duśceṣṭitasya /",
    "S03gopjatmu:gobhl_64_0": "bhuṅkṣvāsahyaṃ vyasanam athavā svasya duśceṣṭitasya /",
    "S03gopjatmu:gobhl_64_1": "ete 'nye ca vyasananivahā mūrdhni teṣāṃ sphuranti",
    "S03gopjatmu:gobhl_64_2": "tyaktvā lajjāṃ sujanadayitāṃ ye pramādaṃ bhajante //",
    "S03gopjatmu:gobhl_65_0": "khādyamānaparikomalacchavis tīkṣṇatuṇḍanakharaiḥ patatribhiḥ /",
    "S03gopjatmu:gobhl_65_1": "putra durnayaphalāni bhokṣyase mātur adya parimāṇavartakaḥ //",
    "S03gopjatmu:gobhl_66_0": "dhig dhig astu pariṇāmadāruṇāṃ saṅgināṃ ratim apūrvavāhinīm /",
    "S03gopjatmu:gobhl_66_1": "adhyavasyati yayābhibhūtadhīr īdṛśāny api jano hatatrapaḥ //",
    "S03gopjatmu:gobhl_67_0": "kaṣṭam āyataviṣādabhīṣaṇe saṃkaṭe mama vivartate manaḥ /",
    "S03gopjatmu:gobhl_67_1": "yatra lokaravabhītayā mayā putraka tvam aṭavīṃ nipātyase //",
    "S03gopjatmu:gobhl_68_0": "dāruṇaṃ bata bidher viceṣṭitaṃ duṣkaraṃ khalu mayā samīhitam /",
    "S03gopjatmu:gobhl_68_1": "kiṃ karomi śaraṇaṃ vrajāmi kaṃ putra śokaśaratāḍitāśayā //",
    "S03gopjatmu:gobhl_69_0": "hā hatāsmi vighṛṇena cetasā kāmadohadapathānupātinā /",
    "S03gopjatmu:gobhl_69_1": "yat suduṣkaram idaṃ kariṣyate vaiśasaṃ vihatalajjayā mayā //",
    "S03gopjatmu:gobhl_70_0": "bhūr iyaṃ kim iti nāvadīryate nārakaḥ kva nu sa havyavāhanaḥ /",
    "S03gopjatmu:gobhl_70_1": "yo na nirdahati pāpakāriṇīṃ kakṣamuṣṭim iva māṃ hatatrapām //",
    "S03gopjatmu:gobhl_71_0": "vitataśikhikalāpodbhāsurālokajālaṃ nipatati mama vajraṃ sāṃprataṃ kiṃ tu mūrdhni /",
    "S03gopjatmu:gobhl_71_1": "sutam akaruṇacittā yāham evaṃ tyajāmi stanarasaparibhogaklībavaktrāravindam //",
    "S03gopjatmu:85_0": "ity evam anyathā ca tasyā vilapantyāḥ kiṃciccheṣā rajanī babhūva /",
    "S03gopjatmu:85_1": "sā paricārikām abravīt / jñāyatāṃ tāvad bhadre kim avaśeṣaṃ niśāyā iti /",
    "S03gopjatmu:gobhl_72_0": "aruṇakiraṇamālāpāṭalopāntalekhaṃ praviralataratāraṃ khaṃ parāvṛttacandram /",
    "S03gopjatmu:gobhl_72_1": "pulinam iva payodher vidrumakṣodatāmraṃ parimukulapalāśasvasthasaṃsuptahaṃsam //",
    "S03gopjatmu:86_0": "sā provāca /",
    "S03gopjatmu:gobhl_73_0": "imaṃ hṛdayasaṃtāpaṃ dīrghakālānuṣaṅginam /",
    "S03gopjatmu:gobhl_73_1": "durjātaṃ mama mandāyā gaccha cchoraya bālakam //",
    "S03gopjatmu:87_0": "ity uktvā sā bāṣpavegoparudhyamānahṛdayā pṛthivyāṃ sahasā nipapāta / paraṃ ca saṃmoham upajagāma /",
    "S03gopjatmu:gobhl_74_0": "sā tatheti pratiśrutya tam ādāya tapasvinam /",
    "S03gopjatmu:gobhl_74_1": "upahāram ivāpūrvaṃ vicikṣepa mahāpathe //",
    "S03gopjatmu:88_0": "putrakrauryaṃ vivṛtam aśivaṃ janmaduḥkhopataptaṃ",
    "S03gopjatmu:88_1": "bhartṛsnehaḥ ciraparicayād baddhamūlo na dṛṣṭaḥ /",
    "S03gopjatmu:gobhl_75_0": "bhartṛsnehaḥ ciraparicayād baddhamūlo na dṛṣṭaḥ /",
    "S03gopjatmu:gobhl_75_1": "dagdhaṃ vaṃśadvayam api mayā durnayāṅgāravarṣair",
    "S03gopjatmu:gobhl_75_2": "hā kāmānāṃ prakṛtir asatī sarvaduḥkhaprasūtiḥ //",
    "S03gopjatmu:gobhl_76_0": "nāsau rurāvāmuṣitasmṛtitvāc cukopa mātre na ca tattvadarśī /",
    "S03gopjatmu:gobhl_76_1": "dṛṣṭvā tu tām ātmagatām avasthāṃ svam eva cittaṃ vinininda bālaḥ //",
    "S03gopjatmu:gobhl_77_0": "nāyaṃ jananyā mama kāmacāro na cānimittaṃ vyasanaṃ mamedam /",
    "S03gopjatmu:gobhl_77_1": "svayaṃ kṛtāni vyasanāny amūni tvayaiva me citta vimuñca dainyam //",
    "S03gopjatmu:gobhl_78_0": "anārya tāṃ cittakale pratārya pragāḍhaduḥkhodayadāruṇeṣu /",
    "S03gopjatmu:gobhl_78_1": "bhavopabhogeṣv adhunā viṣādaṃ kim eva mohād asamīkṣyakārin //",
    "S03gopjatmu:gobhl_79_0": "hitaiṣiṇas tasya vaco 'vadhīrya tvam ajña nirdagdhapunarbhavasya /",
    "S03gopjatmu:gobhl_79_1": "bibheṣi duḥkhād adhunā kim evaṃ svakarmanirmāṇam idaṃ tavaiva //",
    "S03gopjatmu:gobhl_80_0": "na pūjayanti pratipattibhir ye giro gurūṇām anukampakānām /",
    "S03gopjatmu:gobhl_80_1": "imāni cānyāni ca te labhante viṣādanīnāṃ vipadāṃ śatāni //",
    "S03gopjatmu:89_0": "yathā yathā tīvradvandvopanipātajāni duḥkhāny anubhavati sma tathā tathā sutarām upajāyamānasaṃvegaḥ sāśrukaṇṭha eva śuśoca viklavātmā tapasvī /",
    "S03gopjatmu:gobhl_81_0": "praviralatṛṇacchannaśvabhraprapātabhayaṃkarān",
    "S03gopjatmu:gobhl_81_1": "mama gurur asau tyaktvā yāto bhavābdhikadurbhavān /",
    "S03gopjatmu:gobhl_81_2": "tanusukhalavakliṣṭātmāno vayaṃ tu hatatrapā",
    "S03gopjatmu:gobhl_81_3": "bhavajalanidher dṛṣṭvāpy antaṃ punar nidhanaṃ gatāḥ //",
    "S03gopjatmu:91_0": "matihutabhujā dagdhvā skandhapravṛttiviṣadrumaṃ",
    "S03gopjatmu:91_1": "sthitiṣu vaśitāṃ saṃprāpyāpi prakāśayaśotsavāḥ /",
    "S03gopjatmu:gobhl_82_0": "sthitiṣu vaśitāṃ saṃprāpyāpi prakāśayaśotsavāḥ /",
    "S03gopjatmu:gobhl_82_1": "sakalabhuvanaśreyaḥ kṛtvā gatāḥ sugatāḥ śamaṃ",
    "S03gopjatmu:gobhl_82_2": "viṣayakṛpaṇāḥ kaṣṭaṃ naṣṭā vayaṃ bhavalubdhakāḥ //",
    "S03gopjatmu:92_0": "sthānāsthānavivekayogaviduṣā sthānena saṃvarṇitā",
    "S03gopjatmu:92_1": "skandhānāṃ kṣaṇikāpy anuttaragirā nirvṛttir āyāsinī /",
    "S03gopjatmu:gobhl_83_0": "skandhānāṃ kṣaṇikāpy anuttaragirā nirvṛttir āyāsinī /",
    "S03gopjatmu:gobhl_83_1": "sthāne prajvalitāṃs tarūn iva khagās tyaktvā bhavān bhaṅgurān",
    "S03gopjatmu:gobhl_83_2": "nirvānti jvalanā ivāmbuvihatāś citteśvarā yoginaḥ //",
    "S03gopjatmu:gobhl_84_0": "kṛtvābhiyogam api cāgamagahvareṣu svairapracāram anugṛhya mano manuṣyāḥ /",
    "S03gopjatmu:gobhl_84_1": "alpaśrutā iti jagaty upayānti saṃkhyāṃ cetovinigrahaphalaṃ śrutam āhur āryāḥ //",
    "S03gopjatmu:gobhl_85_0": "sa sūcikāgrair iva tudyamānaḥ pipīlikair bhugnakarāladaṃṣṭraiḥ /",
    "S03gopjatmu:gobhl_85_1": "mahīrajodhūsarakomalāṅgo muhur muhuḥ saṃparivartate sma //",
    "S03gopjatmu:gobhl_86_0": "sa makṣikāṇāṃ nayutaiḥ parīto mṛduḥ prayatnākulapāṇipādaḥ /",
    "S03gopjatmu:gobhl_86_1": "viceṣṭamānaḥ karuṇaṃ kathaṃ cid bhavān jagarhe manasānutāpī //",
    "S03gopjatmu:93_0": "krūrārāvaiḥ purabalibhujāṃ maṇḍalaiḥ saṃpatadbhir",
    "S03gopjatmu:93_1": "vyādhūtāsyo vipadam aśivāṃ yo 'svatantraḥ prapede /",
    "S03gopjatmu:gobhl_87_0": "vyādhūtāsyo vipadam aśivāṃ yo 'svatantraḥ prapede /",
    "S03gopjatmu:gobhl_87_1": "gomāyūnāṃ viṣamavirutair agnimālākarālair",
    "S03gopjatmu:gobhl_87_2": "āryasyāpi prakṛtimṛdukaṃ tasya cetaś cakampe //",
    "S03gopjatmu:gobhl_88_0": "kravyāśināṃ paravadhapraṇayapragalbhaiḥ pūgair asau parivṛto vigatāsukalpaḥ /",
    "S03gopjatmu:gobhl_88_1": "prākhyāpayat sa bhavabhogalavābhilāṣaduḥkhāni tasya ca vaco vigatasravasya //",
    "S03gopjatmu:94_0_0": "tasya tathā kṛcchragatasya puradvāri parivartamānasya gavāṃ nirgacchantīnāṃ puraḥsaro vṛṣabhas tam āyuṣmantaṃ dṛṣṭvā vidhiyogasāmarthyāt",
    "S03gopjatmu:94_0_1": "pitevopagu tāvad avatasthe yāvad atikrāntaḥ sarvo gaugaṇaḥ /",
    "S03gopjatmu:94_1": "so 'titīvravedanāturatanur alpasthāmatayā kaṇṭhagataprāṇaḥ punar api mayā vyasanam evānubhavanīyaṃ maraṇād ūrdhvam ity abhiviṣādo 'pi mṛtyur eva tatkāladuḥkhapratīkāram ākārayatu /",
    "S03gopjatmu:94_2": "vanavihagapakṣapātoddhṛtadharaṇitalarajo'vakīrṇadeho nirākrando mandam aparispandakaracaraṇavadanakamala idānīṃ na bhaviṣyāmīti buddham eva bhagavantaṃ namaskartum ārabdhaḥ /",
    "S03gopjatmu:94_3": "tadbhāgyaśeṣopakṛṣṭā iva copāsakā buddhadharmasaṃghānuvādāśrayāḥ saṃkathāḥ kathayantas taṃ pradeśam upajagmuḥ /",
    "S03gopjatmu:94_4": "sa tān avalokya pratyujjīvita iva mṛdusphuṭakalena vacasā kamalapalāśakomalaṃ pāṇim abhiprasāryābravīt /",
    "S03gopjatmu:94_5": "bho bhoḥ satpuruṣā muhūrtakaṃ tāvad asmadanukampayāvatiṣṭhadhvam iti /",
    "S03gopjatmu:94_6": "atha te sahasā tacchabdaśravaṇasaṃbhrāntāḥ kim idaṃ kathaṃ cety utpannavimarśāḥ sthitā vayaṃ bhadramukhete taṃ mahāsattvam āśvāsayāṃ babhūvuḥ /",
    "S03gopjatmu:94_7": "kautūhalākulasamāsāś ca punar evam ūcuḥ /",
    "S03gopjatmu:gobhl_89_0": "avasthāṃś ca vayaś cedaṃ vāksauṣṭhavam idaṃ ca te /",
    "S03gopjatmu:gobhl_89_1": "matvā calati no buddhiḥ kautūhalasamākulā //",
    "S03gopjatmu:gobhl_90_0": "tat saumya vada ko nāma tvaṃ devo 'py atha dānavaḥ /",
    "S03gopjatmu:gobhl_90_1": "kathaṃ cemāṃ daśāṃ prāptaḥ sajjanāyāsakāriṇīm //",
    "S03gopjatmu:95_0": "sa tān āha /",
    "S03gopjatmu:gobhl_91_0": "mānuṣo 'smi mahāsattvā nāhaṃ devo na dānavaḥ /",
    "S03gopjatmu:gobhl_91_1": "bhavasaṃbhogatarṣeṇa prāptas tv aham imāṃ daśām //",
    "S03gopjatmu:gobhl_92_0": "atha te tadvacaḥ śrutvā saṃvignoddhatamānasāḥ /",
    "S03gopjatmu:gobhl_92_1": "anukampāmṛtasnigdhaṃ pratyabhāṣanta taṃ punaḥ //",
    "S03gopjatmu:gobhl_93_0": "upāsakā vayaṃ sādho nityaṃ kiṃkuśalaiṣiṇaḥ /",
    "S03gopjatmu:gobhl_93_1": "vistaraṃ śrotum icchāmaḥ sa cet khedaṃ na manyase //",
    "S03gopjatmu:gobhl_94_0": "sa tān ity avadad yūyaṃ dharmabhrātara eva me /",
    "S03gopjatmu:gobhl_94_1": "duḥkhāni tāvad vāryantāṃ paścād vakṣyāmi vistaram //",
    "S03gopjatmu:gobhl_95_0": "tatheti ca pratiśrutya gṛhītvā pāṇibhiḥ śanaiḥ /",
    "S03gopjatmu:gobhl_95_1": "pramṛjyāstīrya vastrāṇi svāni teṣu nyaveśayan //",
    "S03gopjatmu:gobhl_96_0": "prasvasthakāyaḥ sa samāhitātmā catvāri satyāni yathekṣitāni /",
    "S03gopjatmu:gobhl_96_1": "parīkṣamāṇo na cireṇa sādhur malān yathāsthūlamayāṃś cakāra //",
    "S03gopjatmu:gobhl_97_0": "– anuśayaviśeṣaṃ bhāvanāmārgaheyaṃ – ravir iva niśāntadhvāntam ullikhya bhābhiḥ /",
    "S03gopjatmu:gobhl_97_1": "svatanum atanupuṇyāpyāyitāntarviśeṣāṃ apahṛtagurubhārāyāsalaghvīṃ babhāra //",
    "S03gopjatmu:96_0_0": "atha sa mahātmā kṛtakaraṇīyaḥ kṣaṇam apy avasthāṃ tāṃ parityajya sabahumānaḥ kevalaṃ teṣām upāsakānāṃ kṛtajñatām anurakṣan",
    "S03gopjatmu:96_0_1": "paryaṅkaṃ gaganatale baddhvā taiḥ sabahumānam udīkṣyamāṇo vistareṇa tebhyo yathāvṛttaṃ vyāhṛtya punar api tān ābabhāṣe /",
    "S03gopjatmu:gobhl_98_0": "abhinandati yo janma sa duḥkham abhinandati /",
    "S03gopjatmu:gobhl_98_1": "duḥkhābhinandī duḥkhebhyo na jātu parimucyate //",
    "S03gopjatmu:gobhl_99_0": "pakvagaṇḍāyamānasya yaḥ kāyasyāsya saṃbhavaḥ /",
    "S03gopjatmu:gobhl_99_1": "ītyupāyāsaduḥkhānām utpādaḥ sa vidāhinām //",
    "S03gopjatmu:gobhl_100_0": "saṃsārāvacaraṃ kṛtsnaṃ sukham ekaghanīkṛtam /",
    "S03gopjatmu:gobhl_100_1": "narāṇāṃ janmaduḥkhena kṣaṇikenābhibhūyate //",
    "S03gopjatmu:gobhl_101_0": "viṣopadigdhā niśitā ivāyasāḥ śikhā ivāgneḥ prabalānilākulāḥ /",
    "S03gopjatmu:gobhl_101_1": "sabhīmanādā iva cāśmavṛṣṭayaḥ pravṛttayo duṣprasahāḥ śarīriṇām //",
    "S03gopjatmu:gobhl_102_0": "bhavaprabandhavyasanānuṣaṅginī matir viparyāsatamo'vaguṇṭhitā /",
    "S03gopjatmu:gobhl_102_1": "paraṃ samutkṣipya nipātayaty adho vipattipātālatale duruttare //",
    "S03gopjatmu:gobhl_103_0": "taḍillatānāṃ sphuṭanānukāriṇīm anekarūpavyasanānubandhinīm /",
    "S03gopjatmu:gobhl_103_1": "upādadānasya na jātv imāṃ śivaṃ narasya saṃskāravikārasaṃkulām //",
    "S03gopjatmu:gobhl_104_0": "svayaṃ samutthāpya vikalpavāsanān samīraṇoddhūtaśikhān bhavānalān /",
    "S03gopjatmu:gobhl_104_1": "janāḥ saroṣā iva nirdahanty amī svam indriyagrāmam anarthapaṇḍitāḥ //",
    "S03gopjatmu:gobhl_105_0": "svabhāvaduḥkhān prakṛtiprabhaṅgurān asārakān phenalavān ivāmbhasaḥ /",
    "S03gopjatmu:gobhl_105_1": "arīn imān ātmasamudbhavān bhavān sukhābhimānāś chalitāḥ śarīriṇaḥ //",
    "S03gopjatmu:gobhl_106_0": "niśamya ko nāma viḍambanām imāṃ pumān madīyāṃ śravaṇopatāpinīm /",
    "S03gopjatmu:gobhl_106_1": "ratiṃ prakuryād apariplutendriyo vicitrasaṃkleśasamudbhave bhave //",
    "S03gopjatmu:gobhl_107_0": "ta eva santaḥ sukham adhyupāsate sanātanaṃ śāntam atītamānuṣam /",
    "S03gopjatmu:gobhl_107_1": "bhavopabhogapraṇayānupātinī matir na yeṣāṃ pariśuddhakarmaṇām //",
    "S03gopjatmu:gobhl_108_0": "hatāvalepāḥ pariśuddhavṛttayaḥ sthitās ta evopari sarvasaṃpadām /",
    "S03gopjatmu:gobhl_108_1": "na bhāvanāṃ ye ślathayanti sādhavaḥ pravṛttyupādānaviṣopaśāntaye //",
    "S03gopjatmu:gobhl_109_0": "prakhyāpya doṣakaṇikān vibhavān bhavānāṃ nānāvidhavyasanasaṃkaṭasaṃbhavānām /",
    "S03gopjatmu:gobhl_109_1": "saṃvejya parṣadam ṛṣiḥ sa upāsakānāṃ sadyo yayau praśamam agnir ivāmbuṣiktaḥ //",
    "S03gopjatmu:97_0": "iti bhavalubdhakāvadānam //",
    "S03gopjatmu:98_0": "***************************************************************************",
    "S03gopjatmu:99_0": "Kapīśvarajātakam = GoKī",
    "S03gopjatmu:101_0": "4. Kapīśvarajātakam = GoKī",
    "S03gopjatmu:goki_1_0": "abhyasyanti tathā tathāgatasutās tyāgaṃ yathā svān api",
    "S03gopjatmu:goki_1_1": "prāṇān prāṇikṛte tyajanti kṛpayā rogān ivāyāsinaḥ /",
    "S03gopjatmu:goki_1_2": "kṣudrāḥ pāpavidhau tathā tv abhiratiṃ badhnanti niḥsādhvasā",
    "S03gopjatmu:goki_1_3": "bhūtvā duścaritaikatānamanaso gacchanty adhastād yathā //",
    "S03gopjatmu:103_0": "tadyathānuśrūyate",
    "S03gopjatmu:104_0_0": "bodhisattvaḥ kilānyatamasmin vividhavarṇagandharasasaṃpannaphalabhārāvanatadrumopagūḍhe vikacasurabhikusumavallīvirājitaparyante",
    "S03gopjatmu:104_0_1": "marakatamaṇiprabhāharitaśādvalakuthāstīrṇaviṣamabhūmibhāge kamalakuvalayākaronmīlitavimalajalāśayaparigrahe mahaty araṇye",
    "S03gopjatmu:104_0_2": "vānarādhipatir babhūva /",
    "S03gopjatmu:goki_2_0": "mahākṛpāsvīkṛtamānasatvān nītvāpi puṇyāni paraṃ prakarṣam /",
    "S03gopjatmu:goki_2_1": "gatiṃ tiraścām adhamāṃ prapede sādhuḥ sa kenāpi tu kāraṇena //",
    "S03gopjatmu:goki_3_0": "śubhāśubhaiḥ karmabhir āryakarmā krīḍann ivāsau bhavaraṅgamadhye /",
    "S03gopjatmu:goki_3_1": "nidarśayām āsa vicitrarūpām upāyapūrvām upapattimāyām //",
    "S03gopjatmu:goki_4_0": "kṛtvāpy asau durgatisaṃnirodham apāyahetoś ciravipravāsāt /",
    "S03gopjatmu:goki_4_1": "saṃmohatāmisramayīṃ prapede tiryagvipattiṃ karuṇāparītaḥ //",
    "S03gopjatmu:goki_5_0": "pravartate karmavaśena loko nirāśrayo 'yaṃ gaticakramadhye /",
    "S03gopjatmu:goki_5_1": "babhūva tasya tv anavadyabuddheḥ śubhāśubhe karmaṇi kāmakāraḥ //",
    "S03gopjatmu:goki_6_0": "mahātmā kāyamātreṇa vinipātaṃ gato 'py asau /",
    "S03gopjatmu:goki_6_1": "avipannaguṇābhyāsapeśalādhyāśayo babhau //",
    "S03gopjatmu:goki_7_0": "anāryaiś caritair dūrān niśamyaiva vivarjitaḥ /",
    "S03gopjatmu:goki_7_1": "āryām udbhāvayām āsa paddhatiṃ sa śivodayām //",
    "S03gopjatmu:goki_8_0": "ātmasaṃjñāviparyāsaprahāṇād eva so 'tyajat /",
    "S03gopjatmu:goki_8_1": "svasukhāsaṅginīṃ caryām anāryajanavartinīm //",
    "S03gopjatmu:goki_9_0": "vṛttaśobhāṃ samālokya tasya jātivirodhinīm /",
    "S03gopjatmu:goki_9_1": "munayo 'py abhavann ātmany avajñāśithilādarāḥ //",
    "S03gopjatmu:105_0": "sa tatra mātaram andhāṃ vṛddhāṃ ca paricaran vivekakāmatayā ca svayūtham apahāya teṣu teṣu puṣpaphalasamṛddheṣu vanāntareṣv anutkaṇṭhitamanā vijahāra /",
    "S03gopjatmu:goki_10_0": "aṃsena tāṃ pariharan viṣameṣu deśeṣv amlāyinīṃ srajam ivādhipatiḥ kapīnām /",
    "S03gopjatmu:goki_10_1": "ānṛṇyam apratisamaṃ sa jagāma mātur garbhādidhāraṇapariśramakheditāyāḥ //",
    "S03gopjatmu:goki_11_0": "pākopapāditarasaiḥ sa phalaprakārair niṣprāṇakaiś ca madhubhiḥ kusumādhivāsaiḥ /",
    "S03gopjatmu:goki_11_1": "toyaiś ca phullakamalotpalinīmanojñais tāṃ mātaraṃ paricacāra viśuddhasattvaḥ //",
    "S03gopjatmu:goki_12_0": "tayā karuṇayā cāsāv anubaddhaḥ kapīśvaraḥ /",
    "S03gopjatmu:goki_12_1": "vijahāra vivikteṣu parvateṣu vaneṣu ca //",
    "S03gopjatmu:106_0": "atha kadā cid anyatamo vyādho dhanvī pṛṣṭhāvāpī pragāḍhāvabaddhaparikaro mālutāvatānasaṃyatākulakeśabhārabhāsuraḥ śvāpadān abhidravaṃs taṃ deśam abhijagāma /",
    "S03gopjatmu:goki_13_0": "krodhāraktavilocanaṃ giriśilāśyāmāyatoraḥsthalaṃ",
    "S03gopjatmu:goki_13_1": "vallīkuṇḍalakāvabaddhakapilavyādhūtakeśāśivam /",
    "S03gopjatmu:goki_13_2": "dṛṣṭvā mṛtyum ivāpatantam atha taṃ tadgocarāḥ prāṇino",
    "S03gopjatmu:goki_13_3": "yātāḥ kvāpi vilaṅghya kaṇṭakalatānaddhān prapātān api //",
    "S03gopjatmu:108_0_0": "atha sa durātmā viphalaprayāsatayā sutarāṃ krodhāgninā pradīptamānasaḥ saśiraḥprakampaṃ niśvasya ca palāśikayāvagṛhya lalāṭapuṭaprasvedasalilaṃ",
    "S03gopjatmu:108_0_1": "tam evānukampamānaṃ taṃ vānarādhipatiṃ dadarśa pādapaikadeśāvasthitam /",
    "S03gopjatmu:108_1": "dṛṣṭvā ca bhṛśataraṃ krodhavahninā prajajvāla /",
    "S03gopjatmu:goki_14_0": "aśaknuvanto balinaḥ prabādhituṃ khalāḥ svadaurātmyavirūkṣadṛṣṭayaḥ /",
    "S03gopjatmu:goki_14_1": "akāraṇakrodhaviṣāśivāśivā bhavanti sādhuṣv apakāradāruṇāḥ //",
    "S03gopjatmu:109_0": "atha sa durātmā dhanuṣi niśitaṃ sāyakaṃ saṃdhāya vegena bodhisattvam abhidudrāva /",
    "S03gopjatmu:109_1": "sa ca mahātmā lobhanīyataraṃ vapur avetya mayi ca nāsyāyaṃ nirbandha iti /",
    "S03gopjatmu:109_2": "śakto 'pi pratyavasthātum apagatasaṃrambhamānasaḥ khaga iva mahatā javena tadbāṇapatham aticakrāma /",
    "S03gopjatmu:goki_15_0": "muṣṭiprahāreṇa sa śailaśṛṅgaṃ śakto 'pi saṃcūrṇayituṃ mahātmā /",
    "S03gopjatmu:goki_15_1": "jālmaṃ tam eva tv anukampamānas tadbāṇasaṃpātapathād vyatītaḥ //",
    "S03gopjatmu:110_0": "sa ca puruṣādhamas tīvratarasaṃrambhamanyuvegākulīkṛtāśayas tāṃ bodhisattvajananīṃ pratyākṛṣṭatīkṣṇabāṇāśanir abhisasāda /",
    "S03gopjatmu:goki_16_0": "abhyāsayogāt kaṭhinīkṛtāni manāṃsy anāryaiś caritaprasaṅgaiḥ /",
    "S03gopjatmu:goki_16_1": "pāpakriyāyām avicārya kāryaṃ caranti lokasya niraṅkuśāni //",
    "S03gopjatmu:111_0": "atha bodhisattvaḥ purāyaṃ me mātaraṃ vyāpādayatīty avigaṇitasvaprāṇātyayaḥ sasaṃbhramadrutataragatir abhigamya taṃ vyādhaṃ sānunayapraśamamadhuram ity abravīt /",
    "S03gopjatmu:goki_17_0": "tiṣṭha tiṣṭha mahāsattva mā vadhīr jananīṃ mama /",
    "S03gopjatmu:goki_17_1": "kas tavemāṃ guṇo hatvā vṛddhāṃ proṣitalocanām //",
    "S03gopjatmu:goki_18_0": "tavāpi nūnam āyuṣman mātā hṛdayavallabhā /",
    "S03gopjatmu:goki_18_1": "ātmasnehānumānena mā vyātsīr mama mātaram //",
    "S03gopjatmu:goki_19_0": "phalamūlajalāhārāṃ vasantīṃ vijane vane /",
    "S03gopjatmu:goki_19_1": "vyāpādayitum ambāṃ me sādhos tava na yujyate //",
    "S03gopjatmu:goki_20_0": "spṛṣṭadṛṣṭāpacāre 'pi puruṣās tuṅgamānasāḥ /",
    "S03gopjatmu:goki_20_1": "praharanti na śauṭīrād dainyopahatacetasi //",
    "S03gopjatmu:goki_21_0": "purātanair eva hatāṃ karmabhiḥ paruṣair imām /",
    "S03gopjatmu:goki_21_1": "ghnato niraparādhāṃ te kathaṃ notpadyate dayā //",
    "S03gopjatmu:goki_22_0": "api cedaṃ mṛgendrāsṛkkalaṅkitamukhaṃ śaram /",
    "S03gopjatmu:goki_22_1": "na lajjase kathaṃ nāma muñcañ chākhāmṛgītanau //",
    "S03gopjatmu:goki_23_0": "sphītāvalepau karimastakeṣu bhujāv imau jyākaṭhinaprakoṣṭhau /",
    "S03gopjatmu:goki_23_1": "niyujyamānau kṛpaṇāśrayeṣu daurbhāgyam udbhāvayataḥ sphuṭaṃ te //",
    "S03gopjatmu:goki_24_0": "amuktapūrvo hariṇāṅganāsv apy akṣūṇalakṣas tava kaṅkapattraḥ /",
    "S03gopjatmu:goki_24_1": "śilīmukho 'yaṃ pratikuñjarīva niyujyamānaḥ kapidurgatāyām //",
    "S03gopjatmu:goki_25_0": "abhyarthyamānā ripuṇāpi dhīrā bāṣpāmbuviṣyandivilocanena /",
    "S03gopjatmu:goki_25_1": "bhavanti tatkālavinīyamānakrodhoparāgādhikaramyaśobhāḥ //",
    "S03gopjatmu:goki_26_0": "tasmād udvīkṣasva paraṃ ca lokam imāṃ ca vṛddhām aparāyaṇāṃ tvam /",
    "S03gopjatmu:goki_26_1": "mā gā vaśaṃ roṣaniśācarasya lokadvayānarthaśatāvahasya //",
    "S03gopjatmu:112_0": "evam apy asāv ucyamānaḥ krauryābhyāsakaṭhorahṛdayapāṣāṇas tad bodhisattvavacanam ākarṇyaivāvadhīrayām āsa /",
    "S03gopjatmu:goki_27_0": "pāpaprasaṅgaparuṣīkṛtamānaseṣu vyarthā giro guṇijanābhihitā bhavanti /",
    "S03gopjatmu:goki_27_1": "viprasrutā jaladharebhya ivāmbudhārā vajrāgnidagdhaśikhareṣu mahīruheṣu //",
    "S03gopjatmu:113_0": "atha vānareśvaras tam anāryakarmāṇam anunayavidhuram avagamya cintām āpede /",
    "S03gopjatmu:goki_28_0": "mātary ayaṃ yadi mama praharaty anāryaḥ saṃpaśyato mama vadhaḥ sakalaḥ sa eva /",
    "S03gopjatmu:goki_28_1": "tyaktvā svajīvitam ataḥ paripālayāmi vṛddhām imāṃ kumudinīdhavalāṃ ca kīrtim //",
    "S03gopjatmu:114_0": "kāmaṃ mṛte mayi mariṣyati viklaveyaṃ",
    "S03gopjatmu:114_1": "hā putraketi kṛpaṇā karuṇaṃ rudantī /",
    "S03gopjatmu:goki_29_0": "hā putraketi kṛpaṇā karuṇaṃ rudantī /",
    "S03gopjatmu:goki_29_1": "yuktas tathāpi mama pūrvataraṃ vināśo",
    "S03gopjatmu:goki_29_2": "draṣṭuṃ guruvyasanam asti na me prabhutvam //",
    "S03gopjatmu:goki_30_0": "jātaś ca nāma na vinakṣyati vety ayuktam utpāda eva niyamena nipātahetuḥ /",
    "S03gopjatmu:goki_30_1": "tulye ca nāma maraṇavyasanopatāpe mṛtyur varaṃ parahitāvahitāśayasya //",
    "S03gopjatmu:goki_31_0": "tadgarbhasaṃdhāraṇasaṃbhṛtasya snehānubaddhasya pariśramasya /",
    "S03gopjatmu:goki_31_1": "asyāḥ krameṇaiva mamābhyupeto nirveśakālātiśayotsavo 'yam //",
    "S03gopjatmu:goki_32_0": "duḥkhaṃ tu nirgārayatīva ceto mamaikam evāvinivāryavīryam /",
    "S03gopjatmu:goki_32_1": "ambā mṛtaṃ māṃ yad iyaṃ viditvā duḥkhena saṃtyakṣyati jīvalokam //",
    "S03gopjatmu:goki_33_0": "arthāya netravyasanaṃ tu jātam asyā na māṃ drakṣyati māryamāṇam /",
    "S03gopjatmu:goki_33_1": "yad asya tīkṣṇena durādhareṇa vyādhaprayuktena śilīmukhena //",
    "S03gopjatmu:goki_34_0": "kṛtvā ca yat pāpam ayaṃ tapasvī duḥkhāni saṃprāpsyati dāruṇāni /",
    "S03gopjatmu:goki_34_1": "etan mano nirdahatīva mahyaṃ prāṇoparodhaṃ svam acintayitvā //",
    "S03gopjatmu:goki_35_0": "dhig astu saṃkleśapiśācavaiśasaṃ pṛthagjanatvaṃ dhig anarthapaṇḍitam /",
    "S03gopjatmu:goki_35_1": "vipattipātālatale duruttare vṛthaiva yal lokam imaṃ vimuñcati //",
    "S03gopjatmu:115_0": "atha sa prakṛtiśuddhasattvas tadavastho 'py anabhijātaviṣādadainyasaṃbhramamanās taṃ vyādham abravīt /",
    "S03gopjatmu:goki_36_0": "amogho yad ayaṃ bāṇas tvayā tāta samudyataḥ /",
    "S03gopjatmu:goki_36_1": "mayi prahara niḥśaṅkaṃ mā kārṣīr mṛtamārikām //",
    "S03gopjatmu:116_0": "atha sā vṛddhā vānarī taṃ bodhisattvasyātiduṣkaraṃ hṛdayasaṃtāpakaraṃ vyavasāyam avetya pāṇibhyāṃ hṛdayam abhighnantī sāśrukaṇṭhā gadgadāyamānavacanā bodhisattvam āha /",
    "S03gopjatmu:goki_37_0": "putra mā sāhasaṃ kārṣīr mayy eva praharatv ayam /",
    "S03gopjatmu:goki_37_1": "mṛtayāpi mayā kiṃ syāj jarayāpītasārayā //",
    "S03gopjatmu:goki_38_0": "yad ahaṃ tāta jīvāmi durmanā duḥkhabhāginī /",
    "S03gopjatmu:goki_38_1": "tvatsaṅgamasukhābhyāsaṃ rasāgraṃ na varaṃ hi tat //",
    "S03gopjatmu:goki_39_0": "tvayi jīvati jīvanti bahavo dharmajīvinaḥ /",
    "S03gopjatmu:goki_39_1": "nimīlite tvayi vyaktaṃ diśaḥ sarvā nimīlitāḥ //",
    "S03gopjatmu:goki_40_0": "jarājanitasaṃvegā viproṣitavilocanā /",
    "S03gopjatmu:goki_40_1": "mṛtyum evābhikāṅkṣāmi niśvāsaikaparāyaṇā //",
    "S03gopjatmu:goki_41_0": "tvaṃ me hṛdayasarvasvaṃ putrakocchvasimi tvayā /",
    "S03gopjatmu:goki_41_1": "tvayi jīvati jīvantīṃ mām avehi mṛtām api //",
    "S03gopjatmu:goki_42_0": "upāyāsi prapannāyā jarākāntāram āyatam /",
    "S03gopjatmu:goki_42_1": "viśrambhasthānavan mṛtyur bhāgyenaiva mamāgataḥ //",
    "S03gopjatmu:117_0": "atha bodhisattvo 'bhipraṇamyānuneṣyann anukampāśītalair api nirdahann iva vacobhir jananīṃ praty āha /",
    "S03gopjatmu:goki_43_0": "kṣudrajantor api kṛte jahyāṃ dehaśatāny api /",
    "S03gopjatmu:goki_43_1": "mātur arthe tyajed deham itaro 'pi gatavyathaḥ //",
    "S03gopjatmu:goki_44_0": "kāyavraṇam imaṃ tīvravyasanāpātakātaram /",
    "S03gopjatmu:goki_44_1": "tavaiva paricaryāyai mātaḥ pariharāmy aham //",
    "S03gopjatmu:goki_45_0": "na ca me kāyikaṃ duḥkhaṃ tathā janayati vyathām /",
    "S03gopjatmu:goki_45_1": "mānasenaiva duḥkhena yathā pīḍye vidāhinā //",
    "S03gopjatmu:goki_46_0": "svakāyaparirakṣārtham adhyupekṣya vadhaṃ tava /",
    "S03gopjatmu:goki_46_1": "duḥkhaṃ manomayaṃ soḍhuṃ kathaṃ śakṣyāmi duḥsaham //",
    "S03gopjatmu:118_0": "api cāmba /",
    "S03gopjatmu:goki_47_0": "ucchrāyā vinipātinaḥ priyajanaśleṣā visaṃyoginaḥ",
    "S03gopjatmu:goki_47_1": "sarve saṃnicayāḥ kṣayāntavirasā dīpāḥ prabhāteṣv iva /",
    "S03gopjatmu:goki_47_2": "mṛtyor aprativāryavīryamahataḥ krīḍāmṛgāḥ prāṇinaḥ",
    "S03gopjatmu:goki_47_3": "saṃsārādhvani dehināṃ vicaratāṃ dharmānukṛtyaṃ param //",
    "S03gopjatmu:120_0_0": "atha sā bodhisattvajananī śītair ananyasattvasadṛśaiḥ karuṇāniṣyandabhūtaiḥ snehātiśayodgāribhiḥ svajīvitanirapekṣair aparimlāyamānagauravaprasādapeśalais",
    "S03gopjatmu:120_0_1": "tadvacobhiḥ sutarām ākleditahṛdayā vyāpinā svareṇa tad vanam āpūrayantī sakaruṇaṃ virurāva /",
    "S03gopjatmu:goki_48_0": "amūni tava vākyāni śītāny api dahanti mām /",
    "S03gopjatmu:goki_48_1": "himāpātā iva latāṃ pākapāṇḍupalāśinīm //",
    "S03gopjatmu:121_0": "hā mātṛvatsala ripuṣv api maitracitta",
    "S03gopjatmu:121_1": "kṣudreṣv api prakṛtibhadra mṛdusvabhāva /",
    "S03gopjatmu:goki_49_0": "kṣudreṣv api prakṛtibhadra mṛdusvabhāva /",
    "S03gopjatmu:goki_49_1": "putrāpahāya kṛpaṇāṃ kva nu yāsyasi tvaṃ",
    "S03gopjatmu:goki_49_2": "mām adya duḥkhaśatabāṇaśaravyabhūtām //",
    "S03gopjatmu:goki_50_0": "hā hā hatāsmi kṛpaṇā cyutabhāgadheyā daivena sādhujananirdayapauruṣeṇa /",
    "S03gopjatmu:goki_50_1": "saṃrakṣa māṃ suciram ekapade jahāsi kiṃ putrakādya nanu saiva tavāsmi mātā //",
    "S03gopjatmu:122_0": "yātāḥ kva te 'dya munayo jvalitaprabhāvāḥ",
    "S03gopjatmu:122_1": "sakhyaḥ kva tāḥ pratigatā vanadevatās te /",
    "S03gopjatmu:goki_51_0": "sakhyaḥ kva tāḥ pratigatā vanadevatās te /",
    "S03gopjatmu:goki_51_1": "dharmāya rakṣati jagat kila dharmajīvī",
    "S03gopjatmu:goki_51_2": "kasmāj jagan mama nimīlati putraśūnyam //",
    "S03gopjatmu:goki_52_0": "śailā nirjhariṇaḥ kadambakakubhaśreṇīniruddhātapā",
    "S03gopjatmu:goki_52_1": "nadyaś ca sphuṭapadmareṇuharitakṣāmormimālādharāḥ /",
    "S03gopjatmu:goki_52_2": "saṃśāntā vanarājayaś ca śikhinā sudyotitāś candrakair",
    "S03gopjatmu:goki_52_3": "bhānor aṃśukarālitāś ca divasā rakṣantu me putrakam //",
    "S03gopjatmu:goki_53_0": "acetanānām api pādapānāṃ babhūva kampo ruditena tena /",
    "S03gopjatmu:goki_53_1": "mṛdūkṛtaṃ tasya na nāma ceto manāg api krūramanorathasya //",
    "S03gopjatmu:123_0": "atha sa durātmā tadvākyaśravaṇajvalitakopānalādīptahṛdayaḥ kathāparyavasānam avigaṇayyaiva bodhisattvaṃ tīkṣṇena bāṇena marmadeśe 'bhihatya prāṇair viyojayāṃ babhūva /",
    "S03gopjatmu:goki_54_0": "śivāvirutajarjarā iva diśo 'bhavaṃs tatkṣaṇaṃ",
    "S03gopjatmu:goki_54_1": "tatāna bahalaṃ tamo dviradayūthanīlaṃ jagat /",
    "S03gopjatmu:goki_54_2": "bhayād iva cakampire vilulitopalāḥ parvatāḥ",
    "S03gopjatmu:goki_54_3": "papāta śalabhāvalīvalayapiṅgalaṃ khād rajaḥ //",
    "S03gopjatmu:125_0": "viśuṣkajalabhairavāḥ pradaragahvarāḥ sindhavo",
    "S03gopjatmu:125_1": "dvitīya iva bhāskare samudite 'bhavaṃs tatkṣaṇam /",
    "S03gopjatmu:goki_55_0": "dvitīya iva bhāskare samudite 'bhavaṃs tatkṣaṇam /",
    "S03gopjatmu:goki_55_1": "papāta rudhiraṃ divo ghaṭamukhair ivāvarjitaṃ",
    "S03gopjatmu:goki_55_2": "hate kapigaṇādhipe sucaritaikaratnākare //",
    "S03gopjatmu:126_0": "atha sa dasyus tad atidāruṇaṃ karma kṛtvā sadyas tadvipākacihnākulīkṛtahṛdayaḥ svam āvāsam abhipratasthe /",
    "S03gopjatmu:126_1": "tatra ca tatkarmāparādhena bhairavo niṣpratīkārarabhasajvālāmālākulo mahadagniḥ prajajvāla /",
    "S03gopjatmu:goki_56_0": "dūrād eva tam āpatantam anilapreṅkholanācañcalaiḥ",
    "S03gopjatmu:goki_56_1": "sadyo 'gniḥ pariṣaṣvaje priyam iva jvālābhujair āyataiḥ /",
    "S03gopjatmu:goki_56_2": "karma kṣetraviśeṣabṛṃhitaphalaṃ karmāntarāvyāhataṃ",
    "S03gopjatmu:goki_56_3": "nikṣepaṃ vapuṣo vipākacapalaṃ nodīkṣate prāṇinām //",
    "S03gopjatmu:goki_57_0": "saṃśuṣkakakṣāntavisarpiṇībhir jvālābhir agneḥ pavanoddhatābhiḥ /",
    "S03gopjatmu:goki_57_1": "āliṅgito 'sau kaṭhināntarātmā mumoha hā heti ca saṃrurāva //",
    "S03gopjatmu:goki_58_0": "anilākulitānalāvalīḍhaḥ kaṭudhūmaughaniruddhakaṇṭhatāluḥ /",
    "S03gopjatmu:goki_58_1": "nipapāta samutpapāta cāsāv asakṛn mīna ivāturas tapasvī //",
    "S03gopjatmu:128_0": "tasyāsthiśeṣam api kāpuruṣasya dagdhvā",
    "S03gopjatmu:128_1": "vahniḥ saroṣa iva naiva śaśāma śīghram /",
    "S03gopjatmu:goki_59_0": "vahniḥ saroṣa iva naiva śaśāma śīghram /",
    "S03gopjatmu:goki_59_1": "taddūṣitāṃ vasumatīm api dagdhukāmo",
    "S03gopjatmu:goki_59_2": "jajvāla dhūmakapiśārcir – — – antaḥ //",
    "S03gopjatmu:goki_60_0": "jvālānāṃ gaganatalāvalambinīnāṃ saṃtānāḥ kusumitakarṇikāragaurāḥ /",
    "S03gopjatmu:goki_60_1": "rejus te pralayavilīyamānasānor niryāsāḥ kanakagirer iva sravantaḥ //",
    "S03gopjatmu:129_0": "dagdho duścaritāgnibhiḥ sa paruṣair dagdhaḥ punaḥ pāvakaiḥ",
    "S03gopjatmu:129_1": "pāpātmā sakalatraputravibhavaḥ śuṣko yathā pādapaḥ /",
    "S03gopjatmu:goki_61_0": "pāpātmā sakalatraputravibhavaḥ śuṣko yathā pādapaḥ /",
    "S03gopjatmu:goki_61_1": "taṃ bhūyo 'pi dadāha dāruṇataraḥ karmendhano nārako",
    "S03gopjatmu:goki_61_2": "vahnir dhūmakalākalaṅkitamukhajvālākalāpaś ciram //",
    "S03gopjatmu:130_0": "avetya pāpakarmaṇām idaṃ vipākavaiśasaṃ",
    "S03gopjatmu:130_1": "vivarjayed asatkriyāṃ bhujaṅgamāṅganām iva /",
    "S03gopjatmu:goki_62_0": "vivarjayed asatkriyāṃ bhujaṅgamāṅganām iva /",
    "S03gopjatmu:goki_62_1": "prasādayec ca mānasaṃ prasādanīyakarmasu",
    "S03gopjatmu:goki_62_2": "jinauraseṣv akāraṇaprajāhitābhiyogiṣu //",
    "S03gopjatmu:131_0": "// iti śrīkapīśvarajātakaṃ navatriṃśattamam //",
    "S03gopjatmu:132_0": "***************************************************************************",
    "S03gopjatmu:133_0": "Maitrakanyaka = GoMk",
    "S03gopjatmu:135_0": "5. Maitrakanyaka",
    "S03gopjatmu:136_0": "mātary apakāriṇaḥ prāṇina ihaiva vyasanaprapātapātālāvalambino bhavantīti satatasamupajāyamānapremaprasādabahumānamānasaiḥ satpuruṣair mātaraḥ śuśrūṣaṇīyāḥ /",
    "S03gopjatmu:137_0": "tadyathānuśrūyate",
    "S03gopjatmu:138_0_0": "vikasitasitakumudendukundakusumāvalīguṇagaṇavibhūṣitaḥ pūrvajanmāntaropāttāprameyānavadyavipulasakalasaṃbhāro dhanadasamānaratnāśrayaḥ",
    "S03gopjatmu:138_0_1": "svajanakṛpaṇavanīpakabhujyamānodāravibhavasāranicayo mitro nāma sārthavāho babhūva /",
    "S03gopjatmu:gomk_1_0": "paropakāraikarasābhirāmā vibhūtayaḥ sphītatarā babhūvuḥ /",
    "S03gopjatmu:gomk_1_1": "tasyāryasattvasya nabhasy anabhre karā ivendoḥ kumudāvadātāḥ //",
    "S03gopjatmu:gomk_2_0": "tṛṣṇānalaiḥ śokaśikhāpracaṇḍaiś cittāni dagdhāni bahuprakāram /",
    "S03gopjatmu:gomk_2_1": "āśāvatāṃ sapraṇayābhirāmair dānāmbusekaiḥ śamayāṃ babhūva //",
    "S03gopjatmu:139_0": "dṛṣṭvā lokam imaṃ dhanakṣayabhayāt saṃtyaktadānotsavaṃ",
    "S03gopjatmu:139_1": "lobhakleśapiśācikāvaśatayā saṃdūṣitādhyāśayam /",
    "S03gopjatmu:gomk_3_0": "lobhakleśapiśācikāvaśatayā saṃdūṣitādhyāśayam /",
    "S03gopjatmu:gomk_3_1": "kāruṇyāt sa dadāv anāthakṛpaṇaklībāturebhyo dhanaṃ",
    "S03gopjatmu:gomk_3_2": "matvā vāyuhatārṇavormicapalaṃ svaṃ jīvitaṃ bhūyasā //",
    "S03gopjatmu:140_0": "yeṣu vyāsajya ceto bhujagavaravadhūbhogabhīmeṣu lubdhā",
    "S03gopjatmu:140_1": "gāhante pāpagartaṃ sphuṭadahanaśikhābhīmaparyantarandhram /",
    "S03gopjatmu:gomk_4_0": "gāhante pāpagartaṃ sphuṭadahanaśikhābhīmaparyantarandhram /",
    "S03gopjatmu:gomk_4_1": "vātāghātapranṛttapravaranaravadhūnetrapakṣmāgralolāṃs",
    "S03gopjatmu:gomk_4_2": "tān arthān arthiduḥkhavyupaśamapaṭubhiḥ protsasarja pradānaiḥ //",
    "S03gopjatmu:141_0_0": "tasyāputradhanatvāt putrābhilāṣiṇo yadā manorathaśatair asakṛd unmiṣitonmiṣitāḥ putraśriyaḥ prasahya sphītataravairabhārendhanavahnineva",
    "S03gopjatmu:141_0_1": "vigatanikhilapratīkāradāruṇaprabhāvamahatāśu kṛtāntālayaikaparāyaṇāḥ kriyante sma tadāsau lokapravādamātrayāpi panthānaṃ",
    "S03gopjatmu:141_0_2": "samavatīrya dhanadavaruṇakuberaśaṃkarajanārdanapitāmahādīn devatāviśeṣān putrārthaṃ yācitum ārebhe /",
    "S03gopjatmu:gomk_5_0": "yasmin yasmiṃs tanayasarasi svacchapuṇyāmbupūrṇe",
    "S03gopjatmu:gomk_5_1": "vavre vṛddhiṃ samuditamahāvaṃśalakṣmyambujanma /",
    "S03gopjatmu:gomk_5_2": "tat tat tasya prabālavirasāṃ yāti tīkṣṇāṃśumālaiḥ",
    "S03gopjatmu:gomk_5_3": "śoṣaṃ ninye ravir iva jalaṃ bhāgadheyārkabimbam //",
    "S03gopjatmu:143_0": "rudraṃ naikakapālaśekharadharaṃ cakrāyudhaṃ vajriṇaṃ",
    "S03gopjatmu:143_1": "sraṣṭāraṃ makaradhvajaṃ girisutāputraṃ mayūrāsanam /",
    "S03gopjatmu:gomk_6_0": "sraṣṭāraṃ makaradhvajaṃ girisutāputraṃ mayūrāsanam /",
    "S03gopjatmu:gomk_6_1": "gaṅgāṃ śaṅkhadalāvadātasalilāṃ tāṃ tāṃś ca devān asau",
    "S03gopjatmu:gomk_6_2": "putrārthī śaraṇaṃ yayau bahu punar dānaṃ dvijebhyo dadau //",
    "S03gopjatmu:gomk_7_0": "yad yaj jano maṅgaladeśanābhir vratopavāsādhigataiś ca duḥkhaiḥ /",
    "S03gopjatmu:gomk_7_1": "x — – — — – – — – — — x — – — — – – — – — — //",
    "S03gopjatmu:gomk_8_0": "— — – — — – – — – — — — — – — — – – — – — — /",
    "S03gopjatmu:gomk_8_1": "putrārthasaṃsiddhinimagnabuddhir vikṣipya khedaṃ sa cakāra tāṃs tān //",
    "S03gopjatmu:144_0_0": "evam anekaprakāraṃ kāyacetassor āyāsakāribhir api vratopavāsamaṅgalair yadā naiva kadā cit kāle 'sya putrā jīvino babhūvus",
    "S03gopjatmu:144_0_1": "tadaivam ativipule pragāḍhaśokāpagāmbhasi nimajjantaṃ kaś cit sādhupuruṣo 'bravīt /",
    "S03gopjatmu:gomk_9_0": "karmāṇy evāvalambanti dehināṃ sarvasaṃpadaḥ /",
    "S03gopjatmu:gomk_9_1": "bhūtānāṃ tuṅgaśṛṅgāc ca vinipāto na bhūtaye //",
    "S03gopjatmu:gomk_10_0": "saṃkleśaṃ bahavaḥ prāptāḥ putratṛṣṇārtabuddhinā [!] /",
    "S03gopjatmu:gomk_10_1": "na ca te 'dyāpi jīvanti tatra kiṃ parikhidyase //",
    "S03gopjatmu:gomk_11_0": "karmāṇi nirmucya kathaṃ bhavebhyaḥ svargaukasas tuṣṭivaśād iheyuḥ /",
    "S03gopjatmu:gomk_11_1": "ye yair vinā nātmabhavaṃ labhante te tair vinā janma kathaṃ bhajeran //",
    "S03gopjatmu:145_0": "ye sāṃsārikanaikaduḥkhadahanajvālālatāliṅgitās",
    "S03gopjatmu:145_1": "te vāñchanti narāmaroragasukhaṃ prāyeṇa dānādibhiḥ /",
    "S03gopjatmu:gomk_12_0": "te vāñchanti narāmaroragasukhaṃ prāyeṇa dānādibhiḥ /",
    "S03gopjatmu:gomk_12_1": "tvaṃ kenāpi viḍambyase jaḍamatiḥ putrāśayonmattako",
    "S03gopjatmu:gomk_12_2": "yas tvaṃ dyām adhigantum icchasi bṛhatsopānamālāśrayāt //",
    "S03gopjatmu:146_0": "vidhim aparam ahaṃ te bodhayāmi prasiddhyai",
    "S03gopjatmu:146_1": "tvam api ca kuru tāvat saṃprasiddhyai kadā cit /",
    "S03gopjatmu:gomk_13_0": "tvam api ca kuru tāvat saṃprasiddhyai kadā cit /",
    "S03gopjatmu:gomk_13_1": "yadi bhavati sutas te kanyakānāma tasya",
    "S03gopjatmu:gomk_13_2": "sakalajanapade 'smin khyāpayasva prasiddhyai //",
    "S03gopjatmu:147_0": "atha tasya kālāntare gaganatalam aṃśumālīva svakiraṇanikarair virājamānaṃ svavaṃśalakṣmīḥ putraṃ janayāṃ babhūva /",
    "S03gopjatmu:gomk_14_0": "nirvāntāmalahemaśailaśikharapracchedagauradyutiḥ",
    "S03gopjatmu:gomk_14_1": "saṃpūrṇāmalacandramaṇḍalasamacchattrorubhāsvacchirāḥ /",
    "S03gopjatmu:gomk_14_2": "mattairāvaṇacārupuṣkarakaravyālambabāhudvayo",
    "S03gopjatmu:gomk_14_3": "bhinnendīvaraphullapattranicayaśyāmāruṇāntekṣaṇaḥ //",
    "S03gopjatmu:149_0": "bhūyaḥ kalpasahasrasaṃcitamahāpuṇyaprabhāvodbhavaiḥ",
    "S03gopjatmu:149_1": "pravyaktasphuritendracāparuciraiḥ prahlādibhir lakṣaṇaiḥ /",
    "S03gopjatmu:gomk_15_0": "pravyaktasphuritendracāparuciraiḥ prahlādibhir lakṣaṇaiḥ /",
    "S03gopjatmu:gomk_15_1": "mūrtis tasya rarāja meruśikharād dhemaṃ yathā bhūcyutaṃ",
    "S03gopjatmu:gomk_15_2": "prodgīrṇasvamayūkhajālajaṭilai ratnāṅkurair veṣṭitam //",
    "S03gopjatmu:150_0": "bhramaracamarapaṅktiśyāmakeśābhirāmaṃ",
    "S03gopjatmu:150_1": "samavipulalalāṭaṃ śrīmaduttuṅganāsam /",
    "S03gopjatmu:gomk_16_0": "samavipulalalāṭaṃ śrīmaduttuṅganāsam /",
    "S03gopjatmu:gomk_16_1": "tanayam uditacetā maitrakanyābhidhānaṃ",
    "S03gopjatmu:gomk_16_2": "daśadivasapareṇa khyāpayām āsa loke //",
    "S03gopjatmu:gomk_17_0": "śarīriṇāṃ vṛddhikaraiḥ samṛddhair viśeṣayuktair vividhānnapānaiḥ /",
    "S03gopjatmu:gomk_17_1": "sudhāvadātaiḥ sphuṭacandrapādaiḥ payodhiveleva yayau samṛddhim //",
    "S03gopjatmu:gomk_18_0": "dhātrībhiḥ sa samunnītaḥ kṣīraiś ca sarpimaṇḍakaiḥ /",
    "S03gopjatmu:gomk_18_1": "pupoṣa sundaraṃ dehaṃ hradastham iva paṅkajam //",
    "S03gopjatmu:gomk_19_0": "atha tasya pitā mitraḥ sārthavāho vaṇigjanaiḥ /",
    "S03gopjatmu:gomk_19_1": "dravyair vahanam āropya jagāhe toyadhiṃ mudā //",
    "S03gopjatmu:gomk_20_0": "timiṅgilakṣobhavivardhitormimahodadhau mīnavipannapātre /",
    "S03gopjatmu:gomk_20_1": "pitur vyatīte jananīṃ jagāda cakāra kiṃ karma pitā mameti //",
    "S03gopjatmu:151_0": "tato 'sya jananī pativiyogaśokaglapitahṛdayā cintām āpede /",
    "S03gopjatmu:gomk_21_0": "āśāpāśaśatākṛṣṭo jano mṛtyuṃ na paśyati /",
    "S03gopjatmu:gomk_21_1": "viṣayāsvādakṛpaṇo vāraṇa iva bandhanam //",
    "S03gopjatmu:gomk_22_0": "yady api kathayiṣyāmi pitaraṃ yānapātrikam /",
    "S03gopjatmu:gomk_22_1": "eṣo 'pi mama mandāyā nāśam eṣyati toyadhau //",
    "S03gopjatmu:152_0": "yāvac cāyaṃ janapadam imaṃ tasya vṛttiṃ na bhūtāṃ",
    "S03gopjatmu:152_1": "pṛcchaty asmai kathayati na vā sarva evaiṣa lokaḥ /",
    "S03gopjatmu:gomk_23_0": "pṛcchaty asmai kathayati na vā sarva evaiṣa lokaḥ /",
    "S03gopjatmu:gomk_23_1": "tāvad yuktaṃ mama sutam imaṃ mṛtyuvaktrāntarālaṃ",
    "S03gopjatmu:gomk_23_2": "nānāduḥkhavyasanagahanaṃ vyādhisaktaṃ niṣeddhum //",
    "S03gopjatmu:gomk_24_0": "paro 'pi yaḥ sādhujanānujuṣṭaṃ vihāya mārgaṃ śrayate vimārgam /",
    "S03gopjatmu:gomk_24_1": "nivāraṇīyaḥ sa matāj janena prayatnataḥ kiṃ punar eva putraḥ //",
    "S03gopjatmu:153_0": "tato janāni kathayāṃ cakre /",
    "S03gopjatmu:gomk_25_0": "putrakaukarikatvena pitā te mām apūpuṣat /",
    "S03gopjatmu:gomk_25_1": "yady ahaṃ sukhitā kāryā kārayaukarikāpaṇam //",
    "S03gopjatmu:154_0": "atha maitrakanyako bodhisattvo mātur vacanaṃ kusumamālām iva śirasā samabhivadyānyasminn ahani [!] aukarikāpaṇaṃ prasasāra /",
    "S03gopjatmu:155_0": "puṇyasaṃbhāramahatas tasya sattvadayāvataḥ /",
    "S03gopjatmu:155_1": "prathame 'hani saṃpannaṃ catuṣkārṣāpaṇaṃ dhanam //",
    "S03gopjatmu:gomk_27_0": "svagarbhasaṃdhāraṇaduḥkhitāyai dadau sa tasyai mudito jananyai /",
    "S03gopjatmu:gomk_27_1": "daridraduḥkhavyasanacchidāyai dhanaṃ mahābhogaphalaprasūtyai //",
    "S03gopjatmu:156_0_0": "atha ye tasmin puravare ciraṃtanā aukarikās te tasya tam abhivardhamānaṃ krayavikrayalokam aviṣamavyavahāranītyā prakṛtipremapeśalatayā",
    "S03gopjatmu:156_0_1": "cāvarjitamanasaṃ tasmin mahāsattve vyavahārārtham āpatantam avalokya taṃ tasmāt karmaṇo vinivartanārtham āhuḥ /",
    "S03gopjatmu:gomk_28_0": "gāndhikāpaṇikaḥ śreṣṭhī pitā te 'smin pure purā /",
    "S03gopjatmu:gomk_28_1": "sa tvaṃ tāṃ vṛttim ujjhitvā śrayase 'nyāṃ kayā dhiyā //",
    "S03gopjatmu:157_0": "atha bodhisattvas tām api jīvikām apahāya gāndhikāpaṇaṃ cakāra /",
    "S03gopjatmu:gomk_29_0": "yasminn eva dine cakre sa sādhur gāndhikāpaṇam /",
    "S03gopjatmu:gomk_29_1": "kārṣāpaṇāṣṭakaṃ tasya tasminn evopapadyate //",
    "S03gopjatmu:158_0": "tam [!] api mātre pratipāditavān /",
    "S03gopjatmu:158_1": "atha gāndhikāpaṇikāḥ puruṣāḥ sametyāgatya ca taṃ mahāsattvaṃ vicchandayām āsuḥ /",
    "S03gopjatmu:gomk_30_0": "gāndhāpaṇaṃ klībajanābhipannaṃ pitā na vaimadyapure cakāra /",
    "S03gopjatmu:gomk_30_1": "tatraiva hairaṇyikatāṃ sa kṛtvā dhanāni bhūyāṃsi samāpa sādho //",
    "S03gopjatmu:159_0": "atha maitrakanyako bodhisattvas tām api jīvikām apahāya hairaṇyikāpaṇaṃ cakāra /",
    "S03gopjatmu:gomk_31_0": "tayāpi tasmin vyavahāranītyā hairaṇyikāṃs tān abhibhūya sarvān /",
    "S03gopjatmu:gomk_31_1": "lebhe dine sa prathame mahārhaḥ kārṣāpaṇān ṣoḍaśa tān dadau ca //",
    "S03gopjatmu:gomk_32_0": "dine dvitīye dvātriṃśatkārṣāpaṇān upārjya saḥ /",
    "S03gopjatmu:gomk_32_1": "dakṣiṇīyaviśeṣāya [!] mātre tān api dattavān //",
    "S03gopjatmu:160_0": "atha hairaṇyikāpaṇikāḥ puruṣāḥ sametyāgatya ca taṃ tasmāt karmaṇo vinivartanārtham āhuḥ /",
    "S03gopjatmu:gomk_33_0": "śaraccandrāṃśudhavale labdhvā janma kule katham /",
    "S03gopjatmu:gomk_33_1": "kṛpaṇāṃ jīvikāhetor vṛttim āśrayate bhavān //",
    "S03gopjatmu:gomk_34_0": "parbhañjanoddhūtaśikhākarāle hutāśane visphuritasphuliṅge /",
    "S03gopjatmu:gomk_34_1": "vivartitaṃ ślāghyam ativa puṃsāṃ na tu svavṛtteś cyavanaṃ pravṛttam //",
    "S03gopjatmu:gomk_35_0": "mahoragaśvāsavighūrṇitograis taraṅgabhaṅgair viṣamān payodhīn /",
    "S03gopjatmu:gomk_35_1": "agādhapātālavilagnamūlān pitā vigāhyārjitavān dhanaṃ te //",
    "S03gopjatmu:gomk_36_0": "yad āśritaṃ karma janānuvartinā tvayā vidagdhena dhanepsunādhunā /",
    "S03gopjatmu:gomk_36_1": "kathaṃ na saṃprāpsyasi bhāgyasaṃpadaṃ pitur vyatīte 'pi viśālinīṃ śriyam //",
    "S03gopjatmu:gomk_37_0": "vitteśvaro 'py arthavibhūtivistarair nāsāsadarthā vibabhāra yasya /",
    "S03gopjatmu:gomk_37_1": "tasyā [!] mahendrāmalatulyakīrteḥ sūnuḥ kathaṃ tvaṃ na bibharṣi lajjām //",
    "S03gopjatmu:161_0": "ye mṛtyuṃ gaṇayanti naiva vipadi grāmaṃ bhajante na ye",
    "S03gopjatmu:161_1": "gehe bandhuṣu sūnuṣu vyapagatasnehātmanodyoginaḥ /",
    "S03gopjatmu:gomk_38_0": "gehe bandhuṣu sūnuṣu vyapagatasnehātmanodyoginaḥ /",
    "S03gopjatmu:gomk_38_1": "te tīrtvā jaladhīn agādhasalilān āvartabhīmān budhāḥ",
    "S03gopjatmu:gomk_38_2": "prāpyārthān gajadantabhaṅgasitayā cinvanti kīrtyā jagat //",
    "S03gopjatmu:162_0": "atha maitrakanyako bodhisattvas tebhyo 'py tathānuguṇinīṃ kathām avadhārya samudrāvataraṇakṛtavyavasāyo mātaram upasṛtyovāca /",
    "S03gopjatmu:162_1": "amba sārthavāhaḥ kilāsmākaṃ pitā purā tad anujñāṃ prayaccha yad aham api mahāsamudram avatariṣyāmīti /",
    "S03gopjatmu:162_2": "sā pūrvam eva bhartṛmaraṇaduḥkhena vigatajīvitāśā svasya tanayasya tenāsaṃlakṣitadāruṇena viyogaśokaśastreṇa bhṛśataraṃ pravidāryamāṇahṛdayā svatanayam āha /",
    "S03gopjatmu:gomk_39_0": "vatsa kena tavākhyātaṃ vinākāraṇaśatruṇā /",
    "S03gopjatmu:gomk_39_1": "jīvitaṃ kasya te 'niṣṭaṃ tvayā krīḍāṃ karoti kaḥ //",
    "S03gopjatmu:gomk_40_0": "daivāt kathaṃ cit saṃprāptaṃ cakṣur ekaṃ tvam adya me /",
    "S03gopjatmu:gomk_40_1": "putraka kleśabhāginyā mṛtyunā hriyase 'dhunā //",
    "S03gopjatmu:gomk_41_0": "na yāvad ekaṃ mama duḥkhaśalyaṃ prayāti nāśaṃ pravidārya śokam /",
    "S03gopjatmu:gomk_41_1": "kathaṃ nu tasyopari me dvitīyaṃ nipātyate pāpamayair amitraiḥ //",
    "S03gopjatmu:163_0": "yeṣāṃ ceto vividhavirasāyāsaduḥkhāprakampyaṃ",
    "S03gopjatmu:163_1": "yaiḥ saṃtyaktaṃ kṛpaṇahṛdayair jīvitaṃ bhogalubdhaiḥ /",
    "S03gopjatmu:gomk_42_0": "yaiḥ saṃtyaktaṃ kṛpaṇahṛdayair jīvitaṃ bhogalubdhaiḥ /",
    "S03gopjatmu:gomk_42_1": "te saṃtyaktvā [!] nayanagalitāśrupravāhārdravaktrān",
    "S03gopjatmu:gomk_42_2": "bandhūn ajñā makaranilaye mṛtyave yānti nāśam //",
    "S03gopjatmu:gomk_43_0": "tan mām anāthāṃ pratipālanīyāṃ tvajjīvitāśaikanibandhajīvām /",
    "S03gopjatmu:gomk_43_1": "saṃtyajya yātuṃ katham udyamas te mā sā kathā mānavaro madīyam //",
    "S03gopjatmu:gomk_44_0": "svaprāṇasaṃdehakarīm avasthāṃ praviśya naikāntasukhaṃ prasādhyam /",
    "S03gopjatmu:gomk_44_1": "saṃpattayo yena vaṇigjanasya tato 'ham evaṃ suta vārayāmi //",
    "S03gopjatmu:164_0": "sa tasyā hitārthaṃ madhurāṇy api vacanakusumāni tṛṇam ivāvadhūya sapragalbhatayā samavalambitavikatthāśobhaṃ kiṃ cid īdṛśaṃ pratyāha /",
    "S03gopjatmu:gomk_45_0": "varaṃ naiva tu jāyeran ye jātā nirdhanā janāḥ /",
    "S03gopjatmu:gomk_45_1": "jātasya yadi duḥkhāni varaṃ mṛtyur na jīvitam //",
    "S03gopjatmu:gomk_46_0": "āśayā gṛham āgatya dīnadīnās tapasvinaḥ /",
    "S03gopjatmu:gomk_46_1": "arthino mama pāpasya yānti niśvasya durmanāḥ [!] //",
    "S03gopjatmu:gomk_47_0": "ye śaktihīnā vibhavārjanādau te dehino duḥkhaśataṃ sahante /",
    "S03gopjatmu:gomk_47_1": "lokaṃ punar duḥkhaśatopataptaṃ draṣṭuṃ na śaknomi cirāyamāṇaḥ //",
    "S03gopjatmu:gomk_48_0": "tasmād vilaṅghāmi vacas tavedaṃ yāsyāmi taṃ tvaṃ prajahīhi śokam /",
    "S03gopjatmu:gomk_48_1": "tatraiva yāyāṃ nidhanaṃ samudre chinnaṃ mayā vā vyasanaṃ janasya //",
    "S03gopjatmu:165_0": "atha maitrakanyako bodhisattvo mātaram apramāṇīkṛtya nirgatya gṛhād vārāṇasyāṃ puryām ātmānaṃ sārthavāham ity udghoṣayām āsa /",
    "S03gopjatmu:gomk_49_0": "asyām eva purā puraṃdarapurīpraspardhipuryāṃ vaṇiṅ",
    "S03gopjatmu:gomk_49_1": "mitro nāma babhūva yaḥ suranaraprakhyātakīrtidhvajaḥ /",
    "S03gopjatmu:gomk_49_2": "putras tasya mahāsamudram acirād yāsyaty amuṣmin dine",
    "S03gopjatmu:gomk_49_3": "yātuṃ ye vaṇijaḥ kṛtopakaraṇās te santu sajjā iti //",
    "S03gopjatmu:167_0": "atha maitrakanyako bodhisattvo vividhopakaraṇasaṃbhārasādhanānāṃ samāgṛhītapuṇyāhaprasthānabhadrāṇām upahṛtamaṅgalavidhānānāṃ vaṇijāṃ pañcabhiḥ śataiḥ kṛtaparivāraḥ prasasāra /",
    "S03gopjatmu:167_1": "mātā cainaṃ gacchatīti śrutvāha /",
    "S03gopjatmu:167_2_0": "mamaikaputraka kva yāsyasīti karuṇakaruṇākranditamātraparāyaṇā komalavimalakamalavilāsālasābhyāṃ pāṇikamalābhyāṃ rucirakanakaghaṭitaghaṭavikaṭapayodharavarorubhāsuram",
    "S03gopjatmu:167_2_1": "uraḥ pragāḍham abhitāḍayati /",
    "S03gopjatmu:167_3_0": "bāṣpasaliladhārāparaṃparodbhavoparudhyamānakaṇṭhī [!] anilabalākulitagalitasajalajaladapaṭalāvalīmalinakeśapāśā satvaratvaram",
    "S03gopjatmu:167_3_1": "abhigamya maitrakanyakasya bodhisattvasya pādayoḥ pariṣvajyaivam āha /",
    "S03gopjatmu:167_4": "mā māṃ putraka parityajya yāsīti /",
    "S03gopjatmu:gomk_50_0": "anartharāgagrahamūḍhabuddhayo narā hi paśyanti na kevalaṃ hitam /",
    "S03gopjatmu:gomk_50_1": "satāṃ hitādhānavidhānacetasāṃ giro 'pi śṛṇvanti na bhūtavādinām //",
    "S03gopjatmu:168_0": "maitrakanyako 'pi",
    "S03gopjatmu:gomk_51_0": "dharaṇitalanimagnāṃ mātaraṃ śokavaśyāṃ",
    "S03gopjatmu:gomk_51_1": "śirasi kupitacittaḥ pādavajreṇa hatvā /",
    "S03gopjatmu:gomk_51_2": "muhur upacitaśokaḥ karmaṇā preryamāṇas",
    "S03gopjatmu:gomk_51_3": "tvaritamatir abhūt — saṃprayātuṃ vaṇigbhiḥ //",
    "S03gopjatmu:170_0": "tataḥ sā mātā samutthāyāha / putraka",
    "S03gopjatmu:gomk_52_0": "mayi gamananivṛttiṃ kartum abhyudyatāyāṃ",
    "S03gopjatmu:gomk_52_1": "yad upacitam apuṇyaṃ macchirastāḍanāt te /",
    "S03gopjatmu:gomk_52_2": "vyasanaphalam anantaṃ mā tu bhūt karmaṇo 'sya",
    "S03gopjatmu:gomk_52_3": "punar api guruvākyaṃ mātigāḥ svapnato 'pi //",
    "S03gopjatmu:172_0_0": "atha maitrakanyako bodhisattvo vividhavihārāyatanaparvatopavanagahvarasarittaḍāgārāmaramaṇīyatarān anekanagaranigamakarvaṭagrāmādīn",
    "S03gopjatmu:172_0_1": "anuvicaran krameṇa samudratīraṃ saṃprāpya sajjīkṛtayānapātro bhujagapativadanavisṛtaśvasanacapalānilabalavilulitavipulavimalasalilam",
    "S03gopjatmu:172_0_2": "aruṇataruṇakiraṇanikararucirapadmarāgapuñjaprabhārāgarañjitormimālājalam asurasvarasamasurasureśvarakarodarasphuritahutavahaśikhāvalīkarālavajrapatanabhayanilīnadharaṇīdharaśikharaparāhatajaloddhatottuṅgataraṅgabhaṅgaraudraṃ",
    "S03gopjatmu:172_0_3": "samudram avatatāra /",
    "S03gopjatmu:gomk_53_0": "mahānilotkṣiptataraṅgabhaṅgaiḥ samullasadbhiḥ kham ivotpatantam /",
    "S03gopjatmu:gomk_53_1": "saritsahasrāmburayapravāhair bhujair vilāsair iva gṛhyamāṇam //",
    "S03gopjatmu:gomk_54_0": "prakṣubdhaśīrṣoragabhīmabhogavyāvartitodvartitatoyarāśim /",
    "S03gopjatmu:gomk_54_1": "tanmurdhni ratnodgataraśmipuñjaṃ jvālākalāpocchuritormicakram //",
    "S03gopjatmu:gomk_55_0": "ahipativadanād vimuktatīvrajvalitaviṣānaladāhabhīmaśaṅkham /",
    "S03gopjatmu:gomk_55_1": "timinakhakuliśāgradāritādriṃ tadacalapādahatāmbumīnavṛndam //",
    "S03gopjatmu:gomk_56_0": "tuṅgataraṅgasamudgatatīraṃ tīranilīnakalasvanahaṃsam /",
    "S03gopjatmu:gomk_56_1": "haṃsanakhakṣatadāruṇamīnaṃ mīnavivartitakampitavelam //",
    "S03gopjatmu:gomk_57_0": "ratnalatāvṛtabhāsuraśaṅkhaṃ śaṅkhasitendugabhastivivṛddham /",
    "S03gopjatmu:gomk_57_1": "vṛddhabhujaṃgamahāhavaraudraṃ raudramahāmakarāhatacakram //",
    "S03gopjatmu:gomk_58_0": "khagapatisavilāsapāṇivajraṃ prahatavipāṭitadṛṣṭimūlarandhram /",
    "S03gopjatmu:gomk_58_1": "pramuditajaladantidantakoṭipramathitanaikavilāsakalpavṛkṣam //",
    "S03gopjatmu:173_0_0": "tad eva sa saṃlakṣya tīraparyantarekhaṃ prakaṭavikaṭāvartagartodarabhramadbhramitajhaṣabhujagakulamaṇḍalaṃ naikavicitrādbhutāścaryam",
    "S03gopjatmu:173_0_1": "atiśayam ambhasām ālayam atikramatas tasya dharaṇīdharaśikharavipulātmabhāvasya makarakaripater vivartamānasya samutthitair",
    "S03gopjatmu:173_0_2": "urvīdharākāradāruṇaiḥ pramuktakalakalārāvaraudrair mahadbhiḥ salilanivahair utpīḍyamānaṃ tad yānapātraṃ maraṇabhayaviṣādabhraśyamānagātrair",
    "S03gopjatmu:173_0_3": "dīnaruditākranditamātraparāyaṇaiḥ saṃyānapātrakaiḥ saha sahasaiva salilanidher adhaḥ praveṣṭum ārabdham /",
    "S03gopjatmu:gomk_59_0": "urvīdharākārataraṅgatuṅgair ugrair yugāntānilacaṇḍavegaiḥ /",
    "S03gopjatmu:gomk_59_1": "tad yānapātraṃ jaladher jalaughair āsphālyamānaṃ vidadāra madhye //",
    "S03gopjatmu:gomk_60_0": "daṃṣṭrākarāle jhaṣavaktrarandhre kaś cin mamārārtaravas tapasvī /",
    "S03gopjatmu:gomk_60_1": "ke cij jalodgāraniruddhakaṇṭhā jagmur nirucchvāsagiro vyasutvam //",
    "S03gopjatmu:gomk_61_0": "gatvāpi ke cit phalakair mahadbhir ambhonidhes tīram avekṣamāṇāḥ /",
    "S03gopjatmu:gomk_61_1": "dūrāmbusaṃtānapariśramārtās trāsākulā nedur udīrṇanādāḥ //",
    "S03gopjatmu:174_0": "atha maitrakanyako bodhisattvas tena mahatā vyasanopanipātenāpy anāpatitabhayaviṣādadainyāyāsamanāḥ samavalambya mahad dhairyaparākramaṃ sasaṃbhramaṃ phalakam ādāya prasasāra /",
    "S03gopjatmu:175_0_0": "tato 'sau samapavanagamanajavajanitasavilāsagatibhiḥ salilaplavair itas tataḥ samākṣipyamāṇo nirāhāratayā ca parimlāyamānanayanavadanakamalaś",
    "S03gopjatmu:175_0_1": "cānyair bahubhir ahorātrair yathā kathaṃ cit tasya duravagāhasalilasya mahārṇavasya dakṣiṇaṃ tīradeśam āsasāda /",
    "S03gopjatmu:gomk_62_0": "tīrtvā tam ambhonidhim apragādham āsādya tīraṃ phalakaṃ mumoca /",
    "S03gopjatmu:gomk_62_1": "saṃsmṛtya mātur vacanaṃ sa pāṇau vyāsajya mūrdhānam idaṃ jagāda //",
    "S03gopjatmu:gomk_63_0": "śṛṇvanti ye nātmahitaṃ gurūṇāṃ vākyaṃ hitārthodayakāryabhadram /",
    "S03gopjatmu:gomk_63_1": "teṣām imāni vyasanāni puṃsāṃ māyāvahanti prabhavanti mūrdhni //",
    "S03gopjatmu:gomk_64_0": "tair eva naikavyasanapradasya toyendubimbasthitabhaṅgurasya /",
    "S03gopjatmu:gomk_64_1": "prāptaṃ phalaṃ janmataroḥ sudhībhir ye mānayantīha giro gurūṇām //",
    "S03gopjatmu:gomk_65_0": "mātur hitāyaiva sadodyatāyāḥ prollaṅghya vākyaṃ mama duṣkṛtasya /",
    "S03gopjatmu:gomk_65_1": "puṣpaṃ yad īdṛg bharapāpadāruṇaṃ prāntaṃ gamiṣyāmi kadā phalasya //",
    "S03gopjatmu:176_0": "hutavahahatalekhātyantaparyantaraudraṃ",
    "S03gopjatmu:176_1": "gaganaugraṃ vismayatyantavajram /",
    "S03gopjatmu:gomk_66_0": "gaganaugraṃ vismayatyantavajram /",
    "S03gopjatmu:gomk_66_1": "guruśirasi dadhānaḥ pādavajraṃ khalo 'haṃ",
    "S03gopjatmu:gomk_66_2": "katham avanividāryaśvabhrarandhre na lagnaḥ //",
    "S03gopjatmu:177_0": "ye santo hitavādināṃ sphuṭadhiyāṃ saṃpādayante giraḥ",
    "S03gopjatmu:177_1": "śreyas te samavāpnuvanti niyataṃ kravyādapuryāṃ yathā /",
    "S03gopjatmu:gomk_67_0": "śreyas te samavāpnuvanti niyataṃ kravyādapuryāṃ yathā /",
    "S03gopjatmu:gomk_67_1": "ye tūtsṛjya mahārthasāradayitāṃ vācaṃ śrayante 'nyathā",
    "S03gopjatmu:gomk_67_2": "dustare vyasanodadhau nipatitāḥ śocanti te 'haṃ yathā //",
    "S03gopjatmu:178_0_0": "tato 'sau krameṇa khadiravaṭasaralaniculabakulatamālatālanālikeśaradrumavanagahanaṃ pravaravāraṇavarāhacamaraśarabhaśambaramahiṣaviṣāṇakarṣaṇapatitamathitavividhamālutālatājāladuḥsaṃcaraṃ",
    "S03gopjatmu:178_0_1": "kva cit kṣubhitakesarininādabhayacakitavanacarakulākīrṇacaraṇaṃ kathaṃ cid api śabaramanujajanacaraṇākṣuṇṇaparyantam anucaran",
    "S03gopjatmu:178_0_2": "kva cit sthitvaivam āha /",
    "S03gopjatmu:gomk_68_0": "ete dāḍimapuṣpalohitamukhāḥ pronmuktakolāhalā",
    "S03gopjatmu:gomk_68_1": "hāsādarśitadantapaṅktivirasāḥ śākhāmṛgā nirbhayāḥ /",
    "S03gopjatmu:gomk_68_2": "sarpān bhīmaviṣānalasphuradurujvālākarālasphuṭān",
    "S03gopjatmu:gomk_68_3": "hatvā pāṇitālaiḥ prayānti vivaśāḥ phutkārabhītāḥ punaḥ //",
    "S03gopjatmu:180_0": "ramye kuṅkumaśākhinām aviralacchāyākuthāśītale",
    "S03gopjatmu:180_1": "mūle komalanīlaśādvalavati pravyaktapuṣpotkare /",
    "S03gopjatmu:gomk_69_0": "mūle komalanīlaśādvalavati pravyaktapuṣpotkare /",
    "S03gopjatmu:gomk_69_1": "vaṃśais tālaravaiḥ sagītamadhuraiḥ pracchedasaṃpādibhiḥ",
    "S03gopjatmu:gomk_69_2": "saṃgītāhitacetasaḥ pramuditā gāyanty amī kinnarāḥ //",
    "S03gopjatmu:181_0": "tato nātidūram atisṛtya mahīdharavarākāraṃ parvataṃ dadarśa /",
    "S03gopjatmu:gomk_70_0": "kva cid ugrataracārumaṇiprabhayā surabhīkṛtabhīmaguhāvivaram /",
    "S03gopjatmu:gomk_70_1": "kva cid uddhatakinnaragītaravaṃ pratibuddhasasaṃbhramanāgakulam //",
    "S03gopjatmu:gomk_71_0": "capalānilavellitapuṣpataruṃ tarumandiramūrdhni caladbhramaram /",
    "S03gopjatmu:gomk_71_1": "bhramaradhvanipūrṇaguhākuharaṃ kuharasthitaraudrabhujaṃgakulam //",
    "S03gopjatmu:gomk_72_0": "pakṣivirājitaparvataśṛṅgaṃ śṛṅgaśilātalasaṃsthitasiddham /",
    "S03gopjatmu:gomk_72_1": "siddhavadhūjanaramyanikuñjaṃ kuñjaniṣevitamattaśakuntam //",
    "S03gopjatmu:gomk_73_0": "mattaśikhaṇḍikalasvanaramyaṃ ramyaguhāmukhanirgatasiṃham /",
    "S03gopjatmu:gomk_73_1": "siṃhaninādabhayākulanāgaṃ nāgamadāmbusugandhisamīram //",
    "S03gopjatmu:gomk_74_0": "kva cid upacitavāraṇadantaśikhāśanidāritaśikharataṭaṃ pravirūḍhavilāsaśikhāgaruvṛkṣavanaṃ kva cid uparipayodharabhārataradhvaniñjitaśikhikulavistṛtapicchakalāpavicitritacārutaṭam /",
    "S03gopjatmu:gomk_74_1": "kva cid anilavikampitapuṣpataruṃ skhalitojjvalasurabhijalaṃ kusumaprabalaprativāsitasānuśikhaṃ – – – – – – — – – — – – — – – — – – – – – – — – – — – – — – – — – – — – – — /",
    "S03gopjatmu:182_0": "tathāparaṃ dadarśa /",
    "S03gopjatmu:gomk_75_0": "likhantaṃ karālair nabhaḥ śṛṅgajālaiḥ kṣipantaṃ mayūkhais tamaḥ sāgarāṇām /",
    "S03gopjatmu:gomk_75_1": "vahantaṃ samudrāmbarām adrigurvīṃ kṣarantaṃ kva cit kāñcanāmbhaḥpravāham //",
    "S03gopjatmu:gomk_76_0": "phalitāmalabhūṣaṇakalpataruṃ tarukhaṇḍavirājitasānuśikham /",
    "S03gopjatmu:gomk_76_1": "śikharasthitadevavadhūmithunaṃ mithunair dahatāṃ vayasāṃ madhuram //",
    "S03gopjatmu:183_0": "kva cid arkamahārathacakranirvātavikhaṇḍitamayūkhakalāpakarālitanaikamahāmaṇipallavasaṃcayamaulibharāvanatonnatabhāsuravajradharaṃ",
    "S03gopjatmu:183_1": "kva cid indrakarīndravimardataraṅgarayabhramitapracalatkalahaṃsakulāvalihāranabhaḥsaridambuvidhautaśilaṃ /",
    "S03gopjatmu:183_2": "kva cid aṇḍajarājavilāsasamucchritapakṣamahābhujavajravipāṭitasāgaravāritaloddhṛtapannagabhogadharaṃ",
    "S03gopjatmu:gomk_77_0": "kva cid eva surāsurasaṃyugaśastravipannamahāsura-",
    "S03gopjatmu:gomk_77_1": "vaidyutaśoṇitaraṅgamahāvalayam //",
    "S03gopjatmu:184_0": "dṛṣṭvaivam āha /",
    "S03gopjatmu:gomk_78_0": "ete parvataśṛṅgacandanatarucchāyāsthalaṃ saṃsṛtāḥ",
    "S03gopjatmu:gomk_78_1": "karṇaprāvaraṇaṃ navāruṇakaracchāyāsamānaśriyaḥ /",
    "S03gopjatmu:gomk_78_2": "prekṣante madavārilolamadhuliṭprollīḍhagaṇḍasthalaṃ",
    "S03gopjatmu:gomk_78_3": "darpāt kesariṇo balena mahatā pronmathyamānā gajam //",
    "S03gopjatmu:186_0_0": "ity evam asāv atikāntāradurgaṃ salilaphalāhāramātraparāyaṇaḥ paribhramann ajñānatamaḥpaṭalāvaguṇṭhitam iva jagat saṃsārapaṅke",
    "S03gopjatmu:186_0_1": "tribhuvanasvāmīvodayad ramaṇakaṃ nāma nagaraṃ dadarśa /",
    "S03gopjatmu:gomk_79_0": "samucchritottuṅgacalatpatākaiḥ patatpatatrisvanavāvadūkaiḥ /",
    "S03gopjatmu:gomk_79_1": "suvarṇasālair maṇihemaśṛṅgair mahīdharākāragṛhaiḥ suguptaiḥ //",
    "S03gopjatmu:gomk_80_0": "nilīnapadmālikulālipadmaiḥ samunmiṣatpadmarajaḥpiśaṅgaiḥ /",
    "S03gopjatmu:gomk_80_1": "kalapralāpāṇḍajarāvaramyair mandānilair āvasathīkṛtaṃ sadā //",
    "S03gopjatmu:gomk_81_0": "surakarikaradaghnakalpavṛkṣair marakataratnatṛṇaiḥ śukāṃśunīlaiḥ /",
    "S03gopjatmu:gomk_81_1": "maṇikanakalatābaddhaśākhaiḥ kva cid urubhis tarubhiḥ prakāmahāri //",
    "S03gopjatmu:gomk_82_0": "vikasitanavakarṇikāragauraiḥ kanakagṛhair bahuratnaśṛṅgacitraiḥ /",
    "S03gopjatmu:gomk_82_1": "svakiraṇaruciroruratnasānor acalapateḥ sakalaśriyaṃ dadhānam //",
    "S03gopjatmu:gomk_83_0": "kva cid amaravilāsinīkarāgraprahatamahāmurajasvanābhirāmam /",
    "S03gopjatmu:gomk_83_1": "kva cid uparipayodatūryanādapramuditamattaśikhaṇḍivṛndakīrṇam //",
    "S03gopjatmu:187_0": "tatas taddarśanāt samutpannajīvitāśo 'sau ramaṇaṃ nagaram upasasarpa /",
    "S03gopjatmu:187_1_0": "tasmān nagarād viniḥsṛtya catasro 'psaraso dravitanavakanakarasarāgāvadātamūrtayaḥ pravikasitāmbujakusumarucakarucinayanayugalotpalavilāsāḥ",
    "S03gopjatmu:187_1_1": "kvaṇadruciravividhamaṇimekhalāpabhāramandavilāsagatayaḥ kanakakalaśākārapṛthutarapayodharabharāvanamitatanumadhyā divasakarakarasparśavibodhitāmlānakamalapalāśabhāsurādharakisalayā",
    "S03gopjatmu:187_1_2": "vividhavibhūṣaṇaśatā nirāmayadarśanāḥ śirasi viracitobhayakamalāñjalayo maitrakanyakasya bodhisattvasya pādayor vinyāsitaśirasaḥ",
    "S03gopjatmu:187_1_3": "prāhuḥ /",
    "S03gopjatmu:gomk_84_0": "susvāgataṃ candrasamānanāya nārījanaprītivivardhanāya /",
    "S03gopjatmu:gomk_84_1": "kṛpāmṛtāhlāditamānasāya bodhau cirābaddhaviniścayāya //",
    "S03gopjatmu:gomk_85_0": "adyaiva duhkhāni śamaṃ gatāni [!] adyaiva no jīvitagātrasāram /",
    "S03gopjatmu:gomk_85_1": "niratyayapremaviśeṣabhadrāṇy adyaiva saukhyāni puraḥsthitāni //",
    "S03gopjatmu:gomk_86_0": "imāni duḥkhāṅkuśakhaṇḍitāni manāṃsi naḥ śokaparikṣatāni /",
    "S03gopjatmu:gomk_86_1": "bhavantam āsādya vasantakāle vanāntarāṇīva vijṛmbhitāni //",
    "S03gopjatmu:gomk_87_0": "yāny arjitāny anyabhavāntareṣu karmāṇi śuklāni śubhodayāni /",
    "S03gopjatmu:gomk_87_1": "teṣāṃ phalaṃ vīkṣaṇam eva te 'laṃ saṅgas tvayā kiṃ punar eva dīrgham //",
    "S03gopjatmu:gomk_88_0": "adyaiva mā bandhusuhṛdviyogaśokaṃ kṛthāḥ kasya na santy apāyāḥ /",
    "S03gopjatmu:gomk_88_1": "dāsyo vayaṃ te 'psaraś catasraś chāyā na te laṅghayituṃ samarthāḥ //",
    "S03gopjatmu:gomk_89_0": "ratnāni vāsāṃsi samujjvalāni śayyāśrayāś cārutarā vayaṃ ca /",
    "S03gopjatmu:gomk_89_1": "saṃtyaktabhartā surarājayogyā śaktir vidheneha sukhaṃ bhajasva //",
    "S03gopjatmu:188_0": "api ca",
    "S03gopjatmu:gomk_90_0": "duḥkhe mahaty apratikāraghore ye vartamānāś ciram udvahanti /",
    "S03gopjatmu:gomk_90_1": "te duḥkhabhāropanipātamūḍhās tatraiva śīghraṃ nidhanaṃ prayānti //",
    "S03gopjatmu:gomk_91_0": "nitye viyoge maraṇāt puraḥsthite śocanti te daivakṛte viyoge /",
    "S03gopjatmu:gomk_91_1": "saṃsmṛtya rāgopanipātamūḍhāḥ kāmaprahāraṃ viṣamaṃ prapannāḥ //",
    "S03gopjatmu:gomk_92_0": "śabdāyamānavaranūpuramekhalābhir ādiśyamānabhavanaṃ pravarāpsarobhiḥ /",
    "S03gopjatmu:gomk_92_1": "haimādriśṛṅgam iva tat puram āviśantaṃ nemuḥ kṛtāñjalipuṭā bahavo 'pi tatra //",
    "S03gopjatmu:189_0": "anyaiś [!] ca punaḥ",
    "S03gopjatmu:gomk_93_0": "kiṃ dīptaraśmir vinigūḍharaśmiḥ kiṃ puṣpaketuḥ sahasāvatīrṇaḥ /",
    "S03gopjatmu:gomk_93_1": "hā kiṃ vinikṣiptaharāgravajro nāthaḥ surāṇām iti tarkito 'bhūt //",
    "S03gopjatmu:gomk_94_0": "timiranikaralekhyā śyāmagopakṣmalekhyāḥ sphuṭitakanakahārā nyastaratnojjvalāṅgyaḥ /",
    "S03gopjatmu:gomk_94_1": "vipulabhavanamālājālavātāyanasthāḥ pramuditamanaso 'nyāś cikṣipuḥ srastakāñcyaḥ //",
    "S03gopjatmu:gomk_95_0": "ratnapradīpaprahatāndhakāraṃ muktāphalapraruciroruharmyam /",
    "S03gopjatmu:gomk_95_1": "calatpatākāgravibhinnameghaṃ gehaṃ viveśāpsarasāṃ hi tāsām //",
    "S03gopjatmu:gomk_96_0": "tāsāṃ vilāsair gamanaiḥ salīlair hāsaiḥ kaṭākṣair madhuraiḥ pralāpaiḥ /",
    "S03gopjatmu:gomk_96_1": "krīḍan sa kālaṃ na viveda yātaṃ sarvātmanā rāgaparītacetāḥ //",
    "S03gopjatmu:190_0": "pratyahaṃ ca dakṣiṇena gamanaṃ vārayanti sma /",
    "S03gopjatmu:190_1": "so 'pi yathā yathā nivāryate tathā tathā tayā diśā gamanāyotsukamanā babhūva /",
    "S03gopjatmu:gomk_97_0": "yatrāyaṃ vāryate loko janena hitabuddhinā /",
    "S03gopjatmu:gomk_97_1": "viparyastamatis tatra janaḥ sa paridhāvati //",
    "S03gopjatmu:gomk_98_0": "yadi kuryād ayaṃ loke suhṛdāṃ vacanaṃ hitam /",
    "S03gopjatmu:gomk_98_1": "paraiti svargaṃ pātālaśvabhre [!] ā svapnato 'pi na //",
    "S03gopjatmu:191_0": "atha maitrakanyako bodhisattvas tāsām apsarasām parijñātagamanaprayojano dakṣiṇasyāṃ diśi padavīm āruhya vrajan sadāmattakaṃ nāma nagaraṃ dadarśa /",
    "S03gopjatmu:191_1": "tasmād api nagarād aṣṭāpsarasaḥ sasaṃbhramaṃ niḥsṛtya taṃ mahāsattvaṃ praveśayām āsuḥ /",
    "S03gopjatmu:191_2": "tatrāpy aciraṃ ratim anubhūya pratiṣidhyamānagamanakriyas tenaiva dakṣiṇena pathā gacchan nandanaṃ nāma nagaraṃ dadarśa /",
    "S03gopjatmu:191_3": "tasmād api ṣoḍaśāpsarobhir abhigamya satkṛtya praveśayām āse /",
    "S03gopjatmu:191_4": "tatrāpi ciraṃ krīḍāṃ sevitvā tasmād api brahmottaraṃ nāma nagaraṃ prayayau /",
    "S03gopjatmu:191_5": "tatrāpi dvātriṃśatāpsarobhir bhūyaḥ satkāraṃ viṣayasukham bhuktvā tāḥ prāha /",
    "S03gopjatmu:gomk_99_0": "icchāmi gantum tad ahaṃ bhavantyo [!] mā matkṛte śokahrade śayidhvam /",
    "S03gopjatmu:gomk_99_1": "saṃpātabhadrāṇi hi kasya nāma viśleṣaduḥkhāni na santi loke //",
    "S03gopjatmu:gomk_100_0": "sthitvāpi yenaiva ciraṃ viyogaḥ śatroḥ kṛtāntād bhavitāntakāle /",
    "S03gopjatmu:gomk_100_1": "tenaiva netrāśrujalārdragaṇḍān [!] yuṣmān vihāyādya yiyāsur asmi //",
    "S03gopjatmu:gomk_101_0": "vātāhatāmbhodhitaraṅgalole ye jīvaloke bahuduḥkhabhīme /",
    "S03gopjatmu:gomk_101_1": "viśleṣaduḥkhāya ratiṃ prayānti teṣāṃ paro nāsti vimūḍhacetāḥ //",
    "S03gopjatmu:192_0": "athāpsarasas tāḥ samastās tadgamanaviyogaśokaglapitaṛdayāḥ sasaṃbhramāḥ kamalakuvalayakuḍmalavilāsā nalinya iva śirasi viracitobhayakamalāñjalayaḥ prāhuḥ /",
    "S03gopjatmu:gomk_102_0": "asmāsu te kartum aniṣṭam iṣṭaṃ kathaṃ hi bhaktipraṇayārpitāsu /",
    "S03gopjatmu:gomk_102_1": "so 'nyena ekagrahaṇīyarūpaḥ śarīrakānena vayo grahīte //",
    "S03gopjatmu:193_0": "gatvā tan nagaratrayaṃ yad api he svāminn ihāpy āgataḥ",
    "S03gopjatmu:193_1": "saṃprāptā viṣayopabhogamadhurāḥ saṃpattayas te ciram /",
    "S03gopjatmu:gomk_103_0": "saṃprāptā viṣayopabhogamadhurāḥ saṃpattayas te ciram /",
    "S03gopjatmu:gomk_103_1": "gantavyaṃ na punas tvayā subahunā proktena kiṃ yāsi cet",
    "S03gopjatmu:gomk_103_2": "saṃsmartāsi vipatsamudrapatito vākyaṃ hi no duḥkhitaḥ //",
    "S03gopjatmu:194_0": "bodhisattvaḥ prāha /",
    "S03gopjatmu:gomk_104_0": "yad abhyāsavaśān nṛṇām udayasaṃpadaḥ sthirāḥ /",
    "S03gopjatmu:gomk_104_1": "kathaṃ te nu nivāryeran nivarteran kathaṃ nu vā //",
    "S03gopjatmu:gomk_105_0": "niyojanīyāḥ suhṛdaḥ suhṛdbhir yasmin hite karmaṇi nityakālam /",
    "S03gopjatmu:gomk_105_1": "nivāraṇaṃ tatra tu ye prakurvate te śatravo 'mitratayā bhavanti //",
    "S03gopjatmu:195_0": "divyaṃ prāpya sukhaṃ pure ramaṇake saṃcoditaḥ karmaṇā [!]",
    "S03gopjatmu:195_1": "āyāto 'smi niṣevaṇāya paramaṃ saukhyaṃ sadāmattakam /",
    "S03gopjatmu:gomk_106_0": "āyāto 'smi niṣevaṇāya paramaṃ saukhyaṃ sadāmattakam /",
    "S03gopjatmu:gomk_106_1": "saṃprāpto 'smi tataḥ svakarmakuśaleneṣṭaṃ puraṃ nandanaṃ",
    "S03gopjatmu:gomk_106_2": "tasmād āgatakasya yūyam adhunā pronmūlitā bhūmayaḥ //",
    "S03gopjatmu:gomk_107_0": "tasmād ato me gamanaṃ bhavantyo [!] mā vārayadhvaṃ na hi no 'sty apāyaḥ /",
    "S03gopjatmu:gomk_107_1": "asmād viśeṣāṇi sukhāni manye lapsye 'ham ity uccalito 'ham adya //",
    "S03gopjatmu:196_0_0": "ity atha mitrakanyako bodhisattvas tāsām apsarasāṃ hitam api vākyam ahitam ivāvajñayā tiraskṛtya tenaiva dakṣiṇena pathā",
    "S03gopjatmu:196_0_1": "gacchan dadarśa mahārgaḍapraṭitaprakaṭapuṭacaturdvāradāruṇaṃ sureśvareṇāpy abhedyottuṅgāyasaviśālaprākārapariveṣṭitam antarbhramaccakramaṇḍalālokapramuktadamadamāśabdagambhīrabhairavam",
    "S03gopjatmu:196_0_2": "āyasaṃ nagaraṃ tasya ca dvāradeśam upacakrāma /",
    "S03gopjatmu:gomk_108_0": "saṃprāptamātrasya tu tatkṣaṇena dvāraṃ ca visphoṭakapāṭabhāram /",
    "S03gopjatmu:gomk_108_1": "vajrāgradhārāparibhinnasānor vindhyācalasyeva nitambakukṣiḥ //",
    "S03gopjatmu:197_0": "tato maitrakanyako bodhisattvo 'tra viveśa /",
    "S03gopjatmu:gomk_109_0": "praviṣṭamātrasya tu tatkṣaṇena dvāraṃ parikṣiptakapāṭayantram /",
    "S03gopjatmu:gomk_109_1": "tatkarmavāyuprabhavair mahadbhiḥ kṣaṇād bhujāgrair iva saṃjaghāṭa //",
    "S03gopjatmu:198_0": "aśrauṣīc ca pragāḍhavedanāviklavahṛdayapuruṣasyāntaḥprākārāntaratiraskṛtaparamabhīṣaṇanirnādaṃ sakalajanottrāsanam uccarantaṃ śrutvā ca dvāradeśaṃ tvaritamatir lalaṅgha /",
    "S03gopjatmu:gomk_110_0": "praviṣṭamātrasya tato dvitīyam āsphālitaṃ dvāram ivoparuddham /",
    "S03gopjatmu:gomk_110_1": "paryantakālānilavegaviddhaṃ dvāraṃ surāṇām iva vajrakalpam //",
    "S03gopjatmu:199_0": "tato mitrakanyako bodhisattvaḥ praviveśa /",
    "S03gopjatmu:gomk_111_0": "praviṣṭamātrasya punas tṛtīyaṃ dvāraṃ parikṣiptakapāṭayantram /",
    "S03gopjatmu:gomk_111_1": "kṣaṇād abhūt tan nagaraṃ ca sarvaṃ bhrāntaṃ ca kṛtsnaṃ sa dadarśa bhītaḥ //",
    "S03gopjatmu:200_0_0": "tato maitrakanyako bodhisattvaḥ paśyati sma tam atidāruṇākārapramāṇaṃ krūrajvalanamālāliṅgitam udāreṇa paṭupavanavikīryamāṇadhūmapaṭalāndhakāradurdinena",
    "S03gopjatmu:200_0_1": "sphuratsphuliṅgāvalikarāladarśanenāyasena mahatā bhramatā cakreṇa dārv iva pravidāryamāṇamūrdhānaṃ svaśiraḥpravigalitaśoṇitavasārasāhāramātravidhṛtaprāṇaśeṣaṃ",
    "S03gopjatmu:200_0_2": "samīpaṃ copagamyainaṃ paryapṛcchat /",
    "S03gopjatmu:gomk_112_0": "kiṃ nāgo 'si suro 'si kinnaravaro yakṣo 'si kiṃ mānuṣaḥ",
    "S03gopjatmu:gomk_112_1": "kiṃ vidyādharasainikaḥ kim asi vā daityaḥ piśāco 'si vā /",
    "S03gopjatmu:gomk_112_2": "kiṃ vākāri bhavāntareṣu bhavatā karmātiraudraṃ svayaṃ",
    "S03gopjatmu:gomk_112_3": "yasyāstivyasanaṃ duruttaram idaṃ bhujyaṃ phalaṃ krandayat //",
    "S03gopjatmu:202_0": "puruṣaḥ prāha /",
    "S03gopjatmu:gomk_113_0": "nāhaṃ nāgo naiva yakṣo na devo daityo nāhaṃ nāpi gandharvarājā [!] /",
    "S03gopjatmu:gomk_113_1": "rakṣo nāhaṃ nāpi vidyādharo 'pi jātis tulyā saṃpratīhi tvayā naḥ //",
    "S03gopjatmu:203_0": "bodhisattvaḥ prāha /",
    "S03gopjatmu:204_0": "kiṃ karma bhramatā tvayā kumatinā saṃsāradurge kṛtaṃ",
    "S03gopjatmu:204_1": "yenedaṃ jvalitānalaṃ śirasi te cakraṃ bhramaty āyasam /",
    "S03gopjatmu:205_0": "puruṣaḥ prāha /",
    "S03gopjatmu:gomk_114_0": "nānāduṣkarakārikā bhagavatī saṃsārasaṃdarśikā",
    "S03gopjatmu:gomk_114_1": "tatra śreyaḥsukhopapādanaparā matsnehabaddhāśayā //",
    "S03gopjatmu:206_0": "yāṃ loke pravadanti sādhumatayaḥ kṣetraṃ paraṃ prāṇināṃ",
    "S03gopjatmu:206_1": "daivāveśavaśād akāryagurukas tasyāṃ jananyām aham /",
    "S03gopjatmu:gomk_115_0": "daivāveśavaśād akāryagurukas tasyāṃ jananyām aham /",
    "S03gopjatmu:gomk_115_1": "sādho prāskhalayaṃ śiraḥpraharaṇaṃ pādena pāpāśayas",
    "S03gopjatmu:gomk_115_2": "tenedaṃ jvalitānalaṃ śirasi me cakraṃ bhramaty āyasam //",
    "S03gopjatmu:207_0": "atha bodhisattvas tasya puruṣasya pravacanapratodena saṃcoditahṛdayas tāṃ parajugupsām ātmany anupaśyann āha /",
    "S03gopjatmu:gomk_116_0": "anyaṃ jugupsāmy aham alpabuddhir ātmānam evādya nininda ajñaḥ /",
    "S03gopjatmu:gomk_116_1": "yeṣu svayaṃ doṣagaṇeṣu magnas tair eva lokaṃ katham aṅkayāmi //",
    "S03gopjatmu:gomk_117_0": "mayāpi yan mātari dakṣiṇīye [!] kṛto 'parādhaḥ puruṣādhamena /",
    "S03gopjatmu:gomk_117_1": "tasyaiva pāpasya phalāni bhoktum ullaṅghya toyāvalim āgato 'smi //",
    "S03gopjatmu:208_0": "ity atha tasya vacanānantaram eva prabhinnanavakuvalayadalanirmalān nabhastalāt sajalajaladaninādagambhīradhīrodhvanir uccacāra /",
    "S03gopjatmu:gomk_118_0": "kiṃ na paśyati karmāṇi balavanti śarīriṇām /",
    "S03gopjatmu:gomk_118_1": "lokālokāntarasthāyī pāśeneva vikṛṣyate //",
    "S03gopjatmu:209_0": "ye baddhā viṣayeṇa duḥkhanigaḍe 'nāyāsakarmotkaṭe",
    "S03gopjatmu:209_1": "ye tyaktvā guruvākyam andhamatayaḥ pāpāśrayaṃ kurvate /",
    "S03gopjatmu:gomk_119_0": "ye tyaktvā guruvākyam andhamatayaḥ pāpāśrayaṃ kurvate /",
    "S03gopjatmu:gomk_119_1": "muktāḥ karmabhir eva duḥkhanigaḍapracchedaśūraiḥ śubhair",
    "S03gopjatmu:gomk_119_2": "mānuṣyaṃ yad avāpya mūḍhamatayo dūre sthitā karmiṇaḥ //",
    "S03gopjatmu:210_0_0": "atha tasya vacanānantaram eva karmānilavegotkṣiptam iva tac cakraṃ ciṭiciṭāyamānadahanakaṇacayodgāraraudraṃ tasya mūrdhnaḥ",
    "S03gopjatmu:210_0_1": "samabhyudgamya maitrakanyakasya bodhisattvasya śiraḥ pravidārayaṃ [!] bhramitum ārabdham /",
    "S03gopjatmu:gomk_120_0_0": "atha tasya vacanānantaram eva karmānilavegotkṣiptam iva tac cakraṃ ciṭiciṭāyamānadahanakaṇacayodgāraraudraṃ tasya mūrdhnaḥ",
    "S03gopjatmu:gomk_120_0_1": "samabhyudgamya maitrakanyakasya bodhisattvasya śiraḥ pravidārayaṃ [!] bhramitum ārabdham /",
    "S03gopjatmu:gomk_120_1": "kṣaṇāt sa reje rudhirapravāhair mūrdhnā [!] cyutaiḥ snātasamastamūrtiḥ /",
    "S03gopjatmu:gomk_120_2": "prabhinnacakrāgravibhinnamūrdhna airāvaṇasyeva tanuḥ patantī //",
    "S03gopjatmu:211_0": "tataḥ sa puruṣo hā heti mūrdhnā [!] pravidāhajena tīvreṇa duḥkhena samākramyamāṇaśarīrakaṃ maitrakanyakaṃ bodhisattvam āha /",
    "S03gopjatmu:gomk_121_0": "divyāṅganāgītamanoharāṇi cittapramododayasādhanāni /",
    "S03gopjatmu:gomk_121_1": "saṃtyajya kasmād u purāṇi tāni prāptas tv idaṃ sthānam anantaduḥkham //",
    "S03gopjatmu:gomk_122_0": "devālayaṃ divyasukhopabhogaṃ ko nāma saṃprāpya śubhair atulyaiḥ /",
    "S03gopjatmu:gomk_122_1": "nityajvaladvahniśikhākareṇa saṃprārthayed bhīmam apāyagartam //",
    "S03gopjatmu:212_0": "bodhisattvaḥ prāha /",
    "S03gopjatmu:gomk_123_0": "mattālikolāhalasaṃkulāni vanāni puṣpojjvalamastakāni /",
    "S03gopjatmu:gomk_123_1": "saṃtyajya nāgā vyasanaṃ sahante yayā tayecchālatayāgato 'ham //",
    "S03gopjatmu:gomk_124_0": "rājyāni vistīrṇadhanojjvalāni vihāya nārīmukhapaṅkajāni /",
    "S03gopjatmu:gomk_124_1": "yuddhe mriyante bahavo narendrā yayā tayecchālatayāgato 'ham //",
    "S03gopjatmu:gomk_125_0": "samutpatattuṅgataraṅgaraudre bhramajjalāvartavimuktanāde /",
    "S03gopjatmu:gomk_125_1": "mahodadhau yānti narāḥ praṇāśaṃ yayā tayecchālatayāgato 'ham //",
    "S03gopjatmu:gomk_126_0": "niratyayātyantikasaukhyasādhanaṃ narāmaraśrīsukhasiddhimārgam /",
    "S03gopjatmu:gomk_126_1": "munīśvarāṇāṃ vratam utsṛjanti yayā tayecchālatayāgato 'ham //",
    "S03gopjatmu:gomk_127_0": "teṣāṃ munīnāṃ vigatavyathānāṃ deyaṃ kathaṃ pādarajo na mūrdhni /",
    "S03gopjatmu:gomk_127_1": "yair laṅghitās tīvraviṣapracaṇḍā āśāprapātā bahuduḥkhabhīmāḥ //",
    "S03gopjatmu:gomk_128_0": "kiṃ tad bhaved duḥkham atīvatīvraṃ kā vā vipattir bahuduḥkhayoniḥ /",
    "S03gopjatmu:gomk_128_1": "tṛṣṇāviṣāgnikṣatacittavṛtter yā dūrataḥ saṃparivartinī syāt //",
    "S03gopjatmu:213_0": "api ca he sādho",
    "S03gopjatmu:gomk_129_0": "karmaṇā parikṛṣṭo 'smi vartamāno 'pi dūrataḥ /",
    "S03gopjatmu:gomk_129_1": "karṣati prāṇinas tatra phalaṃ yatra prayacchati //",
    "S03gopjatmu:214_0": "api ca",
    "S03gopjatmu:gomk_130_0": "kati varṣasahasrāṇi kati varṣaśatāni ca /",
    "S03gopjatmu:gomk_130_1": "pradīptam āyasaṃ cakraṃ mama mūrdhni bhramiṣyati //",
    "S03gopjatmu:215_0": "puruṣaḥ prāha /",
    "S03gopjatmu:gomk_131_0": "ṣaṣṭivarṣasahasrāṇi ṣaṣṭivarṣaśatāni ca /",
    "S03gopjatmu:gomk_131_1": "pradīptam āyasaṃ cakraṃ tava mūrdhni bhramiṣyati //",
    "S03gopjatmu:216_0": "bodhisattvaḥ prāha /",
    "S03gopjatmu:217_0": "etad bhāsuravahnipiṅgalaśikhājvālākalāpojjvalaṃ",
    "S03gopjatmu:217_1": "ko 'nyo 'vabhramitaṃ prayāsyati samaṃ chittvā paraḥ caiṣyati /",
    "S03gopjatmu:218_0": "puruṣaḥ prāha /",
    "S03gopjatmu:gomk_132_0": "yo mātary apakārakāryam aparaḥ kṛtvā samāyāsyati",
    "S03gopjatmu:gomk_132_1": "tasyedaṃ śirasi bhramiṣyati punar mūrdhnā [!] tava pracyutaḥ //",
    "S03gopjatmu:219_0": "atha bodhisattvas tena mūrdhnā [!] pravidāhajena tīvreṇa duḥkhena samākulahṛdayo 'pi sattveṣv ananteṣu samutpāditatīvrakāruṇyāśayas taṃ puruṣam ābabhāṣe /",
    "S03gopjatmu:gomk_133_0": "kṣapitasakalarāgakleśajālāndhakārā gaganatalanilīnā yogino ye namasyāḥ /",
    "S03gopjatmu:gomk_133_1": "sphuritakaṭakahārāḥ prajvalanmaulayo ye punar amarasamūhās te 'pi śṛṇvantu santaḥ //",
    "S03gopjatmu:220_0": "kṛtvā duścaritaṃ svamātari jagat kṛtsnaṃ yadi prodvahed",
    "S03gopjatmu:220_1": "etatprajvalitāgnirāgakapilaṃ cakraṃ bṛhan mūrdhani /",
    "S03gopjatmu:gomk_134_0": "etatprajvalitāgnirāgakapilaṃ cakraṃ bṛhan mūrdhani /",
    "S03gopjatmu:gomk_134_1": "kalpān kalpasamair ahobhir ayutān voḍhuṃ cirāyotsahe",
    "S03gopjatmu:gomk_134_2": "sattvārthaṃ pratipadya mānava hi me cittaṃ na saṃkhidyate //",
    "S03gopjatmu:221_0_0": "atha tasya sarvasattvapriyasya maitrakanyakasya bodhisattvasya vacanānantaram eva mūrdhnā [!] samutpatyotkṣiptam iva tac",
    "S03gopjatmu:221_0_1": "cakraṃ saptatālocchrayāc cākraṃ nabhastalaṃ samutpatyāvatasthe /",
    "S03gopjatmu:gomk_135_0": "reje tac capalānilāhatacalajjvālākalāpojjvalaṃ",
    "S03gopjatmu:gomk_135_1": "cakraṃ khe parivartamānam asakṛtpronmuktabhīmasvanam /",
    "S03gopjatmu:gomk_135_2": "udyan [!] bimbam ivāruṇasya sakalaṃ pronmuktaraśmyutkaraṃ",
    "S03gopjatmu:gomk_135_3": "ratnādyaiḥ pravilambamānam amalair vaiḍūryabhittyāśrayaiḥ //",
    "S03gopjatmu:gomk_136_0": "tataḥ sravannirjharavāricālinaḥ samīraṇollāsitapuṣpaśākhinaḥ /",
    "S03gopjatmu:gomk_136_1": "nabhovicumbyāyataśṛṅgabāhavaś cakampire bhūmibhṛto hatā iva //",
    "S03gopjatmu:gomk_137_0": "bhujaṃgavikṣobhasamudgatormayaḥ payodharadhvānagabhīranādinaḥ /",
    "S03gopjatmu:gomk_137_1": "jalālayā ratnaśikhānivāsinas tadātivelāsalilair lalaṅghire //",
    "S03gopjatmu:gomk_138_0": "pramuktaniḥśeṣamayūkhabhāsuraṃ rarāja khe maṇḍalam aṃśumālinaḥ /",
    "S03gopjatmu:gomk_138_1": "raver mayūkhāṅkuradanturāntarād diśaḥ samantād dadṛśuḥ sphuṭaśriyaḥ //",
    "S03gopjatmu:gomk_139_0": "sphurattaḍiddāmavirājitorasaḥ surendracāpapratibaddhakaṅkaṇāḥ /",
    "S03gopjatmu:gomk_139_1": "payomucaḥ kiṃcidavāśrutāmbhaso vitānavad vyomani te virejire //",
    "S03gopjatmu:gomk_140_0": "srajo vicitrā vinipetur ambarād vituṣṭuvur harṣatarā divaukasaḥ /",
    "S03gopjatmu:gomk_140_1": "cirapragāḍhavyasanā hatārtayaḥ kṣaṇād abhūvan bahavo nirāmayāḥ //",
    "S03gopjatmu:223_0": "jvalati viṣamacakre prāntadīrṇordhvakāyo",
    "S03gopjatmu:223_1": "galitarudhiradhārāsiktasarvāṅgakāyaḥ /",
    "S03gopjatmu:gomk_141_0": "galitarudhiradhārāsiktasarvāṅgakāyaḥ /",
    "S03gopjatmu:gomk_141_1": "bhagavati guṇarāśau saṃprasādya svacittaṃ",
    "S03gopjatmu:gomk_141_2": "svagṛham iva sa sādhur dyām ayāt tatkṣaṇena //",
    "S03gopjatmu:gomk_142_0": "dānodakamahattīrthe śīlaśaucasunirmale /",
    "S03gopjatmu:gomk_142_1": "kṣamāsurabhiśītācche vīryāgādhapravāhake //",
    "S03gopjatmu:gomk_143_0": "dhyānastimitagambhīre prajñāpadmaprabodhake /",
    "S03gopjatmu:gomk_143_1": "tasmin bodhimahātīrthe sthitvā bodhipurotsukaḥ //",
    "S03gopjatmu:gomk_144_0": "prakṣālayañ cheṣapāpaṃ tuṣite 'sau yayau mudā /",
    "S03gopjatmu:gomk_144_1": "tatrastho 'py aciraṃ reme dṛṣṭvā lokaṃ kṛpānvitaḥ //",
    "S03gopjatmu:224_0_0": "tat kim idam upanītam / evaṃ hi mātary apakāriṇaḥ prāṇina ihaiva vyasanaprapātapātālāvalambino bhavantīti satatasamupajāyamānapremaprasādabahumānamānasaiḥ",
    "S03gopjatmu:224_0_1": "satpuruṣair mātaraḥ śuśrūṣaṇīyā iti /",
    "S03gopjatmu:225_0": "iti śrīdivyāvadāne maitrakanyakāvadānaṃ samāptam //",
    "S03gopjatmu:226_0": "***************************************************************************",
    "S03gopjatmu:227_0": "Matsarananda = GoMn",
    "S03gopjatmu:229_0": "7. Matsarananda",
    "S03gopjatmu:gomn_1_0": "svayaṃkṛtaḥ sarvasukhoparodhī mātsaryatulyo 'sti kalir na loke /",
    "S03gopjatmu:gomn_1_1": "yatrābhirūḍhā vyasanaughamagnā bhavanti niśvāsaparā manuṣyāḥ //",
    "S03gopjatmu:230_0": "evam idam ucyamānam alaṃ saṃvegāya / tadyathānuśrūyate /",
    "S03gopjatmu:231_0": "śrāvastyāṃ nando nāma sārthavāḥ prativasati sma /",
    "S03gopjatmu:231_1": "tasya janmāntare pātrātiśayapratipāditatvāt taddānabījasyāparimāṇo bhogaskandhaḥ prādur babhūva /",
    "S03gopjatmu:231_2": "mātsaryābhyāsāt tu notsahate sma kiṃ cid api kasmai cit pradātum /",
    "S03gopjatmu:gomn_2_0": "tasya kṣetrātiśayapatitaṃ dānabījaṃ purāṇaṃ",
    "S03gopjatmu:gomn_2_1": "naikākāraṃ vibhavanicayaṃ sphītam āviś cakāra /",
    "S03gopjatmu:gomn_2_2": "pūrvaṃ dānākṛtaparicayādhyāśayatvāt tu nāsau",
    "S03gopjatmu:gomn_2_3": "dātuṃ kiṃ cit prabhavati tadā matsarākrāntacetāḥ //",
    "S03gopjatmu:233_0": "tyāgasyaiva phalānubandhamadhurāṃ citrāṃ vipākaśriyaṃ",
    "S03gopjatmu:233_1": "saṃprāpya praharanty anartharucayo mūleṣu ye saṃpadām /",
    "S03gopjatmu:gomn_3_0": "saṃprāpya praharanty anartharucayo mūleṣu ye saṃpadām /",
    "S03gopjatmu:gomn_3_1": "te saṃtyajya nidāghakālasubhagān indoḥ karāñ śīkarān",
    "S03gopjatmu:gomn_3_2": "hlādāyānupatanti dāvadahanāṃś cañcacchikhāsaṃcayān //",
    "S03gopjatmu:gomn_4_0": "naivātmanāsau bubhuje kadaryo bhogān dadau nāpi suhṛjjanebhyaḥ /",
    "S03gopjatmu:gomn_4_1": "mātsaryabhūtagrahalubdhacetā dravyārjanaṃ kevalam eva cakre //",
    "S03gopjatmu:gomn_5_0": "praviṣṭapūrvā na gṛhaṃ kadā cid dvijātayas tasya kapālahastāḥ /",
    "S03gopjatmu:gomn_5_1": "śuśrāva sa pravrajitānanebhyo na dakṣiṇādeśanamaṅgalāni //",
    "S03gopjatmu:gomn_6_0": "vanīyakās tasya gṛhājirebhyo vrajanti niśvasya viśuṣkavaktrāḥ /",
    "S03gopjatmu:gomn_6_1": "baliṃ na kākā api nāma tasya smaranti sikthaprakaropahāram //",
    "S03gopjatmu:gomn_7_0": "vivāhakāleṣv api nāma tasya vāditraśabdo na samuccacāra /",
    "S03gopjatmu:gomn_7_1": "āvāhakāleṣv api tasya gehe suhṛjjanā dīnamukhā babhūvuḥ //",
    "S03gopjatmu:gomn_8_0": "dūrāt śmaśānam iva tasya vivarjya gehaṃ anyena yācakajanas tvaritaṃ jagāma /",
    "S03gopjatmu:gomn_8_1": "nāmāpi tasya parikīrtya kila prabhāte lebhe na kaś cid aśanaṃ divasāvasāne //",
    "S03gopjatmu:gomn_9_0": "śrutvāpi dānaniyatāṃ sa kathāṃ cakampe dṛṣṭvāpi yācanakam udvijate kadaryaḥ /",
    "S03gopjatmu:gomn_9_1": "tyāgapriyaiḥ saha cakāra na lokayātrāṃ nando jahāsa kila dāyakam īkṣamāṇaḥ //",
    "S03gopjatmu:gomn_10_0": "dṛṣṭvā parasyāpi sa deyadharmān īrṣyākaṣāyākṣipuṭo babhūva /",
    "S03gopjatmu:gomn_10_1": "tyāgātmabhiḥ sārdham anāryakarmā cakāra naiva krayavikrayaṃ saḥ //",
    "S03gopjatmu:234_0": "atha nandaḥ kadā cin niṣpratīkāraparuṣavedanākrāntadeho niyatam ahaṃ mariṣyāmīty utpannabhayaviṣādaśokadainyamānasaḥ putraṃ candanam āhūyābravīt /",
    "S03gopjatmu:234_1": "vatsa candana mayā hi mahatā pariśrameṇa dravyam upārjitaṃ paripālitaṃ ca /",
    "S03gopjatmu:234_2": "tat putra mama priyam anusmaratā na tvayā kasmai kiṃ cid api pradeyam iti /",
    "S03gopjatmu:gomn_11_0": "caṇḍālaśālāṃ vrajata pragalbhān paśyāmi yuṣmān na punar yathāham /",
    "S03gopjatmu:gomn_11_1": "sa yācakān nityasamīkṣyakārī provāca roṣasphuritākṣikośaḥ //",
    "S03gopjatmu:gomn_12_0": "kṛtvā sa karmāṇi nikṛṣṭakarmā mṛtas tapasvī mṛta eva pūrvam /",
    "S03gopjatmu:gomn_12_1": "caṇḍālanāryāḥ pratisandhibandhaṃ cakāra kukṣau kṣatalocanāyāḥ //",
    "S03gopjatmu:gomn_13_0": "sattvānāṃ caritaṃ citram acintyā karmaṇāṃ gatiḥ /",
    "S03gopjatmu:gomn_13_1": "malinā bata kāmānāṃ vṛttiḥ paryantadāruṇā //",
    "S03gopjatmu:gomn_14_0": "andhā vṛddhā daridrā ca caṇḍālī dīrgharogiṇī /",
    "S03gopjatmu:gomn_14_1": "saṃrāgāyatanaṃ yātā dhik phalatvaṃ prasaṅginām //",
    "S03gopjatmu:235_0": "atha sā vṛddhacaṇḍālī krameṇa dārakaṃ prasūtā /",
    "S03gopjatmu:235_1": "tasyā etad abhūt / nūnam ahaṃ devatābhir anukampitā yena me putrako jātaḥ /",
    "S03gopjatmu:235_2": "niyatam ayam āyuṣmān abhivardhamāno mamāndhāyā yaṣṭibhūto bhaviṣyatīti /",
    "S03gopjatmu:235_3": "sā praharṣākṣiptahṛdayā samīpaparivartanīṃ caṇḍālīm abravīt /",
    "S03gopjatmu:235_4": "jñāyatāṃ tāvad bhaginī kīdṛśo 'yaṃ dāraka iti /",
    "S03gopjatmu:gomn_15_0": "niśāntāṅgārasaṃkāśaḥ kubjaś cipiṭanāsikaḥ /",
    "S03gopjatmu:gomn_15_1": "andhaḥ saṃkucitāṅgaś ca tava putro 'yam īdṛśaḥ //",
    "S03gopjatmu:236_0": "sā nairāśyopahatasaṃtānā āha / hā hā hatāham adhanyety evaṃ paraṃ vaikalyam",
    "S03gopjatmu:236_1": "ājagāma / āha ca /",
    "S03gopjatmu:gomn_16_0": "na tathānāgatāḥ pīḍāṃ kurvanty arthāḥ śarīriṇām /",
    "S03gopjatmu:gomn_16_1": "saṃprāptā dhvaṃsamānās tu janayanti yathā vyathām //",
    "S03gopjatmu:237_0": "atha sā jarjaracaṇḍālī vyasanavikṛtahṛdayā sasvaraṃ ruroda /",
    "S03gopjatmu:gomn_17_0": "patitāham anarthakardame chalitā pūrvakṛtena karmaṇā /",
    "S03gopjatmu:gomn_17_1": "kim iyaṃ mṛtamāritā kṛtā vidhinā niṣkaruṇena me punaḥ //",
    "S03gopjatmu:gomn_18_0": "vyasanaṃ nirupāyadāruṇaṃ vyasanasyaiva mamopari sthitam /",
    "S03gopjatmu:gomn_18_1": "animittakhareva lakṣyate mayi daivasya gatir garīyasī //",
    "S03gopjatmu:gomn_19_0": "aham eva khalūrikā kṛtā kṛpaṇā kiṃ nu vipattipattriṇā /",
    "S03gopjatmu:gomn_19_1": "vidhinā kṛpaṇapramāthinā kupiteneva vihīnakarmaṇā //",
    "S03gopjatmu:gomn_20_0": "apayuktavilocanāṃ satīm aśanaprasravaṇādivarjitām /",
    "S03gopjatmu:gomn_20_1": "jaratīm upahatya ko guṇo vada māṃ nirghṛṇacitta daiva he //",
    "S03gopjatmu:238_0": "evam anyathā ca sā tapasvinī bahuprakāraṃ viruroda /",
    "S03gopjatmu:gomn_21_0": "atha garbhamalopaliptadehaṃ tanayaṃ taṃ taruṇaṃ vraṇāyamānam /",
    "S03gopjatmu:gomn_21_1": "kupiteva khare mahītale sā vinicikṣepa rujāhataṃ rudantam //",
    "S03gopjatmu:gomn_22_0": "karmāṇi tīvraparitāpaphalāni kṛtvā kiṃ rodiṣi tvam adhunā hatabhāgadheya /",
    "S03gopjatmu:gomn_22_1": "duḥkhaṃ mayā saha sahasva bahuprakāraṃ tvaṃ putraketi vilalāpa tapasvinī sā //",
    "S03gopjatmu:gomn_23_0": "mithyāvikalpapariṇāmasukhānupātī sneho vivṛddhim upayāti sukhe sthitānām /",
    "S03gopjatmu:gomn_23_1": "duḥkhopataptamanasāṃ śithilībhavanti pāśās tv amī priyavikalpamayā janānām //",
    "S03gopjatmu:239_0_0": "atha sa tapasvī cāṇḍāladārako garbhamalākledopaliptabībhatsāśrayas tīvrāmagandhaḥ kṛmimakṣikāśatanipānabhūtaḥ pipīlakagaṇāhṛtakaṣṭāvispaṣṭaceṣṭakaracaraṇavadano",
    "S03gopjatmu:239_0_1": "māṃsapiṇḍa iva pratyagraḥ kṣititalopanikṣipto vāyasair apy abhibhūyamāno nāraka iva svakarmāvadhūtajīvitaśeṣaḥ paraṃ kṛcchram",
    "S03gopjatmu:239_0_2": "udvahati sma /",
    "S03gopjatmu:gomn_24_0": "tasya karmāparādhena mātuḥ stanyaṃ kṣayaṃ gatam /",
    "S03gopjatmu:gomn_24_1": "ucitām api sā bhikṣāṃ na lebhe duḥkhabhāginī //",
    "S03gopjatmu:gomn_25_0": "sā prasūtiparikleśaparikṣāmatarāśrayā /",
    "S03gopjatmu:gomn_25_1": "jarārujāparikliṣṭā pretīvābhūd bhayaṃkarī //",
    "S03gopjatmu:gomn_26_0": "ācāmamātrām api nāma nāsau lebhe śunām apy anivāraṇīyām /",
    "S03gopjatmu:gomn_26_1": "tasyaiva vā karmabhir ātmajasya svakarmabhir vā pariṇāmatiktaiḥ //",
    "S03gopjatmu:240_0_0": "atha sa cāṇḍāladārako daivasāmārthyāt krameṇa yadā caṅkramaṇakṣamaḥ saṃvṛttas tadāsya mātrā daṇḍaḥ khaṇḍamallakaṃ cārpitaṃ",
    "S03gopjatmu:240_0_1": "gacchedānīm adhanyānubhavāśubhānāṃ karmaṇāṃ phalavipākam iti /",
    "S03gopjatmu:240_1": "atha sa caṇḍālaśiśur bhikṣāhetoś candanasyaiva gṛham upajagāma /",
    "S03gopjatmu:gomn_27_0": "pūrvābhyāsena tenaiva jagāmāsau svam ālayam /",
    "S03gopjatmu:gomn_27_1": "karmaivātyartham abhyastaṃ dehināṃ deśikāyate //",
    "S03gopjatmu:241_0_0": "adrākṣīc candanaḥ sārthavāhas taṃ cāṇḍālakumārakaṃ daṇḍakhaṇḍaśarāvavyagrahastaṃ lālājalapariklinnavadanaṃ bhinibhināyamānamakṣikāśatanipānabhūtam",
    "S03gopjatmu:241_0_1": "bāhyādhyātmikamalopahatagātraṃ rathyāreṇuvirūkṣitakatipayaśiroruhaṃ prakṛtikharadarbhasaṃstaraparivartanavilikhitatanum akṛtaśaucasaṃskāravidhānaṃ",
    "S03gopjatmu:241_0_2": "vikṛtanāsikābilāgalitasiṃhāṇakhaṇḍaparyavanaddhabībhatsānanaṃ vīthīmukhāt pravicitya dhānyapulākān romanthāyamānaṃ pūtanārūpam",
    "S03gopjatmu:241_0_3": "ivātivirūpaṃ mūrtimantaṃ saṃvegaṃ sākṣād iva pāpmānam alakṣmīpuñjam iva saṃpiṇḍitam apūrvam iva piśācanirmāṇaṃ vipākasarvasvam",
    "S03gopjatmu:241_0_4": "ivāśubhasya karmaṇaḥ samāhāram iva saṃsāraduḥkhānāṃ rāhumukhānyam iva jagaccakṣuṣāṃ rahasyabhūmim ivānādeyatāyā vigrahavantam",
    "S03gopjatmu:241_0_5": "iva paribhavam upanighātam iva nagarasya pratyādeśam ivāpakāriṇāṃ nilayam ivādhanyatāyāḥ padam iva daurbhāgyasya gṛhadvāraikadeśe",
    "S03gopjatmu:241_0_6": "niṣaṇṇaṃ daṇḍena kākān nivārayantam /",
    "S03gopjatmu:241_1": "dṛṣṭvā ca punaḥ pūrvavairānuśayodbodhitakopa iva sarabhaso dauvārikam abravīt /",
    "S03gopjatmu:241_2": "are kāpuruṣa nirvāsayainam amaṅgalam alakṣmīkam aprekṣaṇīyaṃ caṇḍālādhamam /",
    "S03gopjatmu:241_3": "tathā cainaṃ nirbhartsaya yathā na punar ihāgacched iti /",
    "S03gopjatmu:gomn_28_0": "sa tatheti pratiśrutya taṃ caṇḍālakumārakam /",
    "S03gopjatmu:gomn_28_1": "daṇḍena prerayām āsa paruṣāṃ giram udgiran //",
    "S03gopjatmu:gomn_29_0": "yadi tvāṃ punar āyātam iha paśyāmi kaśmala /",
    "S03gopjatmu:gomn_29_1": "asmāt kaṣṭataraṃ te 'haṃ kariṣyāmīti nigraham //",
    "S03gopjatmu:gomn_30_0": "krauryābhyāsāvaliptasya manaso vṛttivaikṛtam /",
    "S03gopjatmu:gomn_30_1": "na hi saṃkocam āyāti khalānāṃ kṛpaṇeṣv api //",
    "S03gopjatmu:gomn_31_0": "papāta bhūmau kṛpaṇaḥ sa bālo daṇḍābhighātakṣatapṛṣṭhavaṃśaḥ /",
    "S03gopjatmu:gomn_31_1": "prakāśayan karmaphalaṃ svam eva karmātiraudraṃ narakasya tasya //",
    "S03gopjatmu:242_0_0": "atha sa tapasvī bhagnaśiraḥkapālabhāgo vikuñcitajānumaṇḍalaḥ pāṣāṇaśakalakapālaśarkarāparikṣatakṣāmajaṅghābāhudaṇḍakaḥ samantato",
    "S03gopjatmu:242_0_1": "vigalitarudhiradhārāvasicyamānavigraho mahīrajaḥkapālāvaruddhavadanavivaro vikṣiptadaṇḍakaḥ saṃcūrṇitamallako dharaṇitalavikīrṇabhikṣāśeṣas",
    "S03gopjatmu:242_0_2": "tīvravedanābhyāhataśarīro matsya iva prataptasikatāmadhyagataḥ saṃparivartate sma /",
    "S03gopjatmu:242_1_0": "athāsya mātā cintayām āsa / kiṃ nu me putrakaḥ prapāte patitaḥ syāc chunā vā bhakṣita uta gavā jīvitād vyaparopitaḥ paribhūya",
    "S03gopjatmu:242_1_1": "vā bāladārakair viheṭhito mārgapranaṣṭo vānyena pathā gataḥ /",
    "S03gopjatmu:242_2": "kiṃ vā nāgacchatīti sā putrasnehākṛṣṭahṛdayā putra putreti krandatī taṃ deśam upajagāma /",
    "S03gopjatmu:242_3": "sa ca bāladārako jananyāḥ svaraṃ pratyabhijñāya bhṛśataraṃ vicukrośa /",
    "S03gopjatmu:gomn_32_0": "samānasukhaduḥkhānāṃ suhṛdām api saṃgame /",
    "S03gopjatmu:gomn_32_1": "navībhavanti duḥkhāni vyatītāny api dehinām //",
    "S03gopjatmu:gomn_33_0": "mātety apūrvam evaitad viśrambhāyatanaṃ bhuvi /",
    "S03gopjatmu:gomn_33_1": "putra ity eva niṣyandaḥ snehasyāsya duratyayaḥ //",
    "S03gopjatmu:gomn_34_0": "ambeti dīnāṃ giram īrayantaṃ sā taṃ pariṣvajya tanupralāpam /",
    "S03gopjatmu:gomn_34_1": "ruroda tīvrāyatadīnakaṇṭhā ninādayantī puracatvarāṇi //",
    "S03gopjatmu:gomn_35_0": "kasya putra dayā nāsīt tvayi duḥkhaikabhājane /",
    "S03gopjatmu:gomn_35_1": "garvitaḥ ko nv asau lakṣmyā gajakarṇāgralolayā //",
    "S03gopjatmu:gomn_36_0": "prakāśitam idaṃ kena kṛpaṇe tvayi pauruṣam /",
    "S03gopjatmu:gomn_36_1": "tvayi praharataḥ kasya bhūmau na patitaḥ karaḥ //",
    "S03gopjatmu:gomn_37_0": "hatas tvaṃ kena me vatsa niranukrośacetasā /",
    "S03gopjatmu:gomn_37_1": "nihataḥ pūrvakeṇaiva kaṭupākena karmaṇā //",
    "S03gopjatmu:gomn_38_0": "idam anāryatācihnaṃ kena tvayi vidarśitam /",
    "S03gopjatmu:gomn_38_1": "ko nv asau mānuṣākāro rakṣasām anuśikṣyate //",
    "S03gopjatmu:gomn_39_0": "āyasaṃ hṛdayam kasya kasya vajramayaḥ karaḥ /",
    "S03gopjatmu:gomn_39_1": "kasya vāk saviṣā kasya tvayi nāsīd dayālutā //",
    "S03gopjatmu:gomn_40_0": "nihīnakulaje bāle suhṛdbandhuvivarjite /",
    "S03gopjatmu:gomn_40_1": "jātyandhe parapiṇḍāśe tvayi kiṃ roṣakāraṇam //",
    "S03gopjatmu:gomn_41_0": "sa bālabhāvāt kṛpaṇo varākaḥ svabhyastamātsaryatayā tayā ca /",
    "S03gopjatmu:gomn_41_1": "śuśoca bhaikṣaṃ kṣitiviprakīrṇaṃ na tu kṣaracchoṇitam ātmadeham //",
    "S03gopjatmu:243_0": "atha vṛddhacaṇḍālī taṃ dārakaṃ kṣatavikṣataśarīraṃ śanaiḥ śanaiḥ pāṇinā parāmṛśantī provāca /",
    "S03gopjatmu:243_1": "kena te putrakeyam avasthā kṛtā nirdayena pāpakarmaṇā puruṣādhameneti /",
    "S03gopjatmu:243_2": "sa prāha / amba āryacandanena puruṣo 'bhihito nirvāsayainam amaṅgalam alakṣmīkam aprekṣaṇīyaṃ caṇḍālādhamam /",
    "S03gopjatmu:243_3": "tenāham evaṃ pīḍita iti / atha sā vṛddhacaṇḍālī dīrgham uṣṇaṃ viniśvasya pañcāṅgulam abhinipīḍayantī kopaparuṣākṣaram ity avocat /",
    "S03gopjatmu:gomn_42_0": "alpāyuṣi kutas tasminn āryatā puruṣādhame /",
    "S03gopjatmu:gomn_42_1": "vyasanopahate bāle tvayīdaṃ yasya vaikṛtam //",
    "S03gopjatmu:244_0": "evaṃ tasyāḥ śokavaśam upagatāyāḥ kṛpaṇāyāḥ samīpe mahājanakāyaḥ saṃnipatitaḥ / atrāntare",
    "S03gopjatmu:gomn_43_0": "ākṛṣyamāṇahṛdayaḥ kṛpayā mahatyā vaineyakṛtyam avalambya vināyakāgryaḥ /",
    "S03gopjatmu:gomn_43_1": "prāvikṣad akṣatamanā bhagavān purīṃ tāṃ buddho vibuddhanavapaṅkajasaṃkrameṇa //",
    "S03gopjatmu:gomn_44_0": "cāmīkarādrim iva jaṅgamam āpatantaṃ taṃ tāyinaṃ svakiraṇaiḥ pariviṣṭamūrtim /",
    "S03gopjatmu:gomn_44_1": "paurāḥ prasādaśithilāvanataiḥ śirobhir dūrāt praṇemur upaśāntabhavaprapañcam //",
    "S03gopjatmu:gomn_45_0": "sitabhavanagatās taṃ saṃbhramodbhrāntaceṣṭās taḍita iva sumeroḥ śṛṅgaparyantalagnāḥ /",
    "S03gopjatmu:gomn_45_1": "upaśamam iva sākṣād āpatantaṃ taruṇyo maṇiguṇakusumaughair arcayām āsur āryam //",
    "S03gopjatmu:gomn_46_0": "apetapāṣāṇakapālaśarkaraḥ samaḥ sa nimnonnatavarjito 'bhavat /",
    "S03gopjatmu:gomn_46_1": "bhuvaḥ pradeśo haritārdralepanaḥ pramuktapuṣpaprakarottaracchadaḥ //",
    "S03gopjatmu:gomn_47_0": "nibaddhajīmūtavitānam ambaraṃ samudgatendrāyudhatoraṇaṃ babhau /",
    "S03gopjatmu:gomn_47_1": "vavuḥ śanaiḥ sparśasukhāḥ samīraṇāḥ sirindhrikāpuṣparajovikarṣiṇaḥ //",
    "S03gopjatmu:gomn_48_0": "tamālanīlotpalapattravṛṣṭayo nipetur antargatamattaṣaṭpadāḥ /",
    "S03gopjatmu:gomn_48_1": "vipāṭitasyeva vimānakoṭibhir nabhastalasyāvayavās tatas tataḥ //",
    "S03gopjatmu:gomn_49_0": "puṇyaprabhāvajanite bhagavān niṣadya padme sahasradalake rathacakramātre /",
    "S03gopjatmu:gomn_49_1": "amlānapuṇyaparipākavimuktagandhe taṃ candanaṃ paramakāruṇikaḥ śaśāsa //",
    "S03gopjatmu:gomn_50_0": "yenārjitaṃ dhanam idaṃ paripālitaṃ ca svedopadigdhavapuṣā kuṭukuñcakena /",
    "S03gopjatmu:gomn_50_1": "nandaḥ pitā tava sa eva phalāni bhuṅkte tiktāni matsaraviṣadrumasaṃbhavāni //",
    "S03gopjatmu:gomn_51_0": "sthānād itaḥ punar ayaṃ kaluṣāntarātmā yāsyaty apāyam anupāyabhayapratiṣṭham /",
    "S03gopjatmu:gomn_51_1": "arciṣmatā hutabhujā vinikīrṇadehā yasmin vasanti vivaśā bahavaḥ kadaryāḥ //",
    "S03gopjatmu:gomn_52_0": "etāṃ suhṛjjanaviṣādakarīm avasthām ālokya mohatamasaḥ pratibimbabhūtām /",
    "S03gopjatmu:gomn_52_1": "svāṅgān nikṛtya piśitāny api ko na dadyāt saṃsāravartmani naraḥ parivartamānaḥ //",
    "S03gopjatmu:gomn_53_0": "kleśāndhakāravadanā vikarāladaṃṣṭrā dāvāgnidagdhaśikharā iva śailapādāḥ /",
    "S03gopjatmu:gomn_53_1": "āyāsino yad anavāptajalā bhramanti pretāḥ phalaṃ tad api lobhaviṣadrumāṇām //",
    "S03gopjatmu:gomn_54_0": "tṛṣṇāvidāritamukhāḥ samupetya bālā dūrvāpravālaharitopanitambalekhām /",
    "S03gopjatmu:gomn_54_1": "saṃśuṣkapaṅkapaṭalaprakarāntarālāṃ paśyanti ke cid analajvalitāṃ sravantīm //",
    "S03gopjatmu:gomn_55_0": "dehān dahanti dahanā iva candrapādāḥ śītā raver api karā hi samudgiranti /",
    "S03gopjatmu:gomn_55_1": "aṅgāracūrṇaparuṣāś ca bhavanty amīṣāṃ meghāmbuśīkaramuco 'pi kadambavātāḥ //",
    "S03gopjatmu:gomn_56_0": "āśīviṣair iva nirīkṣitamātraśobhāḥ pretair drumā vimalanīlacalatpalāśāḥ /",
    "S03gopjatmu:gomn_56_1": "sadyo bhavanti pariśuṣkaviśīrṇaparṇāḥ pratyādiśanta iva matsariṇo manuṣyān //",
    "S03gopjatmu:gomn_57_0": "pretopapattiniyatā vyasanābhighātā vyaktībhavanti manujeṣv api naikarūpāḥ /",
    "S03gopjatmu:gomn_57_1": "kṣuttarṣaśītaparitāpabhayaprakārās tyāgadviṣāṃ vipad ataḥ parato 'numeyā //",
    "S03gopjatmu:gomn_58_0": "pañcopatāpavirasākṣaram apragalbhaṃ dehīti yad vadati durbalamandamandam /",
    "S03gopjatmu:gomn_58_1": "vittāvaliptamanasaḥ kulajo 'pi sādhuḥ sā nīcatā vibhavalobhaparājitānām //",
    "S03gopjatmu:gomn_59_0": "āśāvighātabhayasaṃkucitaś ca dīno dehīty api prasahate kṛpaṇo na vaktum /",
    "S03gopjatmu:gomn_59_1": "yan nirdhano dhanavataḥ puruṣān akāle maunavrataṃ tad api lobhakṛtaṃ narāṇām //",
    "S03gopjatmu:gomn_60_0": "na janasya malo 'sti lobhatulyo na ca mātsaryasamaḥ paropaghātaḥ /",
    "S03gopjatmu:gomn_60_1": "na ca yācakatulyam asti mitraṃ jagatāṃ tyāgasamo na bandhur anyaḥ //",
    "S03gopjatmu:gomn_61_0": "paripākavimuktagandhakośaṃ bhramarāḥ padmam iva prakāmagandham /",
    "S03gopjatmu:gomn_61_1": "apanītaparigrahāvalepaṃ bahavaḥ satpuruṣaṃ bhajanti santaḥ //",
    "S03gopjatmu:gomn_62_0": "svamadārdraviśeṣakā gajendrā navakārtasvarabaddhapāśakakṣāḥ /",
    "S03gopjatmu:gomn_62_1": "anuyānti janaṃ pradānaśīlaṃ javinaś cāmariṇaś ca vājimukhyāḥ //",
    "S03gopjatmu:gomn_63_0": "vinayābharaṇāḥ kriyābhiramyāḥ pramadāś citrakalāvidagdhabhāvāḥ /",
    "S03gopjatmu:gomn_63_1": "upayānti narasya dāsabhāvaṃ kuśalair eva vaśīkṛtāḥ purāṇaiḥ //",
    "S03gopjatmu:gomn_64_0": "bhavanāni vibhūtimanti meroḥ śikharāṇīva manojñadarśanāni /",
    "S03gopjatmu:gomn_64_1": "svakṛtānavagītakarmamāyāracitāny eva mudā viśanti santaḥ //",
    "S03gopjatmu:gomn_65_0": "vinimīlitajātivādadoṣeṣv anapākṛṣṭacaritrabhūṣaṇeṣu /",
    "S03gopjatmu:gomn_65_1": "upapattir adurlabhā kuleṣu vyapanītāvilamatsarāśrayāṇām //",
    "S03gopjatmu:gomn_66_0": "kusumastabakābhirāmaśobhaṃ naranārīnayanadvirephahāri /",
    "S03gopjatmu:gomn_66_1": "kuśalasya phalaṃ vapur narāṇāṃ mativīryācapalaprayāmadhīram //",
    "S03gopjatmu:gomn_67_0": "vikasatkumudākarātirekaprabhayā yad gaganaṃ sphuranti kīrtyā /",
    "S03gopjatmu:gomn_67_1": "gatalobhamalasya tā narāṇāṃ dyutayas tyāganiśākarasya ramyāḥ //",
    "S03gopjatmu:gomn_68_0": "viśadāgalitaiḥ śiromaṇīnāṃ kiraṇair yac chalayanti pādapīṭham /",
    "S03gopjatmu:gomn_68_1": "nṛpater anujīvino vinītā madhuraṃ tyāgavanaspateḥ phalaṃ tat //",
    "S03gopjatmu:gomn_69_0": "kṛpaṇāsu bavopabhogamātrāsv atha vā kaiva kathā vināśinīṣu /",
    "S03gopjatmu:gomn_69_1": "niravadyasukhānubandhi ramyaṃ phalam āpnoti sanātanaṃ pradānāt //",
    "S03gopjatmu:gomn_70_0": "avadhūya balaṃ śamadviṣāṃ yaj jaladānām iva maṇḍalaṃ nabhasvān /",
    "S03gopjatmu:gomn_70_1": "padam avyayam āpnuvanti buddhā bhagavantas tad api pradānabijam //",
    "S03gopjatmu:gomn_71_0": "abhibhūya parapravādipūgān paramārthaṃ gamayanti śāsanaṃ svam /",
    "S03gopjatmu:gomn_71_1": "munayo bhuvanaikaśāsitāras tad idaṃ tyāgaparaṃparāvasānam //",
    "S03gopjatmu:245_0": "atha bhagavān pātrīkṛtādhyāśayaṃ taṃ janam avetya ratnatrayāvicalitaprasādaṃ saṃsāravāsavimukhaṃ bhavaduḥkhopaśamapratisaṃyuktām eva kathāṃ āviś cakāra /",
    "S03gopjatmu:gomn_72_0": "duḥkhāny amūni sati janmani saṃbhavanti kṣīṇe ca janmani na duḥkham upaiti bhūyaḥ /",
    "S03gopjatmu:gomn_72_1": "janmakṣayāya matimān prayateta tasmād yaḥ prāptum icchati na duḥkhaśatābhighātam //",
    "S03gopjatmu:gomn_73_0": "duḥkhaṃ sakāraṇam idaṃ samupaity anādisaṃtānavartibhayaśokaviṣādayoni /",
    "S03gopjatmu:gomn_73_1": "tṛṣṇāṃ pratītya viparītasukhābhimānavyāmohanīṃ tribhavanāṭakayogadhūrtāṃ //",
    "S03gopjatmu:gomn_74_0": "eṣo 'ham ity ucita eva manovidāhī satkāyadarśanamayaḥ puruṣasya kīlaḥ /",
    "S03gopjatmu:gomn_74_1": "janmādhvani bhramayatīdam anādimadhyaṃ saṃsāracakram aparigraham apraśāntam //",
    "S03gopjatmu:246_0": "sthitvā śīle vigatarajasi prāpya cetaḥ samādhiṃ",
    "S03gopjatmu:246_1": "prajñālokair manasi śayitaṃ dhvāntam ullikhya kṛtsnam /",
    "S03gopjatmu:gomn_75_0": "prajñālokair manasi śayitaṃ dhvāntam ullikhya kṛtsnam /",
    "S03gopjatmu:gomn_75_1": "janmāmbhodher vyasanamahataḥ kṣemam āsādya pāraṃ",
    "S03gopjatmu:gomn_75_2": "saṃśāntātmā na divi bhuvi vā bhikṣur āyāti saṃkhyam //",
    "S03gopjatmu:247_0": "yair nirdagdhā matihutabhujā skandhasaṃbandhalakṣyī",
    "S03gopjatmu:247_1": "tṛṣṇā naikavyasanaviśikhāpātasaṃdhānamaurvī /",
    "S03gopjatmu:gomn_76_0": "tṛṣṇā naikavyasanaviśikhāpātasaṃdhānamaurvī /",
    "S03gopjatmu:gomn_76_1": "te 'smin dhanyā jagati sukhinas te ta evānavadyās",
    "S03gopjatmu:gomn_76_2": "teṣāṃ bhadraṃ sthitam abhimukhaṃ te bhayebhyo vimuktāḥ //",
    "S03gopjatmu:248_0": "riktākāradravaratirasāsvādaparyastabuddher",
    "S03gopjatmu:248_1": "leśanāpi vyanusṛtavato jālinīṃ citramāyām /",
    "S03gopjatmu:gomn_77_0": "leśanāpi vyanusṛtavato jālinīṃ citramāyām /",
    "S03gopjatmu:gomn_77_1": "āyāsinyaḥ śirasi vipadaḥ saṃcaranti pragalbhā",
    "S03gopjatmu:gomn_77_2": "janmābhyastaṃ sucaritaphalaṃ vyartham eva prayāti //",
    "S03gopjatmu:gomn_78_0": "āyāsinīṃ bhavavibhūtim avāptukāmaiḥ śāntiṃ parāṃ ca parataḥ kuśalaṃ praceyam /",
    "S03gopjatmu:gomn_78_1": "āśīviṣo narapater nidhanāya mukto hāro babhūva kuśalaiḥ sphuṭacandragauraḥ //",
    "S03gopjatmu:249_0": "kiṃ ca bhūyaḥ",
    "S03gopjatmu:gomn_79_0": "duḥkhadviṣā hṛdi na lobhakalir niṣevyo janmāntaropacitalobhaviṣāśayasya /",
    "S03gopjatmu:gomn_79_1": "śāntātmano 'pi kila nirvivaraṃ babhūva bhaktābhihārasamaye mukham eva bhikṣoḥ //",
    "S03gopjatmu:gomn_80_0": "tasmāt pradānasalilaiḥ snapayantu santo mātsaryapaṅkamalināni manogṛhāṇi /",
    "S03gopjatmu:gomn_80_1": "lobhānalendhanam idaṃ nidhanaṃ dhanaṃ vo yāvan na yāti vipadagniśikhāvalīḍham //",
    "S03gopjatmu:gomn_81_0": "śrutvā vacāṃsi sa jano jagadekabandhor nandasya tāṃ ca vipadaṃ vipulām udīkṣya /",
    "S03gopjatmu:gomn_81_1": "vikṣipya matsaramayīṃ manasas tamisrāṃ dānādikaṃ sucaritaṃ prathayāṃ babhūva //",
    "S03gopjatmu:250_0": "iti matsaranandāvadānam //",
    "S03gopjatmu:251_0": "***************************************************************************",
    "S03gopjatmu:252_0": "Megha = GoMe",
    "S03gopjatmu:255_0": "8. Megha",
    "S03gopjatmu:gome_1_0": "puṇyair vitṛptim upayānti na bodhisattvāḥ",
    "S03gopjatmu:gome_1_1": "kāmaiḥ pramādina iva pratipattivāmaiḥ /",
    "S03gopjatmu:gome_1_2": "rājyāśrayāṇy api sukhāny avadhīrya dhīrāḥ",
    "S03gopjatmu:gome_1_3": "puṇyāya puṇyanidhayaḥ śramam āśrayante //",
    "S03gopjatmu:257_0": "tadyathānuśrūyate",
    "S03gopjatmu:258_0": "bodhisattvaḥ kila bhagavān prakṛtidakṣiṇo dakṣiṇāpathe rājā babhūva //",
    "S03gopjatmu:gome_2_0": "saṃtarpayām āsa yataḥ sa lokaṃ dānāmbubhiḥ sasyam ivāmbugarbhaḥ /",
    "S03gopjatmu:gome_2_1": "tato mahāmegha iti kṣitīśo yathārthanāmātiśayo babhūva //",
    "S03gopjatmu:gome_3_0": "na tasya rājyadyutivistareṣu vyāsaktadīnaṃ hṛdayaṃ babhūva /",
    "S03gopjatmu:gome_3_1": "anarthabhūtān sa parārtham arthān drumaḥ phalānīva babhāra sādhuḥ //",
    "S03gopjatmu:gome_4_0": "babhūva tasmin pitarīva loko viśrambhasaṃbhogasukhapragalbhaḥ /",
    "S03gopjatmu:gome_4_1": "suteṣv iva premanibaddhabhāvo babhūva so 'pi kṣitipaḥ prajāsu //",
    "S03gopjatmu:gome_5_0": "sagauravo 'sau guruṣu prakṛtyā dīneṣu kāruṇyamṛdusvabhāvaḥ /",
    "S03gopjatmu:gome_5_1": "kṛtāparādheṣv api maitracittaḥ samantabhadras tu suhṛjjaneṣu //",
    "S03gopjatmu:gome_6_0": "babhūva tasya graharājakīrtes tathāgraho na svaparigraheṣu /",
    "S03gopjatmu:gome_6_1": "yathā tadīyāsu mamatvam āsīj janasya saṃpatsv atiśāyinīṣu //",
    "S03gopjatmu:gome_7_0": "jagrāha dānena sa kāṃś cid eva priyābhidhānair aparān vicitraiḥ /",
    "S03gopjatmu:gome_7_1": "tathārthacaryābhir anarthabhīruḥ kāṃś cit samānārthatayārthabhūtaḥ //",
    "S03gopjatmu:259_0": "naivāsau svaṃ parahitapratipatprakāro",
    "S03gopjatmu:259_1": "yan nātmasāc ca naralokapatiś cakāra /",
    "S03gopjatmu:gome_8_0": "yan nātmasāc ca naralokapatiś cakāra /",
    "S03gopjatmu:gome_8_1": "ko 'pi tv asau katham api dyutimān kuto 'pi",
    "S03gopjatmu:gome_8_2": "lokeṣv asaṃstutasuhṛd bhagavān babhūva //",
    "S03gopjatmu:260_0": "sa kadā cin mahīpatir amātyagaṇapuraskṛta udaṅmukho dadarśātasīkusumarāśisaṃkāśam ākāśam avagāhya patato bhagavataḥ pratyekabuddhān paramavismitamanā hy amātyān abravīt /",
    "S03gopjatmu:gome_9_0": "ete kaṣāyaparuṣāmbarasaṃvṛtāṅgā vyomātasīkusumarāśinibhaṃ vigāhya /",
    "S03gopjatmu:gome_9_1": "āyānti ke 'py upaśamastimitapracārā bhūrjadrumā iva marudbhir udastamūlāḥ //",
    "S03gopjatmu:261_0": "anyatamo 'py amātyaḥ sasaṃbhramo 'bravīt // samyag abhihitaṃ devena kutaḥ //",
    "S03gopjatmu:gome_10_0": "āyānty amī kāñcanarāśigaurā vidhūtakāṣāyapaṭāntabhaṅgāḥ /",
    "S03gopjatmu:gome_10_1": "parasparāsliṣṭavikīrṇapakṣāḥ khaṃ cakravākā iva śobhayantaḥ //",
    "S03gopjatmu:262_0": "aparo 'py āha //",
    "S03gopjatmu:gome_11_0": "svacchendranīlopalarāgam ete nabhaḥ samutpatya samāpatanti /",
    "S03gopjatmu:gome_11_1": "samīryamāṇāḥ pavanena saṃdhyākalaṅkitāntāḥ śaradīva meghāḥ //",
    "S03gopjatmu:263_0": "anupatati na caitān abhramālī nabhasvān",
    "S03gopjatmu:263_1": "upaśamaramaṇīye cāpatanti prakṛtyā /",
    "S03gopjatmu:gome_12_0": "upaśamaramaṇīye cāpatanti prakṛtyā /",
    "S03gopjatmu:gome_12_1": "caraṇatalanipāto lakṣyate vyomny amīṣāṃ",
    "S03gopjatmu:gome_12_2": "na ca gaganam asaṅgaṃ pādasaṃcārayogyaṃ //",
    "S03gopjatmu:gome_13_0": "yathā yathā te nikaṭī bhavanti vratīśvarāḥ śāntim ivākirantaḥ /",
    "S03gopjatmu:gome_13_1": "tathā tathā vismayaharṣapūrṇā rājanvatī sā samitiś cakampe //",
    "S03gopjatmu:gome_14_0": "atṛptā eva te teṣāṃ darśanena mahātmanāṃ /",
    "S03gopjatmu:gome_14_1": "babhūvur atha cātīyus teṣāṃ nayanagocaraṃ //",
    "S03gopjatmu:264_0": "atha sa pārthivas teṣāṃ maharṣīṇāṃ darśanenāvarjitamanās tān amātyān abravīt //",
    "S03gopjatmu:gome_15_0": "idam āścāryam ālokya kautūhalasamākulaṃ /",
    "S03gopjatmu:gome_15_1": "mano mama tad icchāmi śrotum eṣāṃ pravistaraṃ //",
    "S03gopjatmu:265_0": "atha teṣāṃ nṛpatisacivānām abhijñātataro 'mātyas taṃ rājānam abravīt // śrūyatāṃ mahārāja //",
    "S03gopjatmu:gome_16_0": "notpadyante yadā buddhā bhagavantaḥ kṛpātmakāḥ /",
    "S03gopjatmu:gome_16_1": "apāsya rajasāṃ vṛttiṃ dīrghakālānuśāyinīm //",
    "S03gopjatmu:gome_17_0": "āvṛte tamasā loke samantād aparāyaṇe /",
    "S03gopjatmu:gome_17_1": "bhavaty eṣāṃ tadā janma janmaparyantagāmināṃ //",
    "S03gopjatmu:gome_18_0": "pratītyotpādagāmbhīryadūrānugatabuddhayaḥ /",
    "S03gopjatmu:gome_18_1": "prāptaśayyāsanaratā hīnadīnānukampakāḥ //",
    "S03gopjatmu:gome_19_0": "saṃsargabhīravo nityaṃ tūṣṇīṃbhāvaparāyaṇāḥ /",
    "S03gopjatmu:gome_19_1": "vicaranti jagaty ete jaṅgamāḥ puṇyarāśayaḥ //",
    "S03gopjatmu:gome_20_0": "ātmānam ekaṃ praty ete buddhā yasmād ataḥ kila /",
    "S03gopjatmu:gome_20_1": "pratyekabuddhā ity evaṃ pratimānam upāgatāḥ //",
    "S03gopjatmu:266_0": "atha sa rājā sutarāṃ tadguṇākṛṣṭahṛdayaḥ sa tam amātyam abravīt /",
    "S03gopjatmu:266_1": "/ atha kutrāmī bhagavantaḥ prativasantīti /",
    "S03gopjatmu:gome_21_0": "meghasya rājño vijite jitātman vasanty amī dagdhabhavādhivāsāḥ /",
    "S03gopjatmu:gome_21_1": "himādrikuñjeṣu namannamerupratānasaṃsaktamahīruheṣu //",
    "S03gopjatmu:267_0": "rājovāca // asti kaś cid upāyo yenāmī madviṣayāntam āvaseyur ity amātyo 'bravīt /",
    "S03gopjatmu:267_1": "/ asti mahārāja yadi megharājā prārthyate tadanvabhyarthitāḥ kilāmī tvadviṣayam alaṃ kurvantyaḥ prāpnuvanti ceti /",
    "S03gopjatmu:267_2": "/ atha bodhisattvaḥ puṇyeṣv ādaropadarśanārtham amātyān āha /",
    "S03gopjatmu:267_3": "/ tena hi bhavantaḥ sajjīkuruta /",
    "S03gopjatmu:267_4": "/ tadanurūpamānapātraṃ svayam evāhaṃ gatvā meghaṃ rājānam asminn arthe vijñāpayiṣyāmīty adhvasaṃbhrāntās te puruṣā bodhisattvam āhuḥ /",
    "S03gopjatmu:267_5": "/ nārhati devo dūtamātrasādhye prayojane khedam āpattum /",
    "S03gopjatmu:gome_22_0": "ājñāsukharasaṃ rājyam anekāpāyasaṃkaṭaṃ /",
    "S03gopjatmu:gome_22_1": "pararāṣṭram ato gantuṃ sahasā tava na kṣamaṃ //",
    "S03gopjatmu:268_0": "bodhisattvo 'bravīt //",
    "S03gopjatmu:gome_23_0": "svahite 'py abhiyuktānāṃ karuṇāvikalātmanāṃ /",
    "S03gopjatmu:gome_23_1": "khedaḥ kaḥ puṇyakāmānāṃ bhavādhvaparivartināṃ //",
    "S03gopjatmu:gome_24_0": "ātmatvenaiva yair eva tad upāttaṃ bhavatrayaṃ /",
    "S03gopjatmu:gome_24_1": "jagadatyantabandhūnāṃ teṣāṃ khedaḥ kathaṃ bhavet //",
    "S03gopjatmu:gome_25_0": "na ca kāryābhiniṣpattir dūtasādhyā garīyasī /",
    "S03gopjatmu:gome_25_1": "nāsmād gurutaraṃ cāsti karaṇīyaṃ mama paraṃ //",
    "S03gopjatmu:gome_26_0": "na cājñārabhasārambhe na rājyabhāraṃ vahāmy ahaṃ /",
    "S03gopjatmu:gome_26_1": "jagatāṃ vayam eveha kṛpayā kiṃkarāḥ kṛtāḥ //",
    "S03gopjatmu:gome_27_0": "anekāpāyasaṃrāddhaṃ rājyaṃ yenaiva bhūbhṛtāṃ /",
    "S03gopjatmu:gome_27_1": "tenaivāsya kṣamas tyāgaḥ kupitasyeva bhoginaḥ //",
    "S03gopjatmu:gome_28_0": "dharmād eva ca saṃprāpya rājyaśrīsukhasaṃpadaḥ /",
    "S03gopjatmu:gome_28_1": "audāsīnyaṃ kathaṃ nāma kuryāt tatraiva paṇḍitaḥ //",
    "S03gopjatmu:269_0": "api ca bhadantaḥ //",
    "S03gopjatmu:gome_29_0": "vinā śramais tuccham asāram adhruvaṃ sukhaṃ na kāmāśrayam apy avāpyate /",
    "S03gopjatmu:gome_29_1": "aśeṣalokatrayasaṃpadāspadaṃ padaṃ kim aṅgāpratimasvayaṃbhuvāṃ //",
    "S03gopjatmu:gome_30_0": "niveśya kāmeṣu caleṣu mānasaṃ mudhaiva khinnā vayam anyajanmasu /",
    "S03gopjatmu:gome_30_1": "jagaddhitāya tv adhunābhivāñchitā bhavantu nas tv antakarāḥ pariśramāḥ //",
    "S03gopjatmu:gome_31_0": "kathaṃ nu tasmin na yateta buddhimān nibadhya yasminn abhilāṣamātrakaṃ /",
    "S03gopjatmu:gome_31_1": "asaṃstutānām api caikabandhutāṃ jano janānām upayāti tatkṣaṇāt //",
    "S03gopjatmu:270_0": "tadatyayāśaṅkibhiś cāmātyaiḥ sa mahātmā punaḥ punaḥ pratibodhyamāno 'pi naiva teṣāṃ vacanaṃ pramāṇayām āsa /",
    "S03gopjatmu:gome_32_0": "tyaktaspṛhatvāt kṣitipasya tasya sarvatra kāruṇyamayī pravṛttiḥ /",
    "S03gopjatmu:gome_32_1": "guṇānurāgāt sa tathāpi teṣāṃ pūjāṃ munīnāṃ prati sādaro 'bhūt //",
    "S03gopjatmu:gome_33_0": "guṇodgatā eva guṇoditeṣu bhavanti pūjāpratipattinamrāḥ /",
    "S03gopjatmu:gome_33_1": "ya eva ratnātiśayāntarajñās ta eva teṣv atyadhikaṃ yatante //",
    "S03gopjatmu:gome_34_0": "phalābhilāṣopahatāntarātmā parīkṣate pātraviśeṣam eva /",
    "S03gopjatmu:gome_34_1": "kṛpālukas tv arthitayaiva tuṣṭaḥ pravartate yācanakeṣu sāraṃ //",
    "S03gopjatmu:gome_35_0": "vanaspatīnām iva janma yeṣāṃ paropakāraikarasasvabhāvaṃ /",
    "S03gopjatmu:gome_35_1": "labheta teṣāṃ hṛdaye 'vakāśaṃ khalā phalāśā viduṣāṃ kathaṃ ca //",
    "S03gopjatmu:271_0": "atha sa mahāsattvo guṇānuvṛttisthirānurāgeṇa mahatā balena parivṛtaḥ svapuravarād viniryayau /",
    "S03gopjatmu:271_1": "/ nirgacchantaṃ cainaṃ dūrvāpravālakusumaphalavyagrātyucchritaikapāṇayo dvijavarā jaya jaya mahārājety uccair ānandayām āsuḥ /",
    "S03gopjatmu:271_2_0": "/ atha sa mahātmā laukikamaṅgalāpariniṣpattim abhiprakāśayan buddhānām eva ca bhagavatāṃ guṇānuvādaṃ maṅgalaṃ codbhāvayan",
    "S03gopjatmu:271_2_1": "vyāpinā svareṇa tān amaṅgale maṅgalābhiniveśino viprān abravīt /",
    "S03gopjatmu:gome_36_0": "sarvānarthopasaṃhārapragalbhaiḥ kleśaśatrubhiḥ /",
    "S03gopjatmu:gome_36_1": "parājitānāṃ ko nāma vijayaḥ klībacetasāṃ //",
    "S03gopjatmu:272_0": "durbhedaṃ yo bibheda pravicayakiraṇair dhvāntam antarniviṣṭaṃ",
    "S03gopjatmu:272_1": "tṛṣṇāvallīṃ samūlāṃ bhavataruśikharārohinīṃ yo dadāha /",
    "S03gopjatmu:gome_37_0": "tṛṣṇāvallīṃ samūlāṃ bhavataruśikharārohinīṃ yo dadāha /",
    "S03gopjatmu:gome_37_1": "āgṛhya krodhasarpaṃ hṛdayabilatalāt ko 'pi cikṣepa yo 'sau",
    "S03gopjatmu:gome_37_2": "lokālokasvabhāvaḥ sa jayati bhagavān bhagnasaṃsāracakraḥ //",
    "S03gopjatmu:273_0": "aśrāntaṃ suvidūragocaracaraṃ durnigrahaṃ durgrahaṃ",
    "S03gopjatmu:273_1": "duṣpūraṃ viṣayābhilāṣakṛpaṇaṃ māyāsvabhāvaṃ calaṃ /",
    "S03gopjatmu:gome_38_0": "duṣpūraṃ viṣayābhilāṣakṛpaṇaṃ māyāsvabhāvaṃ calaṃ /",
    "S03gopjatmu:gome_38_1": "ekāntavyavadānamārgavimukhaṃ saṃkleśapakṣonmukhaṃ",
    "S03gopjatmu:gome_38_2": "yaś cittaṃ damayāṃ babhūva sa jayatv avyagracetā muniḥ //",
    "S03gopjatmu:274_0": "antardyotir apāsya yasya tamasām āyāminīṃ vāsanām",
    "S03gopjatmu:274_1": "akliṣṭām api nirdadhāva nivṛtiṃ kālatrayavyāpinīṃ /",
    "S03gopjatmu:gome_39_0": "akliṣṭām api nirdadhāva nivṛtiṃ kālatrayavyāpinīṃ /",
    "S03gopjatmu:gome_39_1": "sarvākāraparopakāraviṣayaṃ yasyāparapratyayaṃ",
    "S03gopjatmu:gome_39_2": "prajñānaṃ bhagavān asau vijayate buddho jagacchaṅkaraḥ //",
    "S03gopjatmu:275_0": "sa krameṇa vyatītya tālahiṃtālatamālanaktamālaniculabakulakānanopaśobhitaṃ svaviṣayam khadirabadarabilveṅgudaśamīpalāśagahanadurgām aṭavīṃ prapede /",
    "S03gopjatmu:275_1": "/ tasya khalu mahāsattvasya puṇyatarṣeṇa drutataraṃ vrajataḥ /",
    "S03gopjatmu:gome_40_0": "rajobhiḥ sainyānāṃ śalabhakulasaṃpātakapilair",
    "S03gopjatmu:gome_40_1": "niruddhaṃ khaṃ reje pulinam iva paryastam udadheḥ /",
    "S03gopjatmu:gome_40_2": "kva cit pāṇikṣepair madasurabhiśīkāraśiśirair",
    "S03gopjatmu:gome_40_3": "jalair nāgendrāṇāṃ navatamavanīhārapaṭalaiḥ //",
    "S03gopjatmu:277_0": "so 'tikramya tām aṭavīm anukrameṇa meghasya rājño viṣayam anuprāptaḥ /",
    "S03gopjatmu:277_1_0": "tadāgamanasaṃbhrāntaś ca megho mahīpatir viditatadguṇaprabhāvaḥ pratyudgamyainaṃ sabahumānapraharṣavismayavikacalocano mahatā",
    "S03gopjatmu:277_1_1": "satkāreṇa mānayitvā mahārhāsanopaviṣṭaṃ tat tat priyam avocat /",
    "S03gopjatmu:gome_41_0": "susvāgataṃ kṣitīndrāya dhanyam āgamanaṃ tava /",
    "S03gopjatmu:gome_41_1": "subhāṣitam idaṃ loke jīvan bhadrāṇi paśyasi //",
    "S03gopjatmu:gome_42_0": "ko nu saṃbhāvayet puṇyāṃ pramodāmṛtapeśalāṃ /",
    "S03gopjatmu:gome_42_1": "āvayoḥ saṃgatim imāṃ himavadvindhyayor iva //",
    "S03gopjatmu:gome_43_0": "dṛśyase caritair eva kāmaṃ lokāntacāribhiḥ /",
    "S03gopjatmu:gome_43_1": "sākṣād vo darśanaṃ yat tu tan maṅgalyaphalodayaṃ //",
    "S03gopjatmu:gome_44_0": "pratyakṣam api kalyāṇaṃ manorathavidūragaṃ /",
    "S03gopjatmu:gome_44_1": "na śraddhatte janaḥ prāyaḥ prītipreṅkholitāśayaḥ //",
    "S03gopjatmu:gome_45_0": "svapno 'yam uta māyeti niścayaṃ na labhāmahe /",
    "S03gopjatmu:gome_45_1": "bhavantam api paśyanto locanānandabāndhavaṃ //",
    "S03gopjatmu:gome_46_0": "kac cid aklāntakāyas tvaṃ rājan kac cid anāmayaḥ /",
    "S03gopjatmu:gome_46_1": "kac cid viśrambhaniḥsaṅgaḥ praṇayābhimukho mayi //",
    "S03gopjatmu:gome_47_0": "kac cin notkaṇṭhayanti tvāṃ daksiṇāpathacandrikāḥ /",
    "S03gopjatmu:gome_47_1": "pradhyānastimitātāmraparyantanayanāḥ priyāḥ //",
    "S03gopjatmu:gome_48_0": "anapāyī bhavet kac cid ayatnaḥ satsamāgamaḥ /",
    "S03gopjatmu:gome_48_1": "kac cid atrābhiramase svadeśa iva bhūpate //",
    "S03gopjatmu:278_0": "atha bodhisattvas taṃ rājānam amlānapraṇayaśībharair vacobhiḥ samuttejayann abravīt //",
    "S03gopjatmu:gome_49_0": "dṛṣṭvaiva darśanīyaṃ tvāṃ viśrānto 'haṃ mahīpate /",
    "S03gopjatmu:gome_49_1": "anāryasyāpi viśrambhaḥ kasya na syād bhavādṛśe //",
    "S03gopjatmu:gome_50_0": "tvayy asaṃstutasadbandhau bāndhave purataḥ sthite /",
    "S03gopjatmu:gome_50_1": "kiṃ cānyad vallabhataraṃ mamotkaṇṭhānibandhanaṃ //",
    "S03gopjatmu:gome_51_0": "viditāś ca mahārāja mama priyasamāgamāḥ /",
    "S03gopjatmu:gome_51_1": "vitathālpasukhāsvādavyasanāyāsahetavaḥ //",
    "S03gopjatmu:gome_52_0": "ye 'rthāḥ svapne 'nubhūyante ye ca nidrāparikṣaye /",
    "S03gopjatmu:gome_52_1": "tesāṃ nirbhuktimuktānāṃ viśeṣo nopalabhyate //",
    "S03gopjatmu:gome_53_0": "svapnamāyopamāneṣu muhūrtapariṇāmiṣu /",
    "S03gopjatmu:gome_53_1": "prasaṅgaṃ matimān kuryān na priyapraṇayeṣv ataḥ //",
    "S03gopjatmu:gome_54_0": "priyo mamety evam anādikālapravṛttam udvṛttam analpagarbhaṃ /",
    "S03gopjatmu:gome_54_1": "sukhābhidhānaṃ pravadanti duḥkhaṃ vyatītaduḥkhā munayaḥ purāṇāḥ //",
    "S03gopjatmu:gome_55_0": "kṛpā kṛpāvastuṣu saṃpratāryate striyaḥ kṛpāvastu viśeṣataḥ satāṃ /",
    "S03gopjatmu:gome_55_1": "ato matir me karuṇānupātinī priyāsu rājan na tu vibhramāturā //",
    "S03gopjatmu:gome_56_0": "svabhāvadīnāḥ paratantravṛttayaḥ sadāturā matsaramānamanmathaiḥ /",
    "S03gopjatmu:gome_56_1": "pathi prakīrṇā iva māṃsapeśikāḥ kathaṃ nu na syuḥ pramadāḥ kṛpāspadaṃ //",
    "S03gopjatmu:279_0": "atha sa rājā prasāditamānasas tair bodhisattvavacanakusumaiḥ praṇamyainam abravīt //",
    "S03gopjatmu:gome_57_0": "ājñāpaya mahārāja yatra māṃ manyase kṣamaṃ /",
    "S03gopjatmu:gome_57_1": "bhavadvidhānāṃ kṛtyeṣu vayam ānamramūrtayaḥ //",
    "S03gopjatmu:280_0": "prasannamānasaṃ sa cainam avetya bodhisattvaḥ saṃpraharṣayann abravīt //",
    "S03gopjatmu:gome_58_0": "tavaiva saphalaṃ janma sujīvaṃ tvaṃ ca jīvasi /",
    "S03gopjatmu:gome_58_1": "aiśvaryaṃ tava pātrasthaṃ yathārthā śrīs tavaiva ca //",
    "S03gopjatmu:gome_59_0": "yas tvam eṣāṃ bhagavatāṃ bhavasaṃbhogavidviṣāṃ /",
    "S03gopjatmu:gome_59_1": "satkāravyapadeśena tanoṣi yaśasā jagat //",
    "S03gopjatmu:gome_60_0": "suhṛdaḥ saṃvibhajyante dārair api dhanair api /",
    "S03gopjatmu:gome_60_1": "saṃvibhāgas tu dharmeṇa durlabho bhuvi nāsti vā //",
    "S03gopjatmu:gome_61_0": "dharmātithyam ato rājan mama tvaṃ kartum arhasi /",
    "S03gopjatmu:gome_61_1": "na hi saṃbhāvanā satsu dṛṣṭā vandhyaphalodayā //",
    "S03gopjatmu:gome_62_0": "svargo mokṣaḥ sukhāny arthā dharmād eva yaśāṃsi ca /",
    "S03gopjatmu:gome_62_1": "dadhad dharmam ato yuṅkte svargamokṣasukhādibhiḥ //",
    "S03gopjatmu:gome_63_0": "saddharmapraguṇaṃ mitraṃ karaṇīyaṃ balād api /",
    "S03gopjatmu:gome_63_1": "eṣaiva suhṛdāṃ loke sādhoḥ sādhīyasī sthitiḥ //",
    "S03gopjatmu:gome_64_0": "atithir mitram arthīva satkārāyatanaṃ paraṃ",
    "S03gopjatmu:gome_64_1": "mayi caitat trayaṃ yasmād ato me 'bhyarthanāṃ kuru //",
    "S03gopjatmu:gome_65_0": "sravann iva prasādas te lakṣyate mukhapaṅkajāt /",
    "S03gopjatmu:gome_65_1": "puṇyasaṃbhogavātsalyam udgiraṃl lakṣyase girā //",
    "S03gopjatmu:gome_66_0": "anujñātā tvayā rājann ime praksīṇakalmaṣāḥ /",
    "S03gopjatmu:gome_66_1": "vasantu dakṣiṇīyāgryā dakṣiṇāpathabhūmiṣu //",
    "S03gopjatmu:281_0": "athāsau mahīpatir bodhisattvam abravīt //",
    "S03gopjatmu:gome_67_0": "śakye tat kuśalaṃ dātuṃ svasaṃtānagataṃ yadi /",
    "S03gopjatmu:gome_67_1": "dadyāṃ tad api suvyaktaṃ bhavate kṛtavedine //",
    "S03gopjatmu:gome_68_0": "vayaṃ rājyaṃ ca dātāro yad vānyat sādhu manyase /",
    "S03gopjatmu:gome_68_1": "tathaiva prabhutāṃ tatra nāvagantavyam anyathā //",
    "S03gopjatmu:gome_69_0": "mayā yat puṇyam āryāṇām eṣām apaciteś citaṃ /",
    "S03gopjatmu:gome_69_1": "tvadabhyāgamanākālakaumudī tat kṛtaiva me //",
    "S03gopjatmu:gome_70_0": "mitram ekāntakalyāṇaṃ bandhur atyantavatsalaḥ /",
    "S03gopjatmu:gome_70_1": "guṇavān dakṣiṇīyas tvaṃ nāthaś cānuttaro mama //",
    "S03gopjatmu:gome_71_0": "kṣudrasattvo 'pi ko nāma tvadājñām abhilaṅghayet /",
    "S03gopjatmu:gome_71_1": "draṣṭavyaratnaṃ dṛṣṭvā ca na prasīded bhavādṛśaṃ //",
    "S03gopjatmu:282_0": "ekaṃ tv atra mahārāja vaidhuram avagacchāmi /",
    "S03gopjatmu:282_1": "yena me vaktum asty etān maharṣīn asmin prayojane saṃkucati mānasam /",
    "S03gopjatmu:282_2": "/ ete hi mahātmāno vivekaratipriyatvād abhiramante himavati śailarāje /",
    "S03gopjatmu:gome_72_0": "amī hi himavatprasthāḥ kadalīkhaṇśamaṇḍitāḥ /",
    "S03gopjatmu:gome_72_1": "vivekāyaiva sādhūnāṃ śaṅkhadhātrā vinirmitāḥ //",
    "S03gopjatmu:gome_73_0": "hariṇā luñcitopāntaśādvalaśyāmanirjharān /",
    "S03gopjatmu:gome_73_1": "devadārudrumān paśya kūṭāgārān ivodgatān //",
    "S03gopjatmu:gome_74_0": "khyāpayantīva lokānāṃ vinipātaṃ himāpagāḥ /",
    "S03gopjatmu:gome_74_1": "taraṅgaiḥ kūlapāṣāṇabhidyamānair muhur muhuḥ //",
    "S03gopjatmu:gome_75_0": "etāḥ snigdhacchadacchāyāḥ padmakadrumarājayaḥ /",
    "S03gopjatmu:gome_75_1": "yatīn āśvāsayantīva saṃsārodvignamānasān //",
    "S03gopjatmu:gome_76_0": "klāntānāṃ vratinām eṣa svedabindūn apohate /",
    "S03gopjatmu:gome_76_1": "prāleyakaṇasaṃparkaśiśiro vanamārutaḥ //",
    "S03gopjatmu:gome_77_0": "upatyakāḥ padmakapuṣpapāṭalāḥ śilīndhrakāpādapavāritātapāḥ /",
    "S03gopjatmu:gome_77_1": "imā himādre ramayanti mānasaṃ nivṛttasaṃrāgaviṣaṃ vipaścitāṃ //",
    "S03gopjatmu:gome_78_0": "himācalasyopanitambarohiṇāṃ nirīkṣamāṇāḥ saralāśikhāvatāṃ /",
    "S03gopjatmu:gome_78_1": "vanāni cetaḥsthitim āpnuvanty amī sumedhasaḥ kāmavivekapeśalāṃ //",
    "S03gopjatmu:283_0": "bodhisattvaḥ provāca //",
    "S03gopjatmu:gome_79_0": "timiradrumasaṃchannā viviktābhogakandarāḥ /",
    "S03gopjatmu:gome_79_1": "tatrāpy anuguṇā santi velāśailaḥ prahāṇināṃ //",
    "S03gopjatmu:gome_80_0": "tālahintālamālinyaḥ sarito haritopalāḥ /",
    "S03gopjatmu:gome_80_1": "santi tatrāpi hārītapakṣavikṣobhitormayaḥ //",
    "S03gopjatmu:gome_81_0": "taraṅginīnām upakaṇṭharohiṇāṃ palāśinām puṣpabharāturāḥ śikhāḥ /",
    "S03gopjatmu:gome_81_1": "vidhūya tatrāpi yatīn niṣevate samudravelājalaśītalo 'nilaḥ //",
    "S03gopjatmu:gome_82_0": "sarasamaricavallīśyāmarodho vanasya dhvanir acalasuruṅgāmurcchito 'py amburāśeḥ /",
    "S03gopjatmu:gome_82_1": "aviralaparipāto 'bhyāsayogānupātī sthirayati kila bhikṣos tatra cetaḥsamādhiṃ //",
    "S03gopjatmu:284_0": "nirdhautopalasānur añjanaśilānīlaiḥ payodher jalair",
    "S03gopjatmu:284_1": "vātāyāsitacandanadrumalatāvikṣiptasūryātapaḥ /",
    "S03gopjatmu:gome_83_0": "vātāyāsitacandanadrumalatāvikṣiptasūryātapaḥ /",
    "S03gopjatmu:gome_83_1": "śailendro malayo 'sti nāma jaladacchedāvalīśekharaś",
    "S03gopjatmu:gome_83_2": "cetaḥ saṃyaminām alaṃ ramayituṃ śāntaprapañcajvaraṃ //",
    "S03gopjatmu:285_0": "citrotsaṅgo viṣamanicitair dhātupāṣāṇakhaṇḍaiḥ",
    "S03gopjatmu:285_1": "śaṣpodbhedais taruṇataruṇaiḥ śyāmaparyantalekhaḥ /",
    "S03gopjatmu:gome_84_0": "śaṣpodbhedais taruṇataruṇaiḥ śyāmaparyantalekhaḥ /",
    "S03gopjatmu:gome_84_1": "baddhāmodo madajalamucāṃ dantināṃ dānagandhair",
    "S03gopjatmu:gome_84_2": "vindhyo 'py adriḥ praśamamahatāṃ yogināṃ saṃnivāsaḥ //",
    "S03gopjatmu:286_0": "sahyādrer vilasattamālaharitāḥ prasthāḥ prahāṇakṣamā",
    "S03gopjatmu:286_1": "niḥśabdākṣaradacchanirjharajalaprakṣālitaprastarāḥ /",
    "S03gopjatmu:gome_85_0": "niḥśabdākṣaradacchanirjharajalaprakṣālitaprastarāḥ /",
    "S03gopjatmu:gome_85_1": "saṃnyastavyavahāraśāntamanasāṃ janmaprabandhadviṣām",
    "S03gopjatmu:gome_85_2": "āryāṇām anapāyinīṃ vidadhati pratyātmaveśāṃ ratiṃ //",
    "S03gopjatmu:287_0": "tīrāntānatabālavetasataruśreṇīniruddhātapā",
    "S03gopjatmu:287_1": "nadyaḥ svacchajalāntarālavilasanmīnāvalīmekhalāḥ /",
    "S03gopjatmu:gome_86_0": "nadyaḥ svacchajalāntarālavilasanmīnāvalīmekhalāḥ /",
    "S03gopjatmu:gome_86_1": "sakhyaḥ premaniratyayā iva sakhe tatrāpy alaṃ yoginām",
    "S03gopjatmu:gome_86_2": "ākṣeptuṃ viṣayābhilāṣavimukhaṃ pradhyānadhīraṃ manaḥ //",
    "S03gopjatmu:288_0": "api ca mahārāja //",
    "S03gopjatmu:gome_87_0": "yeṣām asmīty ayam apagataś cetaso vipralambho",
    "S03gopjatmu:gome_87_1": "yair adhyastaṃgamitam aśivaṃ skandhasaṃtānabījaṃ /",
    "S03gopjatmu:gome_87_2": "ye paśyanti vyasanadahanair ā bhavāgrāt pradīptaṃ",
    "S03gopjatmu:gome_87_3": "lokaṃ teṣāṃ na bhavati mano lokacitrānupāti //",
    "S03gopjatmu:290_0": "nityasrāviṇam agnimadhyanihitaṃ kumbhaṃ yathā medasāṃ",
    "S03gopjatmu:290_1": "ye lokārtham anarthabhāravirasaṃ santo vahanty āśrayaṃ /",
    "S03gopjatmu:gome_88_0": "ye lokārtham anarthabhāravirasaṃ santo vahanty āśrayaṃ /",
    "S03gopjatmu:gome_88_1": "teṣāṃ ratnaśilālavālavalayāḥ kalpadrumā nandane",
    "S03gopjatmu:gome_88_2": "lūtātantuvitānadhūmaśikharaiḥ kāntāravṛkṣaiḥ samāḥ //",
    "S03gopjatmu:gome_89_0": "āvir bhavanti tanavo 'pi paropakārā yasmiṃs tad eva ramaṇīyam upaiti sādhuḥ /",
    "S03gopjatmu:gome_89_1": "duḥkheṣv anātmasu caleṣv aparāyaṇeṣu kiṃ vā bhaveṣu ratikāraṇam asti rājan //",
    "S03gopjatmu:gome_90_0": "svārthānurāgakṛpaṇā matayo narāṇāṃ tucche 'pi vastuni ratiṃ parikalpayanti /",
    "S03gopjatmu:gome_90_1": "utpāda eva mahatāṃ hi jagaddhitāya yeṣāṃ purandarapure 'pi na te ramante //",
    "S03gopjatmu:gome_91_0": "prakṛticañcalākulaprasaraṃ yaiś cittam etad vaśīkṛtaṃ /",
    "S03gopjatmu:gome_91_1": "ratir udeti nānyatas teṣāṃ adhyātmacintāvihāriṇām //",
    "S03gopjatmu:gome_92_0": "ramayanty anuddhṛtavikalpasāyakān saritaḥ sarāṃsi girayo vanāni ca /",
    "S03gopjatmu:gome_92_1": "avikalpagocaravicāriṇo yater vanam eva śāntam iti niścitā matiḥ //",
    "S03gopjatmu:gome_93_0": "ajitātmanām anupatanti buddhayo vividhān bahirmukhamanonibandhanān /",
    "S03gopjatmu:gome_93_1": "adhicittayogaviduṣāṃ tu yogināṃ atimānuṣe carati gocare matiḥ //",
    "S03gopjatmu:gome_94_0": "rajasāṃ vipūyapariṇāhimaṇḍalaṃ paramām avāpya vaśitāṃ svacetasi /",
    "S03gopjatmu:gome_94_1": "anapāyinīm anubhavanti ye ratiṃ bhavanaṃ vanaṃ ca samam eva tān prati //",
    "S03gopjatmu:gome_95_0": "viṣayāntarāntaritavibhramaṃ manaḥ praśame rameta katham ity ato yateḥ /",
    "S03gopjatmu:gome_95_1": "upadiśyate vanatarupratiśrayo mahatāṃ samaṃ tu viṣayaṃ manaḥsukhaṃ //",
    "S03gopjatmu:gome_96_0": "ramaṇīyam etad iti vikṛtaṃ mateḥ pravadanty avandhyavacasaḥ purātanāḥ /",
    "S03gopjatmu:gome_96_1": "kṛtināṃ mano hatavikalpavāsanaṃ na samādhijeṣv api sukheṣu rajyate //",
    "S03gopjatmu:gome_97_0": "jagatāṃ hiteṣu caratāṃ mahīpate karuṇaikatānamanasāṃ manasvinām /",
    "S03gopjatmu:gome_97_1": "bhavati vyathātanupariśramais tanor na ca kāyajīvitanikāntividviṣām //",
    "S03gopjatmu:gome_98_0": "gaganopamānamanasāṃ spṛśanty amī na manaḥ sukhārativikalpareṇavaḥ /",
    "S03gopjatmu:gome_98_1": "sukham anyad eva tad apākṛtopamaṃ yad upāsate sukṛtino raṇaṃjahāḥ //",
    "S03gopjatmu:gome_99_0": "vratinām adūraparisarpiṇī manaḥsthitir eva nāma jananīva vatsalā /",
    "S03gopjatmu:gome_99_1": "sukham ādadhāti tad atītamānuṣaṃ na marutpater api yad asti vajriṇaḥ //",
    "S03gopjatmu:gome_100_0": "vihatapriyāpriyavikalpavibhramaḥ pṛthivīsamena viharanti cetasā /",
    "S03gopjatmu:gome_100_1": "nṛpa yatra tatra bhavabhoganiḥspṛhā munayo 'tiśāntasukhamaunalābhinaḥ //",
    "S03gopjatmu:gome_101_0": "aniketasaṃstavaparigrahāgrahāḥ svajane jane ca samatāvihāriṇaḥ /",
    "S03gopjatmu:gome_101_1": "tribhavopapattigahanāntadarśino himavadvaneṣu ratim āpnuyuḥ kathaṃ //",
    "S03gopjatmu:gome_102_0": "sukhaduḥkhayor aviṣamapravṛttayo nṛpa yena tena parituṣṭamānasāḥ /",
    "S03gopjatmu:gome_102_1": "satataṃ mṛgā iva nisargatāpasā viharanty anāvṛtavihāragocarāḥ //",
    "S03gopjatmu:gome_103_0": "visṛtāṃ bhavadrumaśikhāvalambinīṃ vividhopatāpaparuṣāṃ viṣaktikāṃ /",
    "S03gopjatmu:gome_103_1": "upahātya ye padam upāsate śivaṃ tridive 'pi te narakavāsasaṃjñinaḥ //",
    "S03gopjatmu:gome_104_0": "anubandhiniṃ pratinivārya saṃhatiṃ tamasāṃ kim apy anubhavanti ye sukhaṃ /",
    "S03gopjatmu:gome_104_1": "na sanatkumārabhavane 'pi te ratiṃ viratopasargaratayaḥ prakurvate //",
    "S03gopjatmu:gome_105_0": "vanarājayaḥ kusumacitrapādapāḥ girayaḥ kadambatarucumbitāmbudāḥ /",
    "S03gopjatmu:gome_105_1": "saritaś ca haṃsakulabhinnavīcayaḥ paridurbale manasi labdhapravṛttayaḥ //",
    "S03gopjatmu:gome_106_0": "śiraḥkaṃpollasaccārukuṇḍalaḥ sa mahīpatiḥ /",
    "S03gopjatmu:gome_106_1": "sādhu sādhv iti saṃrādhya pratijagrāha tadvacaḥ //",
    "S03gopjatmu:gome_107_0": "nyāyoparodhi paripeśalavarṇaśobham akṣūṇakālamadhuraṃ svaparopakāri /",
    "S03gopjatmu:gome_107_1": "vākyaṃ suhṛjjanamukhoccaritaṃ kathaṃ na syād apratigrahavipātitakāntiśobhaṃ //",
    "S03gopjatmu:gome_108_0": "amlāyamānakaruṇārasaśībharāṇi svāntāny anākulapadakramayogikāni /",
    "S03gopjatmu:gome_108_1": "vākyāni sajjanamukhāmburuhacyutāni pradveṣarūkṣam api mānasam ākṣipanti //",
    "S03gopjatmu:gome_109_0": "nīceṣv api praṇatinamraśirodharāṇāṃ krūrāśayeṣv api kṛpāmṛdumānasānāṃ /",
    "S03gopjatmu:gome_109_1": "ādyantamadhyamadhurāṇi jinātmajānāṃ vākyāni ko bhuve vimānayituṃ samarthaḥ //",
    "S03gopjatmu:291_0": "tān abhyarthya sa pārthivo bhagavataḥ pratyekabuddhān atha",
    "S03gopjatmu:291_1": "prītyutkarṣaparamparām anubhavan kām apy anāyāsinīṃ /",
    "S03gopjatmu:gome_110_0": "prītyutkarṣaparamparām anubhavan kām apy anāyāsinīṃ /",
    "S03gopjatmu:gome_110_1": "āvāsaṃ svam upohya saugatabhavās te 'pi kṣaṇenāyayuḥ",
    "S03gopjatmu:gome_110_2": "svarddhyaivāpratighaṃ vigāhya vighanaṃ khaṃ rājahaṃsā iva //",
    "S03gopjatmu:gome_111_0": "sa bhūpatiḥ ṣaṣṭisahasrasaṃkhyā guhā viviktā jalayaṃtraśītāḥ /",
    "S03gopjatmu:gome_111_1": "saṃskārya tebhyaḥ pradadau prasannaḥ pratyekaśo dagdhapunarbhavebhyaḥ //",
    "S03gopjatmu:gome_112_0": "śaratsahasrāṇi saṣaṣṭir eva cakāra teṣāṃ vigatajvarāṇāṃ /",
    "S03gopjatmu:gome_112_1": "pūjāṃ parāṃ dṛṣṭaparāyaṇānāṃ saṃcāriṇām puṇyavanaspatīnāṃ //",
    "S03gopjatmu:gome_113_0": "taṃ bodhau sa pariṇamayya puṇyarāśiṃ saṃtyajya prakṛtivināśinaṃ svadehaṃ /",
    "S03gopjatmu:gome_113_1": "trailokyaprathitaparākramaprabhāvo māndhātā kila vasudhādhipo babhūva //",
    "S03gopjatmu:gome_114_0": "saṃkalpānuvidhāyinyas tasyābhūvan vibhūtayaḥ /",
    "S03gopjatmu:gome_114_1": "sarvalokātiśāyinyo nirupāyāsapeśalāḥ //",
    "S03gopjatmu:292_0": "puṇyāny evam asau cakāra bhagavān yasmāj jagadbhūtaye",
    "S03gopjatmu:292_1": "tyaktvā rājyavibhūtivistarasukhāny amlāyamānodyamaḥ /",
    "S03gopjatmu:gome_115_0": "tyaktvā rājyavibhūtivistarasukhāny amlāyamānodyamaḥ /",
    "S03gopjatmu:gome_115_1": "tasmāt tatra manaḥ prasādya bhagavaty āścaryaratnākare",
    "S03gopjatmu:gome_115_2": "pātavyaṃ svaparopakāramadhuraṃ tasyaiva vākyāmṛtaṃ //",
    "S03gopjatmu:293_0": "iti śrīmeghajātakaṃ catvāriṃśattamaṃ // //",
    "S03gopjatmu:294_0": "***************************************************************************",
    "S03gopjatmu:295_0": "Nāga = GoNā",
    "S03gopjatmu:297_0": "9. Nāga",
    "S03gopjatmu:gona_1_0": "sahasraśo 'pi saṃtyaktum utsahante svajīvitam /",
    "S03gopjatmu:gona_1_1": "sādhavaḥ sādhumaryādāṃ na muhūrtam api kṣamāḥ //",
    "S03gopjatmu:298_0": "tad yathānuśrūyate/",
    "S03gopjatmu:299_0": "bodhisattvabhūtaḥ kilāhaṃ bhagavān aparimlāyamānakaruṇāsaumyadarśano nāgarājo babhūva /",
    "S03gopjatmu:gona_2_0": "krodhena tasya saha śāśvatasaṃvirodhaḥ krodhottaraṃ nigaditaṃ samupāgatasya /",
    "S03gopjatmu:gona_2_1": "icchānukūlamadhurā pratisandhilīlā sādhoḥ suyonividhuraiva babhūva tasya //",
    "S03gopjatmu:gona_3_0": "saṃprāptakarmavaśitātiśayasya yasya lokā hṛdīva nivasanti kṛpāviśāle /",
    "S03gopjatmu:gona_3_1": "roṣas tataḥ katham uderati śuddhasattvāt padmākarād vikasitād iva citrabhānuḥ //",
    "S03gopjatmu:gona_4_0": "kuvalayadalamālākomalaṃ bhogacakraṃ svamaṇikiraṇajālaśrīkarālaṃ sa bibhrat /",
    "S03gopjatmu:gona_4_1": "ghanasamaya ivāsīl locanānandabandhuḥ suravarapaticāpodbhāsito vāmbugarbhaḥ //",
    "S03gopjatmu:300_0": "atha sa mahāsattvaḥ krodhabahulatāṃ nāgayoner avetya tatpratipakṣakṣamākathām udbhāvayām āsa svaparṣadi /",
    "S03gopjatmu:gona_5_0": "na hemamālā maṇidīptiśībharāḥ srajo na citrā makarandapiñjarāḥ /",
    "S03gopjatmu:gona_5_1": "tathābhyalaṃkartum alaṃ śarīriṇāṃ yathā kṣamā sarvaguṇaikaratnakā //",
    "S03gopjatmu:gona_6_0": "manojñarūpā api nāma roṣiṇo viṣādayanty eva manāṃsi dehinām /",
    "S03gopjatmu:gona_6_1": "vimuktakośā iva puṣpapādapāḥ svamūlasaṃsarpibhujaṅgakaṅkaṇāḥ //",
    "S03gopjatmu:gona_7_0": "asaṃstutānām api nāma sūratā bhavanti viśrambhaviśeṣabhājanam /",
    "S03gopjatmu:gona_7_1": "iti kṣamāṃ ko na bhajeta buddhimān aśeṣalokāśrayasaṃgrahakṣamām //",
    "S03gopjatmu:gona_8_0": "imām avasthāṃ gamitā vidāhināmunā vayaṃ roṣamayena pāpmanā /",
    "S03gopjatmu:gona_8_1": "nivṛttavairān api yad viśaṅkate mahājano 'smān animittakāhataḥ //",
    "S03gopjatmu:301_0": "evam anyathā ca svayūthyān saṃjñāpayām āsa // api ca //",
    "S03gopjatmu:gona_9_0": "dṛṣṭīviṣānalamucāṃ svamaṇiprabhādbhiḥ pātālarandhragahanāntavisarpiṇībhiḥ /",
    "S03gopjatmu:gona_9_1": "tesāṃ sa pannagavaraḥ śamayāṃ babhūva vāgambubhiś ca hṛdayāni bhujaṅgamānām //",
    "S03gopjatmu:302_0_0": "sa ca mahātmājanmāntarābhyastapraśamarativihārasādhanaḥ sarvalokottarotkṛṣṭair tair api viṣayair anākalitamānaso viḍambanām",
    "S03gopjatmu:302_0_1": "iva tām aiśvaryalakṣmīm abhimanyamānaḥ pravivekasukhavihāroparodhinaṃ cādhipatyapariśramam āryanyāyamārgakaṇṭakasthānīyāṃś",
    "S03gopjatmu:302_0_2": "ca snigdhajanasamāgamān prakṛtidhīramānasaḥ san gṛhe 'py araṇyasaṃjñābhāvanāsamarthaḥ saśaṅko gārhasthadoṣam evodbhāvayan",
    "S03gopjatmu:302_0_3": "svabhavanād abhyudgamya vivikteṣv araṇyāyataneṣu poṣadhaniyamālaṃkṛtaśarīraḥ kālam atināmayām āsa /",
    "S03gopjatmu:gona_10_0": "tyaktvā gehaṃ vibhavakalilaṃ ye vivikte vasanti",
    "S03gopjatmu:gona_10_1": "prāyas teṣu praśamavimukho vismayaṃ yāti lokaḥ /",
    "S03gopjatmu:gona_10_2": "citraṃ manye kṣaṇam api gṛhe yad ramante vidagdhā",
    "S03gopjatmu:gona_10_3": "nānātaṅkapracayagahane bodhisattvapratijñāḥ //",
    "S03gopjatmu:304_0": "atha kadā cit sa mahātmā pratyaraṇyaniviṣṭataruṇatarumaṇḍalaikadeśāvasthito bhujagaviṣopaghātayogyavidyādhareṇa brāhmaṇenopalakṣitaḥ /",
    "S03gopjatmu:304_1_0": "sa tasya tena niyamaviśeṣaramaṇīyenāśvāsadena tejasvibhāvena vismitamanā nāsmāt pratyavāyo 'stīti niścitya svajīvikopāyaṃ",
    "S03gopjatmu:304_1_1": "ca tadgrahaṇasāhasam avetya taṃ bhujagapatiṃ viśrambhamukulitaphaṇacakram āsīnaṃ sahasā mahatā daṇḍena śirasy abhijaghāna",
    "S03gopjatmu:304_1_2": "taptapāṃsupūgaiś cāsya nayanāni pūrayām āsa mahatyā cainaṃ vararajjvā gāḍhaṃ grīvāyām āmardayāṃ babhūva mūlāgadasaṃmiśreṇa",
    "S03gopjatmu:304_1_3": "cainaṃ śleṣmaṇā vadanavivareṣu saṃsiktavān vivṛtya cāsya vadanapuṭam ayaḥsaṃdaṃśena daṃṣṭrāḥ samudājahāra /",
    "S03gopjatmu:304_2_0": "/ lobhaparyākulamānasaś cāsya tīkṣṇena śastreṇa ghanakośopagūḍhamūlāṃ cūḍāmaṇim utpāṭayāṃ cakre pratinakulacalavalayarāśikomale",
    "S03gopjatmu:304_2_1": "cāsya bhogakuṇḍale bimbopadhāna iva niṣadya viśaśrāma /",
    "S03gopjatmu:gona_11_0": "yaḥ kelīkalaheṣv api praṇayinīkarṇotpalātāḍito",
    "S03gopjatmu:gona_11_1": "lajjāmantharakomalālasaphaṇacchattro yayau saṃbhramam /",
    "S03gopjatmu:gona_11_2": "mene so 'vikṛtāśayaḥ phaṇivaro daṇḍaprahārān kharān",
    "S03gopjatmu:gona_11_3": "kṣāntyabhyāsavaśāt samīraṇacalattūlāṃśupātopamān //",
    "S03gopjatmu:306_0": "yo bibhran dayitājanena racitāṃ kaṇṭheguṇāṃ komalāṃ",
    "S03gopjatmu:306_1": "khedaṃ nāgavaraḥ sukhocitamayāṃ [?] bheje kriyāṃ cāyatām [?] /",
    "S03gopjatmu:gona_12_0": "khedaṃ nāgavaraḥ sukhocitamayāṃ [?] bheje kriyāṃ cāyatām [?] /",
    "S03gopjatmu:gona_12_1": "rajjvā karkaśapāśayā paśur iva grīvopabaddho bhṛśaṃ",
    "S03gopjatmu:gona_12_2": "tenākāraṇadāruṇena ripuṇā so 'bhūn nirāstho vaśī //",
    "S03gopjatmu:307_0": "yaṃ pratyagratamālacandanarasapraśleṣaśītaiḥ karair",
    "S03gopjatmu:307_1": "grīṣme prāṇasamāḥ saratnavalayair nāgottamaṃ paspṛśuḥ /",
    "S03gopjatmu:gona_13_0": "grīṣme prāṇasamāḥ saratnavalayair nāgottamaṃ paspṛśuḥ /",
    "S03gopjatmu:gona_13_1": "pādenābhihataḥ khalena paṭunā sa kṣāntiguptavrato",
    "S03gopjatmu:gona_13_2": "lebhe saṃtatavartinīṃ ghanarasāṃ maitrīṃ tadālambanām //",
    "S03gopjatmu:gona_14_0": "daṃṣṭrā bisāṅkurasitā vinigūḍhamūlās tasyoccakhāna sa yadā bhujageśvarasya /",
    "S03gopjatmu:gona_14_1": "śalyāpahāriṇi tadā bhiṣajīva tasmin vipre cakāra sa parām upakārisaṃjñām //",
    "S03gopjatmu:gona_16_0": "ārtīyate sma sahajāny api yāni citraṃ sādhuḥ śiromaṇimayāni vibhūṣaṇāni /",
    "S03gopjatmu:gona_16_1": "śvāsānilaiḥ sphuṭaviṣāgnikarākarālair ucchoṣayet samakarān api yaḥ samudrān /",
    "S03gopjatmu:gona_16_2": "kṣāntiṃ priyām iva sakhīm upaguhya tasthau svasthas tam eva ca ripuṃ karuṇāyamānaḥ //",
    "S03gopjatmu:gona_17_0": "syād bhasmasāc chikharakoṭivipāṭitābhraḥ śailo 'pi dṛṣṭiviṣayaṃ samupetya yasya /",
    "S03gopjatmu:gona_17_1": "pāpātmanā kumudanālam ivoragendro nāsau cukopamṛdito 'pi parānurakṣī //",
    "S03gopjatmu:gona_18_0": "tīvraprakāram upakāram ivāvikāraḥ sehe kṛpāparigataḥ sa yathā yathāryaḥ /",
    "S03gopjatmu:gona_18_1": "krauryāvalepaparuṣaḥ sa tathā tathā taṃ cikleśa pannagavaraṃ vividhair upāyaiḥ //",
    "S03gopjatmu:gona_19_0": "karuṇādravam eva durjanaḥ sutarāṃ satpuruṣaṃ prabādhate /",
    "S03gopjatmu:gona_19_1": "mṛdam eva bhinatti kaṇṭakaḥ kaṭhine kuṇṭhaka eva jāyate //",
    "S03gopjatmu:gona_20_0": "sa pīḍyamānaḥ puruṣeṇa tena bhujaṅgarājo vigatavyathena /",
    "S03gopjatmu:gona_20_1": "tam eva rakṣan guṇapakṣasākṣī mumoca na śvāsaviṣaṃ viṣādī //",
    "S03gopjatmu:gona_21_0": "yathā yathā pīḍayati sma nāma tam āryakarmāṇam asāv anāryaḥ /",
    "S03gopjatmu:gona_21_1": "tathā tathāsau tadapāyaśaṅkī na cakṣur unmīlayituṃ viṣehe //",
    "S03gopjatmu:gona_22_0": "parāpakārapratipattimārutā durācarās tasya viśuddhakarmaṇaḥ /",
    "S03gopjatmu:gona_22_1": "kṣamāśilādhāraparigrahasthiraṃ na kampayanti sma mano manasvinaḥ //",
    "S03gopjatmu:gona_23_0": "ambhojareṇukaṇikā iva saṃpratīcchan nāgottamaḥ kṣitirajo 'rkakaropataptam /",
    "S03gopjatmu:gona_23_1": "netropaghātapaṭunā paṭunā vimuktaṃ tasmin babhūva sutarāṃ sa parānukampaḥ //",
    "S03gopjatmu:308_0": "yaḥ snāto jalayantramandiragato rājā jalaiḥ śītalair",
    "S03gopjatmu:308_1": "nānāpuṣparajo'dhivāsaśucibhiś candraprabhānirmalaiḥ /",
    "S03gopjatmu:gona_24_0": "nānāpuṣparajo'dhivāsaśucibhiś candraprabhānirmalaiḥ /",
    "S03gopjatmu:gona_24_1": "siktaḥ śleṣmalavair anāryamatinā durgandhibhis tena saḥ",
    "S03gopjatmu:gona_24_2": "prītyaivāpacakāra taṃ paribhavaṃ kṣāntyāmbhasevokṣitaḥ //",
    "S03gopjatmu:309_0": "evam anyathā cāsau brāhmaṇādhamas taṃ bodhisattvam parikliśya mahati karaṇḍe prakṣipya tena tena paribhraman vārāṇasīṃ nagarīm anuprāptaḥ /",
    "S03gopjatmu:309_1": "/ atha tasya bhujagapates tāṃ rūpasaṃpadam ālokya mahājanaḥ paramavismitamanās taṃ brāhmaṇaṃ mahatyā pūjayā pūjayām āsa /",
    "S03gopjatmu:310_0_0": "atha tasya mahātmanaḥ sumanānāmāntaḥpurāgracarā bhujagayoṣid atītāyām ucitāyāṃ tadāgamanavelāyāṃ taṃ bhogipatim apaśyantī",
    "S03gopjatmu:310_0_1": "jānānā tasya prakṛtibhadratām anāryakarmārāmatāṃ ca mānuṣahṛdayānāṃ tadatyayāśaṅkinī tīvraśokāyāsavyathitahṛdayā tat tad",
    "S03gopjatmu:310_0_2": "vikalpya satvaraṃ ruroda /",
    "S03gopjatmu:gona_25_0": "tamasā nirantaravisāriṇaiva me parivaryate nayanagocaraṃ balāt /",
    "S03gopjatmu:gona_25_1": "anirūpitātyayavikalpakātaraṃ dravatīva mānasam idaṃ priyaṃ vinā //",
    "S03gopjatmu:gona_26_0": "sphuṭamallikāvanavilāsalāsakā jalayantramandiranirodhaśītalāḥ /",
    "S03gopjatmu:gona_26_1": "sutarāṃ dahanti mama calamārutā dayitapravāsaparitāpinīṃ tanum //",
    "S03gopjatmu:gona_27_0": "pratibhāty apūrvam iva sarvam adya me na ca vedmi kāham iti tena varjitā /",
    "S03gopjatmu:gona_27_1": "vyasane sa eva śaraṇaṃ mama priyo virahe tu tasya maraṇaṃ parāyaṇam //",
    "S03gopjatmu:gona_28_0": "maṇivedikākiraṇapāṭalormayo gṛhadīrghikā na ramayanti me manaḥ /",
    "S03gopjatmu:gona_28_1": "priyavipravāsaparitāpaviplutaṃ sphuṭapadmakośamakarandavāsitāḥ //",
    "S03gopjatmu:gona_29_0": "diśatūttamāni jagaduttamadyutir mama maṅgalāni bhagavān sa eva tu /",
    "S03gopjatmu:gona_29_1": "na bhavāntare 'pi viraho yathā bhaved dayitena tena niravadyakarmaṇā //",
    "S03gopjatmu:gona_30_0": "virahānubandhavirasāḥ samāgamā jagato 'raparvapariṇāminī sthitiḥ /",
    "S03gopjatmu:gona_30_1": "iti yaj jagāda manaso 'tivallabhaḥ samupasthitaṃ tad idam adya vaiśasam //",
    "S03gopjatmu:gona_31_0": "vikasatsphuliṅgam anilākulārciṣaṃ dahanaṃ viśāmi bahuduḥkhabhāginī /",
    "S03gopjatmu:gona_31_1": "tanum utsṛjāmi śikharād girer imām avaśiṣyate kim aparaṃ mamāyuṣaḥ //",
    "S03gopjatmu:gona_32_0": "yadi so 'dya naiti sukhasaumyadarśano mama mūrtimān avikalo manorathaḥ /",
    "S03gopjatmu:gona_32_1": "svayam eva dhakṣyati mamedam āśrayaṃ hṛdayajvalas tumulaśokadāruṇaḥ //",
    "S03gopjatmu:gona_33_0": "iti sā rurāva kurarīva viklavā nayanāmbudurdinamukhī tapasvinī /",
    "S03gopjatmu:gona_33_1": "vasudhātale galitahāramekhalā bhujagāṅganā pativiyogaśaṅkinī //",
    "S03gopjatmu:311_0_0": "atha sumanā nāma yoṣid bodhisattvam anveṣamānā vārāṇasīṃ nagarīm anuprāptā dadarśa cainaṃ mahāsattvaṃ paramadāruṇām avasthām",
    "S03gopjatmu:311_0_1": "upagataṃ dṛṣṭvā ca tīvraśokāyāsavyathitahṛdayā provāca /",
    "S03gopjatmu:gona_34_0": "sphuritakiraṇacchāyāramyāḥ śiromaṇayaḥ kva te",
    "S03gopjatmu:gona_34_1": "kva dayita gatās tās tā daṃṣṭrā bisāṅkuradhūsarāḥ /",
    "S03gopjatmu:gona_34_2": "vapur upahataṃ daṇḍāghātair navotpalakomalaṃ",
    "S03gopjatmu:gona_34_3": "vigalitahṛdayā (?) krūreṇaitat kṛpātmaka kena te //",
    "S03gopjatmu:313_0": "kiṃ dharmo 'stam itaḥ prajāhitakaraḥ kiṃ lokapālā mṛtāḥ",
    "S03gopjatmu:313_1": "tejaḥ kopaviṣātisaṅgarabhasaṃ kiṃ proṣitaṃ bhoginām /",
    "S03gopjatmu:gona_35_0": "tejaḥ kopaviṣātisaṅgarabhasaṃ kiṃ proṣitaṃ bhoginām /",
    "S03gopjatmu:gona_35_1": "śūnyaṃ kiṃ nu patiprabhābhir adhunā niḥśuklamūlaṃ jagad",
    "S03gopjatmu:gona_35_2": "yena tvaṃ vyasanaṃ duruttaram idaṃ prāpto vināśāya te //",
    "S03gopjatmu:314_0": "nāsīt kasya dayā tvayi praharato 'nāryasya śāntātmani",
    "S03gopjatmu:314_1": "krauryaṃ tvayy api nāma sādhucarite pāpātmanāṃ jāyate /",
    "S03gopjatmu:gona_36_0": "krauryaṃ tvayy api nāma sādhucarite pāpātmanāṃ jāyate /",
    "S03gopjatmu:gona_36_1": "tvām āyāsayataḥ kathaṃ na patitau tasya prakoṣṭhāt karau",
    "S03gopjatmu:gona_36_2": "nāthānātha ivāpadaṃ katham imāṃ prāptas tvam āyāsinīm //",
    "S03gopjatmu:315_0": "bodhisattvas tu pratyagrakopaśokakaluṣitādhyāśayātmanām avetya tūṣṇīm eva babhūva /",
    "S03gopjatmu:gona_37_0": "kasyāpriyaṃ jīvitam ādyajātaṃ kālena kelīṃ saha kaḥ karoti /",
    "S03gopjatmu:gona_37_1": "tvadapriyāriṣṭaniviṣṭaceṣṭo lokāntaraṃ ko 'bhyanugantukāmaḥ //",
    "S03gopjatmu:gona_38_0": "śītābhilāṣī pravivikṣur agniṃ ko mārutoddhataśikhākalāpam /",
    "S03gopjatmu:gona_38_1": "āditsate krūraviṣaṃ bhujaṅgaṃ kaḥ puṣpadāmākṛtivipralabdhaḥ //",
    "S03gopjatmu:316_0": "udadhiparikhām adyaivaināṃ dahāmi vasundharāṃ",
    "S03gopjatmu:316_1": "sanaganagaragrāmārāmāṃ svadṛṣṭihutāśanaiḥ /",
    "S03gopjatmu:gona_39_0": "sanaganagaragrāmārāmāṃ svadṛṣṭihutāśanaiḥ /",
    "S03gopjatmu:gona_39_1": "na mama hṛdayaṃ śāntiṃ yāti tvadapriyatāḍitaṃ",
    "S03gopjatmu:gona_39_2": "dahati yadi na krodhāgnir māṃ purā niravagrahaḥ //",
    "S03gopjatmu:317_0": "atha bodhisattvas tāṃ tapasvinīm aviṣahyakopāgnipradīptamānasāṃ hlādayann iva tadāmṛtaśiśirābhir vāgbhir ity abravīt /",
    "S03gopjatmu:gona_40_0": "alam alaṃ mā gā bhadre vai kopasya cetovidāhinaḥ /",
    "S03gopjatmu:gona_40_1": "prakṛtiduḥkheṣu ko bhūyaḥ sattveṣu duḥkhāni cintayet //",
    "S03gopjatmu:318_0": "duḥkhahetau vartamāneṣu śocyeṣu saṃkleśabhāgiṣu kaḥ parākramet /",
    "S03gopjatmu:318_1": "/ duḥkhāya svahitakramārteṣu dehiṣu na mama daṃṣṭrotpāṭanād duḥkhaṃ na ca daṇḍasaṃpātajā rujāḥ /",
    "S03gopjatmu:318_2": "/ duḥkhayanti mānasaṃ caṇḍi tvadvākkarkaśās tudanti mām /",
    "S03gopjatmu:gona_41_0": "bodhisaṃprāptaye cittaṃ yadaivotpāditaṃ purā /",
    "S03gopjatmu:gona_41_1": "vayaṃ tadaiva lokānām ādheyakriyatāṃ gatāḥ //",
    "S03gopjatmu:gona_42_0": "kopavahnimlāyamānā punaḥ saiva tvam anyeva lakṣyase //",
    "S03gopjatmu:gona_42_1": "candralekheva cāmbare vikasadghanadhūmasaṃbādhadhūsare //",
    "S03gopjatmu:319_0": "kiṃ ca //",
    "S03gopjatmu:gona_43_0": "karmāparādhajanitaṃ yadi duḥkham etat kopāvakāśa iha ko nu mama dvijātau /",
    "S03gopjatmu:gona_43_1": "karmendhanoddhataśikhāśakalākulebhyaḥ kupyet kathaṃ na matimān narakānalebhyaḥ //",
    "S03gopjatmu:gona_44_0": "tad alaṃ kopadainyena tava cetovidāhinā /",
    "S03gopjatmu:gona_44_1": "svagṛhān eva gacchasva saṃtyāgaṃ ca kuruṣva me //",
    "S03gopjatmu:320_0": "sā bhartur abhiprāyaṃ saṃpādayantī tadvacanāpyāyitahṛdayā vigatakopasaṃrambhā babhūva //",
    "S03gopjatmu:gona_45_0": "kopoparāgavigame vivṛto 'dhimātraḥ snehaḥ priye viṣamavartini nāgavadhvā /",
    "S03gopjatmu:gona_45_1": "udghāṭitābhrapaṭalasphuṭadigvibhāge khe niḥsapatna iva candramasaḥ prakāśaḥ //",
    "S03gopjatmu:321_0": "śokāśrunayanapariplutā ceti bodhisattvam abravīt //",
    "S03gopjatmu:gona_46_0": "kuto me duḥkhabhāginyā gehaṃ ārya tvayā vinā /",
    "S03gopjatmu:gona_46_1": "ihaiva śoṣam eṣyāmi yā gatis tava sā mama //",
    "S03gopjatmu:gona_47_0": "viṣamasthaṃ parityajya tvām anātha sukhaidhitam /",
    "S03gopjatmu:gona_47_1": "kānta kena sukhenāhaṃ drakṣyāmi svajanaṃ punaḥ //",
    "S03gopjatmu:gona_48_0": "sukhe samānatāṃ gatvā duḥkhe jahyāṃ yadi priyam /",
    "S03gopjatmu:gona_48_1": "anāryām akṛtajñāṃ māṃ dhārayiṣyati bhūḥ katham //",
    "S03gopjatmu:gona_49_0": "pratibhāti jagac chūnyaṃ tvayā virahitaṃ mama /",
    "S03gopjatmu:gona_49_1": "tvaṃ me jīvitasarvasvaṃ tvaṃ bandhus tvaṃ parāyaṇam //",
    "S03gopjatmu:gona_50_0": "bodhisattvo 'tha tāṃ sādhvīṃ bahalasnehaviklavām /",
    "S03gopjatmu:gona_50_1": "anukampāvaśāt sādhur īdṛśaṃ pratyabhāṣata //",
    "S03gopjatmu:gona_51_0": "adṛṣṭapūrvavyasanā sukhasaṃvardhitā priye /",
    "S03gopjatmu:gona_51_1": "parikleśam imaṃ soḍhum akṣamā tvam anindite //",
    "S03gopjatmu:gona_52_0": "mayi sneho 'sti yadi te duḥkhaṃ me yadi necchasi /",
    "S03gopjatmu:gona_52_1": "adṛṣṭam adya māṃ kṛtvā tad gaccha tvaṃ svam ālayam //",
    "S03gopjatmu:322_0": "atha sā tair bodhisattvavaco'dbhir ākleditahṛdayā duḥkhadaurmanasyaparyākulamānasā niśīthe kāśikārājam upetya karuṇākulatarākṣareṇa vacasā kṛtāñjalir avocat /",
    "S03gopjatmu:gona_53_0": "āpadgatānāṃ vyasanakṣayāya tvaṃ pañcamaḥ pārthiva lokapālaḥ /",
    "S03gopjatmu:gona_53_1": "trāyasva mām āpadi vartamānāṃ dīnām anāthāṃ jagadekanātha //",
    "S03gopjatmu:323_0": "atha sa rājā tad atibhāsuraṃ vapur avalokya kim idaṃ kathaṃ cety utpannajātasaṃbhramaḥ sādaram utthāya paryaṅkapṛṣṭhāt tāṃ nāgayoṣitam etad avocat /",
    "S03gopjatmu:gona_54_0": "dhyāmīkṛtya maṇipradīpakiraṇān etad vapus te sthitaṃ",
    "S03gopjatmu:gona_54_1": "vyāhārasphuṭacitravarṇakaraṇo divyaprabhāvaś ca te /",
    "S03gopjatmu:gona_54_2": "kā nu tvaṃ karavāṇi kiṃ bhavati te brūhi tvadājñām imāṃ",
    "S03gopjatmu:gona_54_3": "mālāṃ phulladalām ivādya śirasā samyak pratīcchāmy aham //",
    "S03gopjatmu:325_0": "athāsau bhujagavadhūs tena tasya rājño 'bhijātyapeśalena vacasā samānanditamanasā provāca //",
    "S03gopjatmu:gona_55_0": "āśāvaśānāṃ naradeva ko 'nyo manorathaṃ pūrayituṃ samarthaḥ /",
    "S03gopjatmu:gona_55_1": "tyaktvā bhavantaṃ jagato hitāya prajāpater vaṃśam ivāvatīrṇam //",
    "S03gopjatmu:gona_56_0": "nāgāṅganāṃ mām avagaccha rājaṃs tvaddeśaparyantakṛtādhivāsām /",
    "S03gopjatmu:gona_56_1": "āpadgataṃ mānada pannagendraṃ trāyasva kṛtyaṃ mama tad garīyaḥ //",
    "S03gopjatmu:326_0": "rājovāca // bhagini kas tavāsau bhujagavaraḥ // sā provāca //",
    "S03gopjatmu:gona_57_0": "bhartā mama prāṇadhaneśvaro 'sau nyāyopradeṣṭā ca gurur garīyān /",
    "S03gopjatmu:gona_57_1": "piteva nityaṃ hitasaṃvidhātāsukhe ca viśrambhaniratyayaś ca //",
    "S03gopjatmu:327_0": "atha sa bhūpatis tena tasyāḥ svāmyanurāgaśībhareṇa caritenābhiprasāditaḥ // provāca cainām //",
    "S03gopjatmu:gona_58_0": "bhaktir bhartari darśitā ghanarasā dākṣiṇyam unmīlitaṃ",
    "S03gopjatmu:gona_58_1": "premodbhāvitam āpadi sthirataraṃ prodghāṭitā bhadratā /",
    "S03gopjatmu:gona_58_2": "dharmo nyāyaparigraheṇa paramāṃ vṛddhiṃ tvayāpādito",
    "S03gopjatmu:gona_58_3": "loke sādhupativratatvam iti te khyātiḥ sthitā śāśvatī //",
    "S03gopjatmu:gona_59_0": "tyaktvā priyaṃ jīvitam apy ato 'haṃ puṇyaprabhāvopanataṃ ca rājyam /",
    "S03gopjatmu:gona_59_1": "saṃpūrayiṣyāmi manorathaṃ te paśyādya bhadre dayitaṃ vimuktam //",
    "S03gopjatmu:329_0": "atha sa rājā tasya brāhmaṇasyāntikāt taṃ nāgarājānaṃ mahatā mūlyena niṣkrīya parameṇa .",
    "S03gopjatmu:329_1": "............. sapatnīkaṃ svabhavanaṃ praveśya mahārhasiṃhāsanopaviṣṭam abhyarcayām āsa /",
    "S03gopjatmu:329_2": "/ atha bodhisattvas tena tasya rājño 'tyadbhutena niṣkāraṇopakārasaṃbhrameṇākṛṣṭamanāḥ provācainam /",
    "S03gopjatmu:gona_60_0": "asaṃstute nāma tavāyam ādaro mayi prasādasthirabhaktipeśalaḥ /",
    "S03gopjatmu:gona_60_1": "kṛtopakāreṣv api yo na dṛśyate pṛthagjaneṣu sukhānubuddhiṣu //",
    "S03gopjatmu:gona_61_0": "prakāśiteyaṃ guṇapakṣapātitā prajānurāgo bahulīkṛtas tvayā /",
    "S03gopjatmu:gona_61_1": "guṇe vivardhasva tad uttarottarair guṇeṣu bhadraṃ jagatāṃ avasthitam //",
    "S03gopjatmu:gona_62_0": "iti saṃrādhya rājānaṃ tam asau bhujageśvaraḥ /",
    "S03gopjatmu:gona_62_1": "anubaddho dayitayā kṛpayeva gṛhān yayau //",
    "S03gopjatmu:330_0": "iti śrīnāgajātakaṃ catvāriṃśattamam // ḥ //",
    "S03gopjatmu:331_0": "***************************************************************************",
    "S03gopjatmu:332_0": "Puṇyarāśi = GoPr",
    "S03gopjatmu:334_0": "10. Puṇyarāśi",
    "S03gopjatmu:gopr_1_0": "athāśoko mahārāja upaguptaṃ yatiṃ gurum /",
    "S03gopjatmu:gopr_1_1": "kṛtāñjalipuṭo natvā prārthayac ca tathādarāt //",
    "S03gopjatmu:gopr_2_0": "bhadanta śrotum icchāmi punar anyat subhāṣitam /",
    "S03gopjatmu:gopr_2_1": "tad yathā guruṇādiṣṭaṃ tathādeṣṭuṃ ca me 'rhati //",
    "S03gopjatmu:gopr_3_0": "iti tena narendreṇa prārthite sa jinātmajaḥ /",
    "S03gopjatmu:gopr_3_1": "upagupto narendraṃ taṃ samālokyaivam ādiśat //",
    "S03gopjatmu:gopr_4_0": "śṛṇu sādhu mahārāja yathā me guruṇoditam /",
    "S03gopjatmu:gopr_4_1": "tathāhaṃ te pravakṣyāmi śrutvā caivaṃ śubhe cara //",
    "S03gopjatmu:gopr_5_0": "nāsti vipākaparyanta upakārāpakārayoḥ /",
    "S03gopjatmu:gopr_5_1": "saṃbuddhe sadgurau tasmāt kartavyam upakārakam //",
    "S03gopjatmu:gopr_6_0": "tad yathāstāṃ mahāsattvau saṃbuddhopāsakau purā /",
    "S03gopjatmu:gopr_6_1": "kadā cit tāv ubhau grāmaṃ gacchantau saṃgatau pathi //",
    "S03gopjatmu:gopr_7_0": "saṃbuddhapratimāṃ tatra puṇyarāśim ivottamām /",
    "S03gopjatmu:gopr_7_1": "tāṃ samīkṣya tayor ekaḥ praṇatvaivaṃ tam abravīt //",
    "S03gopjatmu:gopr_8_0": "aho bata mahāpuṇyarāśir ayaṃ virājate /",
    "S03gopjatmu:gopr_8_1": "bhāgyena dṛśyate 'smābhir adya mitra praṇamyatām //",
    "S03gopjatmu:gopr_9_0": "iti tenoditaṃ śrutvā dṛṣṭvāparas tam abravīt /",
    "S03gopjatmu:gopr_9_1": "aho bata mahān mitra pāparāśir ayaṃ nv iti //",
    "S03gopjatmu:gopr_10_0": "iti tenoditaṃ śrutvā prathamaḥ sa upāsakaḥ /",
    "S03gopjatmu:gopr_10_1": "karṇau pidhāya hastābhyāṃ tam evaṃ paryabhāṣata //",
    "S03gopjatmu:gopr_11_0": "dhik tvām asadbuddhim asatpralāpinam [!] evaṃ hy api tvaṃ pratibhāṣase 'tra /",
    "S03gopjatmu:gopr_11_1": "kasmān muneḥ śāstur upāsako 'pi saddharmamūrtiṃ pratinindase 'dya //",
    "S03gopjatmu:gopr_12_0": "kathaṃ na jihvā patitā tavānanād asatpralāpāpahatā tapasvinī /",
    "S03gopjatmu:gopr_12_1": "apuṇyarāśir bhagavān iti bruvan kathaṃ na magnas tvam are rasātale //",
    "S03gopjatmu:gopr_13_0": "dhig apraśastām asatāṃ duratyayāṃ pṛthagjanānāṃ prakṛtiṃ calācalām /",
    "S03gopjatmu:gopr_13_1": "vimarśam aprāpya yatheṣṭacāriṇī karoti yā lokam apāyagocaram //",
    "S03gopjatmu:gopr_14_0": "sudāruṇair āyudhabhīmadarśanair arātibhiḥ sārdham aho varaṃ gatam /",
    "S03gopjatmu:gopr_14_1": "tvayā suhṛcchadmanigūḍhapāpmanā padaṃ na caikaṃ vitathapralāpinā //",
    "S03gopjatmu:gopr_15_0": "namanti yaṃ brahmavido maharṣayaḥ punāti yo viśvam idaṃ vṛṣāṃśubhiḥ /",
    "S03gopjatmu:gopr_15_1": "apuṇyarāśir yadi sa vratīśvaras tathāgataḥ puṇyanidhiḥ kuto 'paraḥ //",
    "S03gopjatmu:gopr_16_0": "muneḥ paroddhāranimittamātram apy upaiti yasyoddhṛtakalmaṣo 'pi san /",
    "S03gopjatmu:gopr_16_1": "sa yogaparyantavidāṃ dhuri sthito na puṇyarāśir yadi ko nv ihāparaḥ //",
    "S03gopjatmu:gopr_17_0": "na yasya buddhiḥ pratihanyate kva cin na ca praheyāvayavo 'vaśiṣyate /",
    "S03gopjatmu:gopr_17_1": "na cāsti saṅgo jagadarthasādhane sa puṇyarāśir na kathaṃkathāntaśaḥ //",
    "S03gopjatmu:gopr_18_0": "taduktaṃ sa samākarṇya dvitīyopāsakas [!] tataḥ /",
    "S03gopjatmu:gopr_18_1": "prāgalbhavacasā bhūya āyuṣmantaṃ tam abravīt //",
    "S03gopjatmu:gopr_19_0": "hitakāmyatayā niratyayaṃ vacanaṃ kāmam idaṃ sakhe tava /",
    "S03gopjatmu:gopr_19_1": "anuyujya tathāpi śobhate vitathaṃ sādhur udīrayan bhavān //",
    "S03gopjatmu:gopr_20_0": "mama bhaktir udāraśāsane sugate yā paramānukampake /",
    "S03gopjatmu:gopr_20_1": "viditā tava sā tathāpi māṃ sahasā saumya kathaṃ vigarhase //",
    "S03gopjatmu:gopr_21_0": "āpātālpasukhābhimānarasikaṃ paryantariktāśrayaṃ",
    "S03gopjatmu:gopr_21_1": "sāyāsaṃ sabhayaṃ prasaṅgavirasaṃ dhig laukikaṃ saṃgatam /",
    "S03gopjatmu:gopr_21_2": "yan nāmaivam akāraṇoddhataruṣo mithyāvikalpair hataṃ",
    "S03gopjatmu:gopr_21_3": "gacchaty ekapade kṣayaṃ paricayaṃ vikṣipya mūrdhno 'ntikam //",
    "S03gopjatmu:gopr_22_0": "etat tenoditaṃ śrutvā prathamaḥ sa upāsakaḥ /",
    "S03gopjatmu:gopr_22_1": "anyathā tadvaco matvā manasaivaṃ vyacintayat //",
    "S03gopjatmu:gopr_23_0": "aho hy anyad anenoktam anyan mayā vikalpitam /",
    "S03gopjatmu:gopr_23_1": "iti cintāviṣaṇṇātmā tasthau lajjāhatāśayaḥ //",
    "S03gopjatmu:gopr_24_0": "dṛṣṭvā sa ca sahāyas taṃ lajjāvanamitānanam /",
    "S03gopjatmu:gopr_24_1": "tadabhiprāyam ājñātuṃ prasahya caivam abravīt //",
    "S03gopjatmu:gopr_25_0": "sādho kiṃ manyase hy atra yat te lajjāhataṃ mukham /",
    "S03gopjatmu:gopr_25_1": "tāvat te yad abhiprāyaṃ tat pracakṣva mamāgrataḥ //",
    "S03gopjatmu:gopr_26_0": "tasyaitad vacanaṃ śrutvā sa āyuṣmān upāsakaḥ /",
    "S03gopjatmu:gopr_26_1": "tanmano'ntargataṃ sarvam abhiprāyaṃ vyamuñcata //",
    "S03gopjatmu:335_0": "cittaṃ yatra prasādya kṣaṇam api manujo 'nuttame dakṣiṇīye",
    "S03gopjatmu:335_1": "śrīsaubhāgyaprakarṣaṃ bhavagatiṣu paraṃ prāpya nirdvandvaramyam /",
    "S03gopjatmu:gopr_27_0": "śrīsaubhāgyaprakarṣaṃ bhavagatiṣu paraṃ prāpya nirdvandvaramyam /",
    "S03gopjatmu:gopr_27_1": "paścād ālokya lokaṃ vitathavilapitaṃ pratyayagrāhamātraṃ",
    "S03gopjatmu:gopr_27_2": "jñātvā prāpnoti śāntaṃ katham iva na mahān puṇyarāśir bhavet saḥ //",
    "S03gopjatmu:gopr_28_0": "dattvā palālaśakalasrajam agrasattve lebhe bhavopaśamaśāntisukhāni nārī /",
    "S03gopjatmu:gopr_28_1": "yasminn acintyacaritātiśayaprabhāve kiṃ puṇyarāśir ayam ity avidagdham etat //",
    "S03gopjatmu:gopr_29_0": "kośātakīkusumam api pradāya stūpe muneḥ paramakāruṇikasya yasya /",
    "S03gopjatmu:gopr_29_1": "bhuktvālaye guṇavibhūtisukhaprakarṣaṃ lebhe 'ṅganāmṛtapurapratipatsamṛddhim //",
    "S03gopjatmu:336_0": "yasmai pāṃśupradānaṃ prakṛticalamanā bālakaiḥ saṃpradāya",
    "S03gopjatmu:336_1": "sphītāṃ martyendralakṣmīm anavanatasitacchattrahāsābhirāmām /",
    "S03gopjatmu:gopr_30_0": "sphītāṃ martyendralakṣmīm anavanatasitacchattrahāsābhirāmām /",
    "S03gopjatmu:gopr_30_1": "saṃprāpyātītacintaṃ padam abhayam asaddāhaparyantaśāntaṃ",
    "S03gopjatmu:gopr_30_2": "lebhe paścān narendraḥ katham iva sa na bhoḥ puṇyarāśir maharṣiḥ //",
    "S03gopjatmu:gopr_31_0": "prasahya paṅkāṅkam ṛṣer varāhaḥ [!] caitye vapur yasya ciraṃ sa eva /",
    "S03gopjatmu:gopr_31_1": "tasyaiva dharmasya sudharmatāsau yadādhipatyena bhavād vimuktaḥ //",
    "S03gopjatmu:gopr_32_0": "kiyān prasādo jaḍacetanānāṃ sakhe tiraścāṃ guṇaniścayo vā /",
    "S03gopjatmu:gopr_32_1": "kṣetrasya tasyaiva tu sā vibhūtir yenātra sattvāḥ saphalī bhavanti //",
    "S03gopjatmu:337_0": "dṛṣṭvā lokavilocanotsavasukhāṃ saṃśāntasarvoddhavāṃ",
    "S03gopjatmu:337_1": "vyāmābhāpariveṣiṇīṃ bhagavato buddhasya mūrtiṃ purā /",
    "S03gopjatmu:gopr_33_0": "vyāmābhāpariveṣiṇīṃ bhagavato buddhasya mūrtiṃ purā /",
    "S03gopjatmu:gopr_33_1": "harṣotkampigalaś cukūja madhuraṃ preṅkhatkalāpaḥ śikhī",
    "S03gopjatmu:gopr_33_2": "taddhetoś ca śamaṃ jagāma sa śikhī dhārāmbusikto yathā //",
    "S03gopjatmu:338_0": "maṅgalyatvam acintyayogamahatāṃ sarvārthasiddhyāvahaṃ",
    "S03gopjatmu:338_1": "buddhānāṃ tad udīkṣyatāṃ bhagavatāṃ saṃmohanidrācchidām /",
    "S03gopjatmu:gopr_34_0": "buddhānāṃ tad udīkṣyatāṃ bhagavatāṃ saṃmohanidrācchidām /",
    "S03gopjatmu:gopr_34_1": "atyantopaśamāvahaṃ bhavati yat tiryaggatānām api",
    "S03gopjatmu:gopr_34_2": "prāg evābhimukhāśayasya viduṣaḥ śāstur guṇāmbhonidheḥ //",
    "S03gopjatmu:339_0": "manye darśanam eva tad guṇavatāṃ teṣām avandhyodayaṃ",
    "S03gopjatmu:339_1": "sarvākāraparopakāramadhuraṃ pūrvābhisaṃskārajam /",
    "S03gopjatmu:gopr_35_0": "sarvākāraparopakāramadhuraṃ pūrvābhisaṃskārajam /",
    "S03gopjatmu:gopr_35_1": "pradveṣopahatāśayān api janān saṃprāpayaty uttamaṃ",
    "S03gopjatmu:gopr_35_2": "sthānaṃ sarvabhavopasargavigamād ekāntaśāntaṃ śivam //",
    "S03gopjatmu:gopr_36_0": "śrutvā nāma tathāgatasya makaraḥ sāṃyātrikebhyaḥ purā",
    "S03gopjatmu:gopr_36_1": "saṃpṛktāsyapuṭo mamāra sugate cetaḥ prasādya kṣaṇam /",
    "S03gopjatmu:gopr_36_2": "taddhetoḥ saritāṃ patiṃ parimitaṃ nītvā punar dustaraṃ",
    "S03gopjatmu:gopr_36_3": "janmāmbhonidhim uttatāra vipulaṃ niḥsṛtya mārge plavam //",
    "S03gopjatmu:gopr_37_0": "apāyapātālatalāvalambī suro munīndraṃ śaraṇaṃ prapadya /",
    "S03gopjatmu:gopr_37_1": "svapuṇyasopānaparamparābhiḥ samārurohāgryataraṃ vimānam //",
    "S03gopjatmu:340_0": "kṛtvā vyāghrabhayān namo bhagavate buddhāya sarvātmanā",
    "S03gopjatmu:340_1": "nāmnaivānupamasya puṇyamahatīm ālokya nāndīṃ pumān /",
    "S03gopjatmu:gopr_38_0": "nāmnaivānupamasya puṇyamahatīm ālokya nāndīṃ pumān /",
    "S03gopjatmu:gopr_38_1": "niḥśeṣavyasanāndhakāragahanapradhvaṃsinīṃ prāptavāñ",
    "S03gopjatmu:gopr_38_2": "chāntiṃ kām api vāgatītaviṣayāṃ prahlādasaṃvardhanīm //",
    "S03gopjatmu:341_0": "iti bhuvanamahimnām ākaraṃ śāśvatānāṃ",
    "S03gopjatmu:341_1": "tam anupamaviśeṣācintyacaryārahasyam /",
    "S03gopjatmu:gopr_39_0": "tam anupamaviśeṣācintyacaryārahasyam /",
    "S03gopjatmu:gopr_39_1": "kim api katham apīśaṃ śaṃkaraṃ prāptum āryaṃ",
    "S03gopjatmu:gopr_39_2": "padam amaram ahāryaṃ puṇyarāśiṃ vadāmi //",
    "S03gopjatmu:gopr_40_0": "iti tadgaditaṃ śrutvā sa itara upāsakaḥ /",
    "S03gopjatmu:gopr_40_1": "tam āyuṣmantam ālokya punar evaṃ samabravīt //",
    "S03gopjatmu:gopr_41_0": "samyag abhihitaṃ sādho bhavatātra tathāpi ca /",
    "S03gopjatmu:gopr_41_1": "mamāpy evam abhiprāyaṃ śrūyatāṃ sāṃprataṃ sakhe //",
    "S03gopjatmu:342_0": "kṛtvā cittapradoṣaṃ sakṛd api sugate prāptalokāvasāne",
    "S03gopjatmu:342_1": "yatrāvicchinnamaitrījalakalaśaśatakṣālitāntaḥprakope /",
    "S03gopjatmu:gopr_42_0": "yatrāvicchinnamaitrījalakalaśaśatakṣālitāntaḥprakope /",
    "S03gopjatmu:gopr_42_1": "āsaṃsārāparāntaṃ jvaladanalaśikhāgarbhaparyantarandhraṃ",
    "S03gopjatmu:gopr_42_2": "gāhante 'vīcim ajñāḥ katham iva sa jino 'puṇyarāśir na tuṅgaḥ //",
    "S03gopjatmu:343_0": "elāpatram avajñayā kila munau cchitvā pramādātmakaḥ",
    "S03gopjatmu:343_1": "pārthagjanyaviṣasya vṛttim aśivām udbhāvayan karmaṇā /",
    "S03gopjatmu:gopr_43_0": "pārthagjanyaviṣasya vṛttim aśivām udbhāvayan karmaṇā /",
    "S03gopjatmu:gopr_43_1": "elāpādapapādapāṭitaśiro — — dvamacchoṇito",
    "S03gopjatmu:gopr_43_2": "nāgendraḥ pṛthubhīmabhogapaṭalo nādyāpi nirmucyate //",
    "S03gopjatmu:344_0": "sūkṣmo 'py evam anādaro bhagavati prābandhikīṃ vyāpadaṃ",
    "S03gopjatmu:344_1": "yat sarvāyatanopatāpavirasām ākarṣati prāṇinām /",
    "S03gopjatmu:gopr_44_0": "yat sarvāyatanopatāpavirasām ākarṣati prāṇinām /",
    "S03gopjatmu:gopr_44_1": "sarvotkarṣadaśāvasānamahatīṃ kām apy anāyāsinīṃ",
    "S03gopjatmu:gopr_44_2": "prāptaḥ śāntim apuṇyarāśir asatāṃ tasmāt sa sattvottamaḥ //",
    "S03gopjatmu:345_0": "kṛtvā cetaḥpradoṣaṃ kṛpaṇakapuruṣo yatra vīthīmukhasthaḥ",
    "S03gopjatmu:345_1": "kīṭaḥ kopopadagdho nṛparathacaraṇāghātavicchinnamūrdhā /",
    "S03gopjatmu:gopr_45_0": "kīṭaḥ kopopadagdho nṛparathacaraṇāghātavicchinnamūrdhā /",
    "S03gopjatmu:gopr_45_1": "jvālāmālākalāpaṃ vivṛtam iva bhuvo bhīṣaṇaṃ vaktrakośaṃ",
    "S03gopjatmu:gopr_45_2": "śvabhraṃ tasmād viveśa pratihatatimiro 'puṇyarāśis tato 'sau //",
    "S03gopjatmu:346_0": "evaṃ buddhe bhagavati gatibhrāntyupādānadāha-",
    "S03gopjatmu:346_1": "prāptābhijñe mṛdur api kṛtaś cetanāsaṃniveśaḥ /",
    "S03gopjatmu:gopr_46_0": "prāptābhijñe mṛdur api kṛtaś cetanāsaṃniveśaḥ /",
    "S03gopjatmu:gopr_46_1": "saṃtānānān upatatiphalaprāptaye nirbabandha",
    "S03gopjatmu:gopr_46_2": "saḥ sarttā [?] — bhavasukhalavāsvādalagnābhilāṣam //",
    "S03gopjatmu:347_0": "matvā karmasvakam anuśayasnāyutantrīpraṇeyaṃ",
    "S03gopjatmu:347_1": "lokair duḥkhair viṣayakṛpaṇair indriyair vipralabdham /",
    "S03gopjatmu:gopr_47_0": "lokair duḥkhair viṣayakṛpaṇair indriyair vipralabdham /",
    "S03gopjatmu:gopr_47_1": "utpadyante vipadupaśamaprāptaye ye janānāṃ",
    "S03gopjatmu:gopr_47_2": "mātuṃ teṣu prabhavati pumān ko 'pakāropakārau //",
    "S03gopjatmu:348_0": "hṛtvā dhātudharān* srajo bhagavataḥ sadyo 'bhavad dārako",
    "S03gopjatmu:348_1": "visphoṭasphuṭitārdramāṃsaguḍako bībhatsasarvāśrayaḥ /",
    "S03gopjatmu:gopr_48_0": "visphoṭasphuṭitārdramāṃsaguḍako bībhatsasarvāśrayaḥ /",
    "S03gopjatmu:gopr_48_1": "satkāraṃ pravidhāya tatra ca punaḥ sadyo 'bhavan nirvraṇaḥ",
    "S03gopjatmu:gopr_48_2": "tat ko nāma na pūjayet sahṛdayaḥ puṇyārṇavaṃ jaṅgamam //",
    "S03gopjatmu:gopr_49_0": "tasmāt praduṣṭamanasāṃ bhagavān apuṇyarāśiḥ prasannamanasāṃ tu sa puṇyarāśiḥ /",
    "S03gopjatmu:gopr_49_1": "paryāyato vigatasarvasavāsanāntaḥsaṃkleśakilbiṣadaśo viṣayāntadarśī //",
    "S03gopjatmu:349_0": "kṛtvā bhagnāṃ pratikṛtim ṛṣer aṅganā kandukena",
    "S03gopjatmu:349_1": "prakṛīḍantī karakisalayapracyutena pramādāt /",
    "S03gopjatmu:gopr_50_0": "prakṛīḍantī karakisalayapracyutena pramādāt /",
    "S03gopjatmu:gopr_50_1": "paścāttāpajvaraparigatā pūjayitvāpi buddhaṃ",
    "S03gopjatmu:gopr_50_2": "kiṃ saṃprāptā na kanakavatī bāhuvicchedaduḥkam //",
    "S03gopjatmu:350_0": "udyan darśanam ucchinatti savitā naktaṃcarāṇāṃ yathā",
    "S03gopjatmu:350_1": "nṝṇāṃ dhvāntam apākaroty aviralaṃ rūpopalabdhyai karaiḥ /",
    "S03gopjatmu:gopr_51_0": "nṝṇāṃ dhvāntam apākaroty aviralaṃ rūpopalabdhyai karaiḥ /",
    "S03gopjatmu:gopr_51_1": "doṣas tatra na bhāskarasya bhagavaddviṣtaprasannātmanāṃ",
    "S03gopjatmu:gopr_51_2": "buddho 'py evam apuṇyapuṇyanicayaḥ sāmānyanātho 'pi san //",
    "S03gopjatmu:gopr_52_0": "iti tāv upāsakau buddhaguṇamāhātmyakīrtanam /",
    "S03gopjatmu:gopr_52_1": "kṛtvā parasparaṃ sattvaṃ pavitrīkṛtya jagmatuḥ //",
    "S03gopjatmu:gopr_53_0": "evaṃ matvā mahārāja saṃbuddhe sadgurau mudā /",
    "S03gopjatmu:gopr_53_1": "śraddhayā satkṛtiḥ kāryā nāpakṛtiḥ kathaṃ cana //",
    "S03gopjatmu:gopr_54_0": "śāstary avajñāmalināśayānāṃ bhūmir vidāraṃ na dadāti sadyaḥ /",
    "S03gopjatmu:gopr_54_1": "buddhaprasādadravacetasāṃ vā na jāyate ratnamayī vicitraṃ //",
    "S03gopjatmu:gopr_55_0": "ko 'py eṣa karmāntarasaṃnirodhaḥ puṇyaprabhāvātiśayo vicitraḥ /",
    "S03gopjatmu:gopr_55_1": "karmāṇi yat pātraviśeṣajāni sadyo na nṝṇāṃ phalam udvamanti //",
    "S03gopjatmu:gopr_56_0": "tasyaiva kāpīyam ṛṣer acintyā vibhūtir āveṇikayogasādhvī /",
    "S03gopjatmu:gopr_56_1": "yenātra kṛtvāpi manaḥpradoṣaṃ sadyo na pātālatalaṃ viśanti //",
    "S03gopjatmu:351_0": "tal lokānām amṛtaphalade jaṅgame puṇyavṛkṣe",
    "S03gopjatmu:351_1": "kāryā bhaktir bhagavati jine nirjitāntaḥsapatne /",
    "S03gopjatmu:gopr_57_0": "kāryā bhaktir bhagavati jine nirjitāntaḥsapatne /",
    "S03gopjatmu:gopr_57_1": "nikṣipyāśāṃ viṣayagahanavrātaviṣvagviṣaktāṃ",
    "S03gopjatmu:gopr_57_2": "yāvan nedaṃ bhavati bhuvanaṃ buddhakāntāraghoram //",
    "S03gopjatmu:352_0": "utpadyante jagati na sadā nāpi sarvatra buddhāḥ",
    "S03gopjatmu:352_1": "sarvākārāparatavitathagrāhanidrāprasaṅgāḥ /",
    "S03gopjatmu:gopr_58_0": "sarvākārāparatavitathagrāhanidrāprasaṅgāḥ /",
    "S03gopjatmu:gopr_58_1": "kaś cit kalpaḥ prabhavati cirāt puṇyasaṃbhāraramyo",
    "S03gopjatmu:gopr_58_2": "yatrotpādo bhavati bhuvanasvāmināṃ bhūtabhūtyai //",
    "S03gopjatmu:353_0": "yātasyāpi praśāntiṃ bhavapuraparikhāṃ jālinīṃ śoṣayitvā",
    "S03gopjatmu:353_1": "yāvat saṃbuddhabhānoḥ pravacanakiraṇā lokam udbhāvayanti /",
    "S03gopjatmu:gopr_59_0": "yāvat saṃbuddhabhānoḥ pravacanakiraṇā lokam udbhāvayanti /",
    "S03gopjatmu:gopr_59_1": "tāvat paśyantu santaḥ samaviṣamavatāṃ durvibhāgaprabhedān",
    "S03gopjatmu:gopr_59_2": "loke durdṛṣṭimeghā vipadaśanimukhā durnivārāḥ sphuranti //",
    "S03gopjatmu:gopr_60_0": "evaṃ me guruṇākhyātaṃ tathā te kathyate mayā /",
    "S03gopjatmu:gopr_60_1": "tad evaṃ hi parijñāya kartavyaṃ bhajanaṃ muneḥ //",
    "S03gopjatmu:gopr_61_0": "ye bhajanti sadā buddhaṃ na te gacchanti durgatim /",
    "S03gopjatmu:gopr_61_1": "niḥkleśāḥ sabalān mārāñ jitvā yānti jinālayam //",
    "S03gopjatmu:gopr_62_0": "ye ca śṛṇvanti saddharmaṃ te 'pi na yānti durgatim /",
    "S03gopjatmu:gopr_62_1": "sarvadā satsukhaṃ bhuktvā yānti cānte sukhāvatīm //",
    "S03gopjatmu:gopr_63_0": "ye 'rcayanti mudā saṃghān na te 'pi yānti durgatim /",
    "S03gopjatmu:gopr_63_1": "sarvasattvahitaṃ kṛtvā saṃprayānti śubhālaye //",
    "S03gopjatmu:gopr_64_0": "evaṃ matvā mahārāja triratnaśaraṇaṃ gataḥ /",
    "S03gopjatmu:gopr_64_1": "sarvasattvahitaṃ kṛtvā saṃvṛtiṃ saṃpracāraya //",
    "S03gopjatmu:gopr_65_0": "tena te sarvadā bhadram ihāmutrāpi saṃbhavet /",
    "S03gopjatmu:gopr_65_1": "kramād bodhiṃ samāsādya nirvṛtiṃ vā samāpnuyāḥ //",
    "S03gopjatmu:gopr_66_0": "iti śāstrā samādiṣṭaṃ śrutvā sa nṛpatir mudā /",
    "S03gopjatmu:gopr_66_1": "tatheti saṃpratijñāya prābhyanandat sapārṣadaḥ //",
    "S03gopjatmu:gopr_67_0": "puṇyarāśyavadānaṃ tad idaṃ ye śraddhayā mudā /",
    "S03gopjatmu:gopr_67_1": "śrāvayanty anumodante śṛṇvanti ca samāhitāḥ //",
    "S03gopjatmu:gopr_68_0": "sarve 'pi te mahāsattvāḥ pariśuddhatrimaṇḍalāḥ /",
    "S03gopjatmu:gopr_68_1": "saddharmaguṇasaukhyāni bhuktvā yānti jinālayam //",
    "S03gopjatmu:354_0": "// śrī // iti puṇyarāśyavadānaṃ samāptam // 13 //",
    "S03gopjatmu:355_0": "***************************************************************************",
    "S03gopjatmu:356_0": "Ṛṣipañcaka = GoṚp",
    "S03gopjatmu:358_0": "11. ṛṣipañcaka",
    "S03gopjatmu:gorp_1_0": "mūlaṃ malānāṃ pravadanti jātiṃ jātiprapañcopaśamapravīṇāḥ /",
    "S03gopjatmu:gorp_1_1": "tathāgatāś cāvitathapratijñāḥ saṃbhodhisattvāś ca viśuddhasattvāḥ //",
    "S03gopjatmu:359_0": "tadyathānuśrūyate /",
    "S03gopjatmu:360_0": "bodhisattvaḥ kila lokābhimataguṇābhilakṣite mahati brāhmaṇakule janma pratijagrāha /",
    "S03gopjatmu:gorp_2_0": "kiraṇair iva śuklapakṣacandraḥ svaguṇair eva sahābhivardhamānaḥ /",
    "S03gopjatmu:gorp_2_1": "paramāṃ svakulasya cihnaśobhāṃ prathimānaṃ gamayāṃ babhūva sādhuḥ //",
    "S03gopjatmu:gorp_3_0": "vayasi prathame 'pi vartamāno viṣayeṣv atibaddhamānaso 'sau /",
    "S03gopjatmu:gorp_3_1": "atimānuṣaceṣṭitasvabhāvo jagatāṃ smayabhājanaṃ babhūva //",
    "S03gopjatmu:361_0_0": "so 'paryavasitakukāryaparyākulam upaśamavirodhiprakṛṣṭopāyāsam arthopārjanapradhānakāmarativyavahārāsārakarmadharmabhūyiṣṭham",
    "S03gopjatmu:361_0_1": "avinayakalahavairavigrahāyatanam īrṣyāmātsaryacauryādiniketabhūtaṃ śokaparidevaduḥkhadaurmanasyopāyāsabahulaṃ māyāśāṭhyamadamānagahanaṃ",
    "S03gopjatmu:361_0_2": "sāhasāvalepādhiṣṭhitam anāryavyavahārānupravṛttijihmasattvabhāvaṃ pramādapadasthānam anekarūpaparibhavopasṛṣṭaṃ saṃnihitadainyam",
    "S03gopjatmu:361_0_3": "anabhibhūtaviṣādaṃ pratyāsannavighātabhayadaurgatyam aviṣahyopadravasamudraṃ kaṇṭakagarbhādabhraśvabhrapratibhayākaram apāsya",
    "S03gopjatmu:361_0_4": "gārhasthyam anyatamam aśramapadam abhyalaṃcakāra /",
    "S03gopjatmu:gorp_4_0": "bahucchalaṃ so 'tha bahuvyalīkaṃ bahūpasargaṃ bahudoṣaduṣṭam /",
    "S03gopjatmu:gorp_4_1": "apāsya gārhasthyam anarthamūlaṃ tapovanaṃ śāntam alaṃcakāra //",
    "S03gopjatmu:gorp_5_0": "sarobhir unnidrapalāśakoṣakuśeśayendīvaracitratoyaiḥ /",
    "S03gopjatmu:gorp_5_1": "alaṃkṛtaṃ bālakaśerunīlapratīrasaṃsuptaśarārihaṃsaiḥ //",
    "S03gopjatmu:gorp_6_0": "mīnāvalīraśanayā saritopagūḍhaṃ snehād iva praṇayinaṃ priyayā prakāmam /",
    "S03gopjatmu:gorp_6_1": "sarvartupuṣpaphaladaiḥ svajanair ivāntar bālapravālaharitais tarubhir niruddham //",
    "S03gopjatmu:gorp_7_0": "vyālais tapasvibhir ivākṛtimātrarūkṣaiḥ paryākulam jalatṛṇāṅkuratuṣṭacittaiḥ /",
    "S03gopjatmu:gorp_7_1": "taṃ kānanāntam upagamya sa bodhisattvo dharmo 'vatīrṇa iva vigrahavān vyarājat //",
    "S03gopjatmu:gorp_8_0": "gṛhasthabhāve 'pe sa vartamāno janmāntarābhyastavivekavāsaḥ /",
    "S03gopjatmu:gorp_8_1": "āgāradoṣair aparikṣatātmā viśeṣayām āsa tapovanasthān //",
    "S03gopjatmu:gorp_9_0": "— — – — — – – — – — — pramādināṃ kāpuruṣāśrayāṇām /",
    "S03gopjatmu:gorp_9_1": "utkaṇṭhayanti pravivekayogyās ta eva śāntāḥ satataṃ vanāntāḥ //",
    "S03gopjatmu:gorp_10_0": "abhyastanaiṣkramyasukhotsavānāṃ satāṃ pravāsā iva gehavāsāḥ /",
    "S03gopjatmu:gorp_10_1": "mṛgāṅganākuñcitapallavāni vanāni teṣāṃ bhavanottamāni //",
    "S03gopjatmu:gorp_11_0": "parigraheṣv eva vighātabuddhiḥ saṃtoṣa eva svadhanānurāgaḥ /",
    "S03gopjatmu:gorp_11_1": "yeṣāṃ gṛhe cārakavāsasaṃjñā teṣāṃ na citro vanasaṃnivāsaḥ //",
    "S03gopjatmu:362_0": "tasya pūrvajanmaparamparābhyāsavāsanāghanasnehagauravaniratyayāś catvāraḥ sahāyā babhūvuḥ vāyasaḥ pārāvato bhujago mṛgaś ca /",
    "S03gopjatmu:362_1": "te tadājñāsaṃpādanaikatānamanasaḥ svayonividhinā dharmakriyāsauṣṭhavena jagaty abhilakṣitā babhūvuḥ /",
    "S03gopjatmu:gorp_12_0": "chandopaghātavihateṣv aparāyaṇeṣu tiryakṣu mohabahuleṣv adhikaṃ vihbānti /",
    "S03gopjatmu:gorp_12_1": "dharmānurāgaviśadāḥ pratipattiśobhās tāmisrapakṣarajanīṣv iva dīpamālāḥ //",
    "S03gopjatmu:gorp_13_0": "vismāpayanti sutarāṃ viguṇāśrayiṇyo dharmakriyāḥ karaṇapāṭavayogaramyāḥ /",
    "S03gopjatmu:gorp_13_1": "grīṣmoṣmadurgamatarāsu vanasthalīṣu prodbhidyamānakamalā iva paṅkajinyaḥ //",
    "S03gopjatmu:363_0": "teṣām ekadā snehaniryantraṇaramaṇīyāvasthānapravṛttasaṃkathānām ayaṃ viniścayo babhūva /",
    "S03gopjatmu:363_1": "kiṃ nu khalu bhavanto 'tiśayena duḥkhaṃ manyante /",
    "S03gopjatmu:363_2": "teṣāṃ dakṣatām ivodbhāvayan prathamataraṃ vāyasaḥ provāca /",
    "S03gopjatmu:363_3": "nehāsti kṣudho 'nyat paramaṃ duḥkham /",
    "S03gopjatmu:gorp_14_0": "na vyādhayo na ca jarā na suḥrdviyogo nāniṣṭasaṃgamamayā vyasanaprakārāḥ /",
    "S03gopjatmu:gorp_14_1": "duḥkhāni tāny upaharanti janasya yāni hrī vipravāsaparitāpakarī jighatsoḥ //",
    "S03gopjatmu:gorp_15_0": "duruttarakṣārataraṅgamālinīm upāgatā vaitaraṇīṃ pramādinaḥ /",
    "S03gopjatmu:gorp_15_1": "bubhukṣayā yan nigiranty ayoguḍān tato 'sti na kṣutsadṛśo 'paraḥ kaliḥ //",
    "S03gopjatmu:gorp_16_0": "kaḍevarāvaskaranirjharasravanmalopalepākamanīyadarśanaḥ /",
    "S03gopjatmu:gorp_16_1": "rujā parīto 'pi pipāsati stanaṃ yad arbhakaḥ kṣudvyasanaṃ tato mahat //",
    "S03gopjatmu:gorp_17_0": "vinākṛtaḥ prāṇasamair api priyair gato 'pi śokasya vaśaṃ vidāhinaḥ /",
    "S03gopjatmu:gorp_17_1": "yad aśrumiśrān kavaḍān niṣevate tato bhayaṃ kṣut paramaṃ jino 'bravīt //",
    "S03gopjatmu:364_0": "api ca bhadantāḥ",
    "S03gopjatmu:gorp_18_0": "jātaḥ kule mahati mānamadāvalipte kṣudvikṣato 'bhyudayakāla iva praharṣāt /",
    "S03gopjatmu:gorp_18_1": "uccheṣapiṇḍam api nāma nṛpasya bhuṅkte yat sārameya iva kaṣṭataraṃ kim anyat //",
    "S03gopjatmu:gorp_19_0": "pratyantavāsaratayas tṛṇamātratuṣṭā yat tāpasā iva paravyasanānabhijñāḥ /",
    "S03gopjatmu:gorp_19_1": "lakṣyībhavanti hariṇāḥ paritaḥ śarāṇāṃ kṣudduḥkham atra niyamena paraimi hetum //",
    "S03gopjatmu:gorp_20_0": "marmacchidāpi pavanena viśasyamānā hikkāsphuradgalakakaṇṭhavikāradehāḥ /",
    "S03gopjatmu:gorp_20_1": "āhārayanti picunāpi yad annaleśān na kṣutsamaṃ vyasanam asti tataḥ prajānām //",
    "S03gopjatmu:365_0": "api ca sādhavaḥ",
    "S03gopjatmu:gorp_21_0": "āsannānnabhujo nabhastalacarā devā ivābhāsvarāḥ",
    "S03gopjatmu:gorp_21_1": "sattvāḥ prāthamakalpikāḥ svakiraṇajvālāvalīmālinaḥ /",
    "S03gopjatmu:gorp_21_2": "āhārapraṇayaprasaṅgavihatās te tām avasthāṃ gatāḥ",
    "S03gopjatmu:gorp_21_3": "yat pretā iva vartayanti kṛpaṇāḥ kṛcchropalabdhāśanāḥ //",
    "S03gopjatmu:367_0": "kṣudduḥkhopanipātadīnamanasaḥ śuṣkāni kāṣṭhāny api",
    "S03gopjatmu:367_1": "klinnāni krimisaṃkulāni vighṛṇāḥ khādanty amedhyāni ca /",
    "S03gopjatmu:gorp_22_0": "klinnāni krimisaṃkulāni vighṛṇāḥ khādanty amedhyāni ca /",
    "S03gopjatmu:gorp_22_1": "kakṣaiḥ ke cana yāpayanti paruṣair lālājalakleditair",
    "S03gopjatmu:gorp_22_2": "anye 'sthīni cirojjhitāny adhṛtayaḥ kṣudvikṣatā bhuñjate //",
    "S03gopjatmu:gorp_23_0": "te rājāntararakṣiṇām api śirasy ādhāya pādaṃ khagāḥ",
    "S03gopjatmu:gorp_23_1": "kṣudduḥkhopanipātavismṛtabhayā hṛtvāmiṣaṃ bhuñjate /",
    "S03gopjatmu:gorp_23_2": "vegenābhipatanti śastrakalilaprākāraduḥsaṃcarāñ",
    "S03gopjatmu:gorp_23_3": "śūlāmāṃsalavābhilāṣakṛpaṇā gacchanti ke cit kṣayam //",
    "S03gopjatmu:gorp_24_0": "vividhāny api bhojanāni bhuktvā bhavane sve maṇihemabhājaneṣu /",
    "S03gopjatmu:gorp_24_1": "śitakaṇṭakavikṣatāgrahastā bubhuje sā badarāṇi satyabhāmā //",
    "S03gopjatmu:gorp_25_0": "śāpotsargānugrahān mlānaśaktir dikparyantakhyātakīrtiprakāśaḥ /",
    "S03gopjatmu:gorp_25_1": "viśvāmitro yac cakhāda śvamāṃsaṃ kṣudduḥkhānāṃ tena datto niyogaḥ //",
    "S03gopjatmu:gorp_26_0": "bālaḥ putraḥ premasarvasvabhūto yat kāntāre khādito dampatibhyām /",
    "S03gopjatmu:gorp_26_1": "kṣudduḥkhebhyo nāsti duḥkhaṃ tato 'nyaj janmāṭavyāṃ dhāvatāṃ krūrarūpam //",
    "S03gopjatmu:gorp_27_0": "yācñādainyān mlānavaktraprasādā dehīty evaṃ vyāharanty apragalbham /",
    "S03gopjatmu:gorp_27_1": "dvāri sthitvā vidviṣāṃ kṣudvilolāḥ kiṃ manyadhve duḥkham asmād balīyaḥ //",
    "S03gopjatmu:368_0": "athaiṣāṃ pārāvataḥ provāca / satyaṃ balavat kṣudduḥkham / api tu mamābhiprāyaḥ śrūyatām /",
    "S03gopjatmu:gorp_28_0": "rāga eva mahad duḥkham iti me niścitā matiḥ /",
    "S03gopjatmu:gorp_28_1": "kṣut kariṣyati kiṃ yasmād bhasmanāpi nivāryate //",
    "S03gopjatmu:369_0": "api ca",
    "S03gopjatmu:gorp_29_0": "vāyvambujīrṇataruparṇabhujo 'pi nāma dīrghopavāsaparikarśitagātrayantrāḥ /",
    "S03gopjatmu:gorp_29_1": "andhībhavanti munayaḥ skhalitaprabhāvā rāgena duḥpratividhānasamudbhavena //",
    "S03gopjatmu:gorp_30_0": "amlānacandrakiraṇāsv api yāminīṣu protphālitābhravivareṣv api vā dineṣu /",
    "S03gopjatmu:gorp_30_1": "andho 'dhamo bhavati rāgaparājitātmā tasmān na rāgasadṛśaḥ kalir asti loke //",
    "S03gopjatmu:gorp_31_0": "lajjāṃ nimīlayati sarvaguṇāgrabhūtāṃ kīrtiṃ kalaṅkayati nirvikalaprasādām /",
    "S03gopjatmu:gorp_31_1": "dharmātmanām api ca nāma tiraskaroti śreyāṃsi meruśikharapratimāni rāgaḥ //",
    "S03gopjatmu:gorp_32_0": "nāyaṃ vayas tulayati pragataṃ narāṇāṃ nāpekṣate kulaviśuddhimayīṃ vyavasthām /",
    "S03gopjatmu:gorp_32_1": "lokāpavādagahanāny api laṅghayitvā saṃkalparāgaturagaḥ svamatena yāti //",
    "S03gopjatmu:gorp_33_0": "saṃmūrchitaḥ kusumahāsiṣu mallikānāṃ gulmeṣu vārikaṇakaṇṭakito nabhasvān /",
    "S03gopjatmu:gorp_33_1": "saṃtāpayaty anupaśāntavikalparāgaṃ ceto narasya sutarām aparīkṣakasya //",
    "S03gopjatmu:gorp_34_0": "sūkṣmāṇi saṃdhigahanāny api cāvagāhya svapratyayā bahuvidhāni matāntarāṇi /",
    "S03gopjatmu:gorp_34_1": "medhāvino 'pi nanu rāgapiśācavaśyāḥ saṃprāpnuvanti paramaṃ smṛtivipralopam //",
    "S03gopjatmu:gorp_35_0": "hatvāpi rāgaviṣabījavijṛṃbhitāni svabhyastayogapadavīsthirabuddhayo 'pi /",
    "S03gopjatmu:gorp_35_1": "yoṣinmukhāny alakapallavitāny udīkṣya bhraṣṭā bhavanti tapasaḥ paśubhiḥ samānāḥ //",
    "S03gopjatmu:gorp_36_0": "dṛṅmārgaheyam avahatya balaṃ malānām ekāvaśiṣṭabhavabandhanatantavo 'pi /",
    "S03gopjatmu:gorp_36_1": "āryā manaḥsthitibhidānugatāḥ smareṇa lajjālavo 'py anubhavanti daśām anāryām //",
    "S03gopjatmu:gorp_37_0": "uccaiḥ śiro vahati tāvad ayaṃ prajāsu yāvan na kāmakalidurlalitāny upāste /",
    "S03gopjatmu:gorp_37_1": "āliṅgitaś ca puruṣo madanajvareṇa śvā saṃkaṭasthita iva prakhalīkṛtaś ca //",
    "S03gopjatmu:370_0": "api ca bhadramukhāḥ",
    "S03gopjatmu:gorp_38_0": "kaṇṭhopāntavirodhagadgadataraṃ kūjañ chanaiḥ pṛṣṭhato",
    "S03gopjatmu:gorp_38_1": "rāgād raktatarekṣaṇaḥ sacakitaṃ nirbhartsyamāno muhuḥ /",
    "S03gopjatmu:gorp_38_2": "śyenāyātam asaṃpradhārya dayitām anveti pārāvato",
    "S03gopjatmu:gorp_38_3": "rāgābhyāsakalaṅkitasya manasaḥ kā vañcanā dūrataḥ //",
    "S03gopjatmu:372_0": "ye naikāṅgulitarjanām api guroḥ soḍhuṃ samarthā narāḥ",
    "S03gopjatmu:372_1": "mānātyunnatamānasāś ca sakalaṃ paśyanty adhastāj jagat /",
    "S03gopjatmu:gorp_39_0": "mānātyunnatamānasāś ca sakalaṃ paśyanty adhastāj jagat /",
    "S03gopjatmu:gorp_39_1": "te rāgena kadarthitā dhṛtibhidā pādair hatā yoṣitām",
    "S03gopjatmu:gorp_39_2": "ājñā mūrdhabhir udvahanti kṛpaṇā mālām ivāmlāyinīm //",
    "S03gopjatmu:373_0": "jitvārātīn samaravijayakhyātaśauryāvalepān",
    "S03gopjatmu:373_1": "āyāminyo jagati vitatāḥ kīrtayo yaiḥ samantāt /",
    "S03gopjatmu:gorp_40_0": "āyāminyo jagati vitatāḥ kīrtayo yaiḥ samantāt /",
    "S03gopjatmu:gorp_40_1": "bhinnās te 'pi prakṛticapalair aṅganāvākyabāṇair",
    "S03gopjatmu:gorp_40_2": "nirmaryādāḥ punar ayaśasā jīvalokaṃ sphuranti //",
    "S03gopjatmu:374_0": "paricitam api śrutvā vādyadhvaniṃ rajanīkṣaye",
    "S03gopjatmu:374_1": "bhavati sahasā yāsāṃ trāso gṛheṣu savepathuḥ /",
    "S03gopjatmu:gorp_41_0": "bhavati sahasā yāsāṃ trāso gṛheṣu savepathuḥ /",
    "S03gopjatmu:gorp_41_1": "madanavihatās tā gacchanti kṣapāsv abhisārikā",
    "S03gopjatmu:gorp_41_2": "bahalatimiracchannān deśāñ chivārutabhīṣaṇān //",
    "S03gopjatmu:375_0": "mandaṃ mandaṃ salīlaṃ sakusumanikare harmyapṛṣthe vivikte",
    "S03gopjatmu:375_1": "khidyante saṃcarantyaḥ priyavidhṛtakarāmbhoruhā yās taruṇyaḥ /",
    "S03gopjatmu:gorp_42_0": "khidyante saṃcarantyaḥ priyavidhṛtakarāmbhoruhā yās taruṇyaḥ /",
    "S03gopjatmu:gorp_42_1": "rāgāveśāvatantrā bahumahiṣakhurakṣuṇṇapaṅkāṅkadurgān",
    "S03gopjatmu:gorp_42_2": "mārgān prāvṛḍniśāsu drutapadarabhasaṃ tā vyatikramya yānti //",
    "S03gopjatmu:376_0": "vepante navavāricūrṇaśiśiraiḥ spṛṣṭāḥ kadambānilair",
    "S03gopjatmu:376_1": "bālā jālagavākṣapakṣavisṛtair yā ramyaharmyāśritāḥ /",
    "S03gopjatmu:gorp_43_0": "bālā jālagavākṣapakṣavisṛtair yā ramyaharmyāśritāḥ /",
    "S03gopjatmu:gorp_43_1": "dhārāpātaviśīrṇapuṣparacanāḥ sāraṅgaparyākulās",
    "S03gopjatmu:gorp_43_2": "tā paṅkāṅkitamūkanūpuraravā rātrau vrajanty adhvanā //",
    "S03gopjatmu:gorp_44_0": "śastrāpātā kuvalayadalasparśakalpā bhavanti",
    "S03gopjatmu:gorp_44_1": "jvālāś cāgner gataghanaśaraccandrikāśleṣaśītāḥ /",
    "S03gopjatmu:gorp_44_2": "kāmān prāpya śvasanacapalā mūrtayaḥ pannagānāṃ",
    "S03gopjatmu:gorp_44_3": "sāmyaṃ yānti bhramaravirutair dāmabhir mālatīnām //",
    "S03gopjatmu:377_0": "sarvāyatanonmāthī tasmād rāgo mahad duḥkham ity ukte bhujago 'bravīt /",
    "S03gopjatmu:377_1": "nanu khalu duḥkham rāgaś cittaviparyāsakṛd durācāraḥ /",
    "S03gopjatmu:377_2": "krodhaṃ tu duḥkhataram ity avaimi cetojvalaṃ tu mūlam /",
    "S03gopjatmu:gorp_45_0": "vikṣiptāmbudasāndracandrakiraṇaprakṣālitāṭṭālake",
    "S03gopjatmu:gorp_45_1": "vīṇāveṇuravānubaddhamadhurastrīgitaramye gṛhe /",
    "S03gopjatmu:gorp_45_2": "viddhaḥ krodhaśilīmukhena puruṣo nāpnoti nidrāṃ yataḥ",
    "S03gopjatmu:gorp_45_3": "krodhād duḥkhataraṃ na duḥkham aparaṃ kiṃ cit tato vidyate //",
    "S03gopjatmu:379_0": "yogābhyāsaviśeṣaśāntamatibhir vāyvambumūlāśanair",
    "S03gopjatmu:379_1": "viśrambhāyatanatvam abhyupagataiḥ prāyas tiraścām api /",
    "S03gopjatmu:gorp_46_0": "viśrambhāyatanatvam abhyupagataiḥ prāyas tiraścām api /",
    "S03gopjatmu:gorp_46_1": "dagdhāḥ krodhahutāśanair janapadāḥ krūrair ivāśīviṣair",
    "S03gopjatmu:gorp_46_2": "yan mohād ṛṣibhir na duḥkham aparaṃ krodhāt tato vidyate //",
    "S03gopjatmu:380_0": "trāsāyāsaviśeṣalolanayanastrībāṣpaparyākulaṃ",
    "S03gopjatmu:380_1": "bālaiś ca stanacūcukārpitamukhaiḥ sāvegam unnāditam /",
    "S03gopjatmu:gorp_47_0": "bālaiś ca stanacūcukārpitamukhaiḥ sāvegam unnāditam /",
    "S03gopjatmu:gorp_47_1": "saṃrambhasphuritekṣaṇatrayaśikhijvālāpiśaṅgānano",
    "S03gopjatmu:gorp_47_2": "rudro yat tripuram dadāha vighṛṇaḥ krodhasya tad vaikṛtam //",
    "S03gopjatmu:381_0": "tīvrātaṅkavilolamūlavalayā naivāñjalipragrahāḥ",
    "S03gopjatmu:381_1": "strīṇāṃ bāṣpakaṇāḥ karālataralā no pakṣmalā dṛṣṭayaḥ /",
    "S03gopjatmu:gorp_48_0": "strīṇāṃ bāṣpakaṇāḥ karālataralā no pakṣmalā dṛṣṭayaḥ /",
    "S03gopjatmu:gorp_48_1": "kurvanty āvaraṇaṃ lalāṭapaṭalavyāvartamānabhruvāṃ",
    "S03gopjatmu:gorp_48_2": "rājñāṃ krodhaviṣāśivasya manasaḥ kiṃ nāma duḥkhaṃ tataḥ //",
    "S03gopjatmu:382_0": "garbhādhāraṇayantraṇām avigaṇayyāpāyikāṃ mātaraṃ",
    "S03gopjatmu:382_1": "satkārātiśayakṣamaṃ ca pitaraṃ snehadravādhyāśayam /",
    "S03gopjatmu:gorp_49_0": "satkārātiśayakṣamaṃ ca pitaraṃ snehadravādhyāśayam /",
    "S03gopjatmu:gorp_49_1": "yad viśrambhaniratyayāṃś ca suhṛdo ghnanti kṣatādhyāśayāḥ",
    "S03gopjatmu:gorp_49_2": "krodhasyaiva vipākadāruṇatarās tā vṛttayaḥ sādhavaḥ //",
    "S03gopjatmu:383_0": "utpadyante paramamatayaḥ śuddhaye ye prajānāṃ",
    "S03gopjatmu:383_1": "duḥśodhānām avikalamalālīḍhagūḍhāśayānām /",
    "S03gopjatmu:gorp_50_0": "duḥśodhānām avikalamalālīḍhagūḍhāśayānām /",
    "S03gopjatmu:gorp_50_1": "tān apy āryān parahitasukhaprakriyāmātrahāryān",
    "S03gopjatmu:gorp_50_2": "krodhāviṣṭā vacanaviśikhaiḥ saṃmukhaṃ ghnanty anāryāḥ //",
    "S03gopjatmu:384_0": "krodhāghrāto bhavati puruṣo dagdhalāvaṇyavaktro",
    "S03gopjatmu:384_1": "jvālācakrakrakacakalilān krodhano yāty apāyān /",
    "S03gopjatmu:gorp_51_0": "jvālācakrakrakacakalilān krodhano yāty apāyān /",
    "S03gopjatmu:gorp_51_1": "tebhyo bhraṣṭo bhavati jagato locanātaṅkabhūtaḥ",
    "S03gopjatmu:gorp_51_2": "śrīvidveṣo na ripur aparaḥ krodhatulyo 'sti yasmāt //",
    "S03gopjatmu:385_0": "yasmin rakto bhavati puruṣas tatra kuryāt priyāṇi",
    "S03gopjatmu:385_1": "dviṣṭo yasmai tadadhikatarāṇy apriyāṇy eva dhatte /",
    "S03gopjatmu:gorp_52_0": "dviṣṭo yasmai tadadhikatarāṇy apriyāṇy eva dhatte /",
    "S03gopjatmu:gorp_52_1": "alpāvadye 'vigatarajasā tena roṣaḥ praviṣṭaḥ",
    "S03gopjatmu:gorp_52_2": "krodhaṃ krodhopaśamakuśalā vadyayoniṃ vadanti //",
    "S03gopjatmu:386_0": "trāsotphullamukhīṃ mṛgīm iva vane lajjālasabhrūlatāṃ",
    "S03gopjatmu:386_1": "saṃrambhāpahṛtottarīyavasanāṃ vicchinnakaṇṭheguṇām /",
    "S03gopjatmu:gorp_53_0": "saṃrambhāpahṛtottarīyavasanāṃ vicchinnakaṇṭheguṇām /",
    "S03gopjatmu:gorp_53_1": "cikleśa pracurāṅganām iva satīṃ duḥśāsano draupadīṃ",
    "S03gopjatmu:gorp_53_2": "sphīte yat sadasi prakāmacapalāḥ krodhasya tā vipluṣaḥ //",
    "S03gopjatmu:gorp_54_0": "śāntātmā vijane vane prativasan nikṣiptadaṇḍo 'pi san",
    "S03gopjatmu:gorp_54_1": "lokānām animittapeśalarasaḥ snehārthakārī suhṛt /",
    "S03gopjatmu:gorp_54_2": "khaḍgenārdra iva drumaḥ śakalito yat kṣāntivādī munī",
    "S03gopjatmu:gorp_54_3": "rājñā durjanavallabhasya nikaṣaṃ krodhasya tat prāhṛtam //",
    "S03gopjatmu:gorp_55_0": "anekādīnavamayo vinipātī manojvalaḥ /",
    "S03gopjatmu:gorp_55_1": "ity evaṃ sarvaduḥkhānāṃ krodhārir dhuri vartate //",
    "S03gopjatmu:387_0": "mṛgo 'bravīt / samyag vaktum etad bhujagapate krodhavaiśasaṃ tīvram /",
    "S03gopjatmu:387_1": "maraṇabhayād adhikataraṃ duḥkham ahaṃ nāvagacchāmi /",
    "S03gopjatmu:gorp_56_0": "maraṇopanipātakātarāṇāṃ kamanīyāny api mārabandhanāni /",
    "S03gopjatmu:gorp_56_1": "na mano ramayanti yaj janānāṃ na – — duḥkham ataḥ paraṃ paraimi //",
    "S03gopjatmu:gorp_57_0": "suhṛdāṃ vadanāni vīkṣamāṇo ghanabāṣpāmbutaraṅgadurdināni /",
    "S03gopjatmu:gorp_57_1": "labhate vyasanaṃ yad antakāle na tato duḥkham avaimi kaṣṭam anyat //",
    "S03gopjatmu:gorp_58_0": "pavanair avidheyaduḥkhaśīlaiḥ karapatrair iva pāṭyamānadehāḥ /",
    "S03gopjatmu:gorp_58_1": "paralokamahāprapātaśaṅkāḥ kṛpaṇā duḥkham avāpnuvanti tīvram //",
    "S03gopjatmu:gorp_59_0": "paripāṇḍukapolamaṇḍalāni śvasanamlānavipāṭalādharāṇi /",
    "S03gopjatmu:gorp_59_1": "dayitāvadanāni nānukampāṃ janayanty antakadantavikṣatānām //",
    "S03gopjatmu:gorp_60_0": "jananī malapaṅkadigdhaveṇī sutaviśrambhaniratyayopacārā /",
    "S03gopjatmu:gorp_60_1": "upamṛtyum udīkṣya śokapaṅke vinimajjaty aparāyaṇā rudantī //",
    "S03gopjatmu:gorp_61_0": "calatāṃ tṛṇaparṇapallavānāṃ dhvanim ākarṇya vane mṛgā vasantaḥ /",
    "S03gopjatmu:gorp_61_1": "anapekṣya parasparaṃ dravāmaḥ svasutān apy avadhūya mṛtyubhītāḥ //",
    "S03gopjatmu:gorp_62_0": "kaṭhinopalaśarkarākarāleṣv analapluṣṭatṛṇācaladrumeṣu /",
    "S03gopjatmu:gorp_62_1": "maraṇāśanisaṃnipātabhītāḥ giridurgeṣv aparāyaṇā vasāmaḥ //",
    "S03gopjatmu:gorp_63_0": "rajasāpi virūkṣitātmabhāvāḥ paruṣaiś copahatā gadaprahāraiḥ /",
    "S03gopjatmu:gorp_63_1": "mahatīm api yātanāṃ vahante vacanatrāsajaḍā bhavanti mṛtyoḥ //",
    "S03gopjatmu:gorp_64_0": "hariṇo hariṇeva bandhumadhyād abhibhūya prasabhaṃ vikṛṣyamāṇaḥ /",
    "S03gopjatmu:gorp_64_1": "avikhaṇḍitapauruṣeṇa mṛtyudviṣatā duḥkham ayaṃ paraiti lokaḥ //",
    "S03gopjatmu:gorp_65_0": "pariśuṣkagalāntarālanāḍāḥ saritāṃ prāpya taṭāny udanvatīnām /",
    "S03gopjatmu:gorp_65_1": "anavāptajalā mṛgāribhītā vayam utplutya diśo diśaṃ vrajāmaḥ //",
    "S03gopjatmu:388_0": "deśe deśe vayam aśaraṇā vyādham udvīkṣya hiṃsraṃ",
    "S03gopjatmu:388_1": "śaṣpodbhedapracayaharitān saṃparityajya dāvān /",
    "S03gopjatmu:gorp_66_0": "śaṣpodbhedapracayaharitān saṃparityajya dāvān /",
    "S03gopjatmu:gorp_66_1": "vindhyāṭavyām ajagaradarīdāruṇāyām anāthāḥ",
    "S03gopjatmu:gorp_66_2": "śārdūlānāṃ nakhamukhaśikhālakṣyabhāvaṃ vrajāmaḥ //",
    "S03gopjatmu:389_0": "tṛṇapuruṣakān apy ālokya dravanti manāṃsi no",
    "S03gopjatmu:389_1": "na niśi na divā mṛtyor bhītāḥ sukhāni labhāmahe /",
    "S03gopjatmu:gorp_67_0": "na niśi na divā mṛtyor bhītāḥ sukhāni labhāmahe /",
    "S03gopjatmu:gorp_67_1": "vitatadhanuṣaṃ dṛṣṭvā vyādhaṃ kṛtāntam ivāparaṃ",
    "S03gopjatmu:gorp_67_2": "na bhavati bhayatrastāṅgānāṃ manāg api bhojanam //",
    "S03gopjatmu:gorp_68_0": "tarupallavāharitapāṭalādharāḥ kṣitireṇudhūsaritaromarājikāḥ /",
    "S03gopjatmu:gorp_68_1": "hariṇāṅganā na ramayanti no mano maraṇāturaṃ prakṛticañcalekṣaṇāḥ //",
    "S03gopjatmu:390_0": "sthalīvāse tuṣṭā navajalatṛṇāsvādapaṭavaḥ",
    "S03gopjatmu:390_1": "salīlaṃ kāntābhiḥ saha gamanavinyāsacaturāḥ /",
    "S03gopjatmu:gorp_69_0": "salīlaṃ kāntābhiḥ saha gamanavinyāsacaturāḥ /",
    "S03gopjatmu:gorp_69_1": "na lokadveṣṭāro na ca na cakitā nāpi bhayadāḥ",
    "S03gopjatmu:gorp_69_2": "prayatnād vadhyante tad api hariṇā raudramatibhiḥ //",
    "S03gopjatmu:gorp_70_0": "aṭatām aṭavīṣv avāritānāṃ tṛṇaśaṣpāṅkuramātrabhojanānām /",
    "S03gopjatmu:gorp_70_1": "vada kaṃ nu samīkṣya vairibhāvaṃ hariṇānām api vidviṣo bhavanti //",
    "S03gopjatmu:gorp_71_0": "ṛjuṣūttānacitteṣu tṛṇatoyopajīviṣu /",
    "S03gopjatmu:gorp_71_1": "hariṇeṣu kathaṃ krūrāḥ praharanti mṛgadviṣaḥ //",
    "S03gopjatmu:gorp_72_0": "sarvaduḥkhapratikruṣṭaṃ sarvabhūtabhayaṃkaram /",
    "S03gopjatmu:gorp_72_1": "avaimi maraṇaṃ tasmād upasargaduruttaram //",
    "S03gopjatmu:391_0": "yataś ca te mahāsattvāḥ svaṃ svaṃ vādam abhiniviṣṭā na kathāparyavasānam āsādayanti tato bodhisattvam upetya nyāyataḥ praṇamyemam artham ūcuḥ /",
    "S03gopjatmu:391_1": "bhagavan kṣudrāgakrodhamaraṇabhayānāṃ kiṃ nu duḥkham /",
    "S03gopjatmu:391_2": "kasya vāsmākaṃ subhāṣitam ity athainān sa munivaryo 'bravīt /",
    "S03gopjatmu:gorp_73_0": "subhāṣitaṃ ca sarveṣāṃ sarveṣāṃ ca suniścitam /",
    "S03gopjatmu:gorp_73_1": "sarvāṇy etāni duḥkhāni rujanti bhuvanatrayam //",
    "S03gopjatmu:392_0": "api ca bhadramukhā mamāpy abhiprāyaḥ śrūyatām /",
    "S03gopjatmu:gorp_74_0": "abhīkṣṇasamudācāro dharme yo yasya bādhate /",
    "S03gopjatmu:gorp_74_1": "āśramaṃ manaso duḥkham ity avaimi bravīmi ca //",
    "S03gopjatmu:gorp_75_0": "spardhamānā ivānyonyam upaghnanti vidāhinaḥ /",
    "S03gopjatmu:gorp_75_1": "lokān eva nirālokāñ janmasaṃbandhino malāḥ //",
    "S03gopjatmu:gorp_76_0": "kṣudduḥkhopahatātmānaḥ kiṃ na kuryuḥ śarīriṇaḥ /",
    "S03gopjatmu:gorp_76_1": "apāyaphalasaṃdhānadāruṇaṃ karmavaiśasam //",
    "S03gopjatmu:gorp_77_0": "vyatikrāntāryamaryādā rāgopakliṣṭacetasaḥ /",
    "S03gopjatmu:gorp_77_1": "bhavanti karuṇāpātraṃ puruṣās tattvadarśinām //",
    "S03gopjatmu:gorp_78_0": "sphuṭabhrūbhaṅgavikṣepabhramadvikṛtalocanāḥ /",
    "S03gopjatmu:gorp_78_1": "kṣaṇenānya ivābhānti puruṣāḥ paruṣā ruṣā //",
    "S03gopjatmu:gorp_79_0": "sarvasattvair vinābhāvapravāso dīrghakālikaḥ /",
    "S03gopjatmu:gorp_79_1": "bhayam ātyantikaṃ hīdaṃ maraṇaṃ sarvadehinām //",
    "S03gopjatmu:gorp_80_0": "ete cānye ca ye duḥkhaprakārā romaharṣaṇāḥ /",
    "S03gopjatmu:gorp_80_1": "te jātim anuvartante karuṇām iva sādhavaḥ //",
    "S03gopjatmu:gorp_81_0": "mātāpitror vipratipattiṃ ................ /",
    "S03gopjatmu:gorp_81_1": "................. kiṃ nāma tataḥ paraṃ duḥkham //",
    "S03gopjatmu:gorp_82_0": "................. ........................ //",
    "S03gopjatmu:gorp_82_1": "................................... /",
    "S03gopjatmu:gorp_82_2": "kiṃ nāma tataḥ paraṃ duḥkham //",
    "S03gopjatmu:gorp_83_0": "ruddhocchvāsasya bhṛśaṃ kṛmer ivāmedhyapaṅkamagnasya /",
    "S03gopjatmu:gorp_83_1": "yā garbhasthasya daśā kiṃ nāma tataḥ paraṃ duḥkham //",
    "S03gopjatmu:gorp_84_0": "kāyāvaskaranirjharavivare niṣpiṣyamāṇadehasya /",
    "S03gopjatmu:gorp_84_1": "yā prasavasthasya daśā kiṃ nāma tataḥ paraṃ duḥkham //",
    "S03gopjatmu:gorp_85_0": "tasmāj jātiṃ duḥkhaṃ jātijarāvyādhimaraṇanirmuktāḥ /",
    "S03gopjatmu:gorp_85_1": "kathayanti kathikavarā jinā jitakathaṃkathābījāḥ //",
    "S03gopjatmu:393_0": "api cāyuṣmantaḥ",
    "S03gopjatmu:gorp_86_0": "rāgo 'naikavidho jarā paribhavo bhogārjanā rakṣaṇā",
    "S03gopjatmu:gorp_86_1": "pradhvaṃsavyasanaṃ mahātyayam asatsaṃparkajaṃ vaikṛtam /",
    "S03gopjatmu:gorp_86_2": "iṣṭāniṣṭaviyogayogasulabhās te te manoviplavā",
    "S03gopjatmu:gorp_86_3": "jātiṃ prāpya yato bhavanti jagataḥ saiveha duḥkhaṃ tataḥ //",
    "S03gopjatmu:gorp_87_0": "ātmārthapratiyoginī bhagavatāṃ yeṣāṃ kriyā sarvadā",
    "S03gopjatmu:gorp_87_1": "sarvākāraparopakāramadhurā yeṣāṃ samutpattayaḥ /",
    "S03gopjatmu:gorp_87_2": "ślāghyā jātir acintyayogamahatāṃ teṣāṃ jagaccakṣuṣāṃ",
    "S03gopjatmu:gorp_87_3": "janma svārthaparasya tu kṣaṇikam apy āpāyikī viplutiḥ //",
    "S03gopjatmu:395_0": "tasmād brūmahe /",
    "S03gopjatmu:gorp_88_0": "saṃbodhaye kuruta vā sthiram apramādaṃ tūrṇaṃ ghaṭadhvam atha vā bhavasaṃkṣayāya /",
    "S03gopjatmu:gorp_88_1": "etad dvayaṃ tu virahayya viśanty akāmā bhīmāny apāyavaḍavāmukhagahvarāṇi //",
    "S03gopjatmu:gorp_89_0": "yatnena ced ubhayam etad avāpnuvanti yatnaḥ phale mahati yuktataro mato me /",
    "S03gopjatmu:gorp_89_1": "chidraṃ varāṭakam avāpya sudhāpi kiṃ syāc cintāmaṇer adhigamāya varaṃ śramo 'pi //",
    "S03gopjatmu:gorp_90_0": "māṃ praty ataś ca viphalo 'pi varaṃ prayāsaḥ sādhor mahājanahitāvahitāśayasya /",
    "S03gopjatmu:gorp_90_1": "icchāviśeṣaviṣayasya parākramasya prasthānam eva mahatīṃ ratim ādadhāti //",
    "S03gopjatmu:gorp_91_0": "sādhāraṇāni dayitaiḥ saha pelavāni āmodayanti sutarāṃ hṛdayaṃ sukhāni /",
    "S03gopjatmu:gorp_91_1": "pīḍākarāṇi mahatāṃ samupasthitāni prākarṣikāny api sukhāni tu yautakāni //",
    "S03gopjatmu:396_0": "khadyotānāṃ janayati yathā dehasadbhāvamātraṃ",
    "S03gopjatmu:396_1": "dīptir nāsau sphurati jagatāṃ — – — — – — — /",
    "S03gopjatmu:gorp_92_0": "dīptir nāsau sphurati jagatāṃ — – — — – — — /",
    "S03gopjatmu:gorp_92_1": "evaṃ svārthapraṇayamalinajñānaleśāśayānām",
    "S03gopjatmu:gorp_92_2": "arthāvāptir vinayanakṛśā nāsti sātulyarūpā //",
    "S03gopjatmu:gorp_93_0": "ājñāṃ śirobhir atha te pratigṛhya tasya mānābhimānamṛdubhir munisattamasya /",
    "S03gopjatmu:gorp_93_1": "dharmaikatānamanasaḥ prathayāṃ babhūvuḥ kīrtiṃ śaratkumudinīdhavalāṃ samantāt //",
    "S03gopjatmu:397_0": "iti ṛṣipañcakajātakam //",
    "S03gopjatmu:398_0": "***************************************************************************",
    "S03gopjatmu:399_0": "Saptakumārikā = GoSk",
    "S03gopjatmu:401_0": "12. Saptakumārikā",
    "S03gopjatmu:402_0": "oṃ namo ratnatrayāya //",
    "S03gopjatmu:gosk_1_0": "vairāgyayuktaṃ ca subhāṣitaṃ ca dharmārthakāmapratibodhanaṃ ca /",
    "S03gopjatmu:gosk_1_1": "ekāntaramyaṃ bahusajjanānāṃ vakṣyāmi kiṃ cic chṛṇutāvadānam //",
    "S03gopjatmu:403_0": "evam idaṃ bhrājet paripakvakuśalamūlānāṃ mahānto 'pi bhogā yauvanaṃ vā nālam antarāyāyeti /",
    "S03gopjatmu:404_0": "tadyathānuśrūyate /",
    "S03gopjatmu:405_0": "nayavinayādiguṇaśrīsamṛddho rājābhūt kṛkī nāma /",
    "S03gopjatmu:405_1": "sa ca bhagavati kāśyape samyaksaṃbuddhe samupajātaprasādaḥ /",
    "S03gopjatmu:405_2": "tasya rājñaḥ sapta kumāryaḥ pūrvabuddhotpādasaṃniropitābhivṛddhakuśalamūlabalādhānāḥ samupajātasaṃsāravāsanirvedās tāḥ savinayopacāraṃ madhureṇa vacasā praṇipatya pitaram abruvan /",
    "S03gopjatmu:gosk_2_0": "toyāntargatacandrabimbataralām ālokya lokasthitiṃ",
    "S03gopjatmu:gosk_2_1": "kāmān kruddhabhujaṅgabhogapaṭalacchāyopamān vīkṣya ca /",
    "S03gopjatmu:gosk_2_2": "dṛṣṭvā duḥkhahutāśanair jagad idaṃ kṛtsnaṃ ca saṃdīpitaṃ",
    "S03gopjatmu:gosk_2_3": "naiṣkramyābhiratāśayāḥ khalu vayaṃ yāmaḥ śmaśānaṃ nṛpa //",
    "S03gopjatmu:407_0": "rājovāca //",
    "S03gopjatmu:gosk_3_0": "bālāḥ sukhocitā yūyam akṛtārthamanorathāḥ /",
    "S03gopjatmu:gosk_3_1": "kathaṃ śaknomy ahaṃ vaktum āśrayadhvaṃ tapovanam //",
    "S03gopjatmu:408_0": "kanyakā ūcuḥ /",
    "S03gopjatmu:gosk_4_0": "jānīmahe kṣitipate bhavato jane 'pi snehārdrapeśalarasābhiniveṣṭitāni /",
    "S03gopjatmu:gosk_4_1": "asmāsu kiṃ punar akāraṇavatsalasya svāṅke vivṛddhim anaghāṃ samupāgatāsu //",
    "S03gopjatmu:gosk_5_0": "yuṣmadvidhair api sahābhimukho viyogo yenaiva no nṛpa niratyayaśuddhabhāvaiḥ /",
    "S03gopjatmu:gosk_5_1": "tenaiva śāntipadam āptum iyaṃ manīṣā mā bhūt punaḥ punar ayaṃ vyasanopatāpaḥ //",
    "S03gopjatmu:409_0": "atha sa rājā snehavaśād vitānībhūtahṛdayo niścalābhitāmranayanayugalaḥ punaḥ punas tāḥ kanyakāḥ samabhivīkṣyovāca /",
    "S03gopjatmu:gosk_6_0": "āstīrṇakomalavicitrakuthodareṣu svairaṃ vihṛtya bhavaneṣu kathaṃ bhavatyaḥ /",
    "S03gopjatmu:gosk_6_1": "sprakṣyanti durjanamanoviṣamāṃ śmaśānabhūmiṃ sitāsthiśakalaprakarottarīyām //",
    "S03gopjatmu:gosk_7_0": "snehonmukhaṃ pitaram ekapade kathaṃ vā śokāśrudurdinamukhīṃ jananīṃ ca hitvā /",
    "S03gopjatmu:gosk_7_1": "amlānasauhṛdanirantaramānasāṃś ca tyaktvā kathaṃ nu suhṛdas tapase ramadhvam //",
    "S03gopjatmu:410_0": "atha tāḥ kanyakā niratiśayadhairyāvaṣṭambhagalbhaṃ pitaram ūcuḥ /",
    "S03gopjatmu:gosk_8_0": "mātā pitā suhṛd iti vyavahāramātram etat punarbhavanipātavighātabhājām /",
    "S03gopjatmu:gosk_8_1": "bhūtārthadarśanaparokṣamalīmasānāṃ loko vṛthā narapate parikhedam eti //",
    "S03gopjatmu:gosk_9_0": "kenāpy anartharucinā kapaṭaṃ prayuktam etat suhṛtsvajanabandhumayaṃ vicitram /",
    "S03gopjatmu:gosk_9_1": "kasyātra kaḥ katham iha svajano jano vā svapnendrajālasadṛśaḥ khalu jīvalokaḥ //",
    "S03gopjatmu:411_0": "sālokaṃ bhuvanatrayaṃ narapate saddharmavāgaṃśubhir",
    "S03gopjatmu:411_1": "yāvad buddhadivākarasya vilasatkīrtiprabhāmālinaḥ /",
    "S03gopjatmu:gosk_10_0": "yāvad buddhadivākarasya vilasatkīrtiprabhāmālinaḥ /",
    "S03gopjatmu:gosk_10_1": "niryātuṃ vyasanāndhakārapaṭalacchannāntarālād bhavāt",
    "S03gopjatmu:gosk_10_2": "tāvan nyāyyam ataḥ purā hy atimahat paryeti ghoraṃ tamaḥ //",
    "S03gopjatmu:412_0": "vātāsphālanacañcalānalaśikhājvālāvalīḍhād gṛhān",
    "S03gopjatmu:412_1": "niryāntaṃ na nivārayanti puruṣaṃ tacchāntikāmā yathā /",
    "S03gopjatmu:gosk_11_0": "niryāntaṃ na nivārayanti puruṣaṃ tacchāntikāmā yathā /",
    "S03gopjatmu:gosk_11_1": "evaṃ duḥkhamahāhutāśanaśikhāgrastāt samastād bhavān",
    "S03gopjatmu:gosk_11_2": "niṣkrāmantam anarthajālapihitāt santo vivṛṇvanti na //",
    "S03gopjatmu:413_0": "atha sa pārthivas tāsāṃ tena suhṛtsvajanabandhunirapekṣarūkṣākṣareṇa svakāyajīvitāśāvidhureṇa vacasā sutarāṃ samupajātaśokadainyamānasaḥ punar vyāha /",
    "S03gopjatmu:gosk_12_0": "tapāṃsy akāleṣv abhivāñchitāni puṣṇanti nārthān manaso 'nukūlān",
    "S03gopjatmu:gosk_12_1": "akālagarbhā iva kanyakānām ajātasārāvayavāṅgaśobhāḥ //",
    "S03gopjatmu:gosk_13_0": "bhavanty akāle tapasaḥ prayogāś candroparāgā iva sopasargāḥ /",
    "S03gopjatmu:gosk_13_1": "tasmād ito buddhir iyaṃ kumāryo nivartyatām utpathacāriṇīva //",
    "S03gopjatmu:gosk_14_0": "soḍhuṃ na duḥkhāni vapūṃṣi śaktāny adṛṣṭaduḥkhāni sukhocitāni /",
    "S03gopjatmu:gosk_14_1": "dantābhighātā dviradādhipānām abaddhamūlā iva cūtavṛkṣāḥ //",
    "S03gopjatmu:gosk_15_0": "savahnigarbhair aśivaiḥ śivārutair vināditaṃ bhīṣaṇarāvagahvaram /",
    "S03gopjatmu:gosk_15_1": "bhayaṃ bhayasyāpy upasaṃhared bhṛśaṃ śmaśānam ākrandavirāvadāruṇam //",
    "S03gopjatmu:gosk_16_0": "kva vo vapur bālamṛṇālakomalaṃ matiḥ kva ceyaṃ karapattraniṣṭhurā /",
    "S03gopjatmu:gosk_16_1": "paropakāravyatiṣaktacetaso vidher aho mayy anapekṣarūkṣatā //",
    "S03gopjatmu:gosk_17_0": "vaiḍūryanīlamṛduśādvalakañcukāni nānāprakārakusumaprakarotkarāṇi /",
    "S03gopjatmu:gosk_17_1": "etāni vo madakalālikulākulāni krīḍāvanāny abhimatāni bhavantu kanyāḥ //",
    "S03gopjatmu:414_0": "gṛhopavanadīrghikās taṭavilambipuṣpadrumāḥ",
    "S03gopjatmu:414_1": "samīraṇacalattaraṅgarucakāvalīmekhalāḥ /",
    "S03gopjatmu:gosk_18_0": "samīraṇacalattaraṅgarucakāvalīmekhalāḥ /",
    "S03gopjatmu:gosk_18_1": "vibuddhakamalotpalākaranilīnahaṃsasvanā",
    "S03gopjatmu:gosk_18_2": "rater upanibandhanaṃ maghavato 'py alaṃ kanyakāḥ //",
    "S03gopjatmu:gosk_19_0": "upavījitā jalataraṅgalāsakair navamālikākusumagandhagandhibhiḥ /",
    "S03gopjatmu:gosk_19_1": "pavanair ihaiva gṛhakānane ratiṃ kurutāṅganāḥ parabhṛtopakūjite //",
    "S03gopjatmu:415_0": "ete jālagavākṣapakṣavivaraprodvāntapuṣpāsavā",
    "S03gopjatmu:415_1": "nānāmodavidigdhavāsavikasanniḥśvāsavātā iva /",
    "S03gopjatmu:gosk_20_0": "nānāmodavidigdhavāsavikasanniḥśvāsavātā iva /",
    "S03gopjatmu:gosk_20_1": "prāsādā valabhīviṭaṅkavalayaprasvasthasuptāṇḍajā",
    "S03gopjatmu:gosk_20_2": "yuṣmākaṃ rataye bhavantu vanitāḥ saṃgītatūryasvanāḥ //",
    "S03gopjatmu:416_0": "atha tāḥ kumāryas tat pitur vacanam amṛṣyamāṇāḥ punar vyāhuḥ //",
    "S03gopjatmu:gosk_21_0": "na hi tat sukham asti kiṃ cid anyan naralokādhipate divi kṣitau vā /",
    "S03gopjatmu:gosk_21_1": "śataśaś ca sahasradhā ca bhuktaṃ na yad asmābhir anarthapaṇḍitābhiḥ //",
    "S03gopjatmu:gosk_22_0": "viṣayair na hi tṛptir indriyāṇāṃ viṣayābhyāsaviśeṣaghasmarāṇām /",
    "S03gopjatmu:gosk_22_1": "bhavatīti vicintya buddhimantaḥ prayatante bhavabandhanakṣayāya //",
    "S03gopjatmu:gosk_23_0": "capalāny anavasthitasvabhāvāny aniloddhūtataraṅgabhaṅgurāṇi /",
    "S03gopjatmu:gosk_23_1": "vinivṛttapunarbhavābhilāṣā vijayante yatayaḥ ṣaḍindriyāṇi //",
    "S03gopjatmu:gosk_24_0": "bhavacārakasūkarās tu bālāś chalitāś cittakaler viceṣṭitena /",
    "S03gopjatmu:gosk_24_1": "prapatanti sukhābhilāṣalubdhā vyasaneṣv eva durantabhairaveṣu //",
    "S03gopjatmu:gosk_25_0": "aham ity upajātavibhrameyaṃ janatā prajvalitāstrayantrakalpān /",
    "S03gopjatmu:gosk_25_1": "viṣayān upasevate hatāśā pariṇāmāyatatīvraduḥkhahetūn //",
    "S03gopjatmu:gosk_26_0": "jagad adhruvam etad asvatantraṃ viṣayāśīviṣapūgasaṃniruddham /",
    "S03gopjatmu:gosk_26_1": "avagamya bhaveṣu ye ramante paśavas te naravigrahopanītāḥ //",
    "S03gopjatmu:gosk_27_0": "camarā iva vṛkṣalagnavālā nidhanaṃ kāpuruṣā vrajanti gehe /",
    "S03gopjatmu:gosk_27_1": "viṣayair uparuddhabuddhimārgā vitathasnehalatānibaddhacittāḥ //",
    "S03gopjatmu:gosk_28_0": "ratikāraṇam atra jīvaloke vyasanodbhedanirantarāntarāle /",
    "S03gopjatmu:gosk_28_1": "vada tāta kim asti yena naḥ syād bhavaneṣv eva ratir bahucchaleṣu //",
    "S03gopjatmu:gosk_29_0": "bhavaneṣu narendra bhāgadheyāny upayujyāni bhavāntarārjitāni /",
    "S03gopjatmu:gosk_29_1": "muṣitā iva hīnadīnacittā bhavakāntāraparāyaṇā bhavanti //",
    "S03gopjatmu:gosk_30_0": "puruṣāḥ prasamīkṣya kāriṇo 'pi vyavahāreṣu vicakṣaṇāḥ prakṛtyā /",
    "S03gopjatmu:gosk_30_1": "gṛhacārakam etya yānti nāśaṃ nṛpa mīnāḥ kupinīmukhaṃ yathaiva //",
    "S03gopjatmu:gosk_31_0": "bahubhir naralokapāla yatnair bhavanāni draviṇāni cārjitāni /",
    "S03gopjatmu:gosk_31_1": "apahāya naraḥ kṣaṇena yāti svakṛtādeśitamārga eka eva //",
    "S03gopjatmu:gosk_32_0": "ata eva jagāda lokanātho nṛpa karmasvakam eva jīvalokam /",
    "S03gopjatmu:gosk_32_1": "maraṇābhimukhaṃ naraṃ svakarma stanapo vatsa ivānuyāti dhenum //",
    "S03gopjatmu:gosk_33_0": "tad alaṃ pariṇāmadāruṇais taiḥ priyabandho priyasaṃgamābhilāṣaiḥ /",
    "S03gopjatmu:gosk_33_1": "dhruvam eva hi viprayogaduḥkhaṃ priyasaṃyogaratāśayā labhante //",
    "S03gopjatmu:gosk_34_0": "api cāpariniṣṭhitasvabhāve priyatā kā naravīra jīvaloke /",
    "S03gopjatmu:gosk_34_1": "paramārthavicārapelavānāṃ priya ity eva hi vibhramo matīnām //",
    "S03gopjatmu:gosk_35_0": "yadi tu priyatāsti kā cid asmāsv anujānīṣva mahīpate tato 'smān /",
    "S03gopjatmu:gosk_35_1": "anavadyam ahāryam āryajuṣṭaṃ sukham āsvādayituṃ hi no manīṣā //",
    "S03gopjatmu:417_0_0": "atha sa rājā sugataśāsanābhiprasanno dharmāntarāyabhīrur jātasnehākrāntahṛdayaḥ svā duhitṝḥ pūrvajanmānusmaraṇāvagamitaprayojanā",
    "S03gopjatmu:417_0_1": "jātismarāḥ khalv etā iti parivicintya suciraṃ tūṣṇīṃ babhūva /",
    "S03gopjatmu:gosk_36_0": "nirbandham iti vijñāya tāsāṃ sa narapuṅgavaḥ /",
    "S03gopjatmu:gosk_36_1": "gacchatety aparivyaktaṃ kathaṃ cid anujajñivān //",
    "S03gopjatmu:418_0_0": "atha tā dārikā vyapanītasraganulepanābharaṇāḥ vinayanibhṛtavapuṣaḥ sitasūkṣmapralambāmbaradharāḥ pavanabalacalitasalilaphenāvalīmālinya",
    "S03gopjatmu:418_0_1": "iva saritaḥ sāndracandracandrikāpaṭāvaguṇṭhitā iva śaranniśāḥ svakiraṇajālottarīyā iva saptarṣitārakāḥ krameṇa viracitacitāgnimadhyavinyastasimisimāyamānocchūnaśavāmagandhabībhatsaṃ",
    "S03gopjatmu:418_0_2": "niśitagṛdhratuṇḍakhaṇḍitaśiroghaṭīvivaravinirgatavigalitamastiṣkarasaviliptavadananarakaraṅkākrāntaparyantabhīṣaṇaṃ jīrṇaśīrṇavivarṇāsthikaṅkālaśakalanikarakharabhūmibhāgaduḥsaṃcaraṃ",
    "S03gopjatmu:418_0_3": "mūrtimantam iva nirvedakarmāntam ivāntakasyāratiśokadainyopāyāsāspadabhūtaṃ śmaśānam anuprāptāḥ /",
    "S03gopjatmu:gosk_37_0": "saṃprāptās tāḥ śmaśānaṃ nararudhiravasāvisragandhāndhagṛdhraṃ",
    "S03gopjatmu:gosk_37_1": "vyāluptāntrodarārdrair aratibhayakaraiḥ saṃniruddhaṃ śavāṅgaiḥ /",
    "S03gopjatmu:gosk_37_2": "kundāpītāvadātair hasad iva satataṃ jarjarāṅgaiḥ kapālair",
    "S03gopjatmu:gosk_37_3": "jīrṇanyagrodharandhravyavahitavividholūkahūṅkārabhīmam //",
    "S03gopjatmu:420_0": "savahnikavaloddhatasphuṭaśivārutābhīṣaṇaṃ",
    "S03gopjatmu:420_1": "kva cit sitakaraṅkajālapariṇaddhaduḥsaṃcaram /",
    "S03gopjatmu:gosk_38_0": "kva cit sitakaraṅkajālapariṇaddhaduḥsaṃcaram /",
    "S03gopjatmu:gosk_38_1": "sphuratkṛmikulākulapracalanīlanāsādarī-",
    "S03gopjatmu:gosk_38_2": "nilīnabahumakṣikāśataśavākulopatyakam //",
    "S03gopjatmu:421_0": "sitāsthiśakalāruṇaprabalamārutābhyāhata-",
    "S03gopjatmu:421_1": "sphuratsphuṭacitāgniśuṣkatarumūlalīnoragam /",
    "S03gopjatmu:gosk_39_0": "sphuratsphuṭacitāgniśuṣkatarumūlalīnoragam /",
    "S03gopjatmu:gosk_39_1": "kva cin niśitaśūlabhinnanaravigrahogrāśrayaṃ",
    "S03gopjatmu:gosk_39_2": "mahānasam ivāntakasya satatapravṛttotsavam //",
    "S03gopjatmu:422_0": "kva cin naraśiroghaṭīvivaranirgatāsṛgdharā-",
    "S03gopjatmu:422_1": "vasāsavavikāraghasmarapiśācipūgākulam /",
    "S03gopjatmu:gosk_40_0": "vasāsavavikāraghasmarapiśācipūgākulam /",
    "S03gopjatmu:gosk_40_1": "kva cit simisimāyamānacitikānalāliṅgita-",
    "S03gopjatmu:gosk_40_2": "sphurannarakalevarodaravinirgatāntroragam //",
    "S03gopjatmu:gosk_41_0": "saṃvegānaddhahṛdayā vicerus tatra tāḥ striyaḥ /",
    "S03gopjatmu:gosk_41_1": "svabhāvaṃ jīvalokasya cintayantyaś calācalam //",
    "S03gopjatmu:gosk_42_0": "vivṛtavikṛtapūtiguhyadeśaṃ dharaṇirajo'ruṇarūkṣakeśapāśam /",
    "S03gopjatmu:gosk_42_1": "khaganakhamukhakhaṇḍitākṣikośaṃ dadṛśur athojjhitam aṅganāyāḥ //",
    "S03gopjatmu:gosk_43_0": "muhur upāgatasādhvasacañcalaiḥ kuvalayāvayavair iva locanaiḥ /",
    "S03gopjatmu:gosk_43_1": "tam abhivīkṣya kalevarapañjaraṃ bahuvidhāni vacāṃsi babhāṣire //",
    "S03gopjatmu:gosk_44_0": "iyam asau sphuṭacandrakarāṅkuracchuritasaudhavimānanivāsinī /",
    "S03gopjatmu:gosk_44_1": "priyatamāṅkapariṣvajanocitā svapiti yā vasudhātalamaṇḍale //",
    "S03gopjatmu:gosk_45_0": "priyabhujāntarapañjaraśāyikā jaladharastaniteṣv api kātarā /",
    "S03gopjatmu:gosk_45_1": "sadahanād aśivāc ca śivārutāt katham iyaṃ na bibheti tapasvinī //",
    "S03gopjatmu:gosk_46_0": "gurunitambabharālasagāminī lalitahāsavilāsavilokinī /",
    "S03gopjatmu:gosk_46_1": "iyam asau svagṛhāṅganacandrikā gataghṛṇair vihagair avalupyate //",
    "S03gopjatmu:gosk_47_0": "narakaraṅkaśatākulacatvare pitṛvane bhagini tvam ihojjhitā /",
    "S03gopjatmu:gosk_47_1": "akaruṇena kathaṃ dayitena he dhig anavasthitahārdam idaṃ jagat //",
    "S03gopjatmu:gosk_48_0": "svajanabandhusuhṛtkamalākarabhramarikā dayitāṅkavivartinī /",
    "S03gopjatmu:gosk_48_1": "katham iyaṃ kṣaṇadācarabhairave pitṛvane ramate 'dya varākikā //",
    "S03gopjatmu:423_0": "saṃrāgāruṇatārakāntamukulakṣībeṇa yā cakṣuṣā",
    "S03gopjatmu:423_1": "kāntaṃ snigdhavidagdhamugdhamadhureṇodīkṣamāṇā purā /",
    "S03gopjatmu:gosk_49_0": "kāntaṃ snigdhavidagdhamugdhamadhureṇodīkṣamāṇā purā /",
    "S03gopjatmu:gosk_49_1": "cakre manmathavāgurāhariṇakaṃ saivādya saṃrāgiṇāṃ",
    "S03gopjatmu:gosk_49_2": "saṃtrāsaṃ vihagāpanītanayanā kaṣṭaṃ karoty aṅganā //",
    "S03gopjatmu:gosk_50_0": "antarnigūḍhavividhāśucigātrayaṣṭyā rāgāndhabuddhinayanāś chalitā mayeti /",
    "S03gopjatmu:gosk_50_1": "saṃrāgiṇo 'pahasatīva khagāvaluptadantacchadena vadanena varāṅganeyam //",
    "S03gopjatmu:424_0": "vīṇāveṇudhvanikalaravaiḥ kākalīgītakair yā",
    "S03gopjatmu:424_1": "nidrāṃ bheje priyatamapariṣvaṅgaviśrabdhagarbhām /",
    "S03gopjatmu:gosk_51_0": "nidrāṃ bheje priyatamapariṣvaṅgaviśrabdhagarbhām /",
    "S03gopjatmu:gosk_51_1": "saivādyeha svapiti vanitā bhūrajorūkṣitāṅgī",
    "S03gopjatmu:gosk_51_2": "gomāyūnāṃ dhvanitamukharārāvaraudre śmaśāne //",
    "S03gopjatmu:gosk_52_0": "vālāgramātram api yatra vicāryamāṇe nekṣāmahe śuci nijāśucigarbharandhre /",
    "S03gopjatmu:gosk_52_1": "tasmin ratiṃ katham amī prakhalā labhante kāyādhame nidhanadharmiṇi roganīḍe //",
    "S03gopjatmu:425_0": "evaṃvidhaṃ jagad idaṃ sakalaṃ bhaginyaḥ",
    "S03gopjatmu:425_1": "svapnendrajālajalacandracalasvabhāvam /",
    "S03gopjatmu:gosk_53_0": "svapnendrajālajalacandracalasvabhāvam /",
    "S03gopjatmu:gosk_53_1": "matvā virāgam upagacchata yāvad etat",
    "S03gopjatmu:gosk_53_2": "prāṇāvaśeṣam upayāti na vo vināśam //",
    "S03gopjatmu:gosk_54_0": "prāṇāntikavyasanakaṇṭakabhinnamarmā kurvīta kiṃ nu kuśalaṃ jalaviplutākṣaḥ /",
    "S03gopjatmu:gosk_54_1": "daṣṭaḥ kṛtāntamakareṇa jarāmukhena mūrdhnā ca śuklapalitotkaradantureṇa //",
    "S03gopjatmu:gosk_55_0": "ghorāndhakāraparalokamahāprapātasaṃpātacūrṇitatanoḥ kuśalābhilāṣam /",
    "S03gopjatmu:gosk_55_1": "āśīviṣāsyapuṭasaṃkaṭasaṃniruddhamaṇḍūkavāsitasamaṃ pravadanti santaḥ //",
    "S03gopjatmu:426_0": "lokaṃ vākyaiḥ kṛtakamadhurair vañcayitvādya maunaṃ",
    "S03gopjatmu:426_1": "dhatse kasmāt paruṣapiśunābaddhavādapragalbhaiḥ /",
    "S03gopjatmu:gosk_56_0": "dhatse kasmāt paruṣapiśunābaddhavādapragalbhaiḥ /",
    "S03gopjatmu:gosk_56_1": "ity ākrośann iva sarabhasaṃ rājadantāgradaṣṭāṃ",
    "S03gopjatmu:gosk_56_2": "jihvāpeśīṃ harati vihagas tuṇḍasaṃdaṃśakena //",
    "S03gopjatmu:427_0": "rāgāndhānāṃ vitathaviṣayābhyāsajihmāśayānāṃ",
    "S03gopjatmu:427_1": "yad bālānāṃ nayanaviṣayaṃ prāpya dhairyaṃ bibheda /",
    "S03gopjatmu:gosk_57_0": "yad bālānāṃ nayanaviṣayaṃ prāpya dhairyaṃ bibheda /",
    "S03gopjatmu:gosk_57_1": "tasminn adya vyapagatabhayāś cārubimbe nitambe",
    "S03gopjatmu:gosk_57_2": "nāryā gṛdhrā nakhamukhapadanyāsapaṅktiṃ likhanti //",
    "S03gopjatmu:428_0": "yābhyāṃ yātā priyakaratalanyastahastāravindā",
    "S03gopjatmu:428_1": "bhittau sācīpariṇatamukhī citram udvīkṣamāṇā /",
    "S03gopjatmu:gosk_58_0": "bhittau sācīpariṇatamukhī citram udvīkṣamāṇā /",
    "S03gopjatmu:gosk_58_1": "mandaṃ mandaṃ svabhavanatale muktapuṣpottarīye",
    "S03gopjatmu:gosk_58_2": "tāv evādya grasati caraṇau jambuko 'yaṃ yuvatyāḥ //",
    "S03gopjatmu:429_0": "itthaṃbhūte sahajavividhāmedhyajambālapaṅke",
    "S03gopjatmu:429_1": "kaṣṭaṃ kaṣṭaṃ madanamadirāḥ kṣībacittāḥ patanti /",
    "S03gopjatmu:gosk_59_0": "kaṣṭaṃ kaṣṭaṃ madanamadirāḥ kṣībacittāḥ patanti /",
    "S03gopjatmu:gosk_59_1": "kāyasyemāṃ prakṛtim aśivāṃ vīkṣamāṇās tu yūyaṃ",
    "S03gopjatmu:gosk_59_2": "nirvidyadhvaṃ pracalitataḍidbhaṅgurāj jīvalokāt //",
    "S03gopjatmu:430_0": "yaḥ sattvānām aviratarasakleśanāḍīvraṇāntaḥ-",
    "S03gopjatmu:430_1": "saṃtaptānām adhigatayathābhūtadharmādhirājaḥ /",
    "S03gopjatmu:gosk_60_0": "saṃtaptānām adhigatayathābhūtadharmādhirājaḥ /",
    "S03gopjatmu:gosk_60_1": "hlādaṃ cakre prakṛtiśiśirair dharmavāgambukumbhaiḥ",
    "S03gopjatmu:gosk_60_2": "śāstre tasmai paramabhiṣaje sarvakāle namo 'stu //",
    "S03gopjatmu:431_0": "durvijñeyaṃ kapaṭam aśivaṃ kleśakarmaprayuktaṃ",
    "S03gopjatmu:431_1": "sarvākāraṃ vivṛtam akhilaṃ yena janmābhidhānam /",
    "S03gopjatmu:gosk_61_0": "sarvākāraṃ vivṛtam akhilaṃ yena janmābhidhānam /",
    "S03gopjatmu:gosk_61_1": "yasmin mūḍho rathacaraṇavad bambhramīty asvatantro",
    "S03gopjatmu:gosk_61_2": "lokas tīvravyasanakuliśāghātaniṣpiṣṭamūrtiḥ //",
    "S03gopjatmu:432_0": "mātā bālye pratisaravatīṃ veṇikāṃ yatra cakre",
    "S03gopjatmu:432_1": "yasmin kānto maṇimakarikāṃ yauvanāgre babandha /",
    "S03gopjatmu:gosk_62_0": "yasmin kānto maṇimakarikāṃ yauvanāgre babandha /",
    "S03gopjatmu:gosk_62_1": "vipraiḥ siktaṃ sukusumalavair yac ca śāntyambuleśaiḥ",
    "S03gopjatmu:gosk_62_2": "kaṣṭaṃ dhṛṣṭaḥ spṛśati balibhuk tac chiro 'dyāṅganāyāḥ //",
    "S03gopjatmu:gosk_63_0": "ye vāsitāḥ sukusumena vivāhakāle mātuḥ kareṇa kṛtakautukamaṅgalena /",
    "S03gopjatmu:gosk_63_1": "te 'dya pracaṇḍapavanair avadhūyamānāḥ keśāḥ śmaśānatarucāmaratāṃ prayātāḥ //",
    "S03gopjatmu:433_0": "prakṛticaturā dṛṣṭiḥ kvāsāv apāṅgavilokinī",
    "S03gopjatmu:433_1": "salalitapadanyāsā kvāsau gatir madavihvalā /",
    "S03gopjatmu:gosk_64_0": "salalitapadanyāsā kvāsau gatir madavihvalā /",
    "S03gopjatmu:gosk_64_1": "kva nu khalu gatā hāsās te 'syā radacchadalāsakāḥ",
    "S03gopjatmu:gosk_64_2": "suracitam aho citraṃ māyārahasyam idaṃ kaleḥ //",
    "S03gopjatmu:434_0": "hāsāyāsavilolakuṇḍalamaṇicchāyoparāgāruṇe",
    "S03gopjatmu:434_1": "yasmin prāṇasamaś cakāra muditaḥ pattrāṅkuraṃ yatnataḥ /",
    "S03gopjatmu:gosk_65_0": "yasmin prāṇasamaś cakāra muditaḥ pattrāṅkuraṃ yatnataḥ /",
    "S03gopjatmu:gosk_65_1": "bālāmbhoruhapattrakomaladale tatraiva gaṇḍasthale",
    "S03gopjatmu:gosk_65_2": "vaktraṃ raktakalaṅkitaṃ nikaṣati sthitvā lalāṭe 'ṇḍajaḥ //",
    "S03gopjatmu:435_0": "muktāhāramarīciphenasalile romāvalīśaivale",
    "S03gopjatmu:435_1": "vistīrṇastanacakravākayugale vakṣastaḍāgodare /",
    "S03gopjatmu:gosk_66_0": "vistīrṇastanacakravākayugale vakṣastaḍāgodare /",
    "S03gopjatmu:gosk_66_1": "savyājaskhalitāṃśuke vyasanināṃ yatraiva netrālayaḥ",
    "S03gopjatmu:gosk_66_2": "petus tatra vipūyake 'dya nipatanty āśātikā makṣikāḥ //",
    "S03gopjatmu:436_0": "pūrvaṃ candanavāriśīkaramucair yā tālavṛntānilaiḥ",
    "S03gopjatmu:436_1": "preṣyābhir valayadhvanivyatikaraiḥ saṃvījitā sundarī /",
    "S03gopjatmu:gosk_67_0": "preṣyābhir valayadhvanivyatikaraiḥ saṃvījitā sundarī /",
    "S03gopjatmu:gosk_67_1": "harmye candrakaropahāradhavale bimbopadhānāśritā",
    "S03gopjatmu:gosk_67_2": "tām evādya tu vījayanti paruṣaiḥ pakṣānilair vāyasāḥ //",
    "S03gopjatmu:gosk_68_0": "yenāyaṃ kampitaḥ pūrvaṃ śākhāntaravicāriṇā /",
    "S03gopjatmu:gosk_68_1": "kvemaṃ kāyadrumaṃ tyaktvā sa gataś cittamarkaṭaḥ //",
    "S03gopjatmu:gosk_69_0": "yena niṣkriyam apy etat kriyāvad iva lakṣyate /",
    "S03gopjatmu:gosk_69_1": "kalevaram anātmīyaṃ kva sa cittavidūṣakaḥ //",
    "S03gopjatmu:gosk_70_0": "antarātmānam icchanti yam avidyāndhabuddhayaḥ /",
    "S03gopjatmu:gosk_70_1": "vijñānadhūrtakaḥ kvāsau gatas tīrthavimohakaḥ //",
    "S03gopjatmu:gosk_71_0": "ciraṃ vyāmohitaṃ yena na tattveṣu pratiṣṭhitam /",
    "S03gopjatmu:gosk_71_1": "jagat kva nu prayāto 'smāc cittacitrendrajālikaḥ //",
    "S03gopjatmu:gosk_72_0": "na jānanti gatiṃ yasya kapilādyās tapodhanāḥ /",
    "S03gopjatmu:gosk_72_1": "cittavidyādharaḥ kvāsau viṣayāmbaragocaraḥ //",
    "S03gopjatmu:gosk_73_0": "cacāra yo 'sminn aśucau navadvāre calācale /",
    "S03gopjatmu:gosk_73_1": "śarīrapañjare so 'dya kva nu cittavihaṅgamaḥ //",
    "S03gopjatmu:437_0": "yenāviṣṭā bhavajalanidhau kleśasaṃsarpisarpe",
    "S03gopjatmu:437_1": "tīvracchidravyasananivahakṣāravāriprapūrṇe /",
    "S03gopjatmu:gosk_74_0": "tīvracchidravyasananivahakṣāravāriprapūrṇe /",
    "S03gopjatmu:gosk_74_1": "majjanty ajñā maraṇamakarakṣobhacañcattaraṅge",
    "S03gopjatmu:gosk_74_2": "yātas tyaktvā kva nu tanum imāṃ cittanaktaṃcaro 'sau //",
    "S03gopjatmu:438_0": "adāntatvād yo 'sau kṣipati narake vyārtam avaśam",
    "S03gopjatmu:438_1": "sphuradvahnijvālāvalayakapiladvāravivare /",
    "S03gopjatmu:gosk_75_0": "sphuradvahnijvālāvalayakapiladvāravivare /",
    "S03gopjatmu:gosk_75_1": "yamopāyaṃ yasya vyapagatamado vetti bhagavān",
    "S03gopjatmu:gosk_75_2": "kva yāto 'sāv asmāt prakṛticapalaś cittaturagaḥ //",
    "S03gopjatmu:439_0": "atha kuliśamarīciśyāmapīnaprakoṣṭhaḥ",
    "S03gopjatmu:439_1": "savinayam upagamya prītivispanditākṣaḥ /",
    "S03gopjatmu:gosk_76_0": "savinayam upagamya prītivispanditākṣaḥ /",
    "S03gopjatmu:gosk_76_1": "anunayaramaṇīyaṃ sādhu sādhv ity uvāca",
    "S03gopjatmu:gosk_76_2": "prakṛtisubhagavācā vāsavaḥ kanyakās tāḥ //",
    "S03gopjatmu:440_0": "navavayasi bhaginyo manmathāvāsabhūte",
    "S03gopjatmu:440_1": "nṛpatikulavibhūtiśrīsukhaṃ paryudasya /",
    "S03gopjatmu:gosk_77_0": "nṛpatikulavibhūtiśrīsukhaṃ paryudasya /",
    "S03gopjatmu:gosk_77_1": "ṛṣibhir api purāṇair duṣkaraṃ saṃprapannā",
    "S03gopjatmu:gosk_77_2": "vratam idam iti tuṣṭo 'smy adya vaḥ kiṃ vṛṇīdhvam //",
    "S03gopjatmu:441_0": "karatala iva manye kāmadhātvīśvaratvaṃ",
    "S03gopjatmu:441_1": "tridaśapatisukhaṃ vā niścayasyāsya vo 'dya /",
    "S03gopjatmu:gosk_78_0": "tridaśapatisukhaṃ vā niścayasyāsya vo 'dya /",
    "S03gopjatmu:gosk_78_1": "laghu vadata bhaginyaḥ kiṃ karomy eṣa vaśyaḥ",
    "S03gopjatmu:gosk_78_2": "sphurati manasi yad vo devarājo 'smi śakraḥ //",
    "S03gopjatmu:442_0": "atha viṣayasukhebhyo niḥspṛhās tāḥ kumāryaḥ",
    "S03gopjatmu:442_1": "prakṛtirucirabhāvās tiryag ālokya śakram /",
    "S03gopjatmu:gosk_79_0": "prakṛtirucirabhāvās tiryag ālokya śakram /",
    "S03gopjatmu:gosk_79_1": "jagur idam anavadyaṃ suṣṭhu citrārthavācaḥ",
    "S03gopjatmu:gosk_79_2": "svakuśalaparipākāṅgāradhīrasvabhāvaḥ //",
    "S03gopjatmu:443_0": "na vayam amarabandho janmaduḥkhāturatvād",
    "S03gopjatmu:443_1": "bhavasukhalavalolāt tantusaṃtānaneyāḥ / (?)",
    "S03gopjatmu:gosk_80_0": "bhavasukhalavalolāt tantusaṃtānaneyāḥ / (?)",
    "S03gopjatmu:gosk_80_1": "vratam idam anubaddhāḥ śokabāṣpāmbuleśaiḥ",
    "S03gopjatmu:gosk_80_2": "kaluṣavadanaśobhān bāndhavān apy apāsya //",
    "S03gopjatmu:444_0": "api tu jagad aśeṣaṃ durnayāviddhatīvra-",
    "S03gopjatmu:444_1": "vyasanaśatasahasrāghātanirbhidyamānam /",
    "S03gopjatmu:gosk_81_0": "vyasanaśatasahasrāghātanirbhidyamānam /",
    "S03gopjatmu:gosk_81_1": "kṛpaṇam abhisamīkṣya kṣīṇadoṣānujātaṃ",
    "S03gopjatmu:gosk_81_2": "padam abhayam aśokaṃ prāptum abhyudyatāḥ smaḥ //",
    "S03gopjatmu:445_0": "prabhavasi śatamanyo tvaṃ varaṃ saṃpradātuṃ",
    "S03gopjatmu:445_1": "yadi jagadanukampāpeśalādhyāśayatvāt /",
    "S03gopjatmu:gosk_82_0": "yadi jagadanukampāpeśalādhyāśayatvāt /",
    "S03gopjatmu:gosk_82_1": "padam ajaram ahāryaṃ brahmaśāntaṃ tadāryaṃ",
    "S03gopjatmu:gosk_82_2": "bhavabhayaparitaptāḥ prāpayāsmān vimokṣam //",
    "S03gopjatmu:446_0": "kāyāvaskaranirjharasrutamalakledopadigdhāśrayo",
    "S03gopjatmu:446_1": "niryāṇāsthikaṭāhakārpitaśirā mūrcchāturo niṣpatan /",
    "S03gopjatmu:gosk_83_0": "niryāṇāsthikaṭāhakārpitaśirā mūrcchāturo niṣpatan /",
    "S03gopjatmu:gosk_83_1": "garbhān mātur amedhyapaṅkagahanād yām aprahāyāśnute",
    "S03gopjatmu:gosk_83_2": "duḥkhaṃ duḥkhaparaṃparāṃ ca paratas tāṃ chinddhi jātiṃ hi naḥ //",
    "S03gopjatmu:447_0": "jagan nirmaryādā daśati śirasi vyāvṛtamukhī",
    "S03gopjatmu:447_1": "jarā rakṣoyoṣit palitasitadaṃṣṭrāṅkuravatī /",
    "S03gopjatmu:gosk_84_0": "jarā rakṣoyoṣit palitasitadaṃṣṭrāṅkuravatī /",
    "S03gopjatmu:gosk_84_1": "nṛṇāṃ yāsau vīryasmṛtidhṛtimatiśrīpramathinī",
    "S03gopjatmu:gosk_84_2": "tatas trāyasvāsmān prabhavasi yadi tvaṃ surapate //",
    "S03gopjatmu:gosk_85_0": "śvāsotkṣepacalatkaṭhorajaṭharo vyāpāṇḍurūkṣacchaviḥ",
    "S03gopjatmu:gosk_85_1": "saṃprāptān api bhoktum apratibalo bhogān vicitrojjvalān /",
    "S03gopjatmu:gosk_85_2": "yenādaṣṭavapuḥ sureśvara tato rogābhidhānād bhayāt",
    "S03gopjatmu:gosk_85_3": "trātā no bhava mṛtyudūtapuruṣād ditsur varaṃ ced bhavān //",
    "S03gopjatmu:448_0": "pratyāvṛttastimitanayano marmavicchedaduḥkha-",
    "S03gopjatmu:448_1": "kṣobhāyāsapratihatatanuḥ śītaviṣṭabdhagātraḥ /",
    "S03gopjatmu:gosk_86_0": "kṣobhāyāsapratihatatanuḥ śītaviṣṭabdhagātraḥ /",
    "S03gopjatmu:gosk_86_1": "paśyan bandhūn nayanasalilasnātagaṇḍādharāntān",
    "S03gopjatmu:gosk_86_2": "yenāghrāto vrajati vilayaṃ pāhi mṛtyos tato 'smān //",
    "S03gopjatmu:449_0": "yenāliṅgitamānasaḥ paśur iva vyāpnoti śocyāṃ daśāṃ",
    "S03gopjatmu:449_1": "kāryākāryavibhāgapelavamatir nindāspadaṃ jāyate /",
    "S03gopjatmu:gosk_87_0": "kāryākāryavibhāgapelavamatir nindāspadaṃ jāyate /",
    "S03gopjatmu:gosk_87_1": "hlādaṃ naiti tamālaśīkaramucāpy āliṅgito vāyunā",
    "S03gopjatmu:gosk_87_2": "tan no rāgahutāśanaṃ varada he nirvāpayāpāyikam //",
    "S03gopjatmu:450_0": "yasyāveśāt sphuritanayanā daṣṭadantacchadāntāḥ",
    "S03gopjatmu:450_1": "pāpāḥ pāpaṃ narakam aśivaṃ kurvate tatkṣaṇena /",
    "S03gopjatmu:gosk_88_0": "pāpāḥ pāpaṃ narakam aśivaṃ kurvate tatkṣaṇena /",
    "S03gopjatmu:gosk_88_1": "naivotkhāto munibhir api yaḥ śīrṇaparṇāmbubhakṣais",
    "S03gopjatmu:gosk_88_2": "tan naḥ śakra vyapanaya manaḥkoṭarāt krodhasarpam //",
    "S03gopjatmu:451_0": "yenāvāritalocanaḥ kumatayas tyaktvā śivāṃ vartmanīṃ",
    "S03gopjatmu:451_1": "mithyādṛṣṭiviṣopadigdhamanaso mārgāntaraṃ saṃśritāḥ /",
    "S03gopjatmu:gosk_89_0": "mithyādṛṣṭiviṣopadigdhamanaso mārgāntaraṃ saṃśritāḥ /",
    "S03gopjatmu:gosk_89_1": "hetuṃ yat pravadanti bhinnatimirāḥ sarvāsravotpattaye",
    "S03gopjatmu:gosk_89_2": "tan naś chindhi manogṛhāntaracaraṃ mohāndhakāraṃ hare //",
    "S03gopjatmu:gosk_90_0": "varam evaṃvidhaṃ śakra bhavantaṃ prārthayāmahe /",
    "S03gopjatmu:gosk_90_1": "pratijñātārthavidhuraṃ ceṣṭante na hi sādhavaḥ //",
    "S03gopjatmu:452_0": "atha śakras tena tāsāṃ viṣayaprārthanākārpaṇyānapekṣāsvacchaśobhinā vacasā pravijṛmbhamāṇavismayaḥ prasādasaṃhṛṣitatanūruhaḥ prāha /",
    "S03gopjatmu:gosk_91_0": "aśakyam arthaṃ khalu yācyamāno vighātadīnatvam upaiti lokaḥ /",
    "S03gopjatmu:gosk_91_1": "varaṃ vṛṇīdhvaṃ naradevakanyā yad eva śakyeta mayā pradātum //",
    "S03gopjatmu:453_0": "atha tā dārikās tena tasyāntarnigūḍhaśāṭhyavikalpitena vacasā samupajātasaṃvegāmarṣāḥ śakram ūcuḥ /",
    "S03gopjatmu:gosk_92_0": "upalāpayase kimartham asmān upagamyādya sahasralocanaivam /",
    "S03gopjatmu:gosk_92_1": "sukhamātrakadurvidagdhabuddhe prakhalās tena vayaṃ na cāpi gamyāḥ //",
    "S03gopjatmu:gosk_93_0": "vidito bhavato na rājavaṃśaḥ kim asau dikṣu vikīrṇakīrtipuñjaḥ /",
    "S03gopjatmu:gosk_93_1": "dhanado 'py ayathārthanāmadheyo dhanasāraṃ samavekṣya yasya nūnam //",
    "S03gopjatmu:gosk_94_0": "yam apāsya vayaṃ jarārtimṛtyuvyasanāyāsavighātadainyabhītāḥ /",
    "S03gopjatmu:gosk_94_1": "suranātha daśām imāṃ prapannā na bhayān nāpi ca bālacāpalena //",
    "S03gopjatmu:gosk_95_0": "kṛtapuṇya viheṭhitābhir arthas tava ko 'smābhir atīva duḥkhitābhiḥ /",
    "S03gopjatmu:gosk_95_1": "upajīva sabandhumitrabhṛtyo vibhavan nanda ca śakra dīrgharātram //",
    "S03gopjatmu:gosk_96_0": "sukṛtojjvalabhāgadheyayogād yadi devādhipatir bhavāṃs tataḥ kim /",
    "S03gopjatmu:gosk_96_1": "na hi saṃpadam āpnuvanti santaḥ paraheṭhākaraṇāya devarāja //",
    "S03gopjatmu:454_0": "atha mahendras tāsāṃ sphuṭavicitramahārthasārasūcakair vacobhir āpyāyitavismayaḥ prasādābhivyajyamānavadanaśobhaḥ punar api bhāvajijñāsur arthāntarātiśayaśuśrūṣayā vācātyuvāca /",
    "S03gopjatmu:gosk_97_0": "nāthante darśanasyāpi mama loke tapodhanāḥ /",
    "S03gopjatmu:gosk_97_1": "kimartham evaṃ varade mayi yūyaṃ tu niṣṭhurāḥ //",
    "S03gopjatmu:455_0": "atha tāḥ kumāryaḥ punar abhyadhikatarajanitamanyukopāḥ sāmarṣaṃ rūkṣākṣaraṃ tridaśapatim ūcuḥ /",
    "S03gopjatmu:gosk_98_0": "anyathaiva sitāpāṅgamukhasmitavilokitam /",
    "S03gopjatmu:gosk_98_1": "dṛśyate vadanaṃ śacyā dīyate varam anyathā //",
    "S03gopjatmu:gosk_99_0": "varapradāne yady asti śaktis tava purandara /",
    "S03gopjatmu:gosk_99_1": "jahīhi prakhalāṃ tāvad viṣayāśāpiśācikām //",
    "S03gopjatmu:gosk_100_0": "athavā dustyajāḥ kāmā mithyāsaṃkalpalolupaiḥ /",
    "S03gopjatmu:gosk_100_1": "ta eva santu te nityāḥ prabhāvo 'sti yadīdṛśaḥ //",
    "S03gopjatmu:gosk_101_0": "adhruveṣu sahasrākṣa kāmeṣv āsaktamānasaḥ /",
    "S03gopjatmu:gosk_101_1": "varaṃ vada kathaṃ nāma tvam anyasmai pradāsyasi //",
    "S03gopjatmu:gosk_102_0": "uhyamānaḥ kathaṃ nāma saritā bhīmavegayā /",
    "S03gopjatmu:gosk_102_1": "uttārayiṣyasy aparān parikṣāmajaḍāśrayaḥ //",
    "S03gopjatmu:gosk_103_0": "pāṃśukūlāmbaradharā vyapanītaśiroruhāḥ /",
    "S03gopjatmu:gosk_103_1": "araṇyād grāmam eṣyāmaḥ kadā nas tad bhaviṣyati //",
    "S03gopjatmu:gosk_104_0": "yugamātravilokinyo mṛtpātravyagrapāṇayaḥ /",
    "S03gopjatmu:gosk_104_1": "sāvadhānaṃ kadā bhikṣāṃ cariṣyāmaḥ kulāt kulam //",
    "S03gopjatmu:gosk_105_0": "asaktā lābhasatkārapaṅke saṃkleśasaṃkaṭe /",
    "S03gopjatmu:gosk_105_1": "kadā viśodhayiṣyāmo deyadharmānurāgiṇaḥ //",
    "S03gopjatmu:gosk_106_0": "palālapuñjād utthāya nīhāragurucīvarāḥ /",
    "S03gopjatmu:gosk_106_1": "yatheccham annapānārthe yāsyāmo niḥspṛhāḥ kadā //",
    "S03gopjatmu:gosk_107_0": "taror mūle śukaśyāme mṛduśādvalakañcuke /",
    "S03gopjatmu:gosk_107_1": "kadā niṣadya prāpsyāmo dṛṣṭadharmasukhotsavam //",
    "S03gopjatmu:gosk_108_0": "kāyajīvitayos tyaktvā jarattṛṇalaveṣv iva /",
    "S03gopjatmu:gosk_108_1": "apekṣāṃ sucirābhyastāḥ kadā lapsyāmahe sukham //",
    "S03gopjatmu:gosk_109_0": "kadā sarinnikuñjasthās taraṅgair udayavyayam /",
    "S03gopjatmu:gosk_109_1": "ujjhāmo jīvalokasya bhidyamānair muhur muhuḥ //",
    "S03gopjatmu:gosk_110_0": "satkāyadṛṣṭim utpāṭya sarvātmadṛṣṭimātrikām /",
    "S03gopjatmu:gosk_110_1": "niḥspṛhā bhavabhogebhyo bhaviṣyāmaḥ kadā vayam //",
    "S03gopjatmu:gosk_111_0": "avabhotsyāmahe lokaṃ kadā nu sacarācaram /",
    "S03gopjatmu:gosk_111_1": "svapnamāyāmarīcyabhragandharvanagaropamam //",
    "S03gopjatmu:gosk_112_0": "iti yāsāṃ priyā trātaḥ spṛhā hṛdi vijṛmbhate",
    "S03gopjatmu:gosk_112_1": "vareṇa tāsāṃ ko nv arthaḥ sāmiṣeṇa calena ca //",
    "S03gopjatmu:456_0": "api ca sureśāna varapradānacittaka /",
    "S03gopjatmu:gosk_113_0": "mithyāvikalpakṣaṇamātraramyāḥ svabhāvavāmāḥ suranātha kāmāḥ /",
    "S03gopjatmu:gosk_113_1": "vivarjitāḥ sadbhir udāracittair mahāprapātā iva sāndhakārāḥ //",
    "S03gopjatmu:gosk_114_0": "sarvānayopadravahetubhūtāḥ kāmāḥ khalīkārakarā narāṇām /",
    "S03gopjatmu:gosk_114_1": "jugupsitāś caiva bhayāvahāś ca purīṣadigdhā iva kṛṣṇasarpāḥ //",
    "S03gopjatmu:gosk_115_0": "yān sevamānā nidhanaṃ prayātāḥ prayānti yāsyanti ca sattvakāyāḥ /",
    "S03gopjatmu:gosk_115_1": "tān vadhyaghātapratimān bhajeta ko nāma kāmān aghahetubhūtān //",
    "S03gopjatmu:gosk_116_0": "śakre ca ye pāṃśupiśācake ca surendra tulyaṃ dadhati svabhāvam /",
    "S03gopjatmu:gosk_116_1": "asadvikalpapraṇayodbhavatvāt seved dhi kāmān manasāpi kas tān //",
    "S03gopjatmu:gosk_117_0": "vaiḍūryanīlaharitodgataśādvalāni tyaktvā vanāni kusumonmiṣitadrumāṇi /",
    "S03gopjatmu:gosk_117_1": "tīkṣṇāṅkuśollikhitajarjarakumbhadeśā bhārān vahanti viṣayaiś chalitā gajendrāḥ //",
    "S03gopjatmu:gosk_118_0": "śūlāntalagnavapuṣaḥ parivījyamānāḥ pakṣānilair nagaravāyasamaṇḍalānām /",
    "S03gopjatmu:gosk_118_1": "vyājena mitranayanair abhivīkṣyamāṇā nāśaṃ vrajanti puruṣā viṣayāhidaṣṭāḥ //",
    "S03gopjatmu:gosk_119_0": "prajvālya kāmadahanaṃ svayam eva bālā mithyāvikalpapavanaiḥ svamanogṛheṣu /",
    "S03gopjatmu:gosk_119_1": "ātmānam eva hi dahanti śaracchatāni saṃgharṣajena dahanena yathaiva vaṃśāḥ //",
    "S03gopjatmu:gosk_120_0": "api ca kuliśapāṇe vaijayante vihṛtya sphuritamaṇimarīciśrīsamunmeṣaramye /",
    "S03gopjatmu:gosk_120_1": "jvaladanalakarālāṃ yānti bhūyo 'py avīciṃ yadi viṣayaviṣaktāḥ svasti tasmai sukhāya //",
    "S03gopjatmu:457_0": "bhavatu kugatir ante svargavāsasya sā vā",
    "S03gopjatmu:457_1": "cyavanapatanaduḥkhaklībalolekṣaṇas tu /",
    "S03gopjatmu:gosk_121_0": "cyavanapatanaduḥkhaklībalolekṣaṇas tu /",
    "S03gopjatmu:gosk_121_1": "yad anubhavati duḥkhaṃ devalokābhinandī",
    "S03gopjatmu:gosk_121_2": "nanu sukham anubhūtaṃ tena pūrvānubhūtam //",
    "S03gopjatmu:458_0": "vikacakanakapadmacchattrasaṃsuptahaṃsyāṃ",
    "S03gopjatmu:458_1": "yadi surapuravāpyāṃ ratnanaubhir vigāhya /",
    "S03gopjatmu:gosk_122_0": "yadi surapuravāpyāṃ ratnanaubhir vigāhya /",
    "S03gopjatmu:gosk_122_1": "patati punar akāmaḥ karmabhir vaitaraṇyāṃ",
    "S03gopjatmu:gosk_122_2": "kvathitanarakaraṅkavyākulāntarjalāyām //",
    "S03gopjatmu:459_0": "pariṇativirasebhyaḥ svapnamāyopamebhyaḥ",
    "S03gopjatmu:459_1": "surabhavanasukhebhyaḥ kā spṛhā śakra tebhyaḥ /",
    "S03gopjatmu:gosk_123_0": "surabhavanasukhebhyaḥ kā spṛhā śakra tebhyaḥ /",
    "S03gopjatmu:gosk_123_1": "kupitabhujagajihvācañcalaṃ jīvalokaṃ",
    "S03gopjatmu:gosk_123_2": "sakalam iti viditvā mokṣakāmāḥ sthitāḥ smaḥ //",
    "S03gopjatmu:460_0": "sukham idam iti mithyākalpanāmātram etad",
    "S03gopjatmu:460_1": "bhavagatigahanāntarvartināṃ bāliśānām /",
    "S03gopjatmu:gosk_124_0": "bhavagatigahanāntarvartināṃ bāliśānām /",
    "S03gopjatmu:gosk_124_1": "bhavam avitathavādī duḥkham ity āha buddhaḥ",
    "S03gopjatmu:gosk_124_2": "sakalam api yato 'smān sarvaduḥkhaprasūtiḥ //",
    "S03gopjatmu:461_0": "prakṛtibahuladuḥkhopaplute jīvaloke",
    "S03gopjatmu:461_1": "bhavati yad api saukhyaṃ kākatālīyam asmin /",
    "S03gopjatmu:gosk_125_0": "bhavati yad api saukhyaṃ kākatālīyam asmin /",
    "S03gopjatmu:gosk_125_1": "vrajati tad api nāśaṃ duḥkhajālābhibhūtaṃ",
    "S03gopjatmu:gosk_125_2": "salilam iva nadīnāṃ prāpya sāmudram ambhaḥ //",
    "S03gopjatmu:462_0": "yasmāt strīṇāṃ karakisalayaiḥ padmapattropamānaiḥ",
    "S03gopjatmu:462_1": "kiṃcitsthānaṃ kalitavalayaiś candanāśleṣaśītaiḥ /",
    "S03gopjatmu:gosk_126_0": "kiṃcitsthānaṃ kalitavalayaiś candanāśleṣaśītaiḥ /",
    "S03gopjatmu:gosk_126_1": "spṛṣṭaḥ snehaślathamukulitātāmravṛttāṅgulīyair",
    "S03gopjatmu:gosk_126_2": "nidrāṃ prāpya vyajanapavanavyastamālopahāraḥ //",
    "S03gopjatmu:463_0": "bhūyaḥ śete klamagurutanur darbhasūcīkarāle",
    "S03gopjatmu:463_1": "mārge bhasmavyatikarakharair vījyamāno marudbhiḥ /",
    "S03gopjatmu:463_2": "tasmān matvā kṣaṇasukhalavaṃ cañcalaṃ jīvalokaṃ",
    "S03gopjatmu:463_3": "tyaktvā kāmān vyasanaphaladān brahmaśāntaṃ bhajeta // GoSk_127 /",
    "S03gopjatmu:gosk_128_0": "daśaśatanayano 'tha kanyakānāṃ hṛṣitatanūruhakañcuko vacobhiḥ /",
    "S03gopjatmu:gosk_128_1": "vyavasitam abhinandya caiva tāsāṃ tridaśapurābhimukho yayau kṣaṇena //",
    "S03gopjatmu:gosk_129_0": "pravrajyām atha samupetya tāḥ kumāryas tattvārthapravicayaśuddhabuddhinetrāḥ /",
    "S03gopjatmu:gosk_129_1": "utterur madavirasaṃ calattaraṅgaṃ saṃsāravyasanamahārṇavaṃ durantam //",
    "S03gopjatmu:gosk_130_0": "sarvārthaprakṛtivibhāganiścitātmā sarvebhyo munir itivṛttakaṃ jagāda /",
    "S03gopjatmu:gosk_130_1": "mohāndhe jagati samantacakṣur ekaṃ sattvebhyo bhavabhayakaṇṭakakṣatebhyaḥ //",
    "S03gopjatmu:464_0": "// iti śrīsaptakumārikāvadānaṃ samāptam //",
    "S03gopjatmu:465_0": "// kṛtir ācāryabhadantagopadattasya //",
    "S03gopjatmu:466_0": "***************************************************************************",
    "S03gopjatmu:467_0": "Sārthavāha = GoSv",
    "S03gopjatmu:469_0": "13. Sārthavāha",
    "S03gopjatmu:gosv_1_0": "jagad dṛṣṭvānantavyasanakuliśāpātavihataṃ",
    "S03gopjatmu:gosv_1_1": "na sa svarge reme prakṛtiramaṇīye 'pi bhagavān /",
    "S03gopjatmu:470_0": "tadyathānuśrūyate /",
    "S03gopjatmu:471_0_0": "bodhisattvabhūtaḥ kila bhagavān saṃtoṣābhyāsād apagatabhavopabhogaviśeṣābhilāṣaḥ suparijñātasaṃskārasvabhāvatvāt svadehe",
    "S03gopjatmu:471_0_1": "'py astamitasnehānubandhas tṛṣṇādoṣapratyakṣajñānatayā tadabhidheyamānaso janmāntarābhyastavividhalābhakuśalatvād upāyāntareṇāpi",
    "S03gopjatmu:471_0_2": "dhanārjanasamarthaḥ samupacitapuṇyasambhāratayā cābhiprāyamātreṇāpi draviṇavibhūtyākarṣaṇaprabhuḥ prabhūtavittopakaraṇo 'pi",
    "S03gopjatmu:471_0_3": "san kevalam udadhigatajagadvyasanoparitrāṇāyavia saṃketapracārasāṃyātrikaparivṛto mahāsamudram upajagāma /",
    "S03gopjatmu:gosv_2_0": "kṛpaṇamanasāṃ — — yad vā mano bahu manyate /",
    "S03gopjatmu:gosv_2_1": "svacaritapariprāptaiśvaryaṃ jagaddhitakāriṇā",
    "S03gopjatmu:gosv_3_0": "kṛtāntakarmānta iva pravṛttas tadā sa rogāntarakalpatulyaḥ /",
    "S03gopjatmu:gosv_3_1": "aśakyarūpapratikārabhīmo mahātyayo vyādhikṛto vikāraḥ //",
    "S03gopjatmu:gosv_4_0": "vikṣiptāṅgāḥ kṣititalarajoguṇṭhitoddhastakeśāḥ /",
    "S03gopjatmu:gosv_4_1": "smāraṃ smāraṃ jalakaṇamucāṃ mallikāmālutānāṃ",
    "S03gopjatmu:gosv_5_0": "śvāsādhmātabṛhatkaṭhorajaṭharavyābhinnanāsāpuṭāḥ",
    "S03gopjatmu:gosv_5_1": "sṛkkāntapratibaddhaśuṣkavirasaśleṣmānanā bhīṣaṇāḥ /",
    "S03gopjatmu:gosv_6_0": "kvathitapiśitarandhraprodvamatpūyadhārā malinavikṛtadehāḥ ke cid aprekṣaṇīyāḥ /",
    "S03gopjatmu:gosv_6_1": "krimikulapariluptaprāyabāhūdaroruśravaṇanayananāsāḥ prārthayante sma kālam //",
    "S03gopjatmu:gosv_7_0": "rūkṣakṣāmavidāritānanapuṭāḥ pretā ivāyāsinaḥ /",
    "S03gopjatmu:gosv_7_1": "āmattālikuloddhatotpalavanacchannāmbuviṣyandināṃ",
    "S03gopjatmu:gosv_8_0": "dūṣīkāpaṭalaniruddhalocanāntā durgandhā bahalamalopaliptagātrāḥ /",
    "S03gopjatmu:gosv_8_1": "anye tu klamaśithilāśrayā rujānām ājagmur nilayanatāṃ prabandhinīnām //",
    "S03gopjatmu:gosv_8_2": "bhujagam iva viṣāgnicchedamālākarālaṃ śvasanavikacabhogaṃ kruddham udvīkṣamāṇāḥ /",
    "S03gopjatmu:gosv_8_3": "lavaṇajalaniketaṃ taṃ durālokapāraṃ maraṇabhayaviṣaṇṇās te paraṃ moham īyuḥ /",
    "S03gopjatmu:gosv_9_0": "śmaśruvrātāḥ pathiṣu kṛpaṇāḥ klāntakāyāḥ śayānāḥ /",
    "S03gopjatmu:gosv_9_1": "krūrārāvaiḥ purabalibhujāṃ maṇḍalaiḥ saṃpatadbhir",
    "S03gopjatmu:gosv_10_0": "itthaṃ gatānāṃ ka ivābhyupāyaḥ syād āmayocchittisukhaḥ prajānām /",
    "S03gopjatmu:gosv_10_1": "apīha lokatrayabāndhavānāṃ tathāgatānām anṛṇo bhaveyam //",
    "S03gopjatmu:gosv_11_0": "api nāma bhaven mama pratijñā sakalā lokahitaprayogasiddhyai /",
    "S03gopjatmu:gosv_11_1": "api mānuṣajanmaduḥkhabhājo vyasanebhyaḥ parimokṣam aśnuvīran //",
    "S03gopjatmu:gosv_12_0": "api nāma na bodhisattvanāmavyapadeśaṃ vitathaṃ samudvaheyam /",
    "S03gopjatmu:gosv_12_1": "api sarvavidām agarhaṇīyāṃ dadhad ājñām animittavatsalānām //",
    "S03gopjatmu:gosv_13_0": "bhavaduḥkhaśilīmukhakṣatānām api mateva piteva ca prajānām /",
    "S03gopjatmu:gosv_13_1": "aham eva parāyaṇaṃ paraṃ syāṃ bhavaduḥkhāmburayapratīrabhūtaḥ //",
    "S03gopjatmu:gosv_14_0": "kālāher āsyakośaṃ sakalajagadanugrāsasaṃbhogabhīmam /",
    "S03gopjatmu:gosv_14_1": "tāvad dvandvānurāgaṃ tridaśapurapatiśrīsukhaṃ projjhya ramyaṃ",
    "S03gopjatmu:gosv_15_0": "vyavasāyam iti jñātvā tasyātyadbhutakarmaṇaḥ /",
    "S03gopjatmu:gosv_15_1": "tadviyogābhiśaṅkārtā vicukruśur athāmarāḥ //",
    "S03gopjatmu:gosv_16_0": "kṛpālo duḥkhitān asmān parityajya kva yāsyasi /",
    "S03gopjatmu:gosv_16_1": "viṣamasthān iva pitā vatsalo bālaputrakān //",
    "S03gopjatmu:472_0": "amī daṃṣṭrācakrakrakacakalilavyāttavadanā",
    "S03gopjatmu:472_1": "jighāṃsanti krūrāḥ pṛthuvivaravistīrṇajaṭharāḥ /",
    "S03gopjatmu:gosv_17_0": "saddharmasalilotsekair vardhayan pādapān iva /",
    "S03gopjatmu:gosv_17_1": "asmān anāgasas tyaktvā mā yāsīḥ priyadarśana //",
    "S03gopjatmu:gosv_17_2": "paritrāyasvemaṃ nikaṭavinipātaṃ janam ataḥ //",
    "S03gopjatmu:gosv_18_0": "viṣayāsvādacapalair hṛtān indriyavājibhīḥ /",
    "S03gopjatmu:gosv_18_1": "svāmin māsmān parityākṣīḥ prapātāntānucāriṇaḥ //",
    "S03gopjatmu:gosv_19_0": "praṇāmalolānatamaulibandhanān pragāḍhaśokopanipātakātarān /",
    "S03gopjatmu:gosv_19_1": "athāmarān aśrupariplutekṣaṇān sa sāntvayann ity avadan marutpatiḥ //",
    "S03gopjatmu:473_0_0": "atha sa mahātmā tena durviṣaheṇa paravyasanenopataptamānasaḥ svaprāṇātyayam avigaṇayya niṣpratikāradāruṇāṃ tāṃ mahājanavyāpattim",
    "S03gopjatmu:473_0_1": "avetya kṛpāparigatātmā prakṛtidhīratayā tadavastho 'py asaṃbhrāntacetās tatkālātiśayadhyāyinā vacasā tān sahāyān āśvāsayann",
    "S03gopjatmu:473_0_2": "abravīt /",
    "S03gopjatmu:gosv_20_0": "na me na yuṣmāsv anurāgapeśalaṃ mano na cāyaṃ svahitodayādaraḥ /",
    "S03gopjatmu:gosv_20_1": "vikāsinīnāṃ vipadāṃ mukhe sthitaṃ jagat paritrātum ayaṃ tu niścayaḥ //",
    "S03gopjatmu:gosv_21_0": "tad apramādaḥ kriyatāṃ sa eva vo dhruvaṃ samārtāyanatām upeṣyati /",
    "S03gopjatmu:gosv_21_1": "visaṃvadanty eva samāgamāḥ priyair nipātaramyāḥ pariṇāmadāruṇāḥ //",
    "S03gopjatmu:gosv_22_0": "sthitvāpi kālam atulaṃ vividhopabhogasaṃbhogavistarasukhais tridaśādhivāse /",
    "S03gopjatmu:gosv_22_1": "karmakṣayād vinipatanti surāḥ smarantaḥ saṃvartakānilahatā iva kalpavṛkṣāḥ //",
    "S03gopjatmu:gosv_23_0": "mandākinīm api vigāhya sahāpsarobhir unnidrahemakamalocchuritopakaṇṭhām /",
    "S03gopjatmu:gosv_23_1": "kṣārodakāṃ jvalanadarbhakukūlakūlāṃ nighnāḥ punar yadi ca vaitaraṇīṃ bhajante //",
    "S03gopjatmu:gosv_24_0": "ko nāma teṣu matimān svamano nidadhyād utkṣepaṇīyakusumāvayavopameṣu /",
    "S03gopjatmu:gosv_24_1": "svargopabhogajaniteṣu sukheṣu yeṣām anteṣv apāyavaḍavāmukhasaṃniveśaḥ //",
    "S03gopjatmu:gosv_25_0": "kalpadrumopavanabhūmiṣu naikaratnaprodbhāsyamānatatatalpaśilātalāsu /",
    "S03gopjatmu:gosv_25_1": "sākaṃ priyābhir anubhūya sukhāni bhūyas tīkṣṇāsipattravanamadhyagatā bhavanti //",
    "S03gopjatmu:gosv_26_0": "saṃbhrāntabālahariṇekṣaṇacañcalāni vibhrāntakālapariṇāmakarāṇi buddheḥ /",
    "S03gopjatmu:gosv_26_1": "yad dhīndriyārthaparibhogasukhāni tasmād yatnaṃ surāḥ kuruta puṇyaparigrahāya //",
    "S03gopjatmu:gosv_27_0": "edhobhir agnaya iva praśamaṃ vrajanti kāmāgnayo na viṣayair viṣapānakalpaiḥ /",
    "S03gopjatmu:gosv_27_1": "tasmād upāddhvam anavadyasukhābhirāmāṃ tāthāgatīṃ pratipadaṃ vyasanopaśāntyai //",
    "S03gopjatmu:gosv_28_0": "gaṇopaghrātānāṃ paraśubhir ivotkṛttavapuṣām /",
    "S03gopjatmu:gosv_28_1": "praśāntyai bhūtānāṃ vayam api tiraścām anukṛtiṃ",
    "S03gopjatmu:gosv_29_0": "mama jagadupakāraprārthanāsaṃniveśaḥ /",
    "S03gopjatmu:gosv_29_1": "sucaritaparipākasyeti dṛṣṭvā prasiddhiṃ",
    "S03gopjatmu:gosv_30_0": "atimānuṣam apy apāsya citraṃ mahimānaṃ kṛpayā vikṛṣyamāṇaḥ /",
    "S03gopjatmu:gosv_30_1": "sa tu duḥkhakaro gatau tiraścāṃ paramāryaḥ pratisaṃdadhe mahātmā //",
    "S03gopjatmu:gosv_31_0": "karuṇāmṛtapeśalāśayānāṃ svasukhāsaṅgaviviktamānasānām /",
    "S03gopjatmu:gosv_31_1": "prabhavā iva kalpapādapānām udayā lokahitāya sajjanānām //",
    "S03gopjatmu:474_0_0": "atha te puruṣās tena tasyādbhutenābhiprasāritamānasāḥ sutarāṃ tadviyogaśaṅkāvyathitahṛdayā viṣādadainyavidheyāś cintāviṣayātītagocaram",
    "S03gopjatmu:474_0_1": "aviṣahyam ativismayanīyaṃ ca tatkarma taṃ mahāsattvam aviratāśrudhārāprakṣālitanayanadīnavadanāḥ pādayoḥ saṃpariṣvajya praṇamya",
    "S03gopjatmu:474_0_2": "ca sarvāṅgair ity avadan /",
    "S03gopjatmu:gosv_32_0": "vinayānataratnamauliraśmicchuritās taṃ na marudgaṇapraṇāmāḥ /",
    "S03gopjatmu:gosv_32_1": "manujātisukhaṃ samāpatantaṃ sthirasattvaṃ vinivartayāṃ babhūvuḥ //",
    "S03gopjatmu:gosv_33_0": "virahavyasanopatāpadīnair nayanair bāṣpataraṅgadhūsarāntaiḥ /",
    "S03gopjatmu:gosv_33_1": "dayitāḥ karuṇaṃ tam īkṣamāṇāḥ śucisattvaṃ na nivartayāṃ babhūvuḥ //",
    "S03gopjatmu:gosv_34_0": "svajaneṣu na tasya sānukampaṃ na mano dakṣiṇa eva sa prakṛtyā /",
    "S03gopjatmu:gosv_34_1": "avagamya garīyasīṃ tathāpi prakṛtiṃ śvā sa tathā cakāra sādhuḥ //",
    "S03gopjatmu:gosv_35_0": "sa hitāvahitā rujāturāṇāṃ himavanmerugurur guruḥ prajānām /",
    "S03gopjatmu:gosv_35_1": "puruṣātiśayo guṇaprakarṣān niyataṃ dūrataraṃ samutpapāta //",
    "S03gopjatmu:gosv_36_0": "vyavasyanti prāptuṃ salilaphalamūlānilabhujaḥ /",
    "S03gopjatmu:gosv_36_1": "vibhūtiṃ tām aindrīṃ tṛṇam iva parityajya kṛpayā",
    "S03gopjatmu:gosv_37_0": "śubhābhyāsād eva kṣapitakukṛtapratyayatayā",
    "S03gopjatmu:gosv_37_1": "tathāgatena prāptā bhavagatisamākṣepavaśitā /",
    "S03gopjatmu:475_0_0": "atha bodhisattvaḥ sutarāṃs tais teṣāṃ saujanyasūcakair vacobhiḥ pravijṛmbhamāṇatīvraprasādapremagauravakāruṇyas samanuneṣyaṃs",
    "S03gopjatmu:475_0_1": "tān sahāyakān anukampāmṛtavāribhiḥ siñcann iva tṛptivisargair ity abravīt /",
    "S03gopjatmu:gosv_38_0": "svakāmakārānuvidhāyinīm śriyam paṭāntalagnām hutabhukśikhām iva /",
    "S03gopjatmu:gosv_38_1": "na marṣayanti vyasanāturān janān dṛṣṭvā mahāntaḥ karuṇānibandhanāḥ //",
    "S03gopjatmu:gosv_39_0": "tasyopapattisamakālam athoccacāra lokaṃ sphuran dhvanir iti śravaṇopakārī /",
    "S03gopjatmu:gosv_39_1": "yaḥ pāpy ayaṃ kuru puro bhajanaṃ ca tasya māṃsāsṛjau samupayujya śivaṃ bhajadhvam //",
    "S03gopjatmu:gosv_40_0": "śrutvātha dhvanim atimānuṣaṃ manuṣyāḥ sāṃhatyasvaritam upetya taṃ pradeśam /",
    "S03gopjatmu:gosv_40_1": "ālokya kṣitidharapīvarātmabhāvaṃ taṃ sādhuṃ kṣamiṇam abhīyur udviṣāṇāḥ //",
    "S03gopjatmu:gosv_41_0": "āghūrṇasphuṭitakhaḍganiśātapāṇīn dṛṣṭvā tān abhipatato javena gatvā /",
    "S03gopjatmu:gosv_41_1": "hāheti sphuṭavirasaṃ vilepur uccaiḥ pratyastapraśithilamaulayaḥ suraughāḥ //",
    "S03gopjatmu:gosv_42_0": "māṃ dṛṣṭvā ghanavipulāyatātmabhāvaṃ śrutvā vā surapuravāsināṃ pralāpān /",
    "S03gopjatmu:gosv_42_1": "na kaś cit pratihatamānaso vasāsṛgmoko 'yaṃ kṣaṇam iti so 'bhavad vikārī //",
    "S03gopjatmu:gosv_43_0": "tān paurān suhṛda ivāvalokya tasya prītir yā manasi manasvino jṛmbhate /",
    "S03gopjatmu:gosv_43_1": "tām eva kṣitidharasāradhīḥ sa mene paryāptaṃ phalam atiduṣkarasya tasya //",
    "S03gopjatmu:gosv_44_0": "lokānām abhilaṣitopakāramyaṃ matvāsāv upacitamāṃsam ātmabhavam /",
    "S03gopjatmu:gosv_44_1": "ekāntavyasananipātalakṣyabhūte saṃsāre 'py abhiratim ābabandha sādhuḥ //",
    "S03gopjatmu:gosv_45_0": "ye dhvastāḥ parahitasaṃvidhānaśūnyās taddehāḥ kṣaṇabhidurā bhavaprabandhe /",
    "S03gopjatmu:gosv_45_1": "tān manye sa parigaṇayya śailatuṅgān cchuddhyaiva svatanum upādadhe mahātmā //",
    "S03gopjatmu:gosv_46_0": "taṃ matvā vitatavikāram eva dhairyāt te tīkṣṇais tarum iva cicchiduḥ kuṭhāraiḥ /",
    "S03gopjatmu:gosv_46_1": "niḥśaṅkā galitakṛpāśivair manobhiḥ so 'py āsīt tarur iva cāpanītamanyuḥ //",
    "S03gopjatmu:gosv_47_0": "tadraktavyatirekapāṭalāgrahastās tam khaḍgair araya ivāpare vicakruḥ /",
    "S03gopjatmu:gosv_47_1": "so 'py āsīd abhimatakāryasaṃprasiddhyā prītyaiva sphuṭahṛdayo viśuddhakarmā //",
    "S03gopjatmu:gosv_48_0": "susrāva kṣatajam athāsya khaḍgadhārāc chedebhyaḥ sphuṭakaradhīrapuṣpatāmram /",
    "S03gopjatmu:gosv_48_1": "saṃprāptaghanasamaye vicitrasānor vindhyādrer jalam iva dhātunirjharebhyaḥ //",
    "S03gopjatmu:476_0_0": "gataviklavā bhavanto madīyam udgataprāṇaṃ śarīraṃ plavam ivālambyānyonyasaṃsaktikayā vārivegavaśena yena vātena vā digbhāgena",
    "S03gopjatmu:476_0_1": "sthalam upagamya parṇamūlaphalajalādibhir yāpayantaḥ parasparam avipannasauhṛdāḥ karmasvakatāvalambino lokasvabhāvam avekṣamāṇā",
    "S03gopjatmu:476_0_2": "vinītavivādaśokadainyāḥ kāryāvasānam āgamayata /",
    "S03gopjatmu:476_1": "sukham anubhūya duḥkham apy anubhūyate /",
    "S03gopjatmu:476_2": "saṃpattim apy upāsya vipattir upāsyate /",
    "S03gopjatmu:476_3": "saṃsāracārakāvacarāṇāṃ hi etad eva paryāptaṃ vyasanam ataḥ pratikaṣṭatarāṇy apy atra kṛcchrāṇy āsādyante śrutimanovidāhinī /",
    "S03gopjatmu:476_4": "na hy enam anupatan kaś cit sukhī nāma /",
    "S03gopjatmu:476_5": "prabalānilākulānalajvālākalāpamadhyagatasyānuktasiddhaṃ dāhaduḥkham /",
    "S03gopjatmu:476_6": "tṛṣṇāvidheyamanasāṃ cābhimukhaḥ parābhava utsaṅgagatāni sarvadainyāny āsannavartī paribhavo bhayam upari vyavasthitam abhito vipralambhavaikṛtāni /",
    "S03gopjatmu:476_7": "saṃkṣepataḥ sarvam aśivajālam upagṛhya tṛṣṇā naram upabadhnāti /",
    "S03gopjatmu:476_8": "sa ca madviyogadainyāvakāśo na hṛdi karaṇīyaḥ /",
    "S03gopjatmu:476_9": "īdṛśo hi lokasvabhāvo viyogaduḥkhānugatā eva hi priyajanasaṃyogāḥ /",
    "S03gopjatmu:477_0": "dīrghakālaparicayād dṛḍhasnehanibaddhāny api sauhṛdāni kṣaṇena viśliṣyanti /",
    "S03gopjatmu:477_1": "prāṇināṃ viparyāsaś caiṣa cetasaḥ priyo 'yaṃ mameti /",
    "S03gopjatmu:477_2": "dṛśyante kāraṇāntaraviparyayāt parivartamānāni priyāpriyāṇi jīvaloke /",
    "S03gopjatmu:477_3": "tasmān na paratantreṣv apariniṣpannasvabhāveṣu prakṛtibhedavartiṣu vipralambhapadasthāneṣu kṣaṇavipariṇāmalolaśīleṣu śokāyāsamayeṣu priyasamāgameṣv abhiniviśyātmā khedayitavyaḥ /",
    "S03gopjatmu:477_4": "tatra sukhaṃ dhairyam eva paruṣāṇām āpatsv avalambo bhavati viṣādam avadhīrayati śokam uparuṇaddhi vighnayati āpadam āpatantīṃ prajñānasahitaṃ ca tad evābhimatam artham ānayati /",
    "S03gopjatmu:478_0": "śokānivṛttis tu niṣprayojanam āśrayaṃ saṃtāpayati kṛtyam antarayati kāntim ācchinatti pratibhānam āyāsayaty āsannasnehaduḥkhaṃ suhṛjjanaṃ .",
    "S03gopjatmu:478_1": "... dharmārthayaśaḥsukhāni copahanti /",
    "S03gopjatmu:478_2": "matkṛtam anupaśyadbhis tu bhavadbhiḥ puṇyeṣv ādaraḥ karaṇīyaḥ /",
    "S03gopjatmu:478_3_0": "puṇyam eva hi prāṇinām ihāmutra ca niratyayo bandhur āpatsu viṣādī sahāyaḥ pātheyam ayatnavāhyaṃ pradīpas tamasi prapāteṣu",
    "S03gopjatmu:478_3_1": "saṃkramaṃ bhayasthāneṣv ārakṣā maṅgalam advaidhasiddham atyantikaṃ siddhaṃ sūpacaraḥ svāmī parāyaṇam āpadgatānām āyatanam",
    "S03gopjatmu:478_3_2": "avipariṇāmināṃ sukhānāṃ kṣetraṃ diśāvidiśāntavyāpināṃ yaśasāṃ ākaraḥ praśaṃsānām anabhibhūtaṃ vaiśāradyam /",
    "S03gopjatmu:478_4": "puṇyāvaṣṭhambhād eva ca puruṣo duravagāhe 'pi sukham avagāhate /",
    "S03gopjatmu:478_5": "paralokakāntāre viṣādapadasthāne 'pi nāma maraṇasamaye na viṣīdanti puṇyakarmāṇaḥ /",
    "S03gopjatmu:478_6": "kaṇṭakapracayakarkaśāny api janmadurgāṇi prāyeṇākṣatāḥ saṃcaranti puṇyabalinaḥ /",
    "S03gopjatmu:478_7_0": "puṇyair eva cākhilajagaddhitasukhādhyāśayapravṛttivistīrṇām ākarṣayanti sakalabhuvanādhipatyābhiṣekamahatīṃ sarvalokasādhāraṇāṃ",
    "S03gopjatmu:478_7_1": "tāthāgatīṃ guṇasamṛddhiṃ prāg eva pratanusukhānavakāśādīnavāṃ pracurajanamanovikāriṇīm anantaduḥkhabāṇasaṃnipātadūṣitām āyāsinīm",
    "S03gopjatmu:478_7_2": "iha paratra ca bāliśānāṃ pratikṣaṇavyayānubandhādūṣitām anekarūpavairakṛtānuṣaṅgadāruṇāṃ bhavabhogamayīm aśivām akhilāṃ viparītasukhābhiniveśakhalāṃ",
    "S03gopjatmu:478_7_3": "saṃpattisaṃjñāntaritāṃ vipattim akāraṇabhraṃśamanovidāhinīm ity alam iti prasaṅgenātipatati /",
    "S03gopjatmu:478_8": "kāryakālaś caramasaṃdeśo 'yaṃ bhadramukhā ity uktvā bodhisattvo muhūrtam ekāgramano babhūva /",
    "S03gopjatmu:gosv_49_0": "cakṣāra vraṇamukhakandarebhyo yat tasya kṣatajam iva kṣatāśayasya /",
    "S03gopjatmu:gosv_49_1": "tenohur ghanapariṇāhaphenapuñjā viṣṭabdhā vipulasitavīcayaḥ sravantyaḥ //",
    "S03gopjatmu:gosv_50_0": "tat tasya praṇidhibalāvalambinīnām āśānāṃ katham api pūraṇāt sucetaḥ /",
    "S03gopjatmu:gosv_50_1": "saṃprāpte 'py amrapure śarīrabhedāt prāmodyaṃ niratiśayopamaṃ babhāra //",
    "S03gopjatmu:479_0": "bodhisattvo 'pi mahāsattva iti praṇidhim upabṛmhayām āsa śāntaye sarvasattvānām /",
    "S03gopjatmu:gosv_51_0": "dadhvāna prapatadasṛkkadeharandhre vicchinne paraśutīkṣṇadhārayāsya /",
    "S03gopjatmu:gosv_51_1": "pratyantajvalanaśikhāvalīḍhasānoḥ kuñjeṣu drutam iva kāncanaṃ sumeroḥ //",
    "S03gopjatmu:gosv_51_2": "tasmān nārtho mama – – sukhaiḥ svapnamāyopamānaiḥ",
    "S03gopjatmu:gosv_51_3": "puṇyād asmān na ca śamasukhaṃ prārthaye projjhya lokān //",
    "S03gopjatmu:481_0": "mohāvarte maraṇamakare mānapāṣāṇagarbhe",
    "S03gopjatmu:481_1": "tṛṣṇātoye madanakaluṣe krodhasaṃsarpisarpe /",
    "S03gopjatmu:gosv_52_0": "tasyograir yugapad itas tataś ca śastrair niḥśaṅkaṃ śakalitakomalāśrayāṅge /",
    "S03gopjatmu:gosv_52_1": "vicchinne sahananiviṣṭaśuddhabuddheḥ prītyārdre manasi tirodadhe viṣādaḥ //",
    "S03gopjatmu:gosv_52_2": "puṇyād asmād aham aśaraṇaṃ kṛtsnam uttārayeyam //",
    "S03gopjatmu:482_0": "evaṃ kṛtvā praṇidhim acalaṃ sādrisārasthirātmā",
    "S03gopjatmu:482_1": "tyaktāpekṣaḥ sucaritaśatopārjite 'pi svadehe /",
    "S03gopjatmu:gosv_53_0": "paricayakṛtamārgās tasya raktapraṇālyo gagaṇaparikhabhūte cchidyamāne śarīre /",
    "S03gopjatmu:gosv_53_1": "kṣitidharasaridoghā vistarāṇi pracakrur na ca manasi viṣādo nāpi khedo babhūva //",
    "S03gopjatmu:gosv_53_2": "svāṃ śokārtivyathitahṛdayaḥ prāṇināṃ tāraṇāya //",
    "S03gopjatmu:gosv_54_0": "apacitataramāṃsāsṛgvasākardamāsu vyapagatabhayaśaṅkās tasya vistāriṇīṣu /",
    "S03gopjatmu:gosv_54_1": "tanuvivaratareṣu vyāḍasaṃghā vicerur na ca manasi viṣādo na ca khedo babhūva //",
    "S03gopjatmu:483_0": "sattvārthapratipattikauśalam aho hī dhīratā cetasaḥ",
    "S03gopjatmu:483_1": "puṇyābhyāsaviśeṣapuṇyamahatām āścaryarūpasthitiḥ /",
    "S03gopjatmu:gosv_55_0": "yad apahṛtam anāryais tasya māṃsaṃ śarīrād yadi tad apariśeṣaṃ piṇḍitaṃ syāt kathaṃ cit /",
    "S03gopjatmu:gosv_55_1": "girim api sa sumeruṃ laṅghayen māṃsarāśir na ca manasi viṣado na ca khedo babhūva //",
    "S03gopjatmu:gosv_55_2": "— — — – – — – — bata kṛpā nāpekṣate svāśrayam //",
    "S03gopjatmu:484_0": "loko 'yaṃ vinimīlito 'pi viduṣā pronmīlitaḥ sarvataḥ",
    "S03gopjatmu:484_1": "kīrtyā candramayūkhadhautakumudacchāyā – — — – — /",
    "S03gopjatmu:gosv_56_0": "kṣayam upayayur aṅgeṣv eva śastrāṇi tasya prakṛtimṛduṣu sādhor akṣatādhyāśayasya /",
    "S03gopjatmu:gosv_56_1": "abhirucitaparārthaprītisaṃbhogaśānte na ca manasi viṣādo na ca khedo babhūva //",
    "S03gopjatmu:gosv_56_2": "janmāvaskarakardame sphuradurukleśakrimivyākule //",
    "S03gopjatmu:485_0": "tiryag vikṣipyamānaṃ navajalaśiśirair mandamandair marudbhir",
    "S03gopjatmu:485_1": "divyodyānadrumebhyaḥ kusumam avirataṃ taccharīre papāta /",
    "S03gopjatmu:gosv_57_0": "ye cāsya raktair vililepur aṅgā te rejire rogaviṣādamuktāḥ /",
    "S03gopjatmu:gosv_57_1": "ye cāpi raktāni papuḥ sarogās te sarvalokāḥ pupuṣur virogāḥ //",
    "S03gopjatmu:gosv_57_2": "vyābhugnopāntamadhyaiḥ kuvalayamṛdubhis taṃ bhujaṅgāḥ praṇemuḥ //",
    "S03gopjatmu:gosv_58_0": "janam apagatarogaṃ vīkṣamāṇasya harṣo manasi bhuvanabandhor labdhagādho babhūva /",
    "S03gopjatmu:gosv_58_1": "piśitam anupayogaṃ vīkṣamāṇasya bhūyo 'py abhavad aratidolaṃ cañcalaṃ tasya cetaḥ //",
    "S03gopjatmu:gosv_59_0": "utkṛttacarmapaṭalasphuṭatāmramāṃso randhrodvamadrudhiraśeṣaviśeṣatāmraḥ /",
    "S03gopjatmu:gosv_59_1": "kāyaḥ sa tasya vikṛtaḥ kṛtaniścayasya reje javākusumarāśir ivābhracumbī //",
    "S03gopjatmu:486_0": "tad evam atiduṣkarāṇi bhagavān asau bhūtaye",
    "S03gopjatmu:486_1": "cakāra jagatāṃ kṛpāparigatāmalādhyāśayaḥ /",
    "S03gopjatmu:gosv_60_0": "vicchidyamānaḥ suniśātaśastrais tad duḥkham ekāśrayam īkṣamāṇaḥ /",
    "S03gopjatmu:gosv_60_1": "sukhena duḥkhaṃ sa nirācakāra labdhvā paratrātmani caikamatyam //",
    "S03gopjatmu:gosv_60_2": "samagrabhuvanopakārakaraṇaikavīre jine //",
    "S03gopjatmu:487_0": "prasādya ca mano munau sucaritaikaratnākare",
    "S03gopjatmu:487_1": "vaco 'vitathavādinaḥ śrutirasāyanaṃ śrūyatām /",
    "S03gopjatmu:gosv_61_0": "pariṇāmakharā batādhamāyā gatir ātmābhiniveśavāsanāyāḥ /",
    "S03gopjatmu:gosv_61_1": "upadigdhadhiyo yayā manuṣyāḥ pitṛbhūteṣv api sādhuṣu skhalanti //",
    "S03gopjatmu:gosv_61_2": "bhavādhvani nirāśraye vyasanakaṇṭakāndhācite //",
    "S03gopjatmu:488_0": "iti śrīsārthavāhajātakaṃ samāptam //",
    "S03gopjatmu:489_0": "***************************************************************************",
    "S03gopjatmu:490_0": "Sarvaṃdada = GoSd",
    "S03gopjatmu:492_0": "14. Sarvaṃdada",
    "S03gopjatmu:493_0": "paraduḥkhaduḥkhitāḥ svajīvitam api nāpekṣante sādhavaḥ /",
    "S03gopjatmu:494_0": "tadyathānuśrūyate /",
    "S03gopjatmu:495_0": "bodhisattvo 'nyatamaṃ svakulakramāgataṃ mahīmaṇḍalaṃ samanuśaśāsa /",
    "S03gopjatmu:495_1_0": "tasyārthijanamanoharair aviṣamapravṛttimadhuratarair anatikrāntakālābhilaṣitaiḥ phalāśākārpaṇyopaśamasvacchaśobhair vibhavavisargair",
    "S03gopjatmu:495_1_1": "lokān saṃtarpayataḥ sarvaṃdada ity evaṃ yathārthaṃ nāma prathitam āsīt /",
    "S03gopjatmu:gosd_1_0": "jagaddhitādhānasamutsukatvāt sa rājyabhāraṃ bibharāṃ babhūva /",
    "S03gopjatmu:gosd_1_1": "kṣitīśvaraḥ pūrvakṛtānavadyapuṇyaprabhāvopanataṃ krameṇa //",
    "S03gopjatmu:gosd_2_0": "na tasya kiṃpākaphalopamāś calā mano manovibhramamātrabhadrikāḥ /",
    "S03gopjatmu:gosd_2_1": "svabhāgadheyopanatā vibhūtayo babandhur āryaprakṛter mahātmanaḥ //",
    "S03gopjatmu:gosd_3_0": "pariśramas tasya babhūva yautako mahākṛpādhīnamater mahīpateḥ /",
    "S03gopjatmu:gosd_3_1": "prabhutvam āsīj jagatāṃ tv abādhithaṃ vibhūtisaṃbhogasukheṣu bhūriṣu //",
    "S03gopjatmu:gosd_4_0": "na tasya mātsaryatamo'vaguṇṭhanaṃ babhūva gātreṣv api mānasaṃ yadā /",
    "S03gopjatmu:gosd_4_1": "tadā kathaivoparatāsukhāgate tṛṇopame śokanibandhane dhane //",
    "S03gopjatmu:496_0": "taṃ kila mahātmānam anyatamaḥ pārthivo 'tṛptaḥ svarājyaśriyā parityaktadharmayaśāḥ sukhasādhanopāyadāruṇaḥ svarājyād uccālayitum upacakrame /",
    "S03gopjatmu:gosd_5_0": "saṃprāpya bhogān mahato 'py anāryāḥ panthānam āryācaritaṃ vilaṅghya /",
    "S03gopjatmu:gosd_5_1": "tṛṣṇāparītāḥ karuṇātmakeṣu sādhuṣv api krodhaviṣaṃ vamanti //",
    "S03gopjatmu:gosd_6_0": "bhaiṣajyavṛkṣā iva ye kadā cit kva cit kathaṃ cij jagato hitāya /",
    "S03gopjatmu:gosd_6_1": "bhavanti tān apy upataptacittāḥ krodhāgninā kāpuruṣā dahanti //",
    "S03gopjatmu:gosd_7_0": "kurvīta ko nāma manuṣya āryaḥ sacetanas teṣu manaḥpradoṣam /",
    "S03gopjatmu:gosd_7_1": "yeṣāṃ yaśobhiḥ kumudāvadātair udbhāsitānīva digantarāṇi //",
    "S03gopjatmu:gosd_8_0": "atha dharaṇirajobhiḥ śārikākaṇṭhadhūmrais turagakhuranipātaprodgataiś chādayan kham /",
    "S03gopjatmu:gosd_8_1": "sa nṛpatir upatasthe mattamātaṅgasainyair upavanatarupūgān ārujan meghanīlān //",
    "S03gopjatmu:gosd_9_0": "udadhir iva yugānte plāvayaṃl lokam antarlulitamakarapucchacchinnacañcattaraṅgaḥ /",
    "S03gopjatmu:gosd_9_1": "sa nṛpabalasamūho nagnanistriṃśapattrasphuritaravimayūkhas tatpuraṃ saṃrurodha //",
    "S03gopjatmu:gosd_10_0": "upanatam api puṇyair vipralambhāvasānaṃ dhig anupaśamakāri śrīsukhaṃ pārthivānām /",
    "S03gopjatmu:gosd_10_1": "piśitam iva vipūti kravyabhugmaṇḍalānāṃ yad iha bhavati puṃsāṃ vairavairasya mūlam //",
    "S03gopjatmu:497_0_0": "atha bodhisattvaḥ prāg eva viditaviṣayadoṣavairavairaḥ saṃrambhavipralabhādyanarthabhūyiṣṭhaṃ rājyam atimanyamānaḥ svasukhasaṃbhogābhiṣvaṅgadainyānupakliṣṭamānasaś",
    "S03gopjatmu:497_0_1": "cintayāṃ babhūva /",
    "S03gopjatmu:gosd_11_0": "dhig astv anāryaṃ viṣayāśrayaṃ sukhaṃ samīraṇoddhūtalatāntacañcalam /",
    "S03gopjatmu:gosd_11_1": "upāsate yatra nibaddhamānasā narā daśāṃ bandhujanopatāpinīm //",
    "S03gopjatmu:498_0": "vātoddhūtataraṅgitadhvajaśikhāpratyāhatāmbhodharaṃ",
    "S03gopjatmu:498_1": "dānaprasrutisiktadantamusalakrūradvipendrākulam /",
    "S03gopjatmu:gosd_12_0": "dānaprasrutisiktadantamusalakrūradvipendrākulam /",
    "S03gopjatmu:gosd_12_1": "śakto 'rātibalaṃ vihantum akhilaṃ bāhudvitīyo 'py ahaṃ",
    "S03gopjatmu:gosd_12_2": "rakṣed akṣatacāriṇī yadi kṛpā māteva māṃ nāpadi //",
    "S03gopjatmu:499_0": "yā vā śrīr adhigamyate paravadhavyāsaṅgadagdhātmanā",
    "S03gopjatmu:499_1": "tāṃ vāñched bhramaropagītakusumāṃ ko vadhyamālām iva /",
    "S03gopjatmu:gosd_13_0": "tāṃ vāñched bhramaropagītakusumāṃ ko vadhyamālām iva /",
    "S03gopjatmu:gosd_13_1": "yo 'pi svārhanibandhanapraṇayinā saṃprasthito vartmanā",
    "S03gopjatmu:gosd_13_2": "prāg eva vyasanāturasya jagato yo 'haṃ hitāyodyataḥ //",
    "S03gopjatmu:500_0": "api ca",
    "S03gopjatmu:gosd_14_0": "rājye 'paro yadi mama praṇayaṃ karoti pūjyo mayā nanu viśeṣata eva rājā /",
    "S03gopjatmu:gosd_14_1": "rājyāśrayaṃ khalu parārtham ahaṃ bibharmi saṃkleśabhāram imam āyataduḥkhahetum //",
    "S03gopjatmu:gosd_15_0": "atithir iva yato 'yaṃ mānanīyo narendro madupahitavibhūtiprārthanākṛṣṭacetāḥ /",
    "S03gopjatmu:gosd_15_1": "upacitakuśalatvāc cānukampāviśeṣāt suta iva vinayārthaṃ ko 'tra kopāvakāśaḥ //",
    "S03gopjatmu:gosd_16_0": "unmocayaty eva balāc ca yo māṃ rājyābhidhānād vyasanapratānāt /",
    "S03gopjatmu:gosd_16_1": "yady atra kuryāṃ manasaḥ prakopaṃ pāpo 'paraḥ ko 'tha mayā samaḥ syāt //",
    "S03gopjatmu:gosd_17_0": "rājyasya doṣāvayave niveśaṃ prakhyāpayan hanti yaśaḥsukhāni /",
    "S03gopjatmu:gosd_17_1": "mām arthataḥ śikṣayate narendro rājyābhidhāne tamasi bhramantam //",
    "S03gopjatmu:gosd_18_0": "tyaktavyam etena ca kāraṇena kṣitīśvaraśrīsukham ātmakāmaiḥ /",
    "S03gopjatmu:gosd_18_1": "yad atra saktasya janasya vairabhayaprasaṅgāḥ śirasi sphuranti //",
    "S03gopjatmu:gosd_19_0": "yo vāham utsṛjya tapovanāni nirantarāyāṇy abhitaḥ śivāni /",
    "S03gopjatmu:gosd_19_1": "gṛhābhidhānaṃ bhayam āvasāmi nārhāmi nāhaṃ vyasanāny amūni //",
    "S03gopjatmu:gosd_20_0": "tat svastirājyadyutivistarebhyo naikavyalīkāśrayadāruṇebhyaḥ /",
    "S03gopjatmu:gosd_20_1": "yāsyāmi śāntāni vanāny ato 'haṃ vivekajaprītinibandhanāni //",
    "S03gopjatmu:gosd_21_0": "kalyāṇamitraṃ yata eva rājā mamādya naiṣkramyasukhodayāya /",
    "S03gopjatmu:gosd_21_1": "kalyāṇam evāstv anayo 'py ato 'sya sabandhumitrasya śaracchatāni //",
    "S03gopjatmu:501_0": "mā gā garvaṃ mahimnaḥ kṣitipatir aham ity ujjhyatāṃ vipralambhaḥ",
    "S03gopjatmu:501_1": "pratyāsannopatāpām anuvahasi vṛthā bhaṅginīṃ kiṃ nayājñām /",
    "S03gopjatmu:gosd_22_0": "pratyāsannopatāpām anuvahasi vṛthā bhaṅginīṃ kiṃ nayājñām /",
    "S03gopjatmu:gosd_22_1": "rājyaṃ tyaktavyam eva vyasanaparigataṃ nātyajas tvaṃ kimarthaṃ",
    "S03gopjatmu:gosd_22_2": "śaṅke daurjanyam itthaṃ mama nṛpatir ayaṃ kṣāpayiṣyaty ayatnaḥ //",
    "S03gopjatmu:502_0": "kadā tyaktvā gehaṃ kukṛtaśatasaṃbādhavirasaṃ",
    "S03gopjatmu:502_1": "vane vatsyāmīti praśamasukhasaṃbhogasubhage /",
    "S03gopjatmu:gosd_23_0": "vane vatsyāmīti praśamasukhasaṃbhogasubhage /",
    "S03gopjatmu:gosd_23_1": "vitarkā ye bhūtāḥ suciram anubaddhā mama mateḥ",
    "S03gopjatmu:gosd_23_2": "prasiddhās te diṣṭyā kṣitipatim imaṃ prāpya na cirāt //",
    "S03gopjatmu:503_0_0": "iti viniścitya bodhisattvo janmāntarābhyastanaiṣkramyasukhābhyudayaparicayo mṛga iva vāgurāvarodhanirgamopalambhodbhūtapramodaḥ",
    "S03gopjatmu:503_0_1": "samapanītarājyaśrīsūcakālaṃkāravibhramakāyabhāralaghuviviktavigrahaḥ parair aparijñātatapovanagamanaprayojanaḥ saṃrūḍhapraṇayaviśrambhasnehabahumānaniratyayaṃ",
    "S03gopjatmu:503_0_2": "ca bandhuvargaṃ svapuṇyabalāvaṣṭambhopanatasukhopabhogyāṃ ca rājalakṣmīṃ paryuṣitopabhogamalinamlānakusumabandhanām iva srajaṃ",
    "S03gopjatmu:503_0_3": "parityajyānytamad viviktam āśramapadam alaṃcakāra /",
    "S03gopjatmu:gosd_24_0": "āhūyamāna iva pallavināṃ drumāṇāṃ",
    "S03gopjatmu:gosd_24_1": "śākhākaraiḥ svakusumābharaṇābhirāmaiḥ /",
    "S03gopjatmu:gosd_24_2": "śāntaṃ vanāntam upagamya sa bodhisattvaḥ",
    "S03gopjatmu:gosd_24_3": "prāpto 'mṛtaṃ nṛpasukhair anavāptapūrvam //",
    "S03gopjatmu:gosd_25_0": "yāny eva śokaparidevamukhāni loke kāmātmanām anucitopaśamotsavānām /",
    "S03gopjatmu:gosd_25_1": "tāny eva nāma dadhati praśamapriyāṇāṃ prītiṃ nirāmiṣasukhapraṇayānavadyām //",
    "S03gopjatmu:505_0": "puṣpādhivāsaśucibhiḥ sa vanāntavātaiḥ",
    "S03gopjatmu:505_1": "saṃvījitaḥ prativinodya śarīrakhedam /",
    "S03gopjatmu:gosd_26_0": "saṃvījitaḥ prativinodya śarīrakhedam /",
    "S03gopjatmu:gosd_26_1": "dhyātvā pramādamalināṃ manujendralakṣmīṃ",
    "S03gopjatmu:gosd_26_2": "saṃvegam eva manasi kṣitipaḥ pupoṣa //",
    "S03gopjatmu:506_0": "kṛtvā namaḥ sa bhuvanatrayaśaṅkarebhyaḥ",
    "S03gopjatmu:506_1": "sarvātmanā daśasu dikṣu tathāgatebhyaḥ /",
    "S03gopjatmu:gosd_27_0": "sarvātmanā daśasu dikṣu tathāgatebhyaḥ /",
    "S03gopjatmu:gosd_27_1": "amlānaśādvalakuthāparibhogaramye",
    "S03gopjatmu:gosd_27_2": "mūle taroḥ kṣitipatir niṣasāda madhye //",
    "S03gopjatmu:gosd_28_0": "sa khedito 'ntaḥpurasundarīṇāṃ saṃkleśapakṣānuguṇair vilāsaiḥ /",
    "S03gopjatmu:gosd_28_1": "viviktasaṃbhogasukhāny araṇyāny ālokya viśrānta iva kṣitīśaḥ //",
    "S03gopjatmu:gosd_29_0": "parisravannirjharavāridhārāprakṣālitaśyāmaśilātalāni /",
    "S03gopjatmu:gosd_29_1": "sānūni paśyan sa mahīdharāṇām ayatnaramyāṇi mudaṃ jagāma //",
    "S03gopjatmu:gosd_30_0": "āliṅgitān puṣpabharālasābhiḥ snehād iva prāṇasamāṃl latābhiḥ /",
    "S03gopjatmu:gosd_30_1": "mahīruhān bhūripalāśanīlān ālokya reme sa mahīmahendraḥ //",
    "S03gopjatmu:gosd_31_0": "akarkaśaśyāmakaśerukāṇi bhramaddvirephāhatapuṣkarāṇi /",
    "S03gopjatmu:gosd_31_1": "nirīkṣamāṇaḥ sa nṛpo 'bhireme sarāṃsi pāṭhīnakulākulāni //",
    "S03gopjatmu:gosd_32_0": "vivekajaprītisukhānukūlāṃ nisargaramyāṃ sa vanāntabhūmim /",
    "S03gopjatmu:gosd_32_1": "nirīkṣamāṇaḥ kṣitipaḥ praharṣaṃ jagāma saṃśāntamanovikāraḥ //",
    "S03gopjatmu:gosd_33_0": "udīkṣya saṃsaktaśikhaṇḍikekāmano'bhirāmāṇi sa kānanāni /",
    "S03gopjatmu:gosd_33_1": "anekasaṃkleśaviṣopadagdhāṃ nṛpaśriyaṃ bhūmipatir jagarhe //",
    "S03gopjatmu:gosd_34_0": "kvāsau viparyāsasukhābhimānaprasaṅgajihmā kṣitipālalakṣmīḥ /",
    "S03gopjatmu:gosd_34_1": "kva caiva cetovinibandhanāni śāntāny araṇyāśrayiṇāṃ sukhāni //",
    "S03gopjatmu:gosd_35_0": "anartharāgāśrayadūṣitāya namo 'stu tasmai kṣayiṇe sukhāya /",
    "S03gopjatmu:gosd_35_1": "viṣajya yasmin manasaḥ pravṛttiṃ kṛpāspadatvaṃ viduṣāṃ vrajanti //",
    "S03gopjatmu:507_0": "avanataśikhair vānīrāṇāṃ drumais taṭarohibhiḥ",
    "S03gopjatmu:507_1": "kṛtaparikaraśrīsaṃbhogāḥ praśāntarayoddhavāḥ /",
    "S03gopjatmu:gosd_36_0": "kṛtaparikaraśrīsaṃbhogāḥ praśāntarayoddhavāḥ /",
    "S03gopjatmu:gosd_36_1": "haritapulināḥ śaṣpodbhedair jharaiḥ saritaḥ śivāḥ",
    "S03gopjatmu:gosd_36_2": "kṣititalapatiḥ paśyaṃl lebhe ratiṃ sa nirāmiṣām //",
    "S03gopjatmu:508_0": "vitathaviṣayakrodhābhyāsaprayogamalīmasaṃ",
    "S03gopjatmu:508_1": "hṛdayam asatāṃ śānte 'raṇye ratiṃ katham eṣyati /",
    "S03gopjatmu:gosd_37_0": "hṛdayam asatāṃ śānte 'raṇye ratiṃ katham eṣyati /",
    "S03gopjatmu:gosd_37_1": "sa tu narapatir gotrotkarṣaprabhāvaparigrahād",
    "S03gopjatmu:gosd_37_2": "viṣayavimukhaḥ prītiṃ bheje parāṃ vijane vane //",
    "S03gopjatmu:509_0": "prakṛticapalā naikāpāyā nirantaradāruṇā",
    "S03gopjatmu:509_1": "na khalu hṛdayaṃ no jñānārthaṃ haranti vibhūtayaḥ /",
    "S03gopjatmu:gosd_38_0": "na khalu hṛdayaṃ no jñānārthaṃ haranti vibhūtayaḥ /",
    "S03gopjatmu:gosd_38_1": "apagatamanaḥsaṃkṣobhāṇāṃ vanāntam upeyuṣāṃ",
    "S03gopjatmu:gosd_38_2": "bhavati tu satāṃ pūrvābhyāsān matiḥ praguṇā śubhe //",
    "S03gopjatmu:510_0": "hariṇacaraṇakṣuṇṇopāntāḥ saśādvalanirjharāḥ",
    "S03gopjatmu:510_1": "kusumaśabalair viśvākhātais taraṅgitapādapāḥ /",
    "S03gopjatmu:gosd_39_0": "kusumaśabalair viśvākhātais taraṅgitapādapāḥ /",
    "S03gopjatmu:gosd_39_1": "muditavihagaśreṇīcitradhvanipratināditā",
    "S03gopjatmu:gosd_39_2": "manasi na mudaṃ kasyādadhyuḥ śivā vanarājayaḥ //",
    "S03gopjatmu:511_0": "praśamavidhure nityodvegaprade gṛhacārake",
    "S03gopjatmu:511_1": "viṣayamarutā vyādhūtānāṃ hatopaniṣatsukham /",
    "S03gopjatmu:gosd_40_0": "viṣayamarutā vyādhūtānāṃ hatopaniṣatsukham /",
    "S03gopjatmu:gosd_40_1": "uparatajanakṣobhāyāsaprakāmasukhe vane",
    "S03gopjatmu:gosd_40_2": "vrajati tu manaḥ sadyaḥ śāntiṃ kukāryasamākulam //",
    "S03gopjatmu:512_0_0": "athānyatamo brāhmaṇo dāridryaduḥkhābhyāhatas tatpratīkāracikīrṣayā mandotsāho 'pi bodhisattvam ekam ārtāyanam avagamya tadviṣayāntam",
    "S03gopjatmu:512_0_1": "upagacchan mārgaparibhraṃśaparyākulātmā tatas tataḥ paribhraman kṣudduḥkhopaglapitatanur adhvaklamaviklavāvidheyagurutaracaraṇavigrahas",
    "S03gopjatmu:512_0_2": "tad āśramapadam āsasāda /",
    "S03gopjatmu:512_1": "dṛṣṭvā cainaṃ bodhisattvaś cirābhyāgatasnigdhabāndhavasnehātiriktavātsalyapeśalayā pibann iva dṛṣṭyā pratyudgamyābhivādya ca kṛtapratisaṃmodanam āgamanaprayojanaṃ paryapṛcchat /",
    "S03gopjatmu:gosd_41_0": "yaḥ sarvado nāma bhuvi prasiddho yathārthanāmā naralokapālaḥ /",
    "S03gopjatmu:gosd_41_1": "kīrtyā samāhūta ivāsmi tasya prāptas tam ārtāyanam īkṣamāṇaḥ //",
    "S03gopjatmu:gosd_42_0": "trātā sa eva vyasanāturāṇāṃ vanīpakānāṃ sa ca bandhur ekaḥ /",
    "S03gopjatmu:gosd_42_1": "tam eva caikaṃ vyapadiśya sādhum anyatra maunavratam eti vāṇī //",
    "S03gopjatmu:gosd_43_0": "tat tasya vacanaṃ śrutvā sa kṛpāpeśalāśayaḥ /",
    "S03gopjatmu:gosd_43_1": "ācakampe mahāsattvas tadduḥkhapavanāhataḥ //",
    "S03gopjatmu:513_0": "atha sa mahātmā dīrgham uṣṇaṃ ca niśvasya taṃ brāhmaṇaṃ provāca /",
    "S03gopjatmu:gosd_44_0": "upāyaś cintyatām anyo dvija duḥkhopaśāntaye /",
    "S03gopjatmu:gosd_44_1": "bhraṣṭaiśvaryaḥ sa bhūpālas tapase vanam āśritaḥ //",
    "S03gopjatmu:514_0": "atha sa brāhmaṇaḥ samīhitārthapratyāśāpraṇayabhaṅgadainyākrāntamānasaḥ sahasā pṛthivyāṃ nipapāta paraṃ ca saṃmoham upajagāma /",
    "S03gopjatmu:gosd_45_0": "āśāparyastadhairyāṇi hṛdayāni prasaṅginām /",
    "S03gopjatmu:gosd_45_1": "dehināṃ moham āyānti hetunā yena kena cit //",
    "S03gopjatmu:515_0": "atha bodhisattvas taṃ brāhmaṇaṃ śītābhir adbhiḥ pariṣiñcya pratilabdhasaṃjñaṃ samāśvāsayann abravīt /",
    "S03gopjatmu:gosd_46_0": "asty anyo 'pi pratīkāro bhavadāśāsamṛddhaye /",
    "S03gopjatmu:gosd_46_1": "ahaṃ sarvaṃdado rājā mā śucas tvam iha dvija //",
    "S03gopjatmu:gosd_47_0": "sarvaṃdado nāma kathaṃ kadā vā yasya svadehe 'pi manaḥprasaṅgaḥ /",
    "S03gopjatmu:gosd_47_1": "yathārthanāmā tv adhunā bhaviṣyāmy ahaṃ tvadabhyāgamanotsavena //",
    "S03gopjatmu:gosd_48_0": "madrājyapraṇayī rājā māṃ samanveṣate kila /",
    "S03gopjatmu:gosd_48_1": "baddhvā māṃ dehy atas tasmai sa tvāṃ samtoṣayiṣyati //",
    "S03gopjatmu:gosd_49_0": "anekaduḥkhopanipātakātaraś cirasya tāvad bhavadāśrayād ayam /",
    "S03gopjatmu:gosd_49_1": "mamopayogaṃ guṇapakṣasiddhaye śarīrasaṃjñaḥ kalir adya yāsyati //",
    "S03gopjatmu:gosd_50_0": "jarārujāmṛtyukhalūrikām imāṃ tanuṃ samāśritya sa hanta yo 'dya me /",
    "S03gopjatmu:gosd_50_1": "manoratho brāhmaṇamukhya pūryatāṃ tava prabhāvād abhivāñchitaś ciram //",
    "S03gopjatmu:gosd_51_0": "prītir nṛpasya tava cārthaviśeṣasiddhiḥ saṃpatsyate mama ca pāramitāprakarṣaḥ /",
    "S03gopjatmu:gosd_51_1": "ekaṃ śarīram atisṛjya vipatparītaṃ paśyotsavātiśayam āpatitaṃ krameṇa //",
    "S03gopjatmu:gosd_52_0": "evaṃvidhe 'tithijanapraṇayābhidhāne prītyāgame ca mama kāryasamṛddhihetau /",
    "S03gopjatmu:gosd_52_1": "dehe kṛtāntamakarāsyapuṭātithau ca naikopasargavihite vidhir asti ko 'nyaḥ //",
    "S03gopjatmu:gosd_53_0": "kāyād asārād aham adya sāraṃ bhavantam āsādya samujjihīrṣuḥ /",
    "S03gopjatmu:gosd_53_1": "manorathaṃ tat saphalaṃ kuruṣva tvam adya me vipra cirānubaddham //",
    "S03gopjatmu:gosd_54_0": "evam astv iti pāpātmā pratiśuśrāva sa dvijaḥ /",
    "S03gopjatmu:gosd_54_1": "atikramyāryamaryādāṃ lobhopahatamānasaḥ //",
    "S03gopjatmu:gosd_55_0": "koṭarāntargatavyālaviṣād apy atidāruṇaiḥ /",
    "S03gopjatmu:gosd_55_1": "viṣayair upataptānāṃ pāpaṃ kiṃ nāma duṣkaram //",
    "S03gopjatmu:gosd_56_0": "ekaḥ parārthaṃ pradadau svadehaṃ samādade 'nyaḥ param ātmahetoḥ /",
    "S03gopjatmu:gosd_56_1": "aho vikṛṣṭaṃ caritaṃ narāṇāṃ guṇeṣu doṣeṣu ca sādarāṇām //",
    "S03gopjatmu:gosd_57_0": "taṃ bodhisattvaṃ vinibadhya gāḍhaṃ paścādbhujaṃ cauram iva dvijātiḥ /",
    "S03gopjatmu:gosd_57_1": "samācakarṣa prakṛtipragalbho nivāryamāṇo vanadevatābhiḥ //",
    "S03gopjatmu:gosd_58_0": "sākṣād ayaṃ dharma ivāvatīrṇaḥ praśāntavākkāyamanovikāraḥ /",
    "S03gopjatmu:gosd_58_1": "dvijādhamenāvinayāvalepakrūreṇa kaṣṭaṃ hriyate maharṣiḥ //",
    "S03gopjatmu:gosd_59_0": "amī rudantīva vilolapallavāḥ praśastapuṣpāśrumukhā mahīruhāḥ /",
    "S03gopjatmu:gosd_59_1": "caladdvirephadhvanidīnanisvanā viyujyamānā muninā sumedhasā //",
    "S03gopjatmu:gosd_60_0": "sudurlabham darśanam asya sarvathā vilocanaprītikarasya dehinām /",
    "S03gopjatmu:gosd_60_1": "vilepur ity udgataśokakātarāḥ pragāḍhaśokā munayo vanaukasaḥ //",
    "S03gopjatmu:gosd_61_0": "ādāya vipro 'tha tam āryasattvaṃ niḥsādhvasānākuladhīraceṣṭam /",
    "S03gopjatmu:gosd_61_1": "praveśayām āsa puraṃ sa yasmin mahīpatis tṣṭhati tatsapatnaḥ //",
    "S03gopjatmu:516_0": "yam adrākṣur netraiḥ purayuvatayaḥ snehavikacair",
    "S03gopjatmu:516_1": "gajaskandhārūḍhaṃ patim iva surāṇāṃ narapatim /",
    "S03gopjatmu:gosd_62_0": "gajaskandhārūḍhaṃ patim iva surāṇāṃ narapatim /",
    "S03gopjatmu:gosd_62_1": "tam evāpaśyaṃs tāḥ paravaśagataṃ valkaladharaṃ",
    "S03gopjatmu:gosd_62_2": "mukhaiḥ śokāyāsastimitagurupakṣmāntanayanaiḥ //",
    "S03gopjatmu:517_0": "taṃ mattavāraṇagatiṃ kanakāvadātaṃ",
    "S03gopjatmu:517_1": "prāṃśuṃ sumerum iva lakṣaṇaratnacitram /",
    "S03gopjatmu:gosd_63_0": "prāṃśuṃ sumerum iva lakṣaṇaratnacitram /",
    "S03gopjatmu:gosd_63_1": "cīrāmbaraṃ vṛjinadīrghajaṭākalāpaṃ",
    "S03gopjatmu:gosd_63_2": "dṛṣṭvā nṛpo ripur adhīratayā cakampe //",
    "S03gopjatmu:518_0": "tathābhūtaṃ cainam avekṣya sādhvasākulitamatiś cintayām āsa /",
    "S03gopjatmu:gosd_64_0": "ko nv eṣa kāñcanaśilātalacāruvakṣāḥ",
    "S03gopjatmu:gosd_64_1": "kṣāmodaro bhujagabhogavilambibāhuḥ /",
    "S03gopjatmu:gosd_64_2": "pratyādiśann iva kukāryasamākulaṃ māṃ",
    "S03gopjatmu:gosd_64_3": "prāpto yuvāpi vinayapratipattidhīraḥ //",
    "S03gopjatmu:520_0": "dharmo 'vatīrṇa iva vigrahavān kuto 'yam",
    "S03gopjatmu:520_1": "ālambavalkaladharo nayanābhirāmaḥ /",
    "S03gopjatmu:gosd_65_0": "ālambavalkaladharo nayanābhirāmaḥ /",
    "S03gopjatmu:gosd_65_1": "baddhaś ca nāma ca na dainyaviṣādavaśyas",
    "S03gopjatmu:gosd_65_2": "tejonidhiḥ praśamam udgiratīva cāyam //",
    "S03gopjatmu:521_0": "atha sa brāhmaṇādhamas taṃ rājānam abravīt /",
    "S03gopjatmu:521_1": "jayatu jayatu mahārājo diṣṭyā vardhase /",
    "S03gopjatmu:521_2": "yo 'sau tava pratyanīko rājā kenāpi prayojanenāraṇyam anupraviśya tāpasanepathyāvacchādito daurātmyaṃ kim apy ārebhe /",
    "S03gopjatmu:521_3": "sa eṣa mayā balātkāraṃ tvatpriyacikīrṣayā baddhvā mīna iva sphurann ānītas tad atra devaḥ pramāṇam iti /",
    "S03gopjatmu:521_4": "atha sa rājā tat tasya pāpakarmaṇaḥ karmāsaṃbhāvayann avocad enam /",
    "S03gopjatmu:gosd_66_0": "jetuṃ sāgaramekhalāṃ vasumatīṃ bāhudvitīyo 'py ayaṃ",
    "S03gopjatmu:gosd_66_1": "śaktaḥ śaktimatāṃ varaḥ karikaravyālambibāhudrumaḥ /",
    "S03gopjatmu:gosd_66_2": "tvaṃ śakto 'sya parābhavaṃ katham are kartuṃ bṛhadvakṣasaḥ",
    "S03gopjatmu:gosd_66_3": "tat tvaṃ brūhi parābhavanti na mṛgāḥ siṃhaṃ sphuratkesaram //",
    "S03gopjatmu:523_0": "sa tasmai rājñe yathābhūtam āviścakāra /",
    "S03gopjatmu:523_1": "dhik tvām iti ca nirbhartsitaḥ kopakaluṣayā dṛṣṭyā tena rājñā parāṃ vrīḍām āpannaḥ /",
    "S03gopjatmu:523_2": "svayam eva vimucya bandhanāni kṣitipaḥ so 'tha yathāsukhaṃ nṛparṣim upaveśya tam āsane mahārhe bahumānānatavigraho jagāda /",
    "S03gopjatmu:gosd_67_0": "guṇabhaktitayātimānuṣaṃ te nṛpa karmātiśayāvadānam etat /",
    "S03gopjatmu:gosd_67_1": "prathayanti surāsurapradhānā bahumānaślatham ānataiḥ śirobhiḥ //",
    "S03gopjatmu:gosd_68_0": "yadi rañjayituṃ prajāḥ samartho nṛpa rājety abhidhānasaṃniveśaḥ /",
    "S03gopjatmu:gosd_68_1": "guṇaratnanidhe tvam eva rājā viguṇo rañjayituṃ jagan na śaktaḥ //",
    "S03gopjatmu:gosd_69_0": "anuśādhi yathā purā puraṃ svaṃ vayam ājñāpravaṇā bhavadvidhānām /",
    "S03gopjatmu:gosd_69_1": "vinayād vyasanaṃ ca naḥ kṣamethāḥ skhalati proṣitalocanaḥ same 'pi //",
    "S03gopjatmu:gosd_70_0": "jātaprasādam atha taṃ nṛpatiṃ viditvā pātrīkṛtaṃ sucaritasya sa bodhisattvaḥ /",
    "S03gopjatmu:gosd_70_1": "śiṣyaṃ vinītam iva gauravabhāranamraṃ provāca nīlajaladastanayitnughoṣaḥ //",
    "S03gopjatmu:gosd_71_0": "āyur nṛṇām acirakālavināśi tāvat taptopalodaraniṣikta ivāmbubinduḥ /",
    "S03gopjatmu:gosd_71_1": "saṅgāḥ priyaiḥ saha sadaiva viyogatiktāḥ saṃpattayo vipariṇāmaviṣāviṣahyāḥ //",
    "S03gopjatmu:gosd_72_0": "kāmā muhūrtavitathābhiniveśarāmāḥ kiṃpākapādapaphalapratimopabhogāḥ /",
    "S03gopjatmu:gosd_72_1": "naikāntarāyavirasaṃ sabhayaṃ savairaṃ rājyaṃ pramādavadhabandhanimittabhūtam //",
    "S03gopjatmu:gosd_73_0": "tasmād vipākamadhurāṇi kuruṣva nityaṃ karmāṇi sajjanamanovinibandhanāni /",
    "S03gopjatmu:gosd_73_1": "śokāśrukātaramukhās tu vipākakāle yeṣāṃ bhavanti puruṣāḥ prajahīhi tāni //",
    "S03gopjatmu:524_0": "nārtho rājyasukhaiḥ punar mama calai riktair anāśvāsikair",
    "S03gopjatmu:524_1": "vairāyāsaviṣādadainyakalahadvāraiḥ parapratyayaiḥ /",
    "S03gopjatmu:gosd_74_0": "vairāyāsaviṣādadainyakalahadvāraiḥ parapratyayaiḥ /",
    "S03gopjatmu:gosd_74_1": "utkaṇṭhāṃ janayanti me kṣitidharāḥ saṃsaktadhārādharāḥ",
    "S03gopjatmu:gosd_74_2": "puṣpālambakadambapādapavanaśyāmopakaṇṭhāḥ śivāḥ //",
    "S03gopjatmu:gosd_75_0": "hariṇakulaviluptasnigdhaśaṣpottarīyā nipatitasitapuṣpā dyaur ivālakṣyatārā /",
    "S03gopjatmu:gosd_75_1": "apaharati balān me mānasaṃ kānanāntakṣitir uparatarājyaprārthanāvipralambham //",
    "S03gopjatmu:gosd_76_0": "sthiravanagamanāśayaṃ viditvā nṛpatir asāv atha taṃ viśuddhasattvam /",
    "S03gopjatmu:gosd_76_1": "apahṛtahṛdayo guṇais tadiyair vanagamanābhimukhaḥ kilāvatasthe //",
    "S03gopjatmu:gosd_77_0": "avagamitamanāś ca bodhisattvaḥ kṣitipatinā vinayānatena tena /",
    "S03gopjatmu:gosd_77_1": "uparataviṣayaspṛho 'pi ceto vanagamanād vinivartayāṃ babhūva //",
    "S03gopjatmu:gosd_78_0": "vana iva bhavane 'pi bodhisattvā viṣayasukhavyasanāparītasattvāḥ /",
    "S03gopjatmu:gosd_78_1": "munaya iva vanāntavāsanimnāḥ praśamarasaikavihāriṇo bhavanti //",
    "S03gopjatmu:gosd_79_0": "bhavana iva vane 'pi sādhavas te jagadudayaikanibandhanaprayogāḥ /",
    "S03gopjatmu:gosd_79_1": "svatanum api parārtham utsṛjanti praṇayijanapraṇayaṃ na khaṇḍayanti //",
    "S03gopjatmu:gosd_80_0": "ata iha bhavanaṃ vanaṃ ca tulyaṃ jagadupajīvyavibhūtivistarāṇām /",
    "S03gopjatmu:gosd_80_1": "avikalabhuvanopakārapārapraṇayakṛtavyavasāyamānasānām //",
    "S03gopjatmu:gosd_81_0": "tena dattaṃ samādāya svarājyaṃ lokasārathiḥ /",
    "S03gopjatmu:gosd_81_1": "dhanaṃ rājā sa viprāya vāñchitātyadhikaṃ dadau //",
    "S03gopjatmu:525_0": "tasyāścaryam udāradharmasuratiṃ cākarṇya viproditaṃ",
    "S03gopjatmu:525_1": "tyaktvā vairavikāraduḥsahataraṃ krodhābhidhānaṃ viṣam /",
    "S03gopjatmu:gosd_82_0": "tyaktvā vairavikāraduḥsahataraṃ krodhābhidhānaṃ viṣam /",
    "S03gopjatmu:gosd_82_1": "dhṛtvā maulim ivonnate – – – — — — – rājā svayaṃ",
    "S03gopjatmu:gosd_82_2": "cakre taccaraṇāmbujapraṇayinīm uṣṇīṣamālāṃ kṣaṇāt //",
    "S03gopjatmu:gosd_83_0": "tasmin gate nijapuraṃ vinayaprapanne saṃprāpya rājyam arihīnam udārapuṇyaḥ /",
    "S03gopjatmu:gosd_83_1": "dharmeṇa kīrtidhavalāmbudhiphenamālāvelādukūlalalitāṃ pṛthivīṃ śaśāsa //",
    "S03gopjatmu:gosd_84_0": "caritam atigatopamānaśobhaṃ na hi vibhavo 'sty anugantum īśvarāṇām /",
    "S03gopjatmu:gosd_84_1": "mama kṛpaṇamates tathāpi caitat kṛtam atisāhasam ātmano hitāya //",
    "S03gopjatmu:gosd_85_0": "kuśalam upacitaṃ kṛpātmakānāṃ caritam idaṃ vinibadhya yan mayādya /",
    "S03gopjatmu:gosd_85_1": "bhavatu bhuvanaśāntaye tad āśu jvalatu tathāgataśāsanaṃ tataś ca //",
    "S03gopjatmu:526_0": "iti sarvaṃdadajātakam //",
    "S03gopjatmu:527_0": "***************************************************************************",
    "S03gopjatmu:528_0": "Śvan = GoŚv",
    "S03gopjatmu:529_0": "Ed. Michael Hahn.",
    "S03gopjatmu:529_1": "Cf. Michael Hahn. Der grosse Legendenkranz Mahajjātakamālā.",
    "S03gopjatmu:529_2": "Wiesbaden 195 (Asiatische Forschungen,",
    "S03gopjatmu:530_0": "16. Śvan",
    "S03gopjatmu:531_0": "(247b6) paraduḥkhakātarā devarājyam apy avadhīrayanti sādhavaḥ //",
    "S03gopjatmu:532_0": "tadyathānuśrūyate",
    "S03gopjatmu:533_0": "bodhisattvabhūtaḥ (248a) kila bhagavān svapuṇyaparipākaviśeṣopanatam amarapurādhipatyam kārayām āsa /",
    "S03gopjatmu:533_1": "naparidyūtahṛdayena sarvalokātiśayināpi mahimnā kevalaṃ puṇyānām avandhyaphalam āviṣkurvann amarapuranivāsināṃ cānugrahāya /",
    "S03gopjatmu:gosv_1_2": "tadā hy enaṃ sā dhīr hṛdi tudati niḥsaṅgam aniśaṃ",
    "S03gopjatmu:gosv_1_3": "parārthaprāgbhārā paramavidhurā svāduvidhurā //",
    "S03gopjatmu:535_0": "akṛtakuśalavyāpārānāṃ svabhūtinibandhanaṃ",
    "S03gopjatmu:535_1": "kṛpaṇamanasāṃ — — yad vā mano bahu manyate /",
    "S03gopjatmu:gosv_2_2": "na viṣayasukheṣv āsthaṃ ceto mahaty api rakṣyate //",
    "S03gopjatmu:536_0_0": "sa kadā cij jambūdvīpam avalokayan dadarśa [!] evaṃ lokam aśakyapratīkāravyādhiduḥkhopaplutaṃ viṣamavirasakṛtavaidyasāmarthyaṃ",
    "S03gopjatmu:536_0_1": "samaraṇam āvarjja(?)vyavasāyaviklavaṃ romanthamānam iva piśitāśanair ihaiva narakaduḥkhāny anubhavantaṃ vismṛtasnehabandhumitrasuhṛcchaucācāraprayojanam /",
    "S03gopjatmu:537_0": "kṣuttṛṣṇācetanaparigatāḥ sānubandhaṃ stananto",
    "S03gopjatmu:537_1": "vikṣiptāṅgāḥ kṣititalarajoguṇṭhitoddhastakeśāḥ /",
    "S03gopjatmu:gosv_4_2": "— — — — madhukaragaṇair mārga āsannapātāḥ //",
    "S03gopjatmu:gosv_5_2": "rūkṣasthūlaśirāpratānajaṭilatvaksnāyuśeṣāśrayāḥ",
    "S03gopjatmu:gosv_5_3": "ke cit pūrvakṛtaṃ ninindur aśubhaṃ karmābhisaṃdhisthiram //",
    "S03gopjatmu:538_0": "saṃśuṣkādharakaṇṭhatāluvivarās tṛṣṇāgninā dāhinā",
    "S03gopjatmu:538_1": "rūkṣakṣāmavidāritānanapuṭāḥ pretā ivāyāsinaḥ /",
    "S03gopjatmu:gosv_7_2": "vīkṣantaḥ sarasāṃ payāṃsi viviśuḥ ke cit kṛtāntālayam //",
    "S03gopjatmu:539_0": "ke cil lālāsalilavisaraklinnasaṃsaktadīrgha-",
    "S03gopjatmu:539_1": "śmaśruvrātāḥ pathiṣu kṛpaṇāḥ klāntakāyāḥ śayānāḥ /",
    "S03gopjatmu:gosv_9_2": "vyāvṛttāsyā vipadam avaśāḥ pratyapadyanta tīvrām //",
    "S03gopjatmu:540_0": "tasya tad atidāruṇam ālokya lokavyasanaṃ mahat kāruṇyam udapādi /",
    "S03gopjatmu:540_1": "atha sa mahāsattvas tena sattvopadraveṇa vyathitamanāḥ sutarām abhivardhitānukampākampitaḥ pitevaikaputravyasanam asahamānaś cintām apede /",
    "S03gopjatmu:541_0": "yāvad duḥkhābhibhūtaḥ praviśati na jano rogadaṃṣṭrākarālaṃ",
    "S03gopjatmu:541_1": "kālāher āsyakośaṃ sakalajagadanugrāsasaṃbhogabhīmam /",
    "S03gopjatmu:gosv_14_2": "prāṇatyāgānurāgaṃ praṇayasukhakaraṃ bhūtabhṛtyai karomi //",
    "S03gopjatmu:542_0": "anāthānāṃ dainyaglapitamanasāṃ duḥkhāśīviṣa-",
    "S03gopjatmu:542_1": "gaṇopaghrātānāṃ paraśubhir ivotkṛttavapuṣām /",
    "S03gopjatmu:gosv_28_2": "kariṣyāmo muktvā surabhavanasaṃbhogavasitām //",
    "S03gopjatmu:543_0": "avicalapratibandho dīrghakālānuṣaṅgī",
    "S03gopjatmu:543_1": "mama jagadupakāraprārthanāsaṃniveśaḥ /",
    "S03gopjatmu:gosv_29_2": "na khalu kuśalavighnaṃ kartum arhanti santaḥ //",
    "S03gopjatmu:544_0": "tapobhir yāṃ dīrghair yamaniyamasaṃskāragurubhir",
    "S03gopjatmu:544_1": "vyavasyanti prāptuṃ salilaphalamūlānilabhujaḥ /",
    "S03gopjatmu:gosv_36_2": "tiraścāṃ sābhāgyaṃ sa jagadupakārārtham agamat //",
    "S03gopjatmu:gosv_37_2": "yathecchaṃ yatrecchaṃ parahitasamādhānaviduṣas",
    "S03gopjatmu:gosv_37_3": "tathā hy abhūt janmavyasanaśamanāyaiva jagatām //",
    "S03gopjatmu:gosv_62_0": "etasya māṃsaṃ bubhuje kṛpālor yo yaḥ sa sa vyādhim apācakāra /",
    "S03gopjatmu:gosv_62_1": "krameṇa kṛcchraṃ jagad uttatāra vipatsamudraṃ tad anena kṛtsnam //",
    "S03gopjatmu:545_0": "atha sarva eva loko vigatanikhilarogopasargas tasmin mahāsattve samupajātapremagauravabahumānaḥ praṇamya śvānaṃ bodhisattvam abravīt /",
    "S03gopjatmu:gosv_63_0": "aho kṛpābhyāsaviśeṣabhadratā guṇeṣv aho bhaktir apetakalmaṣā /",
    "S03gopjatmu:gosv_63_1": "aho parārthapratipattipeśalaṃ tavārya karmedam atītamānuṣam //",
    "S03gopjatmu:gosv_64_0": "aho jagacchreṣṭhamahādayārdratā aho svasaukhyavyavasāyaniḥspṛhā /",
    "S03gopjatmu:gosv_64_1": "śubheṣv aho niścayaniścalaṃ mano manasvināṃ bodhipathānupātinām //",
    "S03gopjatmu:gosv_65_0": "aho batācintyam upāyakauśalam aho parārthe 'bhirater udāttatā /",
    "S03gopjatmu:gosv_65_1": "acintyacaryātiśayāya sādhave namo 'stu tubhyaṃ jagadekabandhave //",
    "S03gopjatmu:gosv_66_0": "tvaṃ naḥ pitā yadi pitā tvam ivārthakāmaḥ śāstā tvam eva yadi dharmagurus tvam eva /",
    "S03gopjatmu:gosv_66_1": "tvam daivataṃ yadi na taj janavādamātram ārtāyanaṃ tu jagataḥ paramaṃ tvam eva //",
    "S03gopjatmu:gosv_67_0": "tasmād ājñābhiṣekeṇa pavitrayitum arhasi /",
    "S03gopjatmu:gosv_67_1": "upadigdham imaṃ lokaṃ yuṣmadāyāsacetasā //",
    "S03gopjatmu:546_0": "atha bodhisattvaḥ samupajātaprasādamānasam avagamya tam enam abravīt //",
    "S03gopjatmu:gosv_68_0": "pīḍā mameyam iti naivam idaṃ pradhāryaṃ sattvārtham eva gaticakracalasya nityam /",
    "S03gopjatmu:gosv_68_1": "pīḍā mamābhavad udīkṣya vipatparītān yuṣmān nirāmayasukhaṃ tv adhunā mano me //",
    "S03gopjatmu:gosv_69_0": "kṛtyaṃ na me parahitād aparaṃ garīyaḥ saṃsāracārakanibandhanam etad eva /",
    "S03gopjatmu:gosv_69_1": "tasmāt kukāryamalinām atilaṅghya caryāṃ matprītaye satatam ātmahitaṃ kurudhvam //",
    "S03gopjatmu:gosv_70_0": "lokān imān svakṛtakarmabhujo viditvā mṛtyor aparvaparuṣasya karodarasthān /",
    "S03gopjatmu:gosv_70_1": "pāpāny asahyaparitāpaphalodayāni prāṇātyaye 'pi parivarjayituṃ yatadhvam //",
    "S03gopjatmu:gosv_71_0": "svantāny anāśaramaṇīyaphalapradāni janmāṭavīgahanapathyadanopamāni /",
    "S03gopjatmu:gosv_71_1": "puṇyāni saṃcinuta matpratikārabuddhyā kalyāṇamitravacanaṃ hi na laṅghanīyam //",
    "S03gopjatmu:gosv_72_0": "iti samanuśiṣya prāṇinas tān mahātmā niśitaparaśudhārājarjaraklāntadehaḥ /",
    "S03gopjatmu:gosv_72_1": "avasitakaraṇīyaḥ paryudasyātmabhāvaṃ tam ativikṛtarūpaṃ svargam evāruroha //",
    "S03gopjatmu:gosv_73_0": "iti jagadupajīvyā uttamaśrīsamudrā vipadaśaninipātavyāhatā vyuṣṭiyogāt /",
    "S03gopjatmu:gosv_73_1": "vigatajaladapaṅkavyomaparyantadīrghāḥ śaśina iva mayūkhā lokam uttārayanti //",
    "S03gopjatmu:547_0": "// iti śrījātakamālāyāṃ śvajātakaṃ tricatvāriṃśattamaṃ samāptam //"
}