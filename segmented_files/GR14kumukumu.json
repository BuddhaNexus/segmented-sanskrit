{
    "GR14kumukumu:0": "ghuṣyate yasya nagare raṅgayātrā dine dine /",
    "GR14kumukumu:1": "tam ahaṃ śirasā vande rājānaṃ kulaśekharam //",
    "GR14kumukumu:2": "śrīvallabheti varadeti dayāpareti bhaktapriyeti bhavaluṇṭhanakovideti /",
    "GR14kumukumu:3": "nātheti nāgaśayaneti jagannivāsety ālāpinaṃ pratidinaṃ kuru māṃ mukunda //",
    "GR14kumukumu:4": "KMukm_1 //",
    "GR14kumukumu:5": "jayatu jayatu devo devakīnandano 'yaṃ jayatu jayatu kṛṣṇo",
    "GR14kumukumu:6": "vṛṣṇivaṃśapradīpaḥ /",
    "GR14kumukumu:7": "jayatu jayatu meghaśyāmalaḥ komalāṅgo jayatu jayatu pṛthvībhāranāśo mukundaḥ // KMukm_2 //",
    "GR14kumukumu:8": "mukunda mūrdhnā praṇipatya yāce bhavantam ekāntam iyantam artham /",
    "GR14kumukumu:9": "avismṛtis tvaccaraṇāravinde bhave bhave me 'stu bhavatprasādāt // KMukm_3",
    "GR14kumukumu:10": "nāhaṃ vande tava caraṇayor dvandvam advandvahetoḥ kumbhīpākaṃ gurum api hare nārakaṃ nāpanetum",
    "GR14kumukumu:11_0": "ramyā rāmā mṛdutanulatā nandane nāpi rantuṃ bhāve bhāve hṛdayabhavane bhāvayeyaṃ bhavantam nāsthā dharme na vasunicaye naiva",
    "GR14kumukumu:11_1": "kāmopabhoge yad bhāvyaṃ tad bhavatu bhagavan pūrvakarmānurūpam",
    "GR14kumukumu:12": "etat prārthyaṃ mama bahu-mataṃ janmajanmāntare 'pi",
    "GR14kumukumu:13": "tvatpādāmbhoruhayugagatā niścalā bhaktir astu // KMukm_5 //",
    "GR14kumukumu:14": "divi vā bhuvi vā mamāstu vāso narake vā narakāntaka prakāmam /",
    "GR14kumukumu:15": "avadhīritaśāradāravindau caraṇau te maraṇe 'pi cintayāmi // KMukm_6 //",
    "GR14kumukumu:16": "kṛṣṇa tvadīyapadapaṅkajapañjarāntar adyaiva me viśatu mānasarājahaṃsaḥ /",
    "GR14kumukumu:17": "prāṇaprayāṇasamaye kaphavātapittaiḥ kaṇṭhāvarodhanavidhau smaraṇaṃ kutas te // KMukm_7 //",
    "GR14kumukumu:18": "cintayāmi harim eva santataṃ mandamandahāsitānanāmbujam /",
    "GR14kumukumu:19": "nandagopatanayaṃ parāt paraṃ nāradādimunivṛndavanditam // KMukm_8 //",
    "GR14kumukumu:20": "karacaraṇasaroje kāntimannetramīne śramamuṣi bhujavīcivyākule 'gādhamārge",
    "GR14kumukumu:21": "harisarasi vigāhyāpīya tejojalaughaṃ bhavamaruparikhinnaḥ khedam adya tyajāmi // KMukm_9 //",
    "GR14kumukumu:22": "sarasijanayane saśaṅkhacakre murabhidi mā viramasva citta rantum /",
    "GR14kumukumu:23": "sukhataram aparaṃ na jātu jāne haricaraṇasmaraṇāmṛtena tulyam // KMukm_10",
    "GR14kumukumu:24": "mābhīr mandamano vicintya bahudhā yāmīś ciraṃ yātanā nāmī naḥ prabhavanti pāparipavaḥ svāmī nanu śrīdharaḥ /",
    "GR14kumukumu:25": "ālasyaṃ vyapanīya bhaktisulabhaṃ dhyāyasva nārāyaṇaṃ lokasya vyasanāpanodanakaro dāsasya kiṃ na kṣamaḥ // KMukm_11 //",
    "GR14kumukumu:26": "bhavajaladhigatānāṃ dvandvavātāhatānāṃ sutaduhitṛkalatratrāṇabhārārditānām",
    "GR14kumukumu:27": "viṣamaviṣayatoye majjatām aplavānāṃ bhavatu śaraṇam eko viṣṇupoto narāṇām // KMukm_12 //",
    "GR14kumukumu:28": "bhavajaladhim agādhaṃ dustaraṃ nistareyaṃ katham aham iti ceto mā sma gāḥ kātaratvam /",
    "GR14kumukumu:29": "sarasijadṛśi deve tāvakī bhaktir ekā narakabhidi niṣaṇṇā tārayiṣyaty avaśyam // KMukm_13 //",
    "GR14kumukumu:30": "tṛṣṇātoye madanapavanoddhūtamohormimāle dārāvarte tanayasahajagrāhasaṅghākule ca /",
    "GR14kumukumu:31_0": "saṃsārākhye mahati jaladhau majjatāṃ nas tridhāman pādāmbhoje varada bhavato bhaktināvaṃ prayaccha mā drākṣaṃ kṣīṇapuṇyān",
    "GR14kumukumu:31_1": "kṣaṇam api bhavato bhaktihīnān padābje mā śrauṣaṃ śrāvyabandhaṃ tava caritam apāsyānyad ākhyānajātam /",
    "GR14kumukumu:32": "mā smārṣaṃ mādhava tvām api bhuvanapate cetasāpahnuvānān mā bhūvaṃ tvatsaparyāvyatikararahito janmajanmāntare 'pi // KMukm_15 //",
    "GR14kumukumu:33": "jihve kīrtaya keśavaṃ muraripuṃ ceto bhaja śrīdharaṃ pāṇidvandva samarcayācyutakathāḥ śrotradvaya tvaṃ śṛṇu /",
    "GR14kumukumu:34": "kṛṣṇaṃ lokaya locanadvaya harer gacchāṅghriyugmālayaṃ jighra ghrāṇa mukundapādatulasīṃ mūrdhan namādhokṣajam // KMukm_16 //",
    "GR14kumukumu:35": "he lokāḥ śṛṇuta prasūtimaraṇavyādheś cikitsām imāṃ yogajñāḥ samudāharanti munayo yāṃ yājñavalkyādayaḥ",
    "GR14kumukumu:36": "antarjyotir ameyam ekam amṛtaṃ kṛṣṇākhyam āpīyatāṃ tat pītaṃ paramauṣadhaṃ vitanute nirvāṇam ātyantikam // KMukm_17 //",
    "GR14kumukumu:37": "he martyāḥ paramaṃ hitaṃ śṛṇuta vo vakṣyāmi saṅkṣepataḥ saṃsārārṇavam āpadūrmibahulaṃ samyak praviśya sthitāḥ /",
    "GR14kumukumu:38": "nānājñānam apāsya cetasi namo nārāyaṇāyety amuṃ mantraṃ sapraṇavaṃ praṇāmasahitaṃ prāvartayadhvaṃ muhuḥ // KMukm_18 //",
    "GR14kumukumu:39": "pṛthvī reṇur aṇuḥ payāṃsi kaṇikāḥ phalguḥ sphuliṅgo laghuḥ tejo niḥśvasanaṃ marut tanutaraṃ randhraṃ susūkṣmaṃ nabhaḥ /",
    "GR14kumukumu:40_0": "kṣudrā rudrapitāmahaprabhṛtayaḥ kīṭāḥ samastāḥ surāḥ dṛṣṭe yatra sa tāvako vijayate bhūmāvadhūtāvadhiḥ baddhenāñjalinā natena",
    "GR14kumukumu:40_1": "śirasā gātraiḥ saromodgamaiḥ kaṇṭhena svaragadgadena nayanenodgīrṇabāṣpāmbunā",
    "GR14kumukumu:41": "nityaṃ tvaccaraṇāravindayugaladhyānāmṛtāsvādinām asmākaṃ sarasīruhākṣa satataṃ sampadyatāṃ jīvitam // KMukm_20 //",
    "GR14kumukumu:42": "he gopālaka he kṛpājalanidhe he sindhukanyāpate he kaṃsāntaka he gajendrakaruṇāpārīṇa he mādhava",
    "GR14kumukumu:43": "he rāmānuja he jagattrayaguro he puṇḍarīkākṣa māṃ he gopījananātha pālaya paraṃ jānāmi na tvāṃ vinā // KMukm_21 //",
    "GR14kumukumu:44": "bhaktāpāyabhujāṅgagāruḍamaṇis trailokyarakṣāmaṇir gopīlocanacātakāmbudamaṇiḥ saundaryamudrāmaṇiḥ",
    "GR14kumukumu:45_0": "yaḥ kāntāmaṇirukmiṇīghanakucadvandvaikabhūṣāmaṇiḥ śreyo devaśikhāmaṇir diśatu no gopālacūḍāmaṇiḥ śatrucchedaikamantraṃ sakalam",
    "GR14kumukumu:45_1": "upaniṣadvākyasampūjyamantraṃ saṃsārottāramantraṃ samupacitatamasaḥ saṅghaniryāṇamantram /",
    "GR14kumukumu:46": "sarvaiśvaryaikamantraṃ vyasanabhujagasandaṣṭasantrāṇamantraṃ jihve śrīkṛṣṇamantraṃ japa japa satataṃ janmasāphalyamantram // KMukm_23 //",
    "GR14kumukumu:47": "vyāmohapraśamauṣadhaṃ munimanovṛttipravṛttyauṣadhaṃ daityendrārtikarauṣadhaṃ tribhuvane sañjīvanaikauṣadham",
    "GR14kumukumu:48": "bhaktātyantahitauṣadhaṃ bhavabhayapradhvaṃsanaikauṣadhaṃ śreyaḥprāptikarauṣadhaṃ piba manaḥ śrīkṛṣṇadivyauṣadham // KMukm_24 //",
    "GR14kumukumu:49": "āmnāyābhyasanāny araṇyaruditaṃ vedavratāny anvahaṃ medaśchedaphalāni pūrtavidhayaḥ sarve hutaṃ bhasmani /",
    "GR14kumukumu:50": "tīrthānām avagāhanāni ca gajasnānaṃ vinā yatpada-dvandvāmbhoruhasaṃsmṛtīr",
    "GR14kumukumu:51": "vijayate devaḥ sa nārāyaṇaḥ // KMukm_25 //",
    "GR14kumukumu:52": "śrīmannāma procya nārāyaṇākhyaṃ ke na prāpur vāñchitaṃ pāpino 'pi /",
    "GR14kumukumu:53": "hā naḥ pūrvaṃ vāk pravṛttā na tasmiṃs tena prāptaṃ garbhavāsādiduḥkham //",
    "GR14kumukumu:54": "majjanmanaḥ phalam idaṃ madhukaiṭabhāre matprārthanīyamadanugraha eṣa eva",
    "GR14kumukumu:55": "tvadbhṛtyabhṛtyaparicārakabhṛtyabhṛtya-bhṛtyasya bhṛtya iti māṃ smara lokanātha // KMukm_27",
    "GR14kumukumu:56": "nāthe naḥ puruṣottame trijagatāṃ ekādhipe cetasā sevye svasya padasya dātari sure nārāyaṇe tiṣṭhati /",
    "GR14kumukumu:57": "yaṃ kañcit puruṣādhamaṃ katipayagrāmeśam alpārthadaṃ sevāyai mṛgayāmahe naram aho mūkā varākā vayam // KMukm_28 //",
    "GR14kumukumu:58": "madana parihara sthitiṃ madīye manasi mukundapadāravindadhāmni /",
    "GR14kumukumu:59": "haranayanakṛśānunā kṛśo 'si smarasi na cakraparākramaṃ murāreḥ // KMukm_29",
    "GR14kumukumu:60": "tattvaṃ bruvāṇāni paraṃ parastān madhu kṣarantīva satāṃ phalāni /",
    "GR14kumukumu:61": "prāvartaya prāñjalir asmi jihve nāmāni nārāyaṇagocarāṇi // KMukm_30 //",
    "GR14kumukumu:62": "idaṃ śarīraṃ pariṇāmapeśalaṃ pataty avaśyaṃ ślathasandhijarjaram /",
    "GR14kumukumu:63": "kim auṣadhaiḥ kliśyasi mūḍha durmate nirāmayaṃ kṛṣṇarasāyanaṃ piba //",
    "GR14kumukumu:64": "dārā vārākaravarasutā te tanūjo viriñcaḥ stotā vedas tava suragaṇo bhṛtyavargaḥ prasādaḥ /",
    "GR14kumukumu:65_0": "muktir māyā jagad avikalaṃ tāvakī devakī te mātā mitraṃ balaripusutas tvayy ato 'nyan na jāne kṛṣṇo rakṣatu no jagattrayaguruḥ",
    "GR14kumukumu:65_1": "kṛṣṇaṃ namasyāmy ahaṃ kṛṣṇenāmaraśatravo vinihatāḥ kṛṣṇāya tasmai namaḥ /",
    "GR14kumukumu:66": "kṛṣṇād eva samutthitaṃ jagad idaṃ kṛṣṇasya dāso 'smy ahaṃ kṛṣṇe tiṣṭhati",
    "GR14kumukumu:67": "sarvam etad akhilaṃ he kṛṣṇa saṃrakṣa mām // KMukm_33 //",
    "GR14kumukumu:68": "sa tvaṃ prasīda bhagavan kuru mayy anāthe viṣṇo kṛpāṃ paramakāruṇikaḥ kila tvam /",
    "GR14kumukumu:69": "saṃsārasāgaranimagnam ananta dīnam uddhartum arhasi hare puruṣottamo 'si",
    "GR14kumukumu:70": "namāmi nārāyaṇapādapaṅkajaṃ karomi nārāyaṇapūjanaṃ sadā /",
    "GR14kumukumu:71": "vadāmi nārāyaṇanāma nirmalaṃ smarāmi nārāyaṇatattvam avyayam // KMukm_35",
    "GR14kumukumu:72": "śrīnātha nārāyaṇa vāsudeva śrīkṛṣṇa bhaktapriya cakrapāṇe /",
    "GR14kumukumu:73": "śrīpadmanābhācyuta kaiṭabhāre śrīrāma padmākṣa hare murāre // KMukm_36 //",
    "GR14kumukumu:74": "ananta vaikuṇṭha mukunda kṛṣṇa govinda dāmodara mādhaveti /",
    "GR14kumukumu:75": "vaktuṃ samartho 'pi na vakti kaścid aho janānāṃ vyasanābhimukhyam //",
    "GR14kumukumu:76": "dhyāyanti ye viṣṇum anantam avyayaṃ hṛtpadmamadhye satataṃ vyavasthitam /",
    "GR14kumukumu:77": "samāhitānāṃ satatābhaya-pradaṃ te yānti siddhiṃ paramāṃ tu vaiṣṇavīm //",
    "GR14kumukumu:78": "kṣīrasāgarataraṅgaśīkarā-sāratārakitacārumūrtaye /",
    "GR14kumukumu:79": "bhogibhogaśayanīyaśāyine mādhavāya madhuvidviṣe namaḥ // KMukm_39 //",
    "GR14kumukumu:80": "yasya priyau śrutidharau kavilokavīrau mitre dvijanmavarapadmaśarāv abhūtām /",
    "GR14kumukumu:81": "tenāmbujākṣacaraṇāmbujaṣaṭpadena rājñā kṛtā kṛtir iyaṃ kulaśekhareṇa //"
}