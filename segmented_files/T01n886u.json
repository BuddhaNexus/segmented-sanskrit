{
    "T01n886u_001:0": " ṣaḍabhijñastotram",
    "T01n886u_001:1": " rūpalakṣaṇasaṃpūrṇo hīnoccasamasevanaḥ |",
    "T01n886u_001:2": " sandarśaya sadā dānaṃ namaste dānapāraga || 1 ||",
    "T01n886u_001:3": " śabdalakṣaṇasaṃpūrṇaḥ suśobho guṇasāgaraḥ |",
    "T01n886u_001:4": " saṃśrāvaya sadā śīlaṃ namaste śīlapāraga || 2 ||",
    "T01n886u_001:5": " gandhalakṣaṇasaṃpūrṇo divyaprāṇo vināyakaḥ |",
    "T01n886u_001:6": " saṃprāpaya jina kṣāntiṃ namaste kṣāntipāraga || 3 ||",
    "T01n886u_001:7": " rasalakṣaṇasaṃpūrṇaḥ sujihvo dharmadeśakaḥ |",
    "T01n886u_001:8": " bhāṣasva saugataṃ dharmaṃ namaste vīryapāragaḥ || 4 ||",
    "T01n886u_001:9": " sparśalakṣaṇasaṃpūrṇaḥ aniruddho nirīhakaḥ |",
    "T01n886u_001:10": " saṃsparśaya jina dhyānaṃ namaste dhyānapāraga || 5 ||",
    "T01n886u_001:11": " dharmalakṣaṇasaṃpūrṇaḥ sattveṣu samacintakaḥ |",
    "T01n886u_001:12": " prajñopāyamahāprāpta namaste buddhipāraga || 6 ||",
    "T01n886u_001:13": " ṣaḍabhijñastavaṃ yo'yaṃ trisandhyaṃ bhaktimān paṭhet |",
    "T01n886u_001:14": " saṃsārabandhanaṃ hitvā sa yāti paramāṃ gatim || 7 ||",
    "T01n886u_001:15": " śrīmahābuddhabhaṭṭārakasya ṣaḍabhijñastotraṃ samāptam |"
}