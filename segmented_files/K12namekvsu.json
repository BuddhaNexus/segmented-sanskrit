{
    "K12namekvsu:0": " Ekaviṃśatistotra",
    "K12namekvsu:1": " namas tāre ture vīre kṣaṇadyutinibhekṣaṇe /",
    "K12namekvsu:2": " trailokyanāthavaktrābjavikasatkesarodbhave // Nevs_1",
    "K12namekvsu:3": " namas śāntasaraccandrasaṃpūrṇapaṭalānane /",
    "K12namekvsu:4": " tāre sahasravikalpaprahasatkiraṇojjvale // Nevs_2",
    "K12namekvsu:5": " namaḥ kanakanīlābjapāṇipadmavibhūṣite /",
    "K12namekvsu:6": " dānavīryatapaḥkṣāntititikṣādhyānagocare // Nevs_3",
    "K12namekvsu:7": " namas tathāgatoṣṇīṣavijayānantacāriṇi /",
    "K12namekvsu:8": " aśeṣapāramitāprāptajinaputraniṣevite // Nevs_4",
    "K12namekvsu:9": " namas tuttārahūṃkārapūritāśādigantare /",
    "K12namekvsu:10": " saptalokakramākrāntā aśeṣākarṣaṇakṣaṇe // Nevs_5",
    "K12namekvsu:11": " namaḥ śakranarabrahmamarudviśveśvarārcite /",
    "K12namekvsu:12": " bhūtavetālagandharvagaṇapuraskṛte // Nevs_6",
    "K12namekvsu:13": " namas tratritriphaṭkāre paramantrapramardani /",
    "K12namekvsu:14": " pratyālīḍhapādanyāse śikhijvālākulojjvale // Nevs_7",
    "K12namekvsu:15": " namas ture mahāghore māravīravināśani /",
    "K12namekvsu:16": " bhṛkuṭīkṛtavaktrābjasarvaduṣṭanisūdani // Nevs_8",
    "K12namekvsu:17": " namas triratnamudrāṅke hṛdyāṅgulivibhūṣite /",
    "K12namekvsu:18": " bhūṣitāśeṣadikcakranikare sukulākule // Nevs_9",
    "K12namekvsu:19": " namaḥ pramuditāṭopamukuṭākṣiptasāriṇi /",
    "K12namekvsu:20": " hasatprahasattuttāre māralokabhayaṃkari // Nevs_10",
    "K12namekvsu:21": " namaḥ samantabhūpālāpātālākarṣaṇakṣaṇe /",
    "K12namekvsu:22": " bhṛkuṭikṛtahūṃkāre sarvāpadavimocani // Nevs_11",
    "K12namekvsu:23": " namaḥ śikhaṇḍakhaṇḍendumukuṭābharaṇojjvale /",
    "K12namekvsu:24": " amitābhatathābhāre bhāsvare kiraṇadhruve // Nevs_12",
    "K12namekvsu:25": " namaḥ karatalāghātacaraṇāhatabhūtale /",
    "K12namekvsu:26": " bhṛkuṭikṛtahūṃkārasaptapātālanāśini // Nevs_13",
    "K12namekvsu:27": " namaḥ kalpāntahutabhugjvālāmālāntare sthite /",
    "K12namekvsu:28": " ālīḍhamuditābaddharipucakravināśini // Nevs_14",
    "K12namekvsu:29": " namaḥ śive śubhe śānte śāntanirvāṇagocare /",
    "K12namekvsu:30": " svāhā praṇamya saṃyukte mahāpātakanāśini // Nevs_15",
    "K12namekvsu:31": " namaḥ pramuditābaddharipugātraprabhedani /",
    "K12namekvsu:32": " daśākṣarapādanyāse vidyāhuṃkāradīpite // Nevs_16",
    "K12namekvsu:33": " namas ture pādāghāte huṃkārakārajīvite /",
    "K12namekvsu:34": " merumaṇḍalakailāśabhūvanatrayacāraṇi // Nevs_17",
    "K12namekvsu:35": " namaḥ surāsarākārahariṇīkakare sthite /",
    "K12namekvsu:36": " haradviruktaphaṭkāra aśeṣaviśanāśini // Nevs_18",
    "K12namekvsu:37": " namaḥ suragaṇayakṣāsurakinnarasevite /",
    "K12namekvsu:38": " ābaddhamuditābhogakari duḥsvapnanāśini // Nevs_19",
    "K12namekvsu:39": " namaś candrārkasaṃpūrṇa nayanadyutisvabhāsvare /",
    "K12namekvsu:40": " tāra dviruktottāre viṣamajvalanāśini // Nevs_20",
    "K12namekvsu:41": " namas tritalavinyāse śivaśaktisamanvite /",
    "K12namekvsu:42": " grahavetālayakṣādyanāśani pravare ture // Nevs_21",
    "K12namekvsu:43": " mantramūlam idaṃ stotraṃ namaskāraikaviṃśati /",
    "K12namekvsu:44": " yaḥ paṭhet prāyaśo dhīmān devyā bhaktisamanvitaḥ // 1",
    "K12namekvsu:45": " so 'yaṃ vā prātar utthāya smaret sarvābhayapradaṃ /",
    "K12namekvsu:46": " sarvapāpapraśamanaṃ sarvadurgatināśanam // 2",
    "K12namekvsu:47": " abhiṣiktobhaya tūrṇaṃ asmin mahattām āsādya /",
    "K12namekvsu:48": " viṣaṃ tasya mahāghoraṃ smaraṇāt pralayaṃ yānti // 3",
    "K12namekvsu:49": " grahajvalaviṣārtānām anyeṣāṃ caiva satvānām /",
    "K12namekvsu:50": " putrakāmo labhet putraṃ sarvakāmān avāpnoti // 4",
    "K12namekvsu:51": " saptābhir jinakoṭibhiḥ so 'nte bauddhapadaṃ vrajet /",
    "K12namekvsu:52": " sthāvaraṃ vātha jaṅgamaṃ sāḍ idaṃ pīḍam eva ca // 5",
    "K12namekvsu:53": " paramārtivināśanaṃ dvitrisaptābhivartinām /",
    "K12namekvsu:54": " dhanakāmo labhed dhanaṃ na vighnaiḥ pratihanyate // 6",
    "K12namekvsu:55": " iti śrīsaṃyaksaṃbuddhavairocanabhāṣitaṃ bhagavatyāryatāradevyā namaskāraikaviṃśatistotraṃ saṃpūrṇaṃ samāptaṃ // śubham //"
}