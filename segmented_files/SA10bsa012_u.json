{
    "SA10bsa012_u:0_0": "Pratītyasamutpādahṛdayakārikā (Pshk)",
    "SA10bsa012_u:1_0": "nāgārjunakṛtā",
    "SA10bsa012_u:pshk_1_0": "dvādaśa ye 'ṅgaviśeṣā muninoddiṣṭāḥ pratītyasambhūtāḥ /",
    "SA10bsa012_u:pshk_1_1": "te kleśakarmaduḥkheṣu saṅgṛhītāstriṣu yathāvat //",
    "SA10bsa012_u:pshk_2_0": "ādyāṣṭamanavamāḥ syuḥ kleśāḥ karma dvitīyadaśamau ca /",
    "SA10bsa012_u:pshk_2_1": "śeṣāḥ sapta ca duḥkhaṃ trisaṅgrahā dvādaśa tu dharmāḥ //",
    "SA10bsa012_u:pshk_3_0": "tribhyo bhavati dvandvaṃ dvandvātprabhavanti sapta saptabhyaḥ /",
    "SA10bsa012_u:pshk_3_1": "traya udbhavanti bhūyastadeva[tu] bhramati bhavacakram //",
    "SA10bsa012_u:pshk_4_0": "hetuphalañca[hi]sarvaṃ jagadanyo nāsti kaścidiha sattvaḥ /",
    "SA10bsa012_u:pshk_4_1": "śūnyebhya eva śūnyā dharmāḥ prabhavanti dharmebhyaḥ //",
    "SA10bsa012_u:pshk_5_0": "svādhyāyadīpamudrādarpaṇaghoṣa 'rkakāntabījāmlaiḥ /",
    "SA10bsa012_u:pshk_5_1": "skandhapratisandhirasaṅkramaśca vidvadbhiravadhāryau //",
    "SA10bsa012_u:pshk_6_0": "ya ucchedaṃ prakalpayatyatisūkṣme 'pi vastuni /",
    "SA10bsa012_u:pshk_6_1": "pratītyasambhavasyārthamavijñaḥ sa na paśyati //",
    "SA10bsa012_u:pshk_7_0": "nāpaneyamataḥ kiñcit prakṣepyaṃ nāpi kiñcana /",
    "SA10bsa012_u:pshk_7_1": "draṣṭavyaṃ bhūtato bhūtaṃ bhūtadarśī vimucyate //",
    "SA10bsa012_u:2_0": "pratītyasamutpādahṛdayakārikā ācārya nāgārjunakṛtā samāptā /"
}