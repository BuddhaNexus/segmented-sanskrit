{
    "T04sanss19u:0": " navadaśaḥ paricchedaḥ //",
    "T04sanss19u:1": " anyo 'pi puṇyavṛddhaye hetuḥ kāryaḥ /",
    "T04sanss19u:2": " yo 'yaṃ sarvâvasthāsu satvârthaḥ //",
    "T04sanss19u:3": " yathā kathitaṃ câryaratnameghe /",
    "T04sanss19u:4": " sa tathāgatacaitye vā tathāgatavigrahe vā puṣpaṃ vā dhūpaṃ vā gandhaṃ vā dadat sarvasatvānāṃ dauḥśīlyadaurgandhyamalâpanayanāya tathāgataśīlapratilambhāya ca pariṇāmayati /",
    "T04sanss19u:5": " sa sanmārjanôpalepanaṃ kurvan sarvasatvānām aprāsādikêryāpathavigamāya /",
    "T04sanss19u:6": " prāsādikêryāpathasaṃpade ca pariṇāmayati /",
    "T04sanss19u:7": " sa puṣpacchatram āropayan sarvasatvānāṃ sarvakleśaparidāhavigamāya pariṇāmayati /",
    "T04sanss19u:8": " sa vihāraṃ praviśann evaṃ cittam utpādayati /",
    "T04sanss19u:9": " [ Cambridge MS f158a ---> ]",
    "T04sanss19u:10": " sarvasatvān nirvāṇapuraṃ praveśayeyaṃ /",
    "T04sanss19u:11": " sa niṣkramann evaṃ cittam utpādayati /",
    "T04sanss19u:12": " sarvasatvān saṃsāracārakān niṣkrāmayeyaṃ /",
    "T04sanss19u:13": " sa labhanadvāram udghāṭayann evaṃ cittam utpādayati /",
    "T04sanss19u:14": " sarvasatvānāṃ lokôttareṇa jñānena nirvāṇasugatidvāram udghāṭayeyaṃ /",
    "T04sanss19u:15": " sa pithad evaṃ cittam utpādayati /",
    "T04sanss19u:16": " sarvasatvānāṃ sarvâpāyadvārāṇi pidadhyāṃ /",
    "T04sanss19u:17": " sa niṣīdann evaṃ*cittam utpādayati /",
    "T04sanss19u:18": " sarvasatvān bodhimaṇḍe niṣādayeyaṃ /",
    "T04sanss19u:19": " sa dakṣiṇena pārśvena śayyāṃ kalpayann evaṃ cittam utpādayati /",
    "T04sanss19u:20": " sarvasatvān eva parinirvāpayeyaṃ /",
    "T04sanss19u:21": " sa tato vyuttiṣṭhann evaṃ cittam utpādayati /",
    "T04sanss19u:22": " sarvasatvān vyutthāpayeyaṃ sarvakleśaparyutthānebhyaḥ /",
    "T04sanss19u:23": " sa śarīragatyā gacchann evaṃ cittam utpādayati /",
    "T04sanss19u:24": " sarvasatvā mahāpuruṣagatyā gacchantu /",
    "T04sanss19u:25": " sa tatrôpaviṣṭae evaṃ cittam utpādayati /",
    "T04sanss19u:26": " sarvasatvā niḥśalyakriyā yad uta rāgadveṣamohebhyaḥ /",
    "T04sanss19u:27": " sa śaucaṃ kurvann evaṃ cittam utpādayati /",
    "T04sanss19u:28": " sarvasatvānāṃ kleśamalāt prakṣālayeyaṃ /",
    "T04sanss19u:29": " sa hastau prakṣālayann evaṃ cittam utpādayati /",
    "T04sanss19u:30": " sarvasatvānāṃ sarvakleśa-",
    "T04sanss19u:31": " [ Bendall ed p349 ---> ]",
    "T04sanss19u:32": " vāsanām apanayeyaṃ /",
    "T04sanss19u:33": " sa pādau prakṣālayann evaṃ cittam utpādayati sarvasatvānām anekaprakārāṇi kleśarajāṃsy apanayeyaṃ /",
    "T04sanss19u:34": " mukhaṃ prakṣālayann evaṃ cittam utpādayati /",
    "T04sanss19u:35": " sarvasatvānāṃ sarvadharmamukhāni pariśodhayeyaṃ /",
    "T04sanss19u:36": " sa dantakāṣṭhaṃ bhakṣayann evaṃ cittam utpādayati /",
    "T04sanss19u:37": " sarvasatvānāṃ nānāvidhān kleśamalān apanayeyaṃ /",
    "T04sanss19u:38": " sarvāṃ kāyâvasthāṃ sarvasatvahitasukhāya pariṇāmayati /",
    "T04sanss19u:39": " tathāgatacaityaṃ vandamānâivaṃ cittam utpādayati /",
    "T04sanss19u:40": " sarvasatvā vandanīyā bhavantu sadevakasya lokasyêti //",
    "T04sanss19u:41": " athavā yathâryaprajñāpāramitāyāṃ /",
    "T04sanss19u:42": " punar aparaṃ śāriputra vyāḍakāntāramadhyagatena bodhisatvena mahāsatvena nôttrasitavyaṃ na saṃtrasitavyam na saṃtrāsam āpattavyam /",
    "T04sanss19u:43": " tat kasmād dhetoḥ /",
    "T04sanss19u:44": " tathā hi tena sarvaṃ parityaktaṃ sarvasatvānām arthāya /",
    "T04sanss19u:45": " tenâivaṃ cittam utpādayitavyam /",
    "T04sanss19u:46": " sacen māṃ vyāḍā bhakṣayeyus tebhyâiva tad dānaṃ dattaṃ bhavatu /",
    "T04sanss19u:47": " mama ca dānapāramitāparipūrir bhaviṣyati /",
    "T04sanss19u:48": " abhyāsannā ca bhaviṣyati /",
    "T04sanss19u:49": " tathā ca kariṣyāmi yathā me 'nuttarāṃ samyaksaṃbo-",
    "T04sanss19u:50": " [ Cambridge MS f158b ---> ]",
    "T04sanss19u:51": " dhim abhisambuddhasya satas tatra buddhakṣetre tiryagyonigatāḥ satvāḥ sarveṇa sarvaṃ na bhaviṣyanti na prajñāsyante //",
    "T04sanss19u:52": " corakāntāramadhyagatena śāriputra bodhisatvena mahāsatvena nôttrasitavyaṃ na saṃtrasitavyaṃ na saṃtrāsam āpattavyaṃ /",
    "T04sanss19u:53": " tat kasmād dhetoḥ /",
    "T04sanss19u:54": " sarvasvaparityāgakuśalā hi te bodhisatvā mahāsatvôtsṛṣṭakāyenâpi ca bodhisatvena bhavitavyaṃ parityaktapariṣkārôpakaraṇena ca /",
    "T04sanss19u:55": " tenâivaṃ cittam utpādayitavyaṃ /",
    "T04sanss19u:56": " te cen me satvāḥ pariṣkārôpakaraṇāni haranti tebhyâivâitad dānaṃ dattaṃ bhavatu /",
    "T04sanss19u:57": " sacen māṃ kecij jīvitād vyaparopayeyuḥ tatra mayā na dveṣo na krodhôtpādayitavyaḥ /",
    "T04sanss19u:58": " teṣām api mayā na kāyena na vacasā na manasâparāddhavyaṃ /",
    "T04sanss19u:59": " evaṃ ca me tasmin samaye dānapāramitā ca śīlapāramitā ca kṣāntipāramitā ca paripūriṃ gamiṣyati /",
    "T04sanss19u:60": " anuttarā ca me samyaksaṃbodhir abhyāsannā bhaviṣyati /",
    "T04sanss19u:61": " tathā ca kariṣyāmi tathā pratipatsye yathā me 'nuttarāṃ samyaksaṃbodhim abhisaṃbuddhasya satas tatra buddhakṣetre /",
    "T04sanss19u:62": " ete cânye ca doṣāḥ sarveṇa sarvaṃ sarvathā sarvaṃ na bhaviṣyanti na prajñāsyante //",
    "T04sanss19u:63": " pānīyakāntāramadhyagatena śāriputra bodhisatve-",
    "T04sanss19u:64": " [ Cambridge MS f159a ---> ]",
    "T04sanss19u:65": " na mahāsa-",
    "T04sanss19u:66": " [ Bendall ed p350 ---> ]",
    "T04sanss19u:67": " tvena nôttrasitavyaṃ na saṃtrasitavyaṃ na saṃtrāsam āpattavyaṃ /",
    "T04sanss19u:68": " tat kasmād dhetoḥ /",
    "T04sanss19u:69": " asaṃtrastadharmāṇo hi bodhisatvā mahāsatvā bhavanti /",
    "T04sanss19u:70": " evaṃ cânena cittam utpādayitavyaṃ /",
    "T04sanss19u:71": " sarvasatvānāṃ mayā sarvatṛṣṇacchedāya śikṣitavyaṃ /",
    "T04sanss19u:72": " na bodhisatvena mahāsatvena saṃtrāsam āpattavyaṃ /",
    "T04sanss19u:73": " saced ahaṃ tṛṣṇayā kālaṃ kariṣyāmi /",
    "T04sanss19u:74": " api tu khalu punaḥ satvānām antike mahākaruṇācittam utpādayiṣyāmi /",
    "T04sanss19u:75": " aho vatâlpapuṇyâmī satvā yad eteṣāṃ loke evaṃrūpāṇi pānīyakāntārāṇi prajñāyante /",
    "T04sanss19u:76": " tathā punar ahaṃ kariṣyāmi tathā pratipatsye yathā me 'nuttarāṃ samyaksaṃbodhim abhisaṃbuddhasya",
    "T04sanss19u:77": " satas tatra buddhakṣetre sarveṇa sarvaṃ sarvathā sarvaṃ pānīyakāntārāṇi na prajñāsyante /",
    "T04sanss19u:78": " tathā ca sarvasatvān puṇyaiḥ saṃyojayiṣyāmi yathâṣṭâṅgôpetapānīyalābhino bhaviṣyanti /",
    "T04sanss19u:79": " tathā dṛḍhaṃ vīryam ārapsye sarvasatvānāṃ kṛtaśo yathā vīryapāramitā tasmin samaye paripūriṃ gamiṣyanti //",
    "T04sanss19u:80": " punar aparaṃ śāriputra bubhukṣākāntāramadhyagatena bodhisatvena mahāsatvena nôttrasitavyaṃ na saṃtrasitavyaṃ na saṃtrāsam āpattavyaṃ /",
    "T04sanss19u:81": " evaṃ cânena saṃnāhaḥ saṃnaddhavyaḥ /",
    "T04sanss19u:82": " tathā dṛḍhaṃ vīryam ārapsye tathā ca svaṃ bu-",
    "T04sanss19u:83": " [ Cambridge MS f159b ---> ]",
    "T04sanss19u:84": " ddhakṣetraṃ pariśodhayiṣyāmi yathā me 'nuttarāṃ samyaksaṃbodhim abhisaṃbuddhasya",
    "T04sanss19u:85": " satas tatra buddhakṣetre sarveṇa sarvaṃ sarvathā sarvaṃ evaṃrūpāṇi bubhukṣākāntārāṇi",
    "T04sanss19u:86": " na bhaviṣyanti na prajñāsyante /",
    "T04sanss19u:87": " sukhitâiva te satvā bhaviṣyanti sukhasamaṅginaḥ /",
    "T04sanss19u:88": " sarvasukhasamarpitās tathā ca kariṣyāmi yathā teṣāṃ satvānāṃ yo yâivâbhiprāyo bhaviṣyati yad yad evâkāṅkṣiṣyanti manasā tat tad eva prādurbhaviṣyati",
    "T04sanss19u:89": " tad yathâpi nāma devānāṃ trāyastriṃśānāṃ manasā sarvaṃ prādurbhavati manasā sarvam utpadyate /",
    "T04sanss19u:90": " tathā dṛḍhaṃ vīryam ārapsye yathā teṣāṃ satvānāṃ dhārmikâbhiprāyāḥ paripūriṃ gamiṣyanti /",
    "T04sanss19u:91": " avaikalyaṃ ca jīvitapariṣkāraiḥ sarvasatvānāṃ bhaviṣyati sarveṣāṃ sarvataḥ sarvadêti //",
    "T04sanss19u:92": " evam ayaṃ ... sarvâvasthāsu satvârthaḥ ... puṇyavṛrdhihetuḥ /",
    "T04sanss19u:93": " vistaratas tv āryagocarapariśuddhisūtre draṣṭavyaḥ //",
    "T04sanss19u:94": " kiṃ ca /",
    "T04sanss19u:95": " ... dharmadānaṃ nirāmiṣaṃ /",
    "T04sanss19u:96": " puṇyavṛddhinimittaṃ bhavati //",
    "T04sanss19u:97": " [ Bendall ed p351 ---> ]",
    "T04sanss19u:98": " yathôktam āryâdhyāśayasaṃcodanasūtre /",
    "T04sanss19u:99": " viṃśatir ime maitreyânuśaṃsā nirāmiṣadāne /",
    "T04sanss19u:100": " yo lābhasatkāram apratikāṅkṣan dharmadānaṃ dadāmi /",
    "T04sanss19u:101": " katame viṃśatiḥ /",
    "T04sanss19u:102": " yad uta /",
    "T04sanss19u:103": " smṛtimāṃś ca bhavati matimāṃś ca bhavati buddhimāṃś ca bhavati gatimāṃś ca bhavati dhṛtimāṃś ca bhavati prajñāvāṃś ca bhavati /",
    "T04sanss19u:104": " [ Cambridge MS f160a ---> ]",
    "T04sanss19u:105": " lokôttarāṃ ca prajñām anuvidhyati /",
    "T04sanss19u:106": " alparāgo bhavati /",
    "T04sanss19u:107": " alpadveṣo 'lpamohaḥ /",
    "T04sanss19u:108": " māraś câsyâvatāraṃ na labhate /",
    "T04sanss19u:109": " buddhair bhagavadbhiḥ samanvāhriyate /",
    "T04sanss19u:110": " amanuṣyāś câinaṃ rakṣanti /",
    "T04sanss19u:111": " devāś câsyâujaḥ kāye praks.ipanti /",
    "T04sanss19u:112": " amitrāś câsyâvatāraṃ na labhante /",
    "T04sanss19u:113": " mitrāṇi câsyâbhedyāni bhavanti /",
    "T04sanss19u:114": " ādeyavacanaś ca bhavati /",
    "T04sanss19u:115": " vaiśāradyāṃś ca pratilabhate /",
    "T04sanss19u:116": " saumanasyabahulaś ca bhavati vidvatpraśastaś ca /",
    "T04sanss19u:117": " anusmaraṇīyaṃ câsya tad dharmadānaṃ bhavati /",
    "T04sanss19u:118": " ime maitreya viṃśatir anuśaṃsêti //",
    "T04sanss19u:119": " āryaprajñāpāramitāyāṃ tv āha /",
    "T04sanss19u:120": " sacet tvam ānanda śrāvakayānikānāṃ pudgalānāṃ śrāvakabhūmau dharmaṃ deśeyaḥ /",
    "T04sanss19u:121": " tasyāṃ ca dharmadeśanāyāṃ ye trisāhasramahāsāhasre lokadhātau satvās te sarve 'rhatvaṃ sākṣāt kuryus tad adyâpi tvayā me śrāvakeṇa śrāvakakṛtyaṃ na kṛtaṃ syāt /",
    "T04sanss19u:122": " sacet punaḥ tvam ānanda bodhisatvasya mahāsatvasyâikam api prajñāpāramitāpratisaṃyuktaṃ padaṃ deśayeḥ prakāśayer evam ahaṃ tvayā śrāvakeṇârādhitaḥ syāṃ /",
    "T04sanss19u:123": " tayā ca pūrvikayā dharmadeśanayā ye trisāhasramahāsāhasre lokadhātau satvās te sarve 'rhatvaṃ prāpnuyus teṣāṃ cârhatāṃ yad dānamayaṃ puṇyakriyāvastu",
    "T04sanss19u:124": " [ Cambridge MS f160b ---> ]",
    "T04sanss19u:125": " yaṃ puṇyakriyāvastu bhāvanāmayaṃ puṇyakriyāvastu /",
    "T04sanss19u:126": " tat kiṃ manyase ānandâpi tu sa bahu puṇyaskandhaḥ /",
    "T04sanss19u:127": " āha /",
    "T04sanss19u:128": " bahu bhagavan bahu sugata /",
    "T04sanss19u:129": " bhagavān āha /",
    "T04sanss19u:130": " ataḥ sânanda śrāvakayānikapudgalo bahutaraṃ puṇyaskandhaṃ prasavati yo bodhisatvānāṃ mahāsatvānāṃ prajñāpāramitāpratisaṃyuktaṃ dharmaṃ deśayati",
    "T04sanss19u:131": " ato 'py ānanda bahutaraṃ puṇyaskandhaṃ prasavati yo bodhisatvo mahāsatvo 'parasya bodhisatvasya prajñāpāramitāpratisaṃyuktaṃ dharmaṃ deśayati",
    "T04sanss19u:132": " antaśâika-",
    "T04sanss19u:133": " [ Bendall ed p352 ---> ]",
    "T04sanss19u:134": " divasam api /",
    "T04sanss19u:135": " tiṣṭhatv ānandâikadivasaḥ /",
    "T04sanss19u:136": " antaśaḥ prāgbhaktam api /",
    "T04sanss19u:137": " tiṣṭhatv ānanda prāgbhaktaṃ /",
    "T04sanss19u:138": " antaśâikanālikām api /",
    "T04sanss19u:139": " yāvad antaśâikakṣaṇasaṃnipātam api /",
    "T04sanss19u:140": " peyālaṃ //",
    "T04sanss19u:141": " idam ānanda tasya bodhisatvasya mahāsatvasya dharmadānaṃ sarvaśrāvakayānikānām api sarvapratyekabuddhayānikānāṃ ca pudgalānāṃ kuśalamūlam abhibhavati",
    "T04sanss19u:142": " evaṃ kuśalamūlasamanvāgato bodhisatvo mahāsatvaḥ /",
    "T04sanss19u:143": " evaṃ kuśalamūlaṃ samanvāharann asthānam ānandânavakāśo yat sa bodhisatvo mahāsatvo vivartetânuttarāyāḥ samyaksaṃbodheḥ /",
    "T04sanss19u:144": " nâitat sthānaṃ vidyatae iti //",
    "T04sanss19u:145": " kathaṃ dharmadānaṃ dātavyaṃ /",
    "T04sanss19u:146": " yathâryasaddharmapuṇḍarīke 'bhihitaṃ /",
    "T04sanss19u:147": " kālena cô cintayamā-",
    "T04sanss19u:148": " [ Cambridge MS f161a ---> ]",
    "T04sanss19u:149": " nu paṇḍitaḥ praviśya layanaṃ tatha ghaṭṭayitvā /",
    "T04sanss19u:150": " vipaśya dharmaṃ imi sarva yoniśo utthāya deśetâlīnacittaḥ //",
    "T04sanss19u:151": " sukhasthito bhoti sadā vicakṣaṇo sukhaṃ niṣaṇṇas tatha dharma bhāsate /",
    "T04sanss19u:152": " udāraprajñapta karitvâsanaṃ caukṣe manojñe pṛthivīpradeśe //",
    "T04sanss19u:153": " caukṣaṃ ca so cīvara prāvaritvā suraktaraṅgaṃ ca prasannaraṅgaiḥ /",
    "T04sanss19u:154": " āsevakaṃ kṛṣṇa tathā daditvā mahāpramāṇaṃ ca nivāsayitvā //",
    "T04sanss19u:155": " [ Bendall ed p353 ---> ]",
    "T04sanss19u:156": " sapādapīṭhasmi niṣadyâsane vicitraduṣyehi susaṃstṛtasmin /",
    "T04sanss19u:157": " sudhautapādaś côpāruhitvā snigdhena śīrṣeṇa mukhena câpi //",
    "T04sanss19u:158": " dharmâsane tatra niṣīdiyānaḥ ekâgra satveṣu samaṃ vipaśyan /",
    "T04sanss19u:159": " upasaṃharec citrakathā bahūś ca bhikṣūnaś cô bhikṣunikās tathâiva //",
    "T04sanss19u:160": " kilāsitāś câpi vivarjayīta na câpi utpādayi khedasaṃjñāṃ /",
    "T04sanss19u:161": " aratiṃ ca sarvāṃ vijahīta paṇḍitaḥ maitrībalaṃ parṣadi bhāvayec ca //",
    "T04sanss19u:162": " bhāṣec ca rātriṃdivam agradharmān dṛṣṭântakoṭīniyutaiḥ sa paṇḍitaḥ /",
    "T04sanss19u:163": " saṃharṣayet tāṃ ca tathâiva toṣayet na câpi kiñcit tatra jātu prārthayet //",
    "T04sanss19u:164": " khŌüdyaṃ ca bhojyaṃ ca tathânnapŌünaṃ vastrŌüṇi śayyâsanacīvarŌüṇi /",
    "T04sanss19u:165": " gilānabhaiṣajya na cintayet saḥ na vijñape-",
    "T04sanss19u:166": " [ Cambridge MS f161b ---> ]",
    "T04sanss19u:167": " t parṣadi kiñcid anyat //",
    "T04sanss19u:168": " [ Bendall ed p354 ---> ]",
    "T04sanss19u:169": " anyatra cinteya sadā vicakṣaṇaḥ bhaveya buddho 'ham ime ca satvā /",
    "T04sanss19u:170": " etac ca me sarvasukhôpadhānaṃ yaṃ dharma śrāvemi hitāya loke //atrâivâha //",
    "T04sanss19u:171": " na kasyacid antaśo dharmapremṇâpy adhikataram anugrahaṃ karoti //",
    "T04sanss19u:172": " āryacandrapradīpasūtre 'py āha /",
    "T04sanss19u:173": " adhyeṣayeyur yadi tvāṃ te dharmadānasya kāraṇāt /",
    "T04sanss19u:174": " prathamaṃ vāca bhāṣeyā nâhaṃ vaitulyaśikṣitaḥ //",
    "T04sanss19u:175": " evaṃ tvaṃ*vāca bhāṣeyā yuṣme vā vijñapaṇḍitāḥ /",
    "T04sanss19u:176": " kathaṃ mahâtmanāṃ śakyaṃ purato bhāṣituṃ mayā //",
    "T04sanss19u:177": " sahasâiṣāṃ na jalpeta tulayitvā tu bhājanaṃ /",
    "T04sanss19u:178": " yadi bhājanaṃ vijānīyāḥ anadhīṣṭo 'pi deśayeḥ //",
    "T04sanss19u:179": " yadi duḥśīlān paśyesi pariṣāyāṃ bahūn sthitān /",
    "T04sanss19u:180": " saṃlekhaṃ mā prabhāṣe tvaṃ varṇaṃ dānasya kīrtayeḥ //",
    "T04sanss19u:181": " bhaveyur yadi câlpêcchāḥ śuddhāḥ śīle pratiṣṭhitāḥ /",
    "T04sanss19u:182": " maitraṃ cittaṃ janitvā tvaṃ kuryāḥ saṃlekhikīṃ kathām //",
    "T04sanss19u:183": " [ Bendall ed p355 ---> ]",
    "T04sanss19u:184": " parīttā yadi pāpêcchāḥ śīlavanto 'tra vistarāḥ /",
    "T04sanss19u:185": " labdhapakṣas tadā bhūtvā varṇaṃ śīlasya kīrtayeḥ /",
    "T04sanss19u:186": " iti //uktaṃ câryasāgaramatisūtre /",
    "T04sanss19u:187": " tad yathā /",
    "T04sanss19u:188": " same /",
    "T04sanss19u:189": " samavati /",
    "T04sanss19u:190": " śamitaśatru /",
    "T04sanss19u:191": " aṅkure /",
    "T04sanss19u:192": " maṅkure /",
    "T04sanss19u:193": " mārajite /",
    "T04sanss19u:194": " karāḍe /",
    "T04sanss19u:195": " keyūre /",
    "T04sanss19u:196": " oghavati /",
    "T04sanss19u:197": " ohokayati /",
    "T04sanss19u:198": " viśaṭhanirmale /",
    "T04sanss19u:199": " malâpanaye /",
    "T04sanss19u:200": " okhare /",
    "T04sanss19u:201": " kharograse /",
    "T04sanss19u:202": " [ Cambridge MS f162a ---> ]",
    "T04sanss19u:203": " grasane /",
    "T04sanss19u:204": " hemukhī /",
    "T04sanss19u:205": " parāṅmukhī /",
    "T04sanss19u:206": " āmukhī /",
    "T04sanss19u:207": " śamitāni sarvagrahabandhanāni /",
    "T04sanss19u:208": " nigṛhītāḥ sarvaparapravādinaḥ /",
    "T04sanss19u:209": " vimuktā mārapāśāḥ /",
    "T04sanss19u:210": " sthāpitā buddhamudrāḥ samudghātitāḥ sarvamārāḥ /",
    "T04sanss19u:211": " acalitapadapariśuddhyā vigacchanti sarvamārakarmāṇi //",
    "T04sanss19u:212": " imāni sāgaramate mantrapadāni dharmabhāṇakena supravṛttāni kṛtvā dharmâsanakena supravṛttāni kṛtvā dharmâsananiṣaṇṇena sarvāṃ parṣadaṃ bodhyākārâbhinirhṛtayā maitryā spharitvā /",
    "T04sanss19u:213": " ātmani vaidyasaṃjñām utpādya dharme bhaiṣajyasaṃjñāṃ dharmaśravaṇikeṣv āturasaṃjñāṃ",
    "T04sanss19u:214": " tathāgate satpuruṣasaṃjñāṃ dharmanetryāṃ cirasthitikasaṃjñām utpādyêmāni mantrapadāny",
    "T04sanss19u:215": " āmukhīkṛtya dharmasaṃkathā karaṇīyā /",
    "T04sanss19u:216": " tasya samantād yo janaśate na māro na mārakāyikā vā devatôpasaṃkramayiṣyanti vicakṣuḥkaraṇe /",
    "T04sanss19u:217": " ye 'py enam upasaṃkramiṣyanti te 'py asya na śakṣyanty antarāyaṃ kartum iti //atrâivâha /",
    "T04sanss19u:218": " dharmabhāṇakena caukṣeṇa śucisamudācāreṇa susnātena śucinivāsitena bhavitavyam iti //",
    "T04sanss19u:219": " evaṃ dharmadānaṃ //",
    "T04sanss19u:220": " [ Bendall ed p356 ---> ]",
    "T04sanss19u:221": " bodhicittaṃ ca puṇyasya vṛddhihetuḥ samāsataḥ //",
    "T04sanss19u:222": " yathôktam āryaratnakaraṇḍakasūtre /",
    "T04sanss19u:223": " tad yathâpi nāma mañjuśrīr nānāgandhavṛkṣāś ca caturdhātusaṃgṛhītā vivardhante /",
    "T04sanss19u:224": " evam eva mañjuśrīr nānāsaṃbhārôpacitaṃ bodhisatvasya kuśalamūlaṃ /",
    "T04sanss19u:225": " bodhicittasaṃgṛhītaṃ sarvajñatāpariṇāmitaṃ vivardhatae /",
    "T04sanss19u:226": " iti //eṣâdikâdika-",
    "T04sanss19u:227": " [ Cambridge MS f162b ---> ]",
    "T04sanss19u:228": " rmikāṇāṃ sahasā bodhisatvaśikṣā smaraṇârtham upadarśitā /",
    "T04sanss19u:229": " vistaratas tu buddhaviṣayâiva //",
    "T04sanss19u:230": " atra câsyā yathôktāyāḥ śikṣāyāḥ /",
    "T04sanss19u:231": " siddhiḥ samyakprahāṇānām apramādâviyojanāt /",
    "T04sanss19u:232": " smṛtyâtha saṃprajanyena yoniśaś cintanena ca //",
    "T04sanss19u:233": " tatrânutpannānāṃ pāpakānām akuśalānāṃ dharmāṇām anutpādāyâiva chandaṃ janayati vyāyacchati vīryam ārabhate cittaṃ pragṛhṇāti samyakpraṇidadhātîty anena rakṣā //",
    "T04sanss19u:234": " utpannānāṃ ca prahāṇāya chandaṃ janayatîty anena śuddhiḥ /",
    "T04sanss19u:235": " anutpannānāṃ kuśalānāṃ dharmāṇām utpādāya chandaṃ janayati /",
    "T04sanss19u:236": " yāvad utpannānāṃ ca sthitaye bhūyobhāvāya chandaṃ janayatîty ādi /",
    "T04sanss19u:237": " anena vṛddhiḥ /",
    "T04sanss19u:238": " etāni ca nityam apramādâdhiṣṭhitāni kāryāṇi sarvakuśalamūlānāṃ tanmūlatvāt //",
    "T04sanss19u:239": " yathôktam āryacandrapradīpasūtre /",
    "T04sanss19u:240": " yāvanta dharmāḥ kuśalāḥ prakīrtitāḥ śīlaśrutaṃ tyāgu tathâiva kṣāntiḥ /",
    "T04sanss19u:241": " sarveṣu mūlaṃ hy ayam apramādo nidhānalambhaḥ sugatena deśita /",
    "T04sanss19u:242": " iti //",
    "T04sanss19u:243": " ko 'yam apramādo nāma /",
    "T04sanss19u:244": " iṣṭavighātâniṣṭâgamaśaṅkāpūrvakaṃ pratikāratātparyaṃ /",
    "T04sanss19u:245": " tad yathā tīvrakopaprasādasya rājño bhaiṣajyatailaparipūrṇabhājanaṃ gṛhītvā picchila-",
    "T04sanss19u:246": " [ Cambridge MS f163a ---> ]",
    "T04sanss19u:247": " saṃkrameṇa bhṛtyasya",
    "T04sanss19u:248": " [ Bendall ed p357 ---> ]",
    "T04sanss19u:249": " gacchataḥ //uktaṃ hy āryatathāgataguhyasūtre /",
    "T04sanss19u:250": " tatra katamo 'pramādo /",
    "T04sanss19u:251": " yad indriyasaṃvaraḥ /",
    "T04sanss19u:252": " sa cakṣuṣā rūpāṇi dṛṣṭvā na nimittagrāhī bhavati /",
    "T04sanss19u:253": " nânuvyañjanagrāhī /",
    "T04sanss19u:254": " evaṃ yāvan manasā dharmān vijñāya na nimittagrāhī bhavati /",
    "T04sanss19u:255": " nânuvyañjanagrāhī /",
    "T04sanss19u:256": " sarvadharmeṣv āsvādaṃ câdīnavaṃ ca niḥśaraṇaṃ ca yathābhūtaṃ prajānāti /",
    "T04sanss19u:257": " ayam ucyate 'pramādaḥ //",
    "T04sanss19u:258": " punar aparam apramādo yat svacittasya damanaṃ paracittasyârakṣā kleśarater aparikarmaṇā dharmarater anuvartanaṃ yāvad ayam ucyate 'pramādaḥ",
    "T04sanss19u:259": " yasya guhyakâdhipate śraddhā câpramādaś ca tasyânulomikena vīryeṇa kāryaṃ /",
    "T04sanss19u:260": " yena tān apramādakāraṇān śraddhākāraṇāṃś ca dharmān samudānayati /",
    "T04sanss19u:261": " yasya guhyakâdhipate śraddhā câpramādaś ca vīryaṃ ca tena smṛtisaṃprajanye yogaḥ karaṇīyaḥ /",
    "T04sanss19u:262": " yena smṛtisaṃprajanyena sarvān bodhipakṣān dharmān na vipraṇāśayati /",
    "T04sanss19u:263": " yasya guhyakâdhipate śraddhā câpramādaś ca vīryaṃ ca smṛtisaṃprajanyaṃ ca tena yoniśaḥ prayoge yogaḥ karaṇīyaḥ /",
    "T04sanss19u:264": " yoniśaḥ prayukto hi guhyakâdhipate bodhisatvo yad asti tad astîti prajānāti /",
    "T04sanss19u:265": " yan nâsti tan nâstîti prajānāti /",
    "T04sanss19u:266": " yāvad asti saṃvṛtyā cakṣur ity ādi //",
    "T04sanss19u:267": " tathā atrâivâha /",
    "T04sanss19u:268": " sadâpramādo hy amṛtasya mūlaṃ satvârthayu-",
    "T04sanss19u:269": " [ Cambridge MS f163b ---> ]",
    "T04sanss19u:270": " ktasya ca bodhicittaṃ /",
    "T04sanss19u:271": " yad yoniśaś câiva vivekacittam aparigrahaḥ sarvasukhasya mūlam iti //āha ca /",
    "T04sanss19u:272": " parâtmasamatâbhyāsād bodhicittaṃ dṛḍhībhavet /",
    "T04sanss19u:273": " āpekṣikaṃ parâtmatvaṃ pārâvāraṃ yathāmṛṣā //",
    "T04sanss19u:274": " [ Bendall ed p358 ---> ]",
    "T04sanss19u:275": " tatkūlaṃ na svataḥ pāraṃ kim apekṣyâstv apāratā /",
    "T04sanss19u:276": " ātmatvaṃ na svataḥ siddhaṃ kim apekṣya paro bhavet //",
    "T04sanss19u:277": " tadduṣkhena na me bādhêty ato yadi na rakṣasi /",
    "T04sanss19u:278": " nâgāmikāyaduṣkhāt te bādhā tat kena rakṣasi //",
    "T04sanss19u:279": " aham eva tadâpîti mithyêyaṃ parikalpanā /",
    "T04sanss19u:280": " anyâiva mṛto yasmād anyas tatra prajāyate //",
    "T04sanss19u:281": " anyaś cej jāyate tatra kiṃ puṇyena prayojanaṃ /",
    "T04sanss19u:282": " yūnaḥ kiṃ vṛddhakāyasya sukhāya dhanasaṃcayaiḥ //",
    "T04sanss19u:283": " mṛte garbhagate tāvad anyo bālaḥ prajāyate /",
    "T04sanss19u:284": " mṛte bālye kumāratvaṃ tannāśāyâgato yuvā //",
    "T04sanss19u:285": " tannāśāc câgato vṛddhaḥ /",
    "T04sanss19u:286": " ekaḥ kāyaḥ kathaṃ mataḥ /",
    "T04sanss19u:287": " evaṃ pratikṣaṇaṃ cânyaḥ kāyaḥ keśanakhâdivat //",
    "T04sanss19u:288": " atha bālyāparityāgād bālo yāti kumāratāṃ /",
    "T04sanss19u:289": " kāyasvabhāvo vaktavyo yo 'vasthārahitaḥ sthitaḥ /",
    "T04sanss19u:290": " kāyaś cet pratimâkāraḥ pesībhasmasu nâsti saḥ //",
    "T04sanss19u:291": " sūkṣmabhāvena cet tatra sthaulyaṃ tyaktvā vyavasthitaḥ /",
    "T04sanss19u:292": " anirdeśyaḥ svataḥ prāptaḥ /",
    "T04sanss19u:293": " kāyêty ucyate na saḥ //",
    "T04sanss19u:294": " tatra cintâiva me nâsti dṛśyakāyas tu nāśavān /",
    "T04sanss19u:295": " avasthābhiś ca saṃbandhaḥ saṃvṛtyā câiva dṛśyate //",
    "T04sanss19u:296": " [ Bendall ed p359 ---> ] āga-",
    "T04sanss19u:297": " [ Cambridge MS f164a ---> ]",
    "T04sanss19u:298": " māc ca tad astitvaṃ yuktyāgamanivāritam /",
    "T04sanss19u:299": " na guṇavyatirekeṇa pradhānaṃ vidyate yataḥ //",
    "T04sanss19u:300": " na ca trīṇi pradhānāni tathā sattā guṇâpi /",
    "T04sanss19u:301": " pratyekaṃ tryātmakās te 'pi śeṣaṃ nâikavidhaṃ jagat //",
    "T04sanss19u:302": " acetanaṃ ca vastrâdi tatsukhâdyātmakaṃ katham /",
    "T04sanss19u:303": " sukhâder na paṭṭôtpattiḥ paṭṭâdes tu sukhâdayaḥ /",
    "T04sanss19u:304": " paṭṭâdīnām ahetutvād abhāvas tatsukhaṃ kutaḥ //",
    "T04sanss19u:305": " tasmād āgamayuktibhyāṃ anityaṃ sarvasaṃskṛtaṃ /",
    "T04sanss19u:306": " tad dhetuphalasaṃbandhaḥ pratyakṣatvān na sādhyate //",
    "T04sanss19u:307": " svasaṃtāne ca dṛṣṭo 'sau nityeṣu ca kathaṃ yathā /",
    "T04sanss19u:308": " param aṇus [[DOUBT]] tu nâiko 'sti digbhedânupapattitaḥ //",
    "T04sanss19u:309": " dīpatailaṃ kṣayaṃ yāti kṣīyamānaṃ na lakṣyate /",
    "T04sanss19u:310": " evaṃ bhāvā na lakṣyante kṣīyamānāḥ pratikṣaṇaṃ //",
    "T04sanss19u:311": " saṃtānaḥ samudŌüyaś ca paṅktisenâdivan mṛṣŌü /",
    "T04sanss19u:312": " tatrâbhyāsād ahaṃkāraḥ parasmin kiṃ na jāyate //",
    "T04sanss19u:313": " [ Bendall ed p360 ---> ]",
    "T04sanss19u:314": " tasmād evaṃ jagat jñeyaṃ yathâyatanasaṃcayaḥ /",
    "T04sanss19u:315": " aprāptam eva tad duṣkhaṃ pratikāryaṃ parâtmanoḥ //",
    "T04sanss19u:316": " ayuktam api ced etat svâtmany astîtaratra na /",
    "T04sanss19u:317": " yad ayuktaṃ nivartyaṃ tat svam anyad vā yathābalaṃ //",
    "T04sanss19u:318": " kṛpayā bahu duṣkhaṃ cet kasmād utpādyate balāt /",
    "T04sanss19u:319": " jagadduṣkhaṃ nirūpyêdaṃ kṛpāduṣkhaṃ kathaṃ bahu //",
    "T04sanss19u:320": " evaṃ bhāvitasaṃtānāḥ paraduṣkhasamapriyāḥ /",
    "T04sanss19u:321": " avīcīm avagāhante haṃsāḥ padmavanaṃ yathā //",
    "T04sanss19u:322": " satveṣu mucyamāneṣu ye te prāmodyasāgarāḥ /",
    "T04sanss19u:323": " tair eva nanu paryāptaṃ mokṣeṇâpy arasena kim //",
    "T04sanss19u:324": " evaṃ parârthaṃ kṛtvâpi na mado na ca vismayaḥ /",
    "T04sanss19u:325": " na vipākaphalâkāṅkṣā parârthâikântatṛṣṇayā [[DOUBT]] //",
    "T04sanss19u:326": " daśadiksatvasaṃpattir ātmī-",
    "T04sanss19u:327": " [ Cambridge MS f164b ---> ]",
    "T04sanss19u:328": " yâsya na saṃśayaḥ /",
    "T04sanss19u:329": " nâsty erṣyâvakāśo 'pi parasaukhye svasaṃjñayā //",
    "T04sanss19u:330": " [ Bendall ed p361 ---> ]",
    "T04sanss19u:331": " pareṣām ātmano vâpi sāmānyā pāpadeśanā /",
    "T04sanss19u:332": " puṇyânumodanā câivaṃ buddhâdhyeṣaṇayācanaṃ //",
    "T04sanss19u:333": " pariṇāmanam apy evaṃ nirviśeṣaṃ pravartate /",
    "T04sanss19u:334": " puṇyaṃ pravartate tasmād anantaṃ satvadhātuvat //",
    "T04sanss19u:335": " ayaṃ sa mārgapravaraḥ kṣemânantasukhôtsavaḥ /",
    "T04sanss19u:336": " bodhisatvamahāsârtha kalilaprītivardhanaḥ //",
    "T04sanss19u:337": " pālyamānaś ca satataṃ vajrapāṇyātiyāntrikaiḥ /",
    "T04sanss19u:338": " māragulmikasaṃtrāsajananair buddhakiṃkaraiḥ //",
    "T04sanss19u:339": " saṃbuddharājatanayā bodhicittarathasthitāḥ /",
    "T04sanss19u:340": " vahante tena mārgeṇa stūyamānāḥ surâdibhiḥ //",
    "T04sanss19u:341": " tasmād ātmatvam āropya satveṣv abhyāsayogataḥ /",
    "T04sanss19u:342": " parâtmaduṣkhaśāntyartham ātmâdīn sarvathôtsṛjet //",
    "T04sanss19u:343": " tṛṣṇā parigraho yasya tasya duṣkhaṃ na śāmyati /",
    "T04sanss19u:344": " pariṇāmavināśitvāt sa duṣkhajanako yataḥ //",
    "T04sanss19u:345": " loke duṣkhâgnitapte ca kā ratiḥ susukhe bhavet /",
    "T04sanss19u:346": " samantād dahyamānasya nakhâdāhe 'pi kiṃ sukham //",
    "T04sanss19u:347": " ātmatṛṣṇā ca sarveṣāṃ duṣkhāṇāṃ mūlam uttamaṃ /",
    "T04sanss19u:348": " tasmān nihanmi tām eva satvebhyaḥ svârtham utsṛjan //",
    "T04sanss19u:349": " [ Bendall ed p362 ---> ]",
    "T04sanss19u:350": " tad agradūtī jñātêcchā jetavyā sarvayatnataḥ /",
    "T04sanss19u:351": " ātmatatvasmṛtiṃ kṛtvā pratītyôtpādacintayā //",
    "T04sanss19u:352": " yad bhayān nôtsṛjāmy etat tad evâdadato bhayaṃ /",
    "T04sanss19u:353": " pratikṣaṇaṃ hi yāty eva kāyaś cittaṃ ca me yataḥ //yadi ni-",
    "T04sanss19u:354": " [ Cambridge MS f165a ---> ]",
    "T04sanss19u:355": " tyâpy anityena nirmalā malavāhinā /",
    "T04sanss19u:356": " bodhiḥ kāyena labhyeta nanu labdhā mayâiva sā //",
    "T04sanss19u:357": " evam ātmānam utsṛjya sarvasatvârtham ācaret /",
    "T04sanss19u:358": " bhaiṣajyapratimākalpo lokadharmeṣv acintakaḥ //",
    "T04sanss19u:359": " sarvasatvârthamantritve svaprajñāṃ viniyojayet /",
    "T04sanss19u:360": " yuktyā saṃrakṣya tu dravyaṃ satveṣu vôpayojayet //",
    "T04sanss19u:361": " svakāye parakāye vā yad duṣkhaṃ nêha duṣkhakṛt /",
    "T04sanss19u:362": " satvānāṃ bhogavighnatvāt kleśāḥ śodhyāḥ prayatnataḥ /",
    "T04sanss19u:363": " lokôpajīvyāt sattīrthād [[DOUBT]] bhujaṅgakuṇapêva //",
    "T04sanss19u:364": " puṇyakṣetram idaṃ śuddhaṃ saṃpatsasyamahāphalaṃ /",
    "T04sanss19u:365": " sukhadurbhikṣasaṃtaptaṃ jagat saṃtarpayiṣyati //",
    "T04sanss19u:366": " lābhasatkārakāyâdi tyaktaṃ nanujane [[DOUBT]] mayā /",
    "T04sanss19u:367": " kopaḥ kasyârtham adyâpi mṛṣā vā tan mayôditam //",
    "T04sanss19u:368": " svârthaghneṣu yadi dveṣaḥ kṛpā kutra bhaviṣyati /",
    "T04sanss19u:369": " nirdayasyâpi kaḥ kopaḥ parârtho yadi naśyati //",
    "T04sanss19u:370": " [ Bendall ed p363 ---> ]",
    "T04sanss19u:371": " ākrośâdikṣamāḥ satyam ikṣukas tūrikâdayaḥ /",
    "T04sanss19u:372": " svāmy-asanena durnyastā nôpabhogyā bhavanti te //",
    "T04sanss19u:373": " cintayati pratīkāraṃ na ca svāmihitêcchayā /",
    "T04sanss19u:374": " nâpi saṃcodayaty enaṃ bhogârthaṃ nôpayāti ca //",
    "T04sanss19u:375": " anusmṛtyôpasmṛtyâitān akṛṣṭôptā jinâtmajāḥ /",
    "T04sanss19u:376": " nānāviṣayadhātūnāṃ sārvêndriyamahāgadān //",
    "T04sanss19u:377": " vijñapya smārayitvâitān kruddhān apy upakāriṇaḥ",
    "T04sanss19u:378": " [ Cambridge MS f165b ---> ] /",
    "T04sanss19u:379": " svabhāvātyaktamādhuryāḥ sukhayanty eva duṣkhitān //",
    "T04sanss19u:380": " dhātavaḥ pañca bhūvāritejo 'nilakhasaṃjñitāḥ /",
    "T04sanss19u:381": " yāvat satvāḥ sthitās tāvat sarveṣām arthakāriṇaḥ //",
    "T04sanss19u:382": " sarvaduścaritenâiṣāṃ satvârthād vinivartanaṃ /",
    "T04sanss19u:383": " evam etān karomy eṣa dhātūn ṣaḍ api nirvyathān //",
    "T04sanss19u:384": " yāvad ākāśaniṣṭasya niṣṭhā lokasya saṃbhavet /",
    "T04sanss19u:385": " tāvat sthāsyāmi lokârthaṃ kurvan jñānapuraḥsaraḥ //",
    "T04sanss19u:386": " ātmâcāryo 'nuśiyaṣyād dhi sadâtmānaṃ suśiṣyavat /",
    "T04sanss19u:387": " apṛṣṭvā câtmanâtmānaṃ balenârakṣitakriyaḥ //",
    "T04sanss19u:388": " [ Bendall ed p364 ---> ]",
    "T04sanss19u:389": " kâiva mama duṣkhena duṣkhī syān me bhayād bhayī /",
    "T04sanss19u:390": " taddoṣânuśayajño vā yathâtmagurur ātmanaḥ //",
    "T04sanss19u:391": " avirāgy- apalāyī ca karuṇāviṣayo 'pi vā /",
    "T04sanss19u:392": " nityasaṃnihitaś câpi śiṣyâtmasamaḥ kutaḥ //",
    "T04sanss19u:393": " kleśônmatto 'tha mohândhaḥ prapātabahule pathi /",
    "T04sanss19u:394": " skhalan pade pade śocyaḥ parâtmā ca sarvadā //",
    "T04sanss19u:395": " skhalitânveṣaṇaṃ tasmāt samānavyasanāj janāt /",
    "T04sanss19u:396": " na yuktaṃ yujyate tv atra guṇān dṛṣṭvâdbhutaṃ mahat //",
    "T04sanss19u:397": " nâikena śakyam ādātuṃ mayā doṣamahôdadhiḥ /",
    "T04sanss19u:398": " kṛtyam anyair mamâivâtra ko 'nyadoṣeṣu mêkṣaṇaḥ //",
    "T04sanss19u:399": " paracodanadakṣāṇām anadhīṣṭôpakāriṇāṃ /",
    "T04sanss19u:400": " vākyaṃ mūrdhnā pratīcchāmi sarvaśiṣyo bhavāmy ahaṃ //",
    "T04sanss19u:401": " saṃgrāmo hi mamâikasya bahubhiḥ kleśaśatrubhiḥ /",
    "T04sanss19u:402": " tatrâikena raṇâsaktam anye nighna-",
    "T04sanss19u:403": " [ Cambridge MS f166a ---> ]",
    "T04sanss19u:404": " nti māṃ sukham //",
    "T04sanss19u:405": " tatra yaḥ pṛṣṭhato bhītiṃ śrāvayed anyato 'pi vā /",
    "T04sanss19u:406": " pradviṣṭo vā prasanno vā same prāṇapradaḥ suhṛt //",
    "T04sanss19u:407": " [ Bendall ed p365 ---> ]",
    "T04sanss19u:408": " alisaṃhātanīlena cīrabhāraṇabhāriṇā /",
    "T04sanss19u:409": " vicitrasurabhisphītapuṣpaśekharahāriṇā //",
    "T04sanss19u:410": " yugapat sarvadigbuddhakṣetrasāgaracāriṇā /",
    "T04sanss19u:411": " balinā pratikāryeṇa sarvamārâpahāriṇā //",
    "T04sanss19u:412": " narakapretasaṃtāpapraśamônmuktavāriṇā /",
    "T04sanss19u:413": " saṃsāragahanântasthabhavyasatvârthasāriṇā //",
    "T04sanss19u:414": " jagannetrôcchavôtpādibalâlaṅkāradhāriṇā /",
    "T04sanss19u:415": " viduṣā bālavapuṣā lokavismayakāriṇā //",
    "T04sanss19u:416": " mañjuśrī saṃjñakaṃ yat tat piṇḍībhūtaṃ jagaddhitaṃ /",
    "T04sanss19u:417": " sarveṇâivâtmabhāvena namas tasmai punaḥ punaḥ //",
    "T04sanss19u:418": " anekaduṣkhasaṃtaptaprahlādanamahāhradaṃ /",
    "T04sanss19u:419": " trailokyatṛṣṇāpātālaprapūraṇamahâmbudam //",
    "T04sanss19u:420": " jagadiṣṭaphalasphītadaśadikkalpapādapaṃ /",
    "T04sanss19u:421": " prārthitaprāptisaṃhṛṣṭajagannetrôtpalârcitaṃ //",
    "T04sanss19u:422": " vismayôdgataromāñcair bodhisatvaśataiḥ stutam /",
    "T04sanss19u:423": " mañjuśriyaṃ namasyāmi praṇāmair uttarôttaraiḥ //",
    "T04sanss19u:424": " niḥśeṣaduṣkhavaidyāya sukhasattrapradāyine /",
    "T04sanss19u:425": " sarvâkārôpajīvyāya mañjughoṣāya te namaḥ //",
    "T04sanss19u:426": " [ Bendall ed p366 ---> ]",
    "T04sanss19u:427": " iti jinatanayānāṃ sarvathâtyadbhutānāṃ caritam upanibdhyôpārjitaṃ yac chubhaṃ me /",
    "T04sanss19u:428": " bhavatu sukham anantaṃ dehināṃ tena yāvat sugatapadam ana-",
    "T04sanss19u:429": " [ Cambridge MS f166a ---> ]",
    "T04sanss19u:430": " ntavyomasīmâdhipatyaṃ //",
    "T04sanss19u:431": " puṇyavṛddhiḥ samāptā //",
    "T04sanss19u:432": " samāptaś câyaṃ bodhisatvavinayo 'nekasūtrântôddhṛtaḥ śikṣāsamuccayêti //",
    "T04sanss19u:433": " Copyright (c) 2002 by Jens Braarvig - Oslo"
}