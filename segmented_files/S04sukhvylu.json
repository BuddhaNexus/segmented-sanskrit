{
  "S04sukhvylu:0": "P1",
  "S04sukhvylu:1": "oṃ namo daśadiganantāparyantalokadhātupratiṣṭhitebhyaḥ",
  "S04sukhvylu:2": "sarvabuddhabodhisattvāryaśrāvakapratyekabuddhebhyo 'tītānāgata-",
  "S04sukhvylu:3": "pratyutpannebhyaḥ.",
  "S04sukhvylu:4": "namo 'mitābhāya. namo 'mitāyuṣe. namo 'cintyaguṇāka-",
  "S04sukhvylu:5": "rātmane.",
  "S04sukhvylu:6": "namo 'mitābhāya jināya, te mune.",
  "S04sukhvylu:7": "sukhāvatīṃ yāmi te cānukampayā.",
  "S04sukhvylu:8": "sukhāvatīṃ kanakavicitrakānanāṃ",
  "S04sukhvylu:9": "manoramāṃ sugatasutair alaṃkṛtāṃ.",
  "S04sukhvylu:10": "tathāśrayāṃ prathitayaśasya dhīmataḥ,",
  "S04sukhvylu:11": "prayāmi tāṃ bahuguṇaratnasaṃcayām.",
  "S04sukhvylu:12": "evaṃ mayā śrutam :",
  "S04sukhvylu:13": "ekasmin samaye bhagavān rājagṛhe",
  "S04sukhvylu:14": "viharati sma,",
  "S04sukhvylu:15": "gṛdhrakūṭe parvate mahatā bhikṣusaṃghena",
  "S04sukhvylu:16": "sārdhaṃ dvātriṃśatā bhikṣusahasraiḥ,",
  "S04sukhvylu:17": "sarvair arhadbhiḥ",
  "S04sukhvylu:18": "kṣīṇāsravair niḥkleśair uṣitavadbhiḥ samyagājñāsuvimuktacittaiḥ",
  "S04sukhvylu:19": "parikṣīṇabhavasaṃyojanasahasrair anuprāptasvakārthair",
  "S04sukhvylu:20": "vijitavadbhir,",
  "S04sukhvylu:21": "uttamadamane śamathaprāptaiḥ,",
  "S04sukhvylu:22": "suvimuktacittaiḥ suvimuktaprajñair mahānāgaiḥ,",
  "S04sukhvylu:23": "ṣaḍabhijñair",
  "S04sukhvylu:24": "vaśībhūtair aṣṭavimokṣadhyāyibhir balaprāptair abhijñānābhijñātaiḥ,",
  "S04sukhvylu:25": "sthavirair,",
  "S04sukhvylu:26": "mahāśrāvakaiḥ. tad yathā :",
  "S04sukhvylu:27": "ājñātakauṇḍinyena",
  "S04sukhvylu:28": "ca, aśvajitā ca,",
  "S04sukhvylu:29": "bāṣpeṇa ca,",
  "S04sukhvylu:30": "mahānāmnā ca,",
  "S04sukhvylu:31": "bhadrajitā",
  "S04sukhvylu:32": "P2",
  "S04sukhvylu:33": "ca, yaśodevena ca,",
  "S04sukhvylu:34": "vimalena ca,",
  "S04sukhvylu:35": "subāhunā ca, pūrṇena",
  "S04sukhvylu:36": "ca maitrāyaṇīputreṇa,",
  "S04sukhvylu:37": "gavāṃpatinā ca,",
  "S04sukhvylu:38": "uruvilvākāśyapena",
  "S04sukhvylu:39": "ca, nadīkāśyapena ca,",
  "S04sukhvylu:40": "bhadrakāśyapena ca,",
  "S04sukhvylu:41": "kumārakāśyapena",
  "S04sukhvylu:42": "ca, mahākāśyapena ca,",
  "S04sukhvylu:43": "śāriputreṇa ca,",
  "S04sukhvylu:44": "mahāmaudgalyāyanena",
  "S04sukhvylu:45": "ca, mahākapphinena ca,",
  "S04sukhvylu:46": "mahācundena ca,",
  "S04sukhvylu:47": "aniruddhena ca,",
  "S04sukhvylu:48": "rādhena ca,",
  "S04sukhvylu:49": "nandikena ca,",
  "S04sukhvylu:50": "kimpilena ca,",
  "S04sukhvylu:51": "subhūtinā ca,",
  "S04sukhvylu:52": "revatena ca,",
  "S04sukhvylu:53": "khadiravanikena ca, vakkulena",
  "S04sukhvylu:54": "ca, svāgatena ca,",
  "S04sukhvylu:55": "amogharājena ca,",
  "S04sukhvylu:56": "pārāyaṇikena ca, panthena",
  "S04sukhvylu:57": "ca, cūlapanthena ca,",
  "S04sukhvylu:58": "nandena ca,",
  "S04sukhvylu:59": "rāhulena ca, āyuṣmatā",
  "S04sukhvylu:60": "cānandena. ebhiś cānyaiś cābhijñānābhijñātaiḥ sthavirair",
  "S04sukhvylu:61": "mahāśrāvakair,",
  "S04sukhvylu:62": "ekapudgalaṃ sthāpayitvā śaikṣapratipady uttarikaraṇīyaṃ,",
  "S04sukhvylu:63": "yad idam : āyuṣmantam ānandaṃ,",
  "S04sukhvylu:64": "maitreyapūrvaṃgamaiś",
  "S04sukhvylu:65": "ca saṃbahulaiś ca bodhisattvair mahāsattvaiḥ.",
  "S04sukhvylu:66": "atha khalv āyuṣmān ānanda utthāyāsanād ekāṃśam",
  "S04sukhvylu:67": "uttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya",
  "S04sukhvylu:68": "yena bhagavāṃs tenāñjaliṃ praṇamya bhagavantam",
  "S04sukhvylu:69": "etad avocat :",
  "S04sukhvylu:70": "viprasannāni ca tava bhagavata indriyāṇi,",
  "S04sukhvylu:71": "pariśuddhaś chavivarṇaḥ,",
  "S04sukhvylu:72": "paryavadāto mukhavarṇaḥ pītanirbhāsaḥ,",
  "S04sukhvylu:73": "tad yathā śāradaṃ vanadaṃ pāṇḍu pariśuddhaṃ",
  "S04sukhvylu:74": "paryavadātaṃ pītanirbhāsaṃ. evam eva bhagavato",
  "S04sukhvylu:75": "viprasannānīndriyāṇi,",
  "S04sukhvylu:76": "pariśuddho mukhavarṇaḥ,",
  "S04sukhvylu:77": "paryavadātaś",
  "S04sukhvylu:78": "chavivarṇaḥ pītanirbhāsaḥ. tad yathāpi nāma bhagavañ",
  "S04sukhvylu:79": "jāṃbūnadasuvarṇaniṣko,",
  "S04sukhvylu:80": "dakṣeṇa karmāreṇa karmāraputreṇa",
  "S04sukhvylu:81": "volkāmukhe saṃpraveśya supariniṣṭhitaḥ pāṇḍukambalair",
  "S04sukhvylu:82": "P3",
  "S04sukhvylu:83": "upari kṣipto,",
  "S04sukhvylu:84": "'tīvapariśuddho bhavati ;",
  "S04sukhvylu:85": "paryavadātaḥ",
  "S04sukhvylu:86": "pītanirbhāsaḥ. evam eva bhagavato viprasannānīndriyāṇi,",
  "S04sukhvylu:87": "pariśuddho mukhavarṇaḥ,",
  "S04sukhvylu:88": "paryavadātaś chavivarṇaḥ pītanirbhāsaḥ.",
  "S04sukhvylu:89": "na khalu punar ahaṃ bhagavann abhijānāmi : iti",
  "S04sukhvylu:90": "pūrvaṃ purvataram,",
  "S04sukhvylu:91": "evaṃ viprasannāni tathāgatasyendriyāṇy,",
  "S04sukhvylu:92": "evaṃ pariśuddhaṃ mukhavarṇaṃ,",
  "S04sukhvylu:93": "paryavadātaṃ chavivarṇaṃ",
  "S04sukhvylu:94": "pītanirbhāsam. tasya me bhagavann evaṃ bhavati :",
  "S04sukhvylu:95": "buddhavihāreṇa",
  "S04sukhvylu:96": "vatādya tathāgato viharati ;",
  "S04sukhvylu:97": "jinavihāreṇa,",
  "S04sukhvylu:98": "sarvajñatāvihāreṇa,",
  "S04sukhvylu:99": "mahānāgavihāreṇa vatādya tathāgato viharati.",
  "S04sukhvylu:100": "atītānāgatapratyutpannān tathāgatān arhataḥ samyaksaṃbuddhān",
  "S04sukhvylu:101": "samanupaśyatīti.",
  "S04sukhvylu:102": "evam ukte, bhagavān āyuṣmantam ānandam etad avocat :",
  "S04sukhvylu:103": "sādhu sādhv ānanda,",
  "S04sukhvylu:104": "kiṃ punas te devatā etam artham ārocayanty,",
  "S04sukhvylu:105": "utāho buddhā bhagavantaḥ. atha svena pratyutpanna-",
  "S04sukhvylu:106": "mīmāṃsājñānenaivaṃ prajānāsīti. evam ukte, āyuṣmān",
  "S04sukhvylu:107": "ānando bhagavantam etad avocat :",
  "S04sukhvylu:108": "na me bhagavan devatā",
  "S04sukhvylu:109": "etam artham ārocayanti,",
  "S04sukhvylu:110": "nāpi buddhā bhagavantaḥ. atha",
  "S04sukhvylu:111": "tarhi me bhagavan svenaiva pratyātmamīmāṃsājñānenaivaṃ",
  "S04sukhvylu:112": "bhavati : buddhavihāreṇādya tathāgato viharati ;",
  "S04sukhvylu:113": "jinavihāreṇa,",
  "S04sukhvylu:114": "sarvajñatāvihāreṇa,",
  "S04sukhvylu:115": "mahānāgavihāreṇa vatādya tathāgato viharati ;",
  "S04sukhvylu:116": "atītānāgatapratyutpannān sarvān buddhān bhagavataḥ",
  "S04sukhvylu:117": "P4",
  "S04sukhvylu:118": "samanupaśyatīti.",
  "S04sukhvylu:119": "evam ukte, bhagavān āyuṣmantam ānandam etad avocat :",
  "S04sukhvylu:120": "sādhu sādhv ānanda ;",
  "S04sukhvylu:121": "udāraḥ khalu ta unmiñjiḥ, bhadrikā",
  "S04sukhvylu:122": "mīmāṃsā, kalyānaṃ pratibhānaṃ,",
  "S04sukhvylu:123": "bahujanahitāya yas",
  "S04sukhvylu:124": "tvam ānanda pratipanno,",
  "S04sukhvylu:125": "bahujanasukhāya,",
  "S04sukhvylu:126": "lokānukampāyai,",
  "S04sukhvylu:127": "mahato janakāyasyārthāya,",
  "S04sukhvylu:128": "hitāya sukhāya devānāṃ ca manuṣyānāṃ",
  "S04sukhvylu:129": "ca, yas tvaṃ tathāgatam etam arthaṃ paripraṣṭavyaṃ",
  "S04sukhvylu:130": "manyase. evam etad bhavaty ānanda,",
  "S04sukhvylu:131": "tathāgateṣv arhatsu",
  "S04sukhvylu:132": "samyaksaṃbuddheṣv aprameyeṣv asaṃkhyeyeṣu jñānadarśanam",
  "S04sukhvylu:133": "upasaṃharataḥ,",
  "S04sukhvylu:134": "na ca tathāgatasya jñānam upahanyate.",
  "S04sukhvylu:135": "tat kasya hetoḥ. apratihatahetujñānadarśano hy ānanda tathāgataḥ.",
  "S04sukhvylu:136": "ākāṅkṣan ānanda tathāgata ekapiṇḍapātena",
  "S04sukhvylu:137": "kalpaṃ vā tiṣṭhet,",
  "S04sukhvylu:138": "kalpaśataṃ vā,",
  "S04sukhvylu:139": "kalpasahasraṃ vā,",
  "S04sukhvylu:140": "kalpaśatasahasraṃ",
  "S04sukhvylu:141": "vā, yāvat kalpakoṭīnayutaśatasahasraṃ vā, tato",
  "S04sukhvylu:142": "vottari, na ca tathāgatasyendriyāṇy upanaśyeyuḥ ; na mukha-",
  "S04sukhvylu:143": "varṇasyānyathātvaṃ bhavet ;",
  "S04sukhvylu:144": "nāpi chavivarṇa upahanyate. tat",
  "S04sukhvylu:145": "kasya hetoḥ. tathā hy ānanda tathāgataḥ samādhimukha-",
  "S04sukhvylu:146": "pāramitāprāptaḥ. samyaksaṃbuddhānām ānanda loke sudurlabhaḥ",
  "S04sukhvylu:147": "prādurbhāvaḥ ;",
  "S04sukhvylu:148": "tad yathodumbarapuṣpāṇāṃ loke prādurbhāvaḥ",
  "S04sukhvylu:149": "sudurlabho bhavati,",
  "S04sukhvylu:150": "evam eva tathāgatānām arthakāmānāṃ",
  "S04sukhvylu:151": "hitaiṣiṇām anukampakānāṃ mahākaruṇāpratipannānāṃ",
  "S04sukhvylu:152": "sudurlabhaḥ prādurbhāvaḥ. api tu khalv āryānanda",
  "S04sukhvylu:153": "P5",
  "S04sukhvylu:154": "tathāgatasyaivaiṣo 'nubhāvo,",
  "S04sukhvylu:155": "yas tvaṃ sarvalokācāryāṇām",
  "S04sukhvylu:156": "sattvānāṃ loke prādurbhāvāya bodhisattvānāṃ mahāsattvānām",
  "S04sukhvylu:157": "arthāya tathāgatam etam arthaṃ paripraṣṭavyaṃ manyase.",
  "S04sukhvylu:158": "tena hy ānanda śṛṇu sādhu ca suṣṭḥu ca,",
  "S04sukhvylu:159": "manasi kuru,",
  "S04sukhvylu:160": "bhāṣiṣye 'haṃ te. evaṃ bhagavann ity āyuṣmān ānando",
  "S04sukhvylu:161": "bhagavataḥ pratyaśrauṣīt.",
  "S04sukhvylu:162": "bhagavāṃs tasyaitad avocat :",
  "S04sukhvylu:163": "bhūtapūrvam ānandātīte",
  "S04sukhvylu:164": "'dhvanīto 'saṃkhyeye kalpe 'saṃkhyeyatare vipule 'prameye",
  "S04sukhvylu:165": "'cintye, yadāsīt tena kālena tena samayena dīpaṃkaro nāma",
  "S04sukhvylu:166": "tathāgato 'rhan samyaksaṃbuddho loka udapādi. dīpaṃkarasyānanda",
  "S04sukhvylu:167": "pareṇa parataraṃ pratāpavān nāma tathāgato",
  "S04sukhvylu:168": "'bhūt. tasya pareṇa parataraṃ prabhākaro nāma tathāgato",
  "S04sukhvylu:169": "'bhūt. tasya pareṇa parataraṃ candanagandho nāma tathāgato",
  "S04sukhvylu:170": "'bhūt. tasya pareṇa parataraṃ sumerukalpo nāma tathāgato",
  "S04sukhvylu:171": "'bhūt. evaṃ candrānano nāma,",
  "S04sukhvylu:172": "vimalānano nāma,",
  "S04sukhvylu:173": "anupalipto nāma,",
  "S04sukhvylu:174": "vimalaprabho nāma,",
  "S04sukhvylu:175": "nāgābhibhūr nāma,",
  "S04sukhvylu:176": "sūryānano nāma,",
  "S04sukhvylu:177": "girirājaghoṣo nāma,",
  "S04sukhvylu:178": "sumerukūṭo nāma,",
  "S04sukhvylu:179": "suvarṇaprabhāso",
  "S04sukhvylu:180": "nāma, jyotiṣprabho nāma,",
  "S04sukhvylu:181": "vaiḍūryanirbhāso nāma,",
  "S04sukhvylu:182": "brahmaghoṣo nāma,",
  "S04sukhvylu:183": "candrābhibhūr nāma,",
  "S04sukhvylu:184": "sūryaghoṣo",
  "S04sukhvylu:185": "nāma, muktakusumapratimaṇḍitaprabho nāma,",
  "S04sukhvylu:186": "śrīkūto nāma,",
  "S04sukhvylu:187": "sāgaravarabuddhivikrīḍitābhijño nāma,",
  "S04sukhvylu:188": "varaprabho nāma,",
  "S04sukhvylu:189": "mahāgandharājanirbhāso nāma,",
  "S04sukhvylu:190": "vyapagatakhilamalapratigho",
  "S04sukhvylu:191": "nāma, śūrakūṭo nāma,",
  "S04sukhvylu:192": "ratnajaho nāma,",
  "S04sukhvylu:193": "mahāguṇadharabuddhiprāptābhijño",
  "S04sukhvylu:194": "nāma, candrasūryajihmīkaraṇo nāma,",
  "S04sukhvylu:195": "uttaptavaiḍūryanirbhāso",
  "S04sukhvylu:196": "nāma, cittadhārābuddhisaṃkusumitābhyudgato",
  "S04sukhvylu:197": "P6",
  "S04sukhvylu:198": "nāma puṣpāvatīvanarājasaṃkusumitābhijño nāma, puṣpākaro",
  "S04sukhvylu:199": "nāma, udakacandropamo nāma,",
  "S04sukhvylu:200": "avidyāndhakāravidhvaṃsanakaro",
  "S04sukhvylu:201": "nāma, lokendro nāma,",
  "S04sukhvylu:202": "muktacchatrāpravāḍasadṛśo",
  "S04sukhvylu:203": "nāma, tiṣyo nāma,",
  "S04sukhvylu:204": "dharmamativinanditarājo nāma, siṃha-",
  "S04sukhvylu:205": "sāgarakūṭavinanditarājo nāma,",
  "S04sukhvylu:206": "sāgaramerucandro nāma, brahma-",
  "S04sukhvylu:207": "svaranādābhinandino nāma,",
  "S04sukhvylu:208": "kusumasaṃbhavo nāma,",
  "S04sukhvylu:209": "prāptaseno",
  "S04sukhvylu:210": "nāma, candrabhānur nāma,",
  "S04sukhvylu:211": "merukūṭo nāma,",
  "S04sukhvylu:212": "candraprabho",
  "S04sukhvylu:213": "nāma, vimalanetro nāma,",
  "S04sukhvylu:214": "girirājaghoṣeśvaro nāma,",
  "S04sukhvylu:215": "kusumaprabho nāma,",
  "S04sukhvylu:216": "kusumavṛṣṭyābhiprakīrṇo nāma,",
  "S04sukhvylu:217": "ratnacchatro",
  "S04sukhvylu:218": "nāma, padmavīthyupaśobhito nāma,",
  "S04sukhvylu:219": "tagaragandho",
  "S04sukhvylu:220": "nāma, ratnanirbhāso nāma,",
  "S04sukhvylu:221": "nirmito nāma,",
  "S04sukhvylu:222": "mahāvyūho nāma,",
  "S04sukhvylu:223": "vyapagatakhiladoṣo nāma,",
  "S04sukhvylu:224": "brahmaghoṣo nāma,",
  "S04sukhvylu:225": "saptaratnābhivṛṣṭo",
  "S04sukhvylu:226": "nāma, mahāguṇadharo nāma,",
  "S04sukhvylu:227": "tamālapatracandanakardamo",
  "S04sukhvylu:228": "nāma, kusumābhijño nāma,",
  "S04sukhvylu:229": "ajñānavidhvaṃsano",
  "S04sukhvylu:230": "nāma, keśarī nāma,",
  "S04sukhvylu:231": "muktacchatro nāma,",
  "S04sukhvylu:232": "suvarṇagarbho",
  "S04sukhvylu:233": "nāma, vaiḍūryagarbho nāma,",
  "S04sukhvylu:234": "mahāketur nāma,",
  "S04sukhvylu:235": "dharmaketur",
  "S04sukhvylu:236": "nāma, ratnaśrīr nāma,",
  "S04sukhvylu:237": "narendro nāma,",
  "S04sukhvylu:238": "lokendro nāma,",
  "S04sukhvylu:239": "kāruṇiko nāma,",
  "S04sukhvylu:240": "lokasundaro nāma,",
  "S04sukhvylu:241": "brahmaketur nāma,",
  "S04sukhvylu:242": "dharmamatir nāma,",
  "S04sukhvylu:243": "siṃho nāma,",
  "S04sukhvylu:244": "siṃhamatir nāma,",
  "S04sukhvylu:245": "siṃhamater",
  "S04sukhvylu:246": "ānanda pareṇa parataraṃ lokeśvararājo nāma tathāgato",
  "S04sukhvylu:247": "'rhan samyaksaṃbuddho loka udapādi,",
  "S04sukhvylu:248": "vidyācaraṇa-",
  "S04sukhvylu:249": "saṃpannaḥ, sugato,",
  "S04sukhvylu:250": "lokavidanuttaraḥ,",
  "S04sukhvylu:251": "puruṣadamyasārathiḥ,",
  "S04sukhvylu:252": "śāstā devānāṃ ca manuṣyāṇāṃ ca,",
  "S04sukhvylu:253": "buddho, bhagavān.",
  "S04sukhvylu:254": "tasya khalu punar ānanda lokeśvararājasya tathāgatasyārhataḥ",
  "S04sukhvylu:255": "samyaksaṃbuddhasya pravacane dharmākaro nāma",
  "S04sukhvylu:256": "bhikṣur abhūd,",
  "S04sukhvylu:257": "adhimātraṃ smṛtimān,",
  "S04sukhvylu:258": "gativān, prajñāvān,",
  "S04sukhvylu:259": "adhimātraṃ vīryavān,",
  "S04sukhvylu:260": "udārādhimuktiḥ.",
  "S04sukhvylu:261": "atha khalu ānanda sa dharmākaro bhikṣur utthāyāsanād",
  "S04sukhvylu:262": "P7",
  "S04sukhvylu:263": "ekāṃsam uttarāsaṅgaṃ kṛtvā,",
  "S04sukhvylu:264": "dakṣiṇaṃ jānumaṇḍalaṃ pṛthivyāṃ",
  "S04sukhvylu:265": "pratiṣṭhāpya,",
  "S04sukhvylu:266": "yenāsau bhagavān lokeśvararājas tathāgatas",
  "S04sukhvylu:267": "tenāñjaliṃ praṇamya,",
  "S04sukhvylu:268": "bhagavantaṃ namaskṛtya,",
  "S04sukhvylu:269": "tasmin samaye saṃmukham ābhir gāthābhir abhyaṣṭāvīt :",
  "S04sukhvylu:270": "amitaprabha,",
  "S04sukhvylu:271": "anantatulyabuddhe,",
  "S04sukhvylu:272": "na ca iha anyaprabhā vibhāti kācit.",
  "S04sukhvylu:273": "sūryamaṇisirīṇa candra-ābhā,",
  "S04sukhvylu:274": "na tapi na bhāsiṣu ebhi sarvaloke. (1)",
  "S04sukhvylu:275": "rūpam api anantu sattvasāre,",
  "S04sukhvylu:276": "tatha api buddhasvaro anantaghoṣaḥ.",
  "S04sukhvylu:277": "śīlam api samādhiprajñavīryaiḥ",
  "S04sukhvylu:278": "sadṛśu na te 'stiha loki kaścid anyaḥ. (2)",
  "S04sukhvylu:279": "gabhiru vipulu sūkṣma prāptu dharmo,",
  "S04sukhvylu:280": "acintatu buddhavaro yathā samudraḥ.",
  "S04sukhvylu:281": "tenonnamanā na cāsti śāstuḥ,",
  "S04sukhvylu:282": "khiladoṣaṃ jahiyā atārṣi pāram. (3)",
  "S04sukhvylu:283": "yatha buddhavaro anantatejā",
  "S04sukhvylu:284": "pratapati sarvadiśā narendrarājā,",
  "S04sukhvylu:285": "tatha ahu buddha bhavitva dharmasvāmī,",
  "S04sukhvylu:286": "jaramaraṇān prajāṃ pramocayeyam. (4)",
  "S04sukhvylu:287": "dānadamathaśīlakṣāntivīrya-",
  "S04sukhvylu:288": "dhyānasamādhi tathaiva agraśreṣṭhāṃ,",
  "S04sukhvylu:289": "ebhi ahu vratāṃ samādadāmi,",
  "S04sukhvylu:290": "buddha bhaviṣyāmi sarvasattvatrātā. (5)",
  "S04sukhvylu:291": "buddhaśatasahasrakoṭy anekā",
  "S04sukhvylu:292": "P8",
  "S04sukhvylu:293": "yathariva vālika gaṅgayā anantā,",
  "S04sukhvylu:294": "sarva ta ahu pūjayiṣya nāthān",
  "S04sukhvylu:295": "śivavarabodhigaveṣako atulyāṃ. (6)",
  "S04sukhvylu:296": "gaṅgarajasamāna lokadhātūṃ",
  "S04sukhvylu:297": "tatra bhūyottari ye ananta kṣetrā,",
  "S04sukhvylu:298": "sarvata prabha muñcayiṣye tatrā",
  "S04sukhvylu:299": "iti etādṛśi vīryam ārabhiṣye. (7)",
  "S04sukhvylu:300": "kṣetra mama udāru agraśreṣṭho,",
  "S04sukhvylu:301": "varam iha maṇḍa pi saṃskṛtesmin.",
  "S04sukhvylu:302": "asadṛśa nirvāṇalokadhātusaukhyaṃ,",
  "S04sukhvylu:303": "tac ca asattvatayā viśodhayiṣye. (8)",
  "S04sukhvylu:304": "daśadiśata samāgatāni sattvā",
  "S04sukhvylu:305": "tatra gatāḥ sukham edhiṣyanti kṣipram.",
  "S04sukhvylu:306": "buddha mama pramāṇa atra sākṣī,",
  "S04sukhvylu:307": "avitathavīryabalaṃ janemi cchandaṃ. (9)",
  "S04sukhvylu:308": "daśadiśe lokavidū asaṅgajñānī",
  "S04sukhvylu:309": "sada mama cittu prajānayantu te pi.",
  "S04sukhvylu:310": "avicigatu ahaṃ sadā vaseyaṃ,",
  "S04sukhvylu:311": "praṇidhibalaṃ na punar nivartayiṣye. (10)",
  "S04sukhvylu:312": "atha khalu ānanda sa dharmākaro bhikṣus taṃ bhagavantaṃ",
  "S04sukhvylu:313": "lokeśvararājaṃ tathāgatam saṃmukham ābhir gātābhir",
  "S04sukhvylu:314": "abhiṣṭutyaitad avocat :",
  "S04sukhvylu:315": "aham asmi bhagavann anuttarāṃ",
  "S04sukhvylu:316": "samyaksaṃbodhim abhisaṃbodhukāmaḥ,",
  "S04sukhvylu:317": "punaḥ punar",
  "S04sukhvylu:318": "anuttarāyāṃ samyaksaṃbodhau cittam utpādayāmi,",
  "S04sukhvylu:319": "pariṇāmayāmi.",
  "S04sukhvylu:320": "tasya me bhagavān sādhu tathā dharmaṃ deśayatu,",
  "S04sukhvylu:321": "yathāhaṃ kṣipram anuttarāṃ samyaksaṃbodhim abhisaṃbudheyaṃ ;",
  "S04sukhvylu:322": "P9",
  "S04sukhvylu:323": "asamasamas tathāgato loke bhaveyaṃ ; tāṃś ca me",
  "S04sukhvylu:324": "bhagavān ākārān parikīrtayatu,",
  "S04sukhvylu:325": "yair ahaṃ buddhakṣetrasya",
  "S04sukhvylu:326": "guṇavyūhasaṃpadaṃ parigṛhnīyām. evam uktaś cānanda sa",
  "S04sukhvylu:327": "bhagavāṃl lokeṣvararājas tathāgatas taṃ bhikṣum etad",
  "S04sukhvylu:328": "avocat : tena hi tvaṃ bhikṣo svayam eva buddhakṣetra-",
  "S04sukhvylu:329": "guṇālaṃkāravyūhasaṃpadaṃ parigṛhṇīṣe. so 'vocat : nāhaṃ",
  "S04sukhvylu:330": "bhagavann utsahe. api tu bhagavān eva bhāṣatv anyeṣāṃ",
  "S04sukhvylu:331": "tathāgatānāṃ buddhakṣetraguṇavyūhālaṃkārasaṃpadaṃ, yāṃ",
  "S04sukhvylu:332": "śrutvā vayaṃ sarvākārāṃ paripūrayiṣyāma iti.",
  "S04sukhvylu:333": "athānanda sa lokeśvararājas tathāgato 'rhan samyaksaṃbuddhas",
  "S04sukhvylu:334": "tasya bhikṣor āśayaṃ jñātvā,",
  "S04sukhvylu:335": "paripūrṇāṃ varṣakoṭīm",
  "S04sukhvylu:336": "ekāśītibuddhakoṭīnayutaśatasahasrāṇāṃ buddhakṣetraguṇālaṃkāra-",
  "S04sukhvylu:337": "vyūhasaṃpadaṃ sākārāṃ soddeśāṃ sanirdeśāṃ saṃprakāśitavān ;",
  "S04sukhvylu:338": "arthakāmo, hitaiṣy,",
  "S04sukhvylu:339": "anukampako, 'nukampām",
  "S04sukhvylu:340": "upādāya, buddhanetryānupacchedāya,",
  "S04sukhvylu:341": "sattveṣu mahākaruṇāṃ",
  "S04sukhvylu:342": "saṃjanayitvā. paripūrṇāṃś ca dvācatvārimśatkalpāṃs tasya",
  "S04sukhvylu:343": "bhagavata āyuṣpramāṇam abhūt.",
  "S04sukhvylu:344": "atha khalv ānanda sa dharmākaro bhikṣur yās teṣām ekāśīti-",
  "S04sukhvylu:345": "buddhakoṭīnayutaśatasahasrāṇāṃ buddhakṣetraguṇālaṃkāra-",
  "S04sukhvylu:346": "vyūhasaṃpadas tāś ca sarvā ekabuddhakṣetre parigṛhya,",
  "S04sukhvylu:347": "bhagavato lokeśvarasya tathāgatasya pādau śirasā vanditvā,",
  "S04sukhvylu:348": "pradakṣiṇīkṛtya,",
  "S04sukhvylu:349": "tasya bhagavato 'ntikāt prākrāmat. uttari",
  "S04sukhvylu:350": "ca pañcakalpān buddhakṣetraguṇālaṃkāravyūhasaṃpadam,",
  "S04sukhvylu:351": "P10",
  "S04sukhvylu:352": "udāratarāṃś ca praṇītatarāṃś ca,",
  "S04sukhvylu:353": "sarvaloke daśasu dikṣv",
  "S04sukhvylu:354": "apracaritapūrvāṃ parigṛhītavān ;",
  "S04sukhvylu:355": "udāraṃ ca praṇidhānam",
  "S04sukhvylu:356": "akārṣīt. iti hy ānanda yā tena bhagavatā lokeśvararājena",
  "S04sukhvylu:357": "tathāgatena teṣām ekāśītibuddhakṣetrakoṭīnayutaśatasahasrāṇāṃ",
  "S04sukhvylu:358": "saṃpattiḥ kathitā,",
  "S04sukhvylu:359": "tato 'tirekāny udārapraṇītāprameyatarāṃ",
  "S04sukhvylu:360": "buddhakṣetrasaṃpattiṃ parigṛhya,",
  "S04sukhvylu:361": "yena sa tathāgatas",
  "S04sukhvylu:362": "tenopasaṃkramya,",
  "S04sukhvylu:363": "tasya bhagavataḥ pādau śirasā vanditvaitad",
  "S04sukhvylu:364": "avocat : parigṛhītā me bhagavan buddhakṣetraguṇālaṃkāra-",
  "S04sukhvylu:365": "vyūhasaṃpad iti. evam ukte,",
  "S04sukhvylu:366": "ānanda,",
  "S04sukhvylu:367": "sa lokeśvararājas",
  "S04sukhvylu:368": "tathāgatas taṃ bhikṣum etad avocat :",
  "S04sukhvylu:369": "tena hi bhikṣo bhāṣasva.",
  "S04sukhvylu:370": "anumodate tathāgataḥ. ayaṃ kālo bhikṣo, pramodaya",
  "S04sukhvylu:371": "parṣadaṃ, harṣaṃ janaya,",
  "S04sukhvylu:372": "siṃhanādaṃ nada, yaṃ śrutvā",
  "S04sukhvylu:373": "bodhisattvā mahāsattvā etarhy anāgate cādhvany evaṃrūpāṇi",
  "S04sukhvylu:374": "buddhakṣetrasaṃpattipraṇidhānāni parigṛhīṣyanti.",
  "S04sukhvylu:375": "athānanda sa dharmākaro bhikṣus tasyāṃ velāyāṃ taṃ",
  "S04sukhvylu:376": "bhagavantam etad avocat :",
  "S04sukhvylu:377": "tena hi śṛṇotu me bhagavān, ye",
  "S04sukhvylu:378": "mama praṇidhānaviśeṣāḥ,",
  "S04sukhvylu:379": "yathā me 'nuttarāṃ samyaksaṃbodhim",
  "S04sukhvylu:380": "abhisaṃbuddhasye. acintyaguṇālaṃkāravyūhasamanvāgataṃ",
  "S04sukhvylu:381": "tad buddhakṣetraṃ bhaviṣyati :",
  "S04sukhvylu:382": "1. sacen me bhagavaṃs tasmin buddhakṣetre nirayo vā,",
  "S04sukhvylu:383": "tiryagyonir vā,",
  "S04sukhvylu:384": "pretaviṣayo vāsuro vā kāyo bhavet, mā tāvad",
  "S04sukhvylu:385": "aham anuttarāṃ samyaksaṃbodhim abhisaṃbudhyeyam.",
  "S04sukhvylu:386": "2. sacen me bhagavaṃs tatra buddhakṣetre ye sattvāḥ",
  "S04sukhvylu:387": "P11",
  "S04sukhvylu:388": "pratyājātā bhaveyus,",
  "S04sukhvylu:389": "te punas tataś cyutvā, nirayaṃ vā,",
  "S04sukhvylu:390": "tiryagyoniṃ vā,",
  "S04sukhvylu:391": "pretaviṣayaṃ vāsuraṃ vā kāyaṃ prapateyur,",
  "S04sukhvylu:392": "mā tāvad aham anuttarāṃ samyaksaṃbodhim abhisaṃbudhye-",
  "S04sukhvylu:393": "yam.",
  "S04sukhvylu:394": "3. sacen me bhagavaṃs tatra buddhakṣetre ye sattvāḥ",
  "S04sukhvylu:395": "pratyājātās,",
  "S04sukhvylu:396": "te ca sarve naikavarṇāḥ syur,",
  "S04sukhvylu:397": "yad idaṃ : suvarṇavarṇāḥ,",
  "S04sukhvylu:398": "mā tāvad aham anuttarāṃ samyaksaṃbodhim",
  "S04sukhvylu:399": "abhisambudhyeyam.",
  "S04sukhvylu:400": "4. sacen me bhagavaṃs tasmin buddhakṣetre devānāṃ",
  "S04sukhvylu:401": "ca manuṣyānāṃ ca nānātvaṃ prajñayetānyatra nāmasaṃketa-",
  "S04sukhvylu:402": "saṃvṛtivyavahāramātrā devā manuṣyā iti saṃkhyāgaṇanāto,",
  "S04sukhvylu:403": "mā tāvad aham anuttarāṃ samyaksaṃbodhim abhisaṃbudhye-",
  "S04sukhvylu:404": "yam.",
  "S04sukhvylu:405": "5. sacen me bhagavaṃs tasmin buddhakṣetre ye sattvāḥ",
  "S04sukhvylu:406": "pratyājātās te cet sarve na rddhivaśitā paramapāramitāprāptā",
  "S04sukhvylu:407": "bhaveyur, antaśa ekacittakṣaṇalavena buddhakṣetrakoṭīniyuta-",
  "S04sukhvylu:408": "śatasahasrātikramaṇatayāpi,",
  "S04sukhvylu:409": "mā tāvad aham anuttarāṃ",
  "S04sukhvylu:410": "samyaksaṃbodhim abhisaṃbudhyeyam.",
  "S04sukhvylu:411": "6. sacen me bhagavaṃs tasmin buddhakṣetre ye sattvāḥ",
  "S04sukhvylu:412": "pratyājātā bhaveyus,",
  "S04sukhvylu:413": "te cet sarve na jātismarā syur, antaśaḥ",
  "S04sukhvylu:414": "kalpakoṭīniyutaśatasahasrānusmaraṇatayāpi,",
  "S04sukhvylu:415": "mā tāvad aham",
  "S04sukhvylu:416": "anuttarāṃ samyaksaṃbodhim abhisaṃbudhyeyam.",
  "S04sukhvylu:417": "7. sacen me bhagavaṃs tasmin buddhakṣetre ye sattvāḥ",
  "S04sukhvylu:418": "pratyājāyeraṃs,",
  "S04sukhvylu:419": "te sarve na divyasya cakṣuṣo lābhino bhaveyur,",
  "S04sukhvylu:420": "antaśo lokadhātukoṭīnayutaśatasahasrādarśanatayāpi, mā",
  "S04sukhvylu:421": "P12",
  "S04sukhvylu:422": "tāvad aham anuttarāṃ samyaksaṃbodhim abhisaṃbudhyeyam.",
  "S04sukhvylu:423": "8. sacen me bhagavaṃs tasmin buddhakṣetre ye",
  "S04sukhvylu:424": "sattvāḥ pratyājāyeraṃs,",
  "S04sukhvylu:425": "te sarve na divyasya śrotrasya lābhino",
  "S04sukhvylu:426": "bhaveyur, antaśo buddhakṣetrakoṭīnayutaśatasahasrād api yugapat",
  "S04sukhvylu:427": "saddharmaśravaṇatayā,",
  "S04sukhvylu:428": "mā tāvad aham anuttarāṃ",
  "S04sukhvylu:429": "samyaksaṃbodhim abhisaṃbudhyeyam.",
  "S04sukhvylu:430": "9. sacen me bhagavaṃs tasmin buddhakṣetre ye sattvāḥ",
  "S04sukhvylu:431": "pratyājāyeraṃs,",
  "S04sukhvylu:432": "te sarve na paracittajñānakovidā bhaveyur,",
  "S04sukhvylu:433": "antaśo buddhakṣetrakoṭīnayutaśatasahasraparyāpannānāṃ",
  "S04sukhvylu:434": "sattvānāṃ cittacaritraparijñānatayā,",
  "S04sukhvylu:435": "mā tāvad aham anuttarāṃ",
  "S04sukhvylu:436": "samyaksaṃbodhim abhisaṃbudhyeyam.",
  "S04sukhvylu:437": "10. sacen me bhagavaṃs tasmin buddhakṣetre ye",
  "S04sukhvylu:438": "sattvāḥ pratyājāyeraṃs,",
  "S04sukhvylu:439": "teṣāṃ kācit parigrahasaṃjñotpadyetāntaśaḥ",
  "S04sukhvylu:440": "svaśarīre 'pi,",
  "S04sukhvylu:441": "mā tāvad aham anuttarāṃ samyaksaṃbodhim",
  "S04sukhvylu:442": "abhisaṃbudhyeyam.",
  "S04sukhvylu:443": "11. sacen me bhagavaṃs tasmin buddhakṣetre ye sattvāḥ",
  "S04sukhvylu:444": "pratyājāyeraṃs,",
  "S04sukhvylu:445": "te sarve na niyatāḥ syur,",
  "S04sukhvylu:446": "yad idaṃ : samyaktve",
  "S04sukhvylu:447": "yāvan mahāparinirvāṇād,",
  "S04sukhvylu:448": "mā tāvad anuttarāṃ samyaksaṃbodhim",
  "S04sukhvylu:449": "abhisaṃbudhyeyam.",
  "S04sukhvylu:450": "12. sacen me bhagavaṃs tasmin buddhakṣetre 'nuttarāṃ",
  "S04sukhvylu:451": "samyaksaṃbodhim abhisaṃbuddhasya,",
  "S04sukhvylu:452": "kaścid eva sattvaḥ",
  "S04sukhvylu:453": "śrāvakānāṃ gaṇānām adhigacched,",
  "S04sukhvylu:454": "antaśas trisāhasra-",
  "S04sukhvylu:455": "mahāsāhasraparyāpannā api sarvasattvāḥ pratyekabuddhabhūtāḥ",
  "S04sukhvylu:456": "kalpakoṭīniyutaśatasahasram api gaṇayanto, mā tāvad",
  "S04sukhvylu:457": "aham anuttarāṃ samyaksaṃbodhim abhisaṃbudhyeyam.",
  "S04sukhvylu:458": "13. sacen me bhagavann anuttarāṃ samyaksaṃbodhim",
  "S04sukhvylu:459": "P13",
  "S04sukhvylu:460": "abhisaṃbuddhasya,",
  "S04sukhvylu:461": "tasmin buddhakṣetre prāmāṇikī me prabhā",
  "S04sukhvylu:462": "bhaved, antaśo buddhakṣetrakoṭīnayutaśatasahasrapramāṇenāpi,",
  "S04sukhvylu:463": "mā tāvad aham anuttarāṃ samyaksaṃbodhim abhi-",
  "S04sukhvylu:464": "saṃbudhyeyam.",
  "S04sukhvylu:465": "14. sacen me bhagavaṃs tasmin buddhakṣetre 'nuttarāṃ",
  "S04sukhvylu:466": "samyaksambodhim abhisaṃbuddhasya bodhiprāptasya,",
  "S04sukhvylu:467": "sattvānāṃ pramāṇīkṛtyam āyuṣpramānaṃ bhaved, anyatra",
  "S04sukhvylu:468": "praṇidhānavaśena,",
  "S04sukhvylu:469": "mā tāvad aham anuttarāṃ samyaksaṃbodhim",
  "S04sukhvylu:470": "abhisaṃbudhyeyam.",
  "S04sukhvylu:471": "15. sacen me bhagavan bodhiprāptasyāyuṣpramāṇaṃ paryantīkṛtyaṃ",
  "S04sukhvylu:472": "bhaved, antaśaḥ kalpakoṭīnayutaśatasahasragaṇanayāpi,",
  "S04sukhvylu:473": "mā tāvad aham anuttarāṃ samyaksaṃbodhim abhi-",
  "S04sukhvylu:474": "saṃbudhyeyam.",
  "S04sukhvylu:475": "16. sacen me bhagavan bodhiprāptasya tasmin buddhakṣetre",
  "S04sukhvylu:476": "sattvānām akuśalasya nāmadheyam api bhaven, mā",
  "S04sukhvylu:477": "tāvad aham anuttarāṃ samyaksaṃbodhim abhisaṃbudhyeyam.",
  "S04sukhvylu:478": "17. sacen me bhagavan bodhiprāptasya,",
  "S04sukhvylu:479": "nāprameyeṣu",
  "S04sukhvylu:480": "buddhakṣetreṣv aprameyāsaṃkhyeyā buddhā bhagavato nāmadheyaṃ",
  "S04sukhvylu:481": "parikīrtayeyur,",
  "S04sukhvylu:482": "na varṇaṃ bhāṣeran,",
  "S04sukhvylu:483": "na praśaṃsām",
  "S04sukhvylu:484": "abhyudīrayeyur,",
  "S04sukhvylu:485": "na samudīrayeyur,",
  "S04sukhvylu:486": "mā tāvad aham anuttarāṃ",
  "S04sukhvylu:487": "samyaksaṃbodhim abhisaṃbudhyeyam.",
  "S04sukhvylu:488": "18. sacen me bhagavan bodhiprāptasya,",
  "S04sukhvylu:489": "ye sattvā anyeṣu",
  "S04sukhvylu:490": "lokadhātuṣv anuttarāyāḥ samyaksaṃbodheś cittam utpādya,",
  "S04sukhvylu:491": "mama nāmadheyaṃ śrutvā,",
  "S04sukhvylu:492": "prasannacittā mām anusmareyus,",
  "S04sukhvylu:493": "teṣāṃ ced ahaṃ maraṇakālasamaye pratyupasthite bhikṣusaṃgha-",
  "S04sukhvylu:494": "parivṛtaḥ puraskṛto na puratas tiṣṭheyam, yad",
  "S04sukhvylu:495": "idaṃ : cittāvikṣepatāyai,",
  "S04sukhvylu:496": "mā tāvad aham anuttarāṃ samyaksaṃbodhim",
  "S04sukhvylu:497": "P14",
  "S04sukhvylu:498": "abhisaṃbudhyeyam.",
  "S04sukhvylu:499": "19. sacen me bhagavan bodhiprāptasyāprameyāsaṃkhyeyeṣu",
  "S04sukhvylu:500": "buddhakṣetreṣu ye sattvāḥ mama nāmadheyaṃ śrutvā,",
  "S04sukhvylu:501": "tatra buddhakṣetre cittaṃ preṣayeyur,",
  "S04sukhvylu:502": "upapattaye kuśalamūlāni",
  "S04sukhvylu:503": "ca pariṇāmayeyus,",
  "S04sukhvylu:504": "te ca tatra buddhakṣetre nopapadyeran,",
  "S04sukhvylu:505": "antaśo daśabhiś cittotpādaparivartaiḥ,",
  "S04sukhvylu:506": "sthāpayitvānantaryakāriṇaḥ",
  "S04sukhvylu:507": "saddharmapratikṣepāvaraṇāvṛtāṃś ca sattvān, mā",
  "S04sukhvylu:508": "tāvad aham anuttarāṃ samyaksaṃbodhim abhisaṃbudhyeyam.",
  "S04sukhvylu:509": "20. sacen me bhagavan bodhiprāptasya,",
  "S04sukhvylu:510": "tatra buddhakṣetre",
  "S04sukhvylu:511": "bodhisattvāḥ pratyājāyeran,",
  "S04sukhvylu:512": "te sarve na dvātriṃśatā",
  "S04sukhvylu:513": "mahāpuruṣalakṣaṇaiḥ samanvāgatā bhaveyur, mā tāvad",
  "S04sukhvylu:514": "aham anuttarāṃ samyaksaṃbodhim abhisaṃbudhyeyam.",
  "S04sukhvylu:515": "21. sacen me bhagavan bodhiprāptasya,",
  "S04sukhvylu:516": "tatra buddhakṣetre",
  "S04sukhvylu:517": "ye sattvāḥ pratyājātā bhaveyus,",
  "S04sukhvylu:518": "te sarve naikajātibaddhāḥ",
  "S04sukhvylu:519": "syur anuttarāyāṃ samyaksaṃbodhau,",
  "S04sukhvylu:520": "sthāpayitvā praṇidhānaviśeṣāṃs",
  "S04sukhvylu:521": "teṣām eva bodhisattvānāṃ mahāsattvānāṃ, mahā-",
  "S04sukhvylu:522": "saṃnāhasaṃnaddhānāṃ,",
  "S04sukhvylu:523": "sarvalokārthasaṃnaddhānāṃ, sarva-",
  "S04sukhvylu:524": "lokārthābhiyuktānāṃ,",
  "S04sukhvylu:525": "sarvalokaparinirvāpitābhiyuktānāṃ,",
  "S04sukhvylu:526": "sarvalokadhātuṣu bodhisattvacaryāṃ caritukāmānāṃ, sarva-",
  "S04sukhvylu:527": "buddhān satkartukāmānāṃ,",
  "S04sukhvylu:528": "gaṅgānadīvālukasamān sattvān",
  "S04sukhvylu:529": "anuttarāyāṃ samyaksaṃbodhau pratiṣṭhāpakānāṃ,",
  "S04sukhvylu:530": "bhūyaś cottari-",
  "S04sukhvylu:531": "caryābhimukhānāṃ samantabhadracaryāniyatānāṃ, mā",
  "S04sukhvylu:532": "tāvad aham anuttarāṃ samyaksaṃbodhim abhisaṃbudhyeyam.",
  "S04sukhvylu:533": "22. sacen me bhagavan bodhiprāptasya,",
  "S04sukhvylu:534": "tad-buddhakṣetre",
  "S04sukhvylu:535": "P15",
  "S04sukhvylu:536": "ye bodhisattvāḥ pratyājātā bhaveyus,",
  "S04sukhvylu:537": "te sarva ekapurobhaktenānyāni",
  "S04sukhvylu:538": "buddhakṣetrāṇi gatvā,",
  "S04sukhvylu:539": "bahūni buddhaśatāni, bahūni",
  "S04sukhvylu:540": "buddhasahasrāṇi,",
  "S04sukhvylu:541": "bahūni buddhaśatasahasrāṇi, bahvīr",
  "S04sukhvylu:542": "buddhakoṭīr,",
  "S04sukhvylu:543": "yāvad bahūni buddhakoṭīniyutaśatasahasrāṇi,",
  "S04sukhvylu:544": "nopatiṣṭheran",
  "S04sukhvylu:545": "sarvasukhopadhānair,",
  "S04sukhvylu:546": "yad idaṃ : buddhānubhāvena,",
  "S04sukhvylu:547": "mā tāvad aham anuttarāṃ samyaksaṃbodhim abhisaṃ-",
  "S04sukhvylu:548": "budhyeyam.",
  "S04sukhvylu:549": "23. sacen me bhagavan bodhiprāptasya,",
  "S04sukhvylu:550": "tatra buddhakṣetre",
  "S04sukhvylu:551": "ye bodhisattvā yathārūpair ākārair ākāṃkṣeyuḥ kuṣalamūlāny",
  "S04sukhvylu:552": "avalopituṃ,",
  "S04sukhvylu:553": "yad idaṃ : suvarṇena vā,",
  "S04sukhvylu:554": "rajatena vā,",
  "S04sukhvylu:555": "maṇimuktāvaiḍūryaśaṅkhaśilāpravāḍasphaṭikamusālagalvālohita-",
  "S04sukhvylu:556": "muktāśmagarbhādibhir vānyatamānyatamaiḥ sarvaratnair",
  "S04sukhvylu:557": "vā, sarvapuṣpagandhamālyavilepanacūrṇacīvaracchatra-",
  "S04sukhvylu:558": "dhvajapatākāpradīpair vā,",
  "S04sukhvylu:559": "sarvanṛtyagītavādyair vā, teṣāṃ",
  "S04sukhvylu:560": "cet tathārūpā ākārāḥ sahacittotpādān na prādur bhaveyur,",
  "S04sukhvylu:561": "mā tāvad aham anuttarāṃ samyaksaṃbodhim abhisaṃbudhye-",
  "S04sukhvylu:562": "yam.",
  "S04sukhvylu:563": "24. sacen me bhagavan bodhiprāptasya,",
  "S04sukhvylu:564": "tatra buddhakṣetre",
  "S04sukhvylu:565": "ye sattvāḥ pratyājātā bhaveyus,",
  "S04sukhvylu:566": "te sarve na sarvajñatāsahagatāṃ",
  "S04sukhvylu:567": "dharmāṃ kathām kathayeyur,",
  "S04sukhvylu:568": "mā tāvad aham anuttarāṃ",
  "S04sukhvylu:569": "samyaksaṃbodhim abhisaṃbudhyeyam.",
  "S04sukhvylu:570": "25. sacen me bhagavan bodhiprāptasya,",
  "S04sukhvylu:571": "tatra buddhakṣetre",
  "S04sukhvylu:572": "bodhisattvānām evaṃ cittam utpādyeta,",
  "S04sukhvylu:573": "yan nv ihaiva",
  "S04sukhvylu:574": "vayaṃ lokadhātau sthitvāprameyāsaṃkhyeyeṣu buddhakṣetreṣu",
  "S04sukhvylu:575": "buddhān bhagavataḥ satkuryāmo gurukuryāmo mānayemaḥ",
  "S04sukhvylu:576": "P16",
  "S04sukhvylu:577": "pūjayemaḥ, yad idaṃ :",
  "S04sukhvylu:578": "cīvarapiṇḍapātaśayanāsanaglāna-",
  "S04sukhvylu:579": "pratyayabhaiṣajyapariṣkāraiḥ puṣpadhūpagandhamālyavilepana-",
  "S04sukhvylu:580": "cūrṇacīvaracchatradhvajapatākābhir nānāvidhanṛttagītavādita-",
  "S04sukhvylu:581": "ratnavarṣair iti,",
  "S04sukhvylu:582": "teṣāṃ cet te buddhā bhagavantaḥ sahacittotpādān",
  "S04sukhvylu:583": "tan na pratigṛhṇīyur,",
  "S04sukhvylu:584": "yad idam : anukampām upādāya,",
  "S04sukhvylu:585": "mā tāvad aham anuttarāṃ samyaksaṃbodhim abhisaṃ-",
  "S04sukhvylu:586": "budhyeyam.",
  "S04sukhvylu:587": "26. sacen me bhagavan bodhiprāptasya,",
  "S04sukhvylu:588": "tad-buddhakṣetre",
  "S04sukhvylu:589": "ye bodhisattvāḥ pratyājātā bhaveyus,",
  "S04sukhvylu:590": "te sarve na nārāyaṇa-",
  "S04sukhvylu:591": "vajrasaṃhananātmabhāvasthāmapratilabdhā bhaveyur,",
  "S04sukhvylu:592": "mā tāvad aham anuttarāṃ samyaksaṃbodhim abhisaṃbudhye-",
  "S04sukhvylu:593": "yam.",
  "S04sukhvylu:594": "27. sacen me bhagavan bodhiprāptasya,",
  "S04sukhvylu:595": "tatra buddhakṣetre",
  "S04sukhvylu:596": "kaścit sattvo 'laṃkārasya varṇaparyantam anugṛhṇīyād,",
  "S04sukhvylu:597": "antaśo na divyenāpi cakṣuṣaivaṃvarṇam evaṃvibhūtir iti",
  "S04sukhvylu:598": "buddhakṣetram iti nānāvarṇatāṃ saṃjānīyān,",
  "S04sukhvylu:599": "mā tāvad aham",
  "S04sukhvylu:600": "anuttarāṃ samyaksaṃbodhim abhisaṃbudhyeyam.",
  "S04sukhvylu:601": "28. sacen me bhagavan bodhiprāptasya,",
  "S04sukhvylu:602": "tatra buddhakṣetre",
  "S04sukhvylu:603": "yaḥ sarvaparīttakuśalamūlo bodhisattvaḥ sa ṣoḍaśayojana-",
  "S04sukhvylu:604": "śatocchritam udāravarṇabodhivṛkṣaṃ na saṃjānīyān, mā",
  "S04sukhvylu:605": "tāvad aham anuttarāṃ samyaksaṃbodhim abhisaṃbudhye-",
  "S04sukhvylu:606": "yam.",
  "S04sukhvylu:607": "29. sacen me bhagavan bodhiprāptasya,",
  "S04sukhvylu:608": "tatra buddhakṣetre",
  "S04sukhvylu:609": "P17",
  "S04sukhvylu:610": "kasyacit sattvasyoddeśo vā svādhyāyo vā kartavyaḥ syān,",
  "S04sukhvylu:611": "na te sarve pratisaṃvitprāptā bhaveyur,",
  "S04sukhvylu:612": "mā tāvad aham",
  "S04sukhvylu:613": "anuttarāṃ samyaksaṃbodhim abhisaṃbudhyeyam.",
  "S04sukhvylu:614": "30. sacen me bhagavan bodhiprāptasya,",
  "S04sukhvylu:615": "naivaṃprabhāsvaraṃ",
  "S04sukhvylu:616": "tad buddhakṣetraṃ bhaved,",
  "S04sukhvylu:617": "yatra samantād aprame-",
  "S04sukhvylu:618": "yāsaṃkhyeyācintyātulyāparimāṇāni buddhakṣetrāṇi saṃdṛśyeran,",
  "S04sukhvylu:619": "tad yathāpi nāma suparimṛṣṭa ādarśamaṇḍale mukhamaṇḍalaṃ,",
  "S04sukhvylu:620": "mā tāvad aham anuttarāṃ samyaksaṃbodhim",
  "S04sukhvylu:621": "abhisaṃbudhyeyam.",
  "S04sukhvylu:622": "31. sacen me bhagavan bodhiprāptasya,",
  "S04sukhvylu:623": "tatra buddhakṣetre",
  "S04sukhvylu:624": "dharaṇitalam upādāya,",
  "S04sukhvylu:625": "yāvad antarīkṣād,",
  "S04sukhvylu:626": "devamanṣyavi-",
  "S04sukhvylu:627": "ṣayātikrāntasyābhijātasya dhūpasya tathāgatasya bodhisattvasya",
  "S04sukhvylu:628": "pūjā pratyahaṃ sarvaratnamayāni nānāsurabhigandhaghaṭikāśata-",
  "S04sukhvylu:629": "sahasrāṇi sadā nirdhūpitāny eva na syur, mā tāvad",
  "S04sukhvylu:630": "aham anuttarāṃ samyaksaṃbodhim abhisaṃbudhyeyam.",
  "S04sukhvylu:631": "32. sacen me bhagavan bodhiprāptasya,",
  "S04sukhvylu:632": "tatra buddhakṣetre",
  "S04sukhvylu:633": "na sadābhipraviṣṭāny eva sugandhinānāratnapuṣpavarṣāṇi,",
  "S04sukhvylu:634": "sadā pravāditāś ca manojñasvarā vādyameghā na syur,",
  "S04sukhvylu:635": "mā tāvad aham anuttarāṃ samyaksaṃbodhim abhisaṃbudhye-",
  "S04sukhvylu:636": "yam.",
  "S04sukhvylu:637": "33. sacen me bhagavan bodhiprāptasya,",
  "S04sukhvylu:638": "ye sattvā apra-",
  "S04sukhvylu:639": "meyāsaṃkhyeyācintyātulyeṣu lokadhātuṣv ābhayā sphuṭā bhaveyus,",
  "S04sukhvylu:640": "te sarve na devamanuṣyasamatikrāntena sukhena samanvāgatā",
  "S04sukhvylu:641": "P18",
  "S04sukhvylu:642": "bhaveyur, mā tāvad aham anuttarāṃ samyaksaṃbodhim",
  "S04sukhvylu:643": "abhisaṃbudhyeyam.",
  "S04sukhvylu:644": "34. sacen me bhagavan bodhiprāptasya,",
  "S04sukhvylu:645": "samantāc cāpra-",
  "S04sukhvylu:646": "meyāsaṃkhyeyācintyātulyāparimāṇeṣu buddhakṣetreṣu bodhisattvā",
  "S04sukhvylu:647": "mama nāmādheyaṃ śrutvā,",
  "S04sukhvylu:648": "tac-chravaṇasahagatena",
  "S04sukhvylu:649": "kuśalamūlena jātivyavṛttāḥ santo,",
  "S04sukhvylu:650": "na dhāraṇīpratilabdhā",
  "S04sukhvylu:651": "bhaveyur, yāvad bodhimaṇḍaparyantam iti,",
  "S04sukhvylu:652": "mā tāvad aham",
  "S04sukhvylu:653": "anuttarāṃ samyaksaṃbodhim abhisaṃbudhyeyam.",
  "S04sukhvylu:654": "35. sacen me bhagavan bodhiprāptasya,",
  "S04sukhvylu:655": "samantād aprame-",
  "S04sukhvylu:656": "yāsaṃkhyeyācintyātulyāparimāneṣu buddhakṣetreṣu yāḥ striyo",
  "S04sukhvylu:657": "mama nāmadheyaṃ śrutvā,",
  "S04sukhvylu:658": "prasādaṃ saṃjanayeyur,",
  "S04sukhvylu:659": "bodhicittaṃ",
  "S04sukhvylu:660": "cotpādayeyuḥ,",
  "S04sukhvylu:661": "strībhāvaṃ ca vijugupsyeran,",
  "S04sukhvylu:662": "jātivyativṛttāḥ",
  "S04sukhvylu:663": "samānāḥ saced dvitīyaṃ strībhāvaṃ pratilabheran,",
  "S04sukhvylu:664": "mā tāvad aham anuttarāṃ samyaksaṃbodhim abhisaṃ-",
  "S04sukhvylu:665": "budhyeyam.",
  "S04sukhvylu:666": "36. sacen me bhagavan bodhiprāptasya,",
  "S04sukhvylu:667": "samantād daśasu",
  "S04sukhvylu:668": "dikṣv aprameyāsaṃkhyeyācintyātulyāparimāṇeṣu buddhakṣetreṣu",
  "S04sukhvylu:669": "ye bodhisattvā mama nāmadheyaṃ śrutvā,",
  "S04sukhvylu:670": "praṇipatya",
  "S04sukhvylu:671": "pañcamaṇḍalanamaskāreṇa vandiṣyante,",
  "S04sukhvylu:672": "te bodhisattvacaryāṃ",
  "S04sukhvylu:673": "caranto, na sadevakena lokena namasā satkṛtyeran, mā tāvad",
  "S04sukhvylu:674": "aham anuttarāṃ samyaksaṃbodhim abhisaṃbudhyeyam.",
  "S04sukhvylu:675": "37. sacen me bhagavan bodhiprāptasya,",
  "S04sukhvylu:676": "kasyacid bodhisattvasya",
  "S04sukhvylu:677": "cīvaradhāvanaśoṣaṇasīvanarajanakarma kartavyaṃ bhaven,",
  "S04sukhvylu:678": "P19",
  "S04sukhvylu:679": "na navanavābhijātacīvararatnaiḥ prāvṛtam evātmānaṃ",
  "S04sukhvylu:680": "saṃjānīyuḥ,",
  "S04sukhvylu:681": "sahacittotpādāt tathāgatasyājñānujñātair, mā",
  "S04sukhvylu:682": "tāvad aham anuttarāṃ samyaksaṃbodhim abhisaṃbudhyeyam.",
  "S04sukhvylu:683": "38. sacen me bhagavan bodhiprāptasya,",
  "S04sukhvylu:684": "tatra buddhakṣetre",
  "S04sukhvylu:685": "sahotpannāḥ sattvā naivaṃvidhaṃ sukhaṃ pratilabheraṃs,",
  "S04sukhvylu:686": "tad yathāpi nāma niṣparidāhasyārhato bhikṣos tṛtīyadhyāna-",
  "S04sukhvylu:687": "samāpannasya,",
  "S04sukhvylu:688": "mā tāvad aham anuttarāṃ samyaksaṃbodhim",
  "S04sukhvylu:689": "abhisaṃbudhyeyam.",
  "S04sukhvylu:690": "39. sacen me bhagavan bodhiprāptasya,",
  "S04sukhvylu:691": "tatra buddhakṣetre",
  "S04sukhvylu:692": "ye bodhisattvāḥ pratyajātās,",
  "S04sukhvylu:693": "te yathārūpaṃ buddhakṣetra-",
  "S04sukhvylu:694": "guṇālaṃkāravyūham ākāṃkṣeyus,",
  "S04sukhvylu:695": "tathārūpaṃ nānā-",
  "S04sukhvylu:696": "ratnavṛkṣebhyo na saṃjānīyur,",
  "S04sukhvylu:697": "mā tāvad aham anuttarāṃ",
  "S04sukhvylu:698": "samyaksaṃbodhim abhisaṃbudhyeyam.",
  "S04sukhvylu:699": "40. sacen me bhagavan bodhiprāptasya,",
  "S04sukhvylu:700": "taṃ mama nāmadheyaṃ",
  "S04sukhvylu:701": "śrutvānyabuddhakṣetropapannā bodhisattvā indriyabalavaikalpaṃ",
  "S04sukhvylu:702": "nirgaccheyur,",
  "S04sukhvylu:703": "mā tāvad aham anuttarāṃ",
  "S04sukhvylu:704": "samyaksaṃbodhim abhisaṃbudhyeyam.",
  "S04sukhvylu:705": "41. sacen me bhagavan bodhiprāptasya,",
  "S04sukhvylu:706": "tad-anyabuddhakṣetra-",
  "S04sukhvylu:707": "sthā bodhisattvā mama nāmadheyaṃ śrutvā,",
  "S04sukhvylu:708": "sahaśravaṇān",
  "S04sukhvylu:709": "na suvibhaktavatīṃ nāma samādhiṃ pratilabheran, yatra",
  "S04sukhvylu:710": "samādhau sthitvā bodhisattvā ekakṣaṇavyatihāreṇāprameyā-",
  "S04sukhvylu:711": "saṃkhyeyācintyātulyāparimāṇān buddhān bhagavataḥ",
  "S04sukhvylu:712": "paśyanti, sa caiṣāṃ samādhir antarā vipranaśyen, mā tāvad",
  "S04sukhvylu:713": "aham anuttarāṃ samyaksaṃbodhim abhisaṃbudhyeyam.",
  "S04sukhvylu:714": "P20",
  "S04sukhvylu:715": "42. sacen me bhagavan bodhiprāptasya,",
  "S04sukhvylu:716": "mama nāmadheyaṃ",
  "S04sukhvylu:717": "śrutvā, tac-chravaṇasahagatena kuśalamūlena sattvā",
  "S04sukhvylu:718": "nābhijātakulopapattiṃ pratilabheran,",
  "S04sukhvylu:719": "yāvad bodhimaṇḍa-",
  "S04sukhvylu:720": "paryantaṃ, mā tāvad aham anuttarāṃ samyaksaṃbodhim",
  "S04sukhvylu:721": "abhisaṃbudhyeyam.",
  "S04sukhvylu:722": "43. sacen me bhagavan bodhiprāptasya,",
  "S04sukhvylu:723": "tad-anyeṣu buddhakṣetreṣu",
  "S04sukhvylu:724": "ye sattvā mama nāmadheyaṃ śrutvā,",
  "S04sukhvylu:725": "tac-chravaṇa-",
  "S04sukhvylu:726": "sahagatena kuśalamūlena yāvad bodhiparyantaṃ na",
  "S04sukhvylu:727": "sarve bodhisattvacaryāyāṃ prītiprāmodyakuśalamūlasamavadhāna-",
  "S04sukhvylu:728": "gatā bhaveyur,",
  "S04sukhvylu:729": "mā tāvad aham anuttarāṃ samyaksaṃbodhim",
  "S04sukhvylu:730": "abhisaṃbudhyeyam.",
  "S04sukhvylu:731": "44. sacen me bhagavan bodhiprāptasya,",
  "S04sukhvylu:732": "sahanāmadheya-",
  "S04sukhvylu:733": "śravaṇāt tad-anyeṣu lokadhātuṣu bodhisattvā na samantānugataṃ",
  "S04sukhvylu:734": "nāma samādhiṃ pratilabheran,",
  "S04sukhvylu:735": "yatra sthitvā bodhisattvā",
  "S04sukhvylu:736": "ekakṣaṇavyatihāreṇāprameyāsaṃkhyeyācintyāparimāṇān",
  "S04sukhvylu:737": "buddhān bhagavataḥ satkurvanti,",
  "S04sukhvylu:738": "sa caiṣāṃ samādhir antarād",
  "S04sukhvylu:739": "vipranaśyed,",
  "S04sukhvylu:740": "yāvad bodhimaṇḍaparyantaṃ,",
  "S04sukhvylu:741": "mā tāvad aham",
  "S04sukhvylu:742": "anuttarāṃ samyaksaṃbodhim abhisaṃbudhyeyam.",
  "S04sukhvylu:743": "45. sacen me bhagavan bodhiprāptasya,",
  "S04sukhvylu:744": "tatra buddhakṣetre",
  "S04sukhvylu:745": "ye bodhisattvāḥ pratyājātā bhaveyus,",
  "S04sukhvylu:746": "te yathārūpāṃ dharmadeśanām",
  "S04sukhvylu:747": "ākāṃkṣeyuḥ,",
  "S04sukhvylu:748": "śrotum tathārupāṃ sahacittotpādān",
  "S04sukhvylu:749": "P21",
  "S04sukhvylu:750": "na śṛṇuyur, mā tāvad aham anuttarāṃ samyaksaṃbodhim",
  "S04sukhvylu:751": "abhisaṃbudhyeyam",
  "S04sukhvylu:752": "46. sacen me bhagavan bodhiprāptasya,",
  "S04sukhvylu:753": "tatra buddhakṣetre",
  "S04sukhvylu:754": "tad-anyeṣu buddhakṣetreṣu ye bodhisattvā mama nāmadheyaṃ",
  "S04sukhvylu:755": "śṛṇuyur, yas te sahanāmadheyaśravaṇān nāvaivarttikā",
  "S04sukhvylu:756": "bhaveyur anuttarāyāḥ samyaksaṃbodher,",
  "S04sukhvylu:757": "mā tāvad aham",
  "S04sukhvylu:758": "anuttarāṃ samyaksaṃbodhim abhisaṃbudhyeyam.",
  "S04sukhvylu:759": "47. sacen me bhagavan bodhiprāptasya,",
  "S04sukhvylu:760": "tatra buddhakṣetre",
  "S04sukhvylu:761": "ye bodhisattvā mama nāmadheyaṃ śṛṇuyus,",
  "S04sukhvylu:762": "te sahanāmadheya-",
  "S04sukhvylu:763": "śravaṇān na prathamadvitīyatṛtīyāḥ kṣāntīḥ pratilabheran,",
  "S04sukhvylu:764": "nāvaivarttiko bhaved buddhadharmebhyo, mā tāvad",
  "S04sukhvylu:765": "aham anuttarāṃ samyaksaṃbodhim abhisaṃbudhyeyam.",
  "S04sukhvylu:766": "atha khalv ānanda sa dharmākaro bhikṣur imān evaṃrūpān",
  "S04sukhvylu:767": "praṇidhānaviśeṣān nirdiśya,",
  "S04sukhvylu:768": "tasyāṃ velāyāṃ buddhānubhāvenemā",
  "S04sukhvylu:769": "gāthā abhāṣata :",
  "S04sukhvylu:770": "saci mi imi viśiṣṭa naikarūpā",
  "S04sukhvylu:771": "varapraṇidhāna siyā khu bodhiprāpte,",
  "S04sukhvylu:772": "ma ahu siya narendra sattvasāro,",
  "S04sukhvylu:773": "daśabaladhāri atulyadakṣiṇīyaḥ (1)",
  "S04sukhvylu:774": "saci mi siya na kṣetra evarūpaṃ",
  "S04sukhvylu:775": "bahu adhanāna prabhūta divyacitraṃ,",
  "S04sukhvylu:776": "sukhi na narakamaya duḥkhaprāpto,",
  "S04sukhvylu:777": "ma ahu siyā ratano narāṇa rājā. (2)",
  "S04sukhvylu:778": "saci mi upagatasya bodhimaṇḍaṃ,",
  "S04sukhvylu:779": "daśadiśi pravraji nāmadheyu kṣipraṃ",
  "S04sukhvylu:780": "P22",
  "S04sukhvylu:781": "pṛthu bahava anantabuddhakṣetrāṃ,",
  "S04sukhvylu:782": "ma ahu siyā balaprāptu lokanātha. (3)",
  "S04sukhvylu:783": "saci khu ahu rameya kāmabhogāṃ,",
  "S04sukhvylu:784": "smṛtimatigatiyā vihīnu santaḥ,",
  "S04sukhvylu:785": "atulaśiva sameyamāṇa bodhi,",
  "S04sukhvylu:786": "ma ahu siyā balaprāptu śāstu loke. (4)",
  "S04sukhvylu:787": "vipulaprabha atulyananta nāthā",
  "S04sukhvylu:788": "diśi vidiśi sphuri sarvabuddhakṣetrāṃ,",
  "S04sukhvylu:789": "rāga praśami praśamiya sarvadoṣamohāṃ,",
  "S04sukhvylu:790": "narakagatismi praśāmi dhūmaketuṃ. (5)",
  "S04sukhvylu:791": "jāniya suruciraṃ viśālanetraṃ,",
  "S04sukhvylu:792": "vidhuniya sarvanarāṇa andhakāram,",
  "S04sukhvylu:793": "apaniya suna akṣaṇān aśeṣān,",
  "S04sukhvylu:794": "upaniya svargapathān anantatejā. (6)",
  "S04sukhvylu:795": "na tapati nabha candrasūrya-ābhā",
  "S04sukhvylu:796": "maṇigaṇa agniprabhā va devatānāṃ,",
  "S04sukhvylu:797": "abhibhavati narendra-ābha sarvān",
  "S04sukhvylu:798": "purimacariṃ pariśuddha ācaritvā. (7)",
  "S04sukhvylu:799": "puruṣavaru nidhāna duḥkhitānāṃ,",
  "S04sukhvylu:800": "diśi vidiśāsu na asti evarūpā.",
  "S04sukhvylu:801": "kuśalaśatasahasra sarva pūrṇā,",
  "S04sukhvylu:802": "parṣagato nadi buddhasiṃhanadaṃ. (8)",
  "S04sukhvylu:803": "purimajina svayaṃbhu satkaritvā,",
  "S04sukhvylu:804": "vratatapakoṭi caritva aprameyāṃ,",
  "S04sukhvylu:805": "pravara vara samesti jñānaskandhaṃ,",
  "S04sukhvylu:806": "praṇidhibalaṃ paripūrṇa sattvasāro. (9)",
  "S04sukhvylu:807": "P23",
  "S04sukhvylu:808": "yathā bhagavan asaṅgajñānadarśī,",
  "S04sukhvylu:809": "trividha prajānati saṃskṛtaṃ narendraḥ.",
  "S04sukhvylu:810": "aham api siya tulyadakṣiṇīyo,",
  "S04sukhvylu:811": "viduḥ pravaro naranāyako narāṇāṃ. (10)",
  "S04sukhvylu:812": "saci mi ayu narendra evarūpā",
  "S04sukhvylu:813": "praṇidhi samṛdhyati bodhi prāpuṇitvā,",
  "S04sukhvylu:814": "calatu ayu sahasralokadhātūṃ",
  "S04sukhvylu:815": "kusumu pravarṣa nabhātu devasaṃghān. (11)",
  "S04sukhvylu:816": "pracalita vasudhā pravarṣi puṣpāḥ,",
  "S04sukhvylu:817": "tūryaśatā gagane tha saṃpraṇeduḥ.",
  "S04sukhvylu:818": "divyaruciracandanasya cūrṇā,",
  "S04sukhvylu:819": "abhikiri caiva bhaviṣyi loki buddha, iti. (12)",
  "S04sukhvylu:820": "evaṃrūpayānanda praṇidhisaṃpadā sa dharmākaro bhikṣur",
  "S04sukhvylu:821": "bodhisattvo mahāsattvaḥ samanvāgato 'bhūt. evaṃrūpayā",
  "S04sukhvylu:822": "cānanda praṇidhisaṃpadā alpakā bodhisattvāḥ samanvāgatāḥ.",
  "S04sukhvylu:823": "alpakānāṃ caivaṃrūpāṇāṃ praṇidhīnāṃ loke prādurbhāvo",
  "S04sukhvylu:824": "bhavati, parīttānāṃ na punaḥ sarvaśo nāsti.",
  "S04sukhvylu:825": "sa khalu punar ānanda dharmākaro bhikṣus tasya bhagavato",
  "S04sukhvylu:826": "lokeśvararājasya tathāgatasya purataḥ,",
  "S04sukhvylu:827": "sadevakasya lokasya",
  "S04sukhvylu:828": "samārakasya sabrahmakasya saśramaṇabrāhmaṇikāyāḥ",
  "S04sukhvylu:829": "prajāyāḥ sadevamānuṣāsurāyāḥ purata,",
  "S04sukhvylu:830": "imān evaṃrūpān praṇidhiviśeṣān",
  "S04sukhvylu:831": "nirdiśya, yathābhūtaṃ pratijñāpratipattisthito",
  "S04sukhvylu:832": "'bhūt. sa imām evaṃrūpāṃ buddhakṣetrapariśuddhiṃ buddhakṣetra-",
  "S04sukhvylu:833": "māhātmyaṃ buddhakṣetrodāratāṃ samudānayan,",
  "S04sukhvylu:834": "bodhisattvacaryāṃ",
  "S04sukhvylu:835": "caran, aprameyāsaṃkhyeyācintyātulyāmāpyāparimāṇānabhilāpyāni",
  "S04sukhvylu:836": "P24",
  "S04sukhvylu:837": "varṣakoṭīnayutāśatasahasrāṇi na jātu",
  "S04sukhvylu:838": "kāmavyāpādavihiṃsāvitarkā vitarkitavān,",
  "S04sukhvylu:839": "na jātu kāmavyāpāda-",
  "S04sukhvylu:840": "vihiṃsāsaṃjñā utpāditavān,",
  "S04sukhvylu:841": "na jātu rūpaśabdagandharasa-",
  "S04sukhvylu:842": "spraṣṭavyasaṃjñā utpāditavān. sa daharo manohara eva",
  "S04sukhvylu:843": "surato 'bhūt ;",
  "S04sukhvylu:844": "sukhasaṃvāso,",
  "S04sukhvylu:845": "'dhivāsanajātīyaḥ,",
  "S04sukhvylu:846": "subharaḥ, supoṣo,",
  "S04sukhvylu:847": "'lpecchasaṃtuṣṭaḥ,",
  "S04sukhvylu:848": "pravivikto,",
  "S04sukhvylu:849": "'duṣṭo,",
  "S04sukhvylu:850": "'mūḍho, 'vaṅko,",
  "S04sukhvylu:851": "'jihmo, 'śatho,",
  "S04sukhvylu:852": "'māyāvī,",
  "S04sukhvylu:853": "sukhilo,",
  "S04sukhvylu:854": "madhuraḥ,",
  "S04sukhvylu:855": "priyālāpo,",
  "S04sukhvylu:856": "nityābhiyuktaḥ",
  "S04sukhvylu:857": "śukladharmaparyeṣṭau ;",
  "S04sukhvylu:858": "anikṣiptadhuraḥ,",
  "S04sukhvylu:859": "sarvasattvānām",
  "S04sukhvylu:860": "arthāya mahāpraṇidhānaṃ samudānītavān ;",
  "S04sukhvylu:861": "buddhadharma-",
  "S04sukhvylu:862": "saṃghācāryopādhyāyakalyāṇamitrasagauravo ;",
  "S04sukhvylu:863": "nityasaṃnaddho",
  "S04sukhvylu:864": "bodhisattvacaryāyām ; ārjavo,",
  "S04sukhvylu:865": "mārdavo, 'kuhako,",
  "S04sukhvylu:866": "nilapako, guṇavān,",
  "S04sukhvylu:867": "pūrvaṃgamaḥ sarvasattvakuśaladharmasamādāpanatāyai ;",
  "S04sukhvylu:868": "śūnyatānimittāpraṇihitānabhisaṃskārānutpādavihāravihārī ;",
  "S04sukhvylu:869": "nirmāṇaḥ svārakṣitavākyaś cābhūt. bodhisattvacaryāṃ",
  "S04sukhvylu:870": "caran, sa yad vākkarmotsṛṣṭam,",
  "S04sukhvylu:871": "ātmaparobhayaṃ",
  "S04sukhvylu:872": "vyāvādhāya saṃvartate ;",
  "S04sukhvylu:873": "tathāvidhaṃ tyaktvā yad vākkarma",
  "S04sukhvylu:874": "svaparobhaye hitasukhasaṃvartakaṃ,",
  "S04sukhvylu:875": "tad evābhiprayuktavān.",
  "S04sukhvylu:876": "evaṃ ca saṃprajāno 'bhūt. yad grāmanagara-",
  "S04sukhvylu:877": "nigamajanapadarāṣṭrarājadhānīṣv avataran,",
  "S04sukhvylu:878": "na jātu rūpaśabda-",
  "S04sukhvylu:879": "gandharasaspraṣṭavyadharmeṇa nīto 'bhūt. apratihataḥ sa",
  "S04sukhvylu:880": "bodhisattvacaryāṃ caran,",
  "S04sukhvylu:881": "svayaṃ ca dānapāramitāyām acarat ;",
  "S04sukhvylu:882": "parāṃś ca tatraiva samādāpitavān. svayaṃ ca śīlakṣāntivīrya-",
  "S04sukhvylu:883": "dhyānaprajñāpāramitāsv acarat ;",
  "S04sukhvylu:884": "parāṃś ca tatraiva samādāpitavān.",
  "S04sukhvylu:885": "tathārūpāṇi ca kuśalamūlāni samudānītavān. yaiḥ",
  "S04sukhvylu:886": "samanvāgato yatra yatropapadyate,",
  "S04sukhvylu:887": "tatra tatrāsyānekāni nidhana-",
  "S04sukhvylu:888": "P25",
  "S04sukhvylu:889": "koṭīnayutaśatasahasrāṇi dharaṇyāḥ prādurbhavanti.",
  "S04sukhvylu:890": "tena bodhisattvacaryāṃ caratā,",
  "S04sukhvylu:891": "tāvad aprameyāsaṃkhyeyāni",
  "S04sukhvylu:892": "sattvakoṭīniyutaśatasahasrāṇy anuttarāyāṃ samyaksaṃbodhau",
  "S04sukhvylu:893": "pratiṣṭhāpitāni,",
  "S04sukhvylu:894": "yeṣāṃ na sukaro vākkarmaṇā",
  "S04sukhvylu:895": "paryanto 'dhigantum ;",
  "S04sukhvylu:896": "tāvad aprameyāsaṃkhyeyā buddhā",
  "S04sukhvylu:897": "bhagavantaḥ satkṛtā gurukṛtā mānitāḥ pūjitāś,",
  "S04sukhvylu:898": "cīvarapiṇḍapāta-",
  "S04sukhvylu:899": "śayanāsanaglānapratyayabhaiṣajyapariṣkāraiḥ sarvasukhopadhānaiḥ",
  "S04sukhvylu:900": "sparśavihāraiś ca pratipāditāḥ ;",
  "S04sukhvylu:901": "yāvantaḥ sattvāḥ",
  "S04sukhvylu:902": "śreṣṭhigṛhapatyāmātyakṣatriyabrāhmaṇamahāśālakuleṣu pratiṣṭhāpitās,",
  "S04sukhvylu:903": "teṣāṃ na sukaro vākkarmanirdeśena paryanto",
  "S04sukhvylu:904": "'dhigantum ; evaṃ jāmbūdvīpeśvaratve pratiṣṭhāpitāś,",
  "S04sukhvylu:905": "cakravartitve",
  "S04sukhvylu:906": "lokapālatve śakratve suyāmatve saṃtuṣitatve sunirmitatve",
  "S04sukhvylu:907": "vaśavartitve devarājatve mahābrāhmatve ca pratiṣṭhāpitāḥ ;",
  "S04sukhvylu:908": "tāvad aprameyāsaṃkhyeyā buddhā bhagavantaḥ satkṛtā",
  "S04sukhvylu:909": "gurukṛtā mānitāḥ pūjitā,",
  "S04sukhvylu:910": "dharmacakrapravartanārthaṃ cādhiṣṭhās,",
  "S04sukhvylu:911": "teṣāṃ na sukaro vākkarmanirdeśena paryanto 'dhi-",
  "S04sukhvylu:912": "gantum.",
  "S04sukhvylu:913": "sa evaṃrūpaṃ kuśalaṃ samudānīyaṃ,",
  "S04sukhvylu:914": "yad asya bodhisattvacaryāś",
  "S04sukhvylu:915": "carato, 'prameyāsaṃkhyeyācintyātulyāmāpyāparimāṇānabhilāpyāni",
  "S04sukhvylu:916": "kalpakoṭīnayutaśatasahasrāṇi surabhidivyātikrānta-",
  "S04sukhvylu:917": "candanagandho mukhāt pravāti sma ;",
  "S04sukhvylu:918": "sarvaromakūpebhya",
  "S04sukhvylu:919": "utpalagandho vāti sma ;",
  "S04sukhvylu:920": "sarvalokābhirūpaś cābhūt,",
  "S04sukhvylu:921": "prāsādiko, darśanīyaḥ,",
  "S04sukhvylu:922": "paramaśubhavarṇapuṣkalatayā samanvāgataḥ.",
  "S04sukhvylu:923": "lakṣaṇānuvyañjanasamalaṃkṛtenātmabhāvena tasya",
  "S04sukhvylu:924": "sarvaratnālaṃkārāḥ,",
  "S04sukhvylu:925": "sarvavastracīvarābhinirhārāḥ,",
  "S04sukhvylu:926": "sarvapuṣpa-",
  "S04sukhvylu:927": "dhūpagandhamālyavilepanacchatradhvajapatākābhinirhārāḥ,",
  "S04sukhvylu:928": "P26",
  "S04sukhvylu:929": "sarvavādyasaṃgītyabhinirhārāś ca sarvaromakūpebhyaḥ pāṇitalābhyāṃ",
  "S04sukhvylu:930": "ca niścaranti sma. sarvānnapānakhādyabhojyalehya-",
  "S04sukhvylu:931": "rasābhinirhārāḥ sarvopabhogaparibhogābhinirhārāś ca pāṇitalābhyāṃ",
  "S04sukhvylu:932": "prasyandantaḥ prādurbhavanti. iti hi sarva-",
  "S04sukhvylu:933": "pariṣkāravaśitāpāramiprāptaḥ sa ānanda dharmākaro bhikṣur",
  "S04sukhvylu:934": "abhūt, pūrvaṃ bodhicaryāś caran.",
  "S04sukhvylu:935": "evam ukte, āyuṣmān ānando bhagavantam etad avocat :",
  "S04sukhvylu:936": "kiṃ punar bhagavan sa dharmākaro bodhisattvo mahāsattvo",
  "S04sukhvylu:937": "'nuttarāṃ samyaksaṃbodhim abhisaṃbudhyātītaḥ parinirvṛta,",
  "S04sukhvylu:938": "utāho 'nabhisaṃbuddho,",
  "S04sukhvylu:939": "'tha pratyutpanno 'bhisaṃbuddha,",
  "S04sukhvylu:940": "etarhi tiṣṭhati dhriyate yāpayati,",
  "S04sukhvylu:941": "dharmaṃ ca deśayati. bhagavān",
  "S04sukhvylu:942": "āha : na khalu punar ānanda sa tathāgato 'tīto, nānāgataḥ.",
  "S04sukhvylu:943": "api tv eṣa sa tathāgato 'nuttarāṃ samyaksaṃbodhim",
  "S04sukhvylu:944": "abhisaṃbuddha,",
  "S04sukhvylu:945": "etarhi tiṣṭhati dhriyate yāpayati, dharmaṃ",
  "S04sukhvylu:946": "ca deśayati. paścimāyāṃ diśītaḥ koṭīnayutaśatasahasratame",
  "S04sukhvylu:947": "buddhakṣetre sukhāvatyāṃ lokadhātāv amitābho",
  "S04sukhvylu:948": "nāma tathāgato 'rhan samyaksaṃbuddho,",
  "S04sukhvylu:949": "'parimāṇair bodhisattvaiḥ",
  "S04sukhvylu:950": "parivṛtaḥ puraskṛto,",
  "S04sukhvylu:951": "'nantaiḥ śrāvakair anantyā buddhakṣetra-",
  "S04sukhvylu:952": "saṃpadā samanvāgataḥ. amitā cāsya prabhā, yasyā",
  "S04sukhvylu:953": "na sukaraṃ prāmāṇaṃ paryanto vādhigantum ;",
  "S04sukhvylu:954": "iyanti buddhakṣetrāṇi,",
  "S04sukhvylu:955": "iyanti buddhakṣetraśatāni,",
  "S04sukhvylu:956": "iyanti buddhakṣetrasahasrāṇi,",
  "S04sukhvylu:957": "iyanti buddhakṣetraśatasahasrāṇi,",
  "S04sukhvylu:958": "iyanti buddhakṣetrakoṭī,",
  "S04sukhvylu:959": "iyanti buddhakṣetrakoṭīśatāni,",
  "S04sukhvylu:960": "iyanti buddhakṣetra-",
  "S04sukhvylu:961": "koṭīsahasrāṇi,",
  "S04sukhvylu:962": "iyanti buddhakṣetrakoṭīśatasahasrāṇi,",
  "S04sukhvylu:963": "iyanti buddhakṣetra-",
  "S04sukhvylu:964": "koṭīnayutaśatasahasrāni sphuritvā tiṣṭhantīti. api tv",
  "S04sukhvylu:965": "P27",
  "S04sukhvylu:966": "khalv ānanda saṃkṣiptena pūrvasyāṃ diśi gaṅgānadīvālikāsamāni",
  "S04sukhvylu:967": "buddhakṣetrakoṭīnayutaśatasahasrāṇi tayā tasya",
  "S04sukhvylu:968": "bhagavato 'mitābhasya tathāgatasya prabhayā sadā sphuṭāni.",
  "S04sukhvylu:969": "evaṃ dakṣiṇapaścimottarāsu dikṣv adha ūrdhvam anuvidikṣv",
  "S04sukhvylu:970": "ekaikasyāṃ diśi samantād gaṅgānadīvālikāsamāni buddhakṣetra-",
  "S04sukhvylu:971": "koṭīnayutaśatasahasrāṇi tasya bhagavato 'mitābhasya",
  "S04sukhvylu:972": "tathāgatasya tayā prabhayā sadā sphuṭāni,",
  "S04sukhvylu:973": "sthāpayitvā",
  "S04sukhvylu:974": "buddhān bhagavataḥ pūrvapraṇidhānādhiṣṭhānena ye vyoma-",
  "S04sukhvylu:975": "prabhayaikadvitricatuḥpañcadaśaviṃśatitriṃśaccatvāriṃśadyojana-",
  "S04sukhvylu:976": "prabhayā, yojanaśataprabhayā,",
  "S04sukhvylu:977": "yojanasahasraprabhayā, yojana-",
  "S04sukhvylu:978": "śatasahasraprabhayā,",
  "S04sukhvylu:979": "yāvad anekayojanakoṭīnayutaśatasahasra-",
  "S04sukhvylu:980": "prabhayā, yāval lokaṃ spharitvā tiṣṭhanti.",
  "S04sukhvylu:981": "nāsty ānandopamopanyāso,",
  "S04sukhvylu:982": "yena śakyaṃ tasyāmitābhasya",
  "S04sukhvylu:983": "tathāgatasya prabhayāḥ pramāṇam udgṛhitum. tad anenānanda",
  "S04sukhvylu:984": "paryāyeṇa sa tathāgato 'mitābha ity ucyate ;",
  "S04sukhvylu:985": "amitaprabho,",
  "S04sukhvylu:986": "'mitaprabhāso,",
  "S04sukhvylu:987": "'samāptaprabho,",
  "S04sukhvylu:988": "'saṇgaprabho,",
  "S04sukhvylu:989": "'pratihataprabho,",
  "S04sukhvylu:990": "nityotsṛṣṭaprabho,",
  "S04sukhvylu:991": "divyamaṇiprabho, 'pratihata-",
  "S04sukhvylu:992": "raśmirājaprabho,",
  "S04sukhvylu:993": "rañjanīyaprabhaḥ,",
  "S04sukhvylu:994": "premaṇīyaprabhaḥ,",
  "S04sukhvylu:995": "prāmodanīya-",
  "S04sukhvylu:996": "prabhaḥ, prahlādanīyaprabha,",
  "S04sukhvylu:997": "ullokanīyaprabho,",
  "S04sukhvylu:998": "nibandhanīya-",
  "S04sukhvylu:999": "prabho, 'cintyaprabho,",
  "S04sukhvylu:1000": "'tulyaprabho,",
  "S04sukhvylu:1001": "'bhibhūyanarendrāsurendra-",
  "S04sukhvylu:1002": "prabho, 'bhibhūyacandrasūryajihmīkaraṇaprabho,",
  "S04sukhvylu:1003": "'bhibhūyalokapālaśakrabrahmaśuddhāvāsamaheśvarasarvadeva-",
  "S04sukhvylu:1004": "jihmīkaraṇaprabhaḥ,",
  "S04sukhvylu:1005": "sarvaprabhāpāragata ity ucyate.",
  "S04sukhvylu:1006": "sā cāsya prabhā vimalā,",
  "S04sukhvylu:1007": "vipulā,",
  "S04sukhvylu:1008": "kāyasukhasaṃjananī,",
  "S04sukhvylu:1009": "cittaudbilyakaraṇī,",
  "S04sukhvylu:1010": "devāsuranāgayakṣagandharvagaruḍamahoraga-",
  "S04sukhvylu:1011": "kinnaramanuṣyāmanuṣyāṇāṃ prītiprāmodyasukhakaraṇī,",
  "S04sukhvylu:1012": "kuśalāśayānāṃ kalyalaghugativicakṣaṇabuddhiprāmodyakaraṇy",
  "S04sukhvylu:1013": "P28",
  "S04sukhvylu:1014": "anyeṣv api anantāparyanteṣu buddhakṣetreṣu.",
  "S04sukhvylu:1015": "anena cānanda paryāyeṇa tathāgataḥ paripūrṇaṃ kalpaṃ",
  "S04sukhvylu:1016": "bhāṣeta, tasyāmitābhasya tathāgatasya nāmakarmopādāya prabhām",
  "S04sukhvylu:1017": "ārabhya, na ca śakto guṇaparyanto 'dhigantuṃ tasyāḥ",
  "S04sukhvylu:1018": "prabhāyāḥ.",
  "S04sukhvylu:1019": "na ca tathāgatasya vaiśāradyopacchedo bhavet. tat",
  "S04sukhvylu:1020": "kasya hetoḥ. ubhayam apy etad ānandāprameyam asaṃkhyeyam",
  "S04sukhvylu:1021": "acintyāparyantam,",
  "S04sukhvylu:1022": "yad idaṃ tasya bhagavato prabhāguṇavibhūtis",
  "S04sukhvylu:1023": "tathāgatasya cānuttaraṃ prajñāpratibhānam.",
  "S04sukhvylu:1024": "tasya khalu punar ānandāmitābhasya tathāgatasyāprameyaḥ",
  "S04sukhvylu:1025": "śrāvakasaṃgho,",
  "S04sukhvylu:1026": "yasya na sukaraṃ pramāṇam udgṛhītum ;",
  "S04sukhvylu:1027": "iyatyaḥ śrāvakakoṭya,",
  "S04sukhvylu:1028": "iyanti śrāvakakoṭīśatāni,",
  "S04sukhvylu:1029": "iyanti śrāvaka-",
  "S04sukhvylu:1030": "koṭīsahasrāṇi,",
  "S04sukhvylu:1031": "iyanti śrāvakakoṭīśatasahasrāṇi,",
  "S04sukhvylu:1032": "iyanti kaṅkarāṇi,",
  "S04sukhvylu:1033": "iyanti biṃbarāṇi,",
  "S04sukhvylu:1034": "iyanti nayutāni,",
  "S04sukhvylu:1035": "iyanty ayutāni,",
  "S04sukhvylu:1036": "iyanti akṣobhyāṇi,",
  "S04sukhvylu:1037": "iyantyo vivāhā,",
  "S04sukhvylu:1038": "iyanti śrotāṃsi, iyantyo",
  "S04sukhvylu:1039": "jāyā, iyanty aprameṇeyāṇi,",
  "S04sukhvylu:1040": "iyanty asaṃkhyeyāni, iyanty",
  "S04sukhvylu:1041": "agaṇyāni, iyanty atulyāṇi,",
  "S04sukhvylu:1042": "iyanty acintyānīti.",
  "S04sukhvylu:1043": "tad yathānanda maudgalyāyano bhikṣur ṛddhivaśitāprāptaḥ",
  "S04sukhvylu:1044": "sa ākāṃkṣan trisāhasramahāsāhasralokadhātau yāvanti tārārūpāṇi",
  "S04sukhvylu:1045": "tāni sarvāṇy ekarātriṃ divena gaṇayed,",
  "S04sukhvylu:1046": "evaṃrūpānāṃ",
  "S04sukhvylu:1047": "ca rddhimatāṃ koṭīnayutaśatasahasraṃ bhavet,",
  "S04sukhvylu:1048": "te varṣakoṭī-",
  "S04sukhvylu:1049": "nayutaśatasahasram ananyakarmaṇo 'mitābhasya tathāgatasya",
  "S04sukhvylu:1050": "prathamaṃ śrāvakasannipātaṃ gaṇayeyus,",
  "S04sukhvylu:1051": "tair gaṇayadbhiḥ",
  "S04sukhvylu:1052": "śatatamo 'pi bhāgo na gaṇito bhavet ;",
  "S04sukhvylu:1053": "sahasratamo",
  "S04sukhvylu:1054": "'pi, śatasahasratamo 'pi,",
  "S04sukhvylu:1055": "yāvat kalām apy,",
  "S04sukhvylu:1056": "upamām apy, upaniśām",
  "S04sukhvylu:1057": "api, na gaṇito bhavet.",
  "S04sukhvylu:1058": "tad yathānanda mahāsamudrāc caturaśītiyojanasahasrāṇy",
  "S04sukhvylu:1059": "āvedhena tiryag aprameyāt,",
  "S04sukhvylu:1060": "kaścid eva puruṣaḥ śatadhābhinnayā",
  "S04sukhvylu:1061": "P29",
  "S04sukhvylu:1062": "vālāgrakoṭyaikam udakabindum abhyutkṣipet, tat kiṃ",
  "S04sukhvylu:1063": "manyase, ānanda,",
  "S04sukhvylu:1064": "katamo bahutaro,",
  "S04sukhvylu:1065": "yo vā śatadhābhinnayā",
  "S04sukhvylu:1066": "vālāgrakoṭyābhyutkṣipta eka udakabindur,",
  "S04sukhvylu:1067": "yo vā mahāsamudre",
  "S04sukhvylu:1068": "'pskandho 'vaśiṣṭa iti. āha :",
  "S04sukhvylu:1069": "yojanasahasram api tāvad",
  "S04sukhvylu:1070": "bhagavan mahāsamudrasya parīttaṃ bhavet. kim aṅga",
  "S04sukhvylu:1071": "punar, yaḥ śatadhābhinnayā vālāgrakoṭyābhyutkṣipta eka udakabinduḥ.",
  "S04sukhvylu:1072": "bhagavān āha :",
  "S04sukhvylu:1073": "tad yathā sa eka udakabindur ;",
  "S04sukhvylu:1074": "iyantaḥ sa prathamasannipāto 'bhūt,",
  "S04sukhvylu:1075": "tair maudgalyāyanasadṛśair",
  "S04sukhvylu:1076": "bhikṣubhir gaṇayadbhis tena varṣakoṭīnayutaśatasahasreṇa",
  "S04sukhvylu:1077": "gaṇitaṃ bhaved,",
  "S04sukhvylu:1078": "yathā mahāsamudre 'pskandho 'vaśiṣṭa,",
  "S04sukhvylu:1079": "evam agaṇitaṃ draṣṭavyam. kaḥ punar vādo dvitīyatṛtīyādīnāṃ",
  "S04sukhvylu:1080": "śrāvakasannipātādīnām. evam anantāparyantas",
  "S04sukhvylu:1081": "tasya bhagavataḥ śrāvakasaṃgho,",
  "S04sukhvylu:1082": "yo 'prameyāsaṃkhyeya ity",
  "S04sukhvylu:1083": "eva saṃkhyāṃ gacchanti.",
  "S04sukhvylu:1084": "aparimitaṃ cānanda tasya bhagavato 'mitābhasya tathāgatasyāyuṣpramāṇaṃ,",
  "S04sukhvylu:1085": "yasya na sukaraṃ pramāṇam adhigantum ;",
  "S04sukhvylu:1086": "iyanti vā kalpā,",
  "S04sukhvylu:1087": "iyanti vā kalpaśatāni,",
  "S04sukhvylu:1088": "iyanti vā kalpasahasrāṇi,",
  "S04sukhvylu:1089": "iyanti vā kalpaśatasahasrāṇi,",
  "S04sukhvylu:1090": "iyatyo vā kalpakoṭya, iyanti vā",
  "S04sukhvylu:1091": "kalpakoṭīśatāni,",
  "S04sukhvylu:1092": "iyanti vā kalpakoṭīsahasrāṇi,",
  "S04sukhvylu:1093": "iyanti vā kalpakoṭī-",
  "S04sukhvylu:1094": "śatasahasrāṇi,",
  "S04sukhvylu:1095": "iyanti vā kalpakoṭīnayutaśatasahasrāṇīti.",
  "S04sukhvylu:1096": "atha tarhy ānandāparimitam eva tasya bhagavata āyuṣpramāṇam",
  "S04sukhvylu:1097": "aparyantam. tena sa tathāgato 'mitāyur ity ucyate.",
  "S04sukhvylu:1098": "yathā cānandeha lokadhātau kalpasaṃkhyā kalpagaṇanā prajñaptikasaṃketas,",
  "S04sukhvylu:1099": "tathā sāṃprataṃ daśakalpās tasya bhagavato",
  "S04sukhvylu:1100": "'mitāyuṣas tathāgatasyotpannasyānuttarāṃ samyaksaṃbodhim",
  "S04sukhvylu:1101": "P30",
  "S04sukhvylu:1102": "abhisaṃbuddhasya.",
  "S04sukhvylu:1103": "tasya khalu punar ānanda bhagavato 'mitābhasya sukhāvatī",
  "S04sukhvylu:1104": "nāma lokadhātur,",
  "S04sukhvylu:1105": "ṛddhā ca,",
  "S04sukhvylu:1106": "sphītā ca,",
  "S04sukhvylu:1107": "kṣemā ca, subhikṣā",
  "S04sukhvylu:1108": "ca, ramaṇīyā ca,",
  "S04sukhvylu:1109": "bahudevamanuṣyākīrṇā ca. tatra khalv",
  "S04sukhvylu:1110": "apy ānanda lokadhātau na nirayāḥ santi,",
  "S04sukhvylu:1111": "na tiryagyonir,",
  "S04sukhvylu:1112": "na pretaviṣayo,",
  "S04sukhvylu:1113": "nāsurāḥ kāyā,",
  "S04sukhvylu:1114": "nākṣaṇopapattayaḥ ; na ca",
  "S04sukhvylu:1115": "tāni ratnāni loke pracaranti,",
  "S04sukhvylu:1116": "yāni sukhāvatyāṃ lokadhātau",
  "S04sukhvylu:1117": "saṃvidyante.",
  "S04sukhvylu:1118": "sā khalv ānanda sukhāvatī lokadhātuḥ surabhinānāgandhasamīritā,",
  "S04sukhvylu:1119": "nānāpuṣpaphalasamṛddhā,",
  "S04sukhvylu:1120": "ratnavṛkṣasamalaṃkṛtā,",
  "S04sukhvylu:1121": "tathāgatābhinirmitamanojñasvaranānādvijasaṃghaniṣevitā.",
  "S04sukhvylu:1122": "te cānanda ratnavṛkṣā nānāvarṇā,",
  "S04sukhvylu:1123": "anekavarṇā, anekaśata-",
  "S04sukhvylu:1124": "sahasravarṇāḥ :",
  "S04sukhvylu:1125": "santi tatra ratnavṛkṣāḥ suvarṇavarṇāḥ suvarṇa-",
  "S04sukhvylu:1126": "mayāḥ ; santi rūpyavarṇā rūpyamayāḥ ;",
  "S04sukhvylu:1127": "santi vaiḍūryavarṇā",
  "S04sukhvylu:1128": "vaiḍūryamayāḥ ;",
  "S04sukhvylu:1129": "santi sphaṭikavarṇāḥ sphaṭikamayāḥ ;",
  "S04sukhvylu:1130": "santi musāragalvavarṇā musāragalvamayāḥ ;",
  "S04sukhvylu:1131": "santi lohitamuktāvarṇā",
  "S04sukhvylu:1132": "lohitamuktāmayāḥ ;",
  "S04sukhvylu:1133": "santy aśmagarbhavarṇā aśmagarbhamayāḥ.",
  "S04sukhvylu:1134": "santi kecid dvayo ratnavṛkṣayoḥ suvarṇasya",
  "S04sukhvylu:1135": "rūpyasya ca. santi trayāṇāṃ ratnānāṃ suvarṇasya rūpyasya",
  "S04sukhvylu:1136": "vaiḍūryasya ca. santi caturṇāṃ suvarṇasya rūpyasya vaiḍūryasya",
  "S04sukhvylu:1137": "sphaṭikasya ca. santi pañcānāṃ suvarṇasya rūpyasya",
  "S04sukhvylu:1138": "vaiḍūryasya sphaṭikasya musāragalvasya ca. santi ṣaṇṇāṃ",
  "S04sukhvylu:1139": "suvarṇasya rūpyasya vaiḍūryasya sphaṭikasya musāragalvasya",
  "S04sukhvylu:1140": "lohitamuktāyāś ca. santi saptānāṃ ratnānāṃ suvarṇasya",
  "S04sukhvylu:1141": "rūpyasya vaiḍūryasya sphaṭikasya musālagalvasya lohitamuktāyā,",
  "S04sukhvylu:1142": "aśmagarbhasya ca saptamasya.",
  "S04sukhvylu:1143": "P31",
  "S04sukhvylu:1144": "tatrānanda sauvarṇāṇāṃ vṛkṣāṇāṃ suvarṇamayāni mūla-",
  "S04sukhvylu:1145": "skandhaviṭapaśākhāpattrapuṣpāni phalāni raupyamayāni ;",
  "S04sukhvylu:1146": "raupyamayānāṃ",
  "S04sukhvylu:1147": "vṛkṣāṇāṃ rūpyamayāny eva mūlaskandhaviṭapa-",
  "S04sukhvylu:1148": "śākhāpattrapuṣpāni phalāni vaiḍūryamayāni ;",
  "S04sukhvylu:1149": "vaiḍūryamayānāṃ",
  "S04sukhvylu:1150": "vṛkṣānāṃ vaiḍūryamayāni mūlaskandhaviṭapaśākhāpattra-",
  "S04sukhvylu:1151": "puṣpāṇi phalāni sphaṭikamayāni ;",
  "S04sukhvylu:1152": "sphaṭikamayānāṃ",
  "S04sukhvylu:1153": "vṛkṣāṇāṃ sphaṭikamayāny eva mūlaskandhaviṭapaśākhāpattra-",
  "S04sukhvylu:1154": "puṣpāṇi phalāni musāragalvamayāni ;",
  "S04sukhvylu:1155": "musāragalvamayānāṃ",
  "S04sukhvylu:1156": "vṛkṣāṇāṃ musāragalvamayāny eva mūlaskandhaviṭapaśākhā-",
  "S04sukhvylu:1157": "pattrapuṣpāṇi phalāni lohitamuktāmayāni ;",
  "S04sukhvylu:1158": "lohitamuktāmayānāṃ",
  "S04sukhvylu:1159": "vṛkṣāṇāṃ lohitamuktāmayāny eva mūlaskandhaviṭapaśākhā-",
  "S04sukhvylu:1160": "pattrapuṣpāṇi phalāny aśmagarbhamayāṇi ;",
  "S04sukhvylu:1161": "aśmagarbha-",
  "S04sukhvylu:1162": "mayāṇāṃ vṛkṣānām aśmagarbhamayāṇy eva mūlaskandhaviṭapa-",
  "S04sukhvylu:1163": "śākhāpattrapuṣpāṇi phalāni suvarṇamayāni.",
  "S04sukhvylu:1164": "keṣāṃcid ānanda vṛkṣāṇāṃ suvarṇamayāni mūlāni,",
  "S04sukhvylu:1165": "raupyamayāḥ",
  "S04sukhvylu:1166": "skandhā, vaiḍūryamayā viṭapāḥ,",
  "S04sukhvylu:1167": "sphaṭikamayāḥ śākhā,",
  "S04sukhvylu:1168": "musāragalvamayāni pattrāṇi,",
  "S04sukhvylu:1169": "lohitamuktāmayāni puṣpāṇy,",
  "S04sukhvylu:1170": "aśmagarbhamayāṇi phalāni ;",
  "S04sukhvylu:1171": "keṣāṃcid ānanda vṛkṣāṇāṃ rūpyamayāni",
  "S04sukhvylu:1172": "mūlāni, vaiḍūryamayāḥ skandhāḥ,",
  "S04sukhvylu:1173": "sphaṭikamayā",
  "S04sukhvylu:1174": "viṭapā, musāragalvamayāḥ śākhā,",
  "S04sukhvylu:1175": "lohitamuktāmayāni pattrāṇy,",
  "S04sukhvylu:1176": "aśmagarbhamayāṇi puṣpāṇi,",
  "S04sukhvylu:1177": "suvarṇamayāni phalāni ; keṣāṃcid",
  "S04sukhvylu:1178": "ānanda vṛkṣāṇāṃ vaiḍūryamayāni mūlāni,",
  "S04sukhvylu:1179": "sphaṭikamayāḥ",
  "S04sukhvylu:1180": "skandhā, musāragalvamayā viṭapā,",
  "S04sukhvylu:1181": "lohitamuktāmayāḥ",
  "S04sukhvylu:1182": "śākhā, aśmagarbhamayāṇi pattrāṇi,",
  "S04sukhvylu:1183": "suvarṇamayāni puṣpāṇi,",
  "S04sukhvylu:1184": "raupyamayāni phalāni ;",
  "S04sukhvylu:1185": "keṣāṃcid ānanda vṛkṣāṇāṃ",
  "S04sukhvylu:1186": "P32",
  "S04sukhvylu:1187": "sphaṭikamayāni mūlāni,",
  "S04sukhvylu:1188": "musāragalvamayāḥ skandhā,",
  "S04sukhvylu:1189": "lohitamuktāmayā",
  "S04sukhvylu:1190": "viṭapā, aśmagarbhamayāḥ śākhāḥ,",
  "S04sukhvylu:1191": "suvarṇamayāni",
  "S04sukhvylu:1192": "pattrāṇi, raupyamayāni puṣpāṇi,",
  "S04sukhvylu:1193": "vaiḍūryamayāni phalāni ; keṣāṃcid",
  "S04sukhvylu:1194": "ānanda vṛkṣānāṃ musāragalvamayāni mūlāni, lohita-",
  "S04sukhvylu:1195": "muktāmayāḥ skandhā,",
  "S04sukhvylu:1196": "aśmagarbhamayā viṭapāḥ, suvarṇa-",
  "S04sukhvylu:1197": "mayāḥ śākhā,",
  "S04sukhvylu:1198": "raupyamayāni pattrāṇi,",
  "S04sukhvylu:1199": "vaiḍūryamayāni puṣpāṇi,",
  "S04sukhvylu:1200": "sphaṭikamayāni phalāni ;",
  "S04sukhvylu:1201": "keṣāṃcid ānanda vṛkṣāṇāṃ",
  "S04sukhvylu:1202": "lohitamuktāmayāni mūlāny,",
  "S04sukhvylu:1203": "aśmagarbhamayāḥ skandhāḥ,",
  "S04sukhvylu:1204": "suvarṇamayā",
  "S04sukhvylu:1205": "viṭapā, raupyamayā śākhā,",
  "S04sukhvylu:1206": "vaiḍūryamayāṇi pattrāṇi,",
  "S04sukhvylu:1207": "sphaṭikamayāni puṣpāṇi,",
  "S04sukhvylu:1208": "musāragalvamayāni phalāni ; keṣāṃcid",
  "S04sukhvylu:1209": "ānanda vṛkṣāṇām aśmagarbhamayāni mūlāni,",
  "S04sukhvylu:1210": "suvarṇamayāḥ",
  "S04sukhvylu:1211": "skandhā, raupyamayā viṭapā,",
  "S04sukhvylu:1212": "vaiḍūryamayāḥ śākhāḥ,",
  "S04sukhvylu:1213": "sphaṭikamayāni pattrāni,",
  "S04sukhvylu:1214": "musāragalvamayāni puṣpāṇi,",
  "S04sukhvylu:1215": "lohitamuktāmayāni phalāni ;",
  "S04sukhvylu:1216": "keṣāṃcid ānanda vṛkṣāṇāṃ",
  "S04sukhvylu:1217": "saptaratnamayāni mūlāni,",
  "S04sukhvylu:1218": "saptaratnamayāḥ skandhāḥ,",
  "S04sukhvylu:1219": "saptaratnamayā",
  "S04sukhvylu:1220": "viṭapāḥ, saptaratnamayāḥ śākhāḥ,",
  "S04sukhvylu:1221": "saptaratnamayāni",
  "S04sukhvylu:1222": "pattrāṇi, saptaratnamayāni puṣpāni,",
  "S04sukhvylu:1223": "saptaratnamayāni phalāni.",
  "S04sukhvylu:1224": "sarveṣāṃ cānanda teṣāṃ vṛkṣāṇāṃ mūlaskandhaviṭapaśākhā-",
  "S04sukhvylu:1225": "pattrapuṣpaphalāni mṛdūni sukhasaṃsparśāni sugandhīni ; vātena",
  "S04sukhvylu:1226": "preritānāṃ ca teṣāṃ valgumanojñanirghoṣo niścaraty,",
  "S04sukhvylu:1227": "asecanako 'pratikūlaḥ śravaṇāya.",
  "S04sukhvylu:1228": "evaṃrūpair ānanda saptaratnamayair vṛkṣaiḥ saṃtataṃ tad",
  "S04sukhvylu:1229": "buddhakṣetraṃ samantāc ca kadalīstambhaiḥ saptaratnamayai",
  "S04sukhvylu:1230": "ratnatālapaṇktibhiś cānuparikṣiptaṃ,",
  "S04sukhvylu:1231": "sarvataś ca hemajālapraticchannaṃ,",
  "S04sukhvylu:1232": "P33",
  "S04sukhvylu:1233": "samantataś ca saptaratnamayaiḥ padmaiḥ saṃcchannaṃ.",
  "S04sukhvylu:1234": "santi tatra padmāny ardhayojanapramāṇāni, santi",
  "S04sukhvylu:1235": "yojanapramāṇāni,",
  "S04sukhvylu:1236": "santi dvitricatuḥpañcayojanapramāṇāni,",
  "S04sukhvylu:1237": "santi yāvad daśayojanapramāṇāni. sarvataś ca ratnapadmāt",
  "S04sukhvylu:1238": "ṣaṭtriṃśadraśmikoṭīsahasrāṇi niścaranti. sarvataś ca",
  "S04sukhvylu:1239": "raśmimukhāt ṣaṭtriṃśadbuddhakoṭīsahasrāṇi niścaranti ; suvarṇa-",
  "S04sukhvylu:1240": "varṇaiḥ kāyair dvātriṃśan mahāpuruṣalakṣaṇadharair,",
  "S04sukhvylu:1241": "yāni pūrvasyāṃ diśy aprameyāsaṃkhyeyāsu lokadhātuṣu",
  "S04sukhvylu:1242": "gatvā, sattvebhyo dharmaṃ deśayanti. evaṃ dakṣiṇapaścimottarāsu",
  "S04sukhvylu:1243": "dikṣv adha ūrdhvam anuvidikṣu cānāvaraṇe loke",
  "S04sukhvylu:1244": "'prameyāsaṃkhyeyāṃl lokadhātūn gatvā,",
  "S04sukhvylu:1245": "sattvebhyo dharmaṃ",
  "S04sukhvylu:1246": "deśayanti.",
  "S04sukhvylu:1247": "tasmin khalu punar ānanda buddhakṣetre sarvaśaḥ kālaparvatā",
  "S04sukhvylu:1248": "na santi, sarvato ratnaparvatāḥ. sarvaśaḥ sumeravaḥ",
  "S04sukhvylu:1249": "parvatarājānaḥ,",
  "S04sukhvylu:1250": "sarvaśaś cakravāḍamahācakravāḍāḥ parvata-",
  "S04sukhvylu:1251": "rājāno, mahāsamudrāś ca na santi. samantāc ca tad",
  "S04sukhvylu:1252": "buddhakṣetraṃ samaṃ ramaṇīyaṃ pāṇitalajātaṃ nānāvidha-",
  "S04sukhvylu:1253": "ratnasaṃnicitabhūmibhāgam.",
  "S04sukhvylu:1254": "evam ukta āyuṣmān ānando bhagavantam etad avocat : ye",
  "S04sukhvylu:1255": "punas te bhagavaṃś cāturmahārājakāyikā devāḥ sumerupārśva-",
  "S04sukhvylu:1256": "nivāsinas trāyastriṃśā vā sumerumūrdhni nivāsinas, te",
  "S04sukhvylu:1257": "kutra pratiṣṭhitāḥ. bhagavān āha :",
  "S04sukhvylu:1258": "tat kiṃ manyase, ānanda,",
  "S04sukhvylu:1259": "ye ta iha sumeroḥ parvatarājasyopari yāmā devās, tuṣitā",
  "S04sukhvylu:1260": "devā, nirmāṇaratayo devāḥ,",
  "S04sukhvylu:1261": "paranirmitavaśavartino devā,",
  "S04sukhvylu:1262": "brahmakāyikā devā,",
  "S04sukhvylu:1263": "brahmapurohitā devā,",
  "S04sukhvylu:1264": "mahābrahmaṇo",
  "S04sukhvylu:1265": "P34",
  "S04sukhvylu:1266": "devā, yāvad akaniṣṭhā devāḥ,",
  "S04sukhvylu:1267": "kutra te pratiṣṭhitā iti. āha :",
  "S04sukhvylu:1268": "acintyo bhagavan karmāṇāṃ vipākaḥ,",
  "S04sukhvylu:1269": "karmābhisaṃskāraḥ.",
  "S04sukhvylu:1270": "bhagavān āha :",
  "S04sukhvylu:1271": "labdhas tvayānandehācintyaḥ karmāṇāṃ",
  "S04sukhvylu:1272": "vipākaḥ, karmābhisaṃskāro ;",
  "S04sukhvylu:1273": "na punar buddhānāṃ bhagavatām",
  "S04sukhvylu:1274": "acintyaṃ buddhādhiṣṭhānam. kṛtapuṇyānāṃ ca sattvānām",
  "S04sukhvylu:1275": "avaropitakuśalamūlānāṃ tatrācintyā puṇyā vibhūtiḥ. āha :",
  "S04sukhvylu:1276": "na me 'tra bhagavan kācit kāṃkṣā vā, vimatir vā,",
  "S04sukhvylu:1277": "vicikitsā vā. api tu khalv aham anāgatānāṃ sattvānāṃ",
  "S04sukhvylu:1278": "kāṃkṣāvimativicikitsāṃ nirghātāya tathāgatam etam arthaṃ",
  "S04sukhvylu:1279": "paripṛcchāmi. bhagavān āha :",
  "S04sukhvylu:1280": "sādhu sādhv ānandaivaṃ te",
  "S04sukhvylu:1281": "karaṇīyam.",
  "S04sukhvylu:1282": "tasyāṃ khalv ānanda sukhāvatyāṃ lokadhātau nānāprakārā",
  "S04sukhvylu:1283": "nadyaḥ pravahanti. santi tatra mahānadyo yojanavistārāḥ.",
  "S04sukhvylu:1284": "santi yāvad viṃśatitriṃśaticatvāriṃśatpañcāśad,",
  "S04sukhvylu:1285": "yāvad yojana-",
  "S04sukhvylu:1286": "śatasahasravistārāḥ,",
  "S04sukhvylu:1287": "dvādaśayojanāvedhāḥ ;",
  "S04sukhvylu:1288": "sarvāś ca nadyaḥ",
  "S04sukhvylu:1289": "sukhavāhinyo,",
  "S04sukhvylu:1290": "nānāsurabhigandhavārivāhinyo,",
  "S04sukhvylu:1291": "nānāratnaluḍitapuṣpasaṃghātavāhinyo,",
  "S04sukhvylu:1292": "nānāmadhurasvaranirghoṣāḥ.",
  "S04sukhvylu:1293": "tāsāṃ cānanda koṭīśatasahasrāṅgasaṃprayuktasya",
  "S04sukhvylu:1294": "divyasaṅgītisaṃmūrcchitasya tūryasya kuśalaiḥ saṃpravāditasya,",
  "S04sukhvylu:1295": "tāvan manojñanirghoṣo niścarati. yathārūpas tāsāṃ mahā-",
  "S04sukhvylu:1296": "nadīnāṃ nirghoṣo niścarati,",
  "S04sukhvylu:1297": "gambhīra,",
  "S04sukhvylu:1298": "ājñeyo,",
  "S04sukhvylu:1299": "vijñeyo, 'nelaḥ",
  "S04sukhvylu:1300": "karṇasukho hṛdayaṃgamaḥ,",
  "S04sukhvylu:1301": "premaṇīyo,",
  "S04sukhvylu:1302": "valgumanojño,",
  "S04sukhvylu:1303": "'secanako 'pratikūlaḥ,",
  "S04sukhvylu:1304": "śravaṇīyo,",
  "S04sukhvylu:1305": "'cintyaśāntam anātmeti sukhaśravaṇīyo,",
  "S04sukhvylu:1306": "P35",
  "S04sukhvylu:1307": "yas teṣāṃ sattvānāṃ śrotrendriyānāṃ bhāsam",
  "S04sukhvylu:1308": "āgacchanti.",
  "S04sukhvylu:1309": "tāsāṃ khalu punar ānanda mahānadīnām ubhayatas",
  "S04sukhvylu:1310": "tīrāṇi nānāgandhavṛkṣaiḥ saṃtatāni,",
  "S04sukhvylu:1311": "yebhyo nānāśākhāpattra-",
  "S04sukhvylu:1312": "puṣpamañjaryo 'valaṃbante. tatra ye sattvās tesu nadītīreṣv",
  "S04sukhvylu:1313": "ākāṃkṣanti,",
  "S04sukhvylu:1314": "divyāṃ nirāmiṣāṃ ratikrīḍāṃ cānubhavituṃ,",
  "S04sukhvylu:1315": "teṣāṃ tatra nadīṣv avatīrṇānāṃ ākāṃkṣatāṃ gulphamātraṃ",
  "S04sukhvylu:1316": "vāri saṃtiṣṭhante ;",
  "S04sukhvylu:1317": "ākāṃkṣatāṃ jānumātraṃ kaṭīmātraṃ",
  "S04sukhvylu:1318": "kakṣamātram,",
  "S04sukhvylu:1319": "ākāṃkṣatāṃ kaṇṭhamātraṃ vāri saṃtiṣṭhante ;",
  "S04sukhvylu:1320": "divyāś ca ratayaḥ prādurbhavanti. tatra ye sattvā ākāṃkṣanti :",
  "S04sukhvylu:1321": "śītaṃ vāri bhavatv iti,",
  "S04sukhvylu:1322": "teṣāṃ śītaṃ bhavati ;",
  "S04sukhvylu:1323": "ye ākāṃkṣanty :",
  "S04sukhvylu:1324": "uṣṇaṃ bhavatv iti,",
  "S04sukhvylu:1325": "teṣām uṣṇaṃ bhavati ;",
  "S04sukhvylu:1326": "ye ākāṃkṣanti :",
  "S04sukhvylu:1327": "śītoṣṇaṃ bhavatv iti,",
  "S04sukhvylu:1328": "teṣāṃ śītoṣṇam eva tad vāri",
  "S04sukhvylu:1329": "bhavaty anusukham.",
  "S04sukhvylu:1330": "tāś ca mahānadyo divyatamālapattrāgarukālānusāritagaroraga-",
  "S04sukhvylu:1331": "sāracandanavaragandhavāsitavāriparipūrṇāḥ pravahanti ;",
  "S04sukhvylu:1332": "divyotpalapadmakumudapuṇḍarīkasaugandhikādipuṣpasaṃcchannā,",
  "S04sukhvylu:1333": "haṃsasārasacakravākakāraṇḍavaśukasārikākokilakuṇāla-",
  "S04sukhvylu:1334": "kalaviṅkamayūrādimanojñasvaratathāgatābhinirmitapakṣi-",
  "S04sukhvylu:1335": "saṃghaniṣevitapulinā,",
  "S04sukhvylu:1336": "dhāturāṣṭropaśobhitāḥ,",
  "S04sukhvylu:1337": "sūpatīrthā,",
  "S04sukhvylu:1338": "vikardamāḥ,",
  "S04sukhvylu:1339": "suvarṇavālikāsaṃstīrṇāḥ. tatra yadā te sattvā",
  "S04sukhvylu:1340": "ākāṃkṣanti :",
  "S04sukhvylu:1341": "īdṛśā asmākam abhiprāyāḥ paripūryantām iti,",
  "S04sukhvylu:1342": "tadā teṣāṃ tādṛśā evābhiprāyā dharmyāḥ paripūryante. yaś",
  "S04sukhvylu:1343": "P36",
  "S04sukhvylu:1344": "cāsāv ānanda tasya vāriṇo nirghoṣas tāvad manojño niścarati,",
  "S04sukhvylu:1345": "yena sarvāvat tad buddhakṣetram abhijñāpyate. tatra ye",
  "S04sukhvylu:1346": "sattvā nadītīreṣu sthitā ākāṃkṣanti :",
  "S04sukhvylu:1347": "māsmākam ayaṃ śabdaḥ",
  "S04sukhvylu:1348": "śrotrendriyābhāsam āgacchann iti,",
  "S04sukhvylu:1349": "teṣāṃ sa divyasyāpi śrotrendriyasyābhāsaṃ",
  "S04sukhvylu:1350": "nāgacchati. yaś ca yaś ca yathārūpaṃ",
  "S04sukhvylu:1351": "śabdam ākāṃkṣanti śrotuṃ,",
  "S04sukhvylu:1352": "sa tathārūpam evaṃ manojñaṃ",
  "S04sukhvylu:1353": "śabdaṃ śṛṇoti ;",
  "S04sukhvylu:1354": "tad yathā ;",
  "S04sukhvylu:1355": "buddhaśabdaṃ,",
  "S04sukhvylu:1356": "dharmaśabdam,",
  "S04sukhvylu:1357": "saṃghaśabdaṃ,",
  "S04sukhvylu:1358": "pāramitāśabdaṃ,",
  "S04sukhvylu:1359": "bhūmiśabdaṃ,",
  "S04sukhvylu:1360": "balaśabdaṃ,",
  "S04sukhvylu:1361": "vaiśāradyaśabdam,",
  "S04sukhvylu:1362": "āveṇikabuddhadharmaśabdam,",
  "S04sukhvylu:1363": "abhijñāśabdam,",
  "S04sukhvylu:1364": "pratisaṃvicchabdaṃ śūnyatānimittāpraṇihitānabhisaṃskāra-",
  "S04sukhvylu:1365": "ajātānutpādābhāvanirodhaśabdaṃ,",
  "S04sukhvylu:1366": "śāntapraśāntopaśānta-",
  "S04sukhvylu:1367": "śabdaṃ, mahāmaitrīmahākaruṇāmahāmuditāmahopekṣāśabdam,",
  "S04sukhvylu:1368": "anutpattikadharmakṣāntyabhiṣekabhūmipratilambhaśabdaṃ ca",
  "S04sukhvylu:1369": "śṛṇoti. ta evaṃrūpāṃś chabdāṃś chrutvodāraprītiprāmodyaṃ",
  "S04sukhvylu:1370": "pratilabhante,",
  "S04sukhvylu:1371": "vivekasahagataṃ,",
  "S04sukhvylu:1372": "virāgasahagataṃ,",
  "S04sukhvylu:1373": "śāntasahagataṃ,",
  "S04sukhvylu:1374": "nirodhasahagataṃ,",
  "S04sukhvylu:1375": "dharmasahagataṃ, bodhi-",
  "S04sukhvylu:1376": "pariniṣpattikuśalamūlasahagataṃ ca.",
  "S04sukhvylu:1377": "sarvaśaś cānanda sukhāvatyāṃ lokadhātāv akuśalaśabdo",
  "S04sukhvylu:1378": "nāsti ; sarvaśo nīvaraṇaśabdo nāsti ;",
  "S04sukhvylu:1379": "sarvaśo 'pāyadurgativinipāta-",
  "S04sukhvylu:1380": "śabdo nāsti ;",
  "S04sukhvylu:1381": "sarvaśo duḥkhaśabdo nāsti ;",
  "S04sukhvylu:1382": "aduḥkhāsukha-",
  "S04sukhvylu:1383": "vedanāśabdo 'pi tāvad ānanda tatra nāsti ;",
  "S04sukhvylu:1384": "kutaḥ punar",
  "S04sukhvylu:1385": "duḥkhaṃ duḥkhaśabdo vā bhaviṣyati.",
  "S04sukhvylu:1386": "P37",
  "S04sukhvylu:1387": "tad anenānanda paryāyeṇa sā lokadhātuḥ sukhāvaty",
  "S04sukhvylu:1388": "ucyate saṃkṣiptena,",
  "S04sukhvylu:1389": "na punar vistareṇa. kalpo 'pi parikṣayaṃ",
  "S04sukhvylu:1390": "gacchet, sukhāvatyāṃ lokadhātau sukhakāraṇeṣu parikīrtayamāneṣu ;",
  "S04sukhvylu:1391": "na tv eva śakyaṃ teṣāṃ sukhakāraṇānāṃ",
  "S04sukhvylu:1392": "paryanto 'dhigantum.",
  "S04sukhvylu:1393": "tasyāṃ khalu punar ānanda sukhāvatyāṃ lokadhātau ye",
  "S04sukhvylu:1394": "sattvāḥ pratyājātāḥ pratyājaniṣyante vā,",
  "S04sukhvylu:1395": "sarve ta evaṃrūpeṇa",
  "S04sukhvylu:1396": "varṇena, balena,",
  "S04sukhvylu:1397": "sthāmnārohapariṇāhenādhipatyena, puṇya-",
  "S04sukhvylu:1398": "saṃcayenābhijñābhir vastrābharaṇodyānavimānakūṭāgāra-",
  "S04sukhvylu:1399": "paribhogair,",
  "S04sukhvylu:1400": "evaṃrūpaśabdagandharasasparśāparibhogair,",
  "S04sukhvylu:1401": "evaṃrūpaiś ca sarvopabhogaparibhogaiḥ samanvāgatāḥ ; tad",
  "S04sukhvylu:1402": "yathāpi nāma devāḥ paranirmitavaśavartinaḥ.",
  "S04sukhvylu:1403": "na khalu punar ānanda sukhāvatyāṃ lokadhātau sattvā",
  "S04sukhvylu:1404": "audārikaṃ kavaḍīkārāhāram āharanti. api tu khalu punar",
  "S04sukhvylu:1405": "yathārūpam evāhāram ākāṃkṣanti,",
  "S04sukhvylu:1406": "tathārūpam āhṛtam eva",
  "S04sukhvylu:1407": "saṃjānanti. prīṇitakāyāś ca bhavanti,",
  "S04sukhvylu:1408": "prīṇitagātrāḥ. na",
  "S04sukhvylu:1409": "teṣāṃ bhūyaḥ kāye prakṣepaḥ karaṇīyaḥ. te prīṇitakāyās",
  "S04sukhvylu:1410": "tathārūpāni gandhajātāny ākāṃkṣanti,",
  "S04sukhvylu:1411": "tādṛśair eva",
  "S04sukhvylu:1412": "gandhajātair divyais tad-buddhakṣetraṃ sarvam eva nirdhūpitaṃ",
  "S04sukhvylu:1413": "bhavati. tatra yas taṃ gandhaṃ nāghrātukāmo bhavati,",
  "S04sukhvylu:1414": "tasya sarvaśo gandhasaṃjñāvāsanāpi na samudācarati. evaṃ",
  "S04sukhvylu:1415": "ye yathārūpāṇi gandhamālyavilepanacūrṇacīvaracchatradhvaja-",
  "S04sukhvylu:1416": "patākātūryāṇy ākāṃkṣanti,",
  "S04sukhvylu:1417": "teṣāṃ tathārūpair evaṃ taiḥ",
  "S04sukhvylu:1418": "sarvaṃ tad-buddhakṣetraṃ parisphuṭaṃ bhavati.",
  "S04sukhvylu:1419": "te yādṛśāni cīvarāṇy ākāṃkṣanti nānāvarṇāny anekaśata-",
  "S04sukhvylu:1420": "P38",
  "S04sukhvylu:1421": "sahasravarṇāni,",
  "S04sukhvylu:1422": "teṣāṃ tādṛśair eva cīvararatnaiḥ samaṃ tad-",
  "S04sukhvylu:1423": "buddhakṣetraṃ parisphuṭaṃ bhavati ;",
  "S04sukhvylu:1424": "prāvṛtam eva cātmānaṃ",
  "S04sukhvylu:1425": "saṃjānanti.",
  "S04sukhvylu:1426": "te yathārūpāṇy ābharaṇāny ākāṃkṣanti,",
  "S04sukhvylu:1427": "tad yathā : śīrṣābharaṇāni",
  "S04sukhvylu:1428": "vā, karṇābharaṇāni vā,",
  "S04sukhvylu:1429": "grīvahastapādābharaṇāni",
  "S04sukhvylu:1430": "vā, yad idaṃ : makuṭāni,",
  "S04sukhvylu:1431": "kuṇḍalāni,",
  "S04sukhvylu:1432": "kaṭakāṃ, keyūrāṃ,",
  "S04sukhvylu:1433": "vatsahārāṃ,",
  "S04sukhvylu:1434": "rūcakahārāṃ,",
  "S04sukhvylu:1435": "karṇikā,",
  "S04sukhvylu:1436": "mudrikāḥ,",
  "S04sukhvylu:1437": "suvarṇasūtrāṇi",
  "S04sukhvylu:1438": "mekhalāḥ, suvarṇajālāni,",
  "S04sukhvylu:1439": "sarvaratnakaṃkaṇījālāni,",
  "S04sukhvylu:1440": "te tathārūpair",
  "S04sukhvylu:1441": "ābharaṇair anekaratnaśatasahasrapratyuptaiḥ sphuṭaṃ",
  "S04sukhvylu:1442": "tad-buddhakṣetraṃ paśyanti sma. yad idam :",
  "S04sukhvylu:1443": "ābharaṇavṛkṣa-",
  "S04sukhvylu:1444": "vastrais taiś cābharaṇair alaṃkṛtam ātmānaṃ saṃjānanti.",
  "S04sukhvylu:1445": "te yādṛśaṃ vimānam ākāṃkṣanti,",
  "S04sukhvylu:1446": "yad varṇaliṅgasaṃsthānaṃ,",
  "S04sukhvylu:1447": "yāvad ārohapariṇāho,",
  "S04sukhvylu:1448": "nānāratnamayaniryūhaśata-",
  "S04sukhvylu:1449": "sahasrasamalaṃkṛtaṃ,",
  "S04sukhvylu:1450": "nānādivyadūṣyasaṃstīrṇaṃ,",
  "S04sukhvylu:1451": "vicitropadhāna-",
  "S04sukhvylu:1452": "vinyastaratnaparyaṅkaṃ,",
  "S04sukhvylu:1453": "tādṛśam eva vimānaṃ teṣāṃ",
  "S04sukhvylu:1454": "purataḥ prādurbhavati. te teṣu manobhinirvṛteṣu vimāneṣu",
  "S04sukhvylu:1455": "saptāpsaraḥsahasraparivṛtāḥ puraskṛtā viharanti, krīḍanti",
  "S04sukhvylu:1456": "ramante paricārayanti.",
  "S04sukhvylu:1457": "na ca tatra lokadhātau devānāṃ manuṣyāṇāṃ vā nānātvam",
  "S04sukhvylu:1458": "asti, anyatra saṃvṛtivyavahāreṇa devā manuṣyā veti saṃkhyāṃ",
  "S04sukhvylu:1459": "gacchati. tad yathānanda,",
  "S04sukhvylu:1460": "rājñaś cakravartinaḥ purato",
  "S04sukhvylu:1461": "manuṣyahīno manuṣyaṣaṇḍako na bhāsate,",
  "S04sukhvylu:1462": "na tapati,",
  "S04sukhvylu:1463": "na virocate,",
  "S04sukhvylu:1464": "na bhavati viśārado,",
  "S04sukhvylu:1465": "na prabhāsvara,",
  "S04sukhvylu:1466": "evam eva devānāṃ",
  "S04sukhvylu:1467": "paranirmitavaśavartināṃ purataḥ śakro devendro na bhāsate,",
  "S04sukhvylu:1468": "P39",
  "S04sukhvylu:1469": "na tapati, na virocate,",
  "S04sukhvylu:1470": "yad idam : udyānavimānavastrābharaṇair,",
  "S04sukhvylu:1471": "ādhipatyena vā,",
  "S04sukhvylu:1472": "rddhyā vā,",
  "S04sukhvylu:1473": "prātihāryeṇa vaiśvaryeṇa",
  "S04sukhvylu:1474": "vā ; na tu khalu punar dharmābhisamayena dharmaparibhogena",
  "S04sukhvylu:1475": "vā. tatrānanda yathā devāḥ paranirmitavaśavartina",
  "S04sukhvylu:1476": "evaṃ sukhāvatyāṃ lokadhātau manuṣyā draṣṭavyāḥ.",
  "S04sukhvylu:1477": "tasyāṃ khalu punar ānanda sukhāvatyāṃ lokadhātau pūrvāhna-",
  "S04sukhvylu:1478": "kālasamaye pratyupasthite,",
  "S04sukhvylu:1479": "samantāc caturdiśam ākula-",
  "S04sukhvylu:1480": "samākulā vāyavo vānti,",
  "S04sukhvylu:1481": "yenātra ratnavṛkṣāṃś citrān,",
  "S04sukhvylu:1482": "darśanīyān,",
  "S04sukhvylu:1483": "nānāvarṇān,",
  "S04sukhvylu:1484": "anekavarṇān,",
  "S04sukhvylu:1485": "nānāsurabhidivyagandhaparivāsitān",
  "S04sukhvylu:1486": "kṣobhayanti,",
  "S04sukhvylu:1487": "saṃkṣobhayanti,",
  "S04sukhvylu:1488": "īrayanti,",
  "S04sukhvylu:1489": "samīrayanti ;",
  "S04sukhvylu:1490": "yato bahūni puṣpaśatāni tasyāṃ ratnamayyāṃ pṛthivyāṃ",
  "S04sukhvylu:1491": "prapatanti manojñagandhāni darśanīyāni. taiś ca puṣpais",
  "S04sukhvylu:1492": "tadbuddhakṣetraṃ samantāt saptapauruṣaṃ saṃskṛtaṃ rūpaṃ",
  "S04sukhvylu:1493": "bhavati. tad yathāpi nāma kaścid eva puruṣaḥ kuśalaḥ",
  "S04sukhvylu:1494": "pṛthivyāṃ puṣpasaṃstaraṃ saṃstṛṇuyād, ubhābhyāṃ",
  "S04sukhvylu:1495": "pāṇibhāṃ samaṃ racayet sucitraṃ darśanīyam, evam etad",
  "S04sukhvylu:1496": "buddhakṣetraṃ taiḥ puṣpair nānāgandhavarṇaiḥ samantāt",
  "S04sukhvylu:1497": "saptapauruṣaṃ sphuṭaṃ bhavati. tāni ca puṣpajātāni mṛdūni",
  "S04sukhvylu:1498": "kācalindikasukhasaṃsparśāny ;",
  "S04sukhvylu:1499": "aupamyamātreṇa yāni nikṣipte",
  "S04sukhvylu:1500": "pāde caturaṅgulam eva namanty,",
  "S04sukhvylu:1501": "utkṣipte pāde caturaṅgulam",
  "S04sukhvylu:1502": "evānamanti. nirgate punaḥ pūrvāhnakālasamaye,",
  "S04sukhvylu:1503": "tāni puṣpāni",
  "S04sukhvylu:1504": "niravaseṣam antardhīyante.",
  "S04sukhvylu:1505": "atha tad-buddhakṣetraṃ viviktaṃ,",
  "S04sukhvylu:1506": "ramyaṃ, śubhaṃ",
  "S04sukhvylu:1507": "bhavaty, aparikliṣṭais taiḥ pūrvapuṣpaiḥ. tataḥ punar",
  "S04sukhvylu:1508": "api samantāc caturdiśaṃ vāyavo vānti,",
  "S04sukhvylu:1509": "ye pūrvavad abhinavāni",
  "S04sukhvylu:1510": "puṣpāṇy abhiprakiranti. yathā pūrvāhna eva madhyāhne,",
  "S04sukhvylu:1511": "P40",
  "S04sukhvylu:1512": "'parāhne kālasamaye,",
  "S04sukhvylu:1513": "saṃdhyāyāṃ,",
  "S04sukhvylu:1514": "rātryāḥ prathame",
  "S04sukhvylu:1515": "yāme, madhyame paścime ca yāme. taiś ca vātair vāyadbhir",
  "S04sukhvylu:1516": "nānāgandhaparivāsitais te sattvāḥ spṛṣṭāḥ santa, evaṃ",
  "S04sukhvylu:1517": "sukhasamarpitā bhavanti sma,",
  "S04sukhvylu:1518": "tad yathāpi nāma nirodhasamāpanno",
  "S04sukhvylu:1519": "bhikṣuḥ.",
  "S04sukhvylu:1520": "tasmiṃś cānanda buddhakṣetre sarvaśo 'gnicandrasūrya-",
  "S04sukhvylu:1521": "grahanakṣatratārārūpānāṃ tamo'ndhakārasya ca nāmadheya-",
  "S04sukhvylu:1522": "prajñaptir api nāsti. sarvaśo rātridivaprajñaptir api",
  "S04sukhvylu:1523": "nāsty, anyatra tathāgatavyavahārāt. sarvaśaś cāgāraparigraha-",
  "S04sukhvylu:1524": "saṃjñā nāsti.",
  "S04sukhvylu:1525": "tasyāṃ khalu punar ānanda sukhāvatyāṃ lokadhātau",
  "S04sukhvylu:1526": "kāle divyagandhodakameghā abhipravarṣanti. divyāni sarva-",
  "S04sukhvylu:1527": "varṇikāni kusumāni,",
  "S04sukhvylu:1528": "divyāni saptaratnāni,",
  "S04sukhvylu:1529": "divyaṃ candana-",
  "S04sukhvylu:1530": "cūrṇaṃ, divyāś cchatradhvajapatākā abhipravarṣanti. divyāni",
  "S04sukhvylu:1531": "vimānāni, divyāni vitānāni dhriyante,",
  "S04sukhvylu:1532": "divyāni ratnacchatrāṇi",
  "S04sukhvylu:1533": "sacāmarāṇy ākāśe dhriyante. divyāni vādyāni pravādyante.",
  "S04sukhvylu:1534": "divyāś cāpsaraso nṛtyanti sma.",
  "S04sukhvylu:1535": "tasmin khalu punar ānanda buddhakṣetre ye sattvā",
  "S04sukhvylu:1536": "upapannā utpadyanta upapatsyante,",
  "S04sukhvylu:1537": "sarve te niyatāḥ samyaktve",
  "S04sukhvylu:1538": "yāvan nirvāṇāt. tat kasya hetoḥ. nāsti tatra dvayo",
  "S04sukhvylu:1539": "rāśyor vyavasthānaṃ prajñaptir vā,",
  "S04sukhvylu:1540": "yad idam : aniyatyasya",
  "S04sukhvylu:1541": "vā mithyātvaniyatasya vā. tad anenāpy ānanda paryāyeṇa",
  "S04sukhvylu:1542": "sā lokadhātuḥ sukhāvatīty ucyate saṃkṣiptena,",
  "S04sukhvylu:1543": "na vistareṇa.",
  "S04sukhvylu:1544": "kalpo 'py ānanda parikṣayet,",
  "S04sukhvylu:1545": "sukhāvatyāṃ lokadhātau",
  "S04sukhvylu:1546": "sukhakāraṇeṣu parikīrtayamāneṣu ;",
  "S04sukhvylu:1547": "na ca teṣāṃ sukhakāraṇānāṃ",
  "S04sukhvylu:1548": "P41",
  "S04sukhvylu:1549": "śakyaṃ paryanto 'dhigantum.",
  "S04sukhvylu:1550": "atha khalu bhagavāṃs tasyāṃ velāyām imā gāthā",
  "S04sukhvylu:1551": "abhāṣata :",
  "S04sukhvylu:1552": "sarve pi sattvāḥ sugatā bhaveyuḥ,",
  "S04sukhvylu:1553": "viśuddhajñānāḥ paramārthakovidā.",
  "S04sukhvylu:1554": "te kalpakoṭīm atha vāpi uttarim,",
  "S04sukhvylu:1555": "sukhāvatīvarṇa prakāśayeyuḥ.(1)",
  "S04sukhvylu:1556": "kṣaye kalpakoṭīya vrajeyu tāś ca,",
  "S04sukhvylu:1557": "sukhāvatīye na ca varṇa antaḥ.",
  "S04sukhvylu:1558": "kṣayaṃ na gacchet pratibhā teṣāṃ",
  "S04sukhvylu:1559": "prakāśayantāna tha varṇamālā.(2)",
  "S04sukhvylu:1560": "ye lokadhātūṃ paramāṇusadṛśāṃ",
  "S04sukhvylu:1561": "cchindeya bhindeya rajāṃś ca kuryāt,",
  "S04sukhvylu:1562": "ato bahū uttari lokadhātū",
  "S04sukhvylu:1563": "pūretva dānaṃ ratanehi dadyāt.(3)",
  "S04sukhvylu:1564": "na tā kalāṃ pi upamā pi tasya",
  "S04sukhvylu:1565": "puṇyasya bhontī pṛthulokadhātavaḥ,",
  "S04sukhvylu:1566": "yal lokadhātūya sukhāvatīye",
  "S04sukhvylu:1567": "śrutvaiva nāma bhavatīha puṇyaṃ (4)",
  "S04sukhvylu:1568": "tato bahū puṇya bhaveta teṣāṃ,",
  "S04sukhvylu:1569": "ye śraddhaṇeya jinavacanasaṃjñā.",
  "S04sukhvylu:1570": "śraddhā hi mūlaṃ jagatasya prāptaye,",
  "S04sukhvylu:1571": "tasmād dhi śrutvā vimatiṃ vinodayed, iti.(5)",
  "S04sukhvylu:1572": "evam aprameyaguṇavarṇā ānanda sukhāvatī lokadhātuḥ.",
  "S04sukhvylu:1573": "tasya khalu punar ānanda bhagavato 'mitābhasya tathāgatasya",
  "S04sukhvylu:1574": "P42",
  "S04sukhvylu:1575": "daśasu dikṣv ekaikasyāṃ diśi gaṅgānadīvālukāsameṣu",
  "S04sukhvylu:1576": "buddhakṣetreṣu gaṅgānadīvālukāsamā buddhā bhagavanto",
  "S04sukhvylu:1577": "nāmadheyaṃ parikīrtayante,",
  "S04sukhvylu:1578": "varṇaṃ bhāṣante, yaśaḥ",
  "S04sukhvylu:1579": "prakāśayanti,",
  "S04sukhvylu:1580": "guṇam udīrayanti. tat kasya hetoḥ. ye",
  "S04sukhvylu:1581": "kecit sattvās tasya 'mitābhasya tathāgatasya nāmadheyaṃ",
  "S04sukhvylu:1582": "śṛṇvanti, śrutvā cāntaśa ekacittotpādam apy adhyāśayena",
  "S04sukhvylu:1583": "prasādasahagatam utpādayanti,",
  "S04sukhvylu:1584": "sarve te 'vaivarttikatāyāṃ",
  "S04sukhvylu:1585": "saṃtiṣṭhante 'nuttarāyāḥ samyaksaṃbodheḥ.",
  "S04sukhvylu:1586": "ye cānanda kecit sattvās taṃ tathāgataṃ punaḥ punar",
  "S04sukhvylu:1587": "ākārato manasīkariṣyanti,",
  "S04sukhvylu:1588": "bahuparimitaṃ ca kuśalamūlam",
  "S04sukhvylu:1589": "avaropayiṣyanti,",
  "S04sukhvylu:1590": "bodhāya cittaṃ pariṇāmya tatra ca lokadhātāv",
  "S04sukhvylu:1591": "upapattaye praṇidhāsyanti,",
  "S04sukhvylu:1592": "teṣāṃ so 'mitābhas",
  "S04sukhvylu:1593": "tathāgato 'rhan samyaksaṃbuddho maraṇakālasamaye pratyupasthite",
  "S04sukhvylu:1594": "'nekabhikṣugaṇaparivṛtaḥ puraskṛtaḥ sthāsyati. tatas",
  "S04sukhvylu:1595": "te taṃ bhagavantaṃ dṛṣṭvā prasannacittāḥ santi, tatraiva",
  "S04sukhvylu:1596": "sukhāvatyāṃ lokadhātāv upapadyate. ya ānandākāṃkṣata,",
  "S04sukhvylu:1597": "kulaputro vā kuladuhitā vā,",
  "S04sukhvylu:1598": "kim ity ahaṃ dṛṣṭa eva dharme",
  "S04sukhvylu:1599": "tam amitābhaṃ tathāgataṃ paśyeyam iti,",
  "S04sukhvylu:1600": "tenānuttarāyāṃ",
  "S04sukhvylu:1601": "samyaksaṃbodhau cittam utpādyādhyāśayapatitayā saṃtatyā",
  "S04sukhvylu:1602": "tasmin buddhakṣetre cittaṃ saṃpreṣyopapattaye kuśalamūlāni",
  "S04sukhvylu:1603": "ca pariṇāmayitavyāni.",
  "S04sukhvylu:1604": "ye punas taṃ tathāgataṃ na bhūyo manasīkariṣyanti, na",
  "S04sukhvylu:1605": "ca bahuparimitaṃ kuśalamūlam abhīkṣṇam avaropayiṣyanti,",
  "S04sukhvylu:1606": "tatra ca buddhakṣetre cittaṃ saṃpreṣayiṣyanti, teṣāṃ",
  "S04sukhvylu:1607": "tādṛśenaiva so 'mitābhas tathāgato 'rhan samyaksaṃbuddho",
  "S04sukhvylu:1608": "P43",
  "S04sukhvylu:1609": "varṇasaṃsthānārohapariṇāhena bhikṣusaṃghaparivāreṇa, tādṛśa",
  "S04sukhvylu:1610": "eva buddhanirmito maraṇakāle purataḥ sthāsyati, te tenaiva",
  "S04sukhvylu:1611": "tathagatadarśanaprasādālambanena samādhināpramuṣitayā",
  "S04sukhvylu:1612": "smṛtyā cyutās,",
  "S04sukhvylu:1613": "tatraiva buddhakṣetre pratyājaniṣyanti.",
  "S04sukhvylu:1614": "ye punar ānanda sattvās taṃ tathāgataṃ daśacittotpādāṃ",
  "S04sukhvylu:1615": "samanusmariṣyanti ;",
  "S04sukhvylu:1616": "spṛhāṃś ca tasmin buddhakṣetre utpādayiṣyanti ;",
  "S04sukhvylu:1617": "gambhīreṣu ca dharmeṣu bhāṣyamāṇeṣu tuṣṭiṃ",
  "S04sukhvylu:1618": "pratilapsyante,",
  "S04sukhvylu:1619": "na vipatsyante,",
  "S04sukhvylu:1620": "na viṣādam āpatsyante, na",
  "S04sukhvylu:1621": "saṃsīdam āpatsyante ;",
  "S04sukhvylu:1622": "'ntaśa ekacittotpādenāpi taṃ tathāgataṃ",
  "S04sukhvylu:1623": "manasikariṣyanti,",
  "S04sukhvylu:1624": "spṛhāṃ cotpādayiṣyanti tasmin buddhakṣetre,",
  "S04sukhvylu:1625": "te 'pi svapnāntaragatās tam amitābhaṃ tathāgataṃ drakṣyanti ;",
  "S04sukhvylu:1626": "sukhāvatyāṃ lokadhātāv upapatsyante ;",
  "S04sukhvylu:1627": "'vaivarttikāś",
  "S04sukhvylu:1628": "ca bhaviṣyanty anuttarāyāḥ samyaksaṃbodheḥ.",
  "S04sukhvylu:1629": "imaṃ khalv ānandārthavasaṃ saṃpaśyantas,",
  "S04sukhvylu:1630": "te tathāgatā",
  "S04sukhvylu:1631": "daśasu dikṣv aprameyāsaṃkhyeyāsu lokadhātusu tasyāmitābhasya",
  "S04sukhvylu:1632": "tathāgatasya nāmadheyaṃ parikīrtayanto, varṇān",
  "S04sukhvylu:1633": "ghoṣayantaḥ,",
  "S04sukhvylu:1634": "praśaṃsām abhyudīrayanti. tasmin khalu",
  "S04sukhvylu:1635": "punar ānanda buddhakṣetre daśabhyo digbhya ekaikasyāṃ",
  "S04sukhvylu:1636": "diśi gaṅgānadīvālukopamā bodhisattvās tam amitābhaṃ",
  "S04sukhvylu:1637": "tathāgatam upasaṃkrāmanti darśanāya,",
  "S04sukhvylu:1638": "vandanāya,",
  "S04sukhvylu:1639": "paryupāsanāya,",
  "S04sukhvylu:1640": "paripraśnīkaraṇāya ;",
  "S04sukhvylu:1641": "taṃ ca bodhisattvagaṇaṃ tāṃś",
  "S04sukhvylu:1642": "ca buddhakṣetraguṇālaṃkāravyūhasaṃpadaviśeṣān draṣṭum.",
  "S04sukhvylu:1643": "atha khalu bhagavāṃs tasyāṃ velāyām imam evārthaṃ",
  "S04sukhvylu:1644": "bhūyasyā mātrayā paridīpayann imā gāthā abhāṣata :",
  "S04sukhvylu:1645": "P44",
  "S04sukhvylu:1646": "yathaiva gaṅgāya nadīya vālikā,",
  "S04sukhvylu:1647": "buddhāna kṣetrā purimena tāttakāḥ.",
  "S04sukhvylu:1648": "yato hi te āgami buddha vanditum",
  "S04sukhvylu:1649": "saṃbodhisattvā amitāyu nāyakaṃ.(1)",
  "S04sukhvylu:1650": "bahupuṣpapuṭān gṛhītvā",
  "S04sukhvylu:1651": "nānāvarṇa surabhī manoramān,",
  "S04sukhvylu:1652": "okiranti naranāyakottamam",
  "S04sukhvylu:1653": "amita-āyu naradevapūjitam.(2)",
  "S04sukhvylu:1654": "tatha dakṣiṇapaścimottarāsu",
  "S04sukhvylu:1655": "buddhāna kṣetrā diśatāsu tattakāḥ,",
  "S04sukhvylu:1656": "yato yato āgami buddha vanditum",
  "S04sukhvylu:1657": "saṃbodhisattvā amitāyu nāyakaṃ.(3)",
  "S04sukhvylu:1658": "bahugandhapuṭān gṛhītvā",
  "S04sukhvylu:1659": "nānāvarṇa surabhī manoramān,",
  "S04sukhvylu:1660": "okiranti naranāyakottamaṃ",
  "S04sukhvylu:1661": "amita-āyu naradevapūjitam.(4)",
  "S04sukhvylu:1662": "pūjitva ca te bahubodhisattvān,",
  "S04sukhvylu:1663": "vanditva pādām amitaprabhasya,",
  "S04sukhvylu:1664": "pradakṣiṇīkṛtya vadanti caivaṃ :",
  "S04sukhvylu:1665": "aho 'dbhutaṃ śobhati buddhakṣetraṃ.(5)",
  "S04sukhvylu:1666": "te puṣpapuṭāhi samokiranti",
  "S04sukhvylu:1667": "udagracittā atulāya prītaye,",
  "S04sukhvylu:1668": "vācaṃ prabhāṣanti punas tu : nāyake,",
  "S04sukhvylu:1669": "asmāpi kṣetraṃ siya evarūpaṃ.(6)",
  "S04sukhvylu:1670": "P45",
  "S04sukhvylu:1671": "taiḥ puṣpapuṭā iti kṣipta tatra",
  "S04sukhvylu:1672": "cchatraṃ tadā saṃsthihi yojanāśatāṃ,",
  "S04sukhvylu:1673": "svalaṃkṛtaṃ śobhati citradaṇḍaṃ,",
  "S04sukhvylu:1674": "cchādeti buddhasya samantakāyaṃ.(7)",
  "S04sukhvylu:1675": "te bodhisattvās tatha satkaritvā,",
  "S04sukhvylu:1676": "kathā kathentī iti tatra tuṣṭaḥ :",
  "S04sukhvylu:1677": "sulabdha lābhāḥ khalu tehi sattvaiḥ,",
  "S04sukhvylu:1678": "yehī śrutaṃ nāma narottamasya.(8)",
  "S04sukhvylu:1679": "asmehi pī lābha sulabdha pūrvā",
  "S04sukhvylu:1680": "yad āgatasya ima buddhakṣetraṃ.",
  "S04sukhvylu:1681": "paśyātha svapnopama kṣetra kīdṛśaṃ,",
  "S04sukhvylu:1682": "yat kalpitaṃ kalpasahasra śāstunā.(9)",
  "S04sukhvylu:1683": "paśyatha, buddho varapuṇyarāśiḥ,",
  "S04sukhvylu:1684": "parīvṛtu śobhati bodhisattvaiḥ.",
  "S04sukhvylu:1685": "amitābhasya ābhā amitaṃ ca tejaḥ,",
  "S04sukhvylu:1686": "amitā ca āyur,",
  "S04sukhvylu:1687": "amitaś ca saṃghaḥ.(10)",
  "S04sukhvylu:1688": "smitaṃ karontī amitāyu nāthaḥ",
  "S04sukhvylu:1689": "ṣaṭtriṃśatkoṭīnayutāni arciṣāṃ,",
  "S04sukhvylu:1690": "ye niścaritvā mukhamaṇḍalābhaḥ",
  "S04sukhvylu:1691": "sphuranti kṣetrāṇi sahasrakoṭīḥ.(11)",
  "S04sukhvylu:1692": "tāḥ sarva arcīḥ punaretya tatra,",
  "S04sukhvylu:1693": "mūrdhne ca astaṃgami nāyakasya.",
  "S04sukhvylu:1694": "devamanuṣyā janayanti prītim,",
  "S04sukhvylu:1695": "P46",
  "S04sukhvylu:1696": "arcis tadā astam itā viditvā.(12)",
  "S04sukhvylu:1697": "uttiṣṭhate buddhasuto mahāyaśā",
  "S04sukhvylu:1698": "nāmnātha so hi avalokiteśvaraḥ :",
  "S04sukhvylu:1699": "ko hetur atra bhagavan,",
  "S04sukhvylu:1700": "ko pratyayaḥ,",
  "S04sukhvylu:1701": "yena smitaṃ kurvasi lokanātha.(13)",
  "S04sukhvylu:1702": "taṃ vyākarohī paramārthakovidā",
  "S04sukhvylu:1703": "hitānukampī bahusattvamocakaḥ.",
  "S04sukhvylu:1704": "śrutvā ti vācaṃ paramāṃ manoramāṃ,",
  "S04sukhvylu:1705": "udagracittā bhaviṣyanti sattvāḥ.(14)",
  "S04sukhvylu:1706": "ye bodhisattvā bahulokadhātuṣu",
  "S04sukhvylu:1707": "sukhāvatīṃ prasthita buddhapaśyanā,",
  "S04sukhvylu:1708": "te śrutva prītiṃ vipulāṃ janetvā,",
  "S04sukhvylu:1709": "kṣipraṃ imaṃ kṣetra vilokayeyuḥ.(15)",
  "S04sukhvylu:1710": "āgatya ca kṣetram idaṃ udāraṃ,",
  "S04sukhvylu:1711": "ṛddhībalaṃ prāpuṇi kṣipram eva,",
  "S04sukhvylu:1712": "divyaṃ ca cakṣus,",
  "S04sukhvylu:1713": "tatha śrotra divyaṃ,",
  "S04sukhvylu:1714": "jātismaraḥ paramatakovidāś ca.(16)",
  "S04sukhvylu:1715": "amitāyu buddhas tada vyākaroti :",
  "S04sukhvylu:1716": "mama hy ayaṃ praṇidhir abhūṣi pūrva.",
  "S04sukhvylu:1717": "kathaṃ pi sattvāḥ śruṇiyāna nāmaṃ,",
  "S04sukhvylu:1718": "vrajeyu kṣetraṃ mama nityam eva.(17)",
  "S04sukhvylu:1719": "sa me aya praṇidhi prapūrṇa śobhanā,",
  "S04sukhvylu:1720": "sattvāś ca enti bahulokadhātutaḥ.",
  "S04sukhvylu:1721": "āgatya kṣipraṃ mama te 'ntikasmin",
  "S04sukhvylu:1722": "avivarttikā bhontiha ekajātiyā.(18)",
  "S04sukhvylu:1723": "tasmād ya icchatiha bodhisattvaḥ :",
  "S04sukhvylu:1724": "mamāpi kṣetraṃ siya evarūpaṃ.",
  "S04sukhvylu:1725": "ahaṃ pi sattvā bahu mocayeyaṃ,",
  "S04sukhvylu:1726": "P47",
  "S04sukhvylu:1727": "nāmena ghoṣena tha darśanena.(19)",
  "S04sukhvylu:1728": "sa śīghraśīghraṃ tvaramāṇarūpaḥ,",
  "S04sukhvylu:1729": "sukhāvatīṃ gacchatu lokadhātuṃ.",
  "S04sukhvylu:1730": "gatvā ca pūrvam amitaprabhasya,",
  "S04sukhvylu:1731": "pūjetu buddhāna sahasrakoṭī.(20)",
  "S04sukhvylu:1732": "buddhāna koṭīṃ bahu pūjayitvā,",
  "S04sukhvylu:1733": "ṛddhībalena bahu kṣetra gatvā,",
  "S04sukhvylu:1734": "kṛtvāna pūjāṃ sugatāna santike,",
  "S04sukhvylu:1735": "bhaktāgram eṣyanti sukhāvatī ta, iti.(21)",
  "S04sukhvylu:1736": "tasya khalu punar ānanda bhagavato 'mitāyuṣas tathāgatasyārhataḥ",
  "S04sukhvylu:1737": "samyaksaṃbuddhasya bodhivṛkṣaḥ ṣoḍasayojanaśatāny",
  "S04sukhvylu:1738": "uccaitvenāṣṭau yojanaśatāny abhipralambitaśākhāpattrapalāśaḥ",
  "S04sukhvylu:1739": "pañcayojanaśatamūlārohapariṇāhaḥ,",
  "S04sukhvylu:1740": "sadāpattraḥ",
  "S04sukhvylu:1741": "sadāpuṣpaḥ sadāphalo,",
  "S04sukhvylu:1742": "nānāvarṇo 'nekaśatasahasravarṇo,",
  "S04sukhvylu:1743": "nānāpattro nānāpuṣpo nānāphalo,",
  "S04sukhvylu:1744": "nānāvicitrarūpena samalaṃkṛtaś,",
  "S04sukhvylu:1745": "candrabhāsamaṇiratnaparisphuṭaḥ,",
  "S04sukhvylu:1746": "śakrābhilagnamaṇiratnavicitritaś,",
  "S04sukhvylu:1747": "cintāmaṇiratnakīrṇaḥ,",
  "S04sukhvylu:1748": "sāgaravaramaṇiratnasuvicitrito,",
  "S04sukhvylu:1749": "divyasamatikrāntaḥ,",
  "S04sukhvylu:1750": "suvarṇasūtrābhipralambito,",
  "S04sukhvylu:1751": "rūcakahāro",
  "S04sukhvylu:1752": "ratnahāro vajrāhāraḥ kaṭakahāro lohitamuktāhāro",
  "S04sukhvylu:1753": "nīlamuktāhāraḥ,",
  "S04sukhvylu:1754": "siṃhalatāmekhalākalāparatnasūtrasarva-",
  "S04sukhvylu:1755": "ratnakañcukaśatābhivicitritaḥ,",
  "S04sukhvylu:1756": "suvarṇajālamuktājālasarvaratna-",
  "S04sukhvylu:1757": "jālakaṅkaṇījālāvanato,",
  "S04sukhvylu:1758": "makarasvastikanandyāvartyardhacandra-",
  "S04sukhvylu:1759": "samalaṃkṛtaḥ,",
  "S04sukhvylu:1760": "kiṅkiṇīmaṇisauvarṇasarvaratnālaṃkāravibhūṣito,",
  "S04sukhvylu:1761": "yathāśayasattvavijñaptisamalaṃkṛtaś ca.",
  "S04sukhvylu:1762": "tasya khalu punar ānanda bodhivṛkṣasya vātasamīritasya",
  "S04sukhvylu:1763": "yaḥ śabdaghoṣo niścarati,",
  "S04sukhvylu:1764": "so 'parimāṇān lokadhātūn abhivijñāpayati.",
  "S04sukhvylu:1765": "tatrānanda yeṣāṃ sattvānāṃ bodhivṛkṣaśabdaḥ",
  "S04sukhvylu:1766": "P48",
  "S04sukhvylu:1767": "śrotrāvabhāsam āgacchati,",
  "S04sukhvylu:1768": "teṣāṃ śrotrarogo na pratikāṃkṣitavyo,",
  "S04sukhvylu:1769": "yāvad bodhiparyantam. yeṣāṃ cāprameyāsaṃkhyeyā-",
  "S04sukhvylu:1770": "cintyāmāpyāparimāṇānabhilāpyānāṃ sattvānāṃ bodhivṛkṣaś",
  "S04sukhvylu:1771": "cakṣuṣābhāsam āgacchati,",
  "S04sukhvylu:1772": "teṣāṃ cakṣūrogo na pratikāṃkṣitavyo,",
  "S04sukhvylu:1773": "yāvad bodhiparyantam. ye khalu punar ānanda",
  "S04sukhvylu:1774": "sattvās tato bodhivṛkṣād gandhaṃ jighranti,",
  "S04sukhvylu:1775": "teṣāṃ yāvad",
  "S04sukhvylu:1776": "bodhiparyantaṃ na jātu ghrāṇarogaḥ pratikāṃkṣitavyaḥ. ye",
  "S04sukhvylu:1777": "sattvās tato bodhivṛkṣāt phalāny āsvādayanti,",
  "S04sukhvylu:1778": "teṣāṃ yāvad",
  "S04sukhvylu:1779": "bodhiparyantaṃ na jātu jihvārogaḥ pratikāṃkṣitavyaḥ.",
  "S04sukhvylu:1780": "ye sattvās tasya bodhivṛkṣasyābhayā sphuṭā bhavanti,",
  "S04sukhvylu:1781": "teṣāṃ yāvad bodhimaṇḍaparyantaṃ na jātu kāyarogaḥ",
  "S04sukhvylu:1782": "pratikāṃkṣitavyaḥ. ye khalu punar ānanda sattvās taṃ",
  "S04sukhvylu:1783": "bodhivṛkṣaṃ dharmato nidhyāyanti,",
  "S04sukhvylu:1784": "teṣāṃ tatropādāya yāvad",
  "S04sukhvylu:1785": "bodhiparyantaṃ na jātu cittavikṣepaḥ pratikāṃkṣitavyaḥ. sarve",
  "S04sukhvylu:1786": "ca te sattvāḥ sahadarśanāt tasya bodhivṛkṣasyāvaivarttikāḥ",
  "S04sukhvylu:1787": "saṃtiṣṭhante ;",
  "S04sukhvylu:1788": "yad utānuttarāyāḥ samyaksaṃbodhes tisraś ca",
  "S04sukhvylu:1789": "kṣāntīḥ pratilabhante,",
  "S04sukhvylu:1790": "yad idaṃ : ghoṣānugām anulomikāṃ",
  "S04sukhvylu:1791": "anutpattikadharmakṣāntiṃ ca ;",
  "S04sukhvylu:1792": "tasyaivāmitāyuṣas tathāgatasya",
  "S04sukhvylu:1793": "pūrvapraṇidhānādhiṣṭhānena,",
  "S04sukhvylu:1794": "pūrvajinakṛtādhikāratayā,",
  "S04sukhvylu:1795": "pūrvapraṇidhānaparicaryayoś ca susamāptayā,",
  "S04sukhvylu:1796": "subhāvitayānū-",
  "S04sukhvylu:1797": "nāvikalatayā.",
  "S04sukhvylu:1798": "tatra khalu punar ānanda ye bodhisattvāḥ pratyājātāḥ",
  "S04sukhvylu:1799": "pratyājāyante pratyājaniṣyante vā,",
  "S04sukhvylu:1800": "sarve ta ekajātipratibaddhās",
  "S04sukhvylu:1801": "tata evānuttarāṃ samyaksaṃbodhim abhisaṃbhotsyante ;",
  "S04sukhvylu:1802": "sthāpayitvā praṇidhānavaśena ye te bodhisattvā mahāsiṃhanādanāditā,",
  "S04sukhvylu:1803": "P49",
  "S04sukhvylu:1804": "udārasaṃnāhasamnaddhāḥ,",
  "S04sukhvylu:1805": "sarvasattvaparinirvāṇābhiyuktāś",
  "S04sukhvylu:1806": "ca.",
  "S04sukhvylu:1807": "tasmin khalu punar ānanda buddhakṣetre ye śrāvakās",
  "S04sukhvylu:1808": "te vyomaprabhā,",
  "S04sukhvylu:1809": "ye bodhisattvās te yojanakoṭīśatasahasraprabhāḥ ;",
  "S04sukhvylu:1810": "sthāpayitvā dvau bodhisattvau,",
  "S04sukhvylu:1811": "yayoḥ prabhayā",
  "S04sukhvylu:1812": "sā lokadhātuḥ satatasamitaṃ nityāvabhāsasphuṭā.",
  "S04sukhvylu:1813": "atha khalv āyuṣmān ānando bhagavantam etad avocat :",
  "S04sukhvylu:1814": "kiṃ nāmadheyau bhagavan tau satpuruṣau bodhisattvau",
  "S04sukhvylu:1815": "mahāsattvau. bhagavān āha :",
  "S04sukhvylu:1816": "ekas tayor ānandāvalokiteśvara",
  "S04sukhvylu:1817": "bodhisattvo mahāsattvo,",
  "S04sukhvylu:1818": "dvitīyaḥ sthāmaprāpto nāma. ita",
  "S04sukhvylu:1819": "evānanda buddhakṣetrāc cyutvā tatropapannau.",
  "S04sukhvylu:1820": "tatra cānanda buddhakṣetre ye bodhisattvāḥ pratyājātāḥ,",
  "S04sukhvylu:1821": "sarve te dvātriṃśatā mahāpuruṣalakṣaṇaiḥ samanvāgatāḥ,",
  "S04sukhvylu:1822": "paripūrṇagātrā,",
  "S04sukhvylu:1823": "dhyānābhijñākovidāḥ,",
  "S04sukhvylu:1824": "prajñāprabhedakovidāḥ,",
  "S04sukhvylu:1825": "kuśalās, tīkṣṇendriyāḥ,",
  "S04sukhvylu:1826": "susaṃvṛtendriyā,",
  "S04sukhvylu:1827": "ājñātendriyā,",
  "S04sukhvylu:1828": "adīnācalendriyāḥ,",
  "S04sukhvylu:1829": "pratilabdhakṣāntikā anantāparyantaguṇāḥ.",
  "S04sukhvylu:1830": "tasmin khalu punar ānanda buddhakṣetre ye bodhisattvāḥ",
  "S04sukhvylu:1831": "pratyājātāḥ,",
  "S04sukhvylu:1832": "sarve te 'virahitā buddhadarśanena dharmaśravaṇenāvinipāta-",
  "S04sukhvylu:1833": "dharmāṇo, yāvad bodhiparyantaṃ. sarve ca",
  "S04sukhvylu:1834": "te tatropādāya na jātv ajātismarā bhaviṣyanti,",
  "S04sukhvylu:1835": "sthāpayitvā",
  "S04sukhvylu:1836": "tathārūpeṣu kalpasaṃkṣobheṣu ye pūrvasthānapraṇihitāḥ",
  "S04sukhvylu:1837": "pañcasu kaṣāyeṣu vartamāneṣu,",
  "S04sukhvylu:1838": "yadā buddhānāṃ bhagavatāṃ",
  "S04sukhvylu:1839": "P50",
  "S04sukhvylu:1840": "loke prādurbhāvo bhavati,",
  "S04sukhvylu:1841": "tad yathāpi nāma mamaitarhi.",
  "S04sukhvylu:1842": "tasmin khalu punar ānanda buddhakṣetre ye bodhisattvāḥ",
  "S04sukhvylu:1843": "pratyājātāḥ,",
  "S04sukhvylu:1844": "sarve ta ekapurobhaktenānyalokadhātūṃ gatvānekani",
  "S04sukhvylu:1845": "buddhakoṭīnayutaśatasahasrāṇy upatiṣṭhanti, yāvac",
  "S04sukhvylu:1846": "cākāṃkṣanti buddhānubhāvena te yathā cittam utpādayanty :",
  "S04sukhvylu:1847": "evaṃrūpaiḥ puṣpadīpadhūpagandhamālyavilepanacūrṇa-",
  "S04sukhvylu:1848": "cīvaracchatradhvajapatākāvaijayantītūryasaṃgītivādyaiḥ pūjāṃ",
  "S04sukhvylu:1849": "kuryāma iti,",
  "S04sukhvylu:1850": "teṣāṃ sahacittotpādāt tathārūpāṇy eva sarvapūjāvidhānāni",
  "S04sukhvylu:1851": "pāṇau prādurbhavanti. te taiḥ puṣpair yāvad",
  "S04sukhvylu:1852": "vādyais teṣu buddheṣu bhagavatsu pūjāṃ kurvanto bahvapa-",
  "S04sukhvylu:1853": "rimāṇāsaṃkhyeyaṃ kuśalamūlam upacinvanti. sacet punar",
  "S04sukhvylu:1854": "ākāṃkṣanty :",
  "S04sukhvylu:1855": "evaṃrūpāḥ puṣpapuṭāḥ pāṇau prādurbhavanti,",
  "S04sukhvylu:1856": "teṣāṃ sahacittotpādān nānāvarṇā anekavarṇā nānāgandhā divyāḥ",
  "S04sukhvylu:1857": "puṣpapuṭāḥ pāṇau prādurbhavanti. te tais tathārūpaiḥ",
  "S04sukhvylu:1858": "puṣpapuṭaiḥ tān buddhān bhagavato 'vakiranti sma,",
  "S04sukhvylu:1859": "abhyavakiranty,",
  "S04sukhvylu:1860": "abhiprakiranti. teṣāṃ ca yaḥ sarvaparīttaḥ puṣpapuṭa",
  "S04sukhvylu:1861": "utsṛṣṭo, daśayojanavistāram puṣpacchatraṃ prādurbhavanti.",
  "S04sukhvylu:1862": "upary antarīkṣe dvitīye cānutsṛṣṭe,",
  "S04sukhvylu:1863": "na prathamo",
  "S04sukhvylu:1864": "dharaṇyāṃ prapatati. santi tatra puṣpapuṭā ya utsṛṣṭāḥ santo",
  "S04sukhvylu:1865": "viṃśatiyojanavistārāṇi puṣpacchatrāṇy upary antarīkṣe",
  "S04sukhvylu:1866": "prādurbhavanti. santi triṃśatcatvāriṃśatpañcāśat,",
  "S04sukhvylu:1867": "santi yojana-",
  "S04sukhvylu:1868": "śatasahasravistārāṇi puṣpacchatrāṇy upary antarīkṣe prādurbhavanti.",
  "S04sukhvylu:1869": "tatra ya udāraṃ prītiprāmodyaṃ saṃjanayanty ;",
  "S04sukhvylu:1870": "udāraṃ ca cittaudbilyaṃ pratilabhyante ;",
  "S04sukhvylu:1871": "te bahv aparimitam",
  "S04sukhvylu:1872": "asaṃkhyeyaṃ ca kuśalamūlam avaropya, bahūni",
  "S04sukhvylu:1873": "buddhakoṭīnayutaśatasahasrāṇy upasthāyaikapūrvāhnena punar",
  "S04sukhvylu:1874": "api sukhāvatyāṃ lokadhātau pratiṣṭhante,",
  "S04sukhvylu:1875": "tasyaivāmitāyuṣas",
  "S04sukhvylu:1876": "P51",
  "S04sukhvylu:1877": "tathāgatasya pūrvapraṇidhānādhiṣṭhānaparigraheṇa,",
  "S04sukhvylu:1878": "pūrvapraṇidhāna-",
  "S04sukhvylu:1879": "samṛddhiparipūryānūnayā suvibhaktābhāvitayā.",
  "S04sukhvylu:1880": "tasmin khalu punar ānanda buddhakṣetre ye bodhisattvāḥ",
  "S04sukhvylu:1881": "pratyājātāḥ,",
  "S04sukhvylu:1882": "sarve te sarvajñatāsahagatām eva dharmakathāṃ",
  "S04sukhvylu:1883": "kathyanti. na ca tatra buddhakṣetre sattvānāṃ kācit",
  "S04sukhvylu:1884": "parigrahasaṃjñāsti,",
  "S04sukhvylu:1885": "sarvaṃ tad-buddhakṣetraṃ samanucaṃkramamāṇā,",
  "S04sukhvylu:1886": "anuvicaranto na ratiṃ nāratim utpādayanti.",
  "S04sukhvylu:1887": "prakrāmantas tāś cānupekṣā evaṃ prakrāmanti,",
  "S04sukhvylu:1888": "na sāpekṣāḥ",
  "S04sukhvylu:1889": "sarvaśas caiṣām evaṃ cittam nāsti.",
  "S04sukhvylu:1890": "tatra khalu punar ānanda sukhāvatyāṃ lokadhātau ye",
  "S04sukhvylu:1891": "sattvāḥ pratyājātā,",
  "S04sukhvylu:1892": "nāsti teṣām anyātakasaṃjñā,",
  "S04sukhvylu:1893": "nāsti svakasaṃjñā,",
  "S04sukhvylu:1894": "nāsti mamasaṃjñā,",
  "S04sukhvylu:1895": "nāsti vigraho,",
  "S04sukhvylu:1896": "nāsti vivādo, nāsti",
  "S04sukhvylu:1897": "virodho, nāsti asamacittaḥ ;",
  "S04sukhvylu:1898": "samacittās te,",
  "S04sukhvylu:1899": "hitacittā,",
  "S04sukhvylu:1900": "maitracittā,",
  "S04sukhvylu:1901": "mṛducittāḥ,",
  "S04sukhvylu:1902": "snigdhacittāḥ,",
  "S04sukhvylu:1903": "karmaṇyacittāḥ,",
  "S04sukhvylu:1904": "prasannacittāḥ,",
  "S04sukhvylu:1905": "sthiracittā,",
  "S04sukhvylu:1906": "vinīvaraṇacittā,",
  "S04sukhvylu:1907": "akṣubhitacittā,",
  "S04sukhvylu:1908": "aluḍitacittāḥ,",
  "S04sukhvylu:1909": "prajñāpāramitācaryācaraṇacittāś,",
  "S04sukhvylu:1910": "cittādhārabuddhipraviṣṭāḥ,",
  "S04sukhvylu:1911": "sāgarasamāḥ prajñayā,",
  "S04sukhvylu:1912": "merusamā buddhyānekaguṇasaṃnicayā,",
  "S04sukhvylu:1913": "bodhyaṅgasaṃgītyā vikrīḍitā,",
  "S04sukhvylu:1914": "buddhasaṃgītyābhiyuktā ;",
  "S04sukhvylu:1915": "māṃsacakṣuḥ praticinvanti. divyaṃ cakṣur abhinirharanti.",
  "S04sukhvylu:1916": "prajñācakṣurgatiṃgatāḥ,",
  "S04sukhvylu:1917": "dharmacakṣuḥpāraṃgatāḥ ;",
  "S04sukhvylu:1918": "buddhacakṣur niṣpādayanto,",
  "S04sukhvylu:1919": "deśayanto,",
  "S04sukhvylu:1920": "dyotayanto, vistāreṇa",
  "S04sukhvylu:1921": "prakāśayanto ;",
  "S04sukhvylu:1922": "'saṅgajñānam abhinirharantas,",
  "S04sukhvylu:1923": "traidhātukasamatayābhiyuktā,",
  "S04sukhvylu:1924": "dāntacittāḥ,",
  "S04sukhvylu:1925": "śāntacittāḥ,",
  "S04sukhvylu:1926": "sarvadharmānupalabdhi-",
  "S04sukhvylu:1927": "P52",
  "S04sukhvylu:1928": "samanvāgatāḥ,",
  "S04sukhvylu:1929": "samudayaniruktikuśalā,",
  "S04sukhvylu:1930": "dharmaniruktisamanvāgatā,",
  "S04sukhvylu:1931": "hārāhārakuśalā,",
  "S04sukhvylu:1932": "nayānayasthānakuśalā ; lokikīṣu",
  "S04sukhvylu:1933": "kathāsv anapekṣā viharanti. lokottarābhiḥ kathābhiḥ sāraṃ",
  "S04sukhvylu:1934": "pratyayanti. sarvadharmaparyeṣṭikusalāḥ,",
  "S04sukhvylu:1935": "sarvadharmaprakṛtivyupasamajñāna-",
  "S04sukhvylu:1936": "vihārino, 'nupalambhagocarā,",
  "S04sukhvylu:1937": "niṣkiñcanā,",
  "S04sukhvylu:1938": "nirupādānā,",
  "S04sukhvylu:1939": "niścintā,",
  "S04sukhvylu:1940": "nirupāyāsā,",
  "S04sukhvylu:1941": "anupādāya suvimuktā,",
  "S04sukhvylu:1942": "anaṅgaṇā, aparyantasthāyino,",
  "S04sukhvylu:1943": "'bhijñāsv amūlasthāyino,",
  "S04sukhvylu:1944": "'saṅgacittā,",
  "S04sukhvylu:1945": "anavalīnā,",
  "S04sukhvylu:1946": "gambhīreṣu dharmeṣv abhiyuktā na",
  "S04sukhvylu:1947": "saṃsīdanti. duranubodhabuddhajñānapraveśodgatā,",
  "S04sukhvylu:1948": "ekāyatanamārgānuprāptā,",
  "S04sukhvylu:1949": "nirvicikitsās,",
  "S04sukhvylu:1950": "tīrṇakathaṃkathā,",
  "S04sukhvylu:1951": "aparapratyayajñānā,",
  "S04sukhvylu:1952": "anadhimāninaḥ ;",
  "S04sukhvylu:1953": "sumerusamā jñāne 'bhyudgatāḥ ;",
  "S04sukhvylu:1954": "sāgarasamā",
  "S04sukhvylu:1955": "buddhyākṣobhyā ;",
  "S04sukhvylu:1956": "candrasūryaprabhātikrāntāḥ prajñayā,",
  "S04sukhvylu:1957": "pāṇḍarasuśuklaśubhacittayā ca ;",
  "S04sukhvylu:1958": "uttaptahemavrṇasadṛaśāvabhāsa-",
  "S04sukhvylu:1959": "nirbhāsaguṇapradhānatayā ca ;",
  "S04sukhvylu:1960": "vasuṃdharāsadṛśāḥ sarvasattva-",
  "S04sukhvylu:1961": "śubhāśubhakṣapanatayā ;",
  "S04sukhvylu:1962": "apsadṛśāḥ sarvakleśamalanidhāvana-",
  "S04sukhvylu:1963": "pravāhanatayā ;",
  "S04sukhvylu:1964": "agnirājasadṛśāḥ sarvadharmamanyanākleśanirdahanatayā ;",
  "S04sukhvylu:1965": "vāyusadṛśāḥ sarvalokāsaṃjanatayā ;",
  "S04sukhvylu:1966": "ākāśasadṛśāḥ",
  "S04sukhvylu:1967": "sarvadharmanairvedhikatayā,",
  "S04sukhvylu:1968": "sarvaśo niṣkiṃcanatayā ca.",
  "S04sukhvylu:1969": "padmasadṛśāḥ sarvalokānupaliptayā ;",
  "S04sukhvylu:1970": "kālānusārimahāmeghasadṛśā",
  "S04sukhvylu:1971": "dharmābhigarjanatayā ;",
  "S04sukhvylu:1972": "mahāvṛṣṭisadṛśā dharmasalilābhivarṣaṇatayā ;",
  "S04sukhvylu:1973": "ṛṣabhasadṛśā mahāgaṇābhibhavanatayā ;",
  "S04sukhvylu:1974": "mahānāgasadṛśāḥ paramasudāntacittatayā ;",
  "S04sukhvylu:1975": "bhadrāśvājāneyasadṛśāḥ",
  "S04sukhvylu:1976": "suvinītatayā ;",
  "S04sukhvylu:1977": "siṃhamṛgarājasadṛśā vikramavaiśāradyāsaṃtrastatayā ;",
  "S04sukhvylu:1978": "P53",
  "S04sukhvylu:1979": "nyagrodhadrumarājasadṛśāḥ sarvasattvaparitrāṇatayā ;",
  "S04sukhvylu:1980": "sumeruparvatarājasadṛśāḥ sarvaparavādyakampanatayā ;",
  "S04sukhvylu:1981": "gaganasadṛśā aparimāṇamaitrībhāvanatayā ;",
  "S04sukhvylu:1982": "mahābrahmasamāḥ",
  "S04sukhvylu:1983": "sarvakuśalamūladharmādhipatyapūrvaṃgamanatayā ;",
  "S04sukhvylu:1984": "pakṣisadṛśāḥ saṃnicayasthānatayā ;",
  "S04sukhvylu:1985": "garuḍadvijarājasadṛśāḥ",
  "S04sukhvylu:1986": "parapravādividhvaṃsanatayā ;",
  "S04sukhvylu:1987": "udumbarapuṣpasadṛśā",
  "S04sukhvylu:1988": "durlabhotpattyarthitayā ;",
  "S04sukhvylu:1989": "nāgavat susamāhitā,",
  "S04sukhvylu:1990": "avikṣiptā,",
  "S04sukhvylu:1991": "ajihmendriyā ;",
  "S04sukhvylu:1992": "viniścayakuśalāḥ,",
  "S04sukhvylu:1993": "kṣāntisaurabhyabahulā ;",
  "S04sukhvylu:1994": "anīrṣyakāḥ",
  "S04sukhvylu:1995": "parasaṃpattyaprārthatayā. viśāradā dharmakathāsv ;",
  "S04sukhvylu:1996": "atṛptā dharmaparyeṣṭau ;",
  "S04sukhvylu:1997": "vaiḍūryasadṛśāḥ śīlena ;",
  "S04sukhvylu:1998": "ratnākarāḥ",
  "S04sukhvylu:1999": "śrutena ; mañjusvarā mahādharmadundubhighoṣena ;",
  "S04sukhvylu:2000": "mahādharmabherīṃ",
  "S04sukhvylu:2001": "parāghnanto ;",
  "S04sukhvylu:2002": "mahādharmaśaṅkham āpūrayanto ;",
  "S04sukhvylu:2003": "mahādharmadhvajām ucchrāpayanato ;",
  "S04sukhvylu:2004": "mahādharmolkāṃ",
  "S04sukhvylu:2005": "prajvālayantaḥ ;",
  "S04sukhvylu:2006": "prajñāvilokino,",
  "S04sukhvylu:2007": "'saṃmūḍhā, nirdoṣāḥ,",
  "S04sukhvylu:2008": "śāntākhilāḥ,",
  "S04sukhvylu:2009": "śuddhā,",
  "S04sukhvylu:2010": "nirāmagandhā,",
  "S04sukhvylu:2011": "alubdhāḥ,",
  "S04sukhvylu:2012": "saṃvibhāgaratā,",
  "S04sukhvylu:2013": "muktatyāgāḥ,",
  "S04sukhvylu:2014": "prasṛtapāṇayo,",
  "S04sukhvylu:2015": "dānasaṃvibhāgaratā dharmāmiṣābhyām,",
  "S04sukhvylu:2016": "dāne 'matsariṇo,",
  "S04sukhvylu:2017": "'saṃsṛṣṭā,",
  "S04sukhvylu:2018": "anuttrastamānasā,",
  "S04sukhvylu:2019": "viraktā, dhīrā,",
  "S04sukhvylu:2020": "vīrā,",
  "S04sukhvylu:2021": "dhaureyā,",
  "S04sukhvylu:2022": "dhṛtimanto,",
  "S04sukhvylu:2023": "hrīmanto, 'sādṛśyā,",
  "S04sukhvylu:2024": "nirargaḍā, prāptābhijñāḥ,",
  "S04sukhvylu:2025": "suratāḥ sukhasaṃvāsā, arthakarā,",
  "S04sukhvylu:2026": "P54",
  "S04sukhvylu:2027": "lokapradyotā,",
  "S04sukhvylu:2028": "nāyakā,",
  "S04sukhvylu:2029": "nandīrāgānunayapratighāḥ, prahīṇāḥ,",
  "S04sukhvylu:2030": "śuddhāḥ, śokāpagatā,",
  "S04sukhvylu:2031": "nirmalās,",
  "S04sukhvylu:2032": "trimalaprahīṇā,",
  "S04sukhvylu:2033": "vikrīḍitābhijñā,",
  "S04sukhvylu:2034": "hetubalikāḥ,",
  "S04sukhvylu:2035": "praṇidhānabalikā,",
  "S04sukhvylu:2036": "ajihmā, akuṭilāḥ.",
  "S04sukhvylu:2037": "ye te bahubuddhakoṭīnayutaśatasahasrāvaropitakuśalamūlā,",
  "S04sukhvylu:2038": "utpāṭitamānaśalyā,",
  "S04sukhvylu:2039": "apagatarāgadveṣamohāḥ,",
  "S04sukhvylu:2040": "śuddhāḥ,",
  "S04sukhvylu:2041": "śuddhādhimuktā,",
  "S04sukhvylu:2042": "jinavarapraśastā,",
  "S04sukhvylu:2043": "lokapaṇḍitā,",
  "S04sukhvylu:2044": "uttaptajñānasamudgatā,",
  "S04sukhvylu:2045": "jinastutās,",
  "S04sukhvylu:2046": "cittaudbilyasamanvāgatāḥ,",
  "S04sukhvylu:2047": "śūrā,",
  "S04sukhvylu:2048": "dṛḍhā, asamā,",
  "S04sukhvylu:2049": "akhilā, atulā,",
  "S04sukhvylu:2050": "arajasaḥ,",
  "S04sukhvylu:2051": "sahitā,",
  "S04sukhvylu:2052": "udārā,",
  "S04sukhvylu:2053": "ṛṣabhā, hrīmanto,",
  "S04sukhvylu:2054": "dhṛtimantaḥ,",
  "S04sukhvylu:2055": "smṛtimanto,",
  "S04sukhvylu:2056": "matimanto,",
  "S04sukhvylu:2057": "gatimantaḥ,",
  "S04sukhvylu:2058": "prajñāśastrapraharaṇāḥ,",
  "S04sukhvylu:2059": "puṇyavanto,",
  "S04sukhvylu:2060": "dyutimanto,",
  "S04sukhvylu:2061": "vyapagatakhilamalaprahīṇā,",
  "S04sukhvylu:2062": "abhiyuktāḥ sātatyeṣu dharmeṣu.",
  "S04sukhvylu:2063": "īdṛśā ānanda tasmin buddhakṣetre bodhisattvā mahāsattvāḥ",
  "S04sukhvylu:2064": "saṃkṣiptena. vistareṇa punaḥ sacet kalpakoṭīnayutaśatasahasrasthitikenāpy",
  "S04sukhvylu:2065": "āyuṣpramāṇena tathāgato nirdiśed, na tv eva",
  "S04sukhvylu:2066": "śakyaṃ teṣāṃ satpuruṣāṇāṃ guṇaparyanto 'dhigantum. na ca",
  "S04sukhvylu:2067": "tathāgatasya vaiśāradyopacchedo bhavet. tat kasya hetoḥ. ubhayam",
  "S04sukhvylu:2068": "apy etad ānandācintyam atulyam,",
  "S04sukhvylu:2069": "yad idam : teṣāṃ",
  "S04sukhvylu:2070": "ca bodhisattvānāṃ guṇās tathāgatasya cānuttaraṃ prajñāpratibhānam.",
  "S04sukhvylu:2071": "api cānanda uttiṣṭha paścānmukho bhūtvā,",
  "S04sukhvylu:2072": "puṣpāṇy avakīryāñjaliṃ",
  "S04sukhvylu:2073": "pragṛhya, praṇipata. eṣāsau dig,",
  "S04sukhvylu:2074": "yatra sa bhagavān",
  "S04sukhvylu:2075": "amitābhas tathāgato 'rhan samyaksaṃbuddhas tiṣṭhati dhriyate",
  "S04sukhvylu:2076": "P55",
  "S04sukhvylu:2077": "yāpayati, dharmaṃ ca deśayati ;",
  "S04sukhvylu:2078": "virajo viśuddho, yasya",
  "S04sukhvylu:2079": "taṃ nāmadheyam anāvaraṇaṃ daśadiśi loke vighuṣṭam ekaikasyāṃ",
  "S04sukhvylu:2080": "diśi gaṅgānadīvālikāsamā buddhā bhagavanto varṇayanti,",
  "S04sukhvylu:2081": "stuvanti, praśaṃsanty,",
  "S04sukhvylu:2082": "asakṛd asakṛd asaṅgavācāprativākyāḥ.",
  "S04sukhvylu:2083": "evam ukta, āyusmān ānando bhagavantam",
  "S04sukhvylu:2084": "etad avocat :",
  "S04sukhvylu:2085": "icchāmy ahaṃ bhagavantaṃ tam amitābham",
  "S04sukhvylu:2086": "amitaprabham amitāyuṣaṃ tathāgatam arhantaṃ samyaksaṃbuddhaṃ",
  "S04sukhvylu:2087": "draṣṭum, tāṃś ca bodhisattvān mahāsattvān",
  "S04sukhvylu:2088": "bahubuddhakoṭīnayutaśatasahasrāvaropitakuśalamūlān. samanantarābhāṣitā",
  "S04sukhvylu:2089": "cāyuṣmatānandeneyaṃ vāk,",
  "S04sukhvylu:2090": "atha tāvad eva",
  "S04sukhvylu:2091": "so 'mitābhas tathāgato 'rhan samyaksaṃbuddhaḥ svapāṇitalāt",
  "S04sukhvylu:2092": "tathārūpāṃ prabhāṃ prāmuñcat,",
  "S04sukhvylu:2093": "yayedaṃ koṭīśatasahasratamaṃ",
  "S04sukhvylu:2094": "buddhakṣetraṃ mahatāvabhāsena sphuṭam abhūt.",
  "S04sukhvylu:2095": "tena khalv api samayena sarvatra koṭīśatasahasrabuddhakṣetrāṇāṃ,",
  "S04sukhvylu:2096": "ye kecit kālaparvatā vā,",
  "S04sukhvylu:2097": "ratnaparvatā vā,",
  "S04sukhvylu:2098": "merumahāmerumucilindamahāmucilindacakravāḍamahācakravāḍā",
  "S04sukhvylu:2099": "vā, bhittayo vā,",
  "S04sukhvylu:2100": "stambhā vā,",
  "S04sukhvylu:2101": "vṛkṣagahanodyānavimānāni",
  "S04sukhvylu:2102": "vā divyamānuṣyakāni,",
  "S04sukhvylu:2103": "tāni sarvāṇi tasya tathāgatasya tayā",
  "S04sukhvylu:2104": "prabhayābhinirbhinnāny abhūvan,",
  "S04sukhvylu:2105": "samabhibhūtāni.",
  "S04sukhvylu:2106": "tad yathāpi nāma puruṣo vyāmamātrake sthito dvitīyaṃ",
  "S04sukhvylu:2107": "puruṣaṃ pratyavekṣata āditye 'bhyudgata ;",
  "S04sukhvylu:2108": "evam evāsmin",
  "S04sukhvylu:2109": "buddhakṣetre bhikṣubhikṣuṇyupāsakopāsikā devanāgayakṣa-",
  "S04sukhvylu:2110": "gandharvāsuragaruḍakinnaramahoragāś ca tasyāṃ velāyām",
  "S04sukhvylu:2111": "adrākṣus tam amitābhaṃ tathāgatam arhantaṃ samyaksaṃbuddhaṃ,",
  "S04sukhvylu:2112": "sumerum iva parvatarājānaṃ sarvakṣetrābhyudgatam,",
  "S04sukhvylu:2113": "sarvadiso 'bhibhūya,",
  "S04sukhvylu:2114": "bhāsamānaṃ tapantaṃ virocamānaṃ",
  "S04sukhvylu:2115": "P56",
  "S04sukhvylu:2116": "bibhrājamānaṃ,",
  "S04sukhvylu:2117": "taṃ ca mahāntaṃ bodhisattvagaṇaṃ, taṃ ca",
  "S04sukhvylu:2118": "bhikṣusaṃghaṃ,",
  "S04sukhvylu:2119": "yad idaṃ buddhānubhāvena tasyāḥ prabhayāḥ",
  "S04sukhvylu:2120": "pariśuddhatvāt.",
  "S04sukhvylu:2121": "tad yatheyaṃ mahāpṛthivy ekodakajātā bhavet, tatra na",
  "S04sukhvylu:2122": "vṛkṣā, na parvatā,",
  "S04sukhvylu:2123": "na dvīpā,",
  "S04sukhvylu:2124": "na tṛṇagulmauṣadhivanaspatayo,",
  "S04sukhvylu:2125": "na nadīśvabhraprapātāḥ prajñāyeran,",
  "S04sukhvylu:2126": "anyatraikārṇavībhūtamahāpṛthivy",
  "S04sukhvylu:2127": "aikā syāt ; evam eva tasmin buddhakṣetre nāsty",
  "S04sukhvylu:2128": "anyat kiṃcil liṅgaṃ vā,",
  "S04sukhvylu:2129": "nimittaṃ vānyatraiva vyāmaprabhāḥ",
  "S04sukhvylu:2130": "śrāvakās, te ca yojanakoṭīśatasahasraprabhā bodhisattvāḥ, sa",
  "S04sukhvylu:2131": "ca bhagavān amitābhas tathāgato 'rhan samyaksaṃbuddhas,",
  "S04sukhvylu:2132": "taṃ ca śrāvakagaṇaṃ taṃ ca bodhisattvagaṇam abhibhūya,",
  "S04sukhvylu:2133": "sarvā diśaḥ prabhāsayan saṃdṛśyate.",
  "S04sukhvylu:2134": "tena khalv api samayena tasyāṃ sukhāvatyāṃ lokadhātau",
  "S04sukhvylu:2135": "bodhisattvāḥ śrāvākadevamanuṣyāś ca sarve ta imāṃ lokadhātuṃ,",
  "S04sukhvylu:2136": "śākyamuniṃ ca tathāgataṃ mahatā bhikṣusaṃghena",
  "S04sukhvylu:2137": "parivṛtaṃ paśyanti sma,",
  "S04sukhvylu:2138": "dharmaṃ ca deśayantam.",
  "S04sukhvylu:2139": "tatra khalu bhagavān ajitaṃ bodhisattvaṃ mahāsattvam",
  "S04sukhvylu:2140": "āmantrayate sma :",
  "S04sukhvylu:2141": "paśyasi tvam ajitāmuṣmin buddhakṣetre",
  "S04sukhvylu:2142": "guṇālaṃkāravyūhasaṃpadam ;",
  "S04sukhvylu:2143": "upariṣṭāś cāntarīkṣa ārāmaramaṇīyāni,",
  "S04sukhvylu:2144": "vanaramaṇīyāny,",
  "S04sukhvylu:2145": "udyānaramaṇīyāni,",
  "S04sukhvylu:2146": "nadīpuṣkiriṇīramaṇīyāni,",
  "S04sukhvylu:2147": "nānāratnamayotpalapadmakumudapuṇḍaṛīkākīrṇāni ;",
  "S04sukhvylu:2148": "adhastāc ca dharaṇitalam upādāya,",
  "S04sukhvylu:2149": "yāvad akaniṣṭhabhavanād,",
  "S04sukhvylu:2150": "gaganatalaṃ puṣpābhikīrṇaṃ,",
  "S04sukhvylu:2151": "puṣpāvalisamupaśobhitaṃ,",
  "S04sukhvylu:2152": "nānāstambhapaṅktiparisphuṭaṃ tathāgatābhinirmita-",
  "S04sukhvylu:2153": "nānādvijasaṃghaniṣevitam. āha :",
  "S04sukhvylu:2154": "paśyāmi bhagavan, bhagavān",
  "S04sukhvylu:2155": "āha : paśyasi punas tvam ajitaitān aparān dvijasaṃghān",
  "S04sukhvylu:2156": "P57",
  "S04sukhvylu:2157": "sarvabuddhakṣetrān buddasvareṇābhijijñāpayanti, yenaite",
  "S04sukhvylu:2158": "bodhisattvā nityam avirahitā buddhānusmṛtyā. āha : paśyāmi",
  "S04sukhvylu:2159": "bhagavan. bhagavān āha :",
  "S04sukhvylu:2160": "paśyasi tvam ajitātra buddhakṣetre",
  "S04sukhvylu:2161": "amūn sattvān yojanaśatasahasrakeṣu vimāneṣv abhirūḍhān,",
  "S04sukhvylu:2162": "antarīkṣe 'saktān krāmataḥ. āha :",
  "S04sukhvylu:2163": "paśyāmi bhagavan.",
  "S04sukhvylu:2164": "bhagavān āha :",
  "S04sukhvylu:2165": "tat kiṃ manyase 'jita ;",
  "S04sukhvylu:2166": "asti kiṃcin",
  "S04sukhvylu:2167": "nānātvaṃ devānāṃ vā paranirmitavaśavartināṃ sukhāvatyām",
  "S04sukhvylu:2168": "lokadhātau manuṣyaṇāṃ vā. āha :",
  "S04sukhvylu:2169": "ekam apy ahaṃ bhagavan",
  "S04sukhvylu:2170": "nānātvaṃ na samanupaśyāmi. yāvad maharddhikā atra",
  "S04sukhvylu:2171": "sukhāvatyāṃ lokadhātau manuṣyāḥ. bhagavān āha : paśyasi",
  "S04sukhvylu:2172": "punas tvam ajita tatra sukhāvatyāṃ lokadhātāv ekeṣāṃ",
  "S04sukhvylu:2173": "manuṣyāṇām udāreṣu padmeṣu garbhāvāsam. āha ;",
  "S04sukhvylu:2174": "tad yathāpi",
  "S04sukhvylu:2175": "nāma bhagavan trayaśtriṃśā devā yāmā devā vā,",
  "S04sukhvylu:2176": "pañcāśadyojanakeṣu",
  "S04sukhvylu:2177": "vā, yojanaśatikeṣu vā,",
  "S04sukhvylu:2178": "pañcayojanaśatikeṣu",
  "S04sukhvylu:2179": "vimāneṣu praviṣṭāḥ krīḍanti,",
  "S04sukhvylu:2180": "ramanti,",
  "S04sukhvylu:2181": "paricārayanti ; evam",
  "S04sukhvylu:2182": "evāhaṃ bhagavan atra sukhāvatyāṃ lokadhātāv ekeṣāṃ",
  "S04sukhvylu:2183": "manuṣyāṇām udārapadmeṣu garbhāvāsaṃ paśyāmi.",
  "S04sukhvylu:2184": "santi khalu punar atra bhagavan sattvā ya upapādukāḥ",
  "S04sukhvylu:2185": "padmeṣu paryaṅkaiḥ prādurbhavanti. tat ko 'tra bhagavan",
  "S04sukhvylu:2186": "hetuḥ, kaḥ pratyayo,",
  "S04sukhvylu:2187": "yad anye punar garbhāvāse prativasanti ;",
  "S04sukhvylu:2188": "anye punar upapādukāḥ paryaṅkaiḥ padmeṣu prādurbhavanti.",
  "S04sukhvylu:2189": "bhagavān āha :",
  "S04sukhvylu:2190": "ye te 'jita bodhisattvā anyeṣu buddhakṣetreṣu",
  "S04sukhvylu:2191": "sthitāḥ sukhāvatyāṃ lokadhātāv upapattaye vicikitsām",
  "S04sukhvylu:2192": "P58",
  "S04sukhvylu:2193": "utpādayanti,",
  "S04sukhvylu:2194": "tena cittena kuśalamūlāny avaropayanti,",
  "S04sukhvylu:2195": "teṣām atra garbhāvāso bhavati. ye punar nirvicikitsāś cchinnakāṃkṣāḥ",
  "S04sukhvylu:2196": "sukhāvatyāṃ lokadhātāv upapattaye kuśalamūlāny",
  "S04sukhvylu:2197": "avaropayanti,",
  "S04sukhvylu:2198": "buddhānāṃ bhagavatām asaṅgajñānam avakalpayanty",
  "S04sukhvylu:2199": "abhiśraddhadhaty adhimucyante ;",
  "S04sukhvylu:2200": "tatropapādukāḥ",
  "S04sukhvylu:2201": "padmeṣu paryaṅkaiḥ prādurbhavanti. ye te 'jita bodhisattvā",
  "S04sukhvylu:2202": "mahāsattvā anyatrabuddhakṣetrasthāś cittam utpādayanty",
  "S04sukhvylu:2203": "amitābhasya tathāgatasyārhataḥ samyaksaṃbuddhasya darśanāya,",
  "S04sukhvylu:2204": "na vicikitsām utpādayanti,",
  "S04sukhvylu:2205": "na kāṃkṣanty asaṅgabuddhajñānaṃ,",
  "S04sukhvylu:2206": "svakucalamūlaṃ cābhiśraddhadhati, teṣām",
  "S04sukhvylu:2207": "aupapādukānāṃ paryaṅkaiḥ padmeṣu prādurbhūtānāṃ",
  "S04sukhvylu:2208": "muhūrtamātreṇaivaivaṃrūpaḥ kāyo bhavati,",
  "S04sukhvylu:2209": "tad yathānyeṣāṃ",
  "S04sukhvylu:2210": "ciropapannānāṃ sattvānām.",
  "S04sukhvylu:2211": "paśyājita prajñādaurbalyaṃ prajñāvaimātraṃ prajñāparihāṇiṃ",
  "S04sukhvylu:2212": "prajñāparīttatāṃ,",
  "S04sukhvylu:2213": "yatra hi nāma pañcavarṣaśatāni parihīṇā",
  "S04sukhvylu:2214": "bhavanti buddhadarśanād,",
  "S04sukhvylu:2215": "bodhisattvadarśanāt,",
  "S04sukhvylu:2216": "saddharmadarśanād,",
  "S04sukhvylu:2217": "dhārmasaṃkathyāt ;",
  "S04sukhvylu:2218": "kuśalamūlacaryāyāḥ parihīṇā",
  "S04sukhvylu:2219": "bhavanti sarvakuśalamūlasaṃpatter,",
  "S04sukhvylu:2220": "yad idaṃ vicikitsāpatitaiḥ",
  "S04sukhvylu:2221": "saṃjñāmanasikāraiḥ.",
  "S04sukhvylu:2222": "tad yathājita rājñaḥ kṣatriyasya mūrdhānābhiṣiktasya",
  "S04sukhvylu:2223": "bandhanāgāraṃ bhavet,",
  "S04sukhvylu:2224": "sarvasauvarṇavaiḍūryapratyuptam,",
  "S04sukhvylu:2225": "avasaktapaṭṭamālyadāmakalāpaṃ,",
  "S04sukhvylu:2226": "nānāraṅgavitatavitānaṃ,",
  "S04sukhvylu:2227": "dūṣyapaṭṭasaṃcchannaṃ,",
  "S04sukhvylu:2228": "nānāmuktakusumābhikīrṇam, udāraṃ,",
  "S04sukhvylu:2229": "dhūpanirdhūpitaṃ,",
  "S04sukhvylu:2230": "prāsādaharmyagavākṣavedikātoraṇavicitra-",
  "S04sukhvylu:2231": "sarvaratnapratimaṇḍitaṃ,",
  "S04sukhvylu:2232": "hemaratnakaṃkaṇījālasaṃcchannaṃ,",
  "S04sukhvylu:2233": "caturasraṃ,",
  "S04sukhvylu:2234": "catuḥsthūṇaṃ caturdvāraṃ,",
  "S04sukhvylu:2235": "catuḥsopānakam.",
  "S04sukhvylu:2236": "tatra tasya rājñaḥ putraḥ kenacid eva kṛtyena prakṣipto",
  "S04sukhvylu:2237": "P59",
  "S04sukhvylu:2238": "jāmbūnadasuvarṇamayair nigaḍair baddho bhavati. tasya",
  "S04sukhvylu:2239": "ca tatra paryaṅkaḥ prajñaptaḥ syād,",
  "S04sukhvylu:2240": "anekagoṇikāstīrṇas,",
  "S04sukhvylu:2241": "tūlikāpalālikāstīrṇaḥ,",
  "S04sukhvylu:2242": "kācilindikasukhasaṃsparśaḥ, kāliṅga-",
  "S04sukhvylu:2243": "prāvaraṇasottarapaṭacchadana,",
  "S04sukhvylu:2244": "ubhayāntalohitopadhānaś, citro,",
  "S04sukhvylu:2245": "darśanīyaḥ. sa tatrābhiniṣaṇṇo vābhinipanno vā bhavet. bahu",
  "S04sukhvylu:2246": "cāsyānekavidhaṃ śucipraṇītaṃ pānabhojanaṃ tatropanāmyet.",
  "S04sukhvylu:2247": "tat kiṃ manyase 'jita ;",
  "S04sukhvylu:2248": "udāras tasya rājaputrasya sa paribhogo",
  "S04sukhvylu:2249": "bhavet. āha : udāro bhagavan. bhagavān āha : tat kiṃ",
  "S04sukhvylu:2250": "manyase 'jita ;",
  "S04sukhvylu:2251": "api tv āsvādayet,",
  "S04sukhvylu:2252": "sa tan nigamayed vā,",
  "S04sukhvylu:2253": "tena vā tuṣṭiṃ vidyāt. āha :",
  "S04sukhvylu:2254": "no hīdaṃ bhagavan. api tu",
  "S04sukhvylu:2255": "khalu punar yena vyapanītena rājñā tatra bandhanāgāre",
  "S04sukhvylu:2256": "prakṣipto bhavet,",
  "S04sukhvylu:2257": "sa tato mokṣam evākāṃkṣayet. abhijātān",
  "S04sukhvylu:2258": "kumārān amātyān stryāgārān śreṣṭhino gṛhapatīn koṭṭarājño",
  "S04sukhvylu:2259": "vā paryeṣed,",
  "S04sukhvylu:2260": "ya enaṃ tato bandhanāgārāt parimocayeyuḥ.",
  "S04sukhvylu:2261": "kiṃ cāpi bhagavaṃs tasya kumārasya tatra bandhanāgāre",
  "S04sukhvylu:2262": "nābhiratiḥ. nātra parimucyate,",
  "S04sukhvylu:2263": "yāvan na rājā prasādam upadarśayati.",
  "S04sukhvylu:2264": "bhagavān āha :",
  "S04sukhvylu:2265": "evam evājita,",
  "S04sukhvylu:2266": "ye te bodhisattvāḥ",
  "S04sukhvylu:2267": "vicikitsāpatitāḥ kuśalamūlāny avaropayanti, kāṃkṣanti",
  "S04sukhvylu:2268": "buddhajñānam asamasamajñānaṃ,",
  "S04sukhvylu:2269": "kiṃ cāpi te buddhanāmaśravaṇena,",
  "S04sukhvylu:2270": "tena ca cittaprasādamātreṇātra sukhāvatyāṃ",
  "S04sukhvylu:2271": "lokadhātāv upapadyante. na tu khalv aupapādukāḥ padmeṣu",
  "S04sukhvylu:2272": "paryaṅkaiḥ prādurbhavanti. api tu padmeṣu garbhāvāse",
  "S04sukhvylu:2273": "P60",
  "S04sukhvylu:2274": "prativasanti. kiṃ cāpi teṣāṃ tatrodyānavimānasaṃjñāḥ",
  "S04sukhvylu:2275": "saṃtiṣṭhante. nāsty uccāraprasrāvaṃ,",
  "S04sukhvylu:2276": "nāsti kheṭasiṃhānakaṃ,",
  "S04sukhvylu:2277": "na pratikūlaṃ manasaḥ pravartate. api tu khalu punaḥ",
  "S04sukhvylu:2278": "pañca varṣaśatāni virahitā bhavanti buddhadarśanena,",
  "S04sukhvylu:2279": "dharmaśravaṇena,",
  "S04sukhvylu:2280": "bodhisattvadarśanena,",
  "S04sukhvylu:2281": "dharmasāṃkathyaviniścayena,",
  "S04sukhvylu:2282": "sarvakuśaladharmacaryābhiś ca. kiṃ cāpi te",
  "S04sukhvylu:2283": "tatra nābhiramante,",
  "S04sukhvylu:2284": "na tuṣṭiṃ vidanti. api tu khalu punaḥ",
  "S04sukhvylu:2285": "pūrvāparādhaṃ kṣapayitvā,",
  "S04sukhvylu:2286": "te bhūyas tataḥ paścān niṣkrāmanti.",
  "S04sukhvylu:2287": "na caiṣāṃ tato niṣkrāmatāṃ niṣkramaḥ prajñāyata, ūrdhvam",
  "S04sukhvylu:2288": "adhas tiryag vā.",
  "S04sukhvylu:2289": "paśyājita ; yatra hi nāma pañcabhir varṣaśatair bahūni",
  "S04sukhvylu:2290": "buddhakoṭīnayutaśatasahasrāṇy upasthātavyāni,",
  "S04sukhvylu:2291": "bahvasaṃkhyeyāprameyāni",
  "S04sukhvylu:2292": "ca kuśalamūlāny avaropayitavyāni ca syuḥ.",
  "S04sukhvylu:2293": "buddhadharmāś ca parigṛhītavyāḥ. tat sarvaṃ vicikitsādoṣeṇa",
  "S04sukhvylu:2294": "virāgayanti. paśyājita kiyan mahate 'narthāya",
  "S04sukhvylu:2295": "bodhisattvānāṃ vicikitsā saṃvartata iti.",
  "S04sukhvylu:2296": "tasmāt tarhy ajita ;",
  "S04sukhvylu:2297": "bodhisattvair nirvicikitsair bodhāya",
  "S04sukhvylu:2298": "cittam utpādya,",
  "S04sukhvylu:2299": "kṣipraṃ sarvasattvahitasukhādhānāya",
  "S04sukhvylu:2300": "sāmarthāpratilambhārthaṃ,",
  "S04sukhvylu:2301": "sukhāvatyāṃ lokadhātāv",
  "S04sukhvylu:2302": "upapattaye kuśalamūlāni pariṇāmayitavyāni,",
  "S04sukhvylu:2303": "yatra bhagavān",
  "S04sukhvylu:2304": "amitāyus tathāgato 'rhan samyaksaṃbuddhaḥ.",
  "S04sukhvylu:2305": "evam ukte, 'jito bodhisattvo bhagavantam etad avocat :",
  "S04sukhvylu:2306": "kiyantaḥ punar bhagavan bodhisattvā ito buddhakṣetrāt",
  "S04sukhvylu:2307": "pariniṣpannā,",
  "S04sukhvylu:2308": "anyeṣāṃ vā buddhānāṃ bhagavatām antikād",
  "S04sukhvylu:2309": "ye sukhāvatyāṃ lokadhātāv upapatsyante. bhagavān āha :",
  "S04sukhvylu:2310": "P61",
  "S04sukhvylu:2311": "ito hy ajita buddhakṣetrād dvāsaptatikoṭīnayutāni bodhisattvānāṃ",
  "S04sukhvylu:2312": "pariniṣpannāni,",
  "S04sukhvylu:2313": "yāni sukhāvatyāṃ lokadhātāv upapatsyante,",
  "S04sukhvylu:2314": "pariniṣpannānām avaivarttikānāṃ bahubuddhakoṭī-",
  "S04sukhvylu:2315": "śatasahasrāvaropitaiḥ kuśalamūlaiḥ. kaḥ punar vādas, tataḥ",
  "S04sukhvylu:2316": "parīttataraiḥ kuśalamūlaiḥ.",
  "S04sukhvylu:2317": "duṣprasahasya tathāgatasyāntikād aṣṭādaśakoṭīnayutāni",
  "S04sukhvylu:2318": "bodhisattvānāṃ sukhāvatyāṃ lokadhātāv upapatsyante ;",
  "S04sukhvylu:2319": "pūrvāntare digbhāge ratnākaro nāma tathāgato viharati.",
  "S04sukhvylu:2320": "tasyāntikān navatibodhisattvakoṭyaḥ sukhāvatyām lokadhātāv",
  "S04sukhvylu:2321": "upapatsyante ;",
  "S04sukhvylu:2322": "jyotiṣprabhasya tathāgatasyāntikād dvāviṃśatibodhisattvakoṭyaḥ",
  "S04sukhvylu:2323": "sukhāvatyāṃ lokadhātāv upapatsyante ;",
  "S04sukhvylu:2324": "amitaprabhasya tathāgatasyāntikāt pañcaviṃśatibodhisattvakoṭyaḥ",
  "S04sukhvylu:2325": "sukhāvatyāṃ lokadhātāv upapatsyante ;",
  "S04sukhvylu:2326": "lokapradīpasya tathāgatasyāntikāt ṣaṣṭibodhisattvakoṭyaḥ",
  "S04sukhvylu:2327": "sukhāvatyāṃ lokadhātāv upapatsyante ;",
  "S04sukhvylu:2328": "nāgābhibhuvas tathāgatasyāntikāt catuḥṣaṣtibodhisattvakoṭyaḥ",
  "S04sukhvylu:2329": "sukhāvatyām lokadhātāv upapatsyante ;",
  "S04sukhvylu:2330": "virajaprabhasya tathāgatasyāntikāt pañcaviṃśatibodhisattvakoṭyaḥ",
  "S04sukhvylu:2331": "sukhāvatyāṃ lokadhātāv upapatsyante ;",
  "S04sukhvylu:2332": "siṃhasya tathāgatasyāntikād aṣṭādaśabodhisattvasahasrāṇi",
  "S04sukhvylu:2333": "sukhāvatyāṃ lokadhātāv upapatsyante ;",
  "S04sukhvylu:2334": "śrīkūṭasya tathāgatasyāntikād ekāśītibodhisattvakoṭīnayutāni",
  "S04sukhvylu:2335": "sukhāvatyāṃ lokadhātāv upapatsyante ;",
  "S04sukhvylu:2336": "narendrarājasya tathāgatasyāntikād daśabodhisattvakoṭīnayutāni",
  "S04sukhvylu:2337": "sukhāvatyāṃ lokadhātāv upapatsyante ;",
  "S04sukhvylu:2338": "P62",
  "S04sukhvylu:2339": "balābhijñasya tathāgatasyāntikād dvādaśabodhisattvasahasrāṇi",
  "S04sukhvylu:2340": "sukhāvatyāṃ lokadhātāv upapatsyante ;",
  "S04sukhvylu:2341": "puṣpadhvajasya tathāgatasyāntikāt pañcaviṃśatir vīryaprāptā",
  "S04sukhvylu:2342": "bodhisattvakoṭya ekaprasthānasaṃsthitā ekenāṣṭāhena",
  "S04sukhvylu:2343": "navanavatikalpakoṭīnayutaśatasahasrāṇi paścānmukhīkṛtya",
  "S04sukhvylu:2344": "yāḥ sukhāvatyāṃ lokadhātāv upapatsyante ;",
  "S04sukhvylu:2345": "jvalanādhipates tathāgatasyāntikād dvādaśabodhisattvakoṭyaḥ",
  "S04sukhvylu:2346": "sukhāvatyāṃ lokadhātāv upapatsyante ;",
  "S04sukhvylu:2347": "vaiśāradyaprāptasya tathāgatasyāntikād ekonasaptatir",
  "S04sukhvylu:2348": "bodhisattvakoṭyo yāḥ sukhāvatyāṃ lokadhātāv upapatsyante ;",
  "S04sukhvylu:2349": "amitābhasya tathāgatasya darśanāya, vandanāya,",
  "S04sukhvylu:2350": "paryupāsanāya paripṛcchanāyai paripraśnīkaraṇāya.",
  "S04sukhvylu:2351": "etenājita paryāyeṇa paripūṛṇakalpakoṭīnayutaṃ nāmadheyāni",
  "S04sukhvylu:2352": "parikīrtayeyaṃ teṣāṃ tathāgatānām,",
  "S04sukhvylu:2353": "yebhyas te bodhisattvā",
  "S04sukhvylu:2354": "upasaṃkrāmanti sukhāvatīṃ lokadhātuṃ tam amitābhaṃ",
  "S04sukhvylu:2355": "tathāgataṃ draṣṭuṃ vandituṃ paryupāsituṃ,",
  "S04sukhvylu:2356": "na ca śakyaḥ",
  "S04sukhvylu:2357": "paryanto 'dhigantum.",
  "S04sukhvylu:2358": "paśyājita kiyat sulabdhalābhās te sattvā ye 'mitābhasya",
  "S04sukhvylu:2359": "tathāgatasyārhataḥ samyaksaṃbuddhasya nāmadheyaṃ",
  "S04sukhvylu:2360": "śroṣyanti, napi te sattvā hīnādhimuktikā bhaviṣyanti,",
  "S04sukhvylu:2361": "ye 'ntaśa ekacittaprasādam api tasmin tathāgate pratilapsyante,",
  "S04sukhvylu:2362": "'smiṃś ca dharmaparyāye.",
  "S04sukhvylu:2363": "tasmāt tarhy ajita ;",
  "S04sukhvylu:2364": "ārocayāmi vaḥ,",
  "S04sukhvylu:2365": "prativedayāmi vaḥ,",
  "S04sukhvylu:2366": "sadevakasya lokasya purato 'sya dharmaparyāyasya sravaṇāya,",
  "S04sukhvylu:2367": "P63",
  "S04sukhvylu:2368": "trisāhasramahāsāhasram api lokadhātum agniparipūṛṇām",
  "S04sukhvylu:2369": "avagāhyātikramyaikacittotpādam api vipratisāro na kartavyaḥ.",
  "S04sukhvylu:2370": "tat kasya hetoḥ. bodhisattvakoṭyo hy ajitāśravaṇād eṣām",
  "S04sukhvylu:2371": "evaṃrūpāṇāṃ dharmaparyāyāṇāṃ vivartante 'nuttarāyāḥ",
  "S04sukhvylu:2372": "samyaksaṃbodheḥ. tasmād asya dharmaparyāyasyādhyāśayena",
  "S04sukhvylu:2373": "śravaṇodgrahaṇadhāraṇārthāṃ,",
  "S04sukhvylu:2374": "paryavāptaye,",
  "S04sukhvylu:2375": "vistareṇa saṃprakāśanārthāya,",
  "S04sukhvylu:2376": "bhāvanārthaṃ ca,",
  "S04sukhvylu:2377": "sumahadvīryam",
  "S04sukhvylu:2378": "ārabdhavyam. antaśa ekarātrim divasam apy, eka-",
  "S04sukhvylu:2379": "godohamātram apy antaśaḥ,",
  "S04sukhvylu:2380": "pustakagatāvaropitam api kṛtvā",
  "S04sukhvylu:2381": "sulikhito dhārayitavyaḥ,",
  "S04sukhvylu:2382": "śastṛsaṃjñā ca tatrotpādāya kartavyā,",
  "S04sukhvylu:2383": "icchadbhiḥ kṣipram aparimitān sattvān avaivarttikāṃś",
  "S04sukhvylu:2384": "cānuttarāyāṃ samyaksaṃbodhau pratiṣṭhāpayituṃ, taṃ ca",
  "S04sukhvylu:2385": "tasya bhagavato 'mitābhasya tathāgatasya buddhakṣetraṃ",
  "S04sukhvylu:2386": "draṣṭum. ātmanaś ca visiṣṭāṃ buddhakṣetraguṇālaṃkāravyūhasaṃpadaṃ",
  "S04sukhvylu:2387": "parigṛhītum iti.",
  "S04sukhvylu:2388": "api tu khalv ajita ;",
  "S04sukhvylu:2389": "atyarthaṃ sulabdhalābhās te sattvā",
  "S04sukhvylu:2390": "avaropitakuśalamūlāḥ,",
  "S04sukhvylu:2391": "pūrvajinakṛtādhikārā,",
  "S04sukhvylu:2392": "buddhādhiṣṭhānādhiṣṭhitāś",
  "S04sukhvylu:2393": "ca bhaviṣyanti,",
  "S04sukhvylu:2394": "yeṣām anāgate 'dhvani, yāvat",
  "S04sukhvylu:2395": "saddharmapralope vartamāna ima evaṃrūpā udārā dharmaparyāyāḥ",
  "S04sukhvylu:2396": "sarvabuddhasaṃvarṇitāḥ,",
  "S04sukhvylu:2397": "sarvabuddhapraśastāḥ",
  "S04sukhvylu:2398": "sarvabuddhānujñātā,",
  "S04sukhvylu:2399": "mahataḥ,",
  "S04sukhvylu:2400": "sarvajñajñānasya kṣipram āhārakāḥ",
  "S04sukhvylu:2401": "śrotāvabhāsam āgacchanti. śrutvā codāraṃ prītiprāmodyaṃ",
  "S04sukhvylu:2402": "P64",
  "S04sukhvylu:2403": "pratilapsyanta,",
  "S04sukhvylu:2404": "udgrahīṣyanti,",
  "S04sukhvylu:2405": "dhārayiṣyanti,",
  "S04sukhvylu:2406": "vācayiṣyanti,",
  "S04sukhvylu:2407": "paryavāpsyanti,",
  "S04sukhvylu:2408": "parebhyaś ca vistareṇa saṃprakāśayiṣyanti,",
  "S04sukhvylu:2409": "bhāvanābhiratāś ca bhaviṣyanty,",
  "S04sukhvylu:2410": "antaśo likhitvā",
  "S04sukhvylu:2411": "pūjayiṣyanti,",
  "S04sukhvylu:2412": "bahu ca te puṇyaṃ prasaviṣyanti, yasya na",
  "S04sukhvylu:2413": "sukarā saṃkhyā kartum.",
  "S04sukhvylu:2414": "iti hy ajita yat tathāgatena kṛtyaṃ kṛtaṃ tan mayā.",
  "S04sukhvylu:2415": "yūṣmābhir idānīṃ nirvicikitsair yogaḥ karaṇīyaḥ. mā saṃśaya",
  "S04sukhvylu:2416": "tam asaṅgam anāvaraṇaṃ buddhajñānam. mā bhūt sarvākārāvaropeta-",
  "S04sukhvylu:2417": "ratnamayapadmabandhanāgārapraveśaḥ. durlabho",
  "S04sukhvylu:2418": "hy ajita buddhotpādaḥ,",
  "S04sukhvylu:2419": "durlabhā dharmadeśanā, durlabhā",
  "S04sukhvylu:2420": "kṣaṇasaṃpat. ākhyātājita mayā pūrvakuśalamūlapāramiprāptiḥ.",
  "S04sukhvylu:2421": "yūyam idānīm abhiyujyata pratipadya vai.",
  "S04sukhvylu:2422": "asya khalu punar ajita dharmaparyāyasya mahatīṃ",
  "S04sukhvylu:2423": "parīndanāṃ karomy avipranāśāya. mā buddhadharmāṇām",
  "S04sukhvylu:2424": "antardhānāya parākramiṣyatha. mā tathāgatājñāṃ ksobha-",
  "S04sukhvylu:2425": "yiṣyatha.",
  "S04sukhvylu:2426": "atha khalu bhagavāṃs tasyāṃ velāyām imā gāthā abhā-",
  "S04sukhvylu:2427": "ṣata :",
  "S04sukhvylu:2428": "neme akṛtapuṇyānāṃ śravā bheṣyanti īdṛśāḥ,",
  "S04sukhvylu:2429": "ye tu te śūra siddhārthāḥ te śroṣyanti imāṃ girāṃ.(1)",
  "S04sukhvylu:2430": "dṛṣṭo yaiś ca hi saṃbuddho",
  "S04sukhvylu:2431": "lokanātha prabhaṃkaraḥ,",
  "S04sukhvylu:2432": "sa gauravaiḥ śruto dharmaḥ",
  "S04sukhvylu:2433": "prītiṃ prāpsyanti te parāṃ.(2)",
  "S04sukhvylu:2434": "na śakta hīnebhi kuśīdadṛṣtibhiḥ",
  "S04sukhvylu:2435": "buddhāna dharmeṣu prasāda vinditum.",
  "S04sukhvylu:2436": "ye pūrvabuddheṣu akārṣu pūjāṃ,",
  "S04sukhvylu:2437": "P65",
  "S04sukhvylu:2438": "te lokanāthān caryāsu śikṣiṣu.(3)",
  "S04sukhvylu:2439": "yathāndhakāre puruṣo hy acakṣuḥ",
  "S04sukhvylu:2440": "mārgaṃ na jāne kutu saṃprakāśayet.",
  "S04sukhvylu:2441": "sarve tathā śrāvaka buddhajñāne",
  "S04sukhvylu:2442": "ajānakāḥ kiṃ punar anyasattvāḥ.(4)",
  "S04sukhvylu:2443": "buddho hi buddhasya guṇā prajānate.",
  "S04sukhvylu:2444": "na devanāgāsurayakṣaśrāvakāḥ.",
  "S04sukhvylu:2445": "pratyekabuddhāna pi ko gatī yatho,",
  "S04sukhvylu:2446": "buddhasya jñāne hi prakāśyamāne.(5)",
  "S04sukhvylu:2447": "yadi sarvasattvāḥ sugatā bhaveyuḥ",
  "S04sukhvylu:2448": "viśuddhajñānā paramakovidā,",
  "S04sukhvylu:2449": "te kalpakoṭīr atha vāpi uttare",
  "S04sukhvylu:2450": "ekasya buddhasya guṇān katheyuḥ.(6)",
  "S04sukhvylu:2451": "atrāntare nirvṛta te bhaveyuḥ",
  "S04sukhvylu:2452": "prakāśyamānā bahukalpakoṭīḥ,",
  "S04sukhvylu:2453": "na ca buddhajñānasya pramāṇu labhyate,",
  "S04sukhvylu:2454": "tathā hi jñānāś cariyaṃ jinānāṃ.(7)",
  "S04sukhvylu:2455": "tasmān naraḥ paṇḍita vijñajātiyaḥ,",
  "S04sukhvylu:2456": "yo mahya vākyam abhiśraddhadheyuḥ,",
  "S04sukhvylu:2457": "kṛtsnāṃ sa sākṣī jinajñānarāśiṃ.",
  "S04sukhvylu:2458": "buddha prajānāti girām udīrayet.(8)",
  "S04sukhvylu:2459": "kadāci labhyāti manuṣyalābhaḥ,",
  "S04sukhvylu:2460": "kadāci buddhāna pi prādurbhāvaḥ.",
  "S04sukhvylu:2461": "śraddhā tha prajñā sucireṇa lapsyate,",
  "S04sukhvylu:2462": "tasyārthaprajñair janayātha vīryaṃ.(9)",
  "S04sukhvylu:2463": "ya īdṛśāṃ dharma śruṇitvā śreṣṭhāṃ",
  "S04sukhvylu:2464": "labhyanti prītiṃ sugataṃ smarantaḥ,",
  "S04sukhvylu:2465": "te mitram asmākam atītam adhvani,",
  "S04sukhvylu:2466": "ye buddhā bodhāya janenti cchandam, iti.(10)",
  "S04sukhvylu:2467": "P66",
  "S04sukhvylu:2468": "asmin khalu punar dharmaparyāye bhagavatā bhāṣyamāne",
  "S04sukhvylu:2469": "dvādaśānāṃ sattvanayutakoṭīnāṃ virajo vigatamalaṃ dharmeṣu",
  "S04sukhvylu:2470": "dharmacakṣur viśuddhaṃ,",
  "S04sukhvylu:2471": "caturviṃśatyā koṭībhir anāgāmiphalaṃ",
  "S04sukhvylu:2472": "prāptam. aṣṭānāṃ bhikṣuśatānām anutpādāyāsravebhyaś",
  "S04sukhvylu:2473": "cittāni vimuktāni. pañcaviṃśatyā bodhisattvakoṭībhir",
  "S04sukhvylu:2474": "anutpattikadharmakṣāntipratilabdhāḥ. devamānuṣikāyāś",
  "S04sukhvylu:2475": "ca prajāyāś catvāriṃśatkoṭīnayutaśatasahasrāṇām anutpattipūrvāṇy",
  "S04sukhvylu:2476": "anuttarāyāṃ samyaksaṃbodhau cittāny utpannāni",
  "S04sukhvylu:2477": "sukhāvatyupapattaye ca kuśalamūlāny avaropitāni, bhagavato",
  "S04sukhvylu:2478": "'mitābhasya darśanakāmatayā.",
  "S04sukhvylu:2479": "sarve te tatrotpādyānupūrveṇa mañjusvarā nāma tathāgatā",
  "S04sukhvylu:2480": "anyeṣu lokadhātuṣūpapatsyante. aśītiś ca nayutakoṭyo dīpaṅkareṇa",
  "S04sukhvylu:2481": "tathāgatena labdhakṣāntikā avaivartyā anuttarāyāḥ",
  "S04sukhvylu:2482": "samyaksaṃbodher,",
  "S04sukhvylu:2483": "amitāyuṣaiva tathāgatena paripācitāḥ",
  "S04sukhvylu:2484": "pūrvabodhisattvacaryāś carantās,",
  "S04sukhvylu:2485": "tāś ca sukhāvatyāṃ",
  "S04sukhvylu:2486": "lokadhātāv upapadya pūrvapraṇidhānacaryāḥ paripūrayiṣyanti.",
  "S04sukhvylu:2487": "tasyāṃ ca velāyām ayaṃ trisāhasramahāsāhasro lokadhātuḥ",
  "S04sukhvylu:2488": "ṣaḍvikāraṃ prakampitaḥ. vividhāni ca prātihāryāṇi",
  "S04sukhvylu:2489": "saṃdṛśyanti,",
  "S04sukhvylu:2490": "jānumātraṃ ca mandaravapuṣpaiḥ pṛthivyāṃ",
  "S04sukhvylu:2491": "saṃstṛtam abhūt. divyamānuṣikāni ca tūryāṇi saṃvāditāny",
  "S04sukhvylu:2492": "abhūvan. anumodakāśabdena ca yāvad akaniṣṭhabhavanaṃ",
  "S04sukhvylu:2493": "vijñaptam abhūt.",
  "S04sukhvylu:2494": "idam avocad bhagavān āttamanā,",
  "S04sukhvylu:2495": "ajito bodhisattvo mahāsattva",
  "S04sukhvylu:2496": "āyuṣmāṃś cānandaḥ,",
  "S04sukhvylu:2497": "sā ca sarvāvatī parṣat",
  "S04sukhvylu:2498": "sadevamānuṣyāsuragandharvaś ca loko bhagavato bhāṣitam",
  "S04sukhvylu:2499": "P67",
  "S04sukhvylu:2500": "abhyanandann iti.",
  "S04sukhvylu:2501": "bhagavato 'mitābhasya guṇaparikīrtanaṃ bodhisattvānām",
  "S04sukhvylu:2502": "avaivarttikabhūmipraveśaḥ. amitābhasya sukhāvatī-vyūha-",
  "S04sukhvylu:2503": "parivartaḥ samāptaḥ."
}