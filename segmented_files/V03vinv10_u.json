{
    "V03vinv10_u:0_0": "(MSV II 197)",
    "V03vinv10_u:0_1": "karmavastu",
    "V03vinv10_u:1_0": "(MSV II 199) karmavastuni (285v1 = GBM 6.883) uddānam* //",
    "V03vinv10_u:2_0": "kāśiṣu vāsavagrāmakaṃ senāñjayavastukam* /",
    "V03vinv10_u:2_1": "caṇpāyāṃ bhagavān buddhaḥ akarmāṇi pratikṣipet* //",
    "V03vinv10_u:3_0": "kāśiṣu vāsavagrāmake senāṃjayo nāma bhikṣuḥ prativasati /",
    "V03vinv10_u:3_1": "tam āgamya vāsavagrāmakā brāhmaṇagṛhapatayo buddhadharmasaṃgheṣu kārān kurvanti /",
    "V03vinv10_u:3_2": "ye āgantukā bhikṣavo vāsavagrāmakam āgacchanti tān asau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu piṇḍakā upanibaddhās teṣu bhoktuṃ preṣayati /",
    "V03vinv10_u:3_3": "yāvad anyatamaḥ sālohito vāsavagrāmake varṣā uṣitaḥ /",
    "V03vinv10_u:3_4": "trayāṇāṃ vārṣikāṇāṃ māsānām atyayāt kṛtacīvaro niṣṭhitacīvaraḥ samādāya pātracīvaraṃ yena śrāvastī tena cārikāṃ prakrānto 'nupūrveṇa cārikāṃ caran śrāvastīṃ anuprāptaḥ /",
    "V03vinv10_u:4_0": "ācaritaṃ ṣaḍvargikāṇām aśūnyaṃ jetavanadvāram anyatarānyatareṇa ṣaḍvargikeṇa /",
    "V03vinv10_u:4_1": "upanando jetavanadvāre tiṣṭhati /",
    "V03vinv10_u:4_2": "tenāsau dūrata eva dṛṣṭo bakākāraśirāḥ pralambabhrūḥ /",
    "V03vinv10_u:4_3": "sa saṃlakṣayati / ko 'py ayaṃ sthaviro bhikṣur āgacchati /",
    "V03vinv10_u:4_4": "pratyudgantavyam iti / sa pratyudgataḥ / svāgataṃ svāgataṃ sthavira iti /",
    "V03vinv10_u:4_5": "sa kathayati / vande ācārya iti / sa saṃlakṣayati / mahallo batāyam* / nāyam ācāryaṃ jānīte nāpy upādhyāyam iti /",
    "V03vinv10_u:4_6": "sālohita kiyad dūrād āgacchasi /",
    "V03vinv10_u:4_7": "vāsavagrāmakāt* / kiṃ tatra / vihāraḥ / kim asau vihāraḥ / āhosvid (MSV II 200) vighātaḥ /",
    "V03vinv10_u:4_8": "kīdṛśo vihāraḥ / kīdṛśo vighātaḥ / yatropakaraṇasaṃpat sa vihāraḥ /",
    "V03vinv10_u:4_9": "yatropakaraṇavaikalyaṃ sa vighātaḥ /",
    "V03vinv10_u:4_10": "yady evaṃ vihāro 'sau yatra senāṃjayo nāma bhikṣuḥ prativasati /",
    "V03vinv10_u:4_11": "tam āgamya vāsavagrāmīyakā brāhmaṇagṛhapatayo buddhadharmasaṃgheṣu kārān kurvanti /",
    "V03vinv10_u:4_12": "itaś ca tatrāgantuko bhikṣur āgacchati /",
    "V03vinv10_u:4_13": "tam asau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu bhikṣūṇāṃ piṇḍakā upanibaddhās teṣu bhoktuṃ preṣayati /",
    "V03vinv10_u:5_0": "ācaritaṃ ṣaḍvargikāṇāṃ yat kiṃcid eva śṛṇvanti tad rātrau saṃnipatya parasparam ārocayanti /",
    "V03vinv10_u:5_1": "nandopananda kiyac ciram asmābhiḥ kṛcchram udvoḍhavyam* /",
    "V03vinv10_u:5_2": "asti kiṃcid yuṣmākaṃ kiṃcic chrutaṃ yatrodārāvabhāso bhaved iti /",
    "V03vinv10_u:5_3": "upanandaḥ kathayati / asti / kāśiṣu vāsavagrāmake senāṃjayo nāma bhikṣuḥ prativasati /",
    "V03vinv10_u:5_4": "tam āgamya vāsavagrāmīyakā brāhmaṇagṛhapatayaḥ pūrvavad yāvad bhoktuṃ preṣayati /",
    "V03vinv10_u:5_5": "yady abhipretaṃ tatra gacchāmaḥ /",
    "V03vinv10_u:5_6": "te samādāya pātracīvaraṃ yena vāsavagrāmakas tena cārikāṃ prakrāntāḥ /",
    "V03vinv10_u:5_7": "anupūrveṇa cārikāṃ caranto vāsavagrāmakam anuprāptāḥ /",
    "V03vinv10_u:5_8": "te senāṃjayena dūrata eva dṛṣṭāḥ /",
    "V03vinv10_u:5_9": "sa saṃlakṣayati / āgatā hy ete duṣṭhulasamudācārāḥ /",
    "V03vinv10_u:5_10": "pratiśāmayitvā sarvopakaraṇaiḥ pravārayitavyāḥ /",
    "V03vinv10_u:5_11": "no tu kulāni bhoktuṃ preṣayitavyā iti /",
    "V03vinv10_u:5_12": "te anena pratiśāmayitvā sarvopakaraṇaiḥ pravāritāḥ /",
    "V03vinv10_u:5_13": "no tu kulāni bhoktuṃ preṣitāḥ /",
    "V03vinv10_u:5_14": "teṣām eke kathayanti / nandopananda vayam anena mahallena sarvopakaraṇaiḥ pravāritāḥ /",
    "V03vinv10_u:5_15": "no tu kulāni bhoktuṃ preṣitā iti /",
    "V03vinv10_u:5_16": "apare kathayanti / ekaṃ tāvat saṃpannaṃ kulāny api (286r1 = GBM 6.",
    "V03vinv10_u:5_17": "884) preṣayiṣyatīti / (MSV II 201) yāvan navako bhikṣur āgataḥ /",
    "V03vinv10_u:5_18": "sa tena pratiśāmayitvā sarvopakaraṇaiḥ pravārito mārgaśrame prativinodite kulāni bhoktuṃ preṣitaḥ /",
    "V03vinv10_u:5_19": "ṣaḍvargikāḥ prakupitāḥ kathayanti /",
    "V03vinv10_u:5_20": "nandopananda kīdṛśo 'yaṃ mahallaḥ chandadveṣī /",
    "V03vinv10_u:5_21": "yadi tāvat pūrvam āgatās te vayam* /",
    "V03vinv10_u:5_22": "yadi vṛddhās te vayam* / atha bahuśrutās te vayam* / eṣa bhikṣur acireṇābhyāgato navakaḥ prakṛtijñaḥ /",
    "V03vinv10_u:5_23": "so 'nena sarvopakaraṇaiḥ pravārayitvā kulāni bhoktuṃ preṣito no tu vayam* /",
    "V03vinv10_u:5_24": "sa tair upālabdhaḥ / mahalla īdṛśas tvaṃ chandadveṣī /",
    "V03vinv10_u:5_25": "yadi tāvat pūrvam āgatās te vayaṃ pūrvavad yāvat* /",
    "V03vinv10_u:5_26": "sa tvayā sarvopakaraṇaiḥ pravārayitvā kulāni bhoktuṃ preṣito no tu vayam* /",
    "V03vinv10_u:5_27": "sthavirā kiṃcit parihīyate / ṣaḍvargikāḥ saṃjātāmarṣāḥ kathayanti /",
    "V03vinv10_u:5_28": "na tūṣṇīṃ sthātavyam* / tad aparaṃ prativadati / sa tair abhyāhataḥ / tūṣṇīm avasthitaḥ / tais tasyācodayitvāsmārayitvā vastukarmapratijñāyā balād utkṣepaṇīyaṃ karmaṃ kṛtam* /",
    "V03vinv10_u:5_29": "sa saṃlakṣayati / duḥkhaṃ brāhmaṇagṛhapatayaḥ prasādyante sukham aprasādyante /",
    "V03vinv10_u:5_30": "yadi sthāsyāmi vāsavagrāmīyakā brāhmaṇagṛhapatayaḥ prasādaṃ pravedayiṣyante /",
    "V03vinv10_u:5_31": "sarvadā prakramitavyam iti / sa samādāya pātracīvaraṃ yena śrāvastī yena cārikāṃ prakrānto 'nupūrveṇa cārikāṃ (MSV II 202) caran śrāvastīm anuprāptaḥ /",
    "V03vinv10_u:5_32": "sa bhikṣubhir dṛṣṭa uktaś ca /",
    "V03vinv10_u:5_33": "svāgataṃ svāgatam āyuṣman* / senāñjayin prītā vayaṃ tvaddarśanena no tv āgamanena /",
    "V03vinv10_u:5_34": "kiṃ kāraṇam* / tvām āgamya vāsavagrāmīyakā brāhmaṇagṛhapatayo buddhadharmasaṃgheṣu kārān kurvanti /",
    "V03vinv10_u:5_35": "āgantukānāṃ gamikānāṃ ca vāsavagrāmakaṃ pratiśaraṇam* /",
    "V03vinv10_u:5_36": "asty etad evam* / mama tu ṣaḍvargikair acodayitvāsmārayitvā vastukarmapratijñāyā balād utkṣepaṇīyaṃ karma kṛtam /",
    "V03vinv10_u:5_37": "kiṃ kāraṇam* / tena yathāvṛttam ākhyātam* / te 'vadhyāyantaḥ kṣipanto vivācayanta etat prakaraṇaṃ bhikṣavo bhagavata ārocayanti /",
    "V03vinv10_u:5_38": "bhagavān āha / tasmāt tarhi bhikṣavo vyagreṇa na bhikṣubhir acodayitvāsmārayitvā vastukarmapratijñayā balād utkṣepaṇīyaṃ karma kartavyam* /",
    "V03vinv10_u:6_0": "buddho bhagavān caṇpāyāṃ viharati gargāyāḥ puṣkariṇyās tīre /",
    "V03vinv10_u:6_1": "tena khalu samayena ṣaḍvargikā bhikṣava imāny evaṃrūpāṇy adharmakarmāṇi kurvanti /",
    "V03vinv10_u:6_2": "tadyathā adharmeṇa kurvanti vyagrāḥ /",
    "V03vinv10_u:6_3": "adharmeṇa kurvanti samagrāḥ /",
    "V03vinv10_u:6_4": "etat prakaraṇaṃ bhikṣavo bhagavata ārocayanti /",
    "V03vinv10_u:6_5": "bhagavān āha / tasmān na bhikṣubhir imāny evaṃrūpāṇy adharmakarmāṇi karaṇīyāni /",
    "V03vinv10_u:6_6": "tadyathā adharmeṇa vyagrair adharmeṇa samagraiḥ dharmeṇa vyagraiḥ /",
    "V03vinv10_u:7_0": "uddānam* /",
    "V03vinv10_u:8_0": "na eka ekena na dvau na saṃbahulāḥ kṛtāḥ /",
    "V03vinv10_u:8_1": "na gaṇo gaṇasya karmāṇi paṃca saṃghakarmaṇāṃ svāminaḥ //",
    "V03vinv10_u:9_0": "(MSV II 203)",
    "V03vinv10_u:9_1": "buddho bhagavān caṇpāyāṃ viharati gargāyāḥ puṣkariṇyās tīre /",
    "V03vinv10_u:9_2": "tena khalu samayena ṣaḍvargikā bhikṣava imāny evaṃrūpāṇy adharmakarmāṇi kurvanti /",
    "V03vinv10_u:9_3": "tadyathā eko 'py ekasya / eko dvayoḥ / ekaḥ saṃbahulānām* / dvāv api dvayoḥ / dvāv ekasya / dvau saṃbahulānām* / saṃbahulā api saṃbahulānām* /",
    "V03vinv10_u:9_4": "saṃbahulā ekasya / saṃbahulā dvayoḥ / (286v1 = GBM 6.885) gaṇo gaṇasya / etat prakaraṇaṃ bhikṣavo bhagavata ārocayanti /",
    "V03vinv10_u:9_5": "bhagavān āha / tasmān naikenaikasya karma kartavyam* /",
    "V03vinv10_u:9_6": "naikena dvayoḥ / naikena saṃbahulānām* / na dvābhyāṃ dvayoḥ / na dvābhyām ekasya / na dvābhyāṃ saṃbahulānām* / na saṃbahulaiḥ saṃbahulānām* /",
    "V03vinv10_u:10_0": "api tu bhikṣavaḥ paṃca saṃghakarmaṇāṃ svāminaḥ /",
    "V03vinv10_u:10_1": "katame paṃca / catvāro bhikṣavaḥ saṃghaḥ / pāṃcāpi bhikṣavaḥ saṃghaḥ / daśa bhikṣavaḥ saṃghaḥ / viṃśatir bhikṣavaḥ saṃghaḥ uttare ca /",
    "V03vinv10_u:11_0": "tatra bhikṣavo yatra catvāro bhikṣavaḥ prativasanti /",
    "V03vinv10_u:11_1": "arhati tatra saṃgho dharmeṇa sarvakarmāṇi kartum* /",
    "V03vinv10_u:11_2": "sthāpayitvā pāṃcānāṃ pravāraṇāṃ daśānām upasaṃpadaṃ viṃśatīnāṃ cāvarhaṇam* /",
    "V03vinv10_u:12_0": "yatra paṃca prativasanti / arhati tatra saṃgho dharmeṇa sarvakarmāṇi kartum* /",
    "V03vinv10_u:12_1": "sthāpayitvā daśānām upasaṃpadaṃ viṃśatīnāṃ cāvarhaṇam* /",
    "V03vinv10_u:13_0": "yatra daśa prativasanti / arhati tatra saṃghaḥ sarvakarmāṇi kartum* /",
    "V03vinv10_u:13_1": "sthāpayitvā viṃśatīnāṃ āvarhaṇam* /",
    "V03vinv10_u:14_0": "yatra viṃśatir bhikṣavaḥ prativasanti uttare ca /",
    "V03vinv10_u:14_1": "arhati tatra saṃgho dharmeṇa sarvakarmāṇi kartum* /",
    "V03vinv10_u:15_0": "(MSV II 204)",
    "V03vinv10_u:15_1": "uddānam* /",
    "V03vinv10_u:16_0": "caturvargakaraṇīyaṃ pudgala ūnakaḥ kṛtaḥ /",
    "V03vinv10_u:16_1": "na pārivāsikacaturthena karmacatuṣṭayaṃ smṛtam* //",
    "V03vinv10_u:17_0": "caturvargakaraṇīyaṃ bhikṣavaḥ karma ūnāś catvāraḥ kurvanti /",
    "V03vinv10_u:17_1": "adharmakarma ca tad avinayakarma ca /",
    "V03vinv10_u:17_2": "na tat tathā karaṇīyam* / saṃghaś ca tena sātisāraḥ / caturvargakaraṇīyaṃ karma āgārikacaturthāḥ kurvanti /",
    "V03vinv10_u:17_3": "adharmakarma ca tad avinayakarma ca /",
    "V03vinv10_u:17_4_0": "na ca tat tathā karaṇīyam* / saṃghaś ca tena sātisāraḥ / evaṃ śrāmaṇerakaḥ ṣaṇḍhapaṇḍakaḥ",
    "V03vinv10_u:17_4_1": "bhikṣuṇīdūṣako mātṛghātakaḥ pitṛghātakaḥ arhaghātakaḥ saṃghabhedakaḥ tathāgatasyāntike",
    "V03vinv10_u:17_4_2": "duṣṭacittarudhirotpādakas tīrthikas tīrthakāvakrāntikaḥ steyāsaṃvāsiko nānāsaṃvasiko",
    "V03vinv10_u:17_4_3": "'saṃvāsikaḥ pārivāsikacaturthāḥ karma kurvanti /",
    "V03vinv10_u:17_5": "adharmakarma ca tad avinayakarma ca /",
    "V03vinv10_u:18_0": "caturvargakaraṇīyaṃ karma pūrṇāś catvāro dharmeṇa kurvanti dharmakarma ca tad vinayakarma ca /",
    "V03vinv10_u:18_1": "evaṃ ca tat karaṇīyam* / saṃghaś ca tena na sātisāraḥ /",
    "V03vinv10_u:18_2": "caturvargakaraṇīyaṃ karma nāgārikacaturtho na śrāmaṇerakaḥ pūrvavad yāvan na pārivāsikacaturthāḥ kurvanti /",
    "V03vinv10_u:18_3": "dharmakarma ca tad vinayakarma ca /",
    "V03vinv10_u:18_4": "evaṃ ca tat karaṇīyam* / saṃghaś ca tena na sātisāraḥ /",
    "V03vinv10_u:19_0": "paṃcavargakaraṇīyaṃ karma ūnāḥ paṃca kurvanti /",
    "V03vinv10_u:19_1": "adharmakarma ca tad (MSV II 205) avinayakarma ca /",
    "V03vinv10_u:19_2": "na tathā karaṇīyam* / saṃghaś ca tena sātisāraḥ / paṃcavargakaraṇīyaṃ karma āgārikapaṃcamaḥ pūrvavad yāvat pārivāsikapaṃcamāḥ kurvanti /",
    "V03vinv10_u:19_3": "adharmakarma ca tad avinayakarma ca /",
    "V03vinv10_u:20_0": "paṃcavargakaraṇīyaṃ karma pūrṇāḥ paṃcavargeṇa kurvanti /",
    "V03vinv10_u:20_1": "dharmakarma ca tad vinayakarma ca /",
    "V03vinv10_u:20_2": "evaṃ tat karaṇīyam* / saṃghaś ca tena na sātisāraḥ /",
    "V03vinv10_u:20_3": "paṃcavargakaraṇīyaṃ karma nāgārikapaṃcamā na śrāmaṇerakaḥ pūrvavad yāvan na pārivāsikapaṃcamā dharmeṇa kurvanti /",
    "V03vinv10_u:20_4": "(287r1 = GBM 6.886) dharmakarma ca tad vinayakarma ca /",
    "V03vinv10_u:20_5": "evaṃ ca tat karaṇīyam* / saṃghaś ca tena na sātisāraḥ /",
    "V03vinv10_u:21_0": "daśavargakaraṇīyaṃ karma ūnā daśavargeṇa kurvanti /",
    "V03vinv10_u:21_1": "adharmakarma ca tad avinayakarma ca /",
    "V03vinv10_u:21_2": "na ca tat tathā karaṇīyam* / saṃghaś ca tena sātisāraḥ / daśavargakaraṇīyaṃ karma āgārikadaśamāḥ pūrvavad yāvat pārivāsikadaśamā kurvanti /",
    "V03vinv10_u:21_3": "adharmakarma ca tad avinayakarma ca /",
    "V03vinv10_u:22_0": "daśavargakaraṇīyaṃ karma pūrṇā daśavargeṇa kurvanti /",
    "V03vinv10_u:22_1": "dharmakarma ca tad vinayakarma ca /",
    "V03vinv10_u:22_2": "evaṃ ca tat karma karaṇīyam* /",
    "V03vinv10_u:22_3": "saṃghaś ca tena na sātisāraḥ /",
    "V03vinv10_u:22_4": "daśavargakaraṇīyaṃ karma nāgārikadaśamāḥ pūrvavad yāvan na pārivāsikadaśamā dharmeṇa kurvanti /",
    "V03vinv10_u:22_5": "dharmakarma ca tad vinayakarma ca /",
    "V03vinv10_u:22_6": "evaṃ ca karaṇīyam* / saṃghaś ca tena na sātisāraḥ /",
    "V03vinv10_u:23_0": "viṃśativargakaraṇīyaṃ karma ūnā viṃśativargeṇa kurvanti /",
    "V03vinv10_u:23_1": "adharmakarma ca tad avinayakarma ca /",
    "V03vinv10_u:23_2": "saṃghaś ca tena sātisāraḥ / viṃśativargakaraṇīyaṃ (MSV II 206) karma āgārikaviṃśatimāḥ śrāmaṇerakāḥ pūrvavat pārivāsikaviṃśatimāḥ kurvanti /",
    "V03vinv10_u:23_3": "adharmakarma ca tad avinayakarma ca /",
    "V03vinv10_u:24_0": "viṃśativargakaraṇīyaṃ karma pūrṇā viṃśatidharmeṇa kurvanti /",
    "V03vinv10_u:24_1": "dharmakarma ca tad vinayakarma ca /",
    "V03vinv10_u:24_2": "evaṃ ca tat karaṇīyam* / saṃghaś ca tena na sātisāraḥ /",
    "V03vinv10_u:24_3": "viṃśativargakaraṇīyaṃ karma nāgārikaviṃśatimā na śrāmaṇerakāḥ pūrvavad yāvan na pārivāsikaviṃśatimā dharmeṇa kurvanti /",
    "V03vinv10_u:24_4": "dharmakarma tad vinayakarma ca /",
    "V03vinv10_u:24_5": "evaṃ ca tat karaṇīyam* / saṃghaś ca tena na sātisāraḥ /",
    "V03vinv10_u:25_0": "uddānam* /",
    "V03vinv10_u:26_0": "dharmādharmeṇa yat karma yac ca jñaptitayā kṛtam* /",
    "V03vinv10_u:26_1": "saṃmukhaṃ ca pratijñā ca cakrapeyāla saṅkalāt* //",
    "V03vinv10_u:27_0": "adharmakarma / dharmakarma / adharmakarma katamat* / aprāpte utsāraṇe aprāptam utsārayanti /",
    "V03vinv10_u:27_1": "yathāsyotsāryamāṇasyānuśrāvaṇaṃ bhavati /",
    "V03vinv10_u:27_2": "na tathotsārayanti / adharmakarma / dharmakarma katamat* / prāpte utsāraṇe prāptam utsārayanti /",
    "V03vinv10_u:27_3": "yathāsyotsāryamāṇasyānuśrāvaṇaṃ bhavati /",
    "V03vinv10_u:27_4": "tathotsārayanti / dharmakarma / aprāpte osāraṇe aprāptam osārayanti /",
    "V03vinv10_u:27_5": "yathāsya osāryamāṇasyānuśrāvaṇaṃ bhavati /",
    "V03vinv10_u:27_6": "na tathā osārayanti / adharmakarma / prāpte osāraṇe prāptam osārayanti /",
    "V03vinv10_u:27_7": "yathāsya osāryamāṇasyānuśrāvaṇaṃ bhavati /",
    "V03vinv10_u:27_8": "tathosārayanti / dharmakarma / jñaptikarma jñaptim akṛtvā kurvanti /",
    "V03vinv10_u:27_9": "adharmakarma / jñaptikarma jñaptiṃ kṛtvā kurvanti /",
    "V03vinv10_u:27_10": "(MSV II 207) dharmakarma / jñaptidvitīyaṃ karma / jñaptim akṛtvā ekaṃ vāram anuśrāvayanti /",
    "V03vinv10_u:27_11": "adharmakarma / jñaptidvitīyaṃ karma / jñaptiṃ kṛtvā ekaṃ vāram anuśrāvayanti /",
    "V03vinv10_u:27_12": "dharmakarma / jñapticaturthaṃ karma / jñaptim akṛtvā trīn vāram anuśrāvayanti /",
    "V03vinv10_u:27_13": "adharmakarma / jñapticaturthaṇ karma / jñaptiṃ kṛtvā trīn vārān anuśrāvayanti /",
    "V03vinv10_u:27_14": "dharmakarma / anyena karmaṇā jñaptiṃ kṛtvā niṣṭhāpayanti /",
    "V03vinv10_u:27_15": "adharmakarma / tenaiva karmaṇā jñaptiṃ kṛtvā niṣṭhāpayanti /",
    "V03vinv10_u:27_16": "dharmakarma / saṃmukhakaraṇīyaṃ karmāsaṃmukhībhūtasya kurvanti /",
    "V03vinv10_u:27_17": "adharmakarma / saṃmukhakaraṇīyaṃ karma saṃmukhībhūtasya kurvanti /",
    "V03vinv10_u:27_18": "dharmakarmā / pratijñākaraṇīyaṃ karma apratijñayā kurvanti /",
    "V03vinv10_u:27_19": "adharmakarma / pratijñākaraṇīyaṃ karma pratijñayā kurvanti (287v1 = GBM 6.",
    "V03vinv10_u:27_20": "887) / dharmakarma / saṃmukhavinayārhāya smṛtivinayaṃ dadāti /",
    "V03vinv10_u:27_21_0": "adharmakarma / amūḍhavinayaṃ tatsvabhāvaiṣīyaṃ yadbhūyaiṣīyaṃ pratijñākārakaṃ tṛṇaprastārakaṃ",
    "V03vinv10_u:27_21_1": "tarjanīyaṃ nigarhaṇīyaṃ pratisaṃharaṇīyam adarśanīyotkṣepaṇayam apratikarmārhayotkṣepaṇīyam",
    "V03vinv10_u:27_21_2": "apratinisṛṣṭe pāpake dṛṣṭigate utkṣepaṇīyaṃ karma /",
    "V03vinv10_u:27_22": "parivāsaṃ mūlaparivāsaṃ mūlāpakarṣaparivāsaṃ mānāpyaṃ mūlamānāpyaṃ mūlāpakarṣamānāpyam āvarhanti /",
    "V03vinv10_u:27_23": "adharmakarma / saṃmukhavinayārhāya tu saṃmukhavinayam eva dadāti na smṛtivinayaṃ na yāvad āvarhanti /",
    "V03vinv10_u:27_24": "dharmakarma / smṛtivinayārhāya amūḍhavinayaṃ dadāti /",
    "V03vinv10_u:27_25": "adharmakarma / evaṃ yadbhūyaiṣīyaṃ pūrvavad yāvad āvarhanti saṃmukavinayaṃ dadāti /",
    "V03vinv10_u:27_26": "adharmakarma / smṛtivinayārhāya tu smṛtivinayam eva dadāti na tatsvabhāvaiṣīyaṃ na yāvat saṃmukhavinayam* /",
    "V03vinv10_u:27_27": "dharmakarma / amūḍhavinayārhāya (MSV II 208) tatsvabhāvaiṣīyaṃ dadāti /",
    "V03vinv10_u:27_28": "adharmakarma / evaṃ yadbhūyaiṣīyaṃ yāvat saṃmukhavinayaṃ smṛtivinayaṃ dadāti /",
    "V03vinv10_u:27_29": "adharmakarma / amūḍhavinayārhāya tv amūḍhavinayam eva dadāti tatsvabhāvaiṣīyaṃ na yāvat saṃmukhavinayaṃ smṛtivinayaṃ /",
    "V03vinv10_u:27_30": "dharmakarma / tatsvabhāvaiṣīyārhāya yadbhūyaiṣīyaṃ dadāti adharmakarma /",
    "V03vinv10_u:27_31": "tarjanīyārhāya pūrvavad yāvad amūḍhavinayaṃ dadāti /",
    "V03vinv10_u:27_32": "adharmakarma / tatsvabhāvaiṣiyārhāya tu tatsvabhāvaiṣīyam eva dadāti na yadbhūyaiṣīyaṃ na yāvad amūḍhavinayam* /",
    "V03vinv10_u:27_33": "dharmakarma / yadbhūyaiṣīyārhāya tarjanīyaṃ karma kurvanti /",
    "V03vinv10_u:27_34": "adharmakarma / nigarhaṇīyārhāya pūrvavad yāvat tatsvabhāvaiṣīyam dadāti /",
    "V03vinv10_u:27_35": "adharmakarma / yadbhūyaiṣīyārhāya yadbhūyaiṣīyam eva dadāti na tarjanīyaṃ na yāvat tatsvabhāvaiṣīyam* /",
    "V03vinv10_u:27_36": "dharmakarma / tarjanīyakarmārhāya nigarhaṇīyaṃ karma kurvanti pratisaṃharaṇīyaṃ pūrvavad yāvad yadbhūyaiṣīyaṃ dadāti /",
    "V03vinv10_u:27_37": "adharmakarma / tarjanīyakarmārhāya tu tarjanīyam eva karma kurvanti na pariśiṣṭānīti /",
    "V03vinv10_u:27_38": "anayā vartanyā cakrapeyālaḥ pūrvavad yāvad dharmakarma /",
    "V03vinv10_u:27_39": "nigarhaṇīyārhāya pratisaṃharaṇīyaṃ karma kurvanti /",
    "V03vinv10_u:27_40": "adharmakarma / pūrvavat* / nigarhaṇīyakarmārhāya tu nigarhaṇīyakarmaiva kurvanti /",
    "V03vinv10_u:27_41": "dharmakarma pūrvavat* / pravāsanīyakarmārhāya pratisaṃharaṇīyaṃ karma kurvanti /",
    "V03vinv10_u:27_42": "adharmakarma pūrvavat* / pravāsanīyakarmārhāya tu pravāsanīyam eva karma kurvanti /",
    "V03vinv10_u:27_43": "dharmakarma pūrvavat* / pratisaṃharaṇīyakarmārhāyādarśanīyotkṣepaṇīyaṃ karma kurvanti /",
    "V03vinv10_u:27_44": "adharmakarma pūrvavat* / pratisaṃharaṇīyakarmārhāya tu pratisaṃharaṇīyam eva karma kurvanti /",
    "V03vinv10_u:27_45": "dharmakarma pūrvavat / adarśanīyotkṣepaṇīyakarmārhāyāpratikarmārhāyotkṣepaṇīyaṃ karma kurvanti /",
    "V03vinv10_u:27_46": "adharmakarma pūrvavat* / adarśanīyotkṣepaṇīyakarmārhāya tv adarśanīyotkṣepaṇīyam eva karma kurvanti /",
    "V03vinv10_u:27_47": "(MSV II 209) dharmakarma / pūrvavat* / apratikarmārhāyotkṣepaṇīyakarmārhāya parivāsaṃ dadāti /",
    "V03vinv10_u:27_48": "adharmakarma pūrvavat* / apratinisṛṣṭe pāpake dṛṣṭigate utkṣepaṇīyaṃ karma kurvanti /",
    "V03vinv10_u:27_49": "adharmakarma pūrvavat* / apratikarmārhāyotkṣepaṇīyakarmārhāya tv apratikarmārhāyotkṣepaṇīyam eva karma (288r1 = GBM 6.",
    "V03vinv10_u:27_50": "888) kurvanti / dharmakarma pūrvavat* / apratinisṛṣṭe pāpake dṛṣṭigate utkṣepaṇīykarmārhāya parivāsaṃ dadāti /",
    "V03vinv10_u:27_51": "adharmakarma pūrvavat* / apratinisṛṣṭe pāpake dṛṣṭigate utkṣepaṇīykarmārhāya tv apratinisṛṣṭe pāpake dṛṣṭigate utkṣepaṇīyaṃ karmaiva kurvanti /",
    "V03vinv10_u:27_52": "dharmakarma pūrvavat* / parivāsakarmārhāya mūlaparivāsaṃ dadāti /",
    "V03vinv10_u:27_53": "adharmakarma pūrvavat* / parivāsakarmārhāya tv aparivāsam eva tu dadāti /",
    "V03vinv10_u:27_54": "adharmakarma pūrvavat* / mūlaparivāsārhāya mūlaparivāsaṃ dadāti /",
    "V03vinv10_u:27_55": "adharmakarma pūrvavat* / mūlaparivāsārhāya tu mūlaparivāsam eva dadāti /",
    "V03vinv10_u:27_56": "dharmakarma pūrvavat* / aparyuṣitaparivāsāya mānāpyaṃ dadāti /",
    "V03vinv10_u:27_57": "adharmakarma pūrvavat* / aparyuṣitaparivāsāya mānāpyaṃ dadāti /",
    "V03vinv10_u:27_58": "adharmakarma pūrvavat* / paryuṣitaparivāsāya tu mānāpyaṃ dadāti /",
    "V03vinv10_u:27_59": "dharmakarma pūrvavat* / acaritamānāpyam āvarhanti / adharmakarma pūrvavat* / caritamānāpyam āvarhanti / dharmakarma pūrvavat* / āvarhaṇārhāya saṃmukhavinayaṃ dadāti /",
    "V03vinv10_u:27_60": "pūrvavad yāvan mānāpyaṃ dadāti /",
    "V03vinv10_u:27_61": "adharmakarma pūrvavat* / āvarhaṇārhāya tv āvarhaṇam eva kurvanti na saṃmukhavinayaṃ dadāti na yāvan mānāpyam* /",
    "V03vinv10_u:27_62": "dharmakarma pūrvavat* / evam eva navakena cakrapeyālaṃ vistareṇa boddhavyam* /",
    "V03vinv10_u:28_0": "uddānam* /",
    "V03vinv10_u:29_0": "vyagraḥ samagrā rohanti dharmādharmeṇa votkṣipet* /",
    "V03vinv10_u:29_1": "osāraṇayā etāni karma vastusamudditam* //",
    "V03vinv10_u:30_0": "(MSV II 210)",
    "V03vinv10_u:30_1": "vyagrakarma / samagrakarma / vyagrakarma katamat* / yāvanto bhikṣavaḥ sīmāprāptāḥ kriyāprāptās te sarve samavahitāḥ saṃmukhībhūtāś chandārhebhyaś ca cchandenānītā bhavanti /",
    "V03vinv10_u:30_2": "samavahitāś ca bhikṣavaḥ saṃmukhībhūtāḥ prativahanti pratikrośanti /",
    "V03vinv10_u:30_3": "yeṣāṃ prativahatāṃ pratikrośatāṃ pratikrośo rohati /",
    "V03vinv10_u:30_4_0": "karmāṇi ca kurvanti / idam ucyate vyagrakarma / samagrakarma katamat* / yāvanto bhikṣavaḥ",
    "V03vinv10_u:30_4_1": "sīmāprāptāḥ kriyāprāptās te sarve samavahitāḥ saṃmukhībhūtāś chandārhebhyaś ca cchandenānītā",
    "V03vinv10_u:30_4_2": "bhavanti /",
    "V03vinv10_u:30_5": "samavahitāś ca bhikṣavaḥ saṃmukhībhūtā na prativahanti na pratikrośanti /",
    "V03vinv10_u:30_6": "yeṣāṃ prativahatāṃ pratikrośatāṃ pratikrośo rohati /",
    "V03vinv10_u:31_0": "āyuṣmān upālī buddhaṃ bhagavantaṃ pṛcchati /",
    "V03vinv10_u:31_1": "katīnāṃ bhadanta pratikrośo na rohati /",
    "V03vinv10_u:31_2": "daśānām upālin* / alajjinaḥ sāntarasya bālasya mūḍhasyāvyaktasyākuśalasya bahiḥsīmāyāṃ sthitasya īryāpathe cyutasya vācā asaṃvṛtasya /",
    "V03vinv10_u:31_3": "katīnāṃ bhadanta pratikrośo rohati /",
    "V03vinv10_u:31_4": "caturṇām upālin* / prakṛtisthitasya antaḥsīmāyāṃ sthitasya īryāpathād acyutasya vā vācā saṃyatasyeti /",
    "V03vinv10_u:31_5": "āyuṣmān upālī buddhaṃ bhagavantaṃ pṛcchati /",
    "V03vinv10_u:31_6": "kati bhadanta utkṣepaṇīyakarmāṇi /",
    "V03vinv10_u:31_7": "catvāry upālin / adharmeṇotkṣipanti vyagrā adharmeṇa samagrāḥ /",
    "V03vinv10_u:31_8": "dharmeṇa vyagrāḥ / dharmeṇa samagrāḥ / tatraikam utkṣepaṇakarma / yad idaṃ dharmeṇotkṣipanti samagrāḥ /",
    "V03vinv10_u:31_9": "kati bhadanta osāraṇakarmāṇi /",
    "V03vinv10_u:31_10": "catvāry (MSV II 211) upālin* /",
    "V03vinv10_u:31_11": "adharmeṇosārayanti vyagrāḥ / adharmeṇa samagrāḥ / dharmeṇa vyagrāḥ / dharmeṇa samagrāḥ / tatraikam osāraṇakarma (288v1 = GBM 6.",
    "V03vinv10_u:31_12": "889) yad idaṃ dharmeṇa kurvanti samagrāḥ /",
    "V03vinv10_u:32_0": "karmavastu samāptam* //"
}