{
    "GS39purukadu:0": "Kādambarīsvīkaraṇasūtramañjarī ananyajasaptatantau anutarṣasvīkaraṇasyātyāvaśyakatvāt // 1",
    "GS39purukadu:1": "* idānīm ātmabhuvā kriyamāṇe saptatantau tatsādhanatvenānirvacanīyasukhodbodhahetutvena vāruṇīprāśanam anudarśayati ananyajasaptatantāv iti || 1.1",
    "GS39purukadu:2": "* anutṛṣyanti anirvacanīyānandaṃ prāpnuvanti anenety anutarṣaṃ kādambaraṃ",
    "GS39purukadu:3_0": "tasya svīkaraṇam anuprāśanaṃ tasya prāśanasyātyāvaśyakatvam atīva īpsitatamatvam",
    "GS39purukadu:3_1": "anirvacanīyānandapradātṛtvena retaḥstambhakatvena hetunā karmānuṣṭhānāt pūrvaṃ pracetasaḥ",
    "GS39purukadu:3_2": "kanyāyāḥ svīkaraṇaṃ kartavyam ity arthaḥ",
    "GS39purukadu:4": "* makaradhvaja ātmabhūḥ ity amaraḥ || 1.3",
    "GS39purukadu:5": "* saptatantur makhaḥ kratur ity amaraḥ || 1.4",
    "GS39purukadu:6": "* nanu anutarṣasvīkaraṇam adṛṣṭaphalodbodhe upakārakam āho svit",
    "GS39purukadu:7_0": "dṛṣṭaphalodbodhe upakārakaṃ veti saṃśayavākyam upanyasya dṛṣṭaphalodbodhe eva sākṣād",
    "GS39purukadu:7_1": "upakārakaṃ na kiṃcit svargādiphalavat ānuśravikavākyaṃ kalpyam upakārakam iti manasi",
    "GS39purukadu:7_2": "niścitya pūrvasūtrasya hetutvena dvitīyaṃ sūtram anuśāsti || 1.5]",
    "GS39purukadu:8": "ratyānandasyodbodhe anirvacanīyānandasya kāraṇabhūtatvāt // 2",
    "GS39purukadu:9": "* ratyānandasyeti || 2.1",
    "GS39purukadu:10": "* anutarṣasvīkaraṇe kṛte satīti jñeyam || 2.2",
    "GS39purukadu:11": "* anena vākyena anayoḥ kāryakāraṇasaṃgatiḥ upapāditā bhavati tathā cāyam arthaḥ anutarṣasvīkaraṇe kṛte sati nidhuvanavyāpāre ratyānando",
    "GS39purukadu:12": "'nirvacanīya utpadyate netarathā sāmudrikaṇāmiśritasya",
    "GS39purukadu:13": "sūpaśākādidravyasyeva nīrasaḥ svāduḥ prādurbhūyate ity arthaḥ || 2.3",
    "GS39purukadu:14": "* anyad apy anirvacanīyam upakārāntaraṃ tṛtīyasūtreṇa anuśāsti",
    "GS39purukadu:15": "saṃpradarśayati || 2.4]",
    "GS39purukadu:16": "udañjyabhyutthāne pracetasaḥ kanyāyāḥ svīkaraṇasya paramakāraṇatvam // 3",
    "GS39purukadu:17": "* udañjyabhyutthāne iti || 3.1",
    "GS39purukadu:18_0": "* pāśinaḥ ātmajāyayā saha atiprītyupacayena tādātmyabhāvaṃ gamite sati nimittakāraṇasyātyupakārakatayā",
    "GS39purukadu:18_1": "taddvārā svakīyānandasyānirvacanīyāhlāde prayojakībhūtaṃ bhavatīty arthaḥ || 3.2",
    "GS39purukadu:19_0": "* anena vākyenātyāvaśyakatayā tādṛgvyāpārasya purastāt tādṛṅnirveśanaṃ sampādya tatpurastāt",
    "GS39purukadu:19_1": "saptatantoḥ karmādhikāre 'dhikāritā itarathā nimittakāraṇe utsāhaśaktibhraṃśāt sākalyena",
    "GS39purukadu:19_2": "narmavyāpāradhvaṃso bhavatīty",
    "GS39purukadu:20": "arthaḥ || 3.3",
    "GS39purukadu:21": "* etasya sūtrasya rāddhāntasūtraṃ darśayati || 3.4]",
    "GS39purukadu:22": "prayojyaprādhānyakartṛtvābhāve ratitantraṃ vidhātum aśakyatvāt // 4",
    "GS39purukadu:23": "* prayojyaprādhānye iti || 4.1",
    "GS39purukadu:24": "* prayojyasyodañjeḥ prādhānyakartṛtvam abhyutthāne sati sampadyate tadabhāve abhyutthānābhāve nimittāpāye naimittikasyāpy apāya iti nyāyena ratitantraṃ lupyate kutaḥ || 4.2",
    "GS39purukadu:25": "* nimittakāraṇasyābhāvāt yathā turīvemādisattve paṭakāryasyotpattir netarathā tathā abhyutthānasattve tantravidhānasyotpattiḥ || 4.3",
    "GS39purukadu:26": "* anena vākyenātyāvaśyakatvenānutarṣasvīkaraṇaṃ sampādya tatpurastāt nidhuvanavyāpāre pravṛttir vidheyā iti bhāvaḥ || 4.4",
    "GS39purukadu:27": "* idānīṃ sūtracatuṣṭayasya sākalyena kṛtsnaṃ tātparyārthaṃ saṃgṛhya",
    "GS39purukadu:28": "avyabhicaritaṃ sarvasūtrāṇāṃ rāddhāntavākyaṃ saṃpradarśayati || 4.5]",
    "GS39purukadu:29": "prayojye narmavyāpāravistāre abhyutthānaviśiṣṭodañjyabhāve sarvāṅgīṇavyāpāropalakṣitaṃ ratitantraṃ kartum adhikārābhāvāt // 5",
    "GS39purukadu:30": "* prayojye narmavyāpāravistāre iti || 5.1",
    "GS39purukadu:31": "* pūrvasmin sūtre vāhyatantre yat kiṃcid avacchedenādhikārikatvaṃ",
    "GS39purukadu:32": "nirūpitam asmin sūtre tu prayojakasya sākalyena narmapravṛttinimittasyābhāve jāyamāne sati prayojyavyāpāre 'pi",
    "GS39purukadu:33": "atyantābhāvasya vidhānaṃ nirvyavasāyenaiva prāptaṃ bhavati kiṃcid viśeṣavidhānaṃ yatra nopalabhyata iti bhāvaḥ || 5.2",
    "GS39purukadu:34": "* tasmād anutarṣasvīkaraṇād anantaram eva narmakarmādhikāre ādhikārikatvam",
    "GS39purukadu:35": "iti pañcasūtrāṇām eka eva tātparyārthaḥ || 5.3",
    "GS39purukadu:36": "* māghakirātaraghuvaṃśeṣu siddhāntitasya vākyasyaivāyam anuvādaḥ na tv",
    "GS39purukadu:37": "apūrvavidhānaṃ svamanīṣayā upakalpya proktam iti śaṅkanīyam || 5.4",
    "GS39purukadu:38": "* kiṃ ca dvitīyāvasthām atikrāntasya diṣṭyātmajāyayā saha",
    "GS39purukadu:39_0": "asaṃstutapremaprāduṣkaraṇe saṃyuktasya janasya saprakārakarasotpattyanubhave tādṛṅmanīṣāyā",
    "GS39purukadu:39_1": "abhāvāt sīdhusaṃgrahaṇaṃ paramakāraṇatvena nābhimatam taditarāvasthāyāṃ tu andhasaḥ",
    "GS39purukadu:39_2": "śamalasya anirvacanīyānandaprakāśane svīkaraṇatvena saṃgrahaṇam atyāvaśyakatvenābhimatam",
    "GS39purukadu:39_3": "eva īdṛksaṃvidā yāthārthyajñānaṃ parikalpya tādṛkkarmādhikāre anutarṣasvīkaraṇam",
    "GS39purukadu:39_4": "atyāvaśyakatamam iti narmavyāpārakartṇām āptavākyavat yathārthopadeśam anuśāsti ||",
    "GS39purukadu:39_5": "5.5]",
    "GS39purukadu:40": "ratitantravilāse anirvacanīyarasotpattau sīdhusaṃgrahaṇasya paramakāraṇatvam // 6",
    "GS39purukadu:41": "* ratitantravilāse iti || 6.1",
    "GS39purukadu:42": "* ratitantravilāse narmavyāpāravilāse anirvacanīyarasotpattau",
    "GS39purukadu:43_0": "ṣaḍvidharasād atirikto yo rasaḥ amṛtāndhasām upabhogayogya iti yāvat kādambararasasya",
    "GS39purukadu:43_1": "anuprāśanasya paramakāraṇatvam tādṛgrase sampīte sati nidhuvanavyāpāravistāre rasabhāvanāviśeṣacaturāṇām",
    "GS39purukadu:43_2": "anirvacanīyasukhodbodhaṃ janayatīty arthaḥ || 6.2",
    "GS39purukadu:44": "* kiṃ cānyad apy anirvacanīyaṃ rasaviśeṣāntaraṃ sīdhuprāśanenānudarśayati",
    "GS39purukadu:45": "lalitavibhramabandhavilāse puṣkarādhipater ātmajāyāḥ naisargikasvabhāvaḥ",
    "GS39purukadu:46": "* lalitavibhramabandheti || 7.1",
    "GS39purukadu:47": "* puṣkaraṃ sarvatomukham ity amaraḥ || 7.2",
    "GS39purukadu:48_0": "* puṣkarādhipateḥ ātmajāyāḥ lalitavibhramabandhaprāduṣkaraṇaṃ naisargikaḥ svabhāva",
    "GS39purukadu:48_1": "iti sūtrārthaḥ * atra puṣkarādhipatiśabdena pratīcyāḥ kāṣṭhāyāḥ adhipatir lakṣyate",
    "GS39purukadu:48_2": "tasya ātmajāyāḥ vāruṇyā anuprāśane kriyamāṇe lalitavibhramabandhānāṃ",
    "GS39purukadu:49_0": "prakaṭīkaraṇe prayojikā bhavati netarathā kṛtsnavāṅmayasyādhidaivikarūpatvāt nirvyavasāyenaiva",
    "GS39purukadu:49_1": "antaḥkaraṇasyāhlādakāḥ rucikaraprabandhāḥ atalapradeśāt kamalaniḥsaraṇam iva prāśanakartur",
    "GS39purukadu:49_2": "mukhapadmanīḍāt prādurbhūyanta ity arthaḥ || 7.4",
    "GS39purukadu:50_0": "* idam eva rasaviśeṣāntaraṃ saṃnipatyopakārakanyāyena paramāpūrvasādhane prayojakībhūtaṃ",
    "GS39purukadu:50_1": "kāraṇaṃ nirbandhavarṇānāṃ śravaṇamātreṇa taddvārā manasijodbodhe anirvacanīyasādhanatvena",
    "GS39purukadu:50_2": "paramakāraṇatvam ayam eva tasyāḥ",
    "GS39purukadu:51": "naisargikasvabhāva iti || 7.5",
    "GS39purukadu:52": "* anyad apy upakārāntaram uttarasūtreṇa saṃpradarśayati || 7.6]",
    "GS39purukadu:53": "upaśyāmayā saha madhuvāra udañjidhārṣṭye prayojakaḥ // 8",
    "GS39purukadu:54": "* upaśyāmayeti || 8.1",
    "GS39purukadu:55": "* śyāmāvasthāyā upa samīpe vartate sā upaśyāmā tayā caturdaśapañcadaśahāyanātmikayā yoṣayā saha madhuvārā madhupānāvṛttiḥ",
    "GS39purukadu:56": "udañjidhārṣṭye atyantadṛḍhataratve prayojako bhavati anena vākyena parisaṃkhyāvidheḥ svarūpaṃ prakāśitaṃ bhavati || 8.2",
    "GS39purukadu:57_0": "* tathā cāyam arthaḥ atikrāntāvasthayā saha madhuvāre jāyamāne udañjidhārṣṭyaṃ naivotpadyate",
    "GS39purukadu:57_1": "tayā saha tādṛgvyavasāyaḥ vaiyarthyatāṃ pratipadyate nyubjaghaṭopari jalapūraṇanyāyena",
    "GS39purukadu:57_2": "tasmāt ratitantravilāse",
    "GS39purukadu:58": "udañjidhārṣṭye manīṣāvatā puruṣeṇa galitayauvanayā saha madhuvāro naiva kartavya ity arthaḥ * nirarthakaprayāse kasyāpi matir naivotpadyata iti nyāyāt || 8.4",
    "GS39purukadu:59": "* dhanvantaryādīnāṃ matam anusṛtya kāpiśāyanasvīkaraṇe",
    "GS39purukadu:60": "'nirvacanīyāhlādadyotakam upakārāntaram anudarśayati || 8.5]",
    "GS39purukadu:61": "śyāmayā saha nirveśanaṃ yāmadvayasopalakṣitadiṣṭāvadhiretaḥstambhane paramakāraṇam // 9",
    "GS39purukadu:62": "* śyāmayā saheti || 9.1",
    "GS39purukadu:63": "* ṣoḍaśavārṣikī śyāmeti vātsyāyanasūtre prasiddhiḥ tādṛgavasthayā yoṣayā",
    "GS39purukadu:64_0": "saha niveśanaṃ pānaṃ patiṣu nirviviśur madam aṅganā ity atra nirveśanaśabde pānaṃ",
    "GS39purukadu:64_1": "lakṣyate yāmapramāṇaṃ yāmadvayasaṃ pramāṇe dvayasaj iti sūtreṇa pramāṇārthe dvayasacpratyayaḥ",
    "GS39purukadu:64_2": "tādṛkpramāṇopalakṣite diṣṭe kāle kālo diṣṭopyanehāpīti kośasmaraṇāt tāvat kālam abhivyāpyeti",
    "GS39purukadu:64_3": "yāvat retaḥstambhane paramakāraṇam iti tayā saha kāpiśāyanasya svīkaraṇe kriyamāṇe",
    "GS39purukadu:64_4": "ekayāmaparyantaṃ varāṅgopari vrīhikaṇḍanavat āghātaṃ karotīty",
    "GS39purukadu:65": "arthaḥ || 9.2",
    "GS39purukadu:66": "* idānīṃ narmavyāpāravistāre 'paricitanarmasukhānandāya nidhuvanāt pūrvaṃ kāpiśāyanaprāśanaṃ narmakhedāpanuttaye 'tyāvaśyakatvenānudarśayati || 9.3]",
    "GS39purukadu:67": "nistanūruhavarāṅgasambhede yoṣāyā anuprāśanasyātyāvaśyakatvāt // 10",
    "GS39purukadu:68": "* nistanūruhavarāṅga iti || 10.1",
    "GS39purukadu:69_0": "* nirgataṃ tanūruhaṃ yasmāt tat nistanūruhaṃ tanūruhāṇāṃ prādurbhāveṇa rahitaṃ tac",
    "GS39purukadu:69_1": "ca tat varāṅgaṃ ca tasya sambhedanaṃ svakīyenodañjinā mukhavidāraṇaṃ tādṛkkarmaṇi",
    "GS39purukadu:69_2": "kriyamāṇe ajñātanarmavyāpārāyai reyaprāśanaṃ",
    "GS39purukadu:70_0": "kārayitavyam kṛte aireyaprāśane manasijasadmavidīrṇavyathā sambhedakāle nānubhūyate",
    "GS39purukadu:70_1": "itarathā sadmavidīrṇajanyavyathayā sadmani sthitānāṃ nāḍīnāṃ viparyāsena vyānavāyau",
    "GS39purukadu:70_2": "saṃkaṭavyathā atitarām anubhūyate tadvyathānivāraṇārthaṃ nidhuvanāt pūrvaṃ dvipalapramāṇaṃ",
    "GS39purukadu:70_3": "kāpiśāyanaṃ pāyayitavyam ity arthaḥ || 10.2",
    "GS39purukadu:71": "* tayā yoṣayā kāpiśāyane pīte sati uttarasūtreṇa pānajanyaṃ yat sukhaṃ tad darśayati || 10.3]",
    "GS39purukadu:72": "kriyamāṇe 'nuprāśane nirbhedavyathā nānubhūyate // 11",
    "GS39purukadu:73": "* kriyamāṇe 'nuprāśana iti || 11.1",
    "GS39purukadu:74": "* priyasakhīdvārā kriyamāṇe 'nuprāśane satīti jñeyam madāvirbhāveṇa",
    "GS39purukadu:75": "anusaṃdhānābhāvāt nirbhedajanyā vyathā nānubhūyate ity arthaḥ || 11.2",
    "GS39purukadu:76": "* uttarasmin ghasre upakārakāntaram anudarśayati || 11.3]",
    "GS39purukadu:77": "uttarasmin ghasre asaṃbheditam iva varāṅgaṃ paridṛśyate // 12",
    "GS39purukadu:78": "* uttarasmin ghasre iti || 12.1",
    "GS39purukadu:79": "* varāṅgavidīrṇād anantaram uttarasmin ghasre dine asaṃbheditam iva avidīrṇam iva paridṛśyate varāṅgam idam eva upakārakāntaram || 12.2",
    "GS39purukadu:80": "* yoṣāyā anuprāśanena taddvārā uttararūpe phalavaiśiṣṭyaṃ saṃpradarśayati",
    "GS39purukadu:81": "kriyamāṇe narmavyāpāre udañjer dhārṣṭyasya phalegrahiḥ paridṛśyate // 13",
    "GS39purukadu:82": "* kriyamāṇe narmavyāpāra iti || 13.1",
    "GS39purukadu:83": "* uttararūpeṇa kriyamāṇe narmavyāpāre nidhuvanavyāpāre udañjer dhārṣṭyasya",
    "GS39purukadu:84_0": "yaṣṭikāṇḍam iva atikaṭhinatāṃ samprāptasya meḍhrasya phalegrahir avandhyasāmarthyaṃ",
    "GS39purukadu:84_1": "paridṛśyate * etad uktaṃ bhavati kāpiśāyanasya anuprāśanamātreṇātisaṃkucitatvaṃ prāptasya",
    "GS39purukadu:84_2": "yoṣāyāḥ varāṅgasya atidṛḍhatamasyāpy udañjeḥ varāṅgamukhavidīrṇane sāmarthyābhāvāt",
    "GS39purukadu:84_3": "parābhavaṃ prāpta evety arthaḥ ||",
    "GS39purukadu:85": "* saṃbhedite 'pi varāṅge kāpiśāyanaprāśanena atisaṃkocaṃ prāptasya yoṣāyāḥ varāṅgasya vivarakaraṇe udañjau mahatī vyathā prādurbhūyate iti bhāvaḥ ||",
    "GS39purukadu:86": "* anena vākyena dvitīyavṛttāv api punaḥ yo 'nividīrṇasukhaṃ puruṣo",
    "GS39purukadu:87": "'nubhūyate iti tātparyārthaḥ || 13.5",
    "GS39purukadu:88_0": "* śyāmayā saha nirveśane ratisukhodbodhanaṃ vīryastambhanaṃ kālāvadhiṃ ca proktam",
    "GS39purukadu:88_1": "upaśyāmayā saha krīḍane samupasthitau tatrāpi aireyasvīkaraṇasya atyāvaśyakatvenānuvidhānaṃ",
    "GS39purukadu:88_2": "vidadhāti upaśyāmayā saha vyānatādibandhe samupasthitau pāśina ātmajāyāḥ svīkaraṇe",
    "GS39purukadu:88_3": "anirvacanīyasukhānubhave hetuḥ kāraṇatvam // 14",
    "GS39purukadu:89": "* upaśyāmayā saheti || 14.1",
    "GS39purukadu:90": "* aprāptayauvanābhiḥ saha bāhyatantre manīṣāyāḥ samupasthitau aṇumātraṃ",
    "GS39purukadu:91": "tasyai prāśayitavyaṃ tāvanmātreṇaiva ubhayoḥ ānandasukhānulabdheḥ cumbanādivyāpāre anuvidhīyamāne alpasvīkāramātreṇa ānandānubhavadarśanāt na tatra ādhikyena pāśinaḥ || 14.2",
    "GS39purukadu:92": "* ātmajāyāḥ svīkaraṇam iti hetuvādaṃ manasi nidhāya auttarīyaṃ sūtram anuśāsti || 14.3]",
    "GS39purukadu:93": "aprāptayauvanābhiḥ saha samprayoge aṇumātraprāśanena caritārthatvāt // 15",
    "GS39purukadu:94": "aprāptayauvanābhiḥ saheti // 16",
    "GS39purukadu:95": "* idānīm utkaṭayauvanāvasthāyām aireyaprāśanaṃ ratitantravilāse upadiśyate netarāvasthāyām upayogābhāvād anadhikāritvād ity ālocya dvitīyāvasthāyām",
    "GS39purukadu:96": "atyāvaśyakatvam iti paurastyasūtreṇānudarśayati || 16.1]",
    "GS39purukadu:97": "tīyapratyayasya prakṛtibhūtāyām avasthāyāṃ kaśyasvīkaraṇasyātyāvaśyakatvaṃ sati pūrvarūpasaṃyoge * tīyapratyayasya prakṛtibhūtāyām iti || 17.1",
    "GS39purukadu:98": "* tīyapratyayasya prakṛtibhūtāyām avasthāyāṃ dvitīyāyām avasthāyāṃ dves",
    "GS39purukadu:99_0": "tīya ity anena dviśabdāt tīyapratyaye sati dvitīyaśabdo niṣpadyate tasyām avasthāyāṃ",
    "GS39purukadu:99_1": "kaśyasvīkaraṇasyātyāvaśyakatvam sati pūrvarūpasaṃyoge tādṛgavasthāvatyāḥ yoṣāyāḥ",
    "GS39purukadu:99_2": "saṃnidhāne satīti jñeyam || 17.2",
    "GS39purukadu:100": "* nanu dṛṣṭaprayojanam uddiśya svīkaraṇaṃ vidhīyate vā adṛṣṭaphalam uddiśya vā dṛṣṭaprayojanasyaivātrākāṅkṣitatvān nādṛṣṭaprayojanam uddiśyeti",
    "GS39purukadu:101_0": "dṛṣṭaprayojanaṃ tu udañjidārḍhyapūrvarūpasya dṛṣṭaprayojanaṃ tu āsyorojādyavayaveṣu",
    "GS39purukadu:101_1": "usrādhikyasyātyādhikyatvena saṃdarśanam etasya phalatritayasyānubhavārthaṃ dvitīyāvasthāvatā",
    "GS39purukadu:101_2": "puruṣeṇa yoṣayā saha atyāvaśyakatvena sīdhugrahaṇaṃ rativilāsakāle sarvathaiva kartavyam",
    "GS39purukadu:101_3": "ity arthaḥ || 17.3",
    "GS39purukadu:102": "* saṃprasāraṇaviśiṣṭatīyapratyayasya prakṛtibhūtāyām avasthāyāṃ tu nātyāvaśyakam ity āha ||",
    "GS39purukadu:103": "taditarāvasthāyāṃ tu nādhikārakatvam // 18",
    "GS39purukadu:104": "* taditarāvasthāyām iti || 18.1",
    "GS39purukadu:105": "* diṣṭakanyayā vyāptāyām avasthāyām urojandhayāyām avasthāyāṃ ca tasya prāśane nādhikārikatvam iti || 18.2",
    "GS39purukadu:106": "* ubhayatra hetutvena sūtradvayaṃ pradarśayati || 18.3]",
    "GS39purukadu:107": "ekatra parijñānābhāvāt // 19",
    "GS39purukadu:108": "* ekatra parijñānābhāvād iti || 19.1",
    "GS39purukadu:109": "* ekatra paugaṇḍavayasaḥ puruṣakalpasya uttarasmin kāle upaśyāmayā",
    "GS39purukadu:110": "samīkṛte anehasi andhasaḥ rasasya retasaḥ paripakvatāyāḥ abhāvāt tādṛkkarmādhikāre nādhikāritā itaratra pāñcabhautikāvayavānāṃ kṣīṇataratvāc ca // 20",
    "GS39purukadu:111": "* itaratreti || 20.1",
    "GS39purukadu:112": "* jīrṇāvasthāyām api tadānīṃ diṣṭakanyayā saha atinarmavyavasāyena",
    "GS39purukadu:113": "sarvāsām indriyavṛttānāṃ svakīyapravṛttau kṣīṇataratvasya dṛśyamānatvān nādhikārakatvam ||",
    "GS39purukadu:114": "* bālasya tathā jarāvataḥ puruṣasya ubhayoḥ narmakarmādhikāre",
    "GS39purukadu:115": "nādhikāriteti sūtradvayasya tātparyārthaḥ || 20.3",
    "GS39purukadu:116": "* kāraṇarūpopādhau satyāṃ kāryarūpasyopādheḥ anudarśanam iti nyāyena",
    "GS39purukadu:117_0": "padmāyāḥ anugraheṇa paripūritānāṃ sārvabhaumādīnām eva anayā puṣpadhanuṣaḥ saraṇyā",
    "GS39purukadu:117_1": "anuvartanaṃ sārvakālikaṃ nityakarmādhikāravat yuktataraṃ nānyeṣām iti prakaraṇopasaṃhāram",
    "GS39purukadu:117_2": "anudarśayati haripriyāvatāṃ janānām etac chākheṇānuvartanam atyāvaśyakam // 21",
    "GS39purukadu:118": "* haripriyāvatāṃ janānām iti || 21.1",
    "GS39purukadu:119": "* nanu ekatra vidhāne niṣedhavākyaṃ kutra vidhīyate ity uktaṃ cet",
    "GS39purukadu:120": "pūrvoktajanapratiyogikeṣu pravartate ity āśayenāha || 21.2]",
    "GS39purukadu:121": "taditareṣām etacchākhe pravṛttir na vidhīyate // 22",
    "GS39purukadu:122": "* taditareṣām iti || 22.1",
    "GS39purukadu:123": "* kṣīrodajāyāḥ vibhavena rahitānām ity arthaḥ || 22.2",
    "GS39purukadu:124": "* nanu atyāvaśyakatvena īdṛkkarmavidhānaṃ kutrābhivyāptam iti cet tat sthānaṃ saṃpradarśayati pāriśeṣyāj jaladhisambhavayā yukteṣv etac chāstrasya pravṛttiḥ // 23",
    "GS39purukadu:125": "* pāriśeṣyād iti || 23.1",
    "GS39purukadu:126": "* pariśeṣasya bhāvaḥ pāriśeṣyaṃ tasmāt niṣedhavyāptyā rahitāt",
    "GS39purukadu:127": "pārāvāratanūjayā saṃyukteṣv eva kāpi śāyanasvīkaraṇaśāstrasya pravṛttiḥ anirvacanīyānandabodhāya pravartata ity arthaḥ || 23.2",
    "GS39purukadu:128": "* matāntaram anudiśati || 23.3]",
    "GS39purukadu:129": "gotrāpatyaghasre anutarṣasvīkaraṇasyātyāvaśyakatvam iti mārkaṇḍeyādiḥ //",
    "GS39purukadu:130": "* gotrāpatyaghasreṣv iti || 24.1",
    "GS39purukadu:131": "* gotrāyāḥ apatyaṃ tasya ghasraṃ dinaṃ tasmin dine anutarṣasvīkaraṇam iti",
    "GS39purukadu:132": "mṛkaṇḍatanūjasya matam || 24.2",
    "GS39purukadu:133": "* taditareṣāṃ matam uttarasūtreṇānudarśayati || 24.3]",
    "GS39purukadu:134": "kāvyaghasreṣv atyāvaśyakatamam iti surathavaiśyau // 25",
    "GS39purukadu:135": "* kāvyaghasreṣv iti || 25.1",
    "GS39purukadu:136": "* śukro daityaguruḥ kāvya iti kośābhidhānāt ghasro dināhanī vā tv ity amaraḥ || 25.2",
    "GS39purukadu:137": "* surathādaya iti ādiśabdena vaiśyasya saṃgrahaḥ || 25.3",
    "GS39purukadu:138": "* niyamavidheḥ tātparyārthaṃ saṃpradarśayati || 25.4]",
    "GS39purukadu:139": "vākyadvayasya śaktyupāsanāvatāṃ viniyogāt // 26",
    "GS39purukadu:140": "taditareṣāṃ yathākālopadeśaḥ // 27",
    "GS39purukadu:141": "* vākyadvayasyeti || 27.1",
    "GS39purukadu:142_0": "* śaktyupāsanāvatām evāyaṃ niyamaḥ yat ghasradvaye 'py anuvartanaṃ taditareṣāṃ janānāṃ",
    "GS39purukadu:142_1": "pralambaghnamatānuyāyināṃ tu yathākālopadeśa iti na ghasradvaye parisaṃkhyānam ity",
    "GS39purukadu:142_2": "arthaḥ || 27.2",
    "GS39purukadu:143": "* kiṃca || 27.3]",
    "GS39purukadu:144": "dvitīyavarṇe sārvakālikam abhyanujñānam // 28",
    "GS39purukadu:145": "* dvitīyavarṇe iti || 28.1",
    "GS39purukadu:146": "* kṣatrajātau dvitīyavarṇe kāpiśāyanasvīkaraṇavidhānaṃ sārvakālikaṃ tāmasīprakṛteḥ upāsanādhikāravatāṃ nirantaraṃ kādambarasvīkaraṇaṃ kartavyatvenābhimatam || 28.2",
    "GS39purukadu:147": "* aparokṣānubhavena tatsvarūpānudarśane upādānakāraṇatvāt ātmabhuvaḥ tanoḥ upāsanādhikāravat na ghasrayoḥ anuvartanam || 28.3",
    "GS39purukadu:148": "* aupadeśikavarṇasya niyamavidhānaṃ vidadhāti || 28.4]",
    "GS39purukadu:149": "yāgahetunā prathamavarṇasya yathāvācanikābhyanujñānam // 29",
    "GS39purukadu:150": "* yāgahetuneti || 29.1",
    "GS39purukadu:151": "* vājapeye surāgrahān gṛhṇāti sautrāmaṇyāṃ surāgrahān gṛhṇātīti",
    "GS39purukadu:152": "vākyadvayena prathamavarṇikasya yathāvācanikam eva grahaṇaprāśaneṣu ādhikāriko vidhiḥ || 29.2",
    "GS39purukadu:153": "* tathā cāyam arthaḥ vājapeye tu grahaṇamātrasyaivābhyanujñānaṃ",
    "GS39purukadu:154": "prāśanābhyanujñānaṃ tu tṛtīyavarṇasyaiva tathā cānuśravikavākyaṃ vimāthaṃ kurvate vājasṛta iti || 29.3",
    "GS39purukadu:155": "* sautrāmaṇyāṃ tu yāgakartur eva prāśanaṃ nigamavākyenābhidhīyate",
    "GS39purukadu:156": "netareṣām ṛtvijām tatrāpy āghrāṇenaiva prāśanapratipattir iti matāntaram iti ṛṣyantarāṇāṃ vacanam iti || 29.4",
    "GS39purukadu:157_0": "* sārvakālikābhyanujñānaṃ tu rasādhipatīnām eva nānyeṣāṃ janānām iti prakaraṇārtham",
    "GS39purukadu:157_1": "upasaṃharati khaṇḍamaṇḍalādhipatyādīnām indirāvatāṃ janānām api sīdhugrahaṇasya vilāsaḥ",
    "GS39purukadu:157_2": "sārvakālikaḥ //",
    "GS39purukadu:158": "* khaṇḍamaṇḍalādhipatyādīnām iti || 30.1",
    "GS39purukadu:159": "* alpaviṣayasya śāsanakartṇāṃ rājñāṃ lokamātur anugraheṇa paripūritānāṃ",
    "GS39purukadu:160": "sīdhugrahaṇena vilāsānubhavaḥ vilāsānām anubhavanaṃ sārvakālikam na surathavaiśyādīnāṃ matam anusṛtya pravartanam ity arthaḥ || 30.2",
    "GS39purukadu:161": "* yuvatīnāṃ prāśane niyamavidhiṃ saṃpradarśayati || 30.3]",
    "GS39purukadu:162": "svakīyapriyasāhacaryeṇa yuvatīnām abhyanujñānam // 31",
    "GS39purukadu:163": "* svakīyapriyasāhacaryeṇeti || 31.1",
    "GS39purukadu:164": "* nidhuvanakāle eva svapatibhiḥ sārdhaṃ kādambarasvīkaraṇasyābhyanujñānaṃ netarāvasthāyāṃ kutaḥ upayogābhāvāt niṣphalaprayāse svīkaraṇasya vaiyarthyāpatteḥ || 31.2",
    "GS39purukadu:165": "* niyamavidhāv api kiṃcid viśeṣāntaram anubadhnāti || 31.3]",
    "GS39purukadu:166": "tatrāpy ananyajamakheṣv eva netaratra vidhānam // 32",
    "GS39purukadu:167": "* tatrāpi ananyajamakheṣv eveti || 32.1",
    "GS39purukadu:168": "* ananyajena kriyamāṇeṣu makheṣv eva atyāvaśyakatvena anutarṣasvīkaraṇavidhānaṃ netaratra tadatiriktakāleṣv iti || 32.2",
    "GS39purukadu:169_0": "* yoṣāyāḥ atra yoṣāsaṃgraheṇa upaśyāmādīnām eva saṃgrahaḥ na vibhraṃśitadvitīyāvasthānām",
    "GS39purukadu:169_1": "āsyapadmena prāśanaṃ tu atyutkṛṣṭaphalaviśeṣāntaraṃ niścitya atyāvaśyakatvena prāśanam",
    "GS39purukadu:169_2": "anudarśayati yoṣāyāḥ āsyapadmena prāśanaṃ bhāṣāyāḥ prabodhe avyabhicaritakāraṇam //",
    "GS39purukadu:169_3": "33",
    "GS39purukadu:170": "* yoṣāyāḥ āsyapadmeneti || 33.1",
    "GS39purukadu:171_0": "* yoṣāyāḥ āsyapadmena prāśane kriyamāṇe yathecchikī bhāṣāyāḥ anusphurtir bhavatīty",
    "GS39purukadu:171_1": "arthaḥ * anena vākyena śravaṇādivyavasāyarahite 'pi jane niṣprayāsenaiva tridaśānāṃ",
    "GS39purukadu:171_2": "gīḥ svamukhāt prādurbhūyata ity arthaḥ || 33.3",
    "GS39purukadu:172": "* anyad apy utkṛṣṭataraṃ phalaviśeṣāntaraṃ svīkāramātreṇa saṃpradarśayati",
    "GS39purukadu:173": "śyāmāyā āsyasahasrapattrād anuprāśanam aparokṣānubhavena mūlaprakṛteḥ svarūpasyānudarśanam * śyāmāyā āsyasahasrapattrād iti || 34.1",
    "GS39purukadu:174_0": "* śyāmāyāḥ kamalaprasūnāt anuprāśanaṃ pratyakṣānubhavena sākṣāt mūlaprakṛteḥ svarūpānudarśane",
    "GS39purukadu:174_1": "hetuḥ kāraṇam iti tayā saha saṃprāśane kriyamāṇe kṛtsnasya prapañcasya kāraṇabhūtāyāḥ",
    "GS39purukadu:174_2": "mūlaprakṛteḥ sākaṃ saṃgato bhavati || 34.2",
    "GS39purukadu:175": "* yad vā tatsvarūpaṃ sākṣād avyavadhānena paśyatīty arthaḥ || 34.3",
    "GS39purukadu:176": "* anena vākyena sāyujyādikaṃ phalam api nirāyāsena prāpnotīty arthaḥ ||",
    "GS39purukadu:177": "* ratikāle sīdhupānaṃ kartavyaṃ vidhibodhitam || 34.5",
    "GS39purukadu:178": "* tat purastāt kāmaśāstre proktaṃ krīḍānuvarṇanam || 34.6",
    "GS39purukadu:179": "* tat sarvaṃ tu prakartavyaṃ yoṣāyāḥ sukhalabdhaye || 34.7",
    "GS39purukadu:180": "* svasyāpi sukhabodhāya apatyotpattihetave || 34.8",
    "GS39purukadu:181": "* phaladvayaṃ sa prāpnoti prajāṃ kāmasukhaṃ tathā || 34.9",
    "GS39purukadu:182": "* urvaśīlokam āpnoti antakāle tu saḥ pumān || 34.10",
    "GS39purukadu:183": "* iti śrīmahārājarṣivaryeṇa purūravasā viracitaṃ kāmijanānāṃ vinodāya",
    "GS39purukadu:184": "rativilāsāṅgabhūtaṃ kādambarasvīkaraṇasūtraṃ savyākhyānaṃ samāptim agamat || 34.11]"
}