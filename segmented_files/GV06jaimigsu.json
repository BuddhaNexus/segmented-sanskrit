{
    "GV06jaimigsu:0": "jaiminīyagṛhyasūtram JaimGS 1.1:",
    "GV06jaimigsu:1": "athāto 'gniṃ praṇoṣyanprāgudakpravaṇamabhyukṣya sthaṇiḍalaṃ lakṣaṇaṃ",
    "GV06jaimigsu:2": "kuryānmadhye prācīṃ rekhāmullikhyodīcīṃ ca saṃhitāṃ paścāttisro madhye prācyo 'bhyukṣyāgniṃ pratiṣṭhāpayedbhūrbhuvaḥ svariti lakṣaṇāvṛdeṣā",
    "GV06jaimigsu:3": "sarvatrāthātaḥ pākayajñānvyākhyāsyāmo huto 'hutaḥ prahutaḥ prāśita iti",
    "GV06jaimigsu:4": "teṣāmekāgnau homo nitye yajñopavītodakācamane darśapūrṇamāsatantrāḥ snatantrā vā dakṣiṇato 'gneḥ pūrṇapātramupanidadhāti sruvaṃ cāpāṃ",
    "GV06jaimigsu:5": "pūrṇamuttarato 'gneridhmābahirdevasya tvā savituḥ prasave 'śvinorbāhubhyāṃ",
    "GV06jaimigsu:6_0": "pūṣṇo hastābhyāṃ prokṣāmiti prokṣitamupakḷptaṃ bhavati sakṛdyajuṣādvistūṣaṇiṃ khādiraḥ",
    "GV06jaimigsu:6_1": "pālāśo vedhmastadalābhe vibhītakatilvakabādhakanimbarājavṛjñaśalmalyaraludadhitthakovidāraśrleṣmātakavarjaṃ",
    "GV06jaimigsu:6_2": "sarvavanaspatīnāmidhmaḥ kuśālābhe śūkatṛṇaśaraśīryabalbajamutavanalaśuṇṭhavarjaṃ",
    "GV06jaimigsu:6_3": "sarvatṛṇāniśuklāḥ sumanasastāsāmalābhe japārupakākutthābhaṇḍīkuraṇḍakavarjaṃ gandhavatyo",
    "GV06jaimigsu:6_4": "vā sarvavarṇāścatasr ājyaprakṛtayo bhavantyūdhanyaṃ vā vāhyaṃ vā payo vā",
    "GV06jaimigsu:7_0": "paścādagnerācamanaṃ trirācāmeddviḥ parimṛjetsapṛdupaspṛśetpādāvabhyukṣya śiraśca",
    "GV06jaimigsu:7_1": "śīṣaṇyānprāṇānupaspṛśedarpaupaspṛśya paścādagnerupasamāhitasyopaviśya dakṣiṇena pāṇinābhūmimārabhya",
    "GV06jaimigsu:7_2": "japatīdaṃ bhūmerbhajāmaha idaṃ bhadraṃ sumaṅgalaṃ parā sapantānbādhasvānyeṣāṃ vinda",
    "GV06jaimigsu:7_3": "te dhanamiti vasvantaṃ rātriścedimaṃstomyena tṛcenāgniṃ parisamūhedādyayā",
    "GV06jaimigsu:8": "vā triḥ prastaramupasaṃgṛhya pratidiśaṃ paristṛṇāti dakṣiṇapurastādupakramyāgrairmūlāni chādayanpaścādvopastīryolaparājibhyāmupahareddakṣiṇottaraḥ sandhiḥ //",
    "GV06jaimigsu:9": "JaimGS 1.2:",
    "GV06jaimigsu:10_0": "prastarātpavitre gṛhṇāti prādeśamātre same apraśīrṇāgre anantargarbhe aṅguṣṭhenopakāniṣṭhikayā",
    "GV06jaimigsu:10_1": "ca dhārayannanakhena chinatti pavitre stho vaiṣṇavyāviti trirurdhavamadbhiranumārjayedviṣaṇormanasā",
    "GV06jaimigsu:10_2": "pūte stha iti sakṛdyajuṣā dvistūṣṇīṃ pātrasyopariṣṭātpavitre dhārayannājyamāsicyottareṇāgnimaṅgārātriruhya",
    "GV06jaimigsu:10_3": "teṣvadhiśrityāvadyotya darbhataruṇābhyāṃ pratyasya triḥparyagni kṛtvodagudvāsya pratyūhyāṅgārānudagagrābhyāṃ",
    "GV06jaimigsu:10_4": "pavitrābhyāṃ trirutpunātyājyaṃ ca haviśca praṇītāśca sruvaṃ ca devastvā savitotpunātvacchidreṇa",
    "GV06jaimigsu:10_5": "pavitreṇa vasoḥ sūryasya raśmibhiriti devo va iti praṇītāḥ punarāhāramājyasya sakṛdyajuṣā",
    "GV06jaimigsu:10_6": "dvistūṣṇīmuttarato 'gneḥ praṇītāḥ praṇīya darbhaiḥ pracchādya dakṣiṇato 'gneḥ prastaraṃ",
    "GV06jaimigsu:10_7": "nidhāya prastarasyopariṣṭātpavitre nidhāya virupākṣaṃ japatyoṃ tapaśca satyaṃ cātmā",
    "GV06jaimigsu:10_8": "ca dhṛtiśca dharmaśca sattavaṃ ca tyāgaśca brahma ca brahma ca tāni prapadye tāni",
    "GV06jaimigsu:10_9": "māmavantu bhūrbhuvaḥ svaroṃ mahāntamātmānamadhyārohāmi virupākṣo 'si dantājjistasya",
    "GV06jaimigsu:10_10": "te śayyā parṇe gṛhā antarikṣe te vimitaṃ hiraṇmayaṃ taddevānāṃ hṛdayānyayasmaye kumbhe",
    "GV06jaimigsu:11_0": "antaḥ saṃnihitāni tāni balabhūśca baladhā ca rakṣaṇo mā pramadaḥ satyaṃ te dvādaśa",
    "GV06jaimigsu:11_1": "putrāste tvā saṃvatsaresaṃvatsare kāmapreṇa yajñena yājayitvā punarbrahmacaryamupayanti",
    "GV06jaimigsu:11_2": "tvaṃ devānāṃ brāhmaṇo 'syahaṃ manuṣyāṇāṃ brāhmaṇo vai brāhmaṇāmupadhāvati taṃ tvopadhāvāmi",
    "GV06jaimigsu:11_3": "japantaṃ mā mā",
    "GV06jaimigsu:12_0": "pratijāpsīrjuhvantaṃ mā mā pratihauṣīḥ kurvantaṃ mā mā pratikārṣīstvāṃ prapadde tvayā",
    "GV06jaimigsu:12_1": "prasūta idaṃ karma kariṣyāmi tanme samṛdhyatāṃ virupākṣāya dantājjaye brahmaṇāḥ putrāya",
    "GV06jaimigsu:12_2": "jyeṣṭhāya śreṣṭhāyāmodhāya karmādhipataye nama iti // JaimGS_1.2 //",
    "GV06jaimigsu:13": "JaimGS 1.3:",
    "GV06jaimigsu:14": "sruvaṃ praṇītāsu praṇīya niṣṭapya darbhaiḥ saṃmṛjya saṃmārgānabhyukṣyāgnāvādhāya dakṣiṇāṃ jānvācyāmedhyaṃ cetkiṃcidājye",
    "GV06jaimigsu:15_0": "'vapadyeta ghuṇāstryambukā makṣikā pipīliketyā pañcabhya ḥddhatyābhyukṣyotpūya jūhuyātparitadhinparidadhāti",
    "GV06jaimigsu:15_1": "madhyamaṃ sthavīyasaṃ paścāddīrdhaṃ madhyamaṃ dakṣiṇātaḥ kanīyasamuttarataḥ saṃspṛṣṭāndakṣiṇāto",
    "GV06jaimigsu:15_2": "'gnerapāṃ kośaṃ ninayatyadite 'numanyasvetyanumate 'nmanyasveti",
    "GV06jaimigsu:16_0": "paścātsarasvate 'numanyasvetyuttarato deva savitaḥ prasuveti triḥ pradakṣiṇamagniṃ",
    "GV06jaimigsu:16_1": "pariṣiñceddeva savitaḥ prasuva yajñaṃ prasuva yajñapatiṃ bhagāya divyo gandharvaḥ",
    "GV06jaimigsu:16_2": "ketapūḥ ketaṃ naḥ punātu vācaspatirvācaṃ naḥ",
    "GV06jaimigsu:17_0": "svadatviti sakṛdyajuṣā dvistūṣṇīmathedhmamādāya sruveṇājyaṃ gṛhītvābhighāryāgnāvabhyādadhātyayaṃ",
    "GV06jaimigsu:17_1": "ta idhma ātmā jātavedastena vardhasva cedhyasva cendvi vardhaya cāsmānprajayā paśubhirbrahmavarcasenānnādyena",
    "GV06jaimigsu:17_2": "samedhaya svāheti manasāghārau juhoti saṃtatamakṣṇāyā prajāpataye svāhetyuttaraṃ",
    "GV06jaimigsu:17_3": "paridhisandhimanvavahṛtya sruvamundrāya svāheti dakṣiṇāṃ paridhisandhimanvavahṛtyāghārau",
    "GV06jaimigsu:17_4": "hutvājyabhāgau juhotyagnaye svāhetyattarataḥ somāya svāheti dakṣiṇatastāvantareṇāhutiloko",
    "GV06jaimigsu:17_5": "bhūḥ svāhā bhuvaḥ svāhā svaḥ svāhā bhūrbhuvaḥ svaḥ svāhetyagnaye 'gnīṣomābhyāmiti",
    "GV06jaimigsu:18": "paurṇamāsāsyāmagnaya indrāgnibhyāmityamāvāsyāyāmuttarapūrvāma uttarapūrvāmāhutiṃ juhotyanabhijuhvadāhutyāhutiṃ pratyak sauviṣṭakṛtasthānānnityo 'gniḥ purastātsviṣṭakṛdante 'nyatra",
    "GV06jaimigsu:19_0": "vapāhomājyahomābhyāṃ na sviṣṭakṛtaṃ pratyabhighārayati sruve sakṛdājyamupastṛṇāti",
    "GV06jaimigsu:19_1": "dvirhaviṣo 'vadyati dvisakṛdājyonābhighārya pratyabhidhā rayatyāṅguṣṭhenāṅgulibhyāṃ",
    "GV06jaimigsu:19_2": "ca māṃsasaṃhitābhyāṃ dvarhaviṣo",
    "GV06jaimigsu:20": "'vadyati dvirājyenābhidhārya pratyabhighārayati jāmadagnyānāṃ tadvi pancāvattaṃ bhavatyaṅgulyā tṛṇakūrcena vā eṣā homāvṛtsarvatra //",
    "GV06jaimigsu:21": "JaimGS 1.4:",
    "GV06jaimigsu:22": "sapavitraṃ prastaramādatte tasyāgrāṇi sruve 'nakti divyaṅkṣveti madhyamājye 'ntarikṣe 'ṅkṣveti mūlāni haviṣi pṛthivyāmaṅkṣvavati",
    "GV06jaimigsu:23": "prastarāttṛṇaṃ nirasyatyāyuṣe tveti prastaramagnāvanupraharatyagnaye",
    "GV06jaimigsu:24_0": "'numataye svāheti paścāttṛṇamanupraharati dviṣantaṃ me 'bhidhehi taṃ caiva pradaha",
    "GV06jaimigsu:24_1": "svāheti ghṛtenāktāḥ samidha ādadhāti samṛddhyai svāheti bhūmimārabhya śīrṣaṇyānprāṇānupaspṛśedapa",
    "GV06jaimigsu:24_2": "upaspṛśya dvādaśa prāyaścittāhutīrjuhotyākūtyai svāhā //",
    "GV06jaimigsu:25": "kāmāya svāhā //",
    "GV06jaimigsu:26": "samṛddhayai svāhā //",
    "GV06jaimigsu:27": "ṛcā stomaṃ samardhaya gāyatreṇa rathaṃtaraṃ bṛhadgāyatravartani svāhā //",
    "GV06jaimigsu:28": "udu tyaṃ jātavedasaṃ devaṃ vahanti ketavaḥ /",
    "GV06jaimigsu:29": "d daśe viśvāya sūryaṃ svāhā //",
    "GV06jaimigsu:30": "citraṃ devānāmudagādanīkaṃ cakṣurmitrasya varuṇasyāgneḥ /",
    "GV06jaimigsu:31": "āprā dyāvāpṛthivī antarikṣaṃ sūrya ātmā jagatastasthuṣaśca svāhā //",
    "GV06jaimigsu:32": "udvayaṃ tamasaspari svaḥ paśyanto jyotirūttaram /",
    "GV06jaimigsu:33": "devaṃ devatrā sūryamaganma jyotirūttamaṃ svāhā //",
    "GV06jaimigsu:34": "prajāpate na tvadetānyanyo viśvā jātāni pari tā babhūva /",
    "GV06jaimigsu:35": "yatkāmāste juhumastanno 'stu vayaṃ syāma patayo rayīṇāṃ svāhā //",
    "GV06jaimigsu:36": "bhūḥ svāhā //",
    "GV06jaimigsu:37": "bhuvaḥ svāhā //",
    "GV06jaimigsu:38": "svaḥ svāhā //",
    "GV06jaimigsu:39_0": "bhūrbhuvaḥ svaḥ svāhetyathāstīrṇāndarbhānānīya praṇītānāṃ ca sruvasya copariṣṭātkṛtvāpastrāvayañjapati",
    "GV06jaimigsu:39_1": "sadasi sanme bhūyāḥ sarvamasi sarvaṃ me bhūyāḥ pūrṇamasi pūrṇaṃ me bhūyā akṣitamasi",
    "GV06jaimigsu:39_2": "mā me kṣeṣṭhā iti pratidiśamapa utsiñcati prācyāṃ diśi devā ṛtvijo mārjayantāmiti",
    "GV06jaimigsu:39_3": "prācīnāvītī dakṣiṇāsyāṃ diśi māsāḥ pitaro mārjayantāmiti yajñopavītī bhūtvāpa upaspṛśya",
    "GV06jaimigsu:39_4": "pratīcyāṃ diśi gṛhāḥ paśavo mārjayantāmityudīcyāṃ diśyāpa oṣadhayo vanaspatayo mārjayantāmityūdhvāyāṃ",
    "GV06jaimigsu:39_5": "diśi yajñaḥ saṃvatsaro yajñapatirmārjayantāmiti samudraṃ vaḥ prahiṇomītyapo ninīya",
    "GV06jaimigsu:39_6": "samudraṃ vaḥ prahiṇobhyakṣitāḥ svāṃ yonimapi gacchata /",
    "GV06jaimigsu:40": "ariṣṭā asmākaṃ vīrāḥ santu mā parāseci naḥ svamiti yadapsu te sarasvatītyaṅguṣṭhenopakaniṣṭhikayā cākṣiṇī vimṛjedyadapsu te sarasvati goṣvaśveṣu yanmadhu /",
    "GV06jaimigsu:41_0": "tena me vājināvati mukhamaṅdhi sarasvatīti darbhānparidhīṃścāgnāvādhāya vāmadevyena",
    "GV06jaimigsu:41_1": "śāntiṃ kṛtvā triḥ paryukṣetsahaviṣkaṃ pradakṣiṇamanvamaṃsthāḥ prāsāvīriti mantrānsaṃnamayetpūrṇapātramupanihitaṃ",
    "GV06jaimigsu:41_2": "sā dakṣiṇā yathāśraddhadakṣiṇāḥ pākayajñāḥ pūrṇapātraṃ vā // JaimGS_1.4 //",
    "GV06jaimigsu:42": "JaimGS 1.5:",
    "GV06jaimigsu:43_0": "puṃsavanaṃ tṛtīyo māsyanyatra gṛṣṭerghṛte caruṃ śrapayitvā pṛṣadājyaṃ vā sthālīpākavatsaṃskṛtya",
    "GV06jaimigsu:43_1": "pūruṣasūktena juhuyānmāṣau ca yavaṃ ca pulliṅgaṃ kṛtvā dadhidrapsenaināṃ prāśayetprajāpatiḥ",
    "GV06jaimigsu:43_2": "puruṣaḥ parameṣṭhi sa me putraṃ dadātvāyuṣmantaṃ yaṣasvinaṃ saha patyā jīvasūrbhūyāsamiti",
    "GV06jaimigsu:43_3": "nyagrodhaśuṅgaṃ phalābhyāmupahitaṃ śuklaratkābhyāṃ sūtrābhyāṃ grathitvā kaṇṭhe dhārayeddhruvakumārāyetyācakṣate",
    "GV06jaimigsu:43_4": "vāso dakṣiṇā // JaimGS_1.5 //",
    "GV06jaimigsu:44": "JaimGS 1.6:",
    "GV06jaimigsu:45_0": "athāto nāndīmukhebhyaḥ pitṛbhyaḥ pūrveddurvyākhyāsyāma āpūryamāṇapakṣe puṇye nakṣatre",
    "GV06jaimigsu:45_1": "śvaḥ kariṣyamīti śvo bhūte vānnaṃ saṃskṛtyaśucīn śrotriyānbrāhmaṇānanumantrayate",
    "GV06jaimigsu:45_2": "śuciḥ śuklamanārdramācchādya",
    "GV06jaimigsu:46_0": "yajñopavītyapa ācamya catuḥśuklānbalīnharatī dadhi taṇḍulāḥ surabhi śuklāḥ sumanasa",
    "GV06jaimigsu:46_1": "ityagnyāyatane prāgagrāndarbhānsaṃstīryāgnaye somāya prajāpataye viśvebhyo devebhya",
    "GV06jaimigsu:46_2": "ṛṣibhyo bhūtyebhyaḥ pitṛbhyaḥ sarvābhyo devatābhyo nama iti haviṣyamannaṃ brāhmaṇobhyaḥ",
    "GV06jaimigsu:46_3": "pradāya dadhrā māṣamatsyamāṃsabhakṣyāśanairityaparamatha catuṣṭayamādāya vrīhiyavapuṣpasarṣapāṇīti",
    "GV06jaimigsu:46_4": "saha tairevodakumbhamādāya manaḥ samādhīyaṃtāṃ prasīdantu bhavanta ityutkā sapraṇavaṃ",
    "GV06jaimigsu:46_5": "nāndīmukhāḥ pitaraḥ",
    "GV06jaimigsu:47": "prīyantāmityevaṃ yathārthamitare pratibrūyuḥ // JaimGS_1.6 //",
    "GV06jaimigsu:48": "JaimGS 1.7:",
    "GV06jaimigsu:49_0": "sīmantonnayanaṃ caturthe māsi ṣaṣṭhe 'ṣṭame vā pūrvapakṣe puṇye nakṣatre hastottarābhirvā",
    "GV06jaimigsu:49_1": "kuryāttilamudgamiśraṃ sthālīpākaṃ śrapayitvānvārabdhāyāṃ juhuyānmahāvyāhṛtibhirhutvā",
    "GV06jaimigsu:49_2": "prājāpatyayā cāthaināṃ paścādagnerbhadrapīṭha upaveśyairakāyāṃ vāhatottarāyāṃ tasyai",
    "GV06jaimigsu:49_3": "triḥ śuklayā śalalyā prāṇasaṃmitaṃ sīmaṃntaṃ kuryācchuklenā mūrdhraḥ prāṇāya tvāpānāya",
    "GV06jaimigsu:49_4": "tvetyathāsyā dakṣiṇaṃ keśāntaṃ sragbhiralaṃkṛtya tathottaraṃ hiraṇyavatīnāmapāṃ kāṃsyaṃ",
    "GV06jaimigsu:50": "pūrayitvā tatraināmavekṣayanpṛccheddhiṃ bhūrbhuvaḥ svaḥ kiṃ paśyasīti parā pratyāha prajāṃ paśūnsaubhāgyaṃ mahyaṃ dīrghamāyuḥ patyuriti vāso dakṣiṇā hiraṇyaṃ vā // JaimGS_1.7 //",
    "GV06jaimigsu:51": "JaimGS 1.8:",
    "GV06jaimigsu:52_0": "kumāre jāte jātakarma prākstanaprāśanāhrīhiṃ ca yavaṃ ca jātarūpeṇāvaghṛṣyedamannamiti",
    "GV06jaimigsu:52_1": "prāśayedidamannamayaṃ rasa idaṃ prāṇenāmṛtaṃ saha pṛthivī te mātā dyauḥ pitā jīvāhi",
    "GV06jaimigsu:52_2": "śaradaḥ śataṃ paśyāhi śaradaḥ śatamityathainamabhimantrayate 'ṅgādaṅgātsaṃbhavasi",
    "GV06jaimigsu:52_3": "hṛdayādadhi jāyase /",
    "GV06jaimigsu:53_0": "ātmā vai putranāmāsi sa jīva śaradaḥ śataṃ paśyāhi śaradaḥ śatamityathainaṃ paridadātyahno",
    "GV06jaimigsu:53_1": "tvā paridadāmyahastvā rātryai paridadātu rātristvāhorātrābhyāṃ paridadātvahorātrau",
    "GV06jaimigsu:53_2": "tvārdhamāsebhyaḥ paridattāmardhamāsāstvā māsebhyaḥ paridadatu māsāstvartubhyaḥ paridadattvṛtastvā",
    "GV06jaimigsu:53_3": "saṃvatsarāya paridadatu saṃvatsarastvā jarāyai mṛtyave paridadātviti ko 'si katamo",
    "GV06jaimigsu:53_4": "'sītyāha saṃ māsaṃ praviśāsāvityathāsya guhyaṃ nāma dadāti vedo 'sītyathāsya mūrdhānamupajighratyaśmā",
    "GV06jaimigsu:53_5": "bhava paraśurbhava",
    "GV06jaimigsu:54_0": "hiraṇayamastṛtaṃ bhava paśūnāṃ tvā hiṃkāreṇābhijighrāmītyevameva pravāsādetya putrāṇāṃ",
    "GV06jaimigsu:54_1": "mūrdhānamupajighrati phalīkaraṇamiśrānsarṣapāndaśarātramagnau juhuyāt śaṇaḍāyeti",
    "GV06jaimigsu:54_2": "dvābhyāṃ śaṇaḍāya markāyopavīrāya śauṇḍikera ulūkhalo malimluco duṇāśi cyavano naśyatāditaḥ",
    "GV06jaimigsu:54_3": "svāhā /",
    "GV06jaimigsu:55_0": "ālikhanvilikhannanimiṣan kiṃvadanta upaśrutiraryamṇaḥ kumbhī śatruḥ pātrapāṇirnipuṇahāntrīmukhaḥ",
    "GV06jaimigsu:55_1": "sarṣapārūṇo naśyatāditaḥ svāheti daśarātraṃ dampati sūtakau bhavatastasyānte snātvotthānam",
    "GV06jaimigsu:55_2": "JaimGS 1.9:",
    "GV06jaimigsu:56_0": "athāto nāmakarma pūrvapakṣe puṇye nakṣatre dvādaśayāṃ vā pitā nāma kuryādācāryo vā",
    "GV06jaimigsu:56_1": "pitā nāma kuryādācāryo vā tamahatena vāsasā samanuparigṛhya pitāṅgenāsīta tasya nāmadheyaṃ",
    "GV06jaimigsu:56_2": "dadyād dvyakṣaraṃ caturakkṣaraṃ vā ghoṣavadādyantarantasthamanunakṣatramanudaivatanunāmātaddhitamākārāntaṃ",
    "GV06jaimigsu:56_3": "striyai yathārthaṃ vā kumārayajñeṣu ca nakṣatraṃ nakṣatradaivataṃ tithimiti yajate",
    "GV06jaimigsu:56_4": "'ṣṭāvanyā juṣṭā devatā yajate 'gni dhanvantari prajāpatimindraṃ vasūntrudrānādityānviśvāndevānityetāsu",
    "GV06jaimigsu:56_5": "sviṣṭāsu sarvā devatā abhīṣṭā bhavanti // JaimGS_1.9 //",
    "GV06jaimigsu:57": "JaimGS 1.10:",
    "GV06jaimigsu:58": "athātaḥ prāśanakarma pūrvapakkṣe puṇye nakṣatre brāhmaṇānbhojayitvā haviṣyamannaṃ prāśayedannapate 'nnasya no dehyanamīvasya śuṣmiṇaḥ /",
    "GV06jaimigsu:59": "pra pradātāraṃ tāriṣa ūrjaṃ no dhehi dvipade śaṃ catuṣpada iti //",
    "GV06jaimigsu:60": "JaimGS 1.11:",
    "GV06jaimigsu:61_0": "tṛtīye saṃvatsare jaṭāḥ kurvīta garbhatṛtīya ityeka udagayane pūrvapakṣe puṇye nakṣatre",
    "GV06jaimigsu:61_1": "brāhmaṇānsvastivācyāparāhne 'gnaṃ praṇayitvā dakṣiṇato 'gneścatvāri pūrṇapātrāṇi",
    "GV06jaimigsu:61_2": "nidadhyāhrīhiyavānāmabhito madhye",
    "GV06jaimigsu:62": "tilamāṣāṇāmācāntodake 'nvārabdhe juhuyānmahāvyāhṛtibhirhutvā virūpākṣeṇātra pañcamīṃ juhoti sarvauṣadhibhi sphāṇṭamudakamānayanti",
    "GV06jaimigsu:63": "vrīhiyavāstalamāṣā ityetatsarvauṣadhamāyamagātsavitā kṣureṇeti kṣuramādatta āyamagātsavitā kṣureṇa viśvairdevairanumato marudbhiḥ /",
    "GV06jaimigsu:64_0": "sa naḥ śivo bhavatu viśvakarmā yūyaṃ pāta svastibhiḥ sadā na ityuṣṇena vāya udakenehītyudakamādatta",
    "GV06jaimigsu:64_1": "uṣṇena vāya udakenehyaditiḥ keśānvapatvityāpa undantu jīvasa iti dakṣiṇaṃ keśāntamabhyundyādāpa",
    "GV06jaimigsu:64_2": "undantu jīvase dīrghāyuṣṭvāya varcasa iti tasmiṃstisro darbhapīñjūlīrupadadhātyekāṃ",
    "GV06jaimigsu:64_3": "vā dhārayatu prajāpatiriti dhārayeddhārayatu prajāpatiḥ punaḥ punaḥ suvaptavā ityūrdhvaṃ",
    "GV06jaimigsu:64_4": "trirādarśena spṛṣṭvā yena dhāteti kṣureṇa chindyādyena dhātā bṛhaspateragneridrasya",
    "GV06jaimigsu:64_5": "cāyuṣe 'vapat /",
    "GV06jaimigsu:65": "tena ta āyuṣe vapāmi suślokyāya svastaya iti yena tatprajāpatirmarudbhyo gṛhamedhibhyo 'vapat",
    "GV06jaimigsu:66": "tena ta āyuṣe vapāmi suślokyāya svastaya iti yena bhūyaścarātyayaṃ jyok ca paśyati sūryam",
    "GV06jaimigsu:67": "tena ta āyuṣe vapāmi suślokyāya svastya ityevaṃ paścāttathottarataḥ pratimantraṃ keśāṃśca darbhapiñjūlīśeṣāṃścānaḍuhe gomaye 'bhūmispṛṣṭe",
    "GV06jaimigsu:68_0": "nidadhyāhbrahmaṇasya purastātpaścāditarayorvarṇayoryatkkṣureṇeti nāpitāya kṣuraṃ",
    "GV06jaimigsu:68_1": "prayacchedyatkkṣureṇa mamlā vaptrā vapasi nāpitāṅgāni śuddhāni kurvāyurvarco mā hiṃsīrnāpiteti",
    "GV06jaimigsu:68_2": "yathaiṣāṃ gotrakalpaḥ kulakalpo vāplute prāyaścittīrjuhuyādāvṛtaiva striyāḥ kuryādamantraṃ",
    "GV06jaimigsu:68_3": "samantraṃ cetpaścajjuhuyādathāsya mūrdhānamārabhya japati triyāyuṣaṃ kaśyapasya jamadagnestriyāyuṣaṃ",
    "GV06jaimigsu:68_4": "yaddevānāṃ triyāyuṣaṃ tatte astu triyāyuṣamiti dhānyapalvale goṣṭhe vā keśānnikhanetkuśalīkartā",
    "GV06jaimigsu:68_5": "pūrṇapātrāṇi haredgaurdakkṣiṇā JaimGS 1.12:",
    "GV06jaimigsu:69_0": "saptame brāhmaṇāmupanayīta pañcame brahmavarcasakāmaṃ navame tvāyuṣkāmamekādaśe kkṣatriyaṃ",
    "GV06jaimigsu:69_1": "dvādaśe vaiśyaṃ nāti ṣoḍaśamupanayīta prasṛṣṭavṛṣaṇo hyeṣa vṛṣalībhūto bhavatīti",
    "GV06jaimigsu:69_2": "tata enaṃ snātamalaṃkṛtamāktākṣaṃ kṛtanāpitakṛtyamānayanti tamahatena vāsasā paridadhīta",
    "GV06jaimigsu:69_3": "parīmaṃ someti yathāvarṇaṃ parīmaṃ somabrahmaṇā mahe śrotrāya dadhmasi /",
    "GV06jaimigsu:70": "yathemaṃ jarimāṇa yājjyok śrotre adhi jāgarājjīvāhi śarada śataṃ paśyāhi śaradaḥ śatamiti parīmamindra brahmaṇā mahe rāṣṭrāya dadhmasi /",
    "GV06jaimigsu:71": "yathemaṃ jarimāṇa yājjyogrāṣṭre adhi jāgarājjīvāhi śaradaḥ śataṃ paśyāhi śaradaḥ śatamiti parīmaṃ poṣa brāhmaṇā mahe poṣāya dadhmasi /",
    "GV06jaimigsu:72_0": "yathemaṃ jarimāṇa yājjyok poṣe adhi jāgarājjīvāhi śaradaḥ śataṃ paśyāhi śaradaḥ śatamityathainaṃ",
    "GV06jaimigsu:72_1": "paścādagneḥ prāṅbhukhamupaveśya yajñopavītinamācārya ācāmayatyācāntamutthāpyottarato",
    "GV06jaimigsu:72_2": "'gneḥ prāco darbhānāstīrya teṣvakṣatamaśmānamatyādhāya tatrainaṃ dakṣiṇena pādenāśmānam",
    "GV06jaimigsu:72_3": "adhiṣṭhāpayedimamaśmānamārohāraśmeva tvaṃ sthiro bhava dviṣantamapabādhasva mā ca",
    "GV06jaimigsu:72_4": "tvā dviṣato vadhīdityathainaṃ paścādagneḥ prāṅmukhamupaveśyottarata ācāryo 'nvārabdhe",
    "GV06jaimigsu:72_5": "juhuyānmahāvyāhṛtibhirhutvā vedāhutibhiśca saṃpātamāsye bhūrṛcaḥ svāheti pratimantraṃ",
    "GV06jaimigsu:72_6": "bhūrṛcaḥ svāhā bhuvo yajūṃṣi svāhā svaḥ sāmāni svāhaṃti prāśitamācāntamutthāpya namo",
    "GV06jaimigsu:72_7": "vātāyetyenaṃ pradakṣiṇamagniṃ pariṇayennamo vātāya namo astvagnaye namaḥ pṛthivyai",
    "GV06jaimigsu:72_8": "nama oṣadhībhyo namo vo 'dṛṣṭāya bṛhate karomītyadhigantaradhigaccha pradātaḥ prayacchāsāvamuṣmai",
    "GV06jaimigsu:72_9": "vedamityathainaṃ paścādagneḥ prāṅmukhamavasthāpya purastādācāryaḥ pratyaṅmukhastāvajjalī",
    "GV06jaimigsu:72_10": "kuruta uttarata ācāryastamanyo 'dbhiḥ pūrayennisrāveṇetarasya pūraṇamathainaṃ saṃśāsti",
    "GV06jaimigsu:72_11": "brahmacaryamagāmupa mā nayasveti ko nāmāsītyasāviti nāmadheyaṃ dadyāttatrācāryo japati",
    "GV06jaimigsu:72_12": "hiṃ bhūrbhuvaḥ svārāgantrā samaganmahi pra su martyaṃ yuyotana /",
    "GV06jaimigsu:73_0": "ariṣṭāḥ saṃcaremahi svasti caratādayamityathāsya dakṣiṇena hastena dakṣiṇaṃ hastaṃ",
    "GV06jaimigsu:73_1": "gṛhṇātīndraste hastamagrabhīddhātā hastamagrabhītpūṣā hastamagrabhītsavitā hastamagrabhīryamā",
    "GV06jaimigsu:73_2": "hastamagrabhīnmitrastvamasi dharmaṇāgnirācāryasteveti prāṇānāṃ granthirasīti nābhideśamārabhya",
    "GV06jaimigsu:73_3": "japati prāṇānāṃ granthirasi mā visrasāmṛta mṛtyorantaraṃ kurviti dakṣiṇamaṃsamanvavamṛśya",
    "GV06jaimigsu:73_4": "mayi vrate iti hṛdayaṃ te astu mama cittamanucittaṃ te astu /",
    "GV06jaimigsu:74_0": "mama vācamekavrato jupasva bṛhaspatistvā niyunaktu mayītyathainaṃ paridadātyagraye",
    "GV06jaimigsu:74_1": "tvā paridadāmi vāyave tvā paridadāmi davāya tvā savitre paridadāmyadbhyastvauṣadhībhyaḥ",
    "GV06jaimigsu:74_2": "paridadāmi sarvebhyastvā devebhyaḥ paridadāmi sarvebhyastvā bhūtebhyaḥ paridadāmyariṣṭyā",
    "GV06jaimigsu:74_3": "ityathainaṃ saṃśāsti brahmacāryasi samidha ādhehyāpo 'śāna karma kuru mā divā svāpsīrityagnaye",
    "GV06jaimigsu:74_4": "samidhamāhārṣamiti ghṛtenāktāḥ samidha ādadhātyagnaye samidhamāhārṣa bṛhate jātavedase /",
    "GV06jaimigsu:75": "yathā tvamagne samidhā samidhyasa evamahamāyuṣā varcasā tejasā sanyā medhayā prajñayā prajayā paśubhirbrahmavarcasenānnādyena dhanena samedhichīya svāhā //",
    "GV06jaimigsu:76": "apsarāsu yā medhā gandharveṣu ca yanmanaḥ /",
    "GV06jaimigsu:77": "daivī medhā manuṣyajā sā māṃ medhā surabhirjuṣatāṃ svāhā //",
    "GV06jaimigsu:78": "bhūḥ svāhā bhuvaḥ svāhā svaḥ svāhā bhūrbhuvaḥ svaḥ svāhetīyaṃ duruktāditi mekhalāmābadhnīta iyaṃ duriktātparibādhamānā varṇaṃ pavitraṃ punatī ma āgāt /",
    "GV06jaimigsu:79": "prāṇāpānābhyāṃ balamābharantī svasā devī subhagā mekhaleyam /",
    "GV06jaimigsu:80": "ṛtasya goptrī tapasaḥ paraspīghnatī rakṣaḥ sahamānā arātīḥ /",
    "GV06jaimigsu:81_0": "sā mā samantādabhiryehi bhadre bhartāraste mekhale mā riṣāmeti mauñjīṃ brāhmaṇasya",
    "GV06jaimigsu:81_1": "maurvīṃ rājanyasya muñjamiśrāṃ tāmalīṃ vaiśyasya mauñjīṃ vā sarveṣāmatha paridhanāni",
    "GV06jaimigsu:81_2": "kṣaumaṃ vā śāṇaṃ vāntaraṃ brāhmaṇasyaiṇeyamuttaraṃ rauravaṃ rājanyasyājaṃ vaiśyasyaiṇeyaṃ",
    "GV06jaimigsu:81_3": "vā sarveṣāṃ svastyayano 'sīti daṇḍaṃ prayacchetprāṇasaṃmitaṃ pālāśaṃ",
    "GV06jaimigsu:82_0": "brāhmaṇasya bailvaṃ brahmavarcasakāmasya naiyagrodhaṃ rājanyasyaudumbaraṃ vaiśyasya",
    "GV06jaimigsu:82_1": "pālāśaṃ vā sarveṣāṃ mātaraṃ prathamaṃ bhikṣetāthānyāḥ suhṛdo bhavatpūrvayā brāhmaṇo",
    "GV06jaimigsu:82_2": "bhikṣeta bhavati bhikṣāṃ dehīti bhavanmadhyamayā rājanyo bhikṣāṃ bhavati dehīti bhavadantyavaiśyo",
    "GV06jaimigsu:82_3": "dehi bhikṣāṃ bhavatīti",
    "GV06jaimigsu:83_0": "kṣāṃ ca hiṃ ca na vardhayedbhavatpūrvayā vā sarve prāyaścittaṃ cedutpadyeta jīvā",
    "GV06jaimigsu:83_1": "stha jīvayata metyenamapa ācāmayejjīvā stha jīvayata māpo nāma sthāmṛtā nāma stha",
    "GV06jaimigsu:83_2": "svadhā nāma stha tāsāṃ vo bhukṣiṣīya sumatau mā dhatta śivā me bhavata namo vo 'stu",
    "GV06jaimigsu:83_3": "mā mā hiṃsiṣṭeti",
    "GV06jaimigsu:84": "bhaikṣamupanyāhṛtamūrdhvaṃ trirātrātsāvitrīṃ prabrūyāttadaharvā paścādagneḥ pacchor'dharcaśaḥ sarvāmityanūcya vedamārabhyāgne vratapata",
    "GV06jaimigsu:85": "iti ghṛtenāktāḥ samidha ādadhātyagre vratapata vrataṃ cariṣyāmi tacchakeyaṃ tanme rādhyatāṃ svāhā /",
    "GV06jaimigsu:86": "vāyo vratapate vrataṃ cariṣyāmi tacchakeyaṃ tanme sādhyatāṃ svāhā /",
    "GV06jaimigsu:87": "āditya vratapate vrataṃ cariṣyāmi tacchakeyaṃ tanme rādhyatāṃ svāhā /",
    "GV06jaimigsu:88_0": "vratānāṃ vratapate vrataṃ cariṣyāmi tacchakeyaṃ tanme rādhyatāṃ svāheti tadetaddṛtādeśanaṃ",
    "GV06jaimigsu:88_1": "sarvatra vratasamāptāvagre vratapate vratamacāriṣaṃ tadaśakaṃ tanme 'rādhi svāheti",
    "GV06jaimigsu:88_2": "mantrānsaṃnamayedathainaṃ saṃśāsti",
    "GV06jaimigsu:89_0": "brahmacāryācāryādhīnaḥ praśānto 'dhaḥśāyī daṇḍamekhalājinajaṭādhārī svyanṛtamadhumāṃsagandhamālyavarjī",
    "GV06jaimigsu:89_1": "bhaveti trirātramakṣārālavaṇāśyūrdhvaṃ trirātrātprācīṃ vodīcīṃ vā diśamupaniṣkramya",
    "GV06jaimigsu:89_2": "palāśaṃ gatvā vyāhṛtibhirabhyajya sthālīpākeneṣṭvā yajñopavītaṃ daṇḍamityudasya pratyeyādgaurdakṣiṇā",
    "GV06jaimigsu:89_3": "JaimGS 1.13:",
    "GV06jaimigsu:90": "sāyaṃprātarudakānte pūto bhūtvā sapavitro",
    "GV06jaimigsu:91_0": "'jadbhirmārjayetāpohiṣṭhīyābhistisṛbhistaratsa mandī dhāvatīti catasṛbhirvāmadevyamante",
    "GV06jaimigsu:91_1": "śucau deśe darbheṣvāsīno darbhāndhārayamāṇaḥ pratyaṅmukho vāgyataḥ sandhyāṃ manasā",
    "GV06jaimigsu:91_2": "dhyāyedā nakṣatrāṇāmudayāduditeṣu",
    "GV06jaimigsu:92": "nakṣatreṣu trīnprāṇāyāmāndhārayitvā sāvitrīṃ sahasrakṛtva āvartayecchatakṛtvo vā daśāvaramathāgnimupatiṣṭhate 'gne tvaṃ no antama",
    "GV06jaimigsu:93_0": "ityatha varuṇamupatiṣṭhate tvaṃ varuṇa uta mitra ityetayaivāvṛtā prātaḥ prāṅmukhastiṣṭhannathādityamupatiṣṭhata",
    "GV06jaimigsu:93_1": "udvayaṃ tamasasparītyatha mitramupatiṣṭhate pra mitrāya prāryamṇa iti sa yadi sūryābhyuditaḥ",
    "GV06jaimigsu:93_2": "sūryābhinimukto vā taccheṣaṃ sāvitrīṃ manasā dhyāyetsaiva tatra prāyaścittiḥ // JaimGS_1.13",
    "GV06jaimigsu:93_3": "JaimGS 1.14:",
    "GV06jaimigsu:94_0": "śravaṇyāmupākaraṇaṃ prauṣṭhapadyāṃ vā hastena trīnprāṇāyāmānāyamyacamya sarve purastājjapaṃ",
    "GV06jaimigsu:94_1": "japanti saha no 'stu saha no bhunaktu saha no vīryavadastu mā vidviṣāmahe sarveṣāṃ",
    "GV06jaimigsu:94_2": "no vīryavadastviti tebhyaḥ sāvitrīṃ prabrayādyathopanayane manasā sāmasāvitrīṃ ca",
    "GV06jaimigsu:94_3": "somaṃ rājānamityāditaśchandāṃsyadhītya yathārthamakṣatadhānānaṃ dadhraśca",
    "GV06jaimigsu:95_0": "navāhutir juhotyaṣīnvāṃśchandāṃsyṛco yajūṃṣi sāmanyṛjaṃ sāma yajāmahe sadasaspatimadbhutaṃ",
    "GV06jaimigsu:95_1": "medhākāramityetāsāmeva pūrvābhi ṣaḍbhiḥ pūrvaṃ tarpayedācāryamācāryāṃśtaca jaiminiṃ",
    "GV06jaimigsu:95_2": "talavakāraṃ sātyamugraṃ rāṇāyaniṃ durvāsasaṃ ca bhāguriṃ gauruṇiḍaṃ gaurgulaviṃ bhagavantamaupamanyavaṃ",
    "GV06jaimigsu:96_0": "kāraḍiṃ sāvarṇiṃ gārgya vārṣagaṇyaṃ daivantyamityetāṃstrayodaśa dhānāvantaṃ dadhikrāvṇa",
    "GV06jaimigsu:96_1": "ityetābhyāmabhimantrya haviḥśeṣaṃ prāśya prāhne pradhīyata āgneye samāpte 'ja aindre",
    "GV06jaimigsu:96_2": "meṣo gauḥ pāvamāne parvadakṣiṇā sabrahmacāriṇaścopasametānbhojayetsāvitramahaḥ kāṅkṣanta",
    "GV06jaimigsu:96_3": "utsarge ca pakṣiṇīṃ rātriṃ na māṃsamaśnīyānna śrāddhaṃ na lomāni saṃhārayenna",
    "GV06jaimigsu:97": "striyamupeyādṛtau jāyāmupeyādvarṣāśaradikametahratamardhamāsamityeke //",
    "GV06jaimigsu:98": "JaimGS 1.15:",
    "GV06jaimigsu:99_0": "taiṣīmutsargo vedeṣu yathāsvaṃ viśramantāṃ chandāṃsi caturattarāṇi śivena no dhyāyantvityutsṛjyādhyāyanadhyāsau",
    "GV06jaimigsu:99_1": "vratāni cānupālayanto yathāsvaṃ vedamadhīyīrannata ūrdhvamabhreṣu nādhīyate // JaimGS_1.15",
    "GV06jaimigsu:99_2": "JaimGS 1.16:",
    "GV06jaimigsu:100_0": "gaudānikavrātikaupaniṣadāḥ saṃvatsarāsteṣu sāyaṃprātarudakopasparśanaṃ nānupaspṛśya",
    "GV06jaimigsu:100_1": "bhojanaṃ prātaḥ sāyamupaspṛśyā samidādhānādaraṇyātsamidhamāhṛtyādadhyādādityavrātikaḥ",
    "GV06jaimigsu:100_2": "saṃvatsara ekavāsā na yuktamārohedādityaṃ nāntardadhīta chatreṇa mahīmāsanaśayānābhyāmupānadbhyāṃ",
    "GV06jaimigsu:100_3": "ca nordhvaṃ jānvorapaḥ prasnāyādanyatrācāryavacanāhrātike vrataparvādityavrātike",
    "GV06jaimigsu:100_4": "śukriyāṇyaupaniṣada upaniṣadaṃ śrāvayet // JaimGS_1.16 //",
    "GV06jaimigsu:101": "JaimGS 1.17:",
    "GV06jaimigsu:102_0": "dvādaśa mahānāmnikāḥ saṃvatsarā nava ṣaṭ traya iti vikalpāḥ saṃvatsaramityeke pitrā",
    "GV06jaimigsu:102_1": "cecchrutā mahānāmnyaḥ saṃvatsaraṃ brahmacaryaṃ carecchuklaikavāsā vrataṃ tu bhūyastiṣṭheddivāthāsīta",
    "GV06jaimigsu:102_2": "naktaṃ tasya kṛṣṇe bhojanācchādane bhavata ityeke śuklaṃ caiva paridadhyādrāgadoṣānna",
    "GV06jaimigsu:102_3": "kṛṣṇaṃ sarvāsvapsūpaspṛśedabuktāḥ śakvarya iti nāvā na prasnāyātprāṇasaṃśaye",
    "GV06jaimigsu:103_0": "tūpaspṛśedubhayata api vā gāḥ pāyayetpaśuktāḥ śakvarya iti varṣaṃ nāntardadhīta chatreṇa",
    "GV06jaimigsu:103_1": "prati varṣaṃ niṣkrāmedevamasya carataḥ kāmavarṣī parjanyo bhavati brahmacaryānta",
    "GV06jaimigsu:103_2": "ekarātramupoṣita araṇyaṃ gatvā śaivalamiśrāṇāmapāṃ kāṃsaṃ pūrayitvā tamupaveśya samanuparigṛhya",
    "GV06jaimigsu:103_3": "nimīlitaṃ tisra stotriyā upagāyetsapurīṣā upotthāyācāryo 'hatena vāsasā mukhamasya",
    "GV06jaimigsu:103_4": "pariṇahyetpradakṣiṇamudapātraṃ dhārayaṃstiṣṭhedahaḥśeṣaṃ rātrimāsīta",
    "GV06jaimigsu:104": "vāgyataḥ śvo bhate 'raṇyaṃ gatvāgnimupasamādhāya vatsamupānvānīye vāsa",
    "GV06jaimigsu:105": "udveṣṭayedudyamya kāṃsamapo 'bhivīkṣa iti vīkṣetsvarabhivīkṣa ityādityaṃ",
    "GV06jaimigsu:106_0": "jyotirabhivīkṣa ityagniṃ paśumabhivīkṣa iti vatsaṃ samanyā yantītyapaḥ prasicya vāsaḥ",
    "GV06jaimigsu:106_1": "kāṃsaṃ vatsamityacāryāyopaharetsthālīpākādviśvāmitrendrau mahānāmnīśca yajata ityācāryaṃ",
    "GV06jaimigsu:106_2": "sapariṣaṭkaṃ bhojayedgaurdakṣiṇā //",
    "GV06jaimigsu:107": "JaimGS 1.18:",
    "GV06jaimigsu:108_0": "dvādaśa varṣāṇi vedabrahmacaryaṃ jananātprabhṛtītyeke yāvadadhyayanaṃ vā sadā sāye",
    "GV06jaimigsu:108_1": "samidādhānaṃ sāyaṃprātarbhaikṣacaraṇaṃ dve trivṛtī varjayetrivṛtaṃ ca maṇiṃ triguṇe",
    "GV06jaimigsu:108_2": "copānahau ṣoḍaśe godānakaraṇaṃ tatkeśāntakaraṇamityācakṣate cauḍakaraṇena mantrā",
    "GV06jaimigsu:108_3": "vyākhyātā upanayanena vratādeśanaṃ na tviha niyuktamahataṃ vāsaḥ sarvāṇi lomanakhāni",
    "GV06jaimigsu:108_4": "vāpayecchikhāvarjamityaudgāhamaniruptakeśaḥ snāyādvanaspateriti vanaspatīnāṃ snānīyena",
    "GV06jaimigsu:108_5": "tvacamunmṛdgīte vanaspatestvagasi śodhani śodhaya mā tāṃ tvābhiharaṃ dīrghāyuṣṭvā",
    "GV06jaimigsu:108_6": "varcasa iti vanaspatīnāṃ gandho 'sīti",
    "GV06jaimigsu:109": "snātvānulepanena kurute vanaspatīnāṃ gandho 'si puṇyagandha puṇyaṃ me",
    "GV06jaimigsu:110_0": "gandhaṃ kuru devamanuṣyeṣu taṃ tvābhihare dīrghāyuṣṭvāya varcasa iti vanaspatīnāṃ",
    "GV06jaimigsu:110_1": "puṣpamasīti srajamābadhnīte vanaspatīnāṃ puṣpamasi puṇyagandha puṇyaṃ me gandhaṃ",
    "GV06jaimigsu:110_2": "kuru devamanuṣyeṣu taṃ tvābhihare dīrghāyuṣṭvāya varcasa ityādarśo 'sītyādarśa ātmānaṃ",
    "GV06jaimigsu:110_3": "vīkṣetādarśo 'syā mā dṛśyāsandevamanuṣyā ubhaye śobho 'si śobhāsamahaṃ devamanuṣyeṣu",
    "GV06jaimigsu:110_4": "roco 'si",
    "GV06jaimigsu:111": "rocāsamahaṃ devamanuṣyeṣvityapoddhṛtya srajamādeśayetoktā dharmāḥ saṃvatsareṣu gaurdakṣiṇā JaimGS 1.19:",
    "GV06jaimigsu:112": "vedamadhītya vratāni caritvā brāhmaṇaḥ snāsyansaṃbhārānupakalpayate 'hataṃ",
    "GV06jaimigsu:113_0": "vāsa erakāṃ snānamanulepanaṃ sumanasa āñjanamādarśamahate vāsasī trivṛtaṃ maṇiṃ vaiṇavaṃ",
    "GV06jaimigsu:113_1": "daṇḍaṃ śukle upānahau nāpita upakḷpta uttarata upatiṣṭhatyerakāmāstīryāhatena vāsasodagdaśena",
    "GV06jaimigsu:113_2": "pracchādya tatrainaṃ prāṅmukhamupaveśya daṇḍamapsu ṣādayeddaviṣatāṃ vajro 'sīti mekhalāṃ",
    "GV06jaimigsu:113_3": "visraṃsayeduduttamamiti tāṃ caivāpsu ṣādayetkeśāntakaraṇena mantrā",
    "GV06jaimigsu:114_0": "vyākhyātāḥ parivāpanaṃ ca śiro 'gre vapate tataḥ śmaśrūṇi tata itarāṇyaṅgānyānupūrveṇa",
    "GV06jaimigsu:114_1": "keśaśmaśrulomanakhānyaśvanthasya mūle nikhanedudumbarasya vāpahato me pāpmeti śītoṣṇābhiradbhirhiraṇyāntarhitābhirenaṃ",
    "GV06jaimigsu:114_2": "srāpayecchivā naḥ śaṃtamā bhava sumaḍīkā sarasvati mā te vyoma saṃdṛśīti rohiṇyāṃ",
    "GV06jaimigsu:114_3": "srāyātprajāpatervā etannakṣatraṃ prajāvānbhūyāsamiti mṛgaśirasi srāyātsomasya vā",
    "GV06jaimigsu:114_4": "etannakṣatraṃ somejyā mopanamediti tiṣye srāyābṛhaspatervā etannakṣatraṃ",
    "GV06jaimigsu:115_0": "brahma bṛhaspatirbrahmavarcasī bhūyāsamiti haste snāyātsaviturvā etannakṣatraṃ savitṛprasūto",
    "GV06jaimigsu:115_1": "bhūyāsamityanūrādhāsu snāyānmitrasya vā etannakṣatraṃ mitrāṇāṃ priyo bhūyāsamiti",
    "GV06jaimigsu:115_2": "śravaṇe snāyādviṣṇorvā",
    "GV06jaimigsu:116": "etannakṣatraṃ yajño vai viṣṇuryajño mopanamediti tamahatena vāsasā paridadhīta parīmaṃ someti savyamagre 'kṣyañjīta yaśasā metyatha dakṣiṇaṃ",
    "GV06jaimigsu:117": "trivṛtaṃ maṇiṃ kaṇṭhe pratimuñcate pālāśaṃ svastyayanakāmaḥ svastyayano",
    "GV06jaimigsu:118": "'sīti bailvaṃ brahvavarcasakāmo brahmavarcasī",
    "GV06jaimigsu:119": "bhūyāsamityarkhamannādyakāmor'kavānannādo bhūyāsamiti gandharvo 'si",
    "GV06jaimigsu:120_0": "viśvāvasuḥ sa mā pāhi sa mā gopāyeti vaiṇavaṃ daṇḍamupādatta upānahāvādadhīta netre",
    "GV06jaimigsu:120_1": "stho nayataṃ māmiti dakṣiṇamagre pratimuñcate tasya vratāni bhavanti nājātalomnyopahāsamicchedvarṣati",
    "GV06jaimigsu:120_2": "na dhāvennopānahau svayaṃ harenna phalāni svayaṃ pracinvīta na pratisāyaṃ grāmāntaraṃ",
    "GV06jaimigsu:120_3": "vrajennaiko na vṛṣalaiḥ saha nodapānamavekṣenna vṛkṣamārohenna",
    "GV06jaimigsu:121_0": "saṃkramamārohennānantardhāyāsīta nāparayā dvārā prapannamannamaśnīyānna śuktaṃ na",
    "GV06jaimigsu:121_1": "dviḥpakvaṃ na paryuṣitamanyatra śākamāṃsayavapiṣṭānnapṛthukaphāṇitadadhimadhughṛtebhyo",
    "GV06jaimigsu:121_2": "nānarmaṇi hasenna nagraḥ snāyācchukrā vāco na bhāṣeta janavādaṃ kalahāṃśca varjayettryaḥ",
    "GV06jaimigsu:121_3": "snātakā bhavantīti ha smāhāruṇirgautamo vidyāsnātako vratasnātako vidyāvratasnātaka",
    "GV06jaimigsu:121_4": "iti teṣāmuttamaḥ śreṣṭhastulyau pūrvau snātvācāryaṃ brūyānmadhuparkaṃ me bhavānānayatvityācāryakalpo",
    "GV06jaimigsu:121_5": "vā tasmai prāṅmukhāyāsīnāya madhuparkamāharedviṣṭarapādyārdhyācamanīyānyekaikamanupūrveṇa",
    "GV06jaimigsu:121_6": "viṣṭaramadhyāste pādyena pādau prakṣālayate mayi śrīḥ śrayatāmiti savyaṃ pādamagre",
    "GV06jaimigsu:121_7": "śūdrā cenmayi padyāvirāḍityatha dakṣiṇaṃ mayi varca ityardhyaṃ pratigṛhṇīyādācamanīyābhirācāmet",
    "GV06jaimigsu:121_8": "pātracamasaṃ viṣṭaropahitamadhastādviṣṭarau saṃhitāgrau bhavata ekaviṣṭara uttaratastayormadhye",
    "GV06jaimigsu:121_9": "dadhi madhu saṃnihite bhavato dadhnā ceddadhimantho 'dbhiścedidamanthaḥ payasā cetpayasyastaṃ",
    "GV06jaimigsu:121_10": "pratigṛhṇīyāddevasya tveti taṃ pratigṛhya bhūmau pratiṣṭhāpyāvadhṛṣyāṅguṣṭhenopakaniṣṭhakayā",
    "GV06jaimigsu:121_11": "ca mahyaṃ tvā yaśase śriyai'nnādyāpya brahmavarcasāyeti triḥ prāśnīyāccheṣamuttarataḥ",
    "GV06jaimigsu:121_12": "pratigṛhya brāhmaṇāya dadyādabhyukṣya vā brāhmaṇāya garte vā nikhanetparaḥ svadhitipāṇirgāṃ",
    "GV06jaimigsu:121_13": "dṛṣṭvāha gaurgauriti tāmabhimantrayate gaurdhenurityomutsṛjateti brūyātkartavyā cetkuruteti",
    "GV06jaimigsu:121_14": "brūyādgordhanurhavyā /",
    "GV06jaimigsu:122": "mātā rudrāṇāṃ duhitā vasūnāṃ svasādityānāmamṛtasya nābhiḥ /",
    "GV06jaimigsu:123_0": "pra nu vocaṃ cikituṣe janāya mā gāmanāgāmaditiṃ vadhiṣṭa pibatūdakaṃ tṛṇānyattvityatha",
    "GV06jaimigsu:123_1": "ṣaḍardhyārhā bhavantyṛtvigācāryaḥ snātako rājābhiṣiktaḥ priyaḥ sakhā śrotriyaśceti",
    "GV06jaimigsu:123_2": "tebhya ātithyaṃ gāṃ kuryāttāmatithaya iti prokṣet // JaimGS_1.19 //",
    "GV06jaimigsu:124": "JaimGS 1.20:",
    "GV06jaimigsu:125_0": "snātvā mātāpitarau paricarettadadhīnaḥ syāttābhyāmanujñāto jāyāṃ vindetānagnikāṃ",
    "GV06jaimigsu:125_1": "samānajātīyāmasagotrāṃ māturasapiṇḍāṃ jyāyasaḥ kanīyasīṃ dūtamanumantrayate 'nṛkṣarā",
    "GV06jaimigsu:125_2": "ṛjavaḥ santu panthā ebhiḥ sakhāyo yanti no vareyam /",
    "GV06jaimigsu:126": "samaryamā saṃ bhago no 'nunīyātsaṃ jāspatyaṃ suyamamastu devā iti pāṇigrahaṇe 'gnimāhriyamāṇamanumantrayate 'gniraitu prathamo devatānāṃ so",
    "GV06jaimigsu:127": "'syai prajāṃ muñcatu mṛtyupāśāt /",
    "GV06jaimigsu:128": "tadayaṃ rājā varuṇo 'numanyatāṃ yatheyaṃ strī pautramaghaṃ na rodāditi prajvalitamupatiṣṭhata imāmagnistrāyatāṃ gārhapatyaḥ prajāmasyai nayatu dīrghamāyuḥ /",
    "GV06jaimigsu:129_0": "aśūnyopasthā jīvatāmastu mātā pautramānandamabhi prabudhyatāmiyamiti purastādagrerbrāhmaṇo",
    "GV06jaimigsu:129_1": "vāgyataḥ pratyaṅmukha udakumbhaṃ dhārayaṃstiṣṭheddakṣiṇato 'gneḥ śamīpalāśamiśrānlājāñchūrpe",
    "GV06jaimigsu:129_2": "mātā dhārayenmāturabhāve tanmātrī pratyagagnererakāṃ tejanīṃ vānyadvaivaṃjātīyaṃ",
    "GV06jaimigsu:129_3": "saṃveṣṭya nidadhyādyathā prasāryamāṇaṃ paścārdhaṃ",
    "GV06jaimigsu:130": "barhiṣaḥ prāpnotyathāsyai vāsasī prokṣyānumanvya dadāti yā akṛntannavayanyā atanvata yāśca devīrantāmabhito 'dadanta /",
    "GV06jaimigsu:131_0": "tāstvā devīrjarasā saṃvyayantvāyuṣmatīdaṃ paridhatsva vāsa iti tāṃ brūyādimāmerakāṃ",
    "GV06jaimigsu:131_1": "dakṣiṇena pādenābhijahīti pra me patiyānaḥ panthāḥ kalpatāmityajapatyāṃ svayaṃ japetprāsyā",
    "GV06jaimigsu:131_2": "iti dakṣiṇata erakāyāṃ bhāryāmupaveśyottarataḥ patirubhāvanvārabheyātāṃ svayamuccairjuhuyāñjāyāyāmanvārabdhāyāṃ",
    "GV06jaimigsu:131_3": "mahāvyāhṛtibhirhutvā yā tiraścīti saptabhirjuhoti saṃpātaṃ prathamayā mūrdhanyāsiñcedyā",
    "GV06jaimigsu:131_4": "tiraścī nipadyase",
    "GV06jaimigsu:132": "'haṃ vidharaṇī iti /",
    "GV06jaimigsu:133": "tāṃ tvā dhṛtasya dhārayā saṃrādhā rādhayāmasi saṃrādhāyai svāhā //",
    "GV06jaimigsu:134": "mā te gṛhe niśi ghoṣa utthādanyatra tvadrudatyaḥ saṃviśantu /",
    "GV06jaimigsu:135": "mā tvaṃ vikeśyura āvadhiṣṭhā jīvapatnī patiloke virāja prajāṃ paśyantī sumanasyamānā svāhā",
    "GV06jaimigsu:136": "anvadya no 'numatiryajñaṃ deveṣu manyatām /",
    "GV06jaimigsu:137": "agniśca havyavāhanastatkarotu samṛdhyatāṃ svāhā //",
    "GV06jaimigsu:138": "dyauste pṛṣṭhaṃ rakṣatu vāyurūrū aśvinau ca stanaṃ dhayataste putrānsavitābhirakṣantu /",
    "GV06jaimigsu:139": "ā vāsasaḥ paridhānādbṛhaspatirviśve devā abhirakṣantu paścātsvāhā //",
    "GV06jaimigsu:140": "aprajastāṃ pautramṛtyuṃ pāpmānamuta vādham /",
    "GV06jaimigsu:141": "śīrṣṇaḥ srajamivonmucya dviṣadbhya pratimuñcāmi pāśaṃ svāhā //",
    "GV06jaimigsu:142": "yāni kāni ca pāpāni sarvāṅgeṣu tavābhavan /",
    "GV06jaimigsu:143": "pūrṇāhutibhirājyasya sarvāṇi tānyaśīśamaṃ svāhā //",
    "GV06jaimigsu:144": "prajāpata ityekā // JaimGS_1.20 //",
    "GV06jaimigsu:145": "JaimGS 1.21:",
    "GV06jaimigsu:146": "athāsyā dakṣiṇena pāṇinā dakṣiṇaṃ pāṇiṃ gṛhṇāti prahastaṃ puṃsa aṅgulī striyaḥ sāṅguṣṭhaṃ mithunakāmo gṛhṇāmi te saubhagatvāya hastaṃ mayā patyā jaradaṣṭiryathāsat /",
    "GV06jaimigsu:147": "bhago 'yemā savitā purandhirmahyaṃ tvādurgārhapatyāya devāḥ //",
    "GV06jaimigsu:148": "somo 'dadadgandharvāya gandharvo 'dadagnaye /",
    "GV06jaimigsu:149": "rayiṃ ca putrāṃścādādagnirmahyamatho imām //",
    "GV06jaimigsu:150": "somaḥ prathamo vivide gandharvo vivida uttaraḥ /",
    "GV06jaimigsu:151": "tṛtīyo 'gniṣṭe patisturīyo 'haṃ manuṣyajā ityupanayanāvṛtāśmānamadhiṣṭhāpayetsrīvat uttarapurastādagnerbhāryayā",
    "GV06jaimigsu:152": "saṃprekṣyamāṇo japatyaghoracakṣurapatighnī ma edhi śivā patibhyaḥ sumanāḥ suvarcāḥ /",
    "GV06jaimigsu:153": "jīvasūrdevakāmā syonā śaṃ no bhava dvipade śaṃ catuṣpade //",
    "GV06jaimigsu:154": "ā naḥ prajāṃ janayatu prajāpatirājarasāya samanatkaryamā /",
    "GV06jaimigsu:155": "adurmaṅgalīḥ patilokamāviśa śaṃ na edhi dvipade śaṃ catuṣpade //",
    "GV06jaimigsu:156": "tāṃ pūṣañchivatamāmerayasva yasyāṃ bījaṃ manuṣyā vapanti /",
    "GV06jaimigsu:157": "yā na ūrū uśatī vistrayātai yasyāmuśantaḥ praharema śepham //",
    "GV06jaimigsu:158_0": "amo 'hamasmi sā tvaṃ sāmāhamasmyṛtkaṃ mano 'hamasmi vāktvaṃ dyaurahaṃ pṛthivī tvaṃ",
    "GV06jaimigsu:158_1": "tāvehi saṃbhavāva saha reto dadhāvahai puṃse putrāya vettavai māmanuvratā bhava sadṛśayyā",
    "GV06jaimigsu:158_2": "mayā bhavāsāvityathāsyā nāma gṛhītvāgniṃ parikrameyātāmīrtvamasyūkte mātā nāma sā",
    "GV06jaimigsu:158_3": "māmehi saha prajayā saha rāyaspopeṇeti tasyāṃ pratyāvrajitāyāṃ bhrātānyo vā sūhṛdabhidhāritānlājāñchūrpādañjalinopaghātamañjalāvāvapedupastīrṇābhidhāritānkṛtvā",
    "GV06jaimigsu:158_4": "tānitarāgnau juhuyātkanyaleyaṃ nāryaryamṇamiti kanyalā pitṛbhyaḥ patilokaṃ yatīyamava",
    "GV06jaimigsu:158_5": "dīkṣāmayakṣata svāhā //",
    "GV06jaimigsu:159": "iyaṃ nāryupabrūte 'gnau lājānāvapantī /",
    "GV06jaimigsu:160": "dīrghāyurastu me patiredhantāṃ jñātayo mama svāhā //",
    "GV06jaimigsu:161": "aryamṇaṃ nu devaṃ kanyāgnimayakṣata /",
    "GV06jaimigsu:162": "sa imāṃ devo aryamā preto muñcātu māmutaḥ svāheti homānteṣu japati caturviśvā uta tvayā vayaṃ dhārā udanyā iva /",
    "GV06jaimigsu:163_0": "atigāhemahi dviṣa iti tūṣṇīṃ dhārikā kāmāyāvapeccaturthaṃ dakṣiṇaṃ śūrpapuṭaṃ kāma",
    "GV06jaimigsu:163_1": "ityācakṣata uttarapurastādagraneḥ sapta padānyabhyutkramayedekamiṣa iti pratimantramekamiṣe",
    "GV06jaimigsu:163_2": "viṣṇustvānvetu dve ūrje viṣṇustvānvetu /",
    "GV06jaimigsu:164": "trīṇi rāyaspoṣāya viṣṇustvānvetu /",
    "GV06jaimigsu:165": "catvāri mayobhavāya viṣṇustānvetu /",
    "GV06jaimigsu:166": "ṣaḍṛtubhyo viṣṇustānvetu /",
    "GV06jaimigsu:167": "sakhā saptapadī bhaveti saptame prācīmavasthāpyodakumbhena mārjayerannāpohiṣṭhīyābhistisṛbhiḥ prekṣakānanumantrayate sumaṅgalīriyaṃ vadhūrimāṃ sameta paśyata /",
    "GV06jaimigsu:168_0": "saubhāgyamasyai dattvāyāthāstaṃ viparetaneti prekṣayeddhruvamarundhatīṃ sapta ṛṣīnpaśyānīti",
    "GV06jaimigsu:168_1": "pratijānānāṃ dhruvo 'sīti dhruvamupatiṣṭhate dhruvo 'si dhruvāhaṃ patikule bhūyāsamamuṣyeti",
    "GV06jaimigsu:168_2": "patināma gṛhṇīyādasāvityātmano 'rundhatīmarundhatyaruddhāhaṃ patyā bhūyāsamamuneti",
    "GV06jaimigsu:168_3": "patināma",
    "GV06jaimigsu:169": "gṛhṇīyādasāvityātmanaḥ // JaimGS_1.21 //",
    "GV06jaimigsu:170": "JaimGS 1.22:",
    "GV06jaimigsu:171": "pūṣā tveta iti prasthitāmanumantrayate pūṣā tveto nayatu hastagṛhyāśvinau tvā pravahatāṃ rathena",
    "GV06jaimigsu:172_0": "gṛhāngaccha gṛhapatnī yathāso vaśinī tvaṃ vidathamāvadāsīti svaṃ kulaṃ prāptāṃ kalyāṇaśīlāḥ",
    "GV06jaimigsu:172_1": "kalyāṇaprajāḥ samavajīrṇāḥ pratyavaropayantīha priyaṃ prajayā te samṛdhyatāmasmingṛhe",
    "GV06jaimigsu:172_2": "gārhapatyāya jāgṛhi /",
    "GV06jaimigsu:173": "enā patyā tanvaṃ saṃsṛjasvāthājīvrī vidathamāvadāsīti pratyavaropyānaḍuhe carmaṇyuttaralomanyupaveśayediha gāvo niṣīdantvihāśvā iṅa puruṣāḥ /",
    "GV06jaimigsu:174_0": "iho sahasradakṣiṇo 'bhi pūṣā niṣīdatviti kumāramupastha ādhāya śakaloṭānāvapetphalāni",
    "GV06jaimigsu:174_1": "yotthāpya kumāramanvārabdhāyāṃ juhuyādiha dhṛtirityaṣṭābhiḥ svāhākārāntairiha dhṛtiriha",
    "GV06jaimigsu:174_2": "svadhṛtiriha rantiriha ramasva /",
    "GV06jaimigsu:175_0": "mayi dhṛtirmayi svadhṛtirmayi ramo mayi ramasveti trirātramakṣārālavaṇāśinau brahmacāriṇāvadhaḥ",
    "GV06jaimigsu:175_1": "saṃveśināvasaṃvartamānau saha śayātāmūrdhvaṃ trirātrātsaṃbhavo niśāyāṃ jāyāpatikarmaṇyaṃ",
    "GV06jaimigsu:175_2": "prāyaścittīrjuhuyādagre prāyaścitte tvaṃ devānāṃ prāyaścittirasi brāhmaṇastvā nāthakāma",
    "GV06jaimigsu:175_3": "upadhāvāmi yāsyai prajāghnī tanūstāmasyā apajahi svāhā /",
    "GV06jaimigsu:176": "vāyo prāyaścitte tvaṃ devānāṃ prāyaścittirasi brāhmaṇastvā nāthakāma upadhāvāmi yāsyai paśughnī tanūstāmasyā apajahi svāhā /",
    "GV06jaimigsu:177": "sūrya prayaścitte tvaṃ devānāṃ prāyaścittirasi brāhmaṇastvā nāthakāma upadhāvāmi yāsyai patighni tanūstāmasyā apajahi svāhā /",
    "GV06jaimigsu:178": "candra prāyaścitte tvaṃ devānāṃ prāyāścittarasi brahmaṇastvā nāthakāma upadhāvāmi yāsyai gṛhaghni tanūstāmasyā apajahi svāhā /",
    "GV06jaimigsu:179_0": "agne vāyo sūrya candra prāyaścittayo yūyaṃ devānāṃ prāyaścittaya stha brāhmaṇo vo",
    "GV06jaimigsu:179_1": "nāthakāma upadhāvāmi yāsyai yaśoghnītanūstāmasyā apahata svāheti sthālīpākādagniṃ",
    "GV06jaimigsu:179_2": "prajāpatiṃ ceṣṭvā saṃpātāṃścamasa ānīya srotāṃsyāṅkṣvetyenāṃ brūyānnābhiṃ prathamaṃ",
    "GV06jaimigsu:179_3": "tato yānyūrdhvaṃ tato yānyarvāñcūrdhvamardharātrātsaṃveśanaṃ viṣṇuryoniṃ kalpayatvityetena",
    "GV06jaimigsu:179_4": "tṛcena viṣṇuryoniṃ kalpayatu tvaṣṭā rūpāṇi piṃśatu /",
    "GV06jaimigsu:180": "āsiñcatu prajāpatirdhātā garbhaṃ dadhātu te //",
    "GV06jaimigsu:181": "garbhaṃ dhehi sinīvāligarbhaṃ dhehi sarasvati /",
    "GV06jaimigsu:182": "garbhaṃ te aśvinau devāvādhattāṃ puṣkarasrajau //",
    "GV06jaimigsu:183": "hiraṇyayī araṇī yaṃ nirmanthatāmāśvinau /",
    "GV06jaimigsu:184": "taṃ te garbhaṃ dadhāmyahaṃ daśame māsi sūtavā ityṛtāvṛtāvevameva saṃveśane hutvācāryāya gāṃ dadyādadarśane brāhmaṇebhyo gāṃ dadyāti // JaimGS_1.22 //",
    "GV06jaimigsu:185": "JaimGS 1.23:",
    "GV06jaimigsu:186": "sāyaṃprātarheme 'gnaya iti prathamāmāhutiṃ juhoti prajāpataya ityuttarāmevaṃ prātaragnisthāne sūryaḥ sāyaṃprātaraśanasya balī",
    "GV06jaimigsu:187_0": "vardhayitvā pūrvasmādagnau juhotyagnaye svāhā somāya svāhā dhanvantaraye svāhā dyāvāpṛthvībhyāṃ",
    "GV06jaimigsu:187_1": "svāhā viśvebhyo devebhyaḥ svāhā sarvābhyo devatābhyaḥ svāhā prajāpateya svāheti manasottarāṃ",
    "GV06jaimigsu:187_2": "tata evottarato",
    "GV06jaimigsu:188": "'gnerbaliṃ harati ye harṣaṇā vepanā sphātimāharā vātasya",
    "GV06jaimigsu:189": "bhrājamanusaṃcaranti /",
    "GV06jaimigsu:190_0": "tebhyo balimannakāmo harāmyannaṃ payasvadbahulaṃ me astvityevamaśanāyatyāyasthāne",
    "GV06jaimigsu:190_1": "mṛtyoradhiṣṭhānāya svāheti śeṣasya baliharaṇaṃ pradakṣiṇaṃ gṛhyābhyo devatābhyo baliṃ",
    "GV06jaimigsu:190_2": "nayāmi tanme juṣantāṃ tā mā pāntu tā mā gopāyantu tā mā rakṣantu tābhyo namastābhyaḥ",
    "GV06jaimigsu:190_3": "svāhetyudadhāne madhye 'gārasyauttarapūrvārdhe śayane dehalyāṃ saṃvaraṇe",
    "GV06jaimigsu:191": "brahmāyatana eteṣvāyataneṣu śeṣaṃ dhanvantaraye ninayetsadā gṛheṣu svastivācanaṃ sā mahāśāntirityācakṣate JaimGS 1.24:",
    "GV06jaimigsu:192_0": "navena yakṣyamāṇaḥ purāṇenāgre yajetāgnidhanvantarī prajāpatimindraṃ tisraśca navāhutīrnavena",
    "GV06jaimigsu:192_1": "yajeta śaradi vrīhīṇāṃ vasante yavānāṃ varṣāsu śyāmākānāmaindrāgnau vaiśvadevo dyāvāpṛthivyaścarava",
    "GV06jaimigsu:192_2": "ekacarurvokte evopastaraṇābhidhāraṇe dvirhaviṣe 'vadyatyatha prāśnīyādbhadrānnaḥ",
    "GV06jaimigsu:192_3": "śreyaḥ samanaiṣṭa devāstvayāvasena samaśīmahi tvā /",
    "GV06jaimigsu:193": "sa no mayobhūḥ pito āviśsva śaṃ tokāya tanuṣe syo ityetamu tyaṃ madhunā saṃyutaṃ yavaṃ sarasvatyā adhi manāvacarkṛṣuḥ /",
    "GV06jaimigsu:194": "indra āsītsīrapatiḥ śatakratuḥ kīnāśā āsanmarutaḥ sudānava iti yavasya prāśnīyādagniḥ prathamaḥ prāśnātu sa hi veda yathā haviḥ /",
    "GV06jaimigsu:195": "śivā asmabhyamoṣadhīḥ kṛṇotu viśvacarṣaṇīriti śyāmākasya prāśnīyātprāśnīyāt // JaimGS_1.24",
    "GV06jaimigsu:196": "// iti jaiminisūtraṃ pūrvam //",
    "GV06jaimigsu:197": "JaimGS 2.1:",
    "GV06jaimigsu:198": "śrāddhaṃ kariṣyantaḥ snātāḥ śucivāsasastilairvāstvavakīrya savyamācaranto 'nnamupasādhayeranhaviṣyairupasicyaivaivaṃ",
    "GV06jaimigsu:199_0": "dadyādyadyaddadyāttattaddhaviṣyairupasicyaiva haviṣyā iti tilānāmākhyā dantadhāvanaṃ",
    "GV06jaimigsu:199_1": "snānīyāni pādyamānīya prathamoddhṛtaṃ brāhmaṇāṃstryavadātānupaveśayatyā me gacchantu",
    "GV06jaimigsu:199_2": "pitaro bhāgadheyaṃ virājāhūtāḥ salilātsamudriyāt /",
    "GV06jaimigsu:200_0": "akṣīyamāṇamupajīvatainanmayā prattaṃ svadhayā madadhvamityupamūlalūnāndarbhānviṣṭarānprasavyānkṛtvā",
    "GV06jaimigsu:200_1": "brāhmaṇebhyaḥ pradadyādetatte pitarāsanamasau ye ca tvātrānu tebhyaścāsanamityevaṃ",
    "GV06jaimigsu:200_2": "pitāmahāyaivaṃ prapitāmahāya haviṣyodakaṃ tiraḥ pavitraṃ gandhānsumanasaśca dadyādannamavattvā",
    "GV06jaimigsu:200_3": "ghṛtenābhidhārya darbhānparistaraṇīyāniti tadādāyāgnau kariṣyāmīti brāhmaṇānanujñāpya",
    "GV06jaimigsu:200_4": "prāgdakṣiṇāmukho 'gniṃ praṇayitvā trirdhūnvanpradakṣiṇamagniṃ paristṛṇāti",
    "GV06jaimigsu:201_0": "prācīnāvīti triḥ prasavyaṃ triḥ paryukṣetpradakṣiṇaṃ prācīnāvīti triḥ prasavyamaudumbara",
    "GV06jaimigsu:201_1": "idhmaḥ paridhayo bhavanti mekṣaṇaṃ ca pavitraṃ saṃskṛtyānnamutpūyāgnau pavitraṃ prāsya",
    "GV06jaimigsu:201_2": "mekṣaṇena juhotyagnaye kavyavāhanāya svadhā namaḥ svāhā somāya pitṛmate svadhā nama",
    "GV06jaimigsu:201_3": "svāheti",
    "GV06jaimigsu:202_0": "yajñopavīti bhūtvāpa upaspṛśya yamāyāṅgiḥsvate svāheti mekṣaṇamagrāvanupraharati",
    "GV06jaimigsu:202_1": "namaskārānkṛtvā yathādaivataṃ triḥ paryukṣetpradakṣiṇaṃ prācīnāvīti triḥ prasavyaṃ",
    "GV06jaimigsu:202_2": "savyañjanamannaṃ pātreṣu vardhayitvāmāsu pakvamiti kṣīraṃ ghṛtaṃ vā siñcatyāmāsu",
    "GV06jaimigsu:202_3": "pakvamamṛtaṃ niviṣṭaṃ mayā prattaṃ svadhayā madadhvamiti vardhitānyādiśatyetadvaḥ",
    "GV06jaimigsu:203": "pitaro bhāgadheyaṃ pātreṣu dattamamṛtaṃ svadhāvat /",
    "GV06jaimigsu:204": "akṣīyamāṇamupajīvatainanmayā prattaṃ svadhayā madadhvam //",
    "GV06jaimigsu:205": "amṛtā vāgamṛtā vāco agne vāco 'mṛtaḥ tvaṃ trivṛtaikadhāmā /",
    "GV06jaimigsu:206": "ebhirmatprattaiḥ svadhayā madadhvamihāsmabhyaṃ vasīyo 'stu devāḥ //",
    "GV06jaimigsu:207": "ayaṃ yajñaḥ paramo yaḥ pitṛṇāṃ pātradeyaṃ pitṛdaivatyamagne /",
    "GV06jaimigsu:208": "vākca manaśca pitaro naḥ prajānīmāśvibhyāṃ prattaṃ svadhayā madadhvam //",
    "GV06jaimigsu:209": "ya iha pitaraḥ pārthivāso ya antarikṣa uta ye samudriyāḥ /",
    "GV06jaimigsu:210": "ye vācamāptvā amṛtā babhūvuste 'sminsarve haviṣi mādayantām //",
    "GV06jaimigsu:211": "eṣā va ūrgeṣā vaḥ svadhā cāmatta ca pibata ca mā ca vaḥ kṣeṣṭa /",
    "GV06jaimigsu:212": "svadhāṃ vahadhvamamṛtasya yoniṃ yātra svadhā pitarastāṃ bhajadhvam //",
    "GV06jaimigsu:213": "yeha pitara ūrgdevatā ca tasyai jīvema śaradaḥ śataṃ vayam /",
    "GV06jaimigsu:214_0": "jyotiṣmaddhattājaraṃ ma āyurityathaitāni brāhmaṇebhya upanikṣipya svāṅguṣṭhenānuśatyamuṣmai",
    "GV06jaimigsu:214_1": "svadhāmuṣmai svadheti yanme 'prakāmā iti bhuñjato 'numantrayate yanme 'prakāmā uta",
    "GV06jaimigsu:214_2": "vā prakāmā samṛddhe brāhmaṇe 'brāhmaṇe vā /",
    "GV06jaimigsu:215": "ya skandati nirṛtiṃ vāta ugrāṃ yena naḥ prīyante pitaro devatāśca /",
    "GV06jaimigsu:216_0": "vāyuṣṭatsarvaṃ śundhatu tena śuddhena devatā mādayantāṃ tasmiñchuddhe pitaro mādayantāmityakrānsamudra",
    "GV06jaimigsu:216_1": "ityāśvaṃ gītvā saṃpannaṃ pṛṣṭāthācāmayedyajñopavītī bhūtvābhiramantāṃ bhavanta ityutkā",
    "GV06jaimigsu:216_2": "pridakṣiṇaṃ kṛtvā yanme rāmeti gacchanto 'numantrayate yanme rāmā śakuniḥ śvāpadaśca",
    "GV06jaimigsu:216_3": "yanme 'śucirmantrakṛtasya prāśat /",
    "GV06jaimigsu:217": "vaiśvānaraḥ savitā tatpunātu tena pūtena devatā mādayantāṃ tasminpūte pitaro mādayantāmiti JaimGS 2.2:",
    "GV06jaimigsu:218_0": "śeṣamanujñāpya pratyetya prāgdakṣiṇāyataṃ caturaśraṃ gomayenopalipyāpahatā asurā",
    "GV06jaimigsu:218_1": "rakṣāṃsi piśācāḥ pitṛṣada iti madhye rekhāṃ kāṣṭhenollikhya ye rūpāṇi pratimuñcamānā",
    "GV06jaimigsu:218_2": "asurāḥ santaḥ svadhayā caranti parāpuro nipuro ye bharantyagriṣṭāṃllokātpraṇunottvasmādityulmukaṃ",
    "GV06jaimigsu:218_3": "dakṣiṇato nidadhātyanulekhaṃ darbhānāstīryodapātreṇācāmayatyācāma pitarasau ye ca",
    "GV06jaimigsu:218_4": "tvātrānu te cācāmantvityevaṃ pitāmahāyaivaṃ prāpitāmahāya teṣu",
    "GV06jaimigsu:219_0": "piṇḍānnidadhātyanunāmāpahastenaitatte pitarasau ye ca tvātrānu tebhyaśca svadhā nama",
    "GV06jaimigsu:219_1": "ityevaṃ pitāmahāyaivaṃ prāpitāmāhaya nāmānyajānataḥ pitaretate pitāmahaitatte prapitāmahaitatta",
    "GV06jaimigsu:219_2": "iti bandhvajānata idaṃ pitṛbhyaḥ pṛthivīṣadbhya idaṃ pitāmahebhyo 'ntarikṣasadbhya",
    "GV06jaimigsu:219_3": "idaṃ prāpitāmahebhyo divipadbhya ityatra pitaro mādayadhvaṃ yathābhāgamāvṛṣāyadhvamityudagāvṛtyā",
    "GV06jaimigsu:219_4": "tamitorāsītāmīmadanta pitaro yathābhāgamāvṛṣāyipateti japitvā pūrvavadācāmayya nīvīṃ",
    "GV06jaimigsu:219_5": "visraṃsya",
    "GV06jaimigsu:220_0": "nāmaskārānkṛtvā yathādaivatametaddhaḥ pitara iti vasrāṇyādiśatyūrṇāstukāṃ daśāmbaraṃ",
    "GV06jaimigsu:220_1": "vā etaddhaḥ pitaro vāso gṛhānnaḥ pitaro dattādhatta pitaro garbhaṃ kumāraṃ puṣkarasrajaṃ",
    "GV06jaimigsu:220_2": "yatheha puruṣo 'sadityañjanābhyañjane",
    "GV06jaimigsu:221_0": "dadātyāṅkṣyāsāvityabhyaṅkṣyāsāviti gandhānsumanasaśca dadyānnamo vaḥ pitara iti ṣaḍibharnamaskārairupatiṣṭhate",
    "GV06jaimigsu:221_1": "namo vaḥ pitaro mano vaḥ pitaraḥ śuṣmāya namo vaḥ pitaro jīvāya namo vaḥ pitaro ghorāya",
    "GV06jaimigsu:221_2": "namo vaḥ pitaro balāya namo vaḥ pitaro manyave svadhāyai ca pitaro namo va ityūrjaṃ",
    "GV06jaimigsu:221_3": "vahantīramṛtaṃ ghṛtaṃ payaḥ kīlālaṃ parisrutaṃ svadhā stha tarpayata me pitṛnityapaḥ",
    "GV06jaimigsu:221_4": "prasicya mā me kṣeṣṭetyabhimantrya mā me kṣeṣṭa bahu me pūrtamastu brahmāṇo me juṣantāmannamannam /",
    "GV06jaimigsu:222": "sahasradhāramamṛtodakaṃ me pūrtamastvetatparame vyoman //",
    "GV06jaimigsu:223": "devāśca pitaraścaitatpūrtaṃ me atropajīvantām /",
    "GV06jaimigsu:224": "akṣīyamāṇamupajīvatainanmayā prattaṃ svadhayā madadhvamiti ye samānāḥ sumanasa iti pradakṣiṇaṃ kṛtvā ye samānāḥ sumanaso jīvā jīveṣu māmakāḥ /",
    "GV06jaimigsu:225_0": "teṣāṃ śrīrmayi kalpatāmasmiṃlloke śataṃ samā ityāmayāvī piṇḍānprāśnīyādannādyakāmo",
    "GV06jaimigsu:225_1": "vāgnau vā saṃkṣepayedapsu vābhyamahareyurajaṃ gāṃ brāhmaṇaṃ vā prāśayeyuḥ śeṣasya",
    "GV06jaimigsu:225_2": "prāśnīyānna cānnatṛptiṃ gacchet //",
    "GV06jaimigsu:226": "JaimGS 2.3:",
    "GV06jaimigsu:227_0": "ūrdhvamāgrahāyaṇyāstrayo 'parapakṣāsteṣāmekaikasminnekaikāṣṭakā bhavati śākāṣṭakā",
    "GV06jaimigsu:227_1": "māṃsāṣṭakāpūpāṣṭaketi tatra śākamāṃsāpūpāni havīṃṣyodanaṃ ca teṣāṃ haviṣāṃ sthālīpākāvṛtāgnau",
    "GV06jaimigsu:227_2": "juhuyādaṣṭakāyai svāhā ekāṣṭakārye svāhā aṣṭakāyai surādhase svāhā saṃvatsarāya parivatsarāyedāvatsarāyedvatsarāya",
    "GV06jaimigsu:227_3": "kṛṇutā nāmobhiḥ /",
    "GV06jaimigsu:228_0": "tvayā vayaṃ sumatau yajñiyānāṃ jyogajītā ahatāḥ syāma svāheti hutvopatiṣṭhata ehi",
    "GV06jaimigsu:228_1": "bhagaihi bhagaihi bhageti madhyamāyāṃ gāṃ kārayettāmaṣṭakāyai prokṣettasyāstrīṇi",
    "GV06jaimigsu:228_2": "savyānyupoddharati pārśvamapaghanīṃ śroṇīmiti śvobhūte śrāddhamanvaṣṭakyaṃ tadaharvā",
    "GV06jaimigsu:228_3": "brāhmaṇānhavirarhānupaveśya tāṃstarpayitvā tasmādagrerdakṣiṇataḥ ṣaḍagrīnpraṇīya",
    "GV06jaimigsu:228_4": "teṣāmekaikasminnekaikāṃ karṣūkhānayedāyāmena prādeśamātrīṃ pārthivena tryaṅgulāmavāgvaikāṅgulāmiti",
    "GV06jaimigsu:228_5": "tāsu",
    "GV06jaimigsu:229_0": "piṇḍānnidadhātyanunāmāpahastena mañjāḥ pitṛbhya upakarṣati pārśvāni strīṇāṃ tatrādhvaryavaḥ",
    "GV06jaimigsu:229_1": "kecidadhīyate madhyamaṃ piṇḍaṃ patnī prāśnīyātprajākāmasya tathā śrāddhasya sthālīpākaṃ",
    "GV06jaimigsu:229_2": "vā śrāddhasya sthālīpākaṃ vā // JaimGS_2.3 //",
    "GV06jaimigsu:230": "JaimGS 2.4:",
    "GV06jaimigsu:231_0": "āhitāgneḥ śarīranāśe trīṇi ṣaṣṭiśatāni palāśatsarūṇāmāhṛtya taiḥ pratikṛtiṃ kuryātkṛṣṇājine",
    "GV06jaimigsu:231_1": "'śītyardhaṃ śirasi dadhyādgrīvāyāṃ tu daśaiva tu bāhvoścaiva śataṃ dadhyātaṅguliṣu",
    "GV06jaimigsu:231_2": "punardaśā urasi triṃśataṃ dadhyājjaṭhare viṃśatīṃ tathorvoścaiva śataṃ dadhyāt meḍhre",
    "GV06jaimigsu:231_3": "cāpi daśaiva tu jānujaṃghayostriṃśata dadhyāt daśa pādāṅgulīṣvapi ityetāvantīha",
    "GV06jaimigsu:232_0": "puruṣasya śarīrāṇi bhavantīti vijñāyate madhye śarīraṃ satīśarīramuptakeśaṃ nikṛttanakhaṃ",
    "GV06jaimigsu:232_1": "prakṣālitaṃ citāmāropayantyatra pātrāṇyapi cinoti tasyāmenamādadhati tasya nāsikayoḥ",
    "GV06jaimigsu:232_2": "sruvau nidadhyādityetenānuvākena ya evaṃvitsyātsa yadopatāpī syāditi pūrvameva caturgṛhītaṃ",
    "GV06jaimigsu:232_3": "gṛhītvānyaṃ yathāsaṃbhavamāsye hiraṇyaśakalamamādhāyāgnīnupohya sāmabhirupatiṣṭhate",
    "GV06jaimigsu:232_4": "nāke suparṇamiti grāmyaṃ geyamudite dhūme tveṣaste dhūma ṛṇvatītyagnau samārūḍhe",
    "GV06jaimigsu:232_5": "'gne mṛḍa mahaṃ asītyetayoranyatareṇa parāk parāgvā asau loka iti brāhmaṇam //",
    "GV06jaimigsu:233": "JaimGS 2.5:",
    "GV06jaimigsu:234_0": "āhitāgneśvetpūrvaṃ jāyā mriyeta tāṃ nirmanthyena dahetsāṃtapanena vā śmaśānakṛtaṃ",
    "GV06jaimigsu:234_1": "svakṛtamaniriṇamapasalavakrodakaṃ kṛtvā yatra vauṣadhayo jāyante tatra śarīraṃ dagdhvodakakaraṇāya",
    "GV06jaimigsu:234_2": "yāntyanavekṣamāṇā na vāhinīṣu kurvanti teṣāṃ yoyaḥ paścāñjātaḥ saso 'graṃ kuryādupakūlamakūle",
    "GV06jaimigsu:234_3": "kūpaṃ khātvā savyahastasyānāmikayā sakṛdudakaṃ prohati pretasya nāmakaraṇena",
    "GV06jaimigsu:235_0": "vāhinīṣu cedudgrathya keśānnimajyaikāñjaliṃ dattvopasaṃgṛhya keśānulmukasyāgnimārabhetāgre",
    "GV06jaimigsu:235_1": "śūkāhe pāpaṃ me 'pahateti śamīmārabheta śamyasi śamaya me pāpamityaśmānamārabhetāśmāsi",
    "GV06jaimigsu:235_2": "sthiro 'syahaṃ sthiro bhūyāsamiti tūṣṇīṃ gomayaṃ kṛtodakaṃ dakṣiṇāmukhamāsīnaṃ tamanugantāra",
    "GV06jaimigsu:235_3": "upaviśanti tānitaraḥ kalyāṇībhirvāgbhiḥ pratyāhopāstamanavelāyāṃ grāmaṃ",
    "GV06jaimigsu:236_0": "praviśanti tāṃ rātrimekamāṣeṇa vasanti śāntyā vā śvo bhūte kṣīrodake saṃsṛjya śarīrāṇyavasiñcatyajaśṛṅgeṇa",
    "GV06jaimigsu:236_1": "gośṛṅgena mṛṇamayena kośena vā tṛtīyāyāṃ gandhauṣadhībhiḥ saṃsṛjya śamīśākhayā palāśaśākhayā",
    "GV06jaimigsu:236_2": "vāsaṃhlādayankumbhyāmavadadhyātstrī cedvaṭa eva dadhyāccatuṣpathamatītya mahāvṛkṣaṃ",
    "GV06jaimigsu:236_3": "nadīṃ vā tīrtheṣu nikhanet pretasya tṛtīyāyāṃ snāpayantyapāmārgeṇa mṛdā gomayena",
    "GV06jaimigsu:236_4": "ca vāsāṃsi prakṣālya daśarātramāsate caturthyāṃ bhikṣāmāvartayerantasya siddhamagnaukaraṇaṃ",
    "GV06jaimigsu:236_5": "kālaṃ ca",
    "GV06jaimigsu:237_0": "yāvadākāṃkṣeyurbhikṣayānusaṃtareyurūrdhvaṃ daśarātrācchrāddhaṃ dadyurna dadyurā śrāddhasya",
    "GV06jaimigsu:237_1": "pradānānnakṣatreṣu niyamo madhāsvekatāreṣu bharaṇīṣu ca pūrvasamayeṣu na rehiṇayamuttareṣu",
    "GV06jaimigsu:237_2": "dhruveṣu brāhmaṇānhavirarhānupaveśya tāṃstarpayitvaikavatpiṇḍaṃ dadyānna cānviti",
    "GV06jaimigsu:237_3": "brūyātsarvaiḥ karmaistarpayedanugamanaṃ kṛtvā śeṣamanujñāpya pratyetya śeṣaṃ na prāśnīyādbrāhmaṇānsvasti",
    "GV06jaimigsu:237_4": "vācya prāśnīyāt // JaimGS_2.5 //",
    "GV06jaimigsu:238": "JaimGS 2.6:",
    "GV06jaimigsu:239_0": "athāto gṛhakarmaṇo gṛhavṛddhimicchanmāsimāsyūtāvṛtau saṃvatsare saṃvatsare vā pūrvapakṣe",
    "GV06jaimigsu:239_1": "puṇye nakṣatre gṛhaśāntimārabhetāpāmārgapalāśaśirīpākāraidumbaralasadābhadrāmṛtatṛṇamindravallībhirbaddhvā",
    "GV06jaimigsu:239_2": "gṛhānparimārjya parisamūhyāpo 'bhyukṣya pañcagavyairdarbhamuṣṭinā saṃprokṣya siddhārthakānsaṃprakīrya",
    "GV06jaimigsu:239_3": "vāstubaliṃ kṛtvā vāstormadhye",
    "GV06jaimigsu:240_0": "vāstoṣpattiṃ hutvā sāvitryā sahasraṃ juhuyāttato dakṣiṇapurastāttato dakṣiṇāpaścāttata",
    "GV06jaimigsu:240_1": "uttarapurastāttata uttarapaścānmadhye vā gaurvāso hiraṇyaṃ dakṣiṇā brāhmaṇānannena",
    "GV06jaimigsu:240_2": "pariviṣyaṃ puṇyāhaṃ svastyuddhimiti vācayitvaivaṃ prayuñjāno 'nantaṃ mahāntaṃ poṣaṃ",
    "GV06jaimigsu:240_3": "puṣyati bahavaḥ putrā bhavanti na ca bālāḥ pramīyante nāgnirdahati na daṃṣṭriṇaḥ",
    "GV06jaimigsu:240_4": "khādayeyurna",
    "GV06jaimigsu:241_0": "taskarāḥ sapatnā rakṣāṃsi piśācā api bādhante yadi gāvaḥ pratapyerangavāṃ madhya",
    "GV06jaimigsu:241_1": "āhutisahasraṃ juhuyādityetenaiva kalpenāścoṣṭrakharājāvikamahiṣahastikulamanyataraddvipadāṃ",
    "GV06jaimigsu:241_2": "catuṣpadāṃ ca vyākhyātam // JaimGS_2.6 //",
    "GV06jaimigsu:242": "JaimGS 2.7:",
    "GV06jaimigsu:243_0": "athāto 'dbhutaśāntiṃ vyākhyāsyāmo 'tha yadyagāre sthūṇā virohet kapoto vāgāraṃ gacchedgaurvā",
    "GV06jaimigsu:243_1": "gāṃ dhayedanahvānvā divamullikhedanagnau vā dhūmo jāyetānagnau vā dīpyeta madhu vā",
    "GV06jaimigsu:243_2": "jāyeta valmīkaṃ vopajāyeta maṇḍūko",
    "GV06jaimigsu:244": "vāmbhṛṇe vāśyecchvāno vā gṛhe paryaṭeyurityetānanyāṃśca yata indra bhayāmahe /",
    "GV06jaimigsu:245": "sadasaspatimadbhutam /",
    "GV06jaimigsu:246": "adhāyāmutesumudasya /",
    "GV06jaimigsu:247": "sanādagre /",
    "GV06jaimigsu:248": "yadvā u viśpatiḥ śitaḥ /",
    "GV06jaimigsu:249": "pratyagre /",
    "GV06jaimigsu:250": "yaṃ rakṣanti /",
    "GV06jaimigsu:251": "prajāpatyayarcā purastāccopariṣṭācca mahāvyāhṛtibhirjuhoti etānyṛksāmāni gāyeti // JaimGS_2.7",
    "GV06jaimigsu:252": "JaimGS 2.8:",
    "GV06jaimigsu:253_0": "athāto 'naśnatsaṃhitāyāḥ kalpaṃ vyākhyāsyāmaḥ śucivāsāḥ syāccīravāsā vā haviṣyamannamaśanamicchedapaḥ",
    "GV06jaimigsu:253_1": "phalāni vā brāhmaṇastveva pratyāharetprāṅ vodaṅ vā grāmānniṣkramya śucau deśa udakānte",
    "GV06jaimigsu:253_2": "vā gomayena gocarmamātraṃ",
    "GV06jaimigsu:254_0": "sthaṇḍilamupalipya prokṣya lakṣaṇamullikhyādbhirabhyukṣyāgnimupasamādhāyāghārāvājyabhāgau",
    "GV06jaimigsu:254_1": "hutvājyāhutīrjuhotyagnaye somāya rudrāyendrāya brahmaṇe prajāpataye bṛhaspataye viśvebhyo",
    "GV06jaimigsu:254_2": "devebhya ṛṣibhya ṛgbhyo yajurbhyaḥ sāmabhyaḥ śraddhāyai prajñāyai medhāyai sāvitryai",
    "GV06jaimigsu:254_3": "sadasaspataye 'numataye ca hutvā durbheṣvāsīnaḥ prāktūleṣūdaktūleṣu vā dakṣiṇena",
    "GV06jaimigsu:254_4": "pāṇinā darbhāndhārayannopūrvā vyāhṛtīḥ sāvitrīṃ ca caturanudrutya manasā",
    "GV06jaimigsu:255_0": "sāmasāvitrīṃ ca somaṃ rājānaṃ brahmajajñānīye cobhe vedādimārabheta saṃtatamadhīyīta",
    "GV06jaimigsu:255_1": "maunī na cāntarā viramet athāntaraḥ vyāharedathāntarā viramet trīnprāṇānāyamyatamyācamya",
    "GV06jaimigsu:255_2": "vṛttāntādevārabhetāpratibhāyāṃ yāvatā kālena vedamadhīyīta tāvatkālamadhīyīta yajjānīyādṛkto",
    "GV06jaimigsu:255_3": "yajuṣṭaḥ sāmatastadavāpnuyāttadbrāhmaṇaṃ tacchāndasaṃ taddaivataṃ sāma vā akānityetadeva",
    "GV06jaimigsu:255_4": "vābhyasyettiṣṭhānnāsīnaḥ śayānaścaṅkramyamāṇo vā saṃhitāṃ prayuñjyātsamṛddhirevāsya",
    "GV06jaimigsu:255_5": "bhavatyādyaṃ trivargaṃ vā sahasrakṛtva iti",
    "GV06jaimigsu:256_0": "jaiminiśca vāryamantaṃ vā yathākāmī vā dvādaśa saṃhitā adhītya yadanenānadhyāyeṣvadhītaṃ",
    "GV06jaimigsu:256_1": "yadguravaḥ kopitā yānyakāryāṇi kṛtāni tābhiḥ pavate śuddhamasya pūtaṃ brahma bhavatyathāparā",
    "GV06jaimigsu:256_2": "dvādaśa saṃhitā adhītya tābhiḥ prajāpaterlokamavāpnotyanaśnatsaṃhitāsahasramadhītya",
    "GV06jaimigsu:256_3": "brahmabhūto",
    "GV06jaimigsu:257_0": "virajo bhavati kāmacārī sarvānkāmānavāpnoti saṃvatsaraṃ bhaikṣabhakṣaḥ prayuñjānaścakṣurlabhate",
    "GV06jaimigsu:257_1": "ṣaṇmāsānyāvakabhakṣaścaturo māsānudakasaktubhakṣo dvau māsau phalabhakṣo māsamabbhakṣo",
    "GV06jaimigsu:257_2": "dvādaśarātraṃ vānaśnan kṣipramantardhīyate jñātīnpunāti saptātītānsaptānāgatānātmānaṃ",
    "GV06jaimigsu:257_3": "ca pañcadaśaṃ tārayate tāmetāṃ devaniśreṇītyācakṣata etayā vai devā devatvamagacchannṛṣaya",
    "GV06jaimigsu:257_4": "ṛṣitvaṃ tasya ha vā etasyā brahmasatrasya trividha evārabhyo bhavati prātaḥsavane",
    "GV06jaimigsu:257_5": "mādhyaṃdine savane brāhme vāpararātre tasya ha vai etasya dvāvevānadhyāyau yadātmāśuciryaddeśastadvā",
    "GV06jaimigsu:257_6": "etatprajāpatiḥ",
    "GV06jaimigsu:258": "saptaṛṣibhyaḥ provāca saptaṛṣayo mahājahnave mahājahnurbrāhmaṇebhyo brāhmaṇebhyaḥ // JaimGS_2.8",
    "GV06jaimigsu:259": "JaimGS 2.9:",
    "GV06jaimigsu:260": "atha grahāṇamātithyaṃ balikarmopurataṃ vyākhyāsyāmaḥ aśraddadhānamaśucikaraṇamajāpyaṃ tyaktamaṅgalaṃ",
    "GV06jaimigsu:261": "suvyaktaṃ grahā nayanti /",
    "GV06jaimigsu:262": "puruṣaṃ yamasādanam /",
    "GV06jaimigsu:263": "grahāṇāṃ dīpraceṣṭānāṃ nakṣatrapathacāriṇām /",
    "GV06jaimigsu:264": "grahātithyaṃ pravakṣyāmi śāntikarmaṇi kārayet /",
    "GV06jaimigsu:265": "bhāskarāṅgārakau raktau śvetau śukaniśākarau /",
    "GV06jaimigsu:266": "somaputro guruścaiva tāvubhau pītako smṛtau /",
    "GV06jaimigsu:267": "kṛṣṇaṃ śanaiśvaraṃ vidyādrāhuṃ kretuṃ tathaiva ca /",
    "GV06jaimigsu:268": "grahavarṇāni puṣpāṇi prājñastatropakalpayet /",
    "GV06jaimigsu:269": "gomayena gocarmamātraṃ sthaṇḍilamupalipya prokṣya lakṣaṇamullikhyādbhirabhyukṣyāgnimupasamādhāyāṅārāvājyabhāgau hutvā grahānāvāhantyādityaṃ madhye lohitaṃ pūrvadakṣiṇataḥ somam /",
    "GV06jaimigsu:270": "pūrvottarato budhamuttareṇa guruṃ pūrveṇa bhārgavam /",
    "GV06jaimigsu:271_0": "paścime śanaiścaraṃ vidyādrāhuṃ dakṣiṇapaścime paścimottarataḥ ketuṃ vṛttamādityāya",
    "GV06jaimigsu:271_1": "trikoṇamaṅgārakasya caturaśraṃ somāya bāṇaṃ budhāya dīrghacaturaśraṃ bṛhaspataye",
    "GV06jaimigsu:271_2": "pañcakoṇaṃ śukrāya dhanuḥ śanaiścarāya rāhoḥ śūrpaṃ ketordhvajamiti īśvaraṃ bhāskaraṃ",
    "GV06jaimigsu:271_3": "vidyāta umāṃ somaṃ tathaiva ca /",
    "GV06jaimigsu:272": "skandamaṅgārakaṃ caiva budho nārāyaṇaḥ sthitaḥ /",
    "GV06jaimigsu:273": "bṛhaspatiḥ svayaṃ brahma śukraḥ śakrastathaiva ca /",
    "GV06jaimigsu:274_0": "yamaṃ śanaiścaraṃ vidyādrāhoḥ kāladūtinaḥ ketościtraguptaścetyete grahadevatāḥ agnirāpo",
    "GV06jaimigsu:274_1": "bhūmirviṣṇurindrāṇī prajāpatiḥ sarpo brahmetyete pratyadhidevatāḥ jātamarka kaliṅgeṣu",
    "GV06jaimigsu:274_2": "yāmuneṣu ca candramāḥ /",
    "GV06jaimigsu:275": "vindhya aṅgārakadeśo madhyadeśo budhaḥ smṛtaḥ /",
    "GV06jaimigsu:276": "bṛhaspatiḥ sindhudeśaḥ śakradeśo ghaṭeṣu ca /",
    "GV06jaimigsu:277_0": "śanaiścarastu saurāṣṭro rāhustu pūrvadeśikaḥ ketuḥ parvata ityete deśānāṃ grahajāta",
    "GV06jaimigsu:277_1": "iti arkasamidhamādityāya prādeśamātrābhidhāritānāmyādibhirjuhuyāt khādiramaṅgārakāya",
    "GV06jaimigsu:277_2": "pālāśaṃ somāyāpāmārgaṃ budhāyāśvatthaṃ bṛhaspataya audumbaraṃ śukrāya śamīṃ śanaiścarāya",
    "GV06jaimigsu:277_3": "rāhordūrvāḥ ketoḥ kuśāgramityaṣṭāviṃśatimājyāhutīrjuhotyetābhiḥ pakvāgnerjuhotyādityāya",
    "GV06jaimigsu:277_4": "ilodanaṃ haviṣyamannamaṅgārakāya somāya ghṛtapāyasaṃ payodanaṃ bṛhaspataye",
    "GV06jaimigsu:278_0": "kṣīrodanaṃ śukrāya dadhyodanaṃ budhāya tilapiṣṭamāṣodanaṃ śanaiścarāya rāhormāṃsodanaṃ",
    "GV06jaimigsu:278_1": "ketościtrodanamiti ā satyenetyādityāya agnirmūrdhā diva ityaṅgārakāya āpyāyasva sametu",
    "GV06jaimigsu:278_2": "iti somāya brahma jajñānamiti budhāya bṛhaspate ati yadarya iti bṛhaspataye asya",
    "GV06jaimigsu:278_3": "pratnāmanu dyutamiti śukrāya śaṃ no devīrabhiṣṭaya iti śanaiścarāya kayā naścitra",
    "GV06jaimigsu:278_4": "ābhuvaditi rāhoḥ ketuṃ kṛṇavannaketava ithi ketoḥ raktaṃ dhenumādityāya raktamanaḍvāhamaṅgārakāya",
    "GV06jaimigsu:278_5": "somāya śaṅkhaṃ budhāya kāñcanaṃ bṛhaspataye vāsaḥ śukrāya hayaṃ nīlāṃ gāṃ śanaiścarāya",
    "GV06jaimigsu:278_6": "rāhoḥ kṛṣṇāyasaṃ ketoḥ kuñjaramiti sarveṣāmapi hiraṇyaṃ vā yena vā tuṣyatyācāryastaddadāti",
    "GV06jaimigsu:278_7": "yathā samutthitaṃ yantraṃ yantreṇa pratihanyate /",
    "GV06jaimigsu:279": "tathā grahopaspṛṣṭānāṃ śāntirbhavati dāruṇam //",
    "GV06jaimigsu:280": "nādiśettapasā yuktaṃ nādiśeddivamāśritam /",
    "GV06jaimigsu:281": "na ca vedāntakaṃ vipraṃ vṛttāntāṃ nārīṃ parivṛtām //",
    "GV06jaimigsu:282": "ahiṃsakasya dāntasya dharmajighanasya ca /",
    "GV06jaimigsu:283": "nityaṃ ca niyamasthasya sadānugrahā grahāḥ //",
    "GV06jaimigsu:284": "grahā gāvo narendrāśca brāhmaṇāśca viśeṣataḥ /",
    "GV06jaimigsu:285": "pūjitāḥ pūjayantyete nirdahantyavamānitā // JaimGS_2.9 //",
    "GV06jaimigsu:286": "// iti jaiminisūtraṃ samāptam //"
}