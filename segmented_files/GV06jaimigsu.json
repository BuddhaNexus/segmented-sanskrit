{
    "GV06jaimigsu:0": "jaiminīyagṛhyasūtram JaimGS 1.1:",
    "GV06jaimigsu:1": "athāto 'gniṃ praṇoṣyanprāgudakpravaṇamabhyukṣya sthaṇiḍalaṃ lakṣaṇaṃ",
    "GV06jaimigsu:2": "kuryānmadhye prācīṃ rekhāmullikhyodīcīṃ ca saṃhitāṃ paścāttisro madhye prācyo 'bhyukṣyāgniṃ pratiṣṭhāpayedbhūrbhuvaḥ svariti lakṣaṇāvṛdeṣā",
    "GV06jaimigsu:3": "sarvatrāthātaḥ pākayajñānvyākhyāsyāmo huto 'hutaḥ prahutaḥ prāśita iti",
    "GV06jaimigsu:4": "teṣāmekāgnau homo nitye yajñopavītodakācamane darśapūrṇamāsatantrāḥ snatantrā vā dakṣiṇato 'gneḥ pūrṇapātramupanidadhāti sruvaṃ cāpāṃ",
    "GV06jaimigsu:5": "pūrṇamuttarato 'gneridhmābahirdevasya tvā savituḥ prasave 'śvinorbāhubhyāṃ",
    "GV06jaimigsu:6_0": "pūṣṇo hastābhyāṃ prokṣāmiti prokṣitamupakḷptaṃ bhavati sakṛdyajuṣādvistūṣaṇiṃ khādiraḥ pālāśo vedhmastadalābhe vibhītakatilvakabādhakanimbarājavṛjñaśalmalyaraludadhitthakovidāraśrleṣmātakavarjaṃ",
    "GV06jaimigsu:6_1": "sarvavanaspatīnāmidhmaḥ kuśālābhe śūkatṛṇaśaraśīryabalbajamutavanalaśuṇṭhavarjaṃ sarvatṛṇāniśuklāḥ sumanasastāsāmalābhe japārupakākutthābhaṇḍīkuraṇḍakavarjaṃ",
    "GV06jaimigsu:6_2": "gandhavatyo vā sarvavarṇāścatasr ājyaprakṛtayo bhavantyūdhanyaṃ vā vāhyaṃ vā payo vā",
    "GV06jaimigsu:7_0": "paścādagnerācamanaṃ trirācāmeddviḥ parimṛjetsapṛdupaspṛśetpādāvabhyukṣya śiraśca śīṣaṇyānprāṇānupaspṛśedarpaupaspṛśya paścādagnerupasamāhitasyopaviśya",
    "GV06jaimigsu:7_1": "dakṣiṇena pāṇinābhūmimārabhya japatīdaṃ bhūmerbhajāmaha idaṃ bhadraṃ sumaṅgalaṃ parā sapantānbādhasvānyeṣāṃ vinda te dhanamiti",
    "GV06jaimigsu:7_2": "vasvantaṃ rātriścedimaṃstomyena tṛcenāgniṃ parisamūhedādyayā",
    "GV06jaimigsu:8": "vā triḥ prastaramupasaṃgṛhya pratidiśaṃ paristṛṇāti dakṣiṇapurastādupakramyāgrairmūlāni chādayanpaścādvopastīryolaparājibhyāmupahareddakṣiṇottaraḥ sandhiḥ //",
    "GV06jaimigsu:9": "JaimGS 1.2:",
    "GV06jaimigsu:10_0": "prastarātpavitre gṛhṇāti prādeśamātre same apraśīrṇāgre anantargarbhe aṅguṣṭhenopakāniṣṭhikayā ca dhārayannanakhena chinatti",
    "GV06jaimigsu:10_1": "pavitre stho vaiṣṇavyāviti trirurdhavamadbhiranumārjayedviṣaṇormanasā pūte stha iti sakṛdyajuṣā dvistūṣṇīṃ pātrasyopariṣṭātpavitre",
    "GV06jaimigsu:10_2": "dhārayannājyamāsicyottareṇāgnimaṅgārātriruhya teṣvadhiśrityāvadyotya darbhataruṇābhyāṃ pratyasya triḥparyagni kṛtvodagudvāsya",
    "GV06jaimigsu:10_3": "pratyūhyāṅgārānudagagrābhyāṃ pavitrābhyāṃ trirutpunātyājyaṃ ca haviśca praṇītāśca sruvaṃ ca devastvā savitotpunātvacchidreṇa",
    "GV06jaimigsu:10_4": "pavitreṇa vasoḥ sūryasya raśmibhiriti devo va iti praṇītāḥ punarāhāramājyasya sakṛdyajuṣā dvistūṣṇīmuttarato 'gneḥ praṇītāḥ",
    "GV06jaimigsu:10_5": "praṇīya darbhaiḥ pracchādya dakṣiṇato 'gneḥ prastaraṃ nidhāya prastarasyopariṣṭātpavitre nidhāya virupākṣaṃ japatyoṃ tapaśca",
    "GV06jaimigsu:10_6": "satyaṃ cātmā ca dhṛtiśca dharmaśca sattavaṃ ca tyāgaśca brahma ca brahma ca tāni prapadye tāni māmavantu bhūrbhuvaḥ svaroṃ",
    "GV06jaimigsu:10_7": "mahāntamātmānamadhyārohāmi virupākṣo 'si dantājjistasya te śayyā parṇe gṛhā antarikṣe te vimitaṃ hiraṇmayaṃ taddevānāṃ hṛdayānyayasmaye",
    "GV06jaimigsu:10_8": "kumbhe",
    "GV06jaimigsu:11_0": "antaḥ saṃnihitāni tāni balabhūśca baladhā ca rakṣaṇo mā pramadaḥ satyaṃ te dvādaśa putrāste tvā saṃvatsaresaṃvatsare kāmapreṇa",
    "GV06jaimigsu:11_1": "yajñena yājayitvā punarbrahmacaryamupayanti tvaṃ devānāṃ brāhmaṇo 'syahaṃ manuṣyāṇāṃ brāhmaṇo vai brāhmaṇāmupadhāvati taṃ",
    "GV06jaimigsu:11_2": "tvopadhāvāmi japantaṃ mā mā",
    "GV06jaimigsu:12_0": "pratijāpsīrjuhvantaṃ mā mā pratihauṣīḥ kurvantaṃ mā mā pratikārṣīstvāṃ prapadde tvayā prasūta idaṃ karma kariṣyāmi tanme",
    "GV06jaimigsu:12_1": "samṛdhyatāṃ virupākṣāya dantājjaye brahmaṇāḥ putrāya jyeṣṭhāya śreṣṭhāyāmodhāya karmādhipataye nama iti // JaimGS_1.2 //",
    "GV06jaimigsu:13": "JaimGS 1.3:",
    "GV06jaimigsu:14": "sruvaṃ praṇītāsu praṇīya niṣṭapya darbhaiḥ saṃmṛjya saṃmārgānabhyukṣyāgnāvādhāya dakṣiṇāṃ jānvācyāmedhyaṃ cetkiṃcidājye",
    "GV06jaimigsu:15_0": "'vapadyeta ghuṇāstryambukā makṣikā pipīliketyā pañcabhya ḥddhatyābhyukṣyotpūya jūhuyātparitadhinparidadhāti madhyamaṃ sthavīyasaṃ",
    "GV06jaimigsu:15_1": "paścāddīrdhaṃ madhyamaṃ dakṣiṇātaḥ kanīyasamuttarataḥ saṃspṛṣṭāndakṣiṇāto 'gnerapāṃ kośaṃ ninayatyadite 'numanyasvetyanumate",
    "GV06jaimigsu:15_2": "'nmanyasveti",
    "GV06jaimigsu:16_0": "paścātsarasvate 'numanyasvetyuttarato deva savitaḥ prasuveti triḥ pradakṣiṇamagniṃ pariṣiñceddeva savitaḥ prasuva yajñaṃ",
    "GV06jaimigsu:16_1": "prasuva yajñapatiṃ bhagāya divyo gandharvaḥ ketapūḥ ketaṃ naḥ punātu vācaspatirvācaṃ naḥ",
    "GV06jaimigsu:17_0": "svadatviti sakṛdyajuṣā dvistūṣṇīmathedhmamādāya sruveṇājyaṃ gṛhītvābhighāryāgnāvabhyādadhātyayaṃ ta idhma ātmā jātavedastena",
    "GV06jaimigsu:17_1": "vardhasva cedhyasva cendvi vardhaya cāsmānprajayā paśubhirbrahmavarcasenānnādyena samedhaya svāheti manasāghārau juhoti saṃtatamakṣṇāyā",
    "GV06jaimigsu:17_2": "prajāpataye svāhetyuttaraṃ paridhisandhimanvavahṛtya sruvamundrāya svāheti dakṣiṇāṃ paridhisandhimanvavahṛtyāghārau hutvājyabhāgau",
    "GV06jaimigsu:17_3": "juhotyagnaye svāhetyattarataḥ somāya svāheti dakṣiṇatastāvantareṇāhutiloko bhūḥ svāhā bhuvaḥ svāhā svaḥ svāhā bhūrbhuvaḥ",
    "GV06jaimigsu:17_4": "svaḥ svāhetyagnaye 'gnīṣomābhyāmiti",
    "GV06jaimigsu:18": "paurṇamāsāsyāmagnaya indrāgnibhyāmityamāvāsyāyāmuttarapūrvāma uttarapūrvāmāhutiṃ juhotyanabhijuhvadāhutyāhutiṃ pratyak sauviṣṭakṛtasthānānnityo 'gniḥ purastātsviṣṭakṛdante 'nyatra",
    "GV06jaimigsu:19_0": "vapāhomājyahomābhyāṃ na sviṣṭakṛtaṃ pratyabhighārayati sruve sakṛdājyamupastṛṇāti dvirhaviṣo 'vadyati dvisakṛdājyonābhighārya",
    "GV06jaimigsu:19_1": "pratyabhidhā rayatyāṅguṣṭhenāṅgulibhyāṃ ca māṃsasaṃhitābhyāṃ dvarhaviṣo",
    "GV06jaimigsu:20": "'vadyati dvirājyenābhidhārya pratyabhighārayati jāmadagnyānāṃ tadvi pancāvattaṃ bhavatyaṅgulyā tṛṇakūrcena vā eṣā homāvṛtsarvatra //",
    "GV06jaimigsu:21": "JaimGS 1.4:",
    "GV06jaimigsu:22": "sapavitraṃ prastaramādatte tasyāgrāṇi sruve 'nakti divyaṅkṣveti madhyamājye 'ntarikṣe 'ṅkṣveti mūlāni haviṣi pṛthivyāmaṅkṣvavati",
    "GV06jaimigsu:23": "prastarāttṛṇaṃ nirasyatyāyuṣe tveti prastaramagnāvanupraharatyagnaye",
    "GV06jaimigsu:24_0": "'numataye svāheti paścāttṛṇamanupraharati dviṣantaṃ me 'bhidhehi taṃ caiva pradaha svāheti ghṛtenāktāḥ samidha ādadhāti samṛddhyai",
    "GV06jaimigsu:24_1": "svāheti bhūmimārabhya śīrṣaṇyānprāṇānupaspṛśedapa upaspṛśya dvādaśa prāyaścittāhutīrjuhotyākūtyai svāhā //",
    "GV06jaimigsu:25": "kāmāya svāhā //",
    "GV06jaimigsu:26": "samṛddhayai svāhā //",
    "GV06jaimigsu:27": "ṛcā stomaṃ samardhaya gāyatreṇa rathaṃtaraṃ bṛhadgāyatravartani svāhā //",
    "GV06jaimigsu:28": "udu tyaṃ jātavedasaṃ devaṃ vahanti ketavaḥ /",
    "GV06jaimigsu:29": "d daśe viśvāya sūryaṃ svāhā //",
    "GV06jaimigsu:30": "citraṃ devānāmudagādanīkaṃ cakṣurmitrasya varuṇasyāgneḥ /",
    "GV06jaimigsu:31": "āprā dyāvāpṛthivī antarikṣaṃ sūrya ātmā jagatastasthuṣaśca svāhā //",
    "GV06jaimigsu:32": "udvayaṃ tamasaspari svaḥ paśyanto jyotirūttaram /",
    "GV06jaimigsu:33": "devaṃ devatrā sūryamaganma jyotirūttamaṃ svāhā //",
    "GV06jaimigsu:34": "prajāpate na tvadetānyanyo viśvā jātāni pari tā babhūva /",
    "GV06jaimigsu:35": "yatkāmāste juhumastanno 'stu vayaṃ syāma patayo rayīṇāṃ svāhā //",
    "GV06jaimigsu:36": "bhūḥ svāhā //",
    "GV06jaimigsu:37": "bhuvaḥ svāhā //",
    "GV06jaimigsu:38": "svaḥ svāhā //",
    "GV06jaimigsu:39_0": "bhūrbhuvaḥ svaḥ svāhetyathāstīrṇāndarbhānānīya praṇītānāṃ ca sruvasya copariṣṭātkṛtvāpastrāvayañjapati sadasi sanme bhūyāḥ",
    "GV06jaimigsu:39_1": "sarvamasi sarvaṃ me bhūyāḥ pūrṇamasi pūrṇaṃ me bhūyā akṣitamasi mā me kṣeṣṭhā iti pratidiśamapa utsiñcati prācyāṃ diśi devā",
    "GV06jaimigsu:39_2": "ṛtvijo mārjayantāmiti prācīnāvītī dakṣiṇāsyāṃ diśi māsāḥ pitaro mārjayantāmiti yajñopavītī bhūtvāpa upaspṛśya pratīcyāṃ diśi",
    "GV06jaimigsu:39_3": "gṛhāḥ paśavo mārjayantāmityudīcyāṃ diśyāpa oṣadhayo vanaspatayo mārjayantāmityūdhvāyāṃ diśi yajñaḥ saṃvatsaro yajñapatirmārjayantāmiti",
    "GV06jaimigsu:39_4": "samudraṃ vaḥ prahiṇomītyapo ninīya samudraṃ vaḥ prahiṇobhyakṣitāḥ svāṃ yonimapi gacchata /",
    "GV06jaimigsu:40": "ariṣṭā asmākaṃ vīrāḥ santu mā parāseci naḥ svamiti yadapsu te sarasvatītyaṅguṣṭhenopakaniṣṭhikayā cākṣiṇī vimṛjedyadapsu te sarasvati goṣvaśveṣu yanmadhu /",
    "GV06jaimigsu:41_0": "tena me vājināvati mukhamaṅdhi sarasvatīti darbhānparidhīṃścāgnāvādhāya vāmadevyena śāntiṃ kṛtvā triḥ paryukṣetsahaviṣkaṃ",
    "GV06jaimigsu:41_1": "pradakṣiṇamanvamaṃsthāḥ prāsāvīriti mantrānsaṃnamayetpūrṇapātramupanihitaṃ sā dakṣiṇā yathāśraddhadakṣiṇāḥ pākayajñāḥ pūrṇapātraṃ",
    "GV06jaimigsu:41_2": "vā // JaimGS_1.4 //",
    "GV06jaimigsu:42": "JaimGS 1.5:",
    "GV06jaimigsu:43_0": "puṃsavanaṃ tṛtīyo māsyanyatra gṛṣṭerghṛte caruṃ śrapayitvā pṛṣadājyaṃ vā sthālīpākavatsaṃskṛtya pūruṣasūktena juhuyānmāṣau",
    "GV06jaimigsu:43_1": "ca yavaṃ ca pulliṅgaṃ kṛtvā dadhidrapsenaināṃ prāśayetprajāpatiḥ puruṣaḥ parameṣṭhi sa me putraṃ dadātvāyuṣmantaṃ yaṣasvinaṃ",
    "GV06jaimigsu:43_2": "saha patyā jīvasūrbhūyāsamiti nyagrodhaśuṅgaṃ phalābhyāmupahitaṃ śuklaratkābhyāṃ sūtrābhyāṃ grathitvā kaṇṭhe dhārayeddhruvakumārāyetyācakṣate",
    "GV06jaimigsu:43_3": "vāso dakṣiṇā // JaimGS_1.5 //",
    "GV06jaimigsu:44": "JaimGS 1.6:",
    "GV06jaimigsu:45_0": "athāto nāndīmukhebhyaḥ pitṛbhyaḥ pūrveddurvyākhyāsyāma āpūryamāṇapakṣe puṇye nakṣatre śvaḥ kariṣyamīti śvo bhūte vānnaṃ saṃskṛtyaśucīn",
    "GV06jaimigsu:45_1": "śrotriyānbrāhmaṇānanumantrayate śuciḥ śuklamanārdramācchādya",
    "GV06jaimigsu:46_0": "yajñopavītyapa ācamya catuḥśuklānbalīnharatī dadhi taṇḍulāḥ surabhi śuklāḥ sumanasa ityagnyāyatane prāgagrāndarbhānsaṃstīryāgnaye",
    "GV06jaimigsu:46_1": "somāya prajāpataye viśvebhyo devebhya ṛṣibhyo bhūtyebhyaḥ pitṛbhyaḥ sarvābhyo devatābhyo nama iti haviṣyamannaṃ brāhmaṇobhyaḥ",
    "GV06jaimigsu:46_2": "pradāya dadhrā māṣamatsyamāṃsabhakṣyāśanairityaparamatha catuṣṭayamādāya vrīhiyavapuṣpasarṣapāṇīti saha tairevodakumbhamādāya",
    "GV06jaimigsu:46_3": "manaḥ samādhīyaṃtāṃ prasīdantu bhavanta ityutkā sapraṇavaṃ nāndīmukhāḥ pitaraḥ",
    "GV06jaimigsu:47": "prīyantāmityevaṃ yathārthamitare pratibrūyuḥ // JaimGS_1.6 //",
    "GV06jaimigsu:48": "JaimGS 1.7:",
    "GV06jaimigsu:49_0": "sīmantonnayanaṃ caturthe māsi ṣaṣṭhe 'ṣṭame vā pūrvapakṣe puṇye nakṣatre hastottarābhirvā kuryāttilamudgamiśraṃ sthālīpākaṃ",
    "GV06jaimigsu:49_1": "śrapayitvānvārabdhāyāṃ juhuyānmahāvyāhṛtibhirhutvā prājāpatyayā cāthaināṃ paścādagnerbhadrapīṭha upaveśyairakāyāṃ vāhatottarāyāṃ",
    "GV06jaimigsu:49_2": "tasyai triḥ śuklayā śalalyā prāṇasaṃmitaṃ sīmaṃntaṃ kuryācchuklenā mūrdhraḥ prāṇāya tvāpānāya tvetyathāsyā dakṣiṇaṃ keśāntaṃ",
    "GV06jaimigsu:49_3": "sragbhiralaṃkṛtya tathottaraṃ hiraṇyavatīnāmapāṃ kāṃsyaṃ",
    "GV06jaimigsu:50": "pūrayitvā tatraināmavekṣayanpṛccheddhiṃ bhūrbhuvaḥ svaḥ kiṃ paśyasīti parā pratyāha prajāṃ paśūnsaubhāgyaṃ mahyaṃ dīrghamāyuḥ patyuriti vāso dakṣiṇā hiraṇyaṃ vā // JaimGS_1.7 //",
    "GV06jaimigsu:51": "JaimGS 1.8:",
    "GV06jaimigsu:52_0": "kumāre jāte jātakarma prākstanaprāśanāhrīhiṃ ca yavaṃ ca jātarūpeṇāvaghṛṣyedamannamiti prāśayedidamannamayaṃ rasa idaṃ prāṇenāmṛtaṃ",
    "GV06jaimigsu:52_1": "saha pṛthivī te mātā dyauḥ pitā jīvāhi śaradaḥ śataṃ paśyāhi śaradaḥ śatamityathainamabhimantrayate 'ṅgādaṅgātsaṃbhavasi",
    "GV06jaimigsu:52_2": "hṛdayādadhi jāyase /",
    "GV06jaimigsu:53_0": "ātmā vai putranāmāsi sa jīva śaradaḥ śataṃ paśyāhi śaradaḥ śatamityathainaṃ paridadātyahno tvā paridadāmyahastvā rātryai",
    "GV06jaimigsu:53_1": "paridadātu rātristvāhorātrābhyāṃ paridadātvahorātrau tvārdhamāsebhyaḥ paridattāmardhamāsāstvā māsebhyaḥ paridadatu māsāstvartubhyaḥ",
    "GV06jaimigsu:53_2": "paridadattvṛtastvā saṃvatsarāya paridadatu saṃvatsarastvā jarāyai mṛtyave paridadātviti ko 'si katamo 'sītyāha saṃ māsaṃ",
    "GV06jaimigsu:53_3": "praviśāsāvityathāsya guhyaṃ nāma dadāti vedo 'sītyathāsya mūrdhānamupajighratyaśmā bhava paraśurbhava",
    "GV06jaimigsu:54_0": "hiraṇayamastṛtaṃ bhava paśūnāṃ tvā hiṃkāreṇābhijighrāmītyevameva pravāsādetya putrāṇāṃ mūrdhānamupajighrati phalīkaraṇamiśrānsarṣapāndaśarātramagnau",
    "GV06jaimigsu:54_1": "juhuyāt śaṇaḍāyeti dvābhyāṃ śaṇaḍāya markāyopavīrāya śauṇḍikera ulūkhalo malimluco duṇāśi cyavano naśyatāditaḥ svāhā /",
    "GV06jaimigsu:55_0": "ālikhanvilikhannanimiṣan kiṃvadanta upaśrutiraryamṇaḥ kumbhī śatruḥ pātrapāṇirnipuṇahāntrīmukhaḥ sarṣapārūṇo naśyatāditaḥ",
    "GV06jaimigsu:55_1": "svāheti daśarātraṃ dampati sūtakau bhavatastasyānte snātvotthānam JaimGS 1.9:",
    "GV06jaimigsu:56_0": "athāto nāmakarma pūrvapakṣe puṇye nakṣatre dvādaśayāṃ vā pitā nāma kuryādācāryo vā pitā nāma kuryādācāryo vā tamahatena vāsasā",
    "GV06jaimigsu:56_1": "samanuparigṛhya pitāṅgenāsīta tasya nāmadheyaṃ dadyād dvyakṣaraṃ caturakkṣaraṃ vā ghoṣavadādyantarantasthamanunakṣatramanudaivatanunāmātaddhitamākārāntaṃ",
    "GV06jaimigsu:56_2": "striyai yathārthaṃ vā kumārayajñeṣu ca nakṣatraṃ nakṣatradaivataṃ tithimiti yajate 'ṣṭāvanyā juṣṭā devatā yajate 'gni dhanvantari",
    "GV06jaimigsu:56_3": "prajāpatimindraṃ vasūntrudrānādityānviśvāndevānityetāsu sviṣṭāsu sarvā devatā abhīṣṭā bhavanti // JaimGS_1.9 //",
    "GV06jaimigsu:57": "JaimGS 1.10:",
    "GV06jaimigsu:58": "athātaḥ prāśanakarma pūrvapakkṣe puṇye nakṣatre brāhmaṇānbhojayitvā haviṣyamannaṃ prāśayedannapate 'nnasya no dehyanamīvasya śuṣmiṇaḥ /",
    "GV06jaimigsu:59": "pra pradātāraṃ tāriṣa ūrjaṃ no dhehi dvipade śaṃ catuṣpada iti //",
    "GV06jaimigsu:60": "JaimGS 1.11:",
    "GV06jaimigsu:61_0": "tṛtīye saṃvatsare jaṭāḥ kurvīta garbhatṛtīya ityeka udagayane pūrvapakṣe puṇye nakṣatre brāhmaṇānsvastivācyāparāhne 'gnaṃ",
    "GV06jaimigsu:61_1": "praṇayitvā dakṣiṇato 'gneścatvāri pūrṇapātrāṇi nidadhyāhrīhiyavānāmabhito madhye",
    "GV06jaimigsu:62": "tilamāṣāṇāmācāntodake 'nvārabdhe juhuyānmahāvyāhṛtibhirhutvā virūpākṣeṇātra pañcamīṃ juhoti sarvauṣadhibhi sphāṇṭamudakamānayanti",
    "GV06jaimigsu:63": "vrīhiyavāstalamāṣā ityetatsarvauṣadhamāyamagātsavitā kṣureṇeti kṣuramādatta āyamagātsavitā kṣureṇa viśvairdevairanumato marudbhiḥ /",
    "GV06jaimigsu:64_0": "sa naḥ śivo bhavatu viśvakarmā yūyaṃ pāta svastibhiḥ sadā na ityuṣṇena vāya udakenehītyudakamādatta uṣṇena vāya udakenehyaditiḥ",
    "GV06jaimigsu:64_1": "keśānvapatvityāpa undantu jīvasa iti dakṣiṇaṃ keśāntamabhyundyādāpa undantu jīvase dīrghāyuṣṭvāya varcasa iti tasmiṃstisro",
    "GV06jaimigsu:64_2": "darbhapīñjūlīrupadadhātyekāṃ vā dhārayatu prajāpatiriti dhārayeddhārayatu prajāpatiḥ punaḥ punaḥ suvaptavā ityūrdhvaṃ trirādarśena",
    "GV06jaimigsu:64_3": "spṛṣṭvā yena dhāteti kṣureṇa chindyādyena dhātā bṛhaspateragneridrasya cāyuṣe 'vapat /",
    "GV06jaimigsu:65": "tena ta āyuṣe vapāmi suślokyāya svastaya iti yena tatprajāpatirmarudbhyo gṛhamedhibhyo 'vapat",
    "GV06jaimigsu:66": "tena ta āyuṣe vapāmi suślokyāya svastaya iti yena bhūyaścarātyayaṃ jyok ca paśyati sūryam",
    "GV06jaimigsu:67": "tena ta āyuṣe vapāmi suślokyāya svastya ityevaṃ paścāttathottarataḥ pratimantraṃ keśāṃśca darbhapiñjūlīśeṣāṃścānaḍuhe gomaye 'bhūmispṛṣṭe",
    "GV06jaimigsu:68_0": "nidadhyāhbrahmaṇasya purastātpaścāditarayorvarṇayoryatkkṣureṇeti nāpitāya kṣuraṃ prayacchedyatkkṣureṇa mamlā vaptrā vapasi",
    "GV06jaimigsu:68_1": "nāpitāṅgāni śuddhāni kurvāyurvarco mā hiṃsīrnāpiteti yathaiṣāṃ gotrakalpaḥ kulakalpo vāplute prāyaścittīrjuhuyādāvṛtaiva",
    "GV06jaimigsu:68_2": "striyāḥ kuryādamantraṃ samantraṃ cetpaścajjuhuyādathāsya mūrdhānamārabhya japati triyāyuṣaṃ kaśyapasya jamadagnestriyāyuṣaṃ",
    "GV06jaimigsu:68_3": "yaddevānāṃ triyāyuṣaṃ tatte astu triyāyuṣamiti dhānyapalvale goṣṭhe vā keśānnikhanetkuśalīkartā pūrṇapātrāṇi haredgaurdakkṣiṇā",
    "GV06jaimigsu:68_4": "JaimGS 1.12:",
    "GV06jaimigsu:69_0": "saptame brāhmaṇāmupanayīta pañcame brahmavarcasakāmaṃ navame tvāyuṣkāmamekādaśe kkṣatriyaṃ dvādaśe vaiśyaṃ nāti ṣoḍaśamupanayīta",
    "GV06jaimigsu:69_1": "prasṛṣṭavṛṣaṇo hyeṣa vṛṣalībhūto bhavatīti tata enaṃ snātamalaṃkṛtamāktākṣaṃ kṛtanāpitakṛtyamānayanti tamahatena vāsasā paridadhīta",
    "GV06jaimigsu:69_2": "parīmaṃ someti yathāvarṇaṃ parīmaṃ somabrahmaṇā mahe śrotrāya dadhmasi /",
    "GV06jaimigsu:70": "yathemaṃ jarimāṇa yājjyok śrotre adhi jāgarājjīvāhi śarada śataṃ paśyāhi śaradaḥ śatamiti parīmamindra brahmaṇā mahe rāṣṭrāya dadhmasi /",
    "GV06jaimigsu:71": "yathemaṃ jarimāṇa yājjyogrāṣṭre adhi jāgarājjīvāhi śaradaḥ śataṃ paśyāhi śaradaḥ śatamiti parīmaṃ poṣa brāhmaṇā mahe poṣāya dadhmasi /",
    "GV06jaimigsu:72_0": "yathemaṃ jarimāṇa yājjyok poṣe adhi jāgarājjīvāhi śaradaḥ śataṃ paśyāhi śaradaḥ śatamityathainaṃ paścādagneḥ prāṅbhukhamupaveśya",
    "GV06jaimigsu:72_1": "yajñopavītinamācārya ācāmayatyācāntamutthāpyottarato 'gneḥ prāco darbhānāstīrya teṣvakṣatamaśmānamatyādhāya tatrainaṃ dakṣiṇena",
    "GV06jaimigsu:72_2": "pādenāśmānam adhiṣṭhāpayedimamaśmānamārohāraśmeva tvaṃ sthiro bhava dviṣantamapabādhasva mā ca tvā dviṣato vadhīdityathainaṃ",
    "GV06jaimigsu:72_3": "paścādagneḥ prāṅmukhamupaveśyottarata ācāryo 'nvārabdhe juhuyānmahāvyāhṛtibhirhutvā vedāhutibhiśca saṃpātamāsye bhūrṛcaḥ",
    "GV06jaimigsu:72_4": "svāheti pratimantraṃ bhūrṛcaḥ svāhā bhuvo yajūṃṣi svāhā svaḥ sāmāni svāhaṃti prāśitamācāntamutthāpya namo vātāyetyenaṃ pradakṣiṇamagniṃ",
    "GV06jaimigsu:72_5": "pariṇayennamo vātāya namo astvagnaye namaḥ pṛthivyai nama oṣadhībhyo namo vo 'dṛṣṭāya bṛhate karomītyadhigantaradhigaccha",
    "GV06jaimigsu:72_6": "pradātaḥ prayacchāsāvamuṣmai vedamityathainaṃ paścādagneḥ prāṅmukhamavasthāpya purastādācāryaḥ pratyaṅmukhastāvajjalī kuruta",
    "GV06jaimigsu:72_7": "uttarata ācāryastamanyo 'dbhiḥ pūrayennisrāveṇetarasya pūraṇamathainaṃ saṃśāsti brahmacaryamagāmupa mā nayasveti ko nāmāsītyasāviti",
    "GV06jaimigsu:72_8": "nāmadheyaṃ dadyāttatrācāryo japati hiṃ bhūrbhuvaḥ svārāgantrā samaganmahi pra su martyaṃ yuyotana /",
    "GV06jaimigsu:73_0": "ariṣṭāḥ saṃcaremahi svasti caratādayamityathāsya dakṣiṇena hastena dakṣiṇaṃ hastaṃ gṛhṇātīndraste hastamagrabhīddhātā hastamagrabhītpūṣā",
    "GV06jaimigsu:73_1": "hastamagrabhītsavitā hastamagrabhīryamā hastamagrabhīnmitrastvamasi dharmaṇāgnirācāryasteveti prāṇānāṃ granthirasīti nābhideśamārabhya",
    "GV06jaimigsu:73_2": "japati prāṇānāṃ granthirasi mā visrasāmṛta mṛtyorantaraṃ kurviti dakṣiṇamaṃsamanvavamṛśya mayi vrate iti hṛdayaṃ te astu",
    "GV06jaimigsu:73_3": "mama cittamanucittaṃ te astu /",
    "GV06jaimigsu:74_0": "mama vācamekavrato jupasva bṛhaspatistvā niyunaktu mayītyathainaṃ paridadātyagraye tvā paridadāmi vāyave tvā paridadāmi davāya",
    "GV06jaimigsu:74_1": "tvā savitre paridadāmyadbhyastvauṣadhībhyaḥ paridadāmi sarvebhyastvā devebhyaḥ paridadāmi sarvebhyastvā bhūtebhyaḥ paridadāmyariṣṭyā",
    "GV06jaimigsu:74_2": "ityathainaṃ saṃśāsti brahmacāryasi samidha ādhehyāpo 'śāna karma kuru mā divā svāpsīrityagnaye samidhamāhārṣamiti ghṛtenāktāḥ",
    "GV06jaimigsu:74_3": "samidha ādadhātyagnaye samidhamāhārṣa bṛhate jātavedase /",
    "GV06jaimigsu:75": "yathā tvamagne samidhā samidhyasa evamahamāyuṣā varcasā tejasā sanyā medhayā prajñayā prajayā paśubhirbrahmavarcasenānnādyena dhanena samedhichīya svāhā //",
    "GV06jaimigsu:76": "apsarāsu yā medhā gandharveṣu ca yanmanaḥ /",
    "GV06jaimigsu:77": "daivī medhā manuṣyajā sā māṃ medhā surabhirjuṣatāṃ svāhā //",
    "GV06jaimigsu:78": "bhūḥ svāhā bhuvaḥ svāhā svaḥ svāhā bhūrbhuvaḥ svaḥ svāhetīyaṃ duruktāditi mekhalāmābadhnīta iyaṃ duriktātparibādhamānā varṇaṃ pavitraṃ punatī ma āgāt /",
    "GV06jaimigsu:79": "prāṇāpānābhyāṃ balamābharantī svasā devī subhagā mekhaleyam /",
    "GV06jaimigsu:80": "ṛtasya goptrī tapasaḥ paraspīghnatī rakṣaḥ sahamānā arātīḥ /",
    "GV06jaimigsu:81_0": "sā mā samantādabhiryehi bhadre bhartāraste mekhale mā riṣāmeti mauñjīṃ brāhmaṇasya maurvīṃ rājanyasya muñjamiśrāṃ tāmalīṃ",
    "GV06jaimigsu:81_1": "vaiśyasya mauñjīṃ vā sarveṣāmatha paridhanāni kṣaumaṃ vā śāṇaṃ vāntaraṃ brāhmaṇasyaiṇeyamuttaraṃ rauravaṃ rājanyasyājaṃ vaiśyasyaiṇeyaṃ",
    "GV06jaimigsu:81_2": "vā sarveṣāṃ svastyayano 'sīti daṇḍaṃ prayacchetprāṇasaṃmitaṃ pālāśaṃ",
    "GV06jaimigsu:82_0": "brāhmaṇasya bailvaṃ brahmavarcasakāmasya naiyagrodhaṃ rājanyasyaudumbaraṃ vaiśyasya pālāśaṃ vā sarveṣāṃ mātaraṃ prathamaṃ",
    "GV06jaimigsu:82_1": "bhikṣetāthānyāḥ suhṛdo bhavatpūrvayā brāhmaṇo bhikṣeta bhavati bhikṣāṃ dehīti bhavanmadhyamayā rājanyo bhikṣāṃ bhavati dehīti",
    "GV06jaimigsu:82_2": "bhavadantyavaiśyo dehi bhikṣāṃ bhavatīti",
    "GV06jaimigsu:83_0": "kṣāṃ ca hiṃ ca na vardhayedbhavatpūrvayā vā sarve prāyaścittaṃ cedutpadyeta jīvā stha jīvayata metyenamapa ācāmayejjīvā stha",
    "GV06jaimigsu:83_1": "jīvayata māpo nāma sthāmṛtā nāma stha svadhā nāma stha tāsāṃ vo bhukṣiṣīya sumatau mā dhatta śivā me bhavata namo vo 'stu",
    "GV06jaimigsu:83_2": "mā mā hiṃsiṣṭeti",
    "GV06jaimigsu:84": "bhaikṣamupanyāhṛtamūrdhvaṃ trirātrātsāvitrīṃ prabrūyāttadaharvā paścādagneḥ pacchor'dharcaśaḥ sarvāmityanūcya vedamārabhyāgne vratapata",
    "GV06jaimigsu:85": "iti ghṛtenāktāḥ samidha ādadhātyagre vratapata vrataṃ cariṣyāmi tacchakeyaṃ tanme rādhyatāṃ svāhā /",
    "GV06jaimigsu:86": "vāyo vratapate vrataṃ cariṣyāmi tacchakeyaṃ tanme sādhyatāṃ svāhā /",
    "GV06jaimigsu:87": "āditya vratapate vrataṃ cariṣyāmi tacchakeyaṃ tanme rādhyatāṃ svāhā /",
    "GV06jaimigsu:88_0": "vratānāṃ vratapate vrataṃ cariṣyāmi tacchakeyaṃ tanme rādhyatāṃ svāheti tadetaddṛtādeśanaṃ sarvatra vratasamāptāvagre vratapate",
    "GV06jaimigsu:88_1": "vratamacāriṣaṃ tadaśakaṃ tanme 'rādhi svāheti mantrānsaṃnamayedathainaṃ saṃśāsti",
    "GV06jaimigsu:89_0": "brahmacāryācāryādhīnaḥ praśānto 'dhaḥśāyī daṇḍamekhalājinajaṭādhārī svyanṛtamadhumāṃsagandhamālyavarjī bhaveti trirātramakṣārālavaṇāśyūrdhvaṃ",
    "GV06jaimigsu:89_1": "trirātrātprācīṃ vodīcīṃ vā diśamupaniṣkramya palāśaṃ gatvā vyāhṛtibhirabhyajya sthālīpākeneṣṭvā yajñopavītaṃ daṇḍamityudasya",
    "GV06jaimigsu:89_2": "pratyeyādgaurdakṣiṇā JaimGS 1.13:",
    "GV06jaimigsu:90": "sāyaṃprātarudakānte pūto bhūtvā sapavitro",
    "GV06jaimigsu:91_0": "'jadbhirmārjayetāpohiṣṭhīyābhistisṛbhistaratsa mandī dhāvatīti catasṛbhirvāmadevyamante śucau deśe darbheṣvāsīno darbhāndhārayamāṇaḥ",
    "GV06jaimigsu:91_1": "pratyaṅmukho vāgyataḥ sandhyāṃ manasā dhyāyedā nakṣatrāṇāmudayāduditeṣu",
    "GV06jaimigsu:92": "nakṣatreṣu trīnprāṇāyāmāndhārayitvā sāvitrīṃ sahasrakṛtva āvartayecchatakṛtvo vā daśāvaramathāgnimupatiṣṭhate 'gne tvaṃ no antama",
    "GV06jaimigsu:93_0": "ityatha varuṇamupatiṣṭhate tvaṃ varuṇa uta mitra ityetayaivāvṛtā prātaḥ prāṅmukhastiṣṭhannathādityamupatiṣṭhata udvayaṃ tamasasparītyatha",
    "GV06jaimigsu:93_1": "mitramupatiṣṭhate pra mitrāya prāryamṇa iti sa yadi sūryābhyuditaḥ sūryābhinimukto vā taccheṣaṃ sāvitrīṃ manasā dhyāyetsaiva",
    "GV06jaimigsu:93_2": "tatra prāyaścittiḥ // JaimGS_1.13 JaimGS 1.14:",
    "GV06jaimigsu:94_0": "śravaṇyāmupākaraṇaṃ prauṣṭhapadyāṃ vā hastena trīnprāṇāyāmānāyamyacamya sarve purastājjapaṃ japanti saha no 'stu saha no",
    "GV06jaimigsu:94_1": "bhunaktu saha no vīryavadastu mā vidviṣāmahe sarveṣāṃ no vīryavadastviti tebhyaḥ sāvitrīṃ prabrayādyathopanayane manasā sāmasāvitrīṃ",
    "GV06jaimigsu:94_2": "ca somaṃ rājānamityāditaśchandāṃsyadhītya yathārthamakṣatadhānānaṃ dadhraśca",
    "GV06jaimigsu:95_0": "navāhutir juhotyaṣīnvāṃśchandāṃsyṛco yajūṃṣi sāmanyṛjaṃ sāma yajāmahe sadasaspatimadbhutaṃ medhākāramityetāsāmeva pūrvābhi",
    "GV06jaimigsu:95_1": "ṣaḍbhiḥ pūrvaṃ tarpayedācāryamācāryāṃśtaca jaiminiṃ talavakāraṃ sātyamugraṃ rāṇāyaniṃ durvāsasaṃ ca bhāguriṃ gauruṇiḍaṃ gaurgulaviṃ",
    "GV06jaimigsu:95_2": "bhagavantamaupamanyavaṃ",
    "GV06jaimigsu:96_0": "kāraḍiṃ sāvarṇiṃ gārgya vārṣagaṇyaṃ daivantyamityetāṃstrayodaśa dhānāvantaṃ dadhikrāvṇa ityetābhyāmabhimantrya haviḥśeṣaṃ",
    "GV06jaimigsu:96_1": "prāśya prāhne pradhīyata āgneye samāpte 'ja aindre meṣo gauḥ pāvamāne parvadakṣiṇā sabrahmacāriṇaścopasametānbhojayetsāvitramahaḥ",
    "GV06jaimigsu:96_2": "kāṅkṣanta utsarge ca pakṣiṇīṃ rātriṃ na māṃsamaśnīyānna śrāddhaṃ na lomāni saṃhārayenna",
    "GV06jaimigsu:97": "striyamupeyādṛtau jāyāmupeyādvarṣāśaradikametahratamardhamāsamityeke //",
    "GV06jaimigsu:98": "JaimGS 1.15:",
    "GV06jaimigsu:99_0": "taiṣīmutsargo vedeṣu yathāsvaṃ viśramantāṃ chandāṃsi caturattarāṇi śivena no dhyāyantvityutsṛjyādhyāyanadhyāsau vratāni cānupālayanto",
    "GV06jaimigsu:99_1": "yathāsvaṃ vedamadhīyīrannata ūrdhvamabhreṣu nādhīyate // JaimGS_1.15 JaimGS 1.16:",
    "GV06jaimigsu:100_0": "gaudānikavrātikaupaniṣadāḥ saṃvatsarāsteṣu sāyaṃprātarudakopasparśanaṃ nānupaspṛśya bhojanaṃ prātaḥ sāyamupaspṛśyā samidādhānādaraṇyātsamidhamāhṛtyādadhyādādityavrātikaḥ",
    "GV06jaimigsu:100_1": "saṃvatsara ekavāsā na yuktamārohedādityaṃ nāntardadhīta chatreṇa mahīmāsanaśayānābhyāmupānadbhyāṃ ca nordhvaṃ jānvorapaḥ",
    "GV06jaimigsu:100_2": "prasnāyādanyatrācāryavacanāhrātike vrataparvādityavrātike śukriyāṇyaupaniṣada upaniṣadaṃ śrāvayet // JaimGS_1.16 //",
    "GV06jaimigsu:101": "JaimGS 1.17:",
    "GV06jaimigsu:102_0": "dvādaśa mahānāmnikāḥ saṃvatsarā nava ṣaṭ traya iti vikalpāḥ saṃvatsaramityeke pitrā cecchrutā mahānāmnyaḥ saṃvatsaraṃ brahmacaryaṃ",
    "GV06jaimigsu:102_1": "carecchuklaikavāsā vrataṃ tu bhūyastiṣṭheddivāthāsīta naktaṃ tasya kṛṣṇe bhojanācchādane bhavata ityeke śuklaṃ caiva paridadhyādrāgadoṣānna",
    "GV06jaimigsu:102_2": "kṛṣṇaṃ sarvāsvapsūpaspṛśedabuktāḥ śakvarya iti nāvā na prasnāyātprāṇasaṃśaye",
    "GV06jaimigsu:103_0": "tūpaspṛśedubhayata api vā gāḥ pāyayetpaśuktāḥ śakvarya iti varṣaṃ nāntardadhīta chatreṇa prati varṣaṃ niṣkrāmedevamasya carataḥ",
    "GV06jaimigsu:103_1": "kāmavarṣī parjanyo bhavati brahmacaryānta ekarātramupoṣita araṇyaṃ gatvā śaivalamiśrāṇāmapāṃ kāṃsaṃ pūrayitvā tamupaveśya",
    "GV06jaimigsu:103_2": "samanuparigṛhya nimīlitaṃ tisra stotriyā upagāyetsapurīṣā upotthāyācāryo 'hatena vāsasā mukhamasya pariṇahyetpradakṣiṇamudapātraṃ",
    "GV06jaimigsu:103_3": "dhārayaṃstiṣṭhedahaḥśeṣaṃ rātrimāsīta",
    "GV06jaimigsu:104": "vāgyataḥ śvo bhate 'raṇyaṃ gatvāgnimupasamādhāya vatsamupānvānīye vāsa",
    "GV06jaimigsu:105": "udveṣṭayedudyamya kāṃsamapo 'bhivīkṣa iti vīkṣetsvarabhivīkṣa ityādityaṃ",
    "GV06jaimigsu:106_0": "jyotirabhivīkṣa ityagniṃ paśumabhivīkṣa iti vatsaṃ samanyā yantītyapaḥ prasicya vāsaḥ kāṃsaṃ vatsamityacāryāyopaharetsthālīpākādviśvāmitrendrau",
    "GV06jaimigsu:106_1": "mahānāmnīśca yajata ityācāryaṃ sapariṣaṭkaṃ bhojayedgaurdakṣiṇā //",
    "GV06jaimigsu:107": "JaimGS 1.18:",
    "GV06jaimigsu:108_0": "dvādaśa varṣāṇi vedabrahmacaryaṃ jananātprabhṛtītyeke yāvadadhyayanaṃ vā sadā sāye samidādhānaṃ sāyaṃprātarbhaikṣacaraṇaṃ",
    "GV06jaimigsu:108_1": "dve trivṛtī varjayetrivṛtaṃ ca maṇiṃ triguṇe copānahau ṣoḍaśe godānakaraṇaṃ tatkeśāntakaraṇamityācakṣate cauḍakaraṇena mantrā",
    "GV06jaimigsu:108_2": "vyākhyātā upanayanena vratādeśanaṃ na tviha niyuktamahataṃ vāsaḥ sarvāṇi lomanakhāni vāpayecchikhāvarjamityaudgāhamaniruptakeśaḥ",
    "GV06jaimigsu:108_3": "snāyādvanaspateriti vanaspatīnāṃ snānīyena tvacamunmṛdgīte vanaspatestvagasi śodhani śodhaya mā tāṃ tvābhiharaṃ dīrghāyuṣṭvā",
    "GV06jaimigsu:108_4": "varcasa iti vanaspatīnāṃ gandho 'sīti",
    "GV06jaimigsu:109": "snātvānulepanena kurute vanaspatīnāṃ gandho 'si puṇyagandha puṇyaṃ me",
    "GV06jaimigsu:110_0": "gandhaṃ kuru devamanuṣyeṣu taṃ tvābhihare dīrghāyuṣṭvāya varcasa iti vanaspatīnāṃ puṣpamasīti srajamābadhnīte vanaspatīnāṃ",
    "GV06jaimigsu:110_1": "puṣpamasi puṇyagandha puṇyaṃ me gandhaṃ kuru devamanuṣyeṣu taṃ tvābhihare dīrghāyuṣṭvāya varcasa ityādarśo 'sītyādarśa ātmānaṃ",
    "GV06jaimigsu:110_2": "vīkṣetādarśo 'syā mā dṛśyāsandevamanuṣyā ubhaye śobho 'si śobhāsamahaṃ devamanuṣyeṣu roco 'si",
    "GV06jaimigsu:111": "rocāsamahaṃ devamanuṣyeṣvityapoddhṛtya srajamādeśayetoktā dharmāḥ saṃvatsareṣu gaurdakṣiṇā JaimGS 1.19:",
    "GV06jaimigsu:112": "vedamadhītya vratāni caritvā brāhmaṇaḥ snāsyansaṃbhārānupakalpayate 'hataṃ",
    "GV06jaimigsu:113_0": "vāsa erakāṃ snānamanulepanaṃ sumanasa āñjanamādarśamahate vāsasī trivṛtaṃ maṇiṃ vaiṇavaṃ daṇḍaṃ śukle upānahau nāpita upakḷpta",
    "GV06jaimigsu:113_1": "uttarata upatiṣṭhatyerakāmāstīryāhatena vāsasodagdaśena pracchādya tatrainaṃ prāṅmukhamupaveśya daṇḍamapsu ṣādayeddaviṣatāṃ",
    "GV06jaimigsu:113_2": "vajro 'sīti mekhalāṃ visraṃsayeduduttamamiti tāṃ caivāpsu ṣādayetkeśāntakaraṇena mantrā",
    "GV06jaimigsu:114_0": "vyākhyātāḥ parivāpanaṃ ca śiro 'gre vapate tataḥ śmaśrūṇi tata itarāṇyaṅgānyānupūrveṇa keśaśmaśrulomanakhānyaśvanthasya mūle",
    "GV06jaimigsu:114_1": "nikhanedudumbarasya vāpahato me pāpmeti śītoṣṇābhiradbhirhiraṇyāntarhitābhirenaṃ srāpayecchivā naḥ śaṃtamā bhava sumaḍīkā",
    "GV06jaimigsu:114_2": "sarasvati mā te vyoma saṃdṛśīti rohiṇyāṃ srāyātprajāpatervā etannakṣatraṃ prajāvānbhūyāsamiti mṛgaśirasi srāyātsomasya vā",
    "GV06jaimigsu:114_3": "etannakṣatraṃ somejyā mopanamediti tiṣye srāyābṛhaspatervā etannakṣatraṃ",
    "GV06jaimigsu:115_0": "brahma bṛhaspatirbrahmavarcasī bhūyāsamiti haste snāyātsaviturvā etannakṣatraṃ savitṛprasūto bhūyāsamityanūrādhāsu snāyānmitrasya",
    "GV06jaimigsu:115_1": "vā etannakṣatraṃ mitrāṇāṃ priyo bhūyāsamiti śravaṇe snāyādviṣṇorvā",
    "GV06jaimigsu:116": "etannakṣatraṃ yajño vai viṣṇuryajño mopanamediti tamahatena vāsasā paridadhīta parīmaṃ someti savyamagre 'kṣyañjīta yaśasā metyatha dakṣiṇaṃ",
    "GV06jaimigsu:117": "trivṛtaṃ maṇiṃ kaṇṭhe pratimuñcate pālāśaṃ svastyayanakāmaḥ svastyayano",
    "GV06jaimigsu:118": "'sīti bailvaṃ brahvavarcasakāmo brahmavarcasī",
    "GV06jaimigsu:119": "bhūyāsamityarkhamannādyakāmor'kavānannādo bhūyāsamiti gandharvo 'si",
    "GV06jaimigsu:120_0": "viśvāvasuḥ sa mā pāhi sa mā gopāyeti vaiṇavaṃ daṇḍamupādatta upānahāvādadhīta netre stho nayataṃ māmiti dakṣiṇamagre pratimuñcate",
    "GV06jaimigsu:120_1": "tasya vratāni bhavanti nājātalomnyopahāsamicchedvarṣati na dhāvennopānahau svayaṃ harenna phalāni svayaṃ pracinvīta na pratisāyaṃ",
    "GV06jaimigsu:120_2": "grāmāntaraṃ vrajennaiko na vṛṣalaiḥ saha nodapānamavekṣenna vṛkṣamārohenna",
    "GV06jaimigsu:121_0": "saṃkramamārohennānantardhāyāsīta nāparayā dvārā prapannamannamaśnīyānna śuktaṃ na dviḥpakvaṃ na paryuṣitamanyatra śākamāṃsayavapiṣṭānnapṛthukaphāṇitadadhimadhughṛtebhyo",
    "GV06jaimigsu:121_1": "nānarmaṇi hasenna nagraḥ snāyācchukrā vāco na bhāṣeta janavādaṃ kalahāṃśca varjayettryaḥ snātakā bhavantīti ha smāhāruṇirgautamo",
    "GV06jaimigsu:121_2": "vidyāsnātako vratasnātako vidyāvratasnātaka iti teṣāmuttamaḥ śreṣṭhastulyau pūrvau snātvācāryaṃ brūyānmadhuparkaṃ me bhavānānayatvityācāryakalpo",
    "GV06jaimigsu:121_3": "vā tasmai prāṅmukhāyāsīnāya madhuparkamāharedviṣṭarapādyārdhyācamanīyānyekaikamanupūrveṇa viṣṭaramadhyāste pādyena pādau",
    "GV06jaimigsu:121_4": "prakṣālayate mayi śrīḥ śrayatāmiti savyaṃ pādamagre śūdrā cenmayi padyāvirāḍityatha dakṣiṇaṃ mayi varca ityardhyaṃ pratigṛhṇīyādācamanīyābhirācāmet",
    "GV06jaimigsu:121_5": "pātracamasaṃ viṣṭaropahitamadhastādviṣṭarau saṃhitāgrau bhavata ekaviṣṭara uttaratastayormadhye dadhi madhu saṃnihite bhavato",
    "GV06jaimigsu:121_6": "dadhnā ceddadhimantho 'dbhiścedidamanthaḥ payasā cetpayasyastaṃ pratigṛhṇīyāddevasya tveti taṃ pratigṛhya bhūmau pratiṣṭhāpyāvadhṛṣyāṅguṣṭhenopakaniṣṭhakayā",
    "GV06jaimigsu:121_7": "ca mahyaṃ tvā yaśase śriyai'nnādyāpya brahmavarcasāyeti triḥ prāśnīyāccheṣamuttarataḥ pratigṛhya brāhmaṇāya dadyādabhyukṣya",
    "GV06jaimigsu:121_8": "vā brāhmaṇāya garte vā nikhanetparaḥ svadhitipāṇirgāṃ dṛṣṭvāha gaurgauriti tāmabhimantrayate gaurdhenurityomutsṛjateti brūyātkartavyā",
    "GV06jaimigsu:121_9": "cetkuruteti brūyādgordhanurhavyā /",
    "GV06jaimigsu:122": "mātā rudrāṇāṃ duhitā vasūnāṃ svasādityānāmamṛtasya nābhiḥ /",
    "GV06jaimigsu:123_0": "pra nu vocaṃ cikituṣe janāya mā gāmanāgāmaditiṃ vadhiṣṭa pibatūdakaṃ tṛṇānyattvityatha ṣaḍardhyārhā bhavantyṛtvigācāryaḥ",
    "GV06jaimigsu:123_1": "snātako rājābhiṣiktaḥ priyaḥ sakhā śrotriyaśceti tebhya ātithyaṃ gāṃ kuryāttāmatithaya iti prokṣet // JaimGS_1.19 //",
    "GV06jaimigsu:124": "JaimGS 1.20:",
    "GV06jaimigsu:125_0": "snātvā mātāpitarau paricarettadadhīnaḥ syāttābhyāmanujñāto jāyāṃ vindetānagnikāṃ samānajātīyāmasagotrāṃ māturasapiṇḍāṃ jyāyasaḥ",
    "GV06jaimigsu:125_1": "kanīyasīṃ dūtamanumantrayate 'nṛkṣarā ṛjavaḥ santu panthā ebhiḥ sakhāyo yanti no vareyam /",
    "GV06jaimigsu:126": "samaryamā saṃ bhago no 'nunīyātsaṃ jāspatyaṃ suyamamastu devā iti pāṇigrahaṇe 'gnimāhriyamāṇamanumantrayate 'gniraitu prathamo devatānāṃ so",
    "GV06jaimigsu:127": "'syai prajāṃ muñcatu mṛtyupāśāt /",
    "GV06jaimigsu:128": "tadayaṃ rājā varuṇo 'numanyatāṃ yatheyaṃ strī pautramaghaṃ na rodāditi prajvalitamupatiṣṭhata imāmagnistrāyatāṃ gārhapatyaḥ prajāmasyai nayatu dīrghamāyuḥ /",
    "GV06jaimigsu:129_0": "aśūnyopasthā jīvatāmastu mātā pautramānandamabhi prabudhyatāmiyamiti purastādagrerbrāhmaṇo vāgyataḥ pratyaṅmukha udakumbhaṃ",
    "GV06jaimigsu:129_1": "dhārayaṃstiṣṭheddakṣiṇato 'gneḥ śamīpalāśamiśrānlājāñchūrpe mātā dhārayenmāturabhāve tanmātrī pratyagagnererakāṃ tejanīṃ",
    "GV06jaimigsu:129_2": "vānyadvaivaṃjātīyaṃ saṃveṣṭya nidadhyādyathā prasāryamāṇaṃ paścārdhaṃ",
    "GV06jaimigsu:130": "barhiṣaḥ prāpnotyathāsyai vāsasī prokṣyānumanvya dadāti yā akṛntannavayanyā atanvata yāśca devīrantāmabhito 'dadanta /",
    "GV06jaimigsu:131_0": "tāstvā devīrjarasā saṃvyayantvāyuṣmatīdaṃ paridhatsva vāsa iti tāṃ brūyādimāmerakāṃ dakṣiṇena pādenābhijahīti pra me patiyānaḥ",
    "GV06jaimigsu:131_1": "panthāḥ kalpatāmityajapatyāṃ svayaṃ japetprāsyā iti dakṣiṇata erakāyāṃ bhāryāmupaveśyottarataḥ patirubhāvanvārabheyātāṃ svayamuccairjuhuyāñjāyāyāmanvārabdhāyāṃ",
    "GV06jaimigsu:131_2": "mahāvyāhṛtibhirhutvā yā tiraścīti saptabhirjuhoti saṃpātaṃ prathamayā mūrdhanyāsiñcedyā tiraścī nipadyase",
    "GV06jaimigsu:132": "'haṃ vidharaṇī iti /",
    "GV06jaimigsu:133": "tāṃ tvā dhṛtasya dhārayā saṃrādhā rādhayāmasi saṃrādhāyai svāhā //",
    "GV06jaimigsu:134": "mā te gṛhe niśi ghoṣa utthādanyatra tvadrudatyaḥ saṃviśantu /",
    "GV06jaimigsu:135": "mā tvaṃ vikeśyura āvadhiṣṭhā jīvapatnī patiloke virāja prajāṃ paśyantī sumanasyamānā svāhā",
    "GV06jaimigsu:136": "anvadya no 'numatiryajñaṃ deveṣu manyatām /",
    "GV06jaimigsu:137": "agniśca havyavāhanastatkarotu samṛdhyatāṃ svāhā //",
    "GV06jaimigsu:138": "dyauste pṛṣṭhaṃ rakṣatu vāyurūrū aśvinau ca stanaṃ dhayataste putrānsavitābhirakṣantu /",
    "GV06jaimigsu:139": "ā vāsasaḥ paridhānādbṛhaspatirviśve devā abhirakṣantu paścātsvāhā //",
    "GV06jaimigsu:140": "aprajastāṃ pautramṛtyuṃ pāpmānamuta vādham /",
    "GV06jaimigsu:141": "śīrṣṇaḥ srajamivonmucya dviṣadbhya pratimuñcāmi pāśaṃ svāhā //",
    "GV06jaimigsu:142": "yāni kāni ca pāpāni sarvāṅgeṣu tavābhavan /",
    "GV06jaimigsu:143": "pūrṇāhutibhirājyasya sarvāṇi tānyaśīśamaṃ svāhā //",
    "GV06jaimigsu:144": "prajāpata ityekā // JaimGS_1.20 //",
    "GV06jaimigsu:145": "JaimGS 1.21:",
    "GV06jaimigsu:146": "athāsyā dakṣiṇena pāṇinā dakṣiṇaṃ pāṇiṃ gṛhṇāti prahastaṃ puṃsa aṅgulī striyaḥ sāṅguṣṭhaṃ mithunakāmo gṛhṇāmi te saubhagatvāya hastaṃ mayā patyā jaradaṣṭiryathāsat /",
    "GV06jaimigsu:147": "bhago 'yemā savitā purandhirmahyaṃ tvādurgārhapatyāya devāḥ //",
    "GV06jaimigsu:148": "somo 'dadadgandharvāya gandharvo 'dadagnaye /",
    "GV06jaimigsu:149": "rayiṃ ca putrāṃścādādagnirmahyamatho imām //",
    "GV06jaimigsu:150": "somaḥ prathamo vivide gandharvo vivida uttaraḥ /",
    "GV06jaimigsu:151": "tṛtīyo 'gniṣṭe patisturīyo 'haṃ manuṣyajā ityupanayanāvṛtāśmānamadhiṣṭhāpayetsrīvat uttarapurastādagnerbhāryayā",
    "GV06jaimigsu:152": "saṃprekṣyamāṇo japatyaghoracakṣurapatighnī ma edhi śivā patibhyaḥ sumanāḥ suvarcāḥ /",
    "GV06jaimigsu:153": "jīvasūrdevakāmā syonā śaṃ no bhava dvipade śaṃ catuṣpade //",
    "GV06jaimigsu:154": "ā naḥ prajāṃ janayatu prajāpatirājarasāya samanatkaryamā /",
    "GV06jaimigsu:155": "adurmaṅgalīḥ patilokamāviśa śaṃ na edhi dvipade śaṃ catuṣpade //",
    "GV06jaimigsu:156": "tāṃ pūṣañchivatamāmerayasva yasyāṃ bījaṃ manuṣyā vapanti /",
    "GV06jaimigsu:157": "yā na ūrū uśatī vistrayātai yasyāmuśantaḥ praharema śepham //",
    "GV06jaimigsu:158_0": "amo 'hamasmi sā tvaṃ sāmāhamasmyṛtkaṃ mano 'hamasmi vāktvaṃ dyaurahaṃ pṛthivī tvaṃ tāvehi saṃbhavāva saha reto dadhāvahai",
    "GV06jaimigsu:158_1": "puṃse putrāya vettavai māmanuvratā bhava sadṛśayyā mayā bhavāsāvityathāsyā nāma gṛhītvāgniṃ parikrameyātāmīrtvamasyūkte mātā",
    "GV06jaimigsu:158_2": "nāma sā māmehi saha prajayā saha rāyaspopeṇeti tasyāṃ pratyāvrajitāyāṃ bhrātānyo vā sūhṛdabhidhāritānlājāñchūrpādañjalinopaghātamañjalāvāvapedupastīrṇābhidhāritānkṛtvā",
    "GV06jaimigsu:158_3": "tānitarāgnau juhuyātkanyaleyaṃ nāryaryamṇamiti kanyalā pitṛbhyaḥ patilokaṃ yatīyamava dīkṣāmayakṣata svāhā //",
    "GV06jaimigsu:159": "iyaṃ nāryupabrūte 'gnau lājānāvapantī /",
    "GV06jaimigsu:160": "dīrghāyurastu me patiredhantāṃ jñātayo mama svāhā //",
    "GV06jaimigsu:161": "aryamṇaṃ nu devaṃ kanyāgnimayakṣata /",
    "GV06jaimigsu:162": "sa imāṃ devo aryamā preto muñcātu māmutaḥ svāheti homānteṣu japati caturviśvā uta tvayā vayaṃ dhārā udanyā iva /",
    "GV06jaimigsu:163_0": "atigāhemahi dviṣa iti tūṣṇīṃ dhārikā kāmāyāvapeccaturthaṃ dakṣiṇaṃ śūrpapuṭaṃ kāma ityācakṣata uttarapurastādagraneḥ sapta",
    "GV06jaimigsu:163_1": "padānyabhyutkramayedekamiṣa iti pratimantramekamiṣe viṣṇustvānvetu dve ūrje viṣṇustvānvetu /",
    "GV06jaimigsu:164": "trīṇi rāyaspoṣāya viṣṇustvānvetu /",
    "GV06jaimigsu:165": "catvāri mayobhavāya viṣṇustānvetu /",
    "GV06jaimigsu:166": "ṣaḍṛtubhyo viṣṇustānvetu /",
    "GV06jaimigsu:167": "sakhā saptapadī bhaveti saptame prācīmavasthāpyodakumbhena mārjayerannāpohiṣṭhīyābhistisṛbhiḥ prekṣakānanumantrayate sumaṅgalīriyaṃ vadhūrimāṃ sameta paśyata /",
    "GV06jaimigsu:168_0": "saubhāgyamasyai dattvāyāthāstaṃ viparetaneti prekṣayeddhruvamarundhatīṃ sapta ṛṣīnpaśyānīti pratijānānāṃ dhruvo 'sīti dhruvamupatiṣṭhate",
    "GV06jaimigsu:168_1": "dhruvo 'si dhruvāhaṃ patikule bhūyāsamamuṣyeti patināma gṛhṇīyādasāvityātmano 'rundhatīmarundhatyaruddhāhaṃ patyā bhūyāsamamuneti",
    "GV06jaimigsu:168_2": "patināma",
    "GV06jaimigsu:169": "gṛhṇīyādasāvityātmanaḥ // JaimGS_1.21 //",
    "GV06jaimigsu:170": "JaimGS 1.22:",
    "GV06jaimigsu:171": "pūṣā tveta iti prasthitāmanumantrayate pūṣā tveto nayatu hastagṛhyāśvinau tvā pravahatāṃ rathena",
    "GV06jaimigsu:172_0": "gṛhāngaccha gṛhapatnī yathāso vaśinī tvaṃ vidathamāvadāsīti svaṃ kulaṃ prāptāṃ kalyāṇaśīlāḥ kalyāṇaprajāḥ samavajīrṇāḥ pratyavaropayantīha",
    "GV06jaimigsu:172_1": "priyaṃ prajayā te samṛdhyatāmasmingṛhe gārhapatyāya jāgṛhi /",
    "GV06jaimigsu:173": "enā patyā tanvaṃ saṃsṛjasvāthājīvrī vidathamāvadāsīti pratyavaropyānaḍuhe carmaṇyuttaralomanyupaveśayediha gāvo niṣīdantvihāśvā iṅa puruṣāḥ /",
    "GV06jaimigsu:174_0": "iho sahasradakṣiṇo 'bhi pūṣā niṣīdatviti kumāramupastha ādhāya śakaloṭānāvapetphalāni yotthāpya kumāramanvārabdhāyāṃ juhuyādiha",
    "GV06jaimigsu:174_1": "dhṛtirityaṣṭābhiḥ svāhākārāntairiha dhṛtiriha svadhṛtiriha rantiriha ramasva /",
    "GV06jaimigsu:175_0": "mayi dhṛtirmayi svadhṛtirmayi ramo mayi ramasveti trirātramakṣārālavaṇāśinau brahmacāriṇāvadhaḥ saṃveśināvasaṃvartamānau",
    "GV06jaimigsu:175_1": "saha śayātāmūrdhvaṃ trirātrātsaṃbhavo niśāyāṃ jāyāpatikarmaṇyaṃ prāyaścittīrjuhuyādagre prāyaścitte tvaṃ devānāṃ prāyaścittirasi",
    "GV06jaimigsu:175_2": "brāhmaṇastvā nāthakāma upadhāvāmi yāsyai prajāghnī tanūstāmasyā apajahi svāhā /",
    "GV06jaimigsu:176": "vāyo prāyaścitte tvaṃ devānāṃ prāyaścittirasi brāhmaṇastvā nāthakāma upadhāvāmi yāsyai paśughnī tanūstāmasyā apajahi svāhā /",
    "GV06jaimigsu:177": "sūrya prayaścitte tvaṃ devānāṃ prāyaścittirasi brāhmaṇastvā nāthakāma upadhāvāmi yāsyai patighni tanūstāmasyā apajahi svāhā /",
    "GV06jaimigsu:178": "candra prāyaścitte tvaṃ devānāṃ prāyāścittarasi brahmaṇastvā nāthakāma upadhāvāmi yāsyai gṛhaghni tanūstāmasyā apajahi svāhā /",
    "GV06jaimigsu:179_0": "agne vāyo sūrya candra prāyaścittayo yūyaṃ devānāṃ prāyaścittaya stha brāhmaṇo vo nāthakāma upadhāvāmi yāsyai yaśoghnītanūstāmasyā",
    "GV06jaimigsu:179_1": "apahata svāheti sthālīpākādagniṃ prajāpatiṃ ceṣṭvā saṃpātāṃścamasa ānīya srotāṃsyāṅkṣvetyenāṃ brūyānnābhiṃ prathamaṃ tato",
    "GV06jaimigsu:179_2": "yānyūrdhvaṃ tato yānyarvāñcūrdhvamardharātrātsaṃveśanaṃ viṣṇuryoniṃ kalpayatvityetena tṛcena viṣṇuryoniṃ kalpayatu tvaṣṭā",
    "GV06jaimigsu:179_3": "rūpāṇi piṃśatu /",
    "GV06jaimigsu:180": "āsiñcatu prajāpatirdhātā garbhaṃ dadhātu te //",
    "GV06jaimigsu:181": "garbhaṃ dhehi sinīvāligarbhaṃ dhehi sarasvati /",
    "GV06jaimigsu:182": "garbhaṃ te aśvinau devāvādhattāṃ puṣkarasrajau //",
    "GV06jaimigsu:183": "hiraṇyayī araṇī yaṃ nirmanthatāmāśvinau /",
    "GV06jaimigsu:184": "taṃ te garbhaṃ dadhāmyahaṃ daśame māsi sūtavā ityṛtāvṛtāvevameva saṃveśane hutvācāryāya gāṃ dadyādadarśane brāhmaṇebhyo gāṃ dadyāti // JaimGS_1.22 //",
    "GV06jaimigsu:185": "JaimGS 1.23:",
    "GV06jaimigsu:186": "sāyaṃprātarheme 'gnaya iti prathamāmāhutiṃ juhoti prajāpataya ityuttarāmevaṃ prātaragnisthāne sūryaḥ sāyaṃprātaraśanasya balī",
    "GV06jaimigsu:187_0": "vardhayitvā pūrvasmādagnau juhotyagnaye svāhā somāya svāhā dhanvantaraye svāhā dyāvāpṛthvībhyāṃ svāhā viśvebhyo devebhyaḥ",
    "GV06jaimigsu:187_1": "svāhā sarvābhyo devatābhyaḥ svāhā prajāpateya svāheti manasottarāṃ tata evottarato",
    "GV06jaimigsu:188": "'gnerbaliṃ harati ye harṣaṇā vepanā sphātimāharā vātasya",
    "GV06jaimigsu:189": "bhrājamanusaṃcaranti /",
    "GV06jaimigsu:190_0": "tebhyo balimannakāmo harāmyannaṃ payasvadbahulaṃ me astvityevamaśanāyatyāyasthāne mṛtyoradhiṣṭhānāya svāheti śeṣasya baliharaṇaṃ",
    "GV06jaimigsu:190_1": "pradakṣiṇaṃ gṛhyābhyo devatābhyo baliṃ nayāmi tanme juṣantāṃ tā mā pāntu tā mā gopāyantu tā mā rakṣantu tābhyo namastābhyaḥ",
    "GV06jaimigsu:190_2": "svāhetyudadhāne madhye 'gārasyauttarapūrvārdhe śayane dehalyāṃ saṃvaraṇe",
    "GV06jaimigsu:191": "brahmāyatana eteṣvāyataneṣu śeṣaṃ dhanvantaraye ninayetsadā gṛheṣu svastivācanaṃ sā mahāśāntirityācakṣate JaimGS 1.24:",
    "GV06jaimigsu:192_0": "navena yakṣyamāṇaḥ purāṇenāgre yajetāgnidhanvantarī prajāpatimindraṃ tisraśca navāhutīrnavena yajeta śaradi vrīhīṇāṃ vasante",
    "GV06jaimigsu:192_1": "yavānāṃ varṣāsu śyāmākānāmaindrāgnau vaiśvadevo dyāvāpṛthivyaścarava ekacarurvokte evopastaraṇābhidhāraṇe dvirhaviṣe 'vadyatyatha",
    "GV06jaimigsu:192_2": "prāśnīyādbhadrānnaḥ śreyaḥ samanaiṣṭa devāstvayāvasena samaśīmahi tvā /",
    "GV06jaimigsu:193": "sa no mayobhūḥ pito āviśsva śaṃ tokāya tanuṣe syo ityetamu tyaṃ madhunā saṃyutaṃ yavaṃ sarasvatyā adhi manāvacarkṛṣuḥ /",
    "GV06jaimigsu:194": "indra āsītsīrapatiḥ śatakratuḥ kīnāśā āsanmarutaḥ sudānava iti yavasya prāśnīyādagniḥ prathamaḥ prāśnātu sa hi veda yathā haviḥ /",
    "GV06jaimigsu:195": "śivā asmabhyamoṣadhīḥ kṛṇotu viśvacarṣaṇīriti śyāmākasya prāśnīyātprāśnīyāt // JaimGS_1.24",
    "GV06jaimigsu:196": "// iti jaiminisūtraṃ pūrvam //",
    "GV06jaimigsu:197": "JaimGS 2.1:",
    "GV06jaimigsu:198": "śrāddhaṃ kariṣyantaḥ snātāḥ śucivāsasastilairvāstvavakīrya savyamācaranto 'nnamupasādhayeranhaviṣyairupasicyaivaivaṃ",
    "GV06jaimigsu:199_0": "dadyādyadyaddadyāttattaddhaviṣyairupasicyaiva haviṣyā iti tilānāmākhyā dantadhāvanaṃ snānīyāni pādyamānīya prathamoddhṛtaṃ",
    "GV06jaimigsu:199_1": "brāhmaṇāṃstryavadātānupaveśayatyā me gacchantu pitaro bhāgadheyaṃ virājāhūtāḥ salilātsamudriyāt /",
    "GV06jaimigsu:200_0": "akṣīyamāṇamupajīvatainanmayā prattaṃ svadhayā madadhvamityupamūlalūnāndarbhānviṣṭarānprasavyānkṛtvā brāhmaṇebhyaḥ pradadyādetatte",
    "GV06jaimigsu:200_1": "pitarāsanamasau ye ca tvātrānu tebhyaścāsanamityevaṃ pitāmahāyaivaṃ prapitāmahāya haviṣyodakaṃ tiraḥ pavitraṃ gandhānsumanasaśca",
    "GV06jaimigsu:200_2": "dadyādannamavattvā ghṛtenābhidhārya darbhānparistaraṇīyāniti tadādāyāgnau kariṣyāmīti brāhmaṇānanujñāpya prāgdakṣiṇāmukho",
    "GV06jaimigsu:200_3": "'gniṃ praṇayitvā trirdhūnvanpradakṣiṇamagniṃ paristṛṇāti",
    "GV06jaimigsu:201_0": "prācīnāvīti triḥ prasavyaṃ triḥ paryukṣetpradakṣiṇaṃ prācīnāvīti triḥ prasavyamaudumbara idhmaḥ paridhayo bhavanti mekṣaṇaṃ",
    "GV06jaimigsu:201_1": "ca pavitraṃ saṃskṛtyānnamutpūyāgnau pavitraṃ prāsya mekṣaṇena juhotyagnaye kavyavāhanāya svadhā namaḥ svāhā somāya pitṛmate",
    "GV06jaimigsu:201_2": "svadhā nama svāheti",
    "GV06jaimigsu:202_0": "yajñopavīti bhūtvāpa upaspṛśya yamāyāṅgiḥsvate svāheti mekṣaṇamagrāvanupraharati namaskārānkṛtvā yathādaivataṃ triḥ paryukṣetpradakṣiṇaṃ",
    "GV06jaimigsu:202_1": "prācīnāvīti triḥ prasavyaṃ savyañjanamannaṃ pātreṣu vardhayitvāmāsu pakvamiti kṣīraṃ ghṛtaṃ vā siñcatyāmāsu pakvamamṛtaṃ",
    "GV06jaimigsu:202_2": "niviṣṭaṃ mayā prattaṃ svadhayā madadhvamiti vardhitānyādiśatyetadvaḥ",
    "GV06jaimigsu:203": "pitaro bhāgadheyaṃ pātreṣu dattamamṛtaṃ svadhāvat /",
    "GV06jaimigsu:204": "akṣīyamāṇamupajīvatainanmayā prattaṃ svadhayā madadhvam //",
    "GV06jaimigsu:205": "amṛtā vāgamṛtā vāco agne vāco 'mṛtaḥ tvaṃ trivṛtaikadhāmā /",
    "GV06jaimigsu:206": "ebhirmatprattaiḥ svadhayā madadhvamihāsmabhyaṃ vasīyo 'stu devāḥ //",
    "GV06jaimigsu:207": "ayaṃ yajñaḥ paramo yaḥ pitṛṇāṃ pātradeyaṃ pitṛdaivatyamagne /",
    "GV06jaimigsu:208": "vākca manaśca pitaro naḥ prajānīmāśvibhyāṃ prattaṃ svadhayā madadhvam //",
    "GV06jaimigsu:209": "ya iha pitaraḥ pārthivāso ya antarikṣa uta ye samudriyāḥ /",
    "GV06jaimigsu:210": "ye vācamāptvā amṛtā babhūvuste 'sminsarve haviṣi mādayantām //",
    "GV06jaimigsu:211": "eṣā va ūrgeṣā vaḥ svadhā cāmatta ca pibata ca mā ca vaḥ kṣeṣṭa /",
    "GV06jaimigsu:212": "svadhāṃ vahadhvamamṛtasya yoniṃ yātra svadhā pitarastāṃ bhajadhvam //",
    "GV06jaimigsu:213": "yeha pitara ūrgdevatā ca tasyai jīvema śaradaḥ śataṃ vayam /",
    "GV06jaimigsu:214_0": "jyotiṣmaddhattājaraṃ ma āyurityathaitāni brāhmaṇebhya upanikṣipya svāṅguṣṭhenānuśatyamuṣmai svadhāmuṣmai svadheti yanme 'prakāmā",
    "GV06jaimigsu:214_1": "iti bhuñjato 'numantrayate yanme 'prakāmā uta vā prakāmā samṛddhe brāhmaṇe 'brāhmaṇe vā /",
    "GV06jaimigsu:215": "ya skandati nirṛtiṃ vāta ugrāṃ yena naḥ prīyante pitaro devatāśca /",
    "GV06jaimigsu:216_0": "vāyuṣṭatsarvaṃ śundhatu tena śuddhena devatā mādayantāṃ tasmiñchuddhe pitaro mādayantāmityakrānsamudra ityāśvaṃ gītvā saṃpannaṃ",
    "GV06jaimigsu:216_1": "pṛṣṭāthācāmayedyajñopavītī bhūtvābhiramantāṃ bhavanta ityutkā pridakṣiṇaṃ kṛtvā yanme rāmeti gacchanto 'numantrayate yanme",
    "GV06jaimigsu:216_2": "rāmā śakuniḥ śvāpadaśca yanme 'śucirmantrakṛtasya prāśat /",
    "GV06jaimigsu:217": "vaiśvānaraḥ savitā tatpunātu tena pūtena devatā mādayantāṃ tasminpūte pitaro mādayantāmiti JaimGS 2.2:",
    "GV06jaimigsu:218_0": "śeṣamanujñāpya pratyetya prāgdakṣiṇāyataṃ caturaśraṃ gomayenopalipyāpahatā asurā rakṣāṃsi piśācāḥ pitṛṣada iti madhye rekhāṃ",
    "GV06jaimigsu:218_1": "kāṣṭhenollikhya ye rūpāṇi pratimuñcamānā asurāḥ santaḥ svadhayā caranti parāpuro nipuro ye bharantyagriṣṭāṃllokātpraṇunottvasmādityulmukaṃ",
    "GV06jaimigsu:218_2": "dakṣiṇato nidadhātyanulekhaṃ darbhānāstīryodapātreṇācāmayatyācāma pitarasau ye ca tvātrānu te cācāmantvityevaṃ pitāmahāyaivaṃ",
    "GV06jaimigsu:218_3": "prāpitāmahāya teṣu",
    "GV06jaimigsu:219_0": "piṇḍānnidadhātyanunāmāpahastenaitatte pitarasau ye ca tvātrānu tebhyaśca svadhā nama ityevaṃ pitāmahāyaivaṃ prāpitāmāhaya",
    "GV06jaimigsu:219_1": "nāmānyajānataḥ pitaretate pitāmahaitatte prapitāmahaitatta iti bandhvajānata idaṃ pitṛbhyaḥ pṛthivīṣadbhya idaṃ pitāmahebhyo",
    "GV06jaimigsu:219_2": "'ntarikṣasadbhya idaṃ prāpitāmahebhyo divipadbhya ityatra pitaro mādayadhvaṃ yathābhāgamāvṛṣāyadhvamityudagāvṛtyā tamitorāsītāmīmadanta",
    "GV06jaimigsu:219_3": "pitaro yathābhāgamāvṛṣāyipateti japitvā pūrvavadācāmayya nīvīṃ visraṃsya",
    "GV06jaimigsu:220_0": "nāmaskārānkṛtvā yathādaivatametaddhaḥ pitara iti vasrāṇyādiśatyūrṇāstukāṃ daśāmbaraṃ vā etaddhaḥ pitaro vāso gṛhānnaḥ pitaro",
    "GV06jaimigsu:220_1": "dattādhatta pitaro garbhaṃ kumāraṃ puṣkarasrajaṃ yatheha puruṣo 'sadityañjanābhyañjane",
    "GV06jaimigsu:221_0": "dadātyāṅkṣyāsāvityabhyaṅkṣyāsāviti gandhānsumanasaśca dadyānnamo vaḥ pitara iti ṣaḍibharnamaskārairupatiṣṭhate namo vaḥ pitaro",
    "GV06jaimigsu:221_1": "mano vaḥ pitaraḥ śuṣmāya namo vaḥ pitaro jīvāya namo vaḥ pitaro ghorāya namo vaḥ pitaro balāya namo vaḥ pitaro manyave svadhāyai",
    "GV06jaimigsu:221_2": "ca pitaro namo va ityūrjaṃ vahantīramṛtaṃ ghṛtaṃ payaḥ kīlālaṃ parisrutaṃ svadhā stha tarpayata me pitṛnityapaḥ prasicya",
    "GV06jaimigsu:221_3": "mā me kṣeṣṭetyabhimantrya mā me kṣeṣṭa bahu me pūrtamastu brahmāṇo me juṣantāmannamannam /",
    "GV06jaimigsu:222": "sahasradhāramamṛtodakaṃ me pūrtamastvetatparame vyoman //",
    "GV06jaimigsu:223": "devāśca pitaraścaitatpūrtaṃ me atropajīvantām /",
    "GV06jaimigsu:224": "akṣīyamāṇamupajīvatainanmayā prattaṃ svadhayā madadhvamiti ye samānāḥ sumanasa iti pradakṣiṇaṃ kṛtvā ye samānāḥ sumanaso jīvā jīveṣu māmakāḥ /",
    "GV06jaimigsu:225_0": "teṣāṃ śrīrmayi kalpatāmasmiṃlloke śataṃ samā ityāmayāvī piṇḍānprāśnīyādannādyakāmo vāgnau vā saṃkṣepayedapsu vābhyamahareyurajaṃ",
    "GV06jaimigsu:225_1": "gāṃ brāhmaṇaṃ vā prāśayeyuḥ śeṣasya prāśnīyānna cānnatṛptiṃ gacchet //",
    "GV06jaimigsu:226": "JaimGS 2.3:",
    "GV06jaimigsu:227_0": "ūrdhvamāgrahāyaṇyāstrayo 'parapakṣāsteṣāmekaikasminnekaikāṣṭakā bhavati śākāṣṭakā māṃsāṣṭakāpūpāṣṭaketi tatra śākamāṃsāpūpāni",
    "GV06jaimigsu:227_1": "havīṃṣyodanaṃ ca teṣāṃ haviṣāṃ sthālīpākāvṛtāgnau juhuyādaṣṭakāyai svāhā ekāṣṭakārye svāhā aṣṭakāyai surādhase svāhā saṃvatsarāya",
    "GV06jaimigsu:227_2": "parivatsarāyedāvatsarāyedvatsarāya kṛṇutā nāmobhiḥ /",
    "GV06jaimigsu:228_0": "tvayā vayaṃ sumatau yajñiyānāṃ jyogajītā ahatāḥ syāma svāheti hutvopatiṣṭhata ehi bhagaihi bhagaihi bhageti madhyamāyāṃ gāṃ",
    "GV06jaimigsu:228_1": "kārayettāmaṣṭakāyai prokṣettasyāstrīṇi savyānyupoddharati pārśvamapaghanīṃ śroṇīmiti śvobhūte śrāddhamanvaṣṭakyaṃ tadaharvā",
    "GV06jaimigsu:228_2": "brāhmaṇānhavirarhānupaveśya tāṃstarpayitvā tasmādagrerdakṣiṇataḥ ṣaḍagrīnpraṇīya teṣāmekaikasminnekaikāṃ karṣūkhānayedāyāmena",
    "GV06jaimigsu:228_3": "prādeśamātrīṃ pārthivena tryaṅgulāmavāgvaikāṅgulāmiti tāsu",
    "GV06jaimigsu:229_0": "piṇḍānnidadhātyanunāmāpahastena mañjāḥ pitṛbhya upakarṣati pārśvāni strīṇāṃ tatrādhvaryavaḥ kecidadhīyate madhyamaṃ piṇḍaṃ",
    "GV06jaimigsu:229_1": "patnī prāśnīyātprajākāmasya tathā śrāddhasya sthālīpākaṃ vā śrāddhasya sthālīpākaṃ vā // JaimGS_2.3 //",
    "GV06jaimigsu:230": "JaimGS 2.4:",
    "GV06jaimigsu:231_0": "āhitāgneḥ śarīranāśe trīṇi ṣaṣṭiśatāni palāśatsarūṇāmāhṛtya taiḥ pratikṛtiṃ kuryātkṛṣṇājine 'śītyardhaṃ śirasi dadhyādgrīvāyāṃ",
    "GV06jaimigsu:231_1": "tu daśaiva tu bāhvoścaiva śataṃ dadhyātaṅguliṣu punardaśā urasi triṃśataṃ dadhyājjaṭhare viṃśatīṃ tathorvoścaiva śataṃ dadhyāt",
    "GV06jaimigsu:231_2": "meḍhre cāpi daśaiva tu jānujaṃghayostriṃśata dadhyāt daśa pādāṅgulīṣvapi ityetāvantīha",
    "GV06jaimigsu:232_0": "puruṣasya śarīrāṇi bhavantīti vijñāyate madhye śarīraṃ satīśarīramuptakeśaṃ nikṛttanakhaṃ prakṣālitaṃ citāmāropayantyatra",
    "GV06jaimigsu:232_1": "pātrāṇyapi cinoti tasyāmenamādadhati tasya nāsikayoḥ sruvau nidadhyādityetenānuvākena ya evaṃvitsyātsa yadopatāpī syāditi",
    "GV06jaimigsu:232_2": "pūrvameva caturgṛhītaṃ gṛhītvānyaṃ yathāsaṃbhavamāsye hiraṇyaśakalamamādhāyāgnīnupohya sāmabhirupatiṣṭhate nāke suparṇamiti",
    "GV06jaimigsu:232_3": "grāmyaṃ geyamudite dhūme tveṣaste dhūma ṛṇvatītyagnau samārūḍhe 'gne mṛḍa mahaṃ asītyetayoranyatareṇa parāk parāgvā asau",
    "GV06jaimigsu:232_4": "loka iti brāhmaṇam //",
    "GV06jaimigsu:233": "JaimGS 2.5:",
    "GV06jaimigsu:234_0": "āhitāgneśvetpūrvaṃ jāyā mriyeta tāṃ nirmanthyena dahetsāṃtapanena vā śmaśānakṛtaṃ svakṛtamaniriṇamapasalavakrodakaṃ kṛtvā",
    "GV06jaimigsu:234_1": "yatra vauṣadhayo jāyante tatra śarīraṃ dagdhvodakakaraṇāya yāntyanavekṣamāṇā na vāhinīṣu kurvanti teṣāṃ yoyaḥ paścāñjātaḥ",
    "GV06jaimigsu:234_2": "saso 'graṃ kuryādupakūlamakūle kūpaṃ khātvā savyahastasyānāmikayā sakṛdudakaṃ prohati pretasya nāmakaraṇena",
    "GV06jaimigsu:235_0": "vāhinīṣu cedudgrathya keśānnimajyaikāñjaliṃ dattvopasaṃgṛhya keśānulmukasyāgnimārabhetāgre śūkāhe pāpaṃ me 'pahateti śamīmārabheta",
    "GV06jaimigsu:235_1": "śamyasi śamaya me pāpamityaśmānamārabhetāśmāsi sthiro 'syahaṃ sthiro bhūyāsamiti tūṣṇīṃ gomayaṃ kṛtodakaṃ dakṣiṇāmukhamāsīnaṃ",
    "GV06jaimigsu:235_2": "tamanugantāra upaviśanti tānitaraḥ kalyāṇībhirvāgbhiḥ pratyāhopāstamanavelāyāṃ grāmaṃ",
    "GV06jaimigsu:236_0": "praviśanti tāṃ rātrimekamāṣeṇa vasanti śāntyā vā śvo bhūte kṣīrodake saṃsṛjya śarīrāṇyavasiñcatyajaśṛṅgeṇa gośṛṅgena mṛṇamayena",
    "GV06jaimigsu:236_1": "kośena vā tṛtīyāyāṃ gandhauṣadhībhiḥ saṃsṛjya śamīśākhayā palāśaśākhayā vāsaṃhlādayankumbhyāmavadadhyātstrī cedvaṭa eva dadhyāccatuṣpathamatītya",
    "GV06jaimigsu:236_2": "mahāvṛkṣaṃ nadīṃ vā tīrtheṣu nikhanet pretasya tṛtīyāyāṃ snāpayantyapāmārgeṇa mṛdā gomayena ca vāsāṃsi prakṣālya daśarātramāsate",
    "GV06jaimigsu:236_3": "caturthyāṃ bhikṣāmāvartayerantasya siddhamagnaukaraṇaṃ kālaṃ ca",
    "GV06jaimigsu:237_0": "yāvadākāṃkṣeyurbhikṣayānusaṃtareyurūrdhvaṃ daśarātrācchrāddhaṃ dadyurna dadyurā śrāddhasya pradānānnakṣatreṣu niyamo madhāsvekatāreṣu",
    "GV06jaimigsu:237_1": "bharaṇīṣu ca pūrvasamayeṣu na rehiṇayamuttareṣu dhruveṣu brāhmaṇānhavirarhānupaveśya tāṃstarpayitvaikavatpiṇḍaṃ dadyānna",
    "GV06jaimigsu:237_2": "cānviti brūyātsarvaiḥ karmaistarpayedanugamanaṃ kṛtvā śeṣamanujñāpya pratyetya śeṣaṃ na prāśnīyādbrāhmaṇānsvasti vācya prāśnīyāt //",
    "GV06jaimigsu:237_3": "JaimGS_2.5 //",
    "GV06jaimigsu:238": "JaimGS 2.6:",
    "GV06jaimigsu:239_0": "athāto gṛhakarmaṇo gṛhavṛddhimicchanmāsimāsyūtāvṛtau saṃvatsare saṃvatsare vā pūrvapakṣe puṇye nakṣatre gṛhaśāntimārabhetāpāmārgapalāśaśirīpākāraidumbaralasadābhadrāmṛtatṛṇamindravallībhirbaddhvā",
    "GV06jaimigsu:239_1": "gṛhānparimārjya parisamūhyāpo 'bhyukṣya pañcagavyairdarbhamuṣṭinā saṃprokṣya siddhārthakānsaṃprakīrya vāstubaliṃ kṛtvā vāstormadhye",
    "GV06jaimigsu:240_0": "vāstoṣpattiṃ hutvā sāvitryā sahasraṃ juhuyāttato dakṣiṇapurastāttato dakṣiṇāpaścāttata uttarapurastāttata uttarapaścānmadhye",
    "GV06jaimigsu:240_1": "vā gaurvāso hiraṇyaṃ dakṣiṇā brāhmaṇānannena pariviṣyaṃ puṇyāhaṃ svastyuddhimiti vācayitvaivaṃ prayuñjāno 'nantaṃ mahāntaṃ",
    "GV06jaimigsu:240_2": "poṣaṃ puṣyati bahavaḥ putrā bhavanti na ca bālāḥ pramīyante nāgnirdahati na daṃṣṭriṇaḥ khādayeyurna",
    "GV06jaimigsu:241_0": "taskarāḥ sapatnā rakṣāṃsi piśācā api bādhante yadi gāvaḥ pratapyerangavāṃ madhya āhutisahasraṃ juhuyādityetenaiva kalpenāścoṣṭrakharājāvikamahiṣahastikulamanyataraddvipadāṃ",
    "GV06jaimigsu:241_1": "catuṣpadāṃ ca vyākhyātam // JaimGS_2.6 //",
    "GV06jaimigsu:242": "JaimGS 2.7:",
    "GV06jaimigsu:243_0": "athāto 'dbhutaśāntiṃ vyākhyāsyāmo 'tha yadyagāre sthūṇā virohet kapoto vāgāraṃ gacchedgaurvā gāṃ dhayedanahvānvā divamullikhedanagnau",
    "GV06jaimigsu:243_1": "vā dhūmo jāyetānagnau vā dīpyeta madhu vā jāyeta valmīkaṃ vopajāyeta maṇḍūko",
    "GV06jaimigsu:244": "vāmbhṛṇe vāśyecchvāno vā gṛhe paryaṭeyurityetānanyāṃśca yata indra bhayāmahe /",
    "GV06jaimigsu:245": "sadasaspatimadbhutam /",
    "GV06jaimigsu:246": "adhāyāmutesumudasya /",
    "GV06jaimigsu:247": "sanādagre /",
    "GV06jaimigsu:248": "yadvā u viśpatiḥ śitaḥ /",
    "GV06jaimigsu:249": "pratyagre /",
    "GV06jaimigsu:250": "yaṃ rakṣanti /",
    "GV06jaimigsu:251": "prajāpatyayarcā purastāccopariṣṭācca mahāvyāhṛtibhirjuhoti etānyṛksāmāni gāyeti // JaimGS_2.7",
    "GV06jaimigsu:252": "JaimGS 2.8:",
    "GV06jaimigsu:253_0": "athāto 'naśnatsaṃhitāyāḥ kalpaṃ vyākhyāsyāmaḥ śucivāsāḥ syāccīravāsā vā haviṣyamannamaśanamicchedapaḥ phalāni vā brāhmaṇastveva",
    "GV06jaimigsu:253_1": "pratyāharetprāṅ vodaṅ vā grāmānniṣkramya śucau deśa udakānte vā gomayena gocarmamātraṃ",
    "GV06jaimigsu:254_0": "sthaṇḍilamupalipya prokṣya lakṣaṇamullikhyādbhirabhyukṣyāgnimupasamādhāyāghārāvājyabhāgau hutvājyāhutīrjuhotyagnaye somāya",
    "GV06jaimigsu:254_1": "rudrāyendrāya brahmaṇe prajāpataye bṛhaspataye viśvebhyo devebhya ṛṣibhya ṛgbhyo yajurbhyaḥ sāmabhyaḥ śraddhāyai prajñāyai",
    "GV06jaimigsu:254_2": "medhāyai sāvitryai sadasaspataye 'numataye ca hutvā durbheṣvāsīnaḥ prāktūleṣūdaktūleṣu vā dakṣiṇena pāṇinā darbhāndhārayannopūrvā",
    "GV06jaimigsu:254_3": "vyāhṛtīḥ sāvitrīṃ ca caturanudrutya manasā",
    "GV06jaimigsu:255_0": "sāmasāvitrīṃ ca somaṃ rājānaṃ brahmajajñānīye cobhe vedādimārabheta saṃtatamadhīyīta maunī na cāntarā viramet athāntaraḥ",
    "GV06jaimigsu:255_1": "vyāharedathāntarā viramet trīnprāṇānāyamyatamyācamya vṛttāntādevārabhetāpratibhāyāṃ yāvatā kālena vedamadhīyīta tāvatkālamadhīyīta",
    "GV06jaimigsu:255_2": "yajjānīyādṛkto yajuṣṭaḥ sāmatastadavāpnuyāttadbrāhmaṇaṃ tacchāndasaṃ taddaivataṃ sāma vā akānityetadeva vābhyasyettiṣṭhānnāsīnaḥ",
    "GV06jaimigsu:255_3": "śayānaścaṅkramyamāṇo vā saṃhitāṃ prayuñjyātsamṛddhirevāsya bhavatyādyaṃ trivargaṃ vā sahasrakṛtva iti",
    "GV06jaimigsu:256_0": "jaiminiśca vāryamantaṃ vā yathākāmī vā dvādaśa saṃhitā adhītya yadanenānadhyāyeṣvadhītaṃ yadguravaḥ kopitā yānyakāryāṇi kṛtāni",
    "GV06jaimigsu:256_1": "tābhiḥ pavate śuddhamasya pūtaṃ brahma bhavatyathāparā dvādaśa saṃhitā adhītya tābhiḥ prajāpaterlokamavāpnotyanaśnatsaṃhitāsahasramadhītya",
    "GV06jaimigsu:256_2": "brahmabhūto",
    "GV06jaimigsu:257_0": "virajo bhavati kāmacārī sarvānkāmānavāpnoti saṃvatsaraṃ bhaikṣabhakṣaḥ prayuñjānaścakṣurlabhate ṣaṇmāsānyāvakabhakṣaścaturo",
    "GV06jaimigsu:257_1": "māsānudakasaktubhakṣo dvau māsau phalabhakṣo māsamabbhakṣo dvādaśarātraṃ vānaśnan kṣipramantardhīyate jñātīnpunāti saptātītānsaptānāgatānātmānaṃ",
    "GV06jaimigsu:257_2": "ca pañcadaśaṃ tārayate tāmetāṃ devaniśreṇītyācakṣata etayā vai devā devatvamagacchannṛṣaya ṛṣitvaṃ tasya ha vā etasyā brahmasatrasya",
    "GV06jaimigsu:257_3": "trividha evārabhyo bhavati prātaḥsavane mādhyaṃdine savane brāhme vāpararātre tasya ha vai etasya dvāvevānadhyāyau yadātmāśuciryaddeśastadvā",
    "GV06jaimigsu:257_4": "etatprajāpatiḥ",
    "GV06jaimigsu:258": "saptaṛṣibhyaḥ provāca saptaṛṣayo mahājahnave mahājahnurbrāhmaṇebhyo brāhmaṇebhyaḥ // JaimGS_2.8",
    "GV06jaimigsu:259": "JaimGS 2.9:",
    "GV06jaimigsu:260": "atha grahāṇamātithyaṃ balikarmopurataṃ vyākhyāsyāmaḥ aśraddadhānamaśucikaraṇamajāpyaṃ tyaktamaṅgalaṃ",
    "GV06jaimigsu:261": "suvyaktaṃ grahā nayanti /",
    "GV06jaimigsu:262": "puruṣaṃ yamasādanam /",
    "GV06jaimigsu:263": "grahāṇāṃ dīpraceṣṭānāṃ nakṣatrapathacāriṇām /",
    "GV06jaimigsu:264": "grahātithyaṃ pravakṣyāmi śāntikarmaṇi kārayet /",
    "GV06jaimigsu:265": "bhāskarāṅgārakau raktau śvetau śukaniśākarau /",
    "GV06jaimigsu:266": "somaputro guruścaiva tāvubhau pītako smṛtau /",
    "GV06jaimigsu:267": "kṛṣṇaṃ śanaiśvaraṃ vidyādrāhuṃ kretuṃ tathaiva ca /",
    "GV06jaimigsu:268": "grahavarṇāni puṣpāṇi prājñastatropakalpayet /",
    "GV06jaimigsu:269": "gomayena gocarmamātraṃ sthaṇḍilamupalipya prokṣya lakṣaṇamullikhyādbhirabhyukṣyāgnimupasamādhāyāṅārāvājyabhāgau hutvā grahānāvāhantyādityaṃ madhye lohitaṃ pūrvadakṣiṇataḥ somam /",
    "GV06jaimigsu:270": "pūrvottarato budhamuttareṇa guruṃ pūrveṇa bhārgavam /",
    "GV06jaimigsu:271_0": "paścime śanaiścaraṃ vidyādrāhuṃ dakṣiṇapaścime paścimottarataḥ ketuṃ vṛttamādityāya trikoṇamaṅgārakasya caturaśraṃ somāya",
    "GV06jaimigsu:271_1": "bāṇaṃ budhāya dīrghacaturaśraṃ bṛhaspataye pañcakoṇaṃ śukrāya dhanuḥ śanaiścarāya rāhoḥ śūrpaṃ ketordhvajamiti īśvaraṃ bhāskaraṃ",
    "GV06jaimigsu:271_2": "vidyāta umāṃ somaṃ tathaiva ca /",
    "GV06jaimigsu:272": "skandamaṅgārakaṃ caiva budho nārāyaṇaḥ sthitaḥ /",
    "GV06jaimigsu:273": "bṛhaspatiḥ svayaṃ brahma śukraḥ śakrastathaiva ca /",
    "GV06jaimigsu:274_0": "yamaṃ śanaiścaraṃ vidyādrāhoḥ kāladūtinaḥ ketościtraguptaścetyete grahadevatāḥ agnirāpo bhūmirviṣṇurindrāṇī prajāpatiḥ sarpo",
    "GV06jaimigsu:274_1": "brahmetyete pratyadhidevatāḥ jātamarka kaliṅgeṣu yāmuneṣu ca candramāḥ /",
    "GV06jaimigsu:275": "vindhya aṅgārakadeśo madhyadeśo budhaḥ smṛtaḥ /",
    "GV06jaimigsu:276": "bṛhaspatiḥ sindhudeśaḥ śakradeśo ghaṭeṣu ca /",
    "GV06jaimigsu:277_0": "śanaiścarastu saurāṣṭro rāhustu pūrvadeśikaḥ ketuḥ parvata ityete deśānāṃ grahajāta iti arkasamidhamādityāya prādeśamātrābhidhāritānāmyādibhirjuhuyāt",
    "GV06jaimigsu:277_1": "khādiramaṅgārakāya pālāśaṃ somāyāpāmārgaṃ budhāyāśvatthaṃ bṛhaspataya audumbaraṃ śukrāya śamīṃ śanaiścarāya rāhordūrvāḥ ketoḥ",
    "GV06jaimigsu:277_2": "kuśāgramityaṣṭāviṃśatimājyāhutīrjuhotyetābhiḥ pakvāgnerjuhotyādityāya ilodanaṃ haviṣyamannamaṅgārakāya somāya ghṛtapāyasaṃ",
    "GV06jaimigsu:277_3": "payodanaṃ bṛhaspataye",
    "GV06jaimigsu:278_0": "kṣīrodanaṃ śukrāya dadhyodanaṃ budhāya tilapiṣṭamāṣodanaṃ śanaiścarāya rāhormāṃsodanaṃ ketościtrodanamiti ā satyenetyādityāya",
    "GV06jaimigsu:278_1": "agnirmūrdhā diva ityaṅgārakāya āpyāyasva sametu iti somāya brahma jajñānamiti budhāya bṛhaspate ati yadarya iti bṛhaspataye",
    "GV06jaimigsu:278_2": "asya pratnāmanu dyutamiti śukrāya śaṃ no devīrabhiṣṭaya iti śanaiścarāya kayā naścitra ābhuvaditi rāhoḥ ketuṃ kṛṇavannaketava",
    "GV06jaimigsu:278_3": "ithi ketoḥ raktaṃ dhenumādityāya raktamanaḍvāhamaṅgārakāya somāya śaṅkhaṃ budhāya kāñcanaṃ bṛhaspataye vāsaḥ śukrāya hayaṃ",
    "GV06jaimigsu:278_4": "nīlāṃ gāṃ śanaiścarāya rāhoḥ kṛṣṇāyasaṃ ketoḥ kuñjaramiti sarveṣāmapi hiraṇyaṃ vā yena vā tuṣyatyācāryastaddadāti yathā samutthitaṃ",
    "GV06jaimigsu:278_5": "yantraṃ yantreṇa pratihanyate /",
    "GV06jaimigsu:279": "tathā grahopaspṛṣṭānāṃ śāntirbhavati dāruṇam //",
    "GV06jaimigsu:280": "nādiśettapasā yuktaṃ nādiśeddivamāśritam /",
    "GV06jaimigsu:281": "na ca vedāntakaṃ vipraṃ vṛttāntāṃ nārīṃ parivṛtām //",
    "GV06jaimigsu:282": "ahiṃsakasya dāntasya dharmajighanasya ca /",
    "GV06jaimigsu:283": "nityaṃ ca niyamasthasya sadānugrahā grahāḥ //",
    "GV06jaimigsu:284": "grahā gāvo narendrāśca brāhmaṇāśca viśeṣataḥ /",
    "GV06jaimigsu:285": "pūjitāḥ pūjayantyete nirdahantyavamānitā // JaimGS_2.9 //",
    "GV06jaimigsu:286": "// iti jaiminisūtraṃ samāptam //"
}