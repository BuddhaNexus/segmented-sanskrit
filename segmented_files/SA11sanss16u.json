{
  "SA11sanss16u:0_0": "bhadracaryāvidhiḥ ṣoḍaśaḥ paricchedaḥ //",
  "SA11sanss16u:1_0": "idānīṃ trayāṇām api vṛddhir vā-",
  "SA11sanss16u:2_0": "[ Cambridge MS f119a ---> ]",
  "SA11sanss16u:3_0": "cyā //",
  "SA11sanss16u:4_0": "kim arthaṃ /",
  "SA11sanss16u:5_0": "grahītāraḥ subahavaḥ svalpaṃ cêdam anena kiṃ /",
  "SA11sanss16u:6_0": "na câtitṛptijanakaṃ vardhanīyam idaṃ tataḥ //atitṛpti buddhatvaṃ /",
  "SA11sanss16u:7_0": "tan na śrāvakasādhāraṇena śuddhimātreṇa satvānāṃ janyatae ity arthaḥ /",
  "SA11sanss16u:8_0": "ātmabhāvasya kā vṛddhir balânālasya vardhanaṃ //",
  "SA11sanss16u:9_0": "[ Bendall ed p274 ---> ]",
  "SA11sanss16u:10_0": "tatrâryaratnameghe balam uktaṃ /",
  "SA11sanss16u:10_1": "na sa satvaḥ satvanikāye saṃvidyate yo bodhisatvasya balena balaṃ mardayed ity ādi /",
  "SA11sanss16u:11_0": "tasya kathaṃ vardhanam /",
  "SA11sanss16u:12_0": "yad uktam āryatathāgataguhyasūtre āryavajrapāṇer baladarśanavismitâjātaśatrupṛṣṭena bhagavatā /",
  "SA11sanss16u:13_0": "daśabhir mahārāja dharmaiḥ samanvāgato bodhisatvâivaṃrūpāṃ balavattāṃ pratilabhate /",
  "SA11sanss16u:14_0": "iha mahārāja bodhisatvaḥ kāyaṃ jīvitaṃ ca parityajati /",
  "SA11sanss16u:15_0": "na ca punaḥ saddharmaṃ parityajati /",
  "SA11sanss16u:16_0": "sarvasatvānāṃ câvanamati na ca punar mānaṃ bṛṃhayati /",
  "SA11sanss16u:17_0": "durbalānāṃ ca satvānāṃ kṣamate /",
  "SA11sanss16u:18_0": "na pratighaṃ karoti /",
  "SA11sanss16u:19_0": "jighatsitānāṃ ca satvānām agraṃ varabhojanaṃ dadāti /",
  "SA11sanss16u:20_0": "bhītānāṃ ca satvānām abhayaṃ dadāti /",
  "SA11sanss16u:21_0": "glānānāṃ ca satvānāṃ bhūtacikitsāyai utsuko bhavati /",
  "SA11sanss16u:22_0": "daridrāṃś ca satvān bhogaiḥ saṃtarpayati /",
  "SA11sanss16u:23_0": "tathāgatacaitye ca sudhāpiṇḍalepanaṃ karoti /",
  "SA11sanss16u:24_0": "ānandavacanaṃ satvānāṃ śrāvayati /",
  "SA11sanss16u:25_0": "daridraduṣkhitānāṃ ca satvānāṃ bhogasaṃvibhāgaṃ karoti /",
  "SA11sanss16u:26_0": "śrāntaklāntānāṃ ca satvānāṃ bhāraṃ vahati /",
  "SA11sanss16u:27_0": "ebhir mahārāja daśabhir iti //",
  "SA11sanss16u:28_0": "[ Bendall ed p275 ---> ]",
  "SA11sanss16u:29_0": "anālasyavardhanaṃ katamat /",
  "SA11sanss16u:30_0": "yad vīryavardhanaṃ /",
  "SA11sanss16u:31_0": "yathôktaṃ sāgaramatisūtre /",
  "SA11sanss16u:32_0": "ārabdhavīryeṇa sāgaramate bodhisatvena bhavitavyaṃ sadā dṛḍhaparākrameṇa /",
  "SA11sanss16u:33_0": "tīvracchandena bodhisatvena bhavitavyam anikṣiptadhureṇa /",
  "SA11sanss16u:34_0": "ārabdhavīryāṇāṃ hi sāgaramate bodhisatvānāṃ na durlabhā bhavaty anuttarā samyaksaṃbodhiḥ /",
  "SA11sanss16u:35_0": "tat kasya hetoḥ /",
  "SA11sanss16u:36_0": "yatra sāgaramate vīryaṃ tatra bodhiḥ /",
  "SA11sanss16u:37_0": "kusīdānāṃ punaḥ sudūravidūre bodhiḥ /",
  "SA11sanss16u:38_0": "nâsti kusīdasya dānaṃ yāvan nâsti prajñā",
  "SA11sanss16u:39_0": "[ Cambridge MS f120a ---> ]",
  "SA11sanss16u:40_0": "nâsti kusīdasya parârthêti //",
  "SA11sanss16u:41_0": "candrapradīpasūtre 'py āha /",
  "SA11sanss16u:42_0": "utpalaṃ vārimadhye vā so 'nupūrveṇa vardhatae /ity ādi //",
  "SA11sanss16u:43_0": "iyaṃ saṃkṣepād ātmabhāvavṛddhiḥ //",
  "SA11sanss16u:44_0": "śūnyatā karuṇāgarbhād dānād bhogasya vardhanaṃ //",
  "SA11sanss16u:45_0": "yathôktaṃ vajracchedikāyāṃ /",
  "SA11sanss16u:46_0": "yo bodhisatvo 'pratiṣṭhito dānaṃ dadāti /",
  "SA11sanss16u:47_0": "tasya puṇyaskandhasya na sukaraṃ pramāṇam udgrahītum iti //",
  "SA11sanss16u:48_0": "mahatyām api prajñāpāramitāyām uktaṃ /",
  "SA11sanss16u:49_0": "punar aparaṃ śāriputra bodhisatvena mahāsatvenâlpam api dānaṃ dadatā sarvasatveṣu sarvâkārajñatāyām upāyakauśalyapariṇāmanatāyām aprameyam asaṃkhyeyaṃ kartukāmena prajñāpāramitāyāṃ śikṣitavyam /",
  "SA11sanss16u:50_0": "tathā sarvasatvānāṃ manorathān paripūrayitukāmena /",
  "SA11sanss16u:51_0": "yāvaj jātarūparajatôdyānarājyâdibhir upakaraṇaiḥ prajñāpāramitāyāṃ śikṣitavyam iti //",
  "SA11sanss16u:52_0": "[ Bendall ed p276 ---> ]",
  "SA11sanss16u:53_0": "vinā ca karuṇayā na bodhisatvānāṃ kiṃcic ceṣṭitam iti vakṣyāmaḥ /",
  "SA11sanss16u:54_0": "iti saṃkṣepād bhogavṛddhiḥ //",
  "SA11sanss16u:55_0": "puṇyavṛddhiḥ sarvavṛddhīnāṃ mūlam iti tadarthaṃ parikarabandhôcyate //",
  "SA11sanss16u:56_0": "kṛtvâdāv eva yatnena vyavasāyâśāyau dṛḍhau /",
  "SA11sanss16u:57_0": "karuṇāṃ ca puraskṛtya yateta śubhavṛddhaye //",
  "SA11sanss16u:58_0": "cittaśuddhikālabhāvitānāṃ vyavasāyâdīnāṃ prayogârambhe punar āmukhīkaraṇena dṛḍhatâpādanârthaḥ ślokaḥ /",
  "SA11sanss16u:59_0": "kṛtvêty ādipūrvakâiva //",
  "SA11sanss16u:60_0": "āsannayuddhakālānāṃ astrakauśalyâdaravat prayogasamakālaṃ dṛḍhīkariṣyāmîti śaithilyanivāraṇârtham ādigrahaṇam /",
  "SA11sanss16u:61_0": "tatra kathaṃ vyavasāyaṃ dṛḍhīkaroti //",
  "SA11sanss16u:62_0": "yathâryasudhanâryamaitreyam upasaṃprakrāntaḥ samyakcaryāniḥsamarthaḥ /",
  "SA11sanss16u:63_0": "pūrvântakoṭīgatakāyapraṇāmaḥ kāyasamanvāhāreṇa kāyabalaṃ dṛḍhīkurvāṇaḥ /",
  "SA11sanss16u:64_0": "pūrvântakoṭīgatakāya cittapariśuddhiniṣkāraṇasāṃsārikacittapracārasamanvāhāreṇa cittamanasikāraṃ nigṛhṇan /",
  "SA11sanss16u:65_0": "pūrvântakoṭy-asa-",
  "SA11sanss16u:66_0": "[ Bendall ed p277 ---> ]",
  "SA11sanss16u:67_0": "tkarmalaukikakāryaprayuktaniṣprayojanaparisyandasamanvāhāreṇa pratyutpannaprayojanamahāsāmarthyaṃ vicintayan /",
  "SA11sanss16u:68_0": "pūrvântâbhūtaparikalpasamutthitavitathasaṃkalpasaṃdarśita-",
  "SA11sanss16u:69_0": "[ Cambridge MS f120b ---> ]",
  "SA11sanss16u:70_0": "manasikārasamanvāhāreṇa sarvabodhisatvacaryāsamyaksaṃkalpâbhisaṃskārabalaṃ samutthāpayan /",
  "SA11sanss16u:71_0": "atītâtmabhāvârthaprayogârambhaviṣamatāsamanvāhāreṇa sarvasatvârambhavaiśeṣikatayâdhyāśayabalaṃ dṛḍhīkurvāṇaḥ /",
  "SA11sanss16u:72_0": "atītakāyasamudācāranirāsvādatāsamanvāhāreṇa /",
  "SA11sanss16u:73_0": "sarvabuddhadharmapratilābhaprayogamahâśvāsapratilābhêndriyavegān vivardhayamāno 'tītâdhvaviparyāsaprayuktamithyâśayaprayogasamanvāh-reṇa /",
  "SA11sanss16u:74_0": "pratyutpannâdhvasamyagdarśanâviparyāsasaṃprayuktena bodhisatvapraṇidhānasamādānena saṃtatiṃ pariśodhayan /",
  "SA11sanss16u:75_0": "pūrvântagatâyogavīryârambhakāryâpariniṣpannâryasamādānasamanvāhāreṇa [[DOUBT]] /",
  "SA11sanss16u:76_0": "pratyutpannabuddhadharmasamudāgamapratyupasthānena mahāvīryârambhavikrameṇa kāyacittasaṃpragrahaṃ saṃjanayamānaḥ /",
  "SA11sanss16u:77_0": "pūrvântakoṭīpañcagatyapāyanikṣiptâtmaparanirupakaraṇâkhyanirupajīvyasamucchrayaparigrahasamanvāhāreṇa /",
  "SA11sanss16u:78_0": "sarvabuddhadharmôtthāpakasarvajagadupajīvyasarvakalyāṇamitrârāgaṇasamarthyâtmabhāvaparigrahaṇatayā vipulaprītiprāmodyavegān vivardhayamānaḥ pratyutpannajanmâbhinirvṛttaṃ jarāvyādhimaraṇaśokâkarabhūtaṃ saṃyogaviyoganidhānabhūtaṃ samucchrayaṃ /",
  "SA11sanss16u:79_0": "aparântakalpakoṭīgatabodhisatvacaryâcaraṇaprayuktasya satvaparipācanabuddhadharmaparigrahaprayuktasya tathāgatasaṃdarśanasarva-",
  "SA11sanss16u:80_0": "[ Bendall ed p278 ---> ]",
  "SA11sanss16u:81_0": "buddhakṣetrânucaraṇasarvadharmabhāṇakôpasthānasarvatathāgataśāsanasamanvāharaṇaprayuktasya sarvadharmaparyeṣṭisahāyabhūtasya sarvakalyāṇamitradarśanasarvabuddhadharmasamudānayanaprayuktasya bodhisatvapraṇidhijñānaśarīrasya hetupratyayabhūtam avalokyâcintyakuśalamūlêndriyavegān viva",
  "SA11sanss16u:82_0": "rdhayamānêti /",
  "SA11sanss16u:83_0": "āryâkṣayamatinirdeśe mahāyānasūtre 'py uktaṃ /",
  "SA11sanss16u:84_0": "eko bodhisatvo 'dvitīyo 'sahāyo 'nuttarāyāṃ samyaksaṃbodhau",
  "SA11sanss16u:85_0": "[ Cambridge MS f121a ---> ]",
  "SA11sanss16u:86_0": "saṃnāhaṃ saṃnahyati /",
  "SA11sanss16u:87_0": "sa vīryabalaparigṛhītenâdhyāśayenâparâvakāśâsvayaṃkārī /",
  "SA11sanss16u:88_0": "svabalabalôdgataḥ /",
  "SA11sanss16u:89_0": "sâivaṃ dṛḍhasaṃnāhaḥ saṃnaddho /",
  "SA11sanss16u:90_0": "yat kiñcit sarvasatvānāṃ pariprāpayitavyaṃ bhaviṣyati tad ahaṃ pariprāpayiṣyāmi /",
  "SA11sanss16u:91_0": "yat sarvâryāḥ sarvanavayānasaṃprasthitā bodhisatvā na pariprāpayiṣyanti tad ahaṃ pariprāpayiṣyāmi /",
  "SA11sanss16u:92_0": "na mama dānaṃ sahāyakaṃ /ahaṃ punar dānasya sahāyaḥ /",
  "SA11sanss16u:93_0": "na mama śīlakṣāntivīryadhyānaprajñāḥ sahāyikāḥ /",
  "SA11sanss16u:94_0": "ahaṃ punaḥ śīlakṣāntivīryadhyānaprajñānāṃ sahāyo /",
  "SA11sanss16u:95_0": "nâhaṃ pāramitābhir upasthātavyo mayā punaḥ pāramitôpasthātavyāḥ /",
  "SA11sanss16u:96_0": "evaṃ saṃgrahavastuṣu sarvakuśalamūleṣu caleyam /",
  "SA11sanss16u:97_0": "yāvad ekākinā mayâdvitīyenâsahāyena vajramaye mahīmaṇḍale sthitena sabalaṃ savāhanaṃ māraṃ dharṣayitvâikacittakṣaṇasamâyuktayā prajñayânuttarā samyaksaṃbodhir abhisaṃboddhavyêti /",
  "SA11sanss16u:98_0": "āryavajradhvajasūtre 'py āha /",
  "SA11sanss16u:99_0": "tad yathâpi nāma sūryo devaputrôdayamāno na tiṣṭhati /",
  "SA11sanss16u:100_0": "jā-",
  "SA11sanss16u:101_0": "[ Bendall ed p279 ---> ]",
  "SA11sanss16u:102_0": "tyandhadoṣeṇa /",
  "SA11sanss16u:103_0": "na tiṣṭhati gandharvanagaradoṣeṇa /",
  "SA11sanss16u:104_0": "na tiṣṭhati caturdvīpalokadhātubhūmirajodoṣeṇa /",
  "SA11sanss16u:105_0": "na tiṣṭhati rāhvasurêndradoṣeṇa /",
  "SA11sanss16u:106_0": "na tiṣṭhati dhūmamaṇḍaladoṣeṇa /",
  "SA11sanss16u:107_0": "na tiṣṭhati jambūdvīpakleśadoṣeṇa /",
  "SA11sanss16u:108_0": "na tiṣṭhati nānāchāyādoṣeṇa /",
  "SA11sanss16u:109_0": "na tiṣṭhati viṣamaparvatadoṣeṇa /",
  "SA11sanss16u:110_0": "evam eva bodhisatvo mahāsatvaḥ smṛtisaṃprajanyavipulagambhīracetâdīnasatvo guṇacaryājñānacaryâvasānaṃ yāvan na vivartate satvadrauhilyadoṣaiḥ /",
  "SA11sanss16u:111_0": "na vipravasati kuśalamūlapariṇāmaiḥ /",
  "SA11sanss16u:112_0": "satvadṛṣṭikāluṣyadoṣair na vivartate /",
  "SA11sanss16u:113_0": "satvakṣobhacetobhir na dūrībhavati /",
  "SA11sanss16u:114_0": "satvavinaṣṭasaṃtatyā bodhisaṃnāhaṃ na viṣkambhayati /",
  "SA11sanss16u:115_0": "sarvajagatparitrāṇapraṇidhānasya satvakalikaluṣair na sraṃsanāṃ karoti yāvad bālaja-",
  "SA11sanss16u:115_1": "[ Bendall ed p280 ---> ]",
  "SA11sanss16u:116_0": "nasamavadhānena /",
  "SA11sanss16u:117_0": "na nirvidyate parasatvadoṣaiś ca /",
  "SA11sanss16u:118_0": "tat kasya hetoḥ /",
  "SA11sanss16u:119_0": "anāvaraṇa-",
  "SA11sanss16u:120_0": "[ Cambridge MS f121b ---> ]",
  "SA11sanss16u:121_0": "maṇḍalam etad udayati /",
  "SA11sanss16u:122_0": "yad uta sarvajagadviśuddhivinayāya /",
  "SA11sanss16u:123_0": "pe //",
  "SA11sanss16u:124_0": "yaś ca teṣāṃ sarvasatvānāṃ duṣkhaskandho vividhaṃ câvaraṇīyaṃ karma samutthitaṃ yena te āvaraṇīyena karmaṇā buddhān na paśyanti /",
  "SA11sanss16u:125_0": "dharmaṃ na śṛṇvanti /",
  "SA11sanss16u:126_0": "saṃghaṃ na jānanti /",
  "SA11sanss16u:127_0": "tad ahaṃ teṣāṃ trividham āvaraṇīyaṃ karmôpacitaṃ duṣkhaskandhena svakena śarīreṇôpādadāmi tāsu tāsu narakôpapattiṣv apāyabhūmiṣu saṃvāseṣu ca /",
  "SA11sanss16u:128_0": "te ca sarvasatvās tataś cyavantāṃ /",
  "SA11sanss16u:129_0": "ahaṃ ca duṣkhôpādānam upādadāmi vyavasyāmy utsahe /",
  "SA11sanss16u:130_0": "na nivarte na palāyāmi nôttrasyāmi na saṃtrasyāmi na bibhemi na pratyudāvarte na viṣīdāmi /",
  "SA11sanss16u:131_0": "tat kasya hetoḥ /",
  "SA11sanss16u:132_0": "avaśyaṃ nirvāhayitavyo mayā sarvasatvānāṃ bhāro /",
  "SA11sanss16u:133_0": "nâiṣa mama kāmakāraḥ /",
  "SA11sanss16u:134_0": "sarvasatvôttāraṇapraṇidhānaṃ mama /",
  "SA11sanss16u:135_0": "mayā sarvasatvāḥ parimocayitavyā /",
  "SA11sanss16u:136_0": "mayā sarvajagat samuttārayitavyaṃ /",
  "SA11sanss16u:137_0": "jātikāntārāj jarākāntārād vyādhikāntārāc cyutyupapatikāntārāt sarvâpattikāntārāt sarvâpāyakāntārāt sarvasaṃsārakāntārāt sarvadṛṣṭigahanakāntārāt kuśaladharmapraṇāśakāntārād ajñānasamutthitakāntārāt tad ete mayā sarvasatvāḥ sarvakāntārebhyaḥ parimocayitavyāḥ /",
  "SA11sanss16u:138_0": "tṛṣṇājālasaktâvidyānivaraṇâvṛtā bhavatṛṣṇāsaṃprayuktāḥ praṇāśaparyavasānā duṣkhapañjaraprakṣiptāś cārakasaṃniśritā /",
  "SA11sanss16u:139_0": "abudhāḥ pratijñāviruddhāḥ saṃśayabhūtāḥ sadā vimatayo 'kṣemadarśinaḥ /",
  "SA11sanss16u:140_0": "aniḥśaraṇakuśalā bhavârṇave āvartamaṇḍalâikacaraṇāḥ /",
  "SA11sanss16u:141_0": "pe //",
  "SA11sanss16u:142_0": "sarvasatvānām anuttarajñānarājyapratiṣṭhāpanârtham ahaṃ carāmi /",
  "SA11sanss16u:143_0": "nâhaṃ kevalam ātmaparimocanâbhiyuktaḥ /",
  "SA11sanss16u:144_0": "sarvasatvā hy ete mayā sarvajñatācittaplavena saṃsāradurgād dhartavyā /",
  "SA11sanss16u:145_0": "mahāprapātād abhyutkṣeptavyāḥ /",
  "SA11sanss16u:146_0": "sarvôpadravebhyaḥ parimocayitavyāḥ /",
  "SA11sanss16u:147_0": "saṃsārasrotasaḥ pratārayitavyâtmanā mayā sarvasatvadu-",
  "SA11sanss16u:148_0": "[ Cambridge MS f122a ---> ]",
  "SA11sanss16u:149_0": "ṣkhaskandho 'dhyavasitaḥ /",
  "SA11sanss16u:150_0": "yāvad utsahe 'haṃ sarvâpāyeṣu sarvalokadhātuparyāpanneṣu sarvaduṣkhavāsam anubhavitum /",
  "SA11sanss16u:151_0": "na ca mayā sarvasatvāḥ kuśala-",
  "SA11sanss16u:152_0": "[ Bendall ed p281 ---> ]",
  "SA11sanss16u:153_0": "mūlair vañcitavyāḥ /",
  "SA11sanss16u:154_0": "vyavasyāmy aham ekâikasminn apāye 'parântakoṭīgatān kalpān saṃvasayituṃ /",
  "SA11sanss16u:155_0": "yathā câikâpāye tathā sarvâpāyaniravaśeṣasarvalokadhātuparyāpanneṣu sarvasatvaparimocananidānaṃ /",
  "SA11sanss16u:156_0": "varaṃ khalu punar aham eko duṣkhitaḥ syāṃ na cême sarvasatvāḥ apāyabhūmiprapatitāḥ /",
  "SA11sanss16u:157_0": "mayā tatrâtmā bandhako dātavyaḥ /",
  "SA11sanss16u:158_0": "sarvajagac ca niḥkretavyaṃ narakatiryagyoniyamalokakāntārād ahaṃ ca sarvasatvānām arthāya sarvaduṣkhavedanāskandham anena svakena śarīreṇânubhaveyam /",
  "SA11sanss16u:159_0": "sarvasatvanidānam ahaṃ ca sarvasatvānāṃ prātibhāvyam utsahe satyavādī pratyayito 'visaṃvādakaḥ /",
  "SA11sanss16u:160_0": "na ca mayā sarvasatvāḥ parityaktāḥ /",
  "SA11sanss16u:161_0": "tat kasya hetoḥ /",
  "SA11sanss16u:162_0": "sarvasatvârambaṇo mama sarvajñatācittôtpādôtpanno yad uta sarvajagatparimocanāya /",
  "SA11sanss16u:163_0": "na câhaṃ ratikāmatayânuttarāyāṃ samyaksaṃbodhau saṃprasthito nâpi pañcakāmaguṇaratyanubhavanāya nâpi kāmaviṣayaniṣevaṇāya /",
  "SA11sanss16u:164_0": "na câham anyonyakāmadhātuparyāpannarativyūhasamudānayanāya carāmi bodhisatvacaryāṃ /",
  "SA11sanss16u:165_0": "tat kasya hetoḥ /",
  "SA11sanss16u:166_0": "aratayo hy eṣā sarvalokaratayaḥ /māraviṣayâiṣa yad uta kāmaviṣayaniṣevaṇaṃ /",
  "SA11sanss16u:167_0": "durbuddhisevito hy eṣa mārgaḥ /",
  "SA11sanss16u:167_1": "sarvabuddhivivarṇito hy ayam upadeśaḥ yad uta kāmaniṣevaṇaṃ /",
  "SA11sanss16u:167_2": "ataś câiṣa sarvaduṣkhaskandhasyôtpādâiva niṣevaṇaṃ atâiva ca narakatiryagyoniyamalokānām u-",
  "SA11sanss16u:168_0": "[ Cambridge MS f122b ---> ]",
  "SA11sanss16u:169_0": "tpādaḥ /",
  "SA11sanss16u:170_0": "kalahabhaṇḍanavivādakṣobhāś ca satvānām atâiva prādurbhavanti /",
  "SA11sanss16u:171_0": "ete ca satvāḥ kāmān niṣevamāṇāḥ buddhānāṃ bhagavatāṃ sakāśād dūrībhavanti /",
  "SA11sanss16u:172_0": "svargôpapatter apy ete kāmântarāyāya saṃvartante /",
  "SA11sanss16u:173_0": "kiṃ punar anuttarasya jñānarājasya sarvasatvayogakṣemasya /",
  "SA11sanss16u:174_0": "so 'ham evam apramāṇadoṣān kāmānāṃ paśyan parīttān ādīptāṃs tasmād aham etan nidānam acaraṇatāyāṃ pratipatsye /",
  "SA11sanss16u:175_0": "pe //tathā tathâiva mayā kuśalamūlaṃ pariṇāmayitavyaṃ yathā yathâiva sarvasatvâtyantasukham aveditasukhaṃ yāvat sarvajñatāsukhaṃ pratilabheran /",
  "SA11sanss16u:176_0": "mayā sārathinā mayā pariṇāyakena mayôlkādhāriṇā mayā kṣemagatidarśakena",
  "SA11sanss16u:177_0": "[ Bendall ed p282 ---> ]",
  "SA11sanss16u:178_0": "mayā kṣaṇagatipratilabdhena mayôpāyajñena mayârthaviduṣā mayā saṃsārasāgare sarvajñajñānayānapātramahādeśasthitena mayā pariṇāmanakuśalena mayā pāradarśakena /",
  "SA11sanss16u:179_0": "pe //",
  "SA11sanss16u:180_0": "na khalu punar asmiṃś cāturmahādvīpake lokadhātau yāvantaḥ satvās tāvantâiva sūryôdāgacchanti cāturdvīpakalokadhātvavabhāsanāya /",
  "SA11sanss16u:181_0": "atha ca punar ekâivâiṣāṃ sūryôdāgacchati catu-",
  "SA11sanss16u:182_0": "[ Cambridge MS f123a ---> ]",
  "SA11sanss16u:183_0": "rdvīpâvabhāsanāya /",
  "SA11sanss16u:184_0": "na ca teṣāṃ satvānāṃ caturdvīpôpapannānāṃ svakasvakaiḥ śarīrair avabhāsaḥ prādurbhavati /",
  "SA11sanss16u:185_0": "yena te divasasaṃkhyāṃ jānīyuḥ /",
  "SA11sanss16u:186_0": "svakāryaṃ vā pariprāpayeyuḥ /",
  "SA11sanss16u:187_0": "sasyāni vā paripācayeyuḥ /",
  "SA11sanss16u:188_0": "ahar ahar vôdyānanagareṣu ratikrīḍāparibhogam anubhaveyuḥ /",
  "SA11sanss16u:189_0": "diśo vā paśyeyuḥ /",
  "SA11sanss16u:190_0": "gamanâgamanaṃ vā grāmanagaranigamarāṣṭrarājadhānīṣu kuryuḥ /",
  "SA11sanss16u:191_0": "vyavahārakāryeṣu prayujyeran /pe /",
  "SA11sanss16u:192_0": "atha ca punaḥ sūryasya devaputrasyôdayatâikasya sūryamaṇḍalasyâdvitīyasya cāturdvīpake lokadhātau sarvasatvānām avabhāsaḥ prādurbhavati /",
  "SA11sanss16u:193_0": "evam eva bodhisatvasya mahāsatvasya kuśalamūlāny upārpayamānasya kuśalamūlaṃ pariṇāmayamānasyâivaṃ cittam utpadyate /",
  "SA11sanss16u:194_0": "nâiteṣāṃ satvānāṃ tat kuśalamūlaṃ vidyate yena te ātmānaṃ paritrāyeran /",
  "SA11sanss16u:195_0": "kaḥ punar vādaḥ param /",
  "SA11sanss16u:196_0": "ahaṃ punaḥ sarvasatvānāṃ kṛtaśaḥ kuśalamūlāni samudānayāmi kuśalamūlaṃ pariṇāmayāmi /",
  "SA11sanss16u:197_0": "yad uta sarvasatvamocanāya /",
  "SA11sanss16u:198_0": "sarvasatvānām avabhāsanāya sarvasatvānāṃ jñāpanāya saravsatvānām avatāraṇāya sarvasatvānāṃ parigrahaṇāya sarvasatvānāṃ pariniṣpādanāya sarvasatvānāṃ prasādanāya sarvasatvānāṃ prahlādanāya sarvasatvānāṃ saṃśayacchedanāyâdityamaṇḍalakalpair asmābhir bhavitavyaṃ /",
  "SA11sanss16u:199_0": "na paraḥ pratikāṅkṣitavyaḥ /",
  "SA11sanss16u:200_0": "na parasyâvakāśam utpādya satveṣu saṃnāhôtsraṣṭavyaḥ /",
  "SA11sanss16u:201_0": "na ca sarvasatvānām antikāt sarvasatvatrāṇavyavaśāyo-",
  "SA11sanss16u:202_0": "[ Bendall ed p283 ---> ]",
  "SA11sanss16u:203_0": "nivartayitavyaḥ /",
  "SA11sanss16u:204_0": "na pariṇāmanāyāḥ sarvaduṣkhahatyā vinivartitavyaṃ /",
  "SA11sanss16u:205_0": "na parīttāni kuśalamūlāni parigrahītavyāni /",
  "SA11sanss16u:206_0": "na parīttayā pariṇāmanayā tuṣṭir mantavyêty ādi //",
  "SA11sanss16u:207_0": "āryâkṣayamatisūtre 'py āha /",
  "SA11sanss16u:208_0": "sa na kalpagaṇanayā bodhiṃ paryeṣate /",
  "SA11sanss16u:209_0": "iyataḥ kalpān saṃnatsyāmi /",
  "SA11sanss16u:210_0": "iyataḥ kalpān saṃnatsyāmîti /",
  "SA11sanss16u:211_0": "api tu khalv acintyam eva saṃnāhaṃ saṃnahyati /",
  "SA11sanss16u:212_0": "yāvatī pūrvākoṭiḥ saṃsārasya yady etāvad ekaṃ rātriṃdivaṃ bhavet /",
  "SA11sanss16u:213_0": "evaṃrūpai rātriṃdivaiḥ pañcadaśadaivasikena pakṣeṇa triṃśaddaivasikena māsena dvādaśamāsikena saṃvatsareṇânayā varṣagaṇanayā yāvad varṣaśatasahasreṇâikaṃ bodhicittam utpādayeyam ekaṃ ca tathāgatam arhantaṃ samyaksaṃbuddhaṃ paśyeyaṃ /",
  "SA11sanss16u:214_0": "anena praveśenânayā gaṇanayā gaṅgānadīvālukāsamaiś cittôtpādais tathāgatadarśanaiś câikâikasya",
  "SA11sanss16u:215_0": "[ Cambridge MS f124a ---> ]",
  "SA11sanss16u:216_0": "api satvasya cittacaritaṃ jānīyāṃ /",
  "SA11sanss16u:217_0": "anenâiva praveśenânayā gaṇanayā sarvasatvānāṃ tāvadbhiś cittôtpādais tathāgatadarśanaiḥ svacittacaritāni prajanīyām ity anavalīnaḥ /",
  "SA11sanss16u:218_0": "saṃnāho 'yaṃ bodhisatvasyâkṣayaḥ saṃnāhaḥ /",
  "SA11sanss16u:218_1": "evaṃ dānâdiṣu bodhipākṣikamahāpuruṣalakṣaṇeṣu ca nayaḥ /",
  "SA11sanss16u:219_0": "āryaratnameghe 'py uktaṃ //",
  "SA11sanss16u:220_0": "na bodhisatvaḥ satvakhaṭuṅkatāṃ satvadurdāntatāṃ jñātvā /",
  "SA11sanss16u:221_0": "alam ebhiḥ satvair evaṃ khaṭuṅkair evaṃ durdāntair iti /",
  "SA11sanss16u:222_0": "tato nidānaṃ parikhinnaḥ parāpṛṣṭhībhūtaḥ /",
  "SA11sanss16u:223_0": "pariśuddhāyāṃ lokadhātau praṇidhānaṃ karoti /",
  "SA11sanss16u:224_0": "yatrêdṛśānāṃ satvānāṃ nāmâpi na śṛṇuyāt /",
  "SA11sanss16u:225_0": "na ca satvârthavaimukhyasya bodhisatvapariśuddhāyāṃ lokadhātāv upapattir bhavati /",
  "SA11sanss16u:226_0": "tatra prājño bodhisatvâivaṃ ci-",
  "SA11sanss16u:227_0": "[ Bendall ed p284 ---> ]",
  "SA11sanss16u:228_0": "ttam utpādayati /",
  "SA11sanss16u:229_0": "tasmāt satvadhātor ye satvāḥ syuḥ pratyavarā dhajaḍâiḍamūkajātīyāḥ /",
  "SA11sanss16u:230_0": "aparinirvāṇadharmakāḥ kṛtsnā satvadhātau na cikitsitāḥ sarvabuddhaiḥ sarvabodhisatvaiś ca pratyākhyātāḥ /",
  "SA11sanss16u:231_0": "teṣāṃ madīye buddhakṣetre saṃnipātaḥ syāt /",
  "SA11sanss16u:232_0": "tān ahaṃ sarvān bodhimaṇḍe niṣīdyânuttarāṃ samyaksaṃbodhim abhisaṃbodhayeyaṃ //",
  "SA11sanss16u:233_0": "evaṃ hi bodhisatvasya cintaya-",
  "SA11sanss16u:234_0": "[ Cambridge MS f124b ---> ]",
  "SA11sanss16u:235_0": "taś cittôtpāde cittôtpāde sarvamārabhavanāni prakampante /",
  "SA11sanss16u:236_0": "sarvabuddhāś câsya varṇavādino bhavantîti //",
  "SA11sanss16u:237_0": "evaṃ tāvat puṇyavṛddhikāmenâśayo dṛḍhīkartavyaḥ /",
  "SA11sanss16u:238_0": "āśayadṛḍhīkaraṇârtham adhunôcyate /",
  "SA11sanss16u:239_0": "kiṃ punar anena dṛḍhīkṛtenêti /",
  "SA11sanss16u:240_0": "vimarṣanirāsāya dharmasaṃgītisūtre gaditaṃ /āśaye samyag bhagavan buddhadharmāṇāṃ mūlaṃ /",
  "SA11sanss16u:241_0": "yasya punar āśayo nâsti sarve buddhadharmās tasya dūre //",
  "SA11sanss16u:242_0": "āśayasaṃpannasya punar bhagavan yadi buddhā na bhavanti gaganatalād dharmaśabdo niścarati kuḍmavṛkṣebhyaś ca /",
  "SA11sanss16u:243_0": "āśayaśuddhasya bodhisatvasya svamanojalpād eva sarvâvavādânuśāsanyo niścaranti /",
  "SA11sanss16u:244_0": "tasmāt tarhi bhagavan bodhisatvenâśayasaṃpannena bhavitavyaṃ //",
  "SA11sanss16u:245_0": "tad yathā bhagavan yasya pādau tasya gamanaṃ evaṃ bhagavan yasyâśayas tasya buddhadharmāḥ /",
  "SA11sanss16u:245_1": "tad yathā bhagavan yasyôttamâṅgaṃ tasya jīvitaṃ evam eva bhagavan yasyâśayas tasya buddhabodhiḥ /",
  "SA11sanss16u:246_0": "tad yathā bhagavan yasya jīvitaṃ tasya lābhaḥ /",
  "SA11sanss16u:247_0": "evam eva bhagavan yasyâśayas tasya buddhatvalābhaḥ /",
  "SA11sanss16u:248_0": "tad yathā bhagavan satītvenâgnir jvalati /",
  "SA11sanss16u:249_0": "asatītvena na",
  "SA11sanss16u:250_0": "[ Bendall ed p285 ---> ]",
  "SA11sanss16u:251_0": "jvalati /",
  "SA11sanss16u:252_0": "evam eva bhagavann āśaye sati bodhisatvasya sarvabuddhadharmā jvalanti /",
  "SA11sanss16u:253_0": "asaty āśaye na jva-",
  "SA11sanss16u:254_0": "[ Cambridge MS f125a ---> ]",
  "SA11sanss16u:255_0": "lanti /",
  "SA11sanss16u:256_0": "tad yathā bhagavan satsv abhramegheṣu varṣaṃ varṣaty asatsu na varṣati /",
  "SA11sanss16u:257_0": "evam eva bhagavann āśaye sati buddhadharmāḥ pravartante /",
  "SA11sanss16u:258_0": "tad yathā bhagavan yasya vṛkṣasya mūlaṃ vipannaṃ tasya puṣpaphalāni na bhūyaḥ prarohanti /",
  "SA11sanss16u:259_0": "evam eva bhagavan yasyâśayo vipannas tasya sarve kuśalā dharmā na bhūyaḥ saṃbhavanti /",
  "SA11sanss16u:260_0": "tasmāt tarhi bhagavan bodhisatvena buddhabodhyarthikena svâśayaḥ sûdgṛhītaḥ svārakṣitaḥ suśodhitaḥ svadhiṣṭhitaḥ kartavyêti /",
  "SA11sanss16u:261_0": "ko 'yam āśayo nāma /",
  "SA11sanss16u:262_0": "āryâkṣayamatisūtre 'bhihitaḥ /",
  "SA11sanss16u:263_0": "sa khalu punar āśayo 'kṛtrimaḥ akṛtakatvāt /",
  "SA11sanss16u:264_0": "akṛtako niḥsādhyatvāt /",
  "SA11sanss16u:265_0": "niḥsādhyaḥ suviditatvāt /",
  "SA11sanss16u:266_0": "suvidito nirmāyatvāt /",
  "SA11sanss16u:267_0": "nirmāyaḥ śuddhatvāt /",
  "SA11sanss16u:268_0": "śuddhaḥ ṛjukatvāt /",
  "SA11sanss16u:269_0": "ṛjukaḥ akuṭilatvāt /",
  "SA11sanss16u:270_0": "akuṭilaḥ spaṣṭatvāt /",
  "SA11sanss16u:271_0": "spaṣṭo 'viṣamatvāt /",
  "SA11sanss16u:272_0": "aviṣamaḥ sāratvāt /",
  "SA11sanss16u:273_0": "sāro 'bhedyatvāt /",
  "SA11sanss16u:274_0": "abhedyo dṛḍhatvāt /",
  "SA11sanss16u:275_0": "dṛḍho 'calitatvāt /",
  "SA11sanss16u:276_0": "acalitâniśritatvād ity ādi /",
  "SA11sanss16u:277_0": "ayam eva câdhikâdhikaguṇâdhigamapravṛtto 'dhyāśayêty ucyate //",
  "SA11sanss16u:278_0": "yathâtrâivôktaṃ /",
  "SA11sanss16u:279_0": "uttaraṇâdhyāśayo viśeṣagamanatayêty ādi //",
  "SA11sanss16u:280_0": "api câdhyāśayôcyate /",
  "SA11sanss16u:281_0": "saumyatā bhūteṣu /",
  "SA11sanss16u:282_0": "maitratā satveṣu /",
  "SA11sanss16u:283_0": "hitacittatâryeṣu /",
  "SA11sanss16u:284_0": "kāruṇyam anāryeṣu /",
  "SA11sanss16u:285_0": "gauravaṃ guruṣu /",
  "SA11sanss16u:286_0": "trāṇatâtrāṇeṣu /",
  "SA11sanss16u:287_0": "śaraṇatâśaraṇeṣu /",
  "SA11sanss16u:288_0": "dvīpatâdvīpeṣu /",
  "SA11sanss16u:289_0": "parāyaṇatâparāyaṇeṣu /",
  "SA11sanss16u:290_0": "sahāyatâsahāyeṣu /",
  "SA11sanss16u:291_0": "ṛjutā kuṭileṣu /",
  "SA11sanss16u:292_0": "spaṣṭatā khaṭuṅkeṣu /",
  "SA11sanss16u:293_0": "[ Bendall ed p286 ---> ]",
  "SA11sanss16u:294_0": "aśaṭhatā śaṭheṣu /",
  "SA11sanss16u:295_0": "amāyâgahanacariteṣu /",
  "SA11sanss16u:296_0": "kṛtajñatâkṛtajñeṣu /",
  "SA11sanss16u:297_0": "kṛtaveditā drohiṣu /",
  "SA11sanss16u:298_0": "upakāritânupakāriṣu /",
  "SA11sanss16u:299_0": "satyatâbhūtagateṣu /",
  "SA11sanss16u:300_0": "nirmānatā śrabdheṣu /",
  "SA11sanss16u:301_0": "aninditā su anindanā kṛteṣu [[DOUBT]] /",
  "SA11sanss16u:302_0": "anārocanatā paraskhaliteṣu /",
  "SA11sanss16u:303_0": "ārakṣaṇatā vipratipanneṣu /",
  "SA11sanss16u:304_0": "adoṣadarśanatā sarvôpāyakauśalyacaryāsu /",
  "SA11sanss16u:305_0": "śuśrūṣaṇatā sarvadakṣiṇīyeṣu /",
  "SA11sanss16u:306_0": "pradakṣiṇagrāhitânuśāsanīṣv ity ādi //",
  "SA11sanss16u:307_0": "tad evaṃ vyavasāyâśayau dṛḍhīkṛtya kāruṇyaṃ puraskṛtya yate śubhavṛddhaye //",
  "SA11sanss16u:308_0": "yathôktam āryadharmasaṃgītisūtre /",
  "SA11sanss16u:309_0": "atha khalv avalokiteśvaro bodhisatvo mahāsatvo bhagavantam etad avocat /",
  "SA11sanss16u:310_0": "na bhagavan bodhisatvenâtibahuṣu dharmeṣu śikṣitavyaṃ /",
  "SA11sanss16u:311_0": "eko dharmo bhagavan bodhisatvena svārādhitaḥ supratividdhaḥ kartavyaḥ /",
  "SA11sanss16u:312_0": "tasya sarvabuddhadharmāḥ karatalagatā bhavanti /",
  "SA11sanss16u:313_0": "katamâikadharmo /",
  "SA11sanss16u:314_0": "yad uta mahākaruṇā /",
  "SA11sanss16u:315_0": "mahākaruṇayā bhaga-",
  "SA11sanss16u:316_0": "[ Cambridge MS f126a ---> ]",
  "SA11sanss16u:317_0": "van bodhisatvānāṃ sarvabuddhadharmāḥ karatalagatā bhavanti /",
  "SA11sanss16u:318_0": "tad yathā bhagavan yena rājñaś cakravartinaś cakraratnaṃ gacchati /",
  "SA11sanss16u:319_0": "tena sarvo balakāyo gacchati /",
  "SA11sanss16u:320_0": "evam eva bhagavan yena bodhisatvasya mahākaruṇā gacchati /",
  "SA11sanss16u:321_0": "tena sarve buddhadharmā gacchanti /",
  "SA11sanss16u:322_0": "tad yathā bhagavann āditye udite satvāḥ karmakriyāsu pracurā bhavanti /",
  "SA11sanss16u:323_0": "evam eva bhagavan mahākaruṇā yatrôditā bhavati tatrânyabodhikarā dharmāḥ kriyāsu pracurā bhava-",
  "SA11sanss16u:324_0": "[ Bendall ed p287 ---> ]",
  "SA11sanss16u:325_0": "nti /",
  "SA11sanss16u:326_0": "tad yathā bhagavan sarveṣām indriyāṇāṃ manasâdhiṣṭhitānāṃ svasvaviṣaye grahaṇaprācuryaṃ bhavati /",
  "SA11sanss16u:327_0": "evam eva bhagavan mahākaruṇâdhiṣṭhitānām anyeṣāṃ bodhikarāṇāṃ dharmāṇāṃ svasmin svasmin karaṇīye prācuryaṃ bhavati /",
  "SA11sanss16u:328_0": "tad yathā bhagavan jīvitêndriye saty anyeṣām indriyāṇāṃ pravṛttir bhavati /",
  "SA11sanss16u:329_0": "evam eva bhagavan mahākaruṇāyāṃ satyām anyeṣāṃ bodhikarāṇāṃ dharmāṇāṃ pravṛttir bhavatîti //",
  "SA11sanss16u:330_0": "āryâkṣayamatisūtre 'py āha //",
  "SA11sanss16u:331_0": "tad yathâpi nāma bhadanta sāradvatīputra puruṣasya jīvitêndriyasyâśvāsāḥ praśvāsāḥ pūrvaṃgamāḥ /",
  "SA11sanss16u:332_0": "evam eva bhadanta sāradvatīputra bodhisatvasya mahāyānasamudāgatasya mahākaruṇā pūrvaṃgamāḥ //",
  "SA11sanss16u:333_0": "pe //",
  "SA11sanss16u:334_0": "syād yathâpi nāma śreṣṭhi-",
  "SA11sanss16u:335_0": "[ Cambridge MS f126b ---> ]",
  "SA11sanss16u:336_0": "no vā gṛhapater vâikaputrake guṇavati majjāgataṃ prema /",
  "SA11sanss16u:337_0": "evam eva mahākaruṇāpratilabdhasya bodhisatvasya sarvasatveṣu majjāgataṃ premêti //",
  "SA11sanss16u:338_0": "katham eṣā bhāvayitavyā /",
  "SA11sanss16u:339_0": "svakam anekavidhaṃ pūrvânubhūtam anubhūyamānaṃ vā duṣkhaṃ bhayaṃ ca svâtmany atyantam aniṣṭaṃ bhāvayitvā /",
  "SA11sanss16u:340_0": "priyâdiṣu maitrī maitrīvatā bhāvayitavyā pratyutpannaduṣkhavyādhiṣu mahāduṣkhasāgarânavadhidīrghasaṃsāravyasanânunīteṣu vā /",
  "SA11sanss16u:341_0": "yathôktam āryadaśabhūmakasūtre /",
  "SA11sanss16u:342_0": "tasyâivaṃ bhavaty āścaryaṃ yāvad ajñānasaṃmūḍhā vatême bālapṛthagjanāḥ /",
  "SA11sanss16u:343_0": "yeṣām asaṃkhyeyâtmabhāvā niruddhā nirudhyante nirotsyante ca /",
  "SA11sanss16u:344_0": "evaṃ ca kṣīyamāṇā kāye na nirvedam utpādayanti /",
  "SA11sanss16u:345_0": "bhūyasyā mātrayā duṣkhayantraṃ vivardhayanti /",
  "SA11sanss16u:346_0": "saṃsāraśrotasaś ca mahābhayān na",
  "SA11sanss16u:347_0": "[ Bendall ed p288 ---> ]",
  "SA11sanss16u:348_0": "nivartante /",
  "SA11sanss16u:349_0": "skandhâlayaṃ ca nôtsṛjanti /",
  "SA11sanss16u:350_0": "dhātûragebhyaś ca na nirvidyante /",
  "SA11sanss16u:351_0": "nandīrāgândhāś ca nâvabudhyante /",
  "SA11sanss16u:352_0": "ṣaḍāyatanaśūnyagrāmaṃ ca na vyavalokayanti /",
  "SA11sanss16u:353_0": "ahaṃkāramamakārâbhiniveśânuśayaṃ ca na prajahanti /",
  "SA11sanss16u:354_0": "mānadṛṣṭiśalyaṃ ca nôddharanti /",
  "SA11sanss16u:355_0": "rāgadveṣamohajālaṃ ca na praśamayanti /",
  "SA11sanss16u:356_0": "avidyāmohândhakāraṃ ca na vidhamayanti /",
  "SA11sanss16u:357_0": "tṛṣṇârṇa-",
  "SA11sanss16u:358_0": "[ Cambridge MS f127a ---> ]",
  "SA11sanss16u:359_0": "vaṃ ca nôcchoṣayanti /",
  "SA11sanss16u:360_0": "daśabalasârthavāhaṃ ca na paryeṣante /",
  "SA11sanss16u:361_0": "mārâśayagahanânugatāś ca saṃsārasāgare vividhâkuśalavitarkagrāhâkule pariplavante /",
  "SA11sanss16u:362_0": "apratiśaraṇāḥ tathā saṃvegam āpadyante bahūni duṣkhāni pratyanubhavantaḥ /",
  "SA11sanss16u:363_0": "yad idaṃ jātijarāvyādhimaraṇaśokaparidevaduṣkhadaurmanasyôpāyāsān /",
  "SA11sanss16u:364_0": "hantâham eṣāṃ satvānāṃ duṣkhârtānām anāthānām atrāṇānām aśaraṇānām alayanānām âparāyaṇānām andhānām avidyâṇḍakoṣapaṭalaparyavanaddhānāṃ tamoabhibhūtānām arthāyâiko 'dvitīyo bhūtvā tathārūpapuṇyajñānasaṃbhārôpacayaṃ bibharmi /",
  "SA11sanss16u:365_0": "yathārūpeṇa puṇyajñānasaṃbhārôpacayena saṃbhṛtenême sarvasatvâbhyantaviśuddhim anuprāpnuyur iti //",
  "SA11sanss16u:366_0": "tathâtrâivâha /",
  "SA11sanss16u:367_0": "saṃsārâṭavīkāntāramārgaprapannā vatême satvā nirayatiryagyoniyamalokapra-",
  "SA11sanss16u:368_0": "[ Bendall ed p289 ---> ]",
  "SA11sanss16u:369_0": "pātâbhimukhāḥ kudṛṣṭiviṣamajālânuprāptāḥ mohagahanasaṃchannā mithyāmārgavitathaprayātā /",
  "SA11sanss16u:370_0": "andhībhūtāḥ pariṇāyakavikalāḥ //",
  "SA11sanss16u:371_0": "pe //",
  "SA11sanss16u:372_0": "saṃsāraśrotânuvāhinaḥ tṛṣṇānadīprapannāḥ /",
  "SA11sanss16u:373_0": "mahāvegagrastā /",
  "SA11sanss16u:374_0": "avalokanâsamarthāḥ [[DOUBT]] kāmavyāpādavicikitsāvihiṃsāvi-",
  "SA11sanss16u:375_0": "[ Cambridge MS f127b ---> ]",
  "SA11sanss16u:376_0": "tarkaprapātânucaritāḥ /",
  "SA11sanss16u:377_0": "svakāyadṛṣṭyudakarākṣasagṛhītāḥ /",
  "SA11sanss16u:378_0": "kāmagahanâvarttânupraviṣṭāḥ nandīrāgamadhyasaṃsaktāḥ /",
  "SA11sanss16u:379_0": "asmimānasthalôcchannāḥ /",
  "SA11sanss16u:380_0": "aparāyaṇāḥ /",
  "SA11sanss16u:381_0": "āyatanagrāmânucchalitāḥ /",
  "SA11sanss16u:382_0": "kuśalasaṃbhārakavirahitāḥ /",
  "SA11sanss16u:383_0": "te 'smābhir mahākuśalamūlabalenôddhṛtya nirupadrave 'rajasi śivasarvajñatāratnadvīpe pratiṣṭhāpayitavyā /",
  "SA11sanss16u:384_0": "ruddhā vatême satvā bahuduṣkhadaurmanasyôpāyāsabahulânunayapratighapriyâpriyavinibandhane saśokaparidevânucarite tṛṣṇānigaḍabandhane māyāśāṭhyâvidyāgahanasaṃchanne traidhātukacārake /",
  "SA11sanss16u:385_0": "te 'smābhiḥ sarvatraidhātukaviveke 'bhayapure sarvaduṣkhôpaśame [[DOUBT]] anāvaraṇanirvāṇe pratiṣṭhāpayitavyêty ādi /",
  "SA11sanss16u:385_1": "/evam ebhiḥ parasparadṛḍhīkṛtyair vyavasāyâśayakāruṇyaiḥ puṇyavṛddhim ārabhet /",
  "SA11sanss16u:386_0": "tatra tāvad bhadrâcāryāvidhiḥ kāryā vandanâdiḥ sadādarāt //",
  "SA11sanss16u:387_0": "[ Bendall ed p290 ---> ]",
  "SA11sanss16u:388_0": "āryôgradattaparipṛcchāyāṃ hi trirātre trir divasasya ca śuceḥ śucivastraprāvṛtasya ca triskandhakapravartanam uktaṃ /",
  "SA11sanss16u:389_0": "tatra trayaḥ skandhāḥ pāpadeśanāpuṇyânumodanābuddhâdhyeṣaṇâ-",
  "SA11sanss16u:390_0": "[ Cambridge MS f128a ---> ]",
  "SA11sanss16u:391_0": "khyāḥ puṇyarāśitvāt /",
  "SA11sanss16u:392_0": "tatra vandanā pāpadeśanāyām antarbhavati /",
  "SA11sanss16u:393_0": "buddhān namaskṛtyôpāliparipṛcchāyāṃ deśanêti kṛtvā /",
  "SA11sanss16u:394_0": "yācanam adhyeṣaṇāyāṃ ekârthatvāt /",
  "SA11sanss16u:395_0": "pūjā tu vibhavâbhāvād anityêti nôktā /",
  "SA11sanss16u:396_0": "mānasī vācasī ca sūtrântaraprasiddhatvān nôktāḥ /",
  "SA11sanss16u:397_0": "trayāṇāṃ tu vacanāt prādhānyaṃ gamyate /",
  "SA11sanss16u:398_0": "tatra vandanā /",
  "SA11sanss16u:399_0": "sarvabuddhān namasyāmîti //",
  "SA11sanss16u:400_0": "āryâkṣayamatisūtre tv ātmaparapāpadeśanā puṇyasaṃbhāre paṭhyate //",
  "SA11sanss16u:401_0": "gāthācatuṣṭayena ca yathāgītaiś ca stotraiḥ /",
  "SA11sanss16u:402_0": "āryabhadracaryâdigāthābhir vā pūjanā ca //",
  "SA11sanss16u:403_0": "āryaratnameghe yathôktaṃ /",
  "SA11sanss16u:404_0": "iha bodhisatvo yānîmāni bhavanti puṣpajātāni vā phalajātāni vâmamāny aparigrahāṇi /",
  "SA11sanss16u:405_0": "tāni triṣkṛtvā rātrau triṣkṛtvā divase buddhabodhisatvebhyo niryātayati //",
  "SA11sanss16u:406_0": "pe //",
  "SA11sanss16u:407_0": "sayathîme [[DOUBT]] dhūpavṛkṣā vā gandhavṛkṣā vā ratnavṛkṣā vā kalpavṛkṣā vâmamâparigrahās tān api triṣkṛtvā rātrau triṣkṛtvā divase buddhabodhisatvebhyo niryātayatîti /",
  "SA11sanss16u:407_1": "/āryatrisamayarāje 'pi sthalajā ratnaparvatāḥ /",
  "SA11sanss16u:408_0": "jalajā ratnaparvatā sthalajalajāni ratnāni daśadigavasthitāni /",
  "SA11sanss16u:409_0": "amamāny aparigrahāṇi deyānîty uktaṃ //",
  "SA11sanss16u:410_0": "anayā ca diśā sarvabhaiṣajyā-",
  "SA11sanss16u:411_0": "[ Bendall ed p291 ---> ]",
  "SA11sanss16u:412_0": "ni sarvarasāyanāni sarvasalilāni a-",
  "SA11sanss16u:413_0": "[ Cambridge MS f128b ---> ]",
  "SA11sanss16u:414_0": "navadyāni apmaṇḍalāni /",
  "SA11sanss16u:415_0": "sarvakāñcanamaṇḍalāni /",
  "SA11sanss16u:416_0": "vivṛtteṣu vā lokadhātuṣu ye paramarasasparśasaṃpannā bhūparpaṭakāḥ /",
  "SA11sanss16u:417_0": "amṛtalatā /",
  "SA11sanss16u:418_0": "akṛṣṭôptā vā śālayaḥ /",
  "SA11sanss16u:419_0": "sarvôttarakurudvīpeṣu /",
  "SA11sanss16u:420_0": "pariśuddheṣu ca lokadhātuṣu ye ramaṇīyatarāḥ paribhogāḥ //",
  "SA11sanss16u:421_0": "yathā câryaratnameghe evâha /",
  "SA11sanss16u:422_0": "sa yānîmāni sūtrânteṣûdārôdārāṇi tathāgatapūjôpasthānāni śṛṇoti /",
  "SA11sanss16u:423_0": "tāny āśayatas tīvreṇâdhyāśayena buddhabodhisatvebhyaḥ pariṇāmayatîti /",
  "SA11sanss16u:424_0": "tathā /",
  "SA11sanss16u:425_0": "sa vividhāni pūjôpasthānāni anuvicintayatîti //",
  "SA11sanss16u:426_0": "deśanā pūrvôktêva /",
  "SA11sanss16u:427_0": "āryâkṣayamatisūtre tv ātmaparapāpadeśanā puṇyasaṃbhāre paṭhyate /",
  "SA11sanss16u:428_0": "anumodanā bhadracaryāgāthayā /",
  "SA11sanss16u:429_0": "candrapradīpânumodanāparivartena vā /",
  "SA11sanss16u:430_0": "adhyeṣaṇā bhadracaryayâiva /",
  "SA11sanss16u:431_0": "pariṇāmanā tu sakalasamāptâryabhadracaryayâiva /",
  "SA11sanss16u:432_0": "vajradhvajapariṇāmanāṃ vā paśyet //athavā daśabhūmakôktāni mahāpraṇidhānāni /",
  "SA11sanss16u:433_0": "yathâha /",
  "SA11sanss16u:434_0": "yad utâśeṣaniḥśeṣânavaśeṣasarvabuddhapūjôpasthāpanāya /",
  "SA11sanss16u:435_0": "sarvâkāravarôpetam udārâdhimuktiviśuddhaṃ dharmadhātuvipulam ākāśadhātuparyavasānam aparântakoṭīniṣṭhaṃ sarvakalpasaṃkhyābuddhôtpādasaṃkhyāpratiprasrabdhaṃ /",
  "SA11sanss16u:436_0": "mahāpūjôpasthā-",
  "SA11sanss16u:437_0": "[ Bendall ed p292 ---> ]",
  "SA11sanss16u:438_0": "nāya",
  "SA11sanss16u:439_0": "[ Cambridge MS f129a ---> ]",
  "SA11sanss16u:440_0": "prathamaṃ mahāpraṇidhānam abhinirharati /",
  "SA11sanss16u:440_1": "/ yad uta sarvatathāgatabhāṣitadharmanetrīsaṃdhāraṇāya sarvabuddhabodhisatvaparigrahāya /",
  "SA11sanss16u:441_0": "sarvasamyaksaṃbuddhaśāsanaparirakṣaṇāya /",
  "SA11sanss16u:442_0": "dharmadhātuvipulam ākāśadhātuparyavasānam aparântakoṭīniṣṭhaṃ /",
  "SA11sanss16u:443_0": "sarvasaṃkalpasaṃkhyābuddhôtpādasaṃkhyāpratiprasrabdhaṃ /",
  "SA11sanss16u:444_0": "saddharmaparigrahāya /",
  "SA11sanss16u:445_0": "dvitīyaṃ mahāpraṇidhānam abhinirharati //",
  "SA11sanss16u:446_0": "yad uta sarvabuddhôtpādaniravaśeṣasarvalokadhātuprasareṣu /",
  "SA11sanss16u:447_0": "tuṣitabhavanavāsam ādiṃ kṛtvā cyavanâcaṅkramaṇagarbhasthitijanmakumārakrīḍântaḥpuravāsâbhiniṣkramaṇaduṣkaracaryābodhimaṇḍôpasaṃkramaṇamāradharṣaṇâbhisaṃbodhyadhyeṣaṇamahādharmacakrapravartanamahāparinirvāṇôpasaṃkramaṇāya /",
  "SA11sanss16u:448_0": "pūjādharmasaṃgrahaprayogapūrvaṃgamaṃ kṛtvā sarvatraikālavivartanāya /",
  "SA11sanss16u:449_0": "dharmadhātuvipulam ākāśadhātuparyavasānam aparântakoṭīniṣṭhaṃ sarvakalpasaṃkhyābuddhôtpādasaṃkhyāpratiprasrabdhaṃ yāvan mahāparinirvāṇôpasaṃkramaṇāya /",
  "SA11sanss16u:450_0": "tṛtīyaṃ mahāpraṇidhānam abhinirharati //",
  "SA11sanss16u:451_0": "yad uta sarvabodhisatvacaryāvipulamahadgatâpramāṇâsaṃbhinnasarvapāramitāsusaṃgrahītaḥ /",
  "SA11sanss16u:452_0": "sarvabhūmipariśodhanaṃ sâṅgôpāṅganirhāraṃ yāvat sala-",
  "SA11sanss16u:453_0": "[ Cambridge MS f129b ---> ]",
  "SA11sanss16u:454_0": "kṣaṇavilakṣaṇasaṃvartavivartasarvabodhi satvacaryābhūtayathāvad bhūmipathôpadeśapāramitāparikarmâvavādânuśāsany-anupradānôpasta-",
  "SA11sanss16u:455_0": "[ Bendall ed p293 ---> ]",
  "SA11sanss16u:456_0": "mbhacittôtpādâbhinirhārāya /",
  "SA11sanss16u:457_0": "dharmadha-tuvipulam ākāśadhātuparyavasānam aparântakoṭīniṣṭhaṃ sarvakalpasaṃkhyācaryāsaṃkhyāpratiprasrabdhaṃ cittôtpādâbhinirhārāya /",
  "SA11sanss16u:458_0": "caturthaṃ mahāpraṇidhānam abhinirharati /",
  "SA11sanss16u:458_1": "/ yad uta niravaśeṣasarvasatvadhāturūpyarūpisaṃjñāsaṃjñi nâiva saṃjñi nâsaṃjñy aṇḍajajarāyujasaṃsvedajâupapādukatraidhātukaparyāpannaṣaḍgatisamavasṛtasarvôpapattiparyāpannanāmarūpasaṃgṛhītâśeṣasarvasatvadhātuparipācanāya /",
  "SA11sanss16u:459_0": "sarvabuddhadharmâvatāraṇāya /",
  "SA11sanss16u:460_0": "sarvagatisaṃkhyāvyavacchedanāya /",
  "SA11sanss16u:461_0": "sarvajñajñānapratiṣṭhāpanāya /",
  "SA11sanss16u:462_0": "dharmadhātu-",
  "SA11sanss16u:463_0": "[ Cambridge MS f130a ---> ]",
  "SA11sanss16u:464_0": "vipulam ākāśadhātuparyavasānam aparântakoṭīniṣṭhaṃ sarvakalpasaṃkhyāsatvadhātusaṃkhyāpratiprasrabdhaṃ /",
  "SA11sanss16u:465_0": "pañcamaṃ mahāpraṇidhānam abhinirharati //",
  "SA11sanss16u:466_0": "yad uta niravaśeṣasarvalokadhātuvipulasaṃkṣiptamahadgatâpramāṇasūkṣmâudārikavyatyastâvamūrddhasamatalapraveśasamavasaraṇânugatêndrajālavibhāgadaśadigaśeṣavaimātryapraveśavibhāgajñānânugamapratyakṣatāyai /",
  "SA11sanss16u:467_0": "dharmadhātuvipulam ākāśadhātuparyavasānam aparântakoṭīniṣṭhaṃ sarvakalpasaṃkhyālokadhātusaṃkhyāpratiprasrabdhaṃ lokadhātuvaimātryâvatāraṇāya /",
  "SA11sanss16u:468_0": "ṣaṣṭhaṃ mahāpraṇidhānam abhinirharati //",
  "SA11sanss16u:469_0": "yad uta sarvakṣetrâikakṣetrâikakṣetra sarvakṣetraisamavaśaraṇapariśodhanaṃ [[DOUBT]] /",
  "SA11sanss16u:470_0": "apramāṇabuddhakṣetra prabhāvyūhâlaṃkārapratimaṇḍitaṃ /",
  "SA11sanss16u:471_0": "sarvakleśâpanayanapariśuddhipathôpetaṃ /",
  "SA11sanss16u:472_0": "apramāṇajñānâkārasatvaparipūrṇam udārabuddhaviṣayasamavasaraṇaṃ /",
  "SA11sanss16u:473_0": "yathâśayasarvasatvasaṃdarśanasaṃtoṣaṇāya /",
  "SA11sanss16u:474_0": "dharmadhātuvi-",
  "SA11sanss16u:475_0": "[ Bendall ed p294 ---> ]",
  "SA11sanss16u:476_0": "pulam ākāśadhātuparyavasānam aparântakoṭīniṣṭhaṃ /",
  "SA11sanss16u:476_1": "sarvakalpasaṃkhyābuddhakṣetrasaṃkhyāpratiprasrabdhaṃ /",
  "SA11sanss16u:476_2": "sarvabuddhakṣetrapariśodhanāya /",
  "SA11sanss16u:476_3": "saptamaṃ mahāpraṇidhānam abhinirharati /",
  "SA11sanss16u:476_4": "/yad uta sarvabodhisatvâikâśayaprayogatāyai /",
  "SA11sanss16u:477_0": "niḥsapatnakuśalamūlôpacayāya /",
  "SA11sanss16u:478_0": "ekârambaṇasarvabodhisatvasamatāyai /",
  "SA11sanss16u:478_1": "avirahitasatatasamitabuddhabodhisatvasamavadhānāya /",
  "SA11sanss16u:479_0": "yathêṣṭabuddhôtpādasaṃdarśanāya /",
  "SA11sanss16u:480_0": "svacittôtpādatathāgataprabhāvajñānânugamāya /",
  "SA11sanss16u:481_0": "acyutânugāminy-abhijñāpratilambhāya /",
  "SA11sanss16u:482_0": "sarvalokadhātvanuvicaraṇāya sarvaparṣanmaṇḍalapratibhāsaprāptaye /",
  "SA11sanss16u:483_0": "sarvôpapattisvaśarīrânugamāya /",
  "SA11sanss16u:484_0": "acintyamahāyānôpetatāyai /",
  "SA11sanss16u:485_0": "[ Cambridge MS f130b ---> ]",
  "SA11sanss16u:486_0": "bodhisatvacaryācaraṇâvyavacchedāya /",
  "SA11sanss16u:487_0": "dharmadhātuvipulam ākāśadhātuparyavasānam aparântakoṭīniṣṭhaṃ /",
  "SA11sanss16u:488_0": "sarvakalpasaṃkhyācaryāsaṃkhyāpratiprasrabdhaṃ /",
  "SA11sanss16u:489_0": "mahāyānâvatāraṇāya /",
  "SA11sanss16u:490_0": "aṣṭamaṃ mahāpraṇidhānam abhinirharati //yad utâvivartyacakrasamārūḍhabodhisatvacaryācaraṇāya /",
  "SA11sanss16u:491_0": "amoghakāyavāṅmanaskareṇa /",
  "SA11sanss16u:492_0": "sahadarśananiyatasarvabuddhadharmapratilambhāya /",
  "SA11sanss16u:493_0": "sahaghoṣôdāhārajñānâ-",
  "SA11sanss16u:494_0": "[ Bendall ed p295 ---> ]",
  "SA11sanss16u:495_0": "nugamāya /",
  "SA11sanss16u:496_0": "sahaprasādakleśavivartanāya /",
  "SA11sanss16u:497_0": "mahābhaiṣajyarājôpamâśrayapratilambhāya /",
  "SA11sanss16u:498_0": "cintāmaṇivat kāyapratilambhāya /",
  "SA11sanss16u:499_0": "sarvabodhisatvacaryācaraṇāya /",
  "SA11sanss16u:500_0": "dharmadhātuvipulam ākāśadhātuparyavasānam aparântakoṭīniṣṭhaṃ /",
  "SA11sanss16u:501_0": "sarvakalpasaṃkhyācaryāsaṃkhyāpratiprasrabdhaṃ /amoghaghoṣatāyai /",
  "SA11sanss16u:502_0": "navamaṃ mahāpraṇidhānam abhinirharati //",
  "SA11sanss16u:503_0": "yad uta sarvalokadhātuṣv anuttarasamyaksaṃbodhyabhisaṃbodhanāya /",
  "SA11sanss16u:504_0": "ekavālapathâvyativṛttasarvabālapṛthagjanajanmôpapattyabhiniṣkramaṇavikurvaṇa bodhimaṇḍadharmacakrapravartanamahāparinirvāṇôpadarśanāya /",
  "SA11sanss16u:505_0": "mahābuddhaviṣayaprabhāvajñānânugamāya /",
  "SA11sanss16u:506_0": "sarvasatvadhātuyathâśayabuddhôtpādakṣaṇakṣaṇâvabodhapraśamaprāpaṇasaṃdarśanāya /",
  "SA11sanss16u:507_0": "e-",
  "SA11sanss16u:508_0": "[ Cambridge MS f131a ---> ]",
  "SA11sanss16u:509_0": "kâbhisaṃbodhisarvadharmadhātunirmāṇaspharaṇāya /",
  "SA11sanss16u:510_0": "ekaghoṣôdāhārasarvasatvacittâśayasaṃtoṣaṇāya /",
  "SA11sanss16u:511_0": "mahāparinirvāṇôpadarśanacaryābalâvyupacchedāya /",
  "SA11sanss16u:512_0": "mahājñānabhūmisarvadharmavyutthāpanasaṃdarśanāya /",
  "SA11sanss16u:513_0": "dharmajñānaṛddhimāyâbhijñāsarvalokadhātuspharaṇāya /",
  "SA11sanss16u:514_0": "dharmadhātuvipulam ākāśadhātuparyavasānam aparântakoṭīniṣṭhaṃ /",
  "SA11sanss16u:515_0": "sarvakalpasaṃkhyâbhisaṃbodhisaṃkhyāpratiprasrabdhaṃ /",
  "SA11sanss16u:516_0": "mahāyānâbhinirhārāya /",
  "SA11sanss16u:517_0": "daśamaṃ mahāpraṇidhānam abhinirharatîti //",
  "SA11sanss16u:518_0": "[ Bendall ed p296 ---> ]",
  "SA11sanss16u:519_0": "etac ca bhāvayan sarvatra pariṇāmayāmîti yojyaṃ //",
  "SA11sanss16u:520_0": "āryâvalokiteśvaravimokṣe ca yad uktaṃ tad apy evaṃ yojyaṃ /",
  "SA11sanss16u:521_0": "etat kuśalamūlaṃ sarvasatvaprapātabhayavigamāya pariṇāmayāmi /",
  "SA11sanss16u:522_0": "sarvasatvān sāntānikabhayapraśamanāya /",
  "SA11sanss16u:523_0": "sarvasatvasaṃmohabhayavinivartanāya pariṇāmayāmi /",
  "SA11sanss16u:524_0": "sarvasatvabandhanabhayasamucchedāya /",
  "SA11sanss16u:525_0": "sarvasatvajīvitôparodhôpakramabhayavyāvartanāya /",
  "SA11sanss16u:526_0": "sarvasatvôpakaraṇavaikalyabhayâpanayanāya /",
  "SA11sanss16u:527_0": "sarvasatvâjīvikābhayavyupaśamanāya /",
  "SA11sanss16u:528_0": "sarvasatvâślokabhayasamatikramaṇāya pariṇāmayāmi /",
  "SA11sanss16u:529_0": "sarvasatvasāṃsārikabhayôpaśamanāya /",
  "SA11sanss16u:530_0": "sarvasatvaparṣacchāradyabhayavigamāya /",
  "SA11sanss16u:531_0": "sarvasatvamaraṇa-",
  "SA11sanss16u:532_0": "[ Cambridge MS f131b ---> ]",
  "SA11sanss16u:533_0": "bhayavyatikramāya /",
  "SA11sanss16u:534_0": "sarvasatvadurgatibhayavinivartanāya /",
  "SA11sanss16u:535_0": "sarvasatvatamoandhakāraviṣamagatyapratyudāvartanâvabhāsakaraṇāya pariṇāmayāmi /",
  "SA11sanss16u:536_0": "sarvasatvānāṃ visabhāgasamavadhānabhayâbhyantavigamāya /",
  "SA11sanss16u:537_0": "sarvasatvapriyaviprayogabhayanirodhāya /",
  "SA11sanss16u:538_0": "sarvasatvâpriyasaṃvāsabhayâpanayanāya /",
  "SA11sanss16u:539_0": "sarvasatvakāyaparipīḍābhayavisaṃyogāya /",
  "SA11sanss16u:540_0": "sarvasatvacittaparipīḍanabhayanirmokṣaṇāya /",
  "SA11sanss16u:541_0": "sarvasatvaduṣkhadaurmanasyôpāyāsasamatikramaṇāya pariṇāmayāmîti //",
  "SA11sanss16u:542_0": "[ Bendall ed p297 ---> ]",
  "SA11sanss16u:543_0": "saṃkṣepataḥ punar iyam anuttarā pariṇāmanā yêyam āryabhadracaryāgāthāyāṃ /",
  "SA11sanss16u:544_0": "mañjuśirī yatha jānati śūraḥ so ca samantata bhadra tathâiva /",
  "SA11sanss16u:545_0": "teṣu ahaṃ anuśikṣayamāṇo nāmayamī kuśalaṃ imu sarvaṃ //",
  "SA11sanss16u:546_0": "sarvatriyadhva gatebhi jinebhir yā pariṇāmana varṇitâgrā /",
  "SA11sanss16u:547_0": "tāyâhaṃ kuśalaṃ imu sarvaṃ nāmayamī varabhadracarīye /",
  "SA11sanss16u:548_0": "iti //",
  "SA11sanss16u:549_0": "iti śikṣāsamuccaye bhadracaryāvidhiḥ ṣoḍaśamaḥ paricchedaḥ samāptaḥ //",
  "SA11sanss16u:550_0": "Copyright (c) 2002 by Jens Braarvig - Oslo"
}