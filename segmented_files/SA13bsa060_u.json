{
  "SA13bsa060_u:0_0": "Śatagāthā",
  "SA13bsa060_u:1_0": "kaumārye paṭhyatāṃ vidyā śaitye saṃpālyatāṃ ca gauḥ /",
  "SA13bsa060_u:1_1": "kṣettraṃ ca karṣyatāṃ pītaṃ trayaḥ suphalahetavaḥ // 1 //",
  "SA13bsa060_u:1_2": "gate 'pi vayasi grāhyā vidyā sarvātmanā budhaiḥ /",
  "SA13bsa060_u:1_3": "yadyapi phaladā syānna sulabhā sānyajanmani // 2 //",
  "SA13bsa060_u:1_4": "guṇeṣu kriyatāṃ yatnaḥ kimāṭopaiḥ prayojanam /",
  "SA13bsa060_u:1_5": "vikrīyante na ghaṇṭābhirgāvaḥ kṣīravivarjitāḥ // 3 //",
  "SA13bsa060_u:1_6": "guṇini guṇajño ramate nāguṇaśīlasya guṇini paritoṣaḥ /",
  "SA13bsa060_u:1_7": "alireti vanātkamalaṃ na dardurasya tannivāso 'pi // 4 //",
  "SA13bsa060_u:1_8": "guṇiṣu durlabhā āḍhayā āḍhayeṣu guṇinastathā // 5 //",
  "SA13bsa060_u:1_9": "aneke santi bhūbhāgā ratnavantastu durlabhāḥ /",
  "SA13bsa060_u:1_10": "durlabhāḥ praṇināṃ santi mātṛpitṛyutastu ca // 6 //",
  "SA13bsa060_u:1_11": "guṇāḥ kurvanti dūtatvaṃ dūre 'pi basatāṃ satām /",
  "SA13bsa060_u:1_12": "ketakīgandhamāghrātuṃ svayamāyānti ṣaṭpadāḥ // 7 //",
  "SA13bsa060_u:1_13": "vidvatvaṃ ca nṛpatvaṃ ca naiva tulyaṃ kadācana /",
  "SA13bsa060_u:1_14": "svadeśe pūjyate rājā vidvān sarvatra pūjyate // 8 //",
  "SA13bsa060_u:1_15": "alpastu kālo vividhāśca vidhā ḥ simāyuṣo yā kiyatī? na buddhā /",
  "SA13bsa060_u:1_16": "haṃsā labhante ca yathā payo 'dbhyas tathaiva tatvaṃ labhatāṃ ca yattat // 9 //",
  "SA13bsa060_u:1_17": "ekasthānanivāsino 'tisamayāt syuste viyuktāḥ kila",
  "SA13bsa060_u:1_18": "vicchedānna hi cāntaraṃ kimapi tat tyājyaṃ na kiṃ tatsthalam /",
  "SA13bsa060_u:1_19": "vaivaśyāddhi viyogato manasi jāyante vidhātā ati",
  "SA13bsa060_u:1_20": "tatsthānaṃ yadi hīyate sahajataḥ syāccātiśāntiḥ sukham //",
  "SA13bsa060_u:2_0": "saha vasatāmapyasatāṃ jalaruhajalavadbhavatyasaṃśleṣaḥ /",
  "SA13bsa060_u:2_1": "dūre 'pi satāṃ vasatāṃ prītiḥ kumudenduvadbhavati // 11 //",
  "SA13bsa060_u:2_2": "prapañcā yatnaoto heyāḥ saṃsargaḥ kriyatāṃ satām /",
  "SA13bsa060_u:2_3": "dinaṃ rogabhayānmuktaṃ śatābdāccāpi tad varam // 12 //",
  "SA13bsa060_u:2_4": "sarvathehāḥ parityājyāścedaśakyaṃ tadā punaḥ /",
  "SA13bsa060_u:2_5": "nirvāṇāptyunmukho bhūyāt tadiyaṃ tasya bheṣajam // 13 //",
  "SA13bsa060_u:2_6": "udayantvamūni subahūni mahāmahāṃsi cando cando 'pyalaṃ bhuvanamaṇḍalamaṇḍanāya /",
  "SA13bsa060_u:2_7": "sūryādūte na tadudeti na cāstameti yenoditena dinamastamitena rātriḥ /",
  "SA13bsa060_u:2_8": "yadudeti vinā sūrya tejasvi tanna jāyate /",
  "SA13bsa060_u:2_9": "sūryodayo varaṃ cāsti hyanyeṣāmudayena kim // 15 //",
  "SA13bsa060_u:2_10": "kusumastabakasyeva dve gatī tu mahātmanām /",
  "SA13bsa060_u:2_11": "mūdhni vā sarvalokasya śīryate vana eva vā // 16 /",
  "SA13bsa060_u:2_12": "vāṇi kaṭhorā bhaṇitā hi duṣṭairyā sarparūpā sujanān hinasti /",
  "SA13bsa060_u:2_13": "te bheṣajaṃ kṣāntimayaṃ ca prajñāṃ saṃsevya cintārahitā bhavanti // 17 //",
  "SA13bsa060_u:2_14": "dhīrāḥ kaṣṭamanuprāptā na bhavanti viṣādinaḥ /",
  "SA13bsa060_u:2_15": "praviśya vadanaṃ rāhoḥ kiṃ nodeti punaḥ śaśī // 18 //",
  "SA13bsa060_u:2_16": "yasya cittaṃ dravībhūtaṃ kṛpayā sarvajantuṣu /",
  "SA13bsa060_u:2_17": "tasya jñānena mokṣeṇa kiṃ jaṭābhasmacivaraiḥ // 19 //",
  "SA13bsa060_u:2_18": "vanāni dahato vahneḥ sakhā bhavati mārutaḥ /",
  "SA13bsa060_u:2_19": "sa eva dīpanāśāya kṛśe kasyāsti sauhṛdam // 20 //",
  "SA13bsa060_u:2_20": "parastutaguṇairyastu nirguṇo 'pi guṇī bhavet /",
  "SA13bsa060_u:2_21": "indro 'pi laghutāṃ yāti svayaṃ prakhyāpitairguṇaiḥ // 21 //",
  "SA13bsa060_u:2_22": "kulīno 'pi bhaved garvī kārpāṇyasahito dhanī /",
  "SA13bsa060_u:2_23": "devatāstāṃśca nindanti sargo 'yaṃ jalavahnivat // 22 //",
  "SA13bsa060_u:2_24": "dūrastho 'pi samīpastho yo yasya manasi sthitaḥ /",
  "SA13bsa060_u:2_25": "yo yasya hṛdaye nāsti samīpastho 'pidūrataḥ // 23 //",
  "SA13bsa060_u:2_26": "pareṣāṃ vaibhavaṃ dṛṣṭvā mano yasya prakupyati /",
  "SA13bsa060_u:2_27": "na tasyārthopalabdhistu citaṃ puṇyaṃ ca naśyati // 24 //",
  "SA13bsa060_u:2_28": "rāgopamaṃ nāsti malaṃ hi loke īrṣyopamā nāsti ca kāpi hāniḥ /",
  "SA13bsa060_u:2_29": "yāñcāsamo nāsti ca ko 'pi bandhurdānopamo nāsti ca mitravargaḥ // 25 //",
  "SA13bsa060_u:2_30": "kṣudhāsamā nāsti śarīravedanā cintāsamā nāsti śarīraśoṣaṇā /",
  "SA13bsa060_u:2_31": "guṇaiḥ samā nāsti śarīrabhūṣaṇā kṣāntyā samaṃ nāsti śarīravarmaṃ vai // 26 //",
  "SA13bsa060_u:2_32": "dhanena kiṃ kṣudrajanasya mitraiḥ kiṃ vañcakasyāpi ca matsarasya /",
  "SA13bsa060_u:2_33": "kiṃ hānidasyātiguṇagrahaiśca kiṃ vā vipattau vimukhātmajena // 27 //",
  "SA13bsa060_u:2_34": "sarvathā svahitamācaraṇīyaṃ kiṃ kariṣyati jano bahujalpaḥ /",
  "SA13bsa060_u:2_35": "bidyate hi na sa kaścidupāyaḥ sarvalokaparitoṣakaro yaḥ // 28 //",
  "SA13bsa060_u:2_36": "prasaṅgasyānukūlo yaḥ prajña eva sa pālayet /",
  "SA13bsa060_u:2_37": "satyāsatye ca maitridveṣau kuryāt svaparaiḥ saha // 29 //",
  "SA13bsa060_u:2_38": "na dviṣantaḥ kṣayaṃ yānti yāvajjīvamapi ghnataḥ /",
  "SA13bsa060_u:2_39": "krodhameva tu yo hanti tena sarve dviṣo hatāḥ // 30 //",
  "SA13bsa060_u:2_40": "satkāro guṇināṃ śreyān durjanasya vinītatā /",
  "SA13bsa060_u:2_41": "kośapūrtiḥ sadācāraiḥ śreyo deśaparīkṣaṇam // 31 //",
  "SA13bsa060_u:2_42": "yāvanmārgo bhavet dṛṣṭo yāvaccaraṇapuṣṭatā /",
  "SA13bsa060_u:2_43": "prajñā hrāso na yāvaddhi tāvatkuryāt svayaṃ hitam // 32 //",
  "SA13bsa060_u:2_44": "vyabhicāreṣvāsattaḥ rājā tasya hi nirakṣaro mantri /",
  "SA13bsa060_u:2_45": "tadā dhanāśā kutra rakṣyā asavaḥ prayatnena // 33 //",
  "SA13bsa060_u:2_46": "sarva yatra vinetāraḥ sarve paṇḍitamāninaḥ /",
  "SA13bsa060_u:2_47": "sarve prabhutvamicchanti tad vṛndamavasīdati // 34 //",
  "SA13bsa060_u:2_48": "mūṣako rakṣayedannaṃ mārjārī navanītakam /",
  "SA13bsa060_u:2_49": "kākaścālayet pākaṃ vastūnāṃ tatra kā kathā // 35 //",
  "SA13bsa060_u:2_50": "mālākāra ivārāme na yathāṅgārakārakaḥ /",
  "SA13bsa060_u:2_51": "puṣpaṃ puṣpaṃ vicinvīta mūlocchedaṃ na kārayet // 36 //",
  "SA13bsa060_u:2_52": "valmīkaṃ madhujātaṃ ca śuklapakṣe ca candramāḥ /",
  "SA13bsa060_u:2_53": "bhikṣādravyaṃ nṛpadravyaṃ stokaṃ stokena vardhate // 37 //",
  "SA13bsa060_u:2_54": "hīnatā yācane yatra syāttatra na ca yācyatām /",
  "SA13bsa060_u:2_55": "kāmaṃ hi na bhavedindro himājjīvati tittariḥ // 38 //",
  "SA13bsa060_u:2_56": "mayūra ! grīṣmasya tu tāpayukta āśāyutaḥ khasya jale bhavestvam /",
  "SA13bsa060_u:2_57": "kaṇṭhantu no nāmaya gauraveṇa nīre taḍāgasya tu dūṣitasya // 39 //",
  "SA13bsa060_u:2_58": "siṃho balī hariṇaraktapāmāṃsabhojī saṃvatsareṇa kurute ratimekavāram /",
  "SA13bsa060_u:2_59": "yo gardabhaḥ khalu rajaḥkaṇamātrabhojī kāmī bhavedanudinaṃ vada ko 'tra hetuḥ /",
  "SA13bsa060_u:2_60": "/ 40 // sarpāḥ pibanti pavanaṃ na ca durbalāste śuṣkaistṛṇairvanagajā balino bhavanti /",
  "SA13bsa060_u:2_61": "kandaiḥ phalairmunivarā gamayanti kālam saṃtoṣa eva puruṣasya paraṃ nidhānam /",
  "SA13bsa060_u:2_62": "sa śobhate puṣpitapuṣpavacca sumaṇḍitaṃ yasya mukhaṃ suvarṇaiḥ /",
  "SA13bsa060_u:2_63": "anakṣaraṃ yasya mukhaṃ bhavecvet tannetravaktre bhubi chidravacca // 42 //",
  "SA13bsa060_u:2_64": "muktāmaṇibhyāṃ ca hi gardabhasya kiṃ śūkarasya priyabhojanena /",
  "SA13bsa060_u:2_65": "andhasyadīptyā badhirasya gītaimūrkhasya dharmeṇa kimasti kṛtyam // 43 //",
  "SA13bsa060_u:2_66": "kātantraśābdavettā hi vaidyaśca siddhasāravit /",
  "SA13bsa060_u:2_67": "kāṣṭhakhaṅgadharaścopahāsaṃ yānti trayo 'pi te // 44 //",
  "SA13bsa060_u:2_68": "dehīdaṃ vacanaṃ nimnaṃ na dāsyāmyatinimnakam /",
  "SA13bsa060_u:2_69": "gṛhāṇetyuttamaṃ vākyaṃ na gṛhṇāmyatiśobhanam // 45 //",
  "SA13bsa060_u:2_70": "kṣatiṃ bihāya yenāpi prayogeṇa hitasya kim /",
  "SA13bsa060_u:2_71": "svakāyarakṣaṇenāpi kiñcaiva dhanatṛṣṇayā // 46 //",
  "SA13bsa060_u:2_72": "kiṃśukasya phalaprāptiryathā vyartha bubhukṣave /",
  "SA13bsa060_u:2_73": "dhaninaśca tathādāturjīvanaṃ niṣprayojanam // 47 //",
  "SA13bsa060_u:2_74": "kāmāturāṇāṃ na bhayaṃ na lajjā kṣudhāturāṇāṃ na balaṃ na tejaḥ /",
  "SA13bsa060_u:2_75": "rogāturāṇāṃ na sukhaṃ na nidrā mārgāturāṇāṃ na bhayaṃ na vīryam // 48 //",
  "SA13bsa060_u:2_76": "dhanalipsuḥ suhrit tyājyā bhāryā ca vyabhicāriṇī /",
  "SA13bsa060_u:2_77": "adharmī ca nṛpaḥ krūro mantrī piśuna eva ca // 49 //",
  "SA13bsa060_u:2_78": "kupradeśo hi durvyavasāyo duṣṭo 'tha vai suhṛt /",
  "SA13bsa060_u:2_79": "baidyo 'dakṣo 'pi duḥsevyam vastu heyā ime 'pi ca // 50 //",
  "SA13bsa060_u:2_80": "ahitaṃ hitamācāraśūnyabuddheḥ śrutisamayairbahubhirvahiṣkṛtasya /",
  "SA13bsa060_u:2_81": "udarabharaṇamātne kevalecchormanujapaśośca ko viśeṣaḥ // 51 //",
  "SA13bsa060_u:2_82": "ardhajalabharaḥ kumbho mūrdhni yatnena dhāryate /",
  "SA13bsa060_u:2_83": "krudhyanti durjanā nūnaṃ satkāreṇātisevayā // 52 //",
  "SA13bsa060_u:2_84": "stokenonnatimāyāti stoke nāyātyadhogatim /",
  "SA13bsa060_u:2_85": "aho ! susadṛśī ceṣṭā tulāyaṣṭeḥ khalasya ca // 53 //",
  "SA13bsa060_u:2_86": "yathā bāryo na laśunasya gandhaḥ kastūrikācandanacandrasaṃjñaiḥ /",
  "SA13bsa060_u:2_87": "tathā na vāryā varaśāstraśikṣābhyāsena duṣṭasya ca duṣṭatāpi // 54 //",
  "SA13bsa060_u:2_88": "durjanaḥ parihartavyo vidyayālaṅkṛto 'pi san /",
  "SA13bsa060_u:2_89": "maṇinā bhūṣitaḥ sarpaḥ kimasau na bhayaṅkaraḥ // 55 //",
  "SA13bsa060_u:2_90": "durjanā durbalā yāvat tāvat sādhusvabhāvakāḥ /",
  "SA13bsa060_u:2_91": "nyūne śaradi nīre hi nadīṃ sarve taranti ca // 56 //",
  "SA13bsa060_u:2_92": "jvarādatyuṣṇatā raukṣāt kaphaśca vardhate yathā /",
  "SA13bsa060_u:2_93": "guṇācārasvabhāvaiḥ syurduṣṭā na parivartitāḥ // 57 //",
  "SA13bsa060_u:2_94": "duṣṭā narā bhṛtyagaṇo 'vamānī praśikṣitā naiva hayāḥ kubhāryā /",
  "SA13bsa060_u:2_95": "pratāḍanenaiva bhavanti namrāḥ sukarmayogyā na kadāpi caite // 58 //",
  "SA13bsa060_u:2_96": "vṛthā vṛṣṭiḥ samudrasya vṛthā tṛptasya bhojanam /",
  "SA13bsa060_u:2_97": "vṛthā dānaṃ samarthasya vṛthā hīnasya satkṛtiḥ // 59 //",
  "SA13bsa060_u:2_98": "padmāni satputramukhe lasanti rohanti nūnaṃ kulaṭāsutasya /",
  "SA13bsa060_u:2_99": "viṣasya patrāṇi yathā karoti duṣkarma yo vai labhate phalantat // 60 //",
  "SA13bsa060_u:2_100": "abhracchāyā khale prītiḥ siddhamannaṃ ca yoṣitaḥ /",
  "SA13bsa060_u:2_101": "tṛṇāgnirhimabinduśca ṣaḍete budbudopamāḥ // 61 //",
  "SA13bsa060_u:2_102": "śuṣkaṃ māṃsaṃ striyo vṛddhā madyaṃ ca taruṇaṃ dadhi /",
  "SA13bsa060_u:2_103": "nakte bhojo divā svāpaḥ ṣaḍete prāṇahāriṇaḥ // 62 //",
  "SA13bsa060_u:2_104": "sadyo māsaṃ navaṃ sarpirbālāstrī payasaudanam /",
  "SA13bsa060_u:2_105": "uṣṇodakaṃ tarucchāyā ṣaḍete prāṇakāriṇaḥ // 63 //",
  "SA13bsa060_u:2_106": "kāntāviyogaḥ svajanāpamāno ṛṇasya śeṣaḥ kunarasya sevā /",
  "SA13bsa060_u:2_107": "dāridrabhātpravimukta mitraṃ vināgninaiete pradahanti pañca // 64 //",
  "SA13bsa060_u:2_108": "karmī hyalābhī balino 'pakartā darpī ca bhikṣurhyadhanaḥ sukhārthī /",
  "SA13bsa060_u:2_109": "kaṭūktibhāṣī priyasundarīṇāmete mṛṣācārijanāśca pañca // 65 //",
  "SA13bsa060_u:2_110": "dharmadātānnatrdātā ca bhayatrātopadeśakaḥ /",
  "SA13bsa060_u:2_111": "śarīrotpādakaśceti pañcaite hitakāriṇaḥ // 66 //",
  "SA13bsa060_u:2_112": "prārāvṛto hi sanyāsāt srī patitrayadarśikā /",
  "SA13bsa060_u:2_113": "jambūko jālamuktaśca trayo 'mī vañcakā matāḥ // 67 //",
  "SA13bsa060_u:2_114": "bhojanāpācakā vaiddyā nṛpāścāsatyavādinaḥ /",
  "SA13bsa060_u:2_115": "pāpina uccavaṃśīyā ayogyāḥ syustrayo janāḥ // 68 //",
  "SA13bsa060_u:2_116": "yācakaḥ svādubhoji ca darpī bhikṣāparo bhavet /",
  "SA13bsa060_u:2_117": "śāstrārthī bhavatādajñastrayo hāsaṃ bhajanti ca // 69 //",
  "SA13bsa060_u:2_118": "sakṛjjalpanti rājānaḥ āryo hi dṛśyate sakṛt /",
  "SA13bsa060_u:2_119": "sakṛtkanyāḥ pradīyante trīṇyetāni sakṛtsakṛt // 70 //",
  "SA13bsa060_u:2_120": "sthūlavapustapasvī ca śūraścāpyakṛtavraṇaḥ /",
  "SA13bsa060_u:2_121": "śayānaikākinī ca strī trayametanna viśavaset // 71 //",
  "SA13bsa060_u:2_122": "anyeṣāṃ hiṃsako vipro mithyācārinṛpo 'pi ca /",
  "SA13bsa060_u:2_123": "bhogī kāmarato bhikṣurnindābhājastrayo bhuvi // 72 //",
  "SA13bsa060_u:2_124": "vidvān vinayasampanno vīro 'tiśānta eva ca /",
  "SA13bsa060_u:2_125": "tyāgārambhaṃ dhanī kuryāt kīrtanīyāstrayo 'pi ca // 73 //",
  "SA13bsa060_u:2_126": "dayī parahite līno duṣṭaśca paranāśakaḥ /",
  "SA13bsa060_u:2_127": "icchābhirbālaka nūnaṃ trayo 'tṛptā ime bhuvi // 74 //",
  "SA13bsa060_u:2_128": "arthanāśānmanastāpaṃ duścaritāṃ gṛhe striyam /",
  "SA13bsa060_u:2_129": "vañcanaṃ cāpamānaṃ ca matimānna prakāśayet // 75 //",
  "SA13bsa060_u:2_130": "vijñāyate 'dhvā śaśitārakāṇāṃ jyotirvidādhvā gaṇitena khasya /",
  "SA13bsa060_u:2_131": "na dṛśyate tena gṛhe tu patnyāḥ kāmādimithyācaraṇaṃ kukṛtam // 76 //",
  "SA13bsa060_u:2_132": "garuṇā tattvavettuḥ kiṃ vaidyenārogiṇaśca kim /",
  "SA13bsa060_u:2_133": "pāre gatasya kiṃ nāvā kāntayā kiṃ virāgiṇaḥ // 77 //",
  "SA13bsa060_u:2_134": "devasujanaviprāṇāṃ satye vidvadgaṇasya hi /",
  "SA13bsa060_u:2_135": "gūḍhe vacasi bhojye 'sti prīti pṛthagjanasya ca // 78 //",
  "SA13bsa060_u:2_136": "śaile śaile na māṇikyaṃ mīne mīne na mauktim /",
  "SA13bsa060_u:2_137": "sādhavo he na sarvatra candanaṃ na vane vane // 79 //",
  "SA13bsa060_u:2_138": "haṃso na bhāti caturo bakayūthamadhye gomāyumaṇḍalagato na vibhāti siṃhaḥ /",
  "SA13bsa060_u:2_139": "jātyo na bhāti turagaḥ kharayūthamadhye vidvān na bhāti puruṣeṣu nirakṣareṣu // 80 //",
  "SA13bsa060_u:2_140": "kokilānāṃ svaro rūpaṃ nārīrupamapatrapā ca /",
  "SA13bsa060_u:2_141": "vidyārūpaṃ vidagdhānāṃ kṣamārūpaṃ tapasvinām // 81 //",
  "SA13bsa060_u:2_142": "prabhāvaśāline puṃse kā kṣamāpratikāriṇe /",
  "SA13bsa060_u:2_143": "vinītāya ca śāntāya janāya kā sahiṣṇutā // 82 //",
  "SA13bsa060_u:2_144": "paro 'pi hitavān bandhurbandhurapyahitaḥ paraḥ /",
  "SA13bsa060_u:2_145": "ahito dehajo vyādhiḥ hitamāraṇyamauṣadham // 83 //",
  "SA13bsa060_u:2_146": "mahājanasya saṃsargaḥ kasya nonnatikārakaḥ /",
  "SA13bsa060_u:2_147": "puṣpamālānuṣaṅgeṇa sūtraṃ śirasi dhāryate // 84 //",
  "SA13bsa060_u:2_148": "viśvāsapratipannānāṃ vañcane kā vidagdhatā /",
  "SA13bsa060_u:2_149": "aṅkamāruhya suptasya hantuḥ kiṃ nāma pauruṣam // 85 //",
  "SA13bsa060_u:2_150": "kaumāre pitarau pātaḥ bhartrī rakṣati yauvane /",
  "SA13bsa060_u:2_151": "rakṣanti vārddhake putrā nājñaḥ svātantryamarhati // 86 //",
  "SA13bsa060_u:2_152": "āsaktirna bhaveddyāvat tāvattu guṇa eva saḥ /",
  "SA13bsa060_u:2_153": "praviṣṭe 'syāṃ mahāsaktau guṇādānaṃ kuto bhavet // 87 //",
  "SA13bsa060_u:2_154": "nijarītyā janāḥ prāyo 'parānākalayanti hi /",
  "SA13bsa060_u:2_155": "ṛṣayaḥ pretamālokya bruvanti taṃ tapasvinam // 88 //",
  "SA13bsa060_u:2_156": "durjanadūṣitamanasāṃ puṃsāṃ sujane 'pi nāsti viśvāsaḥ /",
  "SA13bsa060_u:2_157": "bālaḥ payasā dagdho dadhyapi phūtkṛtya bhakṣayati // 89 //",
  "SA13bsa060_u:2_158": "araghaṭṭaghaṭī yuktā vaśībhavati yoṣitaḥ /",
  "SA13bsa060_u:2_159": "bhavatyārambhiko yo 'pi bhavatyeva tadadbhutaḥ // 90 //",
  "SA13bsa060_u:2_160": "satkṛto mahatāṃ yo 'sti vetti tamadhamastṛṇam /",
  "SA13bsa060_u:2_161": "paṇḍitaiḥ pūjitastūpe kākaḥ karoti cāsanam // 91 //",
  "SA13bsa060_u:2_162": "phalaṃ ketakavṛkṣasya yadyapyambu prasādakam /",
  "SA13bsa060_u:2_163": "na nāmagrahaṇādeva tasya vāri prasīdati // 92 //",
  "SA13bsa060_u:2_164": "śiṣṭā na gṛhṇanti purā pratijñāṃ gṛhṇanti cet te kaṭhinapratijñām /",
  "SA13bsa060_u:2_165": "aṅgikṛtāṃ tāṃ paripālayanti pāṣāṇarekhāmiva te tadānīm // 93 //",
  "SA13bsa060_u:2_166": "prāpnoti vittaṃ hyadhamo ti kiñcid garvī pareṣāmavamānanāyām /",
  "SA13bsa060_u:2_167": "saṃjāyate labdhadhanaḥ sumartyaḥ supakvadhānyena samaṃ vinamraḥ // 94 //",
  "SA13bsa060_u:2_168": "nāsti prajñāsamaṃ cakṣurnāsti mohasamaṃ tamaḥ /",
  "SA13bsa060_u:2_169": "nāsti rogasamaḥ śatrurnāsti mṛtyusamaṃ bhayam // 95 //",
  "SA13bsa060_u:2_170": "ata eva kaṭhorātimṛtyuḥ sambhāvyate dhruvam /",
  "SA13bsa060_u:2_171": "kāmāccittamapāvṛtya saddharme 'pekṣyate spṛhā // 96 //",
  "SA13bsa060_u:2_172": "guṇā guṇajñeṣu guṇā bhavanti te nirguṇaṃ prāpya bhavanti doṣāḥ /",
  "SA13bsa060_u:2_173": "susvādu toyāḥ prabhavanti nadyaḥ samudramāsādya bhavantyapeyāḥ // 97 //",
  "SA13bsa060_u:2_174": "kāryamālocitāpāyaṃ matimadbhirviceṣṭitam /",
  "SA13bsa060_u:2_175": "nāpattirbhavitā tatra jātā parihṛtāpi sā // 98 //",
  "SA13bsa060_u:2_176": "alpā dṛḍhā ye mṛdubhāṣiṇaśca tebhyo 'vadhānaṃ karaṇīyameva /",
  "SA13bsa060_u:2_177": "niryāti sūryaḥ saghanāddhi meghāt syāt tatprakāśastu tadātitīkṣṇaḥ // 99 //",
  "SA13bsa060_u:2_178": "śāntipriyāḥ syuḥ khalu yauvane 'pi vaiduṣya evaṃ vinatā bhaveyuḥ /",
  "SA13bsa060_u:2_179": "sahiṣṇavastejasi cātinamrāḥ sudurlabhā evamarindamāḥ syuḥ // 100 //",
  "SA13bsa060_u:2_180": "mleccheṣvapi samṛddhāḥ syurvīrā evaṃ paśuṣvapi /",
  "SA13bsa060_u:2_181": "vaktāraḥ sārthakoktīnāṃ sajjanāḥ syuḥ sudurlabhāḥ // 101 //",
  "SA13bsa060_u:2_182": "sampaccalaṃ naśvarayauvanaṃ ca prāṇā bhaveyuryamadantamadhye /",
  "SA13bsa060_u:2_183": "upekṣate tatra sukhaṃ na ceha janaḥ prapātastha ivāsti cāndhaḥ // 102 //",
  "SA13bsa060_u:2_184": "ye kleśarogiṇo bhuktvā na ca saddharmabheṣajam /",
  "SA13bsa060_u:2_185": "pramattā viṣayāsaktā bhavābdhiṃ na taranti te // 103 //",
  "SA13bsa060_u:2_186": "jagatā gatiśīlena śiraḥstho dṛśyate 'ntakaḥ /",
  "SA13bsa060_u:2_187": "tadāpriyaṃ bhavedannaṃ kriyāntarasya kā kathā // 104 //",
  "SA13bsa060_u:2_188": "pratīkṣate kriyāṇāṃ na pūrti cāpūrtimantakaḥ /",
  "SA13bsa060_u:2_189": "śvastanaṃ cādya kuryācca pūrva madhyāhnikaṃ varam // 105 //",
  "SA13bsa060_u:2_190": "asthiraṃ jīvanaṃ loke yauvanaṃ dhanamasthiraṃ /",
  "SA13bsa060_u:2_191": "asthiere putrapatnyau ca dharmasatyahitāḥ sthirāḥ // 106 //",
  "SA13bsa060_u:2_192": "rājño 'tijīvitaṃ yuktaṃ drutamṛtyurvaraṃ ṛṣeḥ /",
  "SA13bsa060_u:2_193": "sato jīvanamanto vā varaṃ tvākheṭakasya na // 107 //",
  "SA13bsa060_u:3_0": "ācāryavararucikṛtā śatagāthā samāptā /",
  "SA13bsa060_u:4_0": "gātheyaṃ bhāratīyopādhyāyavinayacandreṇa bhoṭadeśīya lokacakṣu bhikṣuṇā dharmaprajñenānūditā nirṇītāceti /"
}