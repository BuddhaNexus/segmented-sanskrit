{
    "GSP30utipk_au:0": " REFERENCE SYSTEM:",
    "GSP30utipk_au:1": " Ipk = Isvarapratyabhijnakarika: Ipk_n,n.n",
    "GSP30utipk_au:2": " Ipv = Isvarapratyabhijnakarika-vrtti: no numbering",
    "GSP30utipk_au:3": " PADA MARKERS For a four-pada verse:",
    "GSP30utipk_au:4": " For a six-pada verse:",
    "GSP30utipk_au:5": " 1. jñānādhikāraḥ //",
    "GSP30utipk_au:6": " kathaṃ cid āsādya maheśvarasya $ dāsyaṃ janasyāpy upakāram icchan &",
    "GSP30utipk_au:7": " samastasaṃpatsamavāptihetuṃ % tatpratyabhijñām upapādayāmi // Ipk_1,1.1 //",
    "GSP30utipk_au:8": " Ipv: parameśvaraprasādād eva labdhātyantadurlabhataddāsyalakṣmīr aham ekākisaṃpadā lajjamāno janam apīmam akhilaṃ svasvāminaṃ vakṣyamāṇopāyena pratyabhijñāpayāmi yena paramārthalābhena parituṣyeyam //",
    "GSP30utipk_au:9": " kartari jñātari svātmany $ ādisiddhe maheśvare &",
    "GSP30utipk_au:10": " ajaḍātmā niṣedhaṃ vā % siddhiṃ vā vidadhīta kaḥ // Ipk_1,1.2 //",
    "GSP30utipk_au:11": " Ipv: sarveṣāṃ svātmanaḥ sarvārthasiddhisamāśrayasya",
    "GSP30utipk_au:12": " tattatsarvārthasādhanānyathānupapattyā kroḍīkṛtasiddheḥ svaprakāśasya pramātrekavapuṣaḥ pūrvasiddhasya purāṇasya jñānaṃ kriyā ca /",
    "GSP30utipk_au:13": " svasaṃvedanasiddham aiśvaryaṃ, teneśvarasya siddhau nirākaraṇe ca jaḍānām evodyamaḥ //",
    "GSP30utipk_au:14": " kiṃ tu mohavaśād asmin $ dṛṣṭe 'py anupalakṣite &",
    "GSP30utipk_au:15": " śaktyāviṣkaraṇeneyaṃ % pratyabhijñopadarśyate // Ipk_1,1.3 //",
    "GSP30utipk_au:16": " Ipv: kevalam asya svasaṃvedanasiddhasyāpīśvarasya māyāvyāmohād ahṛdayaṃgamatvād asādhāraṇaprabhāvābhijñānakhyāpanena dṛḍhaniścayarūpaṃ pratyabhijñānamātram upadarśyate //",
    "GSP30utipk_au:17": " tathā hi jaḍabhūtānāṃ $ pratiṣṭhā jīvadāśrayā &",
    "GSP30utipk_au:18": " jñānaṃ kriyā ca bhūtānāṃ % jīvatāṃ jīvanaṃ matam // Ipk_1,1.4 //",
    "GSP30utipk_au:19": " Ipv: vastūnāṃ jaḍājaḍabhedena dvaividhyam /",
    "GSP30utipk_au:20": " tatra jaḍasvarūpasya jīvanniṣṭhā siddhiḥ, jīvatāṃ puno jīvatvaṃ jīvanaṃ jñānakriye eva //",
    "GSP30utipk_au:21": " tatra jñānaṃ svataḥsiddhaṃ $ kriyā kāyāśritā satī &",
    "GSP30utipk_au:22": " parair apy upalakṣyeta % tayānyajñānam ūhyate // Ipk_1,1.5 //",
    "GSP30utipk_au:23": " Ipv: jīvatāṃ kriyā kāyaparispandaparyantībhūtānyatrāpi pratyakṣā, jñānam ātmavedyaṃ paratrāpi kriyayaiva prasidhyatīti siddha eva svasaṃvedanasaṃvedyatayā svaparayor īśvaro 'haṃpratyeya ātmā, tasya māyāśaktyā nisargatirodhānād evaṃ vimatiḥ //",
    "GSP30utipk_au:24": " ity upodghātaḥ //",
    "GSP30utipk_au:25": " iti jñānādhikāre prathamam āhnikam //",
    "GSP30utipk_au:26": " nanu svalakṣaṇābhāsaṃ $ jñānam ekaṃ paraṃ punaḥ &",
    "GSP30utipk_au:27": " sābhilāpaṃ vikalpākhyaṃ % bahudhā nāpi tad dvayam // Ipk_1,2.1 //",
    "GSP30utipk_au:28": " nityasya kasya cid draṣṭus $ tasyātrānavabhāsataḥ &",
    "GSP30utipk_au:29": " ahaṃpratītir apy eṣā % śarīrādyavasāyinī // Ipk_1,2.2 //",
    "GSP30utipk_au:30": " Ipv: jñānam ekaṃ sphuṭāvabhāsasvalakṣaṇānubhavasvarūpaṃ nirvikalpakaṃ te kathayanti /",
    "GSP30utipk_au:31": " aparaṃ tu śabdāruṣaṇayā smṛtisaṃśayotprekṣādibahubhedaṃ vikalpasaṃjñam /",
    "GSP30utipk_au:32": " ubhayam apy etan na yujyate bodharūpajñānātiriktasyānyasya saṃbandhitayā tasyānupalabdheḥ",
    "GSP30utipk_au:33": " ko 'sau",
    "GSP30utipk_au:34": " sthirarūpa ātmā ? sābhilāpāhaṃpratyayenāpi śarīrādikavedyavastūttīrṇo vedayitā na kaś cid lokair avadhāryate //",
    "GSP30utipk_au:35": " athānubhavavidhvaṃse $ smṛtis tadanurodhinī &",
    "GSP30utipk_au:36": " kathaṃ bhaven na nityaḥ syād % ātmā yady anubhāvakaḥ // Ipk_1,2.3 //",
    "GSP30utipk_au:37": " Ipv: smṛtikāle pūrvānubhavanāśāt kathaṃ pūrvārthānubhavāvaṣṭambhadharmā smṛtir jāyeta yadi tadāpi tadanubhavabodho nānuvarteta, yaś cānekakālasthāyī bodhaḥ sa evātmānubhāvitā //",
    "GSP30utipk_au:38": " satyāpy ātmani dṛṅnāśāt $ taddvārā dṛṣṭavastuṣu &",
    "GSP30utipk_au:39": " smṛtiḥ kenātha yatraivā- % -nubhavas tatpadaiva sā // Ipk_1,2.4 //",
    "GSP30utipk_au:40": " Ipv: arthābhāsanāśāt tanmukhāvalambanīyo viṣayo 'py atra nāsti smṛter ity ekabodhātmani saty api ātmani sā nirviṣayaivetivyavahārocchedaḥ /",
    "GSP30utipk_au:41": " asato",
    "GSP30utipk_au:42": " 'py arthānubhavasya viṣayeṇa sā viṣayavatī yadi //",
    "GSP30utipk_au:43": " yato hi pūrvānubhava- $ saṃskārāt smṛtisaṃbhavaḥ &",
    "GSP30utipk_au:44": " yady evam antargaḍunā % ko 'rthaḥ syāt sthāyinātmanā // Ipk_1,2.5 //",
    "GSP30utipk_au:45": " Ipv: anubhavāt saṃskāraḥ saṃskārāc ca smṛtir jāyamānā taṃ pūrvānubhavam anukurvaty evāvagāhitaviṣayaṃ tam anubhavam ābhāsayati /",
    "GSP30utipk_au:46": " evam ātmasthairyeṇa kim anupayoginā saṃskārasyātmavāde 'py aṅgīkaraṇāt tenaiva ca siddheḥ",
    "GSP30utipk_au:47": " tato bhinneṣu dharmeṣu $ tatsvarūpāviśeṣatah &",
    "GSP30utipk_au:48": " saṃskārāt smṛitisiddhau syāt % smartā draṣṭeva kalpitaḥ // Ipk_1,2.6 //",
    "GSP30utipk_au:49": " Ipv: sukhaduḥkhajñānādibhinnadharmāśrayatvenāpy ātmano 'nupayogo bhinnair dharmair asaṃbhinnasyānupajātaviśeṣasya smṛtav avyāpṛteḥ /",
    "GSP30utipk_au:50": " tad draṣṭṛvat kalpanāmātram etad ātmā smṛteti //",
    "GSP30utipk_au:51": " jñānaṃ ca citsvarūpaṃ cet $ tad anityaṃ kim ātmavat &",
    "GSP30utipk_au:52": " athāpi jaḍam etasya % katham arthaprakāśatā // Ipk_1,2.7 //",
    "GSP30utipk_au:53": " Ipv: citsvābhāvye jñānasya cety adharmadeśakālāveśayogād ātmana iva",
    "GSP30utipk_au:54": " nityatādiprasaṅgaḥ /",
    "GSP30utipk_au:55": " jaḍatve katham arthasyāsau prakāśaḥ //",
    "GSP30utipk_au:56": " athārthasya yathā rūpaṃ $ dhatte buddhis tathātmanaḥ &",
    "GSP30utipk_au:57": " caitanyam ajaḍā saivaṃ % jāḍye nārthaprakāsatā // Ipk_1,2.8 //",
    "GSP30utipk_au:58": " Ipv: jñānaṃ buddhiḥ /",
    "GSP30utipk_au:59": " sā jaḍāpi yathā viṣayarūpachāyāṃ dhatte tathātmano",
    "GSP30utipk_au:60": " 'pi caitanyachāyām, ato 'sav arthaprakāśas tathā ca tasyāś citsvarūpatā syāt /",
    "GSP30utipk_au:61": " evaṃ jñānaṃ sad api nānyasya saṃbandhi, anupapatteḥ /",
    "GSP30utipk_au:62": " kriyā tu na svarūpeṇāsti nānyasaṃbandhitayā //",
    "GSP30utipk_au:63": " kriyāpy arthasya kāyādes $ tattaddeśādijātatā &",
    "GSP30utipk_au:64": " nānyādṛṣṭer na sāpy ekā % kramikaikasya cocitā // Ipk_1,2.9 //",
    "GSP30utipk_au:65": " Ipv: kriyāpi pūrvāparībhūtavayavaikā kārakavyāpārarūpā na yuktā kramikasyānekakālaspṛśah svātmāikyāyogāt, nāpi kālakramavyāpī caikasvabhāvaś ca tasyā āśrayo yuktaḥ, kevalaṃ gamanapariṇāmādirūpā sā",
    "GSP30utipk_au:66": " kriyā /",
    "GSP30utipk_au:67": " kāyādīnāṃ tu tattadbhinnadeśakālagatapūrvasattāmātram etad atiriktasyānyasyānupalambhāt //",
    "GSP30utipk_au:68": " tatra tatra sthite tat tad $ bhavatīty eva dṛśyate &",
    "GSP30utipk_au:69": " nānyan nānyo 'sti saṃbandhaḥ % kāryakāraṇabhāvataḥ // Ipk_1,2.10 //",
    "GSP30utipk_au:70": " Ipv: pūrvasmin sati parasya sattety etāvanmātre 'nubhavaḥ /",
    "GSP30utipk_au:71": " kriyāvac ca na kriyākārakasaṃbandhaḥ kaś cid bhinnasyāsyānupalambhāt /",
    "GSP30utipk_au:72": " kāryakāraṇabhāvād ṛte nānyad vastūnāṃ jñāteyam //",
    "GSP30utipk_au:73": " dviṣṭhasyānekarūpatvāt $ siddhasyānyānapekṣaṇāt &",
    "GSP30utipk_au:74": " pāratantryādyayogāc ca % tena kartāpi kalpitaḥ // Ipk_1,2.11 //",
    "GSP30utipk_au:75": " Ipv: sambandho dviṣṭho na caikenātmanobhayatrāvasthitir yuktā na ca dvayoḥ siddhayor anyonyāpekṣātmā nāpi svātmamātraniṣṭhayoḥ pāratantryarūpaḥ saṃbandhaḥ /",
    "GSP30utipk_au:76": " tato yathā jñātṛtvaṃ kalpitaṃ tathā kartṛtvam apīti katham ātmā sarveśara iti ? //",
    "GSP30utipk_au:77": " satyaṃ kiṃ tu smṛtijñānaṃ $ pūrvānubhavasaṃskṛteḥ &",
    "GSP30utipk_au:78": " jātam apy ātmaniṣṭhaṃ tan % nādyānubhavavedakam // Ipk_1,3.1 //",
    "GSP30utipk_au:79": " Ipv: pūrvānubhavasaṃskāraprabodhajanmāpi smṛtir ātmamātraniṣṭhatvāt",
    "GSP30utipk_au:80": " svarūpasaṃvedikaiva na tu pūrvānubhavāveśābhāvāt pūrvānubhūtārthavyavasthāpikā ghaṭate //",
    "GSP30utipk_au:81": " dṛksvābhāsaiva nānyena $ vedyā rūpadṛśeva dṛk &",
    "GSP30utipk_au:82": " rase saṃskārajatvaṃ tu % tattulyatvaṃ na tadgatiḥ // Ipk_1,3.2 //",
    "GSP30utipk_au:83": " Ipv: sarvā hi jñaptiḥ svasaṃvedanaikarūpānanyasaṃvid dvedhā,",
    "GSP30utipk_au:84": " rūparasajñānayor anyonyavedane 'nyonyaviṣayavedanam api syāt tataś",
    "GSP30utipk_au:85": " cendriyaniyamābhāvaḥ /",
    "GSP30utipk_au:86": " pūrvānubhavasaṃskārajatvena tatsādṛśyamātraṃ na tu",
    "GSP30utipk_au:87": " pūrvānubhavāvagatiḥ, tatsādṛśyam api nāvaseyam //",
    "GSP30utipk_au:88": " athātadviṣayatve 'pi $ smṛtes tadavasāyataḥ &",
    "GSP30utipk_au:89": " dṛṣṭālambanatā bhrāntyā % tad etad asamañjasam // Ipk_1,3.3 //",
    "GSP30utipk_au:90": " Ipv: na cāpi bhrāntyā pūrvānubhavaṃ tadviṣayaṃ ca śuktau rajatam ivāsaṃvedyamānam adhyavasyatīti smṛtis tadviṣayā //",
    "GSP30utipk_au:91": " smṛtitaiva kathaṃ tāvad $ bhrānteś cārthasthitiḥ katham &",
    "GSP30utipk_au:92": " pūrvānubhavasaṃkārā- % -pekṣā ca kim itīṣyate // Ipk_1,3.4 //",
    "GSP30utipk_au:93": " Ipv: pūrvānubhavāprakāśāt tadviṣayasaṃpramoṣe 'dhyavasāyamātrāt smṛtitvaṃ na yuktam /",
    "GSP30utipk_au:94": " na ca bhrāntyā pūrvānubhūtārthavyavasthāpanam,",
    "GSP30utipk_au:95": " pūrvānubhavāsparśe ca tadbhinnayogakṣemāyā bhrānteḥ saṃskārajatve ko grahaḥ //",
    "GSP30utipk_au:96": " bhrāntitve cāvasāyasya $ na jaḍād viṣayasthitiḥ &",
    "GSP30utipk_au:97": " tato 'jāḍye nijollekha- % niṣṭhān nārthasthitis tataḥ // Ipk_1,3.5 //",
    "GSP30utipk_au:98": " Ipv: adhyavasāya eva bhrāntyā viṣayavyavasthāpako na tu svasaṃvit, sa ca jaḍaḥ katham arthavyavasthāyā hetuḥ ? cidrūpo 'py atītārthamātram ābhāsayed abāhyasvātmollekhamātraprakāśo vā na taddhetuḥ evam anyonyabhinnānām $ aparasparavedinām &",
    "GSP30utipk_au:99": " jñānānām anusaṃdhāna- % janmā naśyej janasthitiḥ // Ipk_1,3.6 //",
    "GSP30utipk_au:100": " Ipv: jñānāni svātmamātrapariniṣṭhitāni svasaṃvidrūpatayā aparasaṃvedyāni /",
    "GSP30utipk_au:101": " teṣām anyonyasaṃghaṭṭanāmayaḥ paramārthopadeśaparyanto lokavyavahāraḥ katham //",
    "GSP30utipk_au:102": " na ced antaḥkṛtānanta- $ viśvarūpo maheśvaraḥ &",
    "GSP30utipk_au:103": " syād ekaś cidvapur jñāna- % smṛtyapohanaśaktimān // Ipk_1,3.7 //",
    "GSP30utipk_au:104": " Ipv: cittatvam eva viśvarūpamato 'tiriktasyānupapatteḥ,",
    "GSP30utipk_au:105": " aśeṣapadārthajñānānām anyonyānusaṃdhānam /",
    "GSP30utipk_au:106": " asyaiva jñānādikāḥ śaktayaḥ /",
    "GSP30utipk_au:107": " mattaḥ smṛtir jñānam apohanaṃ ceti hy uktam //",
    "GSP30utipk_au:108": " iti jñānādhikāre tṛtīyam āhnikam //",
    "GSP30utipk_au:109": " sa hi pūrvānubhūtārtho- $ -palabdhā parato 'pi san &",
    "GSP30utipk_au:110": " vimṛśan sa iti svairī % smaratīty apadiśyate // Ipk_1,4.1 //",
    "GSP30utipk_au:111": " Ipv: paścād api pūrvānubhūtārthānubhavitṛtvāt",
    "GSP30utipk_au:112": " pūrvānubhūtārthaprakāśāsaṃpramoṣaṇam, tasyaikasya vibhoḥ kartuḥ sa ity atra pūrvānubhūtatvena pratyavamarśaḥ smṛtir nāma vyāparaḥ //",
    "GSP30utipk_au:113": " bhāsayec ca svakāle 'rthāt $ pūrvābhāsitam āmṛśan &",
    "GSP30utipk_au:114": " svalakṣaṇaṃ ghaṭābhāsa- % mātreṇāthākhilātmanā // Ipk_1,4.2 //",
    "GSP30utipk_au:115": " Ipv: smṛtiśaktyā sa iti pūrvānubhūtaṃ svalakṣaṇaṃ parāmṛśann ābhāsayaty evānyathā prakāśitasya parāmarśo na kṛtaḥ syāt svasattākāla eva ca, tena smaraṇakāle naṣṭasyāpy ābhāso na duṣyati kadā cit tv arthitāvaśād ghaṭakāñcanadravyasattādyanyatamaikābhāsarūpeṇaivāsya sphuṭāvabhāsaḥ,",
    "GSP30utipk_au:116": " anyadā tu sarvātmanārthitvena tathaiva /",
    "GSP30utipk_au:117": " atiśayanirantarāvahitacetasas tu dṛṣṭārthapratyakṣīkāra eva //",
    "GSP30utipk_au:118": " na ca yuktaṃ smṛter bhede $ smaryamāṇasya bhāsanam &",
    "GSP30utipk_au:119": " tenaikyaṃ bhinnakālānāṃ % saṃvidāṃ veditaiṣa saḥ // Ipk_1,4.3 //",
    "GSP30utipk_au:120": " Ipv: pūrvānubhūtaś cārtho 'nubhavena saha tātkālikasmṛtiprakāśe 'vabhāsamānaḥ smṛtyabhinna eva prakāśād bhinnasya prakāśamānatānupapatteḥ /",
    "GSP30utipk_au:121": " evaṃ cānubhavasmṛtyādisaṃvidām aikyaṃ sa eva cātmā vedakaḥ /",
    "GSP30utipk_au:122": " tathā hi //",
    "GSP30utipk_au:123": " naiva hy anubhavo bhāti $ smṛtau pūrvo 'rthavat pṛthak &",
    "GSP30utipk_au:124": " prāg anvabhūvam aham ity % ātmārohaṇabhāsanāt // Ipk_1,4.4 //",
    "GSP30utipk_au:125": " Ipv: smṛtau smaryamāṇo 'nubhūtārtho yathā pṛthagbhūto bhāti na tathānubhavaḥ svātmana evāhaṃtāpratyeyasyānubhavamayatvena prathanāt, yaś cānekakālo 'haṃvedyo 'rthaḥ sa evātmā //",
    "GSP30utipk_au:126": " yoginām api bhāsante $ na dṛśo darśanāntare &",
    "GSP30utipk_au:127": " svasaṃvidekamānās tā % bhānti meyapade 'pi vā // Ipk_1,4.5 //",
    "GSP30utipk_au:128": " Ipv: sarvajñānām api pramātrāntaragatopalambhāḥ",
    "GSP30utipk_au:129": " svasaṃvinmātravedyasvabhāvāḥ svātmārūḍhā eva bhāseran, ataś ca teṣāṃ",
    "GSP30utipk_au:130": " yogināṃ parātmatāpattir eva tattvam /",
    "GSP30utipk_au:131": " prameyakakṣyāyām api ghaṭādivat prātisvikena śuddhabodhātmanā rūpeṇāvabhāseran yadi tathā saṃbhavet /",
    "GSP30utipk_au:132": " smaryate yad dṛg āsīn me $ saivam ity api bhedataḥ &",
    "GSP30utipk_au:133": " tad vyākaraṇam evāsyā % mayā dṛṣṭam iti smṛteḥ // Ipk_1,4.6 //",
    "GSP30utipk_au:134": " Ipv: mayā dṛṣṭam iti pramātrāntargatadarśanaparāmarśātmikāyā eva smṛter",
    "GSP30utipk_au:135": " vibhajya kathanam, etad evam anubhavo 'sau mamābhūd iti bhedenāpi nirdeśaḥ",
    "GSP30utipk_au:136": " yā ca paśyāmy aham imaṃ $ ghaṭo 'yam iti vāvasā &",
    "GSP30utipk_au:137": " manyate samavetaṃ sāpy % avasātari darśanam // Ipk_1,4.7 //",
    "GSP30utipk_au:138": " Ipv: paraḥsthitārthavikalpane 'pi ghaṭam imaṃ paśyāmi ghaṭo 'yam iti vā pramātṛmayam eva darśanaṃ pratyavamṛśyate //",
    "GSP30utipk_au:139": " tan mayā dṛśyate dṛṣṭo $ 'yaṃ sa ity āmṛśaty api &",
    "GSP30utipk_au:140": " grāhyagrāhakatābhinnāv % arthau bhātaḥ pamātari // Ipk_1,4.8 //",
    "GSP30utipk_au:141": " Ipv: tasmād dṛkparāmarśapuraḥsārāyāṃ smṛtau vikalpamātre vā dṛkṣabdānuvedhaṃ vināpi sa ity ayam iti vārthamātranirdeśena sarvatraikapramātṛlīnav evānubhāvyānubhāvakau māyākṛtavicchinnāvabhāsav api prakāśete //",
    "GSP30utipk_au:142": " iti jñānādhikāre caturtham āhnikam //",
    "GSP30utipk_au:143": " vartamānāvabhāsānāṃ $ bhāvānām avabhāsanam &",
    "GSP30utipk_au:144": " antaḥsthitavatām eva % ghaṭate bahir ātmanā // Ipk_1,5.1 //",
    "GSP30utipk_au:145": " Ipv: pratyakṣe 'pi yāvad arthānāṃ bhedenāvabhāsaḥ pramātrantarlīnānām eva satāṃ yuktaḥ",
    "GSP30utipk_au:146": " prāgivārtho 'prakāśaḥ syāt $ prakāśātmatayā vinā &",
    "GSP30utipk_au:147": " na ca prakāśo bhinnaḥ syād % ātmārthasya prakāśatā // Ipk_1,5.2 //",
    "GSP30utipk_au:148": " Ipv: pramātṛsaṃjñaprakāśasvarūpatāṃ vinā yathādau ghaṭo 'sya nāvabhāsas tathā jñānakāle 'pi syāt, prakāśamānatā cārthasya prakāśaḥ svarūpato na tu",
    "GSP30utipk_au:149": " bhinnaḥ //",
    "GSP30utipk_au:150": " bhinne prakāśe cābhinne $ saṃkaro viṣayasya tat &",
    "GSP30utipk_au:151": " prakāśātmā prakāśyo 'rtho % nāprakāśaś ca siddhyati // Ipk_1,5.3 //",
    "GSP30utipk_au:152": " Ipv: prakāśamātraṃ cārthād bhinnaṃ sarvārthasādhāraṇaṃ tasya ghaṭasya",
    "GSP30utipk_au:153": " prakāśo 'yam ayaṃ paṭasyaiveti viṣayaniyamo nirnibandhanaḥ /",
    "GSP30utipk_au:154": " tasmād arthasya siddhiḥ prakāśātmatāyattā //",
    "GSP30utipk_au:155": " tattadākasmikābhāso $ bāhyaṃ ced anumāpayet &",
    "GSP30utipk_au:156": " na hy abhinnasya bodhasya % vicitrābhāsahetutā // Ipk_1,5.4 //",
    "GSP30utipk_au:157": " Ipv: jaḍānām ābhāsamānataiva sattāsiddhiḥ sā ca ābhāsātmataiva /",
    "GSP30utipk_au:158": " tataś ca bodhamātram ekam evātra tattvam /",
    "GSP30utipk_au:159": " tasyāviśeṣe 'pi krameṇa viśiṣyamāṇo 'rthāvabhāsas tato 'nyam aprakāśamānaṃ hetutayā bāhyam artham ūhayed indiyavat //",
    "GSP30utipk_au:160": " na vāsanāprabodho 'tra $ vicitro hetutām iyāt &",
    "GSP30utipk_au:161": " tasyāpi tatprabodhasya % vaicitrye kim nibandhanam // Ipk_1,5.5 //",
    "GSP30utipk_au:162": " Ipv: vicitravāsanāprabodho na bodhād bhinnaḥ, tasyāpi vaicitrye ko hetuḥ /",
    "GSP30utipk_au:163": " tato bāhya evārtho bhinnābhāsahetuḥ //",
    "GSP30utipk_au:164": " syād etad avabhāseṣu $ teṣv evāvasite sati &",
    "GSP30utipk_au:165": " vyavahāre kim anyena % bāhyenānupapattinā // Ipk_1,5.6 //",
    "GSP30utipk_au:166": " Ipv: ābhāsamānair eva arthair vyavahāraḥ, te cābhāsātmakāḥ santu kā kṣatiḥ /",
    "GSP30utipk_au:167": " tat kiṃ bāhyena kāryaṃ tāvatā lokayātrāsamāpteḥ /",
    "GSP30utipk_au:168": " bāhyaś cārthaḥ pramāṇabādhitaḥ sāvayavo viruddhadharmādhyāsāder niravayavaś ca dikṣaṭkayogāder bahuśaḥ //",
    "GSP30utipk_au:169": " cidātmaiva hi devo 'ntaḥ- $ sthitam icchāvaśād bahiḥ &",
    "GSP30utipk_au:170": " yogīva nirupādānam % arthajātaṃ prakāśayet // Ipk_1,5.7 //",
    "GSP30utipk_au:171": " Ipv: cittattvam eva īśvaratvāt svātmarūpatayā upapannābhāsanam anantaśaktitvād icchāvaśān mṛdādikāraṇaṃ vinaiva bāhyatvena ghaṭapaṭādikam",
    "GSP30utipk_au:172": " artharāśiṃ prakāśayet //",
    "GSP30utipk_au:173": " anumānam anābhāta- $ pūrve naiveṣṭam indriyam &",
    "GSP30utipk_au:174": " ābhātam eva bījāder % ābhāsād dhetuvastunaḥ // Ipk_1,5.8 //",
    "GSP30utipk_au:175": " Ipv: pūrvāvabhātāntaḥsthita evārthe nāntarīyakārthadarśanavaśāt",
    "GSP30utipk_au:176": " tattaddeśakālādiyojanayā vimarśanam anumānam /",
    "GSP30utipk_au:177": " indriyam apy anumīyate kiṃcinmātraṃ nimittaṃ tac ca bījādyābhāsād ābhāsitam eva //",
    "GSP30utipk_au:178": " ābhāsaḥ punarābhāsad $ bāhyasyāsīt kathaṃ cana &",
    "GSP30utipk_au:179": " arthasya naiva tenāsya % siddhir nāpy anumānataḥ // Ipk_1,5.9 //",
    "GSP30utipk_au:180": " Ipv: ghaṭādyābhāsād bāhyasyānupapatter nāsīd ābhāsaḥ, tatas tatra nānumānād api siddhiḥ",
    "GSP30utipk_au:181": " svāminaś cātmasaṃsthasya $ bhāvajātasya bhāsanam &",
    "GSP30utipk_au:182": " asty eva na vinā tasmād % icchāmarśaḥ pravartate // Ipk_1,5.10 //",
    "GSP30utipk_au:183": " Ipv: cidātmanaś ceśvarasya ātmanīvābhedenārtheṣv api prakāśe 'sty anyathā pratibhāsamānārthaikaviṣayo nirmātṛtāmayo vimarśa icchārūpo na syāt //",
    "GSP30utipk_au:184": " svabhāvam avabhāsasya $ vimarśaṃ vidur anyathā &",
    "GSP30utipk_au:185": " prakāśo 'rthoparakto 'pi % sphaṭikādijaḍopamaḥ // Ipk_1,5.11 //",
    "GSP30utipk_au:186": " Ipv: prakāśasya mukhya ātmā pratyavamarśaḥ, taṃ vinā arthabheditākārasyāpy",
    "GSP30utipk_au:187": " asya svacchatāmātraṃ na tv ajāḍyaṃ camatkṛter abhāvāt //",
    "GSP30utipk_au:188": " ātmāta eva caitanyaṃ $ citkriyā citikartṛtā &",
    "GSP30utipk_au:189": " tātparyeṇoditas tena % jaḍāt sa hi vilakṣaṇaḥ // Ipk_1,5.12 //",
    "GSP30utipk_au:190": " Ipv: ātmadravyasya bhāvātmakam apy etaj jaḍād bhedakatayā vimarśākhyaṃ mukhyaṃ rūpam uktaṃ caitanyaṃ dṛśiśaktiś citir iti [adopt var: citiśaktir dṛśir iti] /",
    "GSP30utipk_au:191": " sā cetanakriyā citikartṛtaiva //",
    "GSP30utipk_au:192": " citiḥ pratyavamarśātmā $ parā vāk svarasoditā &",
    "GSP30utipk_au:193": " svātantryam etan mukhyaṃ % tad aiśvaryaṃ paramātmanaḥ // Ipk_1,5.13 //",
    "GSP30utipk_au:194": " Ipv: abhinnavācyādyā vāg eṣā nityacitsvarūpatvenānādyantāparatantrā,",
    "GSP30utipk_au:195": " bhāvāntarānapekṣaṃ śuddham etat svātantryam aiśvaryasaṃjñam //",
    "GSP30utipk_au:196": " sā sphurattā mahāsattā $ deśakālāviśeṣinī &",
    "GSP30utipk_au:197": " saiṣā sāratayā proktā % hṛdayaṃ parameṣṭhinaḥ // Ipk_1,5.14 //",
    "GSP30utipk_au:198": " Ipv: sphuradrūpatā sphuraṇakartṛtā abhāvāpratiyoginy abhāvavyāpinī sattā bhavattā bhavanakartṛtā nityā deśakālāsparśāt saiva pratyavamarśātmā",
    "GSP30utipk_au:199": " citikriyāśāktiḥ /",
    "GSP30utipk_au:200": " sā viśvātmanaḥ parameśvarasya svātmapratiṣṭhārūpā hṛdayam iti tatra tatrāgame nigadyate //",
    "GSP30utipk_au:201": " ātmānam ata evāyaṃ $ jñeyīkuryāt pṛthaksthiti &",
    "GSP30utipk_au:202": " jñeyaṃ na tu tadaunmukhyāt % khaṇḍyetāsya svatantratā // Ipk_1,5.15 //",
    "GSP30utipk_au:203": " Ipv: etādṛśaśuddhasvātantryavaśān naiṣa pṛthag eva labdhapratiṣṭhaṃ vastv",
    "GSP30utipk_au:204": " avaiti, api tv ajñeyam ātmānam aniyantritaprabhāvatayā jñeyīkaroti /",
    "GSP30utipk_au:205": " bhinnajñeyasāpekṣatve jñānakartṛtā mlāyet //",
    "GSP30utipk_au:206": " svātantryāmuktātmānaṃ $ svātantryād advayātmanaḥ &",
    "GSP30utipk_au:207": " prabhur īśādisaṃkalpair % nirmāya vyavahārayet // Ipk_1,5.16 //",
    "GSP30utipk_au:208": " Ipv: ata eva vedyaikībhāvalakṣaṇapūrṇatāmayāt svātantryāt tadānīntanam eva",
    "GSP30utipk_au:209": " vedakam ātmānam īśvaraḥ śivo veditety evamādivikalpair ābhāsayati bhāvanādivyavahārārtham",
    "GSP30utipk_au:210": " nāhantādiparāmarśa- $ bhedād asyānayatātmanaḥ &",
    "GSP30utipk_au:211": " ahaṃmṛśyatayāivāsya % sṛṣtes tiṅvācyakarmavat // Ipk_1,5.17 //",
    "GSP30utipk_au:212": " Ipv: vartamānapramātṛbhāve nāhaṃpratyavamarśasya prameyatvenedantā /",
    "GSP30utipk_au:213": " vimarśabhede cābhāsabhede ca pramātaiveśvaraśabdena sṛṣṭo 'haṃ",
    "GSP30utipk_au:214": " parāmarśavyavadhānena kevalam, yathā kriyādiśabdena pacatyādivācyo 'rthaḥ",
    "GSP30utipk_au:215": " / yathāhuḥ kriyāguṇajātisaṃbandhādiśābdair na kriyādaya ucyante pacatyādimukhenābhidhānāt",
    "GSP30utipk_au:216": " īśvaraśabdād ātmaśabdāc cāham iti parāmṛśan na evātmānam avaiti na sākṣāt, pratītis tv asty eva smṛtyevānubhavamukhenānubhūtasya //",
    "GSP30utipk_au:217": " māyāśaktyā vibhoḥ saiva $ bhinnasaṃvedyagocarā &",
    "GSP30utipk_au:218": " kathitā jñānasaṃkalpā- % -dhyavasāyādināmabhiḥ // Ipk_1,5.18 //",
    "GSP30utipk_au:219": " Ipv: prakāśātmanaḥ parameśvarasya māyāśaktyā svātmarūpaṃ viśvaṃ bhede",
    "GSP30utipk_au:220": " ābhāsyate /",
    "GSP30utipk_au:221": " tataḥ saiva citir jñānam adhyakṣam /",
    "GSP30utipk_au:222": " tasyaiva bhinnasyābhātasya smṛtiḥ saṃkalpo 'dhyavasāyo manobuddhirūpatve 'pi citir eva //",
    "GSP30utipk_au:223": " sākṣātkārakṣaṇe 'py asti $ vimarśaḥ katham anyathā &",
    "GSP30utipk_au:224": " dhāvanādy upapadyeta % pratisaṃdhānavarjitam // Ipk_1,5.19 //",
    "GSP30utipk_au:225": " Ipv: sākṣātkāralakṣaṇe jñāne 'pi cito 'rthapratyavamarśo 'sti sūkṣmaḥ,",
    "GSP30utipk_au:226": " vācanadhāvanādau śīghrakriyā tattaddṛśyamānadeśādyupāditsājihāsānusaṃdhānena hi bhavet //",
    "GSP30utipk_au:227": " ghaṭo 'yam ity adhyavasā $ nāmarūpātirekiṇī &",
    "GSP30utipk_au:228": " pareśaśaktir ātmeva % bhāsate na tv idantayā // Ipk_1,5.20 //",
    "GSP30utipk_au:229": " Ipv: ayam iti ghaṭa iti vādhyavasāyo bhinnaprakāśamānanāmarūpātiriktaś",
    "GSP30utipk_au:230": " citiśaktimaya evātmevābhedena avabhāsate //",
    "GSP30utipk_au:231": " kevalaṃ bhinnasamvedya- $ deśakālānurodhataḥ &",
    "GSP30utipk_au:232": " jñānasmṛtyavasāyādi % sakramaṃ pratibhāsate // Ipk_1,5.21 //",
    "GSP30utipk_au:233": " Ipv: cittattvasya māyāśaktyā bhinnaṃ ghaṭādi saṃvedyaṃ tattaddeśakālabhinnaṃ prakāśyate",
    "GSP30utipk_au:234": " vibhinnadeśakālādinā jñānasmṛtyādyābhāsate //",
    "GSP30utipk_au:235": " iti jñānādhikāre pañcamam āhnikam //",
    "GSP30utipk_au:236": " ahaṃpratyavamarśo yaḥ $ prakāśātmāpi vāgvapuḥ &",
    "GSP30utipk_au:237": " nāsau vikalpaḥ sa hy ukto % dvayākṣepī viniścayaḥ // Ipk_1,6.1 //",
    "GSP30utipk_au:238": " Ipv: prakāśasyātmany ahamiti parāvāgrūpatvāt sābhilāpo 'pi svabhāvabhūtaḥ pratyavamarśo na vikalpa ity ucyate, sa hi pratiyoginiṣedhapūrvo niścayo na cātra pratiyogisaṃbhavaḥ //",
    "GSP30utipk_au:239": " bhinnayor avabhāso hi $ syād ghaṭāghaṭayor dvayoḥ &",
    "GSP30utipk_au:240": " prakāśasyeva nānyasya % bhedinas tv avabhāsanam // Ipk_1,6.2 //",
    "GSP30utipk_au:241": " Ipv: prakāśād dvitīyasya bhinnasya pratiyogino",
    "GSP30utipk_au:242": " 'prakāśasaṃjñasyānavabhāsane prakāśetaratvaṃ na syāt /",
    "GSP30utipk_au:243": " tasyānābhāse vyapohanāyogād vikalpatāhāniḥ //",
    "GSP30utipk_au:244": " tathā ca tadatatpratibhābhājā $ mātraivātadvyapohanāt &",
    "GSP30utipk_au:245": " tanniścayanamukto hi % vikalpo ghaṭa ity ayam // Ipk_1,6.3 //",
    "GSP30utipk_au:246": " Ipv: pramātur eva svatantrasyāntarlīnatadatadarthābhāsasya atadapohanena ghaṭa iti niścayo vikalpo nāma vyāpāraḥ //",
    "GSP30utipk_au:247": " cittattvaṃ māyayā hitvā $ bhinna evāvabhāti yaḥ &",
    "GSP30utipk_au:248": " dehe buddhāv atha prāṇe % kalpite nabhasīva vā // Ipk_1,6.4 //",
    "GSP30utipk_au:249": " pramātṛtvenāham iti $ vimarśo 'nyavyapohanāt &",
    "GSP30utipk_au:250": " vikalpa eva sa para- % pratiyogy avabhāsajaḥ // Ipk_1,6.5 //",
    "GSP30utipk_au:251": " Ipv: cidacittattvasyaiveśvarasya māyāśaktyā bhedāvabhāsini śarīre buddhav āntare vā sparśe taduttīrṇe vākāśa iva śūnya eva vikalpite 'hamiti",
    "GSP30utipk_au:252": " pramātṛbhāvena vimarśaḥ, tattadābhāsamānaśarīrādipratiyogyapohanakaraṇād ghaṭo 'yam itivad vikalpa eva //",
    "GSP30utipk_au:253": " kādācitkāvabhāse yā $ pūrvābhāsādiyojanā &",
    "GSP30utipk_au:254": " saṃskārāt kalpanā proktā % sāpi bhinnāvabhāsini // Ipk_1,6.6 //",
    "GSP30utipk_au:255": " Ipv: vichinnavicchinneṣu śūnyadehādyābhāsabhedeṣu pūrvābhāsāhaṃkārākhyānām",
    "GSP30utipk_au:256": " aikyayojanāntaḥpūrvābhāsasthitilakṣaṇasaṃskārāśritā pramātṛvyāpārarūpā kalpanaiva pratyabhijñākhyā",
    "GSP30utipk_au:257": " tad evaṃ vyavahāre 'pi $ prabhur dehādim āviśan &",
    "GSP30utipk_au:258": " bhāntam evānta arthaugham % icchayā bhāsayed bahiḥ // Ipk_1,6.7 //",
    "GSP30utipk_au:259": " Ipv: ādisarge vā vyavahāre 'pi vā maheśvaro māyāśaktyā dehādim ātmatvena abhiniviśya pramātāraṃ kurvann antaḥsthitaṃ vibhāntam eva taṃ tam arthaṃ",
    "GSP30utipk_au:260": " krameṇa bahīrūpaṃ kartṛśaktyā bhāsayati /",
    "GSP30utipk_au:261": " tathābhāsanam evotpādanam /",
    "GSP30utipk_au:262": " asya dehādyanāviṣṭasya tu svato yugapad ahamidam iti sarvārthaprakāśaḥ //",
    "GSP30utipk_au:263": " evaṃ smṛtau vikalpe vāpy $ apohanaparāyaṇe &",
    "GSP30utipk_au:264": " jñāne vāpy antarābhāsaḥ % sthita eveti niścitam // Ipk_1,6.8 //",
    "GSP30utipk_au:265": " Ipv: sarvasaṃvitsu sarvārthāvabhāsaḥ pramātṛsaṃlīnaś cittattvavad ānurūpyeṇa prakāśamānaḥ sadā sthita eva //",
    "GSP30utipk_au:266": " kiṃ tu naisargiko jñāne $ bahirābhāsanātmani &",
    "GSP30utipk_au:267": " pūrvānubhavarūpas tu % sthitaḥ sa smaraṇādiṣu // Ipk_1,6.9 //",
    "GSP30utipk_au:268": " Ipv: jñāne bahirābhāsanarūpe sahaja eva cittattvasyāntararthāvabhāsaḥ,",
    "GSP30utipk_au:269": " smṛtyādau tu pūrvānubhavātmā /",
    "GSP30utipk_au:270": " ata eva smṛtiḥ saṃskārajocyate //",
    "GSP30utipk_au:271": " sa naisargika evāsti $ vikalpe svairacāriṇi &",
    "GSP30utipk_au:272": " yathābhimatasaṃsthānā- % -bhāsanād buddhigocare // Ipk_1,6.10 //",
    "GSP30utipk_au:273": " Ipv: avatantras tu vikalpaś cakṣurādyagocaram api buddhaviṣayatāpādanena",
    "GSP30utipk_au:274": " yathāruci pūrvānubhūtatvāvimarśanena navam eva taṃ tam artham ābhāsayati saṃniveśaviśeṣaṃ ca /",
    "GSP30utipk_au:275": " tatrāsav arthaḥ sahaja evāsti //",
    "GSP30utipk_au:276": " ata eva yathābhīṣṭa- $ samullekhāvabhāsanāt &",
    "GSP30utipk_au:277": " jñānakriye sphuṭe eva % siddhe sarvasya jīvataḥ // Ipk_1,6.11 //",
    "GSP30utipk_au:278": " Ipv: apūrvārthanirmāṇajñānasāmārthyāc ca vikalpa eva sarvasya sarvajñatvaṃ",
    "GSP30utipk_au:279": " sarvakartṛtvaṃ ca sphuṭam iti jñānādhikāre ṣaṣṭham āhnikam saptamam āhnikam yā caiṣā pratibhā tattat- $ padārthakramarūṣitā &",
    "GSP30utipk_au:280": " akramānantacidrūpaḥ % pramātā sa maheśvaraḥ // Ipk_1,7.1 //",
    "GSP30utipk_au:281": " Ipv: tattatpadārthakramācchuritaś caiṣo 'ntaḥsthita eva ābhāsaḥ sarvasaṃvitkālavyāpyakramānantacinmaya ātmasaṃjñaḥ pramātā svāṅgabhūte prameye nirmātṛtayā maheśvaraś ca //",
    "GSP30utipk_au:282": " tattadvibhinnasaṃvitti- $ mukhair ekapramātari &",
    "GSP30utipk_au:283": " pratitiṣṭhatsu bhāveṣu % jñāteyam upapadyate // Ipk_1,7.2 //",
    "GSP30utipk_au:284": " Ipv: anekasaṃvitsrotomukhair ekapramātṛsindhum upalīya bhāvabhedāḥ kāryakāraṇatādivyavahārasamanvayaṃ bhajante //",
    "GSP30utipk_au:285": " deśakālakramajuṣām $ arthānāṃ svasamāpinām &",
    "GSP30utipk_au:286": " sakṛdābhāsasādhyo 'sāv % anyathā kaḥ samanvayaḥ // Ipk_1,7.3 //",
    "GSP30utipk_au:287": " Ipv: svarūpam avabhāsanaṃ ca bhāvānāṃ svātmapariniṣṭhitam eva /",
    "GSP30utipk_au:288": " yugapadekābhāsanibandhanaś caiṣāṃ samanvayaḥ /",
    "GSP30utipk_au:289": " sa abhinnaḥ pramātṛlīnatayā kalpate /",
    "GSP30utipk_au:290": " pratyakṣānupalambhānāṃ $ tattadbhinnāṃśapātinām &",
    "GSP30utipk_au:291": " kāryakāraṇatāsiddhi- % hetutaikapramātṛjā // Ipk_1,7.4 //",
    "GSP30utipk_au:292": " Ipv: kāryakāraṇabhāva iva tatsiddhir api pratyakṣānupalambhair ekapramātṛmukhena samanvayam āgatya kriyate, asamanvitāḥ pratyakṣānupalambhāḥ kramikasvaviṣayamātrajñāpanakṣīṇā",
    "GSP30utipk_au:293": " nānyonyāpekṣopalakṣaṇakṣamāḥ //",
    "GSP30utipk_au:294": " smṛtau yaiva svasaṃvittiḥ $ pramāṇaṃ svātmasaṃbhave &",
    "GSP30utipk_au:295": " pūrvānubhavasadbhāve % sādhanaṃ saiva nāparam // Ipk_1,7.5 //",
    "GSP30utipk_au:296": " Ipv: pūrvānubhasvasaṃvedanasya abhāvāt smṛtisvasaṃvedanam eva atraikārthābhāsamayapramātṛrūpaṃ smṛtisvarūpa iva pramāṇam /",
    "GSP30utipk_au:297": " smṛteḥ pūrvānubhavābhāsābhāve kāryakāraṇabhāvāsiddher na kāryaliṅgatā //",
    "GSP30utipk_au:298": " bādhyabādhakabhāvo 'pi $ svātmaniṣṭhāvirodhinām &",
    "GSP30utipk_au:299": " jñānānām udiyād eka- % pramātṛpariniṣṭhiteḥ // Ipk_1,7.6 //",
    "GSP30utipk_au:300": " Ipv: bhinnasvābhāsamātraniṣṭhānāṃ jñānānāṃ ko virodhaḥ, tat kathaṃ bādhyabādhkatvam /",
    "GSP30utipk_au:301": " ekaprāmātṛviśrāntau tu yuktam //",
    "GSP30utipk_au:302": " viviktabhūtalajñānaṃ $ ghaṭābhāvamatir yathā &",
    "GSP30utipk_au:303": " tathā cecchuktikājñānaṃ % rūpyajñānāpramātvavit // Ipk_1,7.7 //",
    "GSP30utipk_au:304": " Ipv: iha bhūtale ghaṭo nāstīti ghaṭābhāvajñānaṃ kevalabhūtalajñānam eva śūnyabhūtalasya ghaṭābhāvarūpatvāt",
    "GSP30utipk_au:305": " tathaiva yadi śuktikārajatayor aparasparātmatvāc chuktikājñānaṃ rajatājñānam iti pratyakṣaṃ bādhakam //",
    "GSP30utipk_au:306": " naivaṃ śuddhasthalajñānāt $ siddhyet tasyāghaṭātmanā &",
    "GSP30utipk_au:307": " na tūpalabdhiyogyasyāpy % atrābhāvo ghaṭātmanaḥ // Ipk_1,7.8 //",
    "GSP30utipk_au:308": " Ipv: kevalabhūtalajnānād bhūtalasyāghaṭātmatā sidhyati, na tu tatrādhāre",
    "GSP30utipk_au:309": " bhinno darśanayogyo 'pi ghaṭo nāsti //",
    "GSP30utipk_au:310": " viviktaṃ bhūtalaṃ śaśvad $ bhāvānāṃ svātmaniṣṭhiteḥ &",
    "GSP30utipk_au:311": " tat kathaṃ jātu tajjñānaṃ % bhinnasyābhāvasādhanam // Ipk_1,7.9 //",
    "GSP30utipk_au:312": " Ipv: bhūtalam abhūtalaviviktaṃ sadaiva tat kathaṃ tajjñānaṃ kadācid eva tatra bhinnaghaṭābhāvaṃ sādhayet /",
    "GSP30utipk_au:313": " bhinnaghaṭaviviktatā ca bhūtalasya kadācit kaṃ rūpaṃ syād yadi ghaṭasahitatāpi kadācit svarūpaṃ bhavet, na tv evam /",
    "GSP30utipk_au:314": " padārtau dvav eva svātmapariniṣṭhitau, sāhityaṃ na tadatiriktam",
    "GSP30utipk_au:315": " ubhayātmakam ekarūpam /",
    "GSP30utipk_au:316": " jñānam ekaṃ tūbhayābhāsasaṃsargātmakam apy ekābhāsajñānāntarābhāvarūpam /",
    "GSP30utipk_au:317": " vastu punaḥ svātmaniṣṭham eva paricchinattīti na vastubalena pradeśadarśanāt pradeśasiddhivad ghaṭābhāvasiddhiḥ /",
    "GSP30utipk_au:318": " ubhayābhāsaikajñānātmakakāryābhāvāt tu syāt /",
    "GSP30utipk_au:319": " na caivaṃ vyavadhānena pratītiḥ pradeśadarśanād eva tatsiddheḥ //",
    "GSP30utipk_au:320": " kim tv ālokacayo 'ndhasya $ sparśo voṣṇādiko mṛduḥ &",
    "GSP30utipk_au:321": " tatrāsti sādhayet tasya % svajñānam aghaṭātmatām // Ipk_1,7.10 //",
    "GSP30utipk_au:322": " Ipv: pradeśeṣv ālokapuraṃ santamase mṛdum uṣṇādikaṃ sparśaṃ vā ghaṭarūpasparśābhāvātmakam anubhūyālokādi ghaṭābhāvo 'trāsti, ghaṭo nāstīti vyavahartuṃ yuktam //",
    "GSP30utipk_au:323": " piśācaḥ syād anāloko 'py $ ālokābhyantare yathā &",
    "GSP30utipk_au:324": " adṛśyo bhūtalasyānta % na niṣedhyaḥ sa sarvathā // Ipk_1,7.11 //",
    "GSP30utipk_au:325": " Ipv: na caivam ālokasya piśācānyatvāt tatra piśācaniṣedhaprasaṅgaḥ, sa hy adṛśyo 'nyatve 'pi yathā mṛdgolakasyāpy antaranivāryas tathālokasyāntare /",
    "GSP30utipk_au:326": " tatas tasya anyamata ivāsmanmate 'pi nādṛśyatvād abhāvasiddhiḥ //",
    "GSP30utipk_au:327": " evaṃ rūpyavidābhāva- $ rūpā śuktimatir bhavet &",
    "GSP30utipk_au:328": " na tv ādyarajatajñapteḥ % syād aprāmāṇyavedikā // Ipk_1,7.12 //",
    "GSP30utipk_au:329": " Ipv: śuktijñānam eva rajatajñānābhāvarūpaṃ sidhyati,",
    "GSP30utipk_au:330": " tadānīntanaśuktijñānānubhavena na bhinnasyātītasya rūpyajñānasyāprāmāṇyam",
    "GSP30utipk_au:331": " dharmyasiddher api bhaved $ bādhā naivānumānataḥ &",
    "GSP30utipk_au:332": " svasaṃvedanasiddhā tu % yuktā saikapramātṛjā // Ipk_1,7.13 //",
    "GSP30utipk_au:333": " Ipv: śuktikājñānakāle ca na pūrvaṃ rajatajñānam asti /",
    "GSP30utipk_au:334": " tataḥ sa dharmī na siddha iti nānumānena bādhā, ekapramātṛmayasvasaṃvedane tv ekadeśāvaṣṭambhyubhayajñānamayasaṃbandhabhāsanāt sidhyati /",
    "GSP30utipk_au:335": " paścātsaṃvādaḥ pratyakṣasvasaṃvedane pūrvasyāpi tasya bhāsanād ekaṃ pramāṇam itarad anyatheti bhavati /",
    "GSP30utipk_au:336": " saṃvādo 'py ekapramātṛkṛtaḥ //",
    "GSP30utipk_au:337": " ittham atyarthabhinnārthā- $ -vabhāsakhacite vibhau &",
    "GSP30utipk_au:338": " samalo vimalo vāpi % vyavahāro 'nubhūyate // Ipk_1,7.14 //",
    "GSP30utipk_au:339": " Ipv: māyāśaktyā bhedaviṣayo 'yaṃ sarvo vyavahāras tathājñānaināṃ śuddho",
    "GSP30utipk_au:340": " 'jñānāndhānāṃ tu malinas tattadbhinnārthāvabhāsabhāji bhagavati saṃbhāvyate 'nubhavena //",
    "GSP30utipk_au:341": " iti jñānādhikāre saptamam āhnikam //",
    "GSP30utipk_au:342": " tātkālikākṣasāmakṣya- $ sāpekṣāḥ kevalaṃ kva cit &",
    "GSP30utipk_au:343": " ābhāsā anyathānyatra tv % andhāndhatamasādiṣu // Ipk_1,8.1 //",
    "GSP30utipk_au:344": " Ipv: ābhāsāḥ kadācit sannihitapratyakṣākṣiptā ghaṭo 'yam iti",
    "GSP30utipk_au:345": " vyavahārahetavaḥ, andhatamasādau tu pūrvānubhavotthitāḥ //",
    "GSP30utipk_au:346": " viśeṣo 'rthāvabhāsasya $ sattāyāṃ na punaḥ kva cit &",
    "GSP30utipk_au:347": " vikalpeṣu bhaved bhāvi- % bhavadbhūtārthagāmiṣu // Ipk_1,8.2 //",
    "GSP30utipk_au:348": " Ipv: smṛtyutprekṣārūpeṣu pratyakṣapṛṣṭhapātiṣu svatantreṣu vānyeṣu vikalpeṣu kālatrayaviṣayeṣv arthāvabhāso 'ntas tulya evāvasthitaḥ //",
    "GSP30utipk_au:349": " sukhādiṣu ca saukhyādi- $ hetuṣv api ca vastuṣu &",
    "GSP30utipk_au:350": " avabhāsasya sadbhāve 'py % atītatvāt tathā sthitiḥ // Ipk_1,8.3 //",
    "GSP30utipk_au:351": " Ipv: sukhaduḥkhādyābhāsās tatsādhanābhāsāś ca sadaivāntaḥ santo 'pi na tadāhlādādimayīṃ sthitiṃ kurvanty atītatvād bahis tadānīm abhāvāt tadātvaviśiṣṭānāṃ ca tathākāritvāt //",
    "GSP30utipk_au:352": " gāḍham ullikhyamāne tu $ vikalpena sukhādike &",
    "GSP30utipk_au:353": " tathā sthitis tathaiva syāt % sphuṭam asyopalakṣaṇāt // Ipk_1,8.4 //",
    "GSP30utipk_au:354": " Ipv: kutaś cit prayatnaniveśāt svatantravikalpollikhitaṃ sphuṭam eva",
    "GSP30utipk_au:355": " sukhādi jātaṃ vikāsādihetuḥ //",
    "GSP30utipk_au:356": " bhāvābhāvāvabhāsānāṃ $ bāhyatopādhir iṣyate &",
    "GSP30utipk_au:357": " nātmā sattā tatas teṣām % āntarāṇāṃ satāṃ sadā // Ipk_1,8.5 //",
    "GSP30utipk_au:358": " Ipv: sarveṣām ābhāsānāṃ bhāvābhāvaviṣayānām abahīrūpatve 'pi sattāsty eva smṛtyādau, bāhyatvam hi teṣām upādhir na svarūpam /",
    "GSP30utipk_au:359": " abhāvābhāsasyāntaḥsattāyām api bahirabhāvāt tathātvam //",
    "GSP30utipk_au:360": " āntaratvāt pramātraikye $ naiṣāṃ bhedanibandhanā &",
    "GSP30utipk_au:361": " arthakriyāpi bāhyatve % sā bhinnābhāsabhedataḥ // Ipk_1,8.6 //",
    "GSP30utipk_au:362": " Ipv: antaś ca sarveṣām eva nīlasukhādyā bhāsānām sadā sattve 'pi",
    "GSP30utipk_au:363": " pramātṛmātrarūpatvāt kāryakāraṇādibhedāśrayā nārthakriyā, pramātur bhede 'pi bauddhacākṣuṣatvādibhedenābhāsabhedād ābhāsāśritārthakāritāpi bhidyate",
    "GSP30utipk_au:364": " rūpādīnām //",
    "GSP30utipk_au:365": " cinmayatve 'vabhāsānām $ anta eva sthitiḥ sadā &",
    "GSP30utipk_au:366": " māyayā bhāsamānānāṃ % bāhyatvād bahir apy asau // Ipk_1,8.7 //",
    "GSP30utipk_au:367": " Ipv: citsvarūpatvenābhāsānāṃ sadāntastattva eva sthitiḥ /",
    "GSP30utipk_au:368": " māyāśaktyā bahiḥ pratyakṣatvena prakāśyamāneṣu bhāveṣu prakāśāvyatirikteṣu bahirābhāsa ity",
    "GSP30utipk_au:369": " ucyate, tad api teṣām āntaratvam eva sisṛkṣādau tu bhāvānām api //",
    "GSP30utipk_au:370": " vikalpe yo 'yam ullekhaḥ $ so 'pi bāhyaḥ pṛthakprathaḥ &",
    "GSP30utipk_au:371": " pramātraikātmyam āntaryaṃ % tato bhedo hi bāhyatā // Ipk_1,8.8 //",
    "GSP30utipk_au:372": " Ipv: vikalpe ghaṭādyullekhaś cakṣurādyagocare 'pi pṛthagābhāsād bāhya eva",
    "GSP30utipk_au:373": " / ahaṃvimarśo hy āntaratvaṃ, idam iti tu bāhyatā /",
    "GSP30utipk_au:374": " evaṃ ca ghaṭādīnām ubhayī bāhyatā bāhyāntaḥkaraṇadvayīvedyatā, sukhādes tv ekāntaḥkaraṇavedyataiva",
    "GSP30utipk_au:375": " ullekhasya sukhādeś ca $ prakāśo bahir ātmanā &",
    "GSP30utipk_au:376": " icchāto bhartur adhyakṣa- % rūpo 'kṣādibhuvāṃ yathā // Ipk_1,8.9 //",
    "GSP30utipk_au:377": " Ipv: ullekhasukhaduḥkhalajjādīnāṃ cākṣuṣānāṃ rūpādīnām iveśvarasya śaktyā sākṣātkaraṇarūpo bauddhaḥ prakāśaḥ //",
    "GSP30utipk_au:378": " tadaikyena vinā na syāt $ saṃvidāṃ lokapaddhatiḥ &",
    "GSP30utipk_au:379": " prakāśaikyāt tad ekatvaṃ % mātaikaḥ sa iti sthitam // Ipk_1,8.10 //",
    "GSP30utipk_au:380": " Ipv: tattadvibhinnasaṃvidanusandhānena hi vyavahāraḥ /",
    "GSP30utipk_au:381": " ekaś ca prakāśātmā tadanusandhānarūpaḥ sa eva caikaḥ pramātā paramātmasaṃjñaḥ //",
    "GSP30utipk_au:382": " sa eva vimṛśattvena $ niyatena maheśvaraḥ &",
    "GSP30utipk_au:383": " vimarśa eva devasya % śuddhe jñānakriye yataḥ // Ipk_1,8.11 //",
    "GSP30utipk_au:384": " Ipv: sa paramātmā cidrūpovimarśākhyenaiva mukhyasvabhāvenāvyabicāriṇā maheśvaraḥ /",
    "GSP30utipk_au:385": " cittattvasya viśvātmanaḥ śivasaṃjñasyāhaṃvimarśanam eva śuddhe jñānakriye, bhinnābhinnajñeyakāryagate tv īśvarasya śuddhāśuddhe,",
    "GSP30utipk_au:386": " bhinnārthaviṣaye tu puṃsaḥ sattvarajovṛttirūpe prakāśapravṛttisaṃjñe tamasā saṃkucite 'śuddhe",
    "GSP30utipk_au:387": " iti jñānādhikāre 'ṣṭamāhnikam //",
    "GSP30utipk_au:388": " iti jñānādhikāraḥ //",
    "GSP30utipk_au:389": " kriyādhikāraḥ //",
    "GSP30utipk_au:390": " prathamam āhnikam//",
    "GSP30utipk_au:391": " ata eva yad apy uktaṃ $ kriyā naikasya sakramā &",
    "GSP30utipk_au:392": " eketyādi pratikṣiptaṃ % tad ekasya samarthanāt // Ipk_2,1.1 //",
    "GSP30utipk_au:393": " Ipv: ekacittattvasamarthanād ekasaṃbandhī vyāpāra eka eveti kriyāpy",
    "GSP30utipk_au:394": " apakṛtadūṣaṇā //",
    "GSP30utipk_au:395": " sakramatvaṃ ca laukikyāḥ $ kriyāyāḥ kālaśaktitaḥ &",
    "GSP30utipk_au:396": " ghaṭate na tu śāśvatyāḥ % prābhavyāḥ syāt prabhor iva // Ipk_2,1.2 //",
    "GSP30utipk_au:397": " Ipv: māyāśakter bhinnabhāvāvabhāsānāṃ kriyā ca kālaśaktivaśāt sakramā na tv ātmavimarśarūpānādinidhanā prabhoḥ svabhāvabhūtā //",
    "GSP30utipk_au:398": " kālaḥ sūryādisaṃcāras $ tattatpuṣpādijanma vā &",
    "GSP30utipk_au:399": " śītoṣṇe vātha tallakṣyaḥ % krama eva sa tattvataḥ // Ipk_2,1.3 //",
    "GSP30utipk_au:400": " Ipv: sā sā prasiddhā kriyā kālaḥ śītādi vā tadupalakṣitaḥ sarvabhinnāvabhāsamānabhāvopādhibhūtaḥ krama eva vāsau tasyaivopayogāt //",
    "GSP30utipk_au:401": " kramo bhedāśrayo bhedo 'py $ ābhāsasadasattvataḥ &",
    "GSP30utipk_au:402": " ābhāsasadasattve tu % citrābhāsakṛtaḥ prabhoḥ // Ipk_2,1.4 //",
    "GSP30utipk_au:403": " Ipv: anyonyābhāsaśūnyabhinnabhāvāvabhāsavaicitryakriyaiva prabhor bhāveṣu",
    "GSP30utipk_au:404": " kramahetuḥ //",
    "GSP30utipk_au:405": " mūrtivaicitryato deśa- $ kramam ābhāsayaty asau &",
    "GSP30utipk_au:406": " kriyāvaicitryanirbhāsāt % kālakramam apīśvaraḥ // Ipk_2,1.5 //",
    "GSP30utipk_au:407": " Ipv: anekasyānyonyabhedābhāsād deśakramaḥ kriyāmukhena kālakramo 'pi /",
    "GSP30utipk_au:408": " ekasya tu bhāvasya tattajjanmasattāvipariṇāmādikriyābhedāt kālakrama eva",
    "GSP30utipk_au:409": " sarvatrābhāsabhedo 'pi $ bhavet kālakramākaraḥ &",
    "GSP30utipk_au:410": " vicchinnabhāsaḥ śūnyāder % mātur bhātasya no sakṛt // Ipk_2,1.6 //",
    "GSP30utipk_au:411": " Ipv: sarvatrārthe vicitro 'vabhāsaḥ śūnyadehāder eva pramātuḥ",
    "GSP30utipk_au:412": " kālakramābhāsahetur, sa hi prākkālo na tathā tadānīṃ bhāsate smṛtiṃ vihāya",
    "GSP30utipk_au:413": " svavartamānāpekṣayā cāsau bhūtabhaviṣyatte vyavaharati /",
    "GSP30utipk_au:414": " sakṛdvibhātasya tu bhāsanakriyāvicchedād āvṛttigaṇanābhāvān nātmanīvārtheṣv api kālabhedaḥ",
    "GSP30utipk_au:415": " deśakramo 'pi bhāveṣu $ bhāti mātur mitātmanaḥ &",
    "GSP30utipk_au:416": " svātmeva svātmanā pūrṇā % bhāvā bhānty amitasya tu // Ipk_2,1.7 //",
    "GSP30utipk_au:417": " Ipv: parimitaṃ pramātaram apekṣya bhāvas tato 'nyonyaṃ ca bhinnā dūrādivyapadeśabhājaś ca, prakāśaikarūpatvena tv īśvarasya na kvāpy \\var{kvāpy\\lem \\em kvapy \\ed} aprakāśasaṃbhavāt paramāṇav api /",
    "GSP30utipk_au:418": " prakāśaghanasya nātmano bhinnaṃ dūraṃ vānyānyato vā kiṃcid ābhāti //",
    "GSP30utipk_au:419": " kiṃ tu nirmāṇaśaktiḥ sāpy $ evaṃ viduṣa īśituḥ &",
    "GSP30utipk_au:420": " tathā vijñātṛvijñeya- % bhedo yad avabhāsyate // Ipk_2,1.8 //",
    "GSP30utipk_au:421": " Ipv: evaṃ pūrṇatayā prakāśamānasyāpi parameśvarasya saiṣā sṛṣṭiśaktir yaj jñātṛjñeyasvabhāvā bhāvāḥ svato 'nyonyaṃ ca vibhāgenāvasīyante, na ca tathāvasāyena tasya svarūpasthitis tirodhīyate iti kriyādhikāre prathamam āhnikam //",
    "GSP30utipk_au:422": " dvitīyam āhnikam //",
    "GSP30utipk_au:423": " kriyāsaṃbandhasāmānya- $ dravyadikkālabuddhayaḥ &",
    "GSP30utipk_au:424": " satyāḥ sthairyopayogābhyām % ekānekāśrayā matāḥ // Ipk_2,2.1 //",
    "GSP30utipk_au:425": " Ipv: kriyāvad anye 'pi saṃbandhādaya ekānekaviṣayā api satyābhāsāḥ,",
    "GSP30utipk_au:426": " sarvadopayoginām eṣām arthavattvenāpariharaṇīyatvāt //",
    "GSP30utipk_au:427": " tatraikam āntaraṃ tattvaṃ $ tad evendriyavedyatām &",
    "GSP30utipk_au:428": " saṃprāpyānekatāṃ yāti % deśakālasvabhāvataḥ // Ipk_2,2.2 //",
    "GSP30utipk_au:429": " Ipv: abhinnam eva tattvam anto bahir ābhāsabhedād ekānekam,",
    "GSP30utipk_au:430": " bahirdeśakālasvabhāvabhedābhāsasaṃbhedamayaikaikaḥ svalakṣaṇābhāsānām anekatvāt //",
    "GSP30utipk_au:431": " taddvayālambanā etā $ mano 'nuvyavasāyi sat &",
    "GSP30utipk_au:432": " karoti mātṛvyāpāra- % mayīḥ karmādikalpanāḥ // Ipk_2,2.3 //",
    "GSP30utipk_au:433": " Ipv: madhyasthatayāntarbahistattvaviṣayā mānasyaḥ kriyādikalpanāḥ",
    "GSP30utipk_au:434": " pramātṛvyāpārarūpāḥ //",
    "GSP30utipk_au:435": " svātmaniṣṭhā viviktābhā $ bhāvā ekapramātari &",
    "GSP30utipk_au:436": " anyonyānvayarūpaikya- % yujaḥ saṃbandhadhīpadam // Ipk_2,2.4 //",
    "GSP30utipk_au:437": " Ipv: rājñaḥ puruṣa ityādisaṃbandhadhiyo 'ntaḥsamanvayād aikyaṃ bahiḥ saṃbandhibhedaṃ cālambante",
    "GSP30utipk_au:438": " jātidravyāvabhāsānām $ bahir apy ekarūpatām &",
    "GSP30utipk_au:439": " vyaktyekadeśabhedaṃ cāpy % ālambante vikalpanāḥ // Ipk_2,2.5 //",
    "GSP30utipk_au:440": " Ipv: gavaś caitra iti ca matayo bahir api gomātraikaghanapuruṣaviśeṣākārābhāsaikyaṃ svalakṣaṇāvayavābhāsabahutvaṃ ca parāmṛśanti //",
    "GSP30utipk_au:441": " kriyāvimarśaviṣayaḥ $ kārakāṇāṃ samanvayaḥ &",
    "GSP30utipk_au:442": " avadhyavadhimadbhāvā- % -nvayālambā digādidhīḥ // Ipk_2,2.6 //",
    "GSP30utipk_au:443": " Vṛ: kāṣṭhasthalīdevadattaudanānāṃ pacatīty antaḥsamanvayād bahirbhedāc caikānekaviṣayā kriyāmatiḥ",
    "GSP30utipk_au:444": " deśakālakramo 'pi bhāvānām avadhyavadhimadrūpāṇām anyonyāpekṣaḥ saṃbandhabheda eva tathaivaikānekamayaḥ",
    "GSP30utipk_au:445": " jātidravyakriyāsaṃkhyādimatayaḥ sarvā eva saṃbandhaviśeṣasamavāyaviṣayā eva //",
    "GSP30utipk_au:446": " evam evarthasiddhiḥ syān $ mātur arthakriyārthinaḥ &",
    "GSP30utipk_au:447": " bhedābhedavatārthena % tena na bhrāntir īdṛśī // Ipk_2,2.7 //",
    "GSP30utipk_au:448": " Ipv: ekānekarūpair eva kriyādibhir evam ābhāsānuguṇyarūpaḥ pramātus",
    "GSP30utipk_au:449": " tadarthino 'rthakriyāsaṃvādaḥ /",
    "GSP30utipk_au:450": " tato na tadbuddhayo bhrāntāḥ //",
    "GSP30utipk_au:451": " iti kriyādhikāre dvitīyam āhnikam //",
    "GSP30utipk_au:452": " tṛtīyam āhnikam //",
    "GSP30utipk_au:453": " idam etādṛgityevaṃ $ yad vaśād vyavatiṣṭhate &",
    "GSP30utipk_au:454": " vastu pramāṇaṃ tat so 'pi % svābhāso 'bhinavodayaḥ // Ipk_2,3.1 //",
    "GSP30utipk_au:455": " so 'ntas tathāvimarśātmā $ deśakālādyabhedini &",
    "GSP30utipk_au:456": " ekābhidhānaviṣaye % mitir vastuny abādhitā // Ipk_2,3.2 //",
    "GSP30utipk_au:457": " Ipv: yadāyattā hi vastunaḥ svarūpeṇa nityatāviśeṣaṇair vā",
    "GSP30utipk_au:458": " vyavasthāpyamānatā sa pramātuḥ svatvenāpūrvavastvābhāsaiva sthitaḥ pramāṇam /",
    "GSP30utipk_au:459": " sa eva cābhāso 'yam iti nitya iti vā tathaiva pṛthaktayābhinavatvena ca pramātary uparūḍho vimarśarūpatām āpanno",
    "GSP30utipk_au:460": " vimarśabhedānusāryaikaikaśabdavācye pṛthakpṛthag eva tiraskṛtadeśādibhede tasminn ābhāta eva sāmānyarūpe vastuni svakārthakriyāprāpte pramāṇāntareṇābādhitasthairyā pramitiḥ pramātṛvyāpāraḥ yathāruci yathārthitvaṃ $ yathāvyutpatti bhidyate &",
    "GSP30utipk_au:461": " ābhāso 'py artha ekasminn % anusaṃdhānasādhite // Ipk_2,3.3 //",
    "GSP30utipk_au:462": " Ipv: ekasminn eva caikapratyavamarśasāmarthyopapādite vastuni svecchāvaśād arthitvānurodhād vā naipuṇyavaśād vāvabhāsabhedaḥ //",
    "GSP30utipk_au:463": " tathā hi",
    "GSP30utipk_au:464": " dīrghavṛttordhvapuruṣa- $ dhūmacāndanatādibhiḥ &",
    "GSP30utipk_au:465": " yathābhāsā vibhidyante % deśakālāvibhedinaḥ // Ipk_2,3.4 //",
    "GSP30utipk_au:466": " tathaiva sadghaṭadravya- $ kāñcanojjvalatādayaḥ &",
    "GSP30utipk_au:467": " ābhāsabhedā bhinnārtha- % kāriṇas te padaṃ dhvaneḥ // Ipk_2,3.5 //",
    "GSP30utipk_au:468": " Ipv: ekasminn eva ghaṭādav arthe 'vadhitsāvaśād dīrghatā tryaśratāpārimāṇḍalyādi vābhāti, cihnavyavadhānachāyāmātrārthitāyāṃ puruṣa evordhvatāmātraṃ pratibhāti, tatkāryārthitāyāṃ tu nyakṣeṇekṣamāṇasya",
    "GSP30utipk_au:469": " puruṣaḥ /",
    "GSP30utipk_au:470": " dhūmamātram eva kasya cid ābhāsate, tadvidas tu tārṇatādi",
    "GSP30utipk_au:471": " maṇirūpyādiviśeṣa iva /",
    "GSP30utipk_au:472": " sa ca tathā bhidyamāno 'pi deśakālabhedaṃ na spṛśati /",
    "GSP30utipk_au:473": " tathaiva ghaṭa eva san nityābhāso 'nyādṛg eva",
    "GSP30utipk_au:474": " paṭādyanantāśeṣārthasādhāra~aḥ",
    "GSP30utipk_au:475": " sattāmātrasādhyasatparāmarśādyarthakriyākārī, tatraiva ghaṭa iti cābhāso",
    "GSP30utipk_au:476": " 'ntarbahiṣkaraṇajñeyaḥ pṛthubudhnodarākārārthasāmānyo 'nya eva yaḥ paṭādiṣu nāsti, kāñcana iti cāparo yo mṛṇmayādiṣu nāsti sa ca tathārthitādivaśād aindriyaka eva jāyate /",
    "GSP30utipk_au:477": " ekaikaś cāsav ābhāsa ekaikena śabdena vyavahārārthaṃ tattanniyatārthakriyārthibhir abhidhīyate, ghaṭa iti na sattābhidhīyate na ca kāñcana iti ghaṭābhāsaḥ /",
    "GSP30utipk_au:478": " caitra iti bālyādisādhāraṇo deśādirahitas tathaiva ca /",
    "GSP30utipk_au:479": " tato 'rthakriyā bhinnā //",
    "GSP30utipk_au:480": " ābhāsabhedād vastūnāṃ $ niyatārthakriyā punaḥ &",
    "GSP30utipk_au:481": " sāmānādhikaraṇyena % pratibhāsād abhedinām // Ipk_2,3.6 //",
    "GSP30utipk_au:482": " Ipv: ekasminn eva svalakṣaṇe pratyābhāsaṃ niyatiśaktyā kāryaṃ niyamitaṃ tathābhūtānekakāryakṛdābhāsabhedādhikaraṇam ekaṃ ca /",
    "GSP30utipk_au:483": " sāmānādhikaraṇyābhāsavaśād vastu /",
    "GSP30utipk_au:484": " anekasyaikatā hi sāmānādhikaraṇyam //",
    "GSP30utipk_au:485": " pṛthagdīpaprakāśānāṃ $ srotasāṃ sāgare yathā &",
    "GSP30utipk_au:486": " aviruddhāvabhāsānām % ekakāryā tathaikyadhīḥ // Ipk_2,3.7 //",
    "GSP30utipk_au:487": " Ipv: bhinnāḥ pradīpaprabhā avibhāgenāvabhāsante nadīpravāhāś ca sindhubuddhau pānake ca te te rasās, tathā śauklyamahattvapaṭatvādyavabhāsāḥ parasparānupraveśakṣamāḥ, na tu nīlapītādyavabhāsās tattadekakāryaikadravyābhāsabhāvena kalpante pratyakṣa eva /",
    "GSP30utipk_au:488": " tad etat sāmānādhikaraṇyam //",
    "GSP30utipk_au:489": " tatrāviśiṣṭe vahnyādau $ kāryakāraṇatoṣṇatā &",
    "GSP30utipk_au:490": " tattacchabdārthatādyātmā % pramāṇād ekato mataḥ // Ipk_2,3.8 //",
    "GSP30utipk_au:491": " Ipv: kadā cid deśādisahabhāvāvachinnasvalakṣaṇarūpaviśeṣatyāgenaikasāmānyarūpāgnyābhāsamātra eva trailokyatraikālyagāmitvena nijapramāṇād ekasmād eva",
    "GSP30utipk_au:492": " viśiṣṭakāryakāraṇatoṣṇordhvabhāg agniśabdavācyatādisvabhāvasiddhiḥ //",
    "GSP30utipk_au:493": " sā tu deśādikādhyakṣa- $ -ntarabhinne svalakṣaṇe &",
    "GSP30utipk_au:494": " tātkālikī pravṛttiḥ syād % arthino 'py anumānataḥ // Ipk_2,3.9 //",
    "GSP30utipk_au:495": " Ipv: kāyapravṛttiḥ puno deśakālādipratyakṣabhedasāhityena svalakṣaṇa eva tadarthitayā pramāṇasamūhād eva /",
    "GSP30utipk_au:496": " anumānād api dharmipratyakṣaviśiṣṭād eva pravṛttiḥ //",
    "GSP30utipk_au:497": " dūrāntikatayārthānāṃ $ parokṣādhyakṣatātmanā &",
    "GSP30utipk_au:498": " bāhyāntaratayā doṣair % vyañjakasyānyathāpi vā // Ipk_2,3.10 //",
    "GSP30utipk_au:499": " bhinnāvabhāsacchāyānām $ api mukhyāvabhāsataḥ &",
    "GSP30utipk_au:500": " ekapratyavamarśākhyād % ekatvam anivāritam // Ipk_2,3.11 //",
    "GSP30utipk_au:501": " Ipv: dūrāntikādisphuṭāsphuṭatvādinā bahirantaścaratvena vābhāsasya",
    "GSP30utipk_au:502": " cchāyāmātrabhede 'pi tanmukhyasvabhāvarūpapratyavamarśaikyād arthānām aikyam abādhitam",
    "GSP30utipk_au:503": " arthakriyāpi sahajā $ nārthānām īśvarecchayā &",
    "GSP30utipk_au:504": " niyatā sā hi tenāsyā % nākriyāto 'nyatā bhavet // Ipk_2,3.12 //",
    "GSP30utipk_au:505": " Ipv: ullekhaghaṭādīnāṃ bāhyārthakriyāvirahe 'pi ghaṭāditayaiva,",
    "GSP30utipk_au:506": " asvabhāvikatvāt tasyā īśvareṇa pratyābhāsaṃ niyamitāyāḥ //",
    "GSP30utipk_au:507": " rajataikavimarśe 'pi $ śuktau na rajatasthitiḥ &",
    "GSP30utipk_au:508": " upādhideśāsaṃvādād % dvicandre 'pi nabho 'nyathā // Ipk_2,3.13 //",
    "GSP30utipk_au:509": " Ipv: rajate śuktau ca rajatāvamarśaikyena rajatatve 'pi punaḥ śuktideśasaṅgatibādhenopādhisaṃvādābhāvāt tadbuddhir asthairyād bhrāntā /",
    "GSP30utipk_au:510": " dvicandre 'pi nabhodeśāsaṃvādān mithyā //",
    "GSP30utipk_au:511": " guṇaiḥ śabdādibhir bhedo $ jātyādibhir abhinnatā &",
    "GSP30utipk_au:512": " bhāvānām ittham ekatra % pramātary upapadyate // Ipk_2,3.14 //",
    "GSP30utipk_au:513": " Ipv: bhāvānāṃ śabdarūpasaṃsthānādinā bhedākṣepo jātyādinā caikatākṣepo 'nubhūyamānaḥ pramātraikye ghaṭate /",
    "GSP30utipk_au:514": " anyonyabhedavyavasthāpy anusaṃdhānāyattā //",
    "GSP30utipk_au:515": " viśvavaicitryacitrasya $ samabhittitalopame &",
    "GSP30utipk_au:516": " viruddhābhāvasaṃsparśe % paramārthasatīśvare // Ipk_2,3.15 //",
    "GSP30utipk_au:517": " pramātari purāṇe tu $ sarvadā bhātavigrahe &",
    "GSP30utipk_au:518": " kiṃ pramāṇaṃ navābhāsaḥ % sarvapramitibhāgini // Ipk_2,3.16 //",
    "GSP30utipk_au:519": " Ipv: apūrvābhāsasyāsiddhavastusādhanān nityāvabhāsinaḥ pramātur na pramāṇopayogaḥ /",
    "GSP30utipk_au:520": " tattannavābhāsānāṃ tattatpramāṇatvāt kāmaṃ sa pramāṇam anyasya syān na tu svātmanaḥ sadā siddhasya, kevalaṃ vibhuḥ pramitau",
    "GSP30utipk_au:521": " svātantryāt pramātaiva /",
    "GSP30utipk_au:522": " te te vicitrā viśvābhāsās tasmin sthāyini vaicitryeṇopapadyante /",
    "GSP30utipk_au:523": " tad icchāto 'parāvabhāsamānārthānāṃ",
    "GSP30utipk_au:524": " tatsārasvarūpabhraṃśe māyāśaktivaśād unmajjananimajjane, tattvatas tasyaivāparādhīnā sattā sadātanī viruddhaprākpradhvaṃsābhāvādiprayogāt, sa api yāvad upadiśyate bhāvābhāvābhyāṃ tāvat sa eva pramātṛtāṃ bhajata upadidikṣor abhāvād upadeśānupapatteḥ //",
    "GSP30utipk_au:525": " apravartitapūrvo 'tra $ kevalaṃ mūḍhatāvaśāt &",
    "GSP30utipk_au:526": " śaktiprakāśeneśādi- % vyavahāraḥ pravartyate // Ipk_2,3.17 //",
    "GSP30utipk_au:527": " Ipv: māyāvyāmohavaśāt kevalam asminn ātmani pramātṛrūpe śiveśvarādivyavahāro yo na pravartitaḥ sa śuddhasvātantryādihetupradarśanena bhāvanādyupadeśāya sādhyate //",
    "GSP30utipk_au:528": " iti kriyādhikāre tṛtīyam āhnikam //",
    "GSP30utipk_au:529": " eṣa cānantaśaktitvād $ evam ābhāsayaty amūn &",
    "GSP30utipk_au:530": " bhāvān icchāvaśād eṣā % kriyā nirmātṛtāsya sā // Ipk_2,4.1 //",
    "GSP30utipk_au:531": " Ipv: pramātā cidrūpo 'nantaśaktir īśvaraḥ svecchāvaśāt tathā tān bhāvān ābhāsayet /",
    "GSP30utipk_au:532": " saiva cecchāśaktir nirmātṛtākhyā kriyā tasya //",
    "GSP30utipk_au:533": " jaḍasya tu na sā śaktiḥ $ sattā yad asataḥ sataḥ &",
    "GSP30utipk_au:534": " kartṛkarmatvatattvaiva % kāryakāraṇatā tataḥ // Ipk_2,4.2 //",
    "GSP30utipk_au:535": " Ipv: jaḍaṃ pradhānaparamāṇubījādi tu na śaktam asato nirmāṇe, kartṛtvam eva hi kāraṇatvaṃ karmataiva ca kāryatvaṃ na tv anyat //",
    "GSP30utipk_au:536": " yad asat tad asadyuktā $ nāsataḥ satsvarūpatā &",
    "GSP30utipk_au:537": " sato 'pi na punaḥ sattā- % -lābhenārtho 'tha cocyate // Ipk_2,4.3 //",
    "GSP30utipk_au:538": " kāryakāraṇatā loke $ sāntarviparivartinaḥ &",
    "GSP30utipk_au:539": " ubhayendriyavedyatvaṃ % tasya kasyāpi śaktitaḥ // Ipk_2,4.4 //",
    "GSP30utipk_au:540": " Ipv: asataḥ satsvabhāvatā viruddhā sataś ca siddhā /",
    "GSP30utipk_au:541": " siddhasyaivāntarbāhyāntaḥkaraṇadvayīvedyatāpādanam īśvareṇotpādanam //",
    "GSP30utipk_au:542": " evam ekā kriyā saiṣā $ sakramāntarbahiḥsthitiḥ &",
    "GSP30utipk_au:543": " ekasyaivobhayākāra- % sahiṣṇor apapāditā // Ipk_2,4.5 //",
    "GSP30utipk_au:544": " Ipv: saiṣā kriyāntarbahiḥsthitirūpatayā sakramāpy ekasya svasaṃvitsiddhasya kartur ābhāsachāyābhede 'py aikyena pratyavamṛśyasya karmaṇaś caikasya saṃnaṃdhinī tadabhinnāśrayatvād ekatvena sādhitā //",
    "GSP30utipk_au:545": " bahis tasyaiva tatkāryaṃ $ yad anta yad apekṣayā &",
    "GSP30utipk_au:546": " pramātrapekṣayā coktā % dvayī bāhyāntarasthitiḥ // Ipk_2,4.6 //",
    "GSP30utipk_au:547": " Ipv: arthasya bāhyatāpādanaṃ kāryatvaṃ, tato bāhyatā kāryatā caikāpekṣayā pramātaram apekṣya cāntarbahirvyavahāraḥ /",
    "GSP30utipk_au:548": " tatas tasyaiva kāryam //",
    "GSP30utipk_au:549": " mātaiva kāraṇaṃ tena $ sa cābhāsadvayasthitau &",
    "GSP30utipk_au:550": " kāryasya sthita evaikas % tad ekasya kriyoditā // Ipk_2,4.7 //",
    "GSP30utipk_au:551": " Ipv: evaṃ pramātaiva kāraṇaṃ sa ca bāhyāntarakāryābhāsakrame 'py eka evety evam apy ekasya kartuḥ siddhā kriyā //",
    "GSP30utipk_au:552": " ata evāṅkure 'pīṣṭo $ nimittaṃ parameśvaraḥ &",
    "GSP30utipk_au:553": " tad anyasyāpi bījāder % hetutā nopapadyate // Ipk_2,4.8 //",
    "GSP30utipk_au:554": " Ipv: bāhyābhāsatāpādanam utpādanam iti cidrūpasyaiva kāraṇatā tato",
    "GSP30utipk_au:555": " 'ṅkurādau nimittakāraṇatveśvaraḥ kaiś cid iṣṭo, na cāpi bījāder jaḍasya kāraṇatā niranusaṃdhānasya yuktā //",
    "GSP30utipk_au:556": " tathā hi kumbhakāro 'sāv $ aiśvaryaiva vyavasthayā &",
    "GSP30utipk_au:557": " tattanmṛdādisaṃskāra- % krameṇa janayed ghaṭam // Ipk_2,4.9 //",
    "GSP30utipk_au:558": " Ipv: kumbhakārarūpe pramātari kāraṇe sthite 'pi mṛdādisaṃskārāpekṣā ghaṭasyeśvarakṛtaniyatisaṃjñamaryādayā na svabhāvena //",
    "GSP30utipk_au:559": " yoginām api mṛdbīje $ vinaivecchāvaśena tat &",
    "GSP30utipk_au:560": " ghaṭādi jāyate tattat- % sthirasvārthakriyākaram // Ipk_2,4.10 //",
    "GSP30utipk_au:561": " Ipv: mṛdādyanapekṣasya yoginām icchāmātreṇa ghaṭādeḥ sthirasya ghaṭādyarthakriyākāriṇaś ca nirvṛttiḥ //",
    "GSP30utipk_au:562": " yoginirmāṇatābhāve $ pramāṇāntaraniścite &",
    "GSP30utipk_au:563": " kāryaṃ hetuḥ svabhāvo vā- % -ta evotpattimūlajaḥ // Ipk_2,4.11 //",
    "GSP30utipk_au:564": " Ipv: ata eva kāryaṃ svabhāvo vā tadutpattigarbho",
    "GSP30utipk_au:565": " yoginirmitatvābhāvaniścayābhāve hetvābhāsaḥ /",
    "GSP30utipk_au:566": " tanniścaye puna īśvaraniyatyapekṣayā hetutā syāt //",
    "GSP30utipk_au:567": " bhūyas tattatpramātreka- $ vahnyābhāsādito bhavet &",
    "GSP30utipk_au:568": " parokṣād apy adhipater % dhūmābhāsādi nūtanam // Ipk_2,4.12 //",
    "GSP30utipk_au:569": " kāryam avyabhicāryasya $ liṅgam anyapramātṛgāt &",
    "GSP30utipk_au:570": " tadābhāsas tadābhāsād % eva tv adhipateḥ paraḥ // Ipk_2,4.13 //",
    "GSP30utipk_au:571": " Ipv: avahnyābhāsasphuraṇapūrvako 'pi jāyamāno dhūmābhāso dūrādau",
    "GSP30utipk_au:572": " niyatiśaktyā kṛtasāmarthyād agnyābhāsād eva taddeśagatatattatpramātrantarasādhāraṇāt tasyaiva sa avyabhicāreṇa gamako,",
    "GSP30utipk_au:573": " jātarūḍhas tu dhūmābhāsas tadvahnyābhāsasyātyantaparikṣayāt tattatpramātrantaragād dhūmābhāsād eva parokṣād api pūrvavat kṛtādhipatyāt //",
    "GSP30utipk_au:574": " asmin satīdam astīti $ kāryakāraṇatāpi yā &",
    "GSP30utipk_au:575": " sāpy apekṣāvihīnānāṃ % jāḍānāṃ nopapadyate // Ipk_2,4.14 //",
    "GSP30utipk_au:576": " Ipv: asmin satīdaṃ bhavatīti niyataṃ paurvāparyaṃ kṛttikārohinyudayayor",
    "GSP30utipk_au:577": " akāryakāraṇayor apy astīti pūrvasya sāmarthye parasya satteti syāt kāryakāraṇabhāvas, tac cāpekṣārahitānāṃ jāḍānāṃ na yuktam /",
    "GSP30utipk_au:578": " etāvad etat syāt pūrvasya sāmarthyaṃ parasya sattā na caivaṃ kiṃcid uktaṃ syān na ca pūrvasya sāmarthyalakṣaṇaḥ svabhāvaḥ parasattārūpaḥ //",
    "GSP30utipk_au:579": " na hi svātmaikaniṣṭhānām $ anusandhānavarjinām &",
    "GSP30utipk_au:580": " sadasattāpade 'py eṣa % saptamyarthaḥ prakalpyate // Ipk_2,4.15 //",
    "GSP30utipk_au:581": " Ipv: sad asad vā kāryaṃ kāraṇam apy ātmaparyavasitaṃ jaḍam anusandhānaśūnyaṃ nānyāpekṣasvabhāvaṃ tataś ca nātra pradhānāpekṣāmayo",
    "GSP30utipk_au:582": " guṇavibhaktyartho ghaṭate //",
    "GSP30utipk_au:583": " ata eva vibhaktyarthaḥ $ pramātrekasamāśrayaḥ &",
    "GSP30utipk_au:584": " kriyākārakabhāvākhyo % yukto bhāvasamanvayaḥ // Ipk_2,4.16 //",
    "GSP30utipk_au:585": " Ipv: ekapramātṛsaṃlagnas tu kriyākārakabhāvākhyo vibhaktyartho bhūmibījodakādīnāṃ samanvayo yukto na tu śuṣko 'nyaḥ kāryakāraṇabhāvaḥ //",
    "GSP30utipk_au:586": " parasparasvabhāvatve $ kāryakāraṇayor api &",
    "GSP30utipk_au:587": " ekatvam eva bhede hi % naivānyonyasvarūpatā // Ipk_2,4.17 //",
    "GSP30utipk_au:588": " Ipv: kāryakāraṇayor anyonyarūpatve 'py ekataiva syān na tadbhāvaḥ //",
    "GSP30utipk_au:589": " ekātmano vibhedaś ca $ kriyā kālakramānugā &",
    "GSP30utipk_au:590": " tathā syāt kartṛtaivaivaṃ % tathāpariṇamat tayā // Ipk_2,4.18 //",
    "GSP30utipk_au:591": " Ipv: ekasvabhāvasya bhedena sthitiḥ pariṇāmaḥ kālakalitaḥ kriyaiva, tataḥ pariṇāme svatantrasya śāktimataḥ kartṛtaiva hetunā //",
    "GSP30utipk_au:592": " na ca yuktaṃ jaḍasyaivaṃ $ bhedābhedavirodhataḥ &",
    "GSP30utipk_au:593": " ābhāsabhedād ekatra % cidātmani tu yujyate // Ipk_2,4.19 //",
    "GSP30utipk_au:594": " Ipv: jaḍasyābhinnātmano bhedenāvasthiter virodhād ayuktaṃ, svacche cidātmany ekasminn evam anekapratibimbadhāraṇenāvirodhād yujyate //",
    "GSP30utipk_au:595": " vāstave 'pi cidekatve $ na syād ābhāsabhinnayoḥ &",
    "GSP30utipk_au:596": " cikīrṣālakṣaṇaikatva- % parāmarśaṃ vinā kriyā // Ipk_2,4.20 //",
    "GSP30utipk_au:597": " Ipv: ekasmiñ cittattve 'py akasmād ābhāsabhedo na ghaṭate, na ca tatra",
    "GSP30utipk_au:598": " kriyātvam /",
    "GSP30utipk_au:599": " yadā tu sa cidātmā tathācikīrṣayā parāmṛśan bahir ābhāsayati tadā tad upapadyate /",
    "GSP30utipk_au:600": " jaḍasyāpy asti bhavatīty asyām api sattākriyāyāṃ bubhūṣāyogena svātantryābhāvād akartṛtvaṃ, tena pramātaiva taṃ bhāvayati tena tena vā himācalādinā rūpeṇa sa bhavatīty atra paramārthaḥ itthaṃ tathā ghaṭapaṭā- $ -dyābhāsajagadātmanā &",
    "GSP30utipk_au:601": " tiṣṭhāsor evam icchaiva % hetutā kartṛtā kriyā // Ipk_2,4.21 //",
    "GSP30utipk_au:602": " Ipv: cidvapuṣaḥ svatantrasya viśvātmanā sthātum icchaiva jagat prati kāraṇatā kartṛtārūpā saiva kriyāśaktiḥ /",
    "GSP30utipk_au:603": " evaṃ cidrūpasyaikasya kartur eva cikīrṣākhyā kriyā mukhyā, nākartṛkaṃ karmāsti karmādīnāṃ",
    "GSP30utipk_au:604": " kartṛmukhenopacārataḥ //",
    "GSP30utipk_au:605": " iti kriyādhikāre caturtham āhnikam //",
    "GSP30utipk_au:606": " iti kriyādhikāraḥ //",
    "GSP30utipk_au:607": " 3. āgamādhikāraḥ //",
    "GSP30utipk_au:608": " 3.1 prathamam āhnikam //",
    "GSP30utipk_au:609": " evam antarbahirvṛttiḥ $ kriyā kālakramānugā &",
    "GSP30utipk_au:610": " mātur eva tadanyonyā- % -viyukte jñānakarmaṇī // Ipk_3,1.1 //",
    "GSP30utipk_au:611": " Ipv: pramātur antaḥsthitasyātmano bahiṣkāra eva kramānugatā kriyeti",
    "GSP30utipk_au:612": " parasparāvirahite tasya jñānakriye //",
    "GSP30utipk_au:613": " kiṃ tv āntaradaśodrekāt $ sādākhyaṃ tattvam āditaḥ &",
    "GSP30utipk_au:614": " bahirbhāvaparatve tu % parataḥ pārameśvaram // Ipk_3,1.2 //",
    "GSP30utipk_au:615": " Ipv: īśitur antarbahiḥsthitav antarbhāvaprādhānye punaḥ sādākhyaṃ tattvam,",
    "GSP30utipk_au:616": " aparaṃ bahirbhāvodrekād aiśvaram //",
    "GSP30utipk_au:617": " īśvaro bahir unmeṣo $ nimeṣo 'ntaḥ sadāśivaḥ &",
    "GSP30utipk_au:618": " sāmānādhikaraṇyaṃ ca % sadvidyāhamidaṃdhiyoḥ // Ipk_3,1.3 //",
    "GSP30utipk_au:619": " Ipv: unmeṣanimeṣau bahirantaḥsthitī eveśvarasadāśivau, bāhyāntarayor vedyavedakayor ekacinmātraviśrānter abhedāt sāmānādhikaraṇyenedaṃ viśvam",
    "GSP30utipk_au:620": " aham iti viśvātmano matiḥ śuddhavidyā //",
    "GSP30utipk_au:621": " idaṃbhāvopapannānāṃ $ vedyabhūmim upeyuṣām &",
    "GSP30utipk_au:622": " bhāvānāṃ bodhasāratvād % yathāvastvavalokanāt // Ipk_3,1.4 //",
    "GSP30utipk_au:623": " Ipv: binnavedyabhūmav idantayā dṛśyatām āpāditānām api bhāvānāṃ",
    "GSP30utipk_au:624": " cinmātrasāratvād aham idam iti tattvapratipattiḥ śuddhatājñāptiḥ //",
    "GSP30utipk_au:625": " atrāparatvam bhāvānām $ anātmatvena bhāsanāt &",
    "GSP30utipk_au:626": " paratāhantayācchādāt % parāparadaśā hi sā // Ipk_3,1.5 //",
    "GSP30utipk_au:627": " Ipv: atredaṃtāmater aparatvam ahaṃtayā sarvasya vedyasyācchādanāt parateti",
    "GSP30utipk_au:628": " parāparāvasthaiṣā //",
    "GSP30utipk_au:629": " bhedadhīr eva bhāveṣu $ kartur bodhātmano 'pi yā &",
    "GSP30utipk_au:630": " māyāśakty eva sā vidyety % anye vidyeśvarā yathā // Ipk_3,1.6 //",
    "GSP30utipk_au:631": " Ipv: bodhakartṛtāmayasyāpi bhedena viśvekṣaṇaṃ vidyeti ke cit /",
    "GSP30utipk_au:632": " māyāśaktir apy eṣā vidyaiva /",
    "GSP30utipk_au:633": " saṃsārottīrṇatvāt tatrasthā mantreśvaravidyeśvarāḥ //",
    "GSP30utipk_au:634": " tasyaiśvaryasvabhāvasya $ paśubhāve prakāśikā &",
    "GSP30utipk_au:635": " vidyāśaktiḥ tirodhāna- % karī māyābhidhā punaḥ // Ipk_3,1.7 //",
    "GSP30utipk_au:636": " Ipv: saṃsāriṇām aiśvaryasya svātmanaspratyabhijñānaṃ vidyayā, paśubhāvo māyayā //",
    "GSP30utipk_au:637": " bhede tv ekarase bhāte $ 'haṃtayānātmanīkṣite &",
    "GSP30utipk_au:638": " śūnye buddhe śarīre vā % māyāśaktir vijṛmbhate // Ipk_3,1.8 //",
    "GSP30utipk_au:639": " Ipv: yadā bhāvā bhedenedaṃtayaiva bhāsante 'ham iti pramātṛtvena ca",
    "GSP30utipk_au:640": " dehādis, tadā viparyadvayahetur māyāśaktir vimohinī nāma vibhor vijṛmbhate",
    "GSP30utipk_au:641": " yaś ca pramātā śūnyādiḥ $ prameye vyatirekiṇi &",
    "GSP30utipk_au:642": " mātā sa meyaḥ san kālā- % -dikapañcakaveṣṭitaḥ // Ipk_3,1.9 //",
    "GSP30utipk_au:643": " Ipv: yaś ca vyatiriktaprameyajāte pramātā śūnyādiḥ sa idam iti vedya eva vastutaḥ kālādyaiḥ pañcabhiś ca paratantrīkṛtaḥ /",
    "GSP30utipk_au:644": " tatra kālād vartamānābhāsena tasya bhūtabahviṣyatsaṃbhavo, niyateḥ",
    "GSP30utipk_au:645": " kāryakarmaphalaniyamo, rāgād bhogābhiṣvaṅgo, vidyākalābhyām, acidātmano",
    "GSP30utipk_au:646": " 'svatantrasyāpīṣajjñānakriye citsvātantryarūpe //",
    "GSP30utipk_au:647": " trayoviṃśatidhā meyaṃ $ yat kāryakaraṇātmakam &",
    "GSP30utipk_au:648": " tasyāvibhāgarūpy ekaṃ % pradhānaṃ mūlakāraṇam // Ipk_3,1.10 //",
    "GSP30utipk_au:649": " trayodaśavidhā cātra $ bāhyāntaḥkaraṇāvalī &",
    "GSP30utipk_au:650": " kāryavargaś ca daśadhā % sthūlasūkṣmatvabhedataḥ // Ipk_3,1.11 //",
    "GSP30utipk_au:651": " Ipv: kāryāṇi dvidhā /",
    "GSP30utipk_au:652": " śabdasparśarūparasagandhāni sūkṣmatvena tanmātrasaṃjñāni pañca, anyonyavyūhena sthūlāni pṛthivyādibuddhīndriyāṇi,",
    "GSP30utipk_au:653": " vākpāṇipādapāyūpasthākhyāni pañca karmendriyāṇi, manobuddhyahaṅkārā iti tridhāntahkaraṇam iti trayoviṃśatibhedasya kāryakāraṇātmanaḥ prameyasya mūlabhūtaikāvibhāgadaśā prādhānākhyā ity āgamādhikāre prathamam āhnikam //",
    "GSP30utipk_au:654": " dvitīyam āhnikam //",
    "GSP30utipk_au:655": " tatraitan mātṛtāmātra- $ sthitau rudro 'dhidaivatam &",
    "GSP30utipk_au:656": " bhinnaprameyaprasare % brahmaviṣṇū vyavasthitau // Ipk_3,2.1 //",
    "GSP30utipk_au:657": " Ipv: śūnye puryaṣṭakātmake 'tyantasūkṣmadeha eva vā pramātṛmātre sthitav anyaprameyopasaṃhāre rudro 'dhiṣṭhātā, bhinnaprameyābhāse sargasthitihetū brahmaviṣṇū //",
    "GSP30utipk_au:658": " eṣa pramātā māyāndhaḥ $ saṃsārī karmabandhanaḥ &",
    "GSP30utipk_au:659": " vidyābhijñāpitaiśvaryaś % cidghano mukta ucyate // Ipk_3,2.2 //",
    "GSP30utipk_au:660": " Ipv: māyīyaśūnyāsipramātā niyatya karmādhīnaḥ saṃsārī, vidyāvaśād ātmatattvābhijñayā muktaḥ",
    "GSP30utipk_au:661": " svāṅgarūpeṣu bhāveṣu $ pramātā kathyate patiḥ &",
    "GSP30utipk_au:662": " māyāto bhediṣu kleśa- % karmādikaluṣaḥ paśuḥ // Ipk_3,2.3 //",
    "GSP30utipk_au:663": " Ipv: aiśvaryadaśāyāṃ pramātā viśvaṃ śārīratayā paśyan patiḥ",
    "GSP30utipk_au:664": " puṃstvāvasthāyāṃ tu rāgādikleśakarmavipākāśayaiḥ parītaḥ paśuḥ //",
    "GSP30utipk_au:665": " svātantryahānir bodhasya $ svātantryasyāpy abodhatā &",
    "GSP30utipk_au:666": " dvidhāṇavaṃ malam idaṃ % svasvarūpāpahānitaḥ // Ipk_3,2.4 //",
    "GSP30utipk_au:667": " Ipv: svatantro bodhaḥ paramārthas, tathārūpatvād eva pūrṇaḥ /",
    "GSP30utipk_au:668": " tasya svātantryād eva tathecchayā svātantryaṃ vinā bodhamātranirmāṇe bodhitāṃ vinā svātantryamātranirmāṇe vā pūrṇatvābhāvena parimitatvād dvidhāṇutvaṃ tāttvikasvarūpaviparyāsān malatvam //",
    "GSP30utipk_au:669": " bhinnavedyaprathātraiva $ māyākhyaṃ janmabhogadam &",
    "GSP30utipk_au:670": " kartary abodhe kārmaṃ tu % māyāśaktyaiva tat trayam // Ipk_3,2.5 //",
    "GSP30utipk_au:671": " Ipv: atraiva dvidhāṇave vedyam abhinnam api bhedena yadā bhāti tadāto 'pi",
    "GSP30utipk_au:672": " viparyāsān nāmnā māyīyaṃ malam /",
    "GSP30utipk_au:673": " ahetūnām api karmaṇāṃ janmādihetubhāvaviṣayaviparyāsād abodhātmakakartṛgataṃ kārmam /",
    "GSP30utipk_au:674": " tanmalatrayanirmāṇe prabhor icchā māyāśaktir ucyate //",
    "GSP30utipk_au:675": " śuddhabodhātmakatve 'pi $ yeṣāṃ nottamakartṛtā &",
    "GSP30utipk_au:676": " nirmitāḥ svātmano bhinnā % bhartrā te kartṛtātyayāt // Ipk_3,2.6 //",
    "GSP30utipk_au:677": " Ipv: vedyānuparaktabodhānām api pūrṇakartṛtvaśūnyatvāt svarūpānyatvena prabhuṇā nirmāṇam //",
    "GSP30utipk_au:678": " bodhaikalakṣaṇaikye 'pi $ teṣām anyonyabhinnatā &",
    "GSP30utipk_au:679": " tatheśvarecchābhedena % te ca vijñānakevalāḥ // Ipk_3,2.7 //",
    "GSP30utipk_au:680": " Ipv: śuddhabodhānāṃ bodhatvanityatvād\\var{nityatvād\\lem \\corr;",
    "GSP30utipk_au:681": " nityatvādh \\Ed} bhede 'py anyonyabhedas tathaiveśvareṇa nirmāṇān",
    "GSP30utipk_au:682": " nānyathā /",
    "GSP30utipk_au:683": " te ca sāṃkhyapuruṣaprāyā vijñānakevalā ity ucyate //",
    "GSP30utipk_au:684": " śūnyādyabodharūpās tu $ kartāraḥ pralayākalāḥ &",
    "GSP30utipk_au:685": " teṣāṃ kārmo malo 'py asti % māyīyas tu vikalpitaḥ // Ipk_3,2.8 //",
    "GSP30utipk_au:686": " Ipv: śūnyaprāṇādau bodharūpatātikrameṇāhaṃtayā sthitāḥ pralayakevalinaḥ /",
    "GSP30utipk_au:687": " teṣām aṇūnāṃ karmasaṃskāro 'py asti, māyāmalas tu vedyayogāyogābhyāṃ",
    "GSP30utipk_au:688": " vikalpitaḥ //",
    "GSP30utipk_au:689": " bodhānām api kartṛtva- $ juṣāṃ kārmamalakṣatau &",
    "GSP30utipk_au:690": " bhinnavedyajuṣāṃ māyā- % malo vidyeśvarāś ca te // Ipk_3,2.9 //",
    "GSP30utipk_au:691": " Ipv: kartṛtāyoge 'pi bodhānāṃ karmottīrṇānāṃ vidyeśvaratve 'pi",
    "GSP30utipk_au:692": " bhinnavedyayogān māyāmalam asty eva /",
    "GSP30utipk_au:693": " pūrṇakartṛtvābhāvād īśvarād bhinnā anyonyaṃ ca pūrvavad ata evaiṣām aṇutvam api syāt //",
    "GSP30utipk_au:694": " devādīnāṃ ca sarveṣāṃ $ bhavināṃ trividhaṃ malam &",
    "GSP30utipk_au:695": " tatrāpi kārmam evaikam % mukhyaṃ saṃsārakāraṇam // Ipk_3,2.10 //",
    "GSP30utipk_au:696": " Ipv: devādīnāṃ sthāvarāntānāṃ saṃsāriṇāṃ trayo 'pi malāḥ, kārma eva saṃsāraprayojakaḥ //",
    "GSP30utipk_au:697": " kalodbalitam etac ca $ cittattvaṃ kartṛtāmayam &",
    "GSP30utipk_au:698": " acidrūpasya śūnyāder % mitaṃ guṇatayā sthitam // Ipk_3,2.11 //",
    "GSP30utipk_au:699": " Ipv: saṃsāriṇām etac ca cittattvaṃ kartṛtārūpaṃ śūnyaprāṇādau jaḍe devasya kalāśaktyopodbalyamānam upasarjanatvenāvasthānāt parimitam /",
    "GSP30utipk_au:700": " ataś cātraiva mukhyam aṇutvam //",
    "GSP30utipk_au:701": " mukhyatvaṃ kartṛtāyāś ca $ bodhasya ca cidātmanaḥ &",
    "GSP30utipk_au:702": " śūnyādau tadguṇe jñānaṃ % tatsamāveśalakṣaṇam // Ipk_3,2.12 //",
    "GSP30utipk_au:703": " Ipv: etad eva punaḥ śūnyādi kartṛtātmano bodhasya yadopasarjanatvenāste tadāsya pramātur etad bodhamayatām āpannasya jñānaṃ tacchaktisamāveśalakṣaṇam ucyate //",
    "GSP30utipk_au:704": " śūnye buddhyādyabhāvātmany $ ahantākartṛtāpade &",
    "GSP30utipk_au:705": " asphuṭārūpasaṃskāra- % mātriṇi jñeyaśūnyatā // Ipk_3,2.13 //",
    "GSP30utipk_au:706": " Ipv: buddhiprāṇādiniṣedhamātre yadāhaṃtābhimānena pramātṛtā tadā sauṣupte tāvanmātrāvasthitau vedyābhāvaḥ saṃskārasya saṃbhave 'py",
    "GSP30utipk_au:707": " arūpatvenānupalakṣyatvāt /",
    "GSP30utipk_au:708": " tāvataiva sāṃkhyapuruṣād viśeṣaḥ //",
    "GSP30utipk_au:709": " sākṣāṇām āntarī vṛttiḥ $ prāṇādiprerikā matā &",
    "GSP30utipk_au:710": " jīvanākhyāthavā prāṇe % 'hantā puryaṣṭakātmikā // Ipk_3,2.14 //",
    "GSP30utipk_au:711": " Ipv: eṣa eva śūnyapramātā",
    "GSP30utipk_au:712": " sarvendriyaśaktisādhāraṇajīvanākhyaprāṇādipreraṇāntarvṛttir jīvākhyas,",
    "GSP30utipk_au:713": " tāsām indriyaśaktīnām ahaṃtayā saha puryaṣṭakatvam athavā prāṇāhaṃtayā pramātṛtvena puryaṣṭakatā",
    "GSP30utipk_au:714": " tāvan mātrasthitau proktaṃ $ sauṣupta[ṃ] pralayopamam &",
    "GSP30utipk_au:715": " savedyam apavedyaṃ ca % māyāmalayutāyutam // Ipk_3,2.15 //",
    "GSP30utipk_au:716": " Ipv: śūnyatāyāṃ sthitau vedyābhāvān māyāmalābhāvaḥ, prāṇādau sukhasparśādivedyayogān māyāmalavat pralaya iva sauṣuptaṃ padam //",
    "GSP30utipk_au:717": " manomātrapathe 'py akṣa- $ viṣayatvena vibhramāt &",
    "GSP30utipk_au:718": " spaṣṭāvabhāsā bhāvānāṃ % sṛṣṭiḥ svapnapadaṃ matam // Ipk_3,2.16 //",
    "GSP30utipk_au:719": " Ipv: cakṣurādīndriyaśaktyapravṛttav api manaḥśaktyaiva",
    "GSP30utipk_au:720": " dṛṣṭarūpādyābhāseśvarasṛṣṭir aṇoḥ svapnapadam /",
    "GSP30utipk_au:721": " anyapramātṛsādhāraṇarūpādyābhāsānuvṛttitaḥ kālāntarānanuvṛtter bhrāntir eṣā //",
    "GSP30utipk_au:722": " sarvākṣagocaratvena $ yā tu bāhyatayā sthirā &",
    "GSP30utipk_au:723": " sṛṣṭiḥ sādhāraṇī sarva- % pramātṝṇāṃ sa jāgaraḥ // Ipk_3,2.17 //",
    "GSP30utipk_au:724": " Ipv: sarvāntarbahiḥkaraṇaśaktyā sṛṣṭir jāgarā, tatrāpi pūrvavad dvicandrādibhrāntiḥ //",
    "GSP30utipk_au:725": " heyā trayīyaṃ prāṇādeḥ $ prādhānyāt kartṛtāguṇe &",
    "GSP30utipk_au:726": " taddhānopacayaprāya- % sukhaduḥkhādiyogataḥ // Ipk_3,2.18 //",
    "GSP30utipk_au:727": " Ipv: etāni jāgarasvapnasuṣuptāni prāṇāder ātmatvenābhimanyamānasyodrekāt svātantryasyāpahrāsād dheyāni, svātantryasya mātrayopacayaḥ sukhaharṣādayas tathaiva nyūnatā duḥkhadveṣādayaḥ sarvabhogātmā saṃsāro bandhaḥ //",
    "GSP30utipk_au:728": " prāṇāpānamayaḥ prāṇaḥ $ pratyekaṃ suptajāgratoḥ &",
    "GSP30utipk_au:729": " tacchedātmā samānākhyaḥ % sauṣupte viṣuvatsv iva // Ipk_3,2.19 //",
    "GSP30utipk_au:730": " Ipv: sa ca prāṇātmā [svapne] prāṇāpānarūpaśvāsapraśvāsarūpo jāgare 'tha",
    "GSP30utipk_au:731": " supte [atra] tayor api viṣuvatīva rātridinayoḥ sāmye tannyūnatādhikyarodhāt samānasaṃjñaḥ",
    "GSP30utipk_au:732": " madhyordhvagāmyudānākhyas $ turyago hutabhuṅmayaḥ &",
    "GSP30utipk_au:733": " vijñānākalamantreśo % vyāno viśvātmakaḥ paraḥ // Ipk_3,2.20 //",
    "GSP30utipk_au:734": " Ipv: prāṇāpānayoḥ pārśvadvayatiryakpravāhavicchedenaikatām āpādyordhvarūpamadhyamārgapravāheṇodgamanād udānaḥ /",
    "GSP30utipk_au:735": " madhyanetram ivordhvabhāktvād agnidharmā turyadaśāyām /",
    "GSP30utipk_au:736": " turyātīte dikkālānavacchede pūrṇe pravāhatāṃ hitvātinirbharāvastho vyānasaṃjñaḥ /",
    "GSP30utipk_au:737": " etac ca daśādvayam upādeyaṃ prāṇaśakteḥ parameśvarakalpatvenāvasthānāt //",
    "GSP30utipk_au:738": " ity āgamādhikāre dvitīyam āhnikam //",
    "GSP30utipk_au:739": " ity āgamādhikāraḥ //",
    "GSP30utipk_au:740": " 4. tattvasaṃgrahādhikāraḥ //",
    "GSP30utipk_au:741": " svātmaiva sarvajantūnām $ eka eva maheśvaraḥ &",
    "GSP30utipk_au:742": " viśvarūpo 'ham idam ity % akhaṇḍāmarśabṛṃhitaḥ // Ipk_4.1 //",
    "GSP30utipk_au:743": " Ipv: ekaḥ prathamopādeyaturyadaśāyām akhaṇḍitagrāhakākhaṇḍitagrāhyatanmelanācamatkāropabṛṃhitaḥ sādhāraṇa eva",
    "GSP30utipk_au:744": " sarvaprāṇinām ātmā viśvarūpo maheśvaraḥ //",
    "GSP30utipk_au:745": " tatra svasṛṣṭedaṃbhāge $ buddhyādigrāhakātmanā &",
    "GSP30utipk_au:746": " ahaṃkāraparāmarśa- % padam nītam anena tat // Ipk_4.2 //",
    "GSP30utipk_au:747": " Ipv: maheśvarasya jṛmbhāmaye 'smin nirgate tasminn idaṃtāparāmarśe grāhyaṃ yan nirmitaṃ buddhiḥ prāṇo 'tha śūnyaṃ tad vedyaikadeśarūpam",
    "GSP30utipk_au:748": " ahaṃkārāvamṛśyatāpādanena paricchinnagrāhakīkṛtam //",
    "GSP30utipk_au:749": " svasvarūpāparijñāna- $ mayo 'nekaḥ pumān mataḥ &",
    "GSP30utipk_au:750": " tatra sṛṣṭau kriyānandau % bhogo duḥkhasukhātmakaḥ // Ipk_4.3 //",
    "GSP30utipk_au:751": " Ipv: etad eva viśvātmanaḥ parimitatvakaraṇam apratyabhijñānam ucyate /",
    "GSP30utipk_au:752": " evaṃ cānekabuddhiprāṇādikhaṇḍagatāparāhaṃkāraparāmarśaḥ parāparijñānasaṃjñaḥ /",
    "GSP30utipk_au:753": " pratyakātmano bahavas, teṣu pramātṛrūpeṣu maheśvareṇa svānandaḥ svakriyaikakartṛtānusāriṇī nirmitā /",
    "GSP30utipk_au:754": " sa eva bhoga ānandaleśākhyaḥ sukhasaṃjñitaḥ kriyālavātmā duḥkharūpaḥ kriyā duḥkhaṃ ca vakṣyate",
    "GSP30utipk_au:755": " svāṅgarūpeṣu bhāveṣu $ patyur jñānaṃ kriyā ca yā &",
    "GSP30utipk_au:756": " māyātṛtīye te eva % paśoḥ sattvaṃ rajas tamaḥ // Ipk_4.4 //",
    "GSP30utipk_au:757": " Ipv: īśvarasya jñānakriye te māyayā sahite paśoḥ sattvarajastamāṃsi //",
    "GSP30utipk_au:758": " bhedasthitaḥ śāktimataḥ $ śaktitvaṃ nāpadiśyate &",
    "GSP30utipk_au:759": " eṣāṃ guṇānāṃ karaṇa- % kāryatvapariṇāminām // Ipk_4.5 //",
    "GSP30utipk_au:760": " Ipv: sattvarajastamasāṃ ca bhedenāvabhāsān na śaktivyapadeśaḥ śaktiśaktimator abhedāt /",
    "GSP30utipk_au:761": " vastutaḥ śaktivikāso viśvam //",
    "GSP30utipk_au:762": " sattānandaḥ kriyā patyus $ tadabhāvo 'pi sā paśoh &",
    "GSP30utipk_au:763": " dvayātmā tad rajo duḥkhaṃ % śleṣi sattvatamomayam // Ipk_4.6 //",
    "GSP30utipk_au:764": " Ipv: īśvarasyānantakartṛtā camatkārarūpā kriyoktā paramaprakāśānandamayī,",
    "GSP30utipk_au:765": " pratyagātmanas tu tau prakāśānandau grāhyabhūtau sattvam ucyate /",
    "GSP30utipk_au:766": " tadabhāvaś ca tamaḥ, sattvatamasī prakāśānandatadabhāvarūpe dve api śleṣātmanī [rajaḥ] /",
    "GSP30utipk_au:767": " paśoḥ rajaḥsaṃjñayā kriyā ca duḥkhaṃ cocyate //",
    "GSP30utipk_au:768": " ye 'py asāmayikedantā- $ -parāmarśabhuvaḥ prabhoḥ &",
    "GSP30utipk_au:769": " te vimiśrā vibhinnāś ca % tathā citrāvabhāsinaḥ // Ipk_4.7 //",
    "GSP30utipk_au:770": " Ipv: ye caite maheśvarasyedaṃśabdasaṃketānusaṃdhānaṃ vināpi prakāśasya parāmarśasāratvād bāladaśāyām ivedamarthanirdeśyā bhāvās, te",
    "GSP30utipk_au:771": " 'nekābhāsasāmānādhikaraṇyena svalakṣaṇātmanaḥ pṛthaksāmānyarūpatayā nānākārāś ca tathā tannirmāṇāt prathante //",
    "GSP30utipk_au:772": " te tu bhinnāvabhāsārthāḥ $ prakalpyāḥ pratyagātmanaḥ &",
    "GSP30utipk_au:773": " tattadvibhinnasaṃjñābhiḥ % smṛtyutprekṣādigocare // Ipk_4.8 //",
    "GSP30utipk_au:774": " Ipv: te vibhinnāvabhāsāḥ sāmānyātmano 'rthās tadanubhavasaṃskṛtaiḥ kṛśo 'haṃ duḥkhī sukhī vāham iti vicitravyapadeśaviṣayīkriyamāṇātmabhiḥ kṣetrajñair vikalpanaśaktyā tattadghaṭarajataśuklapaṭaśakaṭādināmnāntaspratyavamarśanīyatvena pradarśyante smṛtau pūrvānubhavāpramoṣe, vicitrotprekṣādiṣu tu svātantryeṇa /",
    "GSP30utipk_au:775": " ayam eva grāhyagrāhakabhedāvabhāsaḥ śabdamayaḥ paśubhāve saṃsārabandhaḥ //",
    "GSP30utipk_au:776": " tasyāsādhāraṇī sṛṣṭir $ īśasṛṣṭyupajīvinī &",
    "GSP30utipk_au:777": " saiṣāpy ajñatayā satyai- % -veśaśāktyā tadātmanaḥ // Ipk_4.9 //",
    "GSP30utipk_au:778": " svaviśrāntyuparodhāyā- $ -calayā prāṇarūpayā &",
    "GSP30utipk_au:779": " vikalpakriyayā tattad- % varṇavaicitryarūpayā // Ipk_4.10 //",
    "GSP30utipk_au:780": " Ipv: kṣetraś ceśvararūpa eva tattatsāmānyarūpānarthān īśaśaktyaivāparijñātayā sarvasādhāraṇārthadarśanasaṃskṛtānanyavedyān",
    "GSP30utipk_au:781": " nirmimīte /",
    "GSP30utipk_au:782": " sā ceśvaraśāktiḥ svātmamātraviśrāntivirodhāya māyāvyapadeśyā tattatkakārādivarṇabhedaśatānantagaṇanā prāṇarūpeṇa cañcalatām āpannā vikalpākhyavyāpārā tathāntaḥ sṛjaty arthān //",
    "GSP30utipk_au:783": " sādhāraṇo 'nyathā caiśaḥ $ sargaḥ spaṣṭāvabhāsanāt &",
    "GSP30utipk_au:784": " vikalpahānaikāgryāt % krameṇeśvaratāpadam // Ipk_4.11 //",
    "GSP30utipk_au:785": " Ipv: īśvarasya tu sṛṣṭiḥ sarvapramātṝṇāṃ sādhāraṇī teṣāṃ tanmadhya",
    "GSP30utipk_au:786": " evotpādād, ekapramātṛniyatā caikapramātrāveśena svapnabhrāntyādau sṛṣṭiḥ /",
    "GSP30utipk_au:787": " sā cāham idam ity etāvat parāmarśamayī bhedānudayād vikalpojjhitā spaṣṭāvabhāsā ca /",
    "GSP30utipk_au:788": " tatrāntarāntarodyatkṣetrajñavyāpāravikalpananirhrāsapariśīlanena saṃsāriṇāṃ krameṇaikarasaiśvaryodgamāt kṣetrajñatāvimuktiḥ //",
    "GSP30utipk_au:789": " sarvo mamāyaṃ vibhava $ ityevaṃ parijānataḥ &",
    "GSP30utipk_au:790": " viśvātmano vikalpānāṃ % prasare 'pi maheśatā // Ipk_4.12 //",
    "GSP30utipk_au:791": " Ipv: kṣetrajñasyāpīśvaraśāktyaiva vikalpārambha iti taddaśāyām api parijñāteśvarabhāvasya mamāyaṃ saṃsāramayo vibhava ity abhedena viśvam āviśataḥ parāmarśamātrān aśeṣān vikalpān saṃpādayato maheśvarataiva //",
    "GSP30utipk_au:792": " meyaṃ sādhāraṇaṃ muktaḥ $ svātmābhedena manyate &",
    "GSP30utipk_au:793": " maheśvaro yathā baddhaḥ % puna atyantabhedavat // Ipk_4.13 //",
    "GSP30utipk_au:794": " Ipv: baddhamuktayor vedyam ekaṃ, kiṃ tu baddho 'tyantavibhedena tad vetti vimuktaḥ svātmadehatvena",
    "GSP30utipk_au:795": " sarvathā tv antarālīnā- $ -nantatattvaughanirbharaḥ &",
    "GSP30utipk_au:796": " śivaḥ cidānandaghanaḥ % paramākṣaravigrahaḥ // Ipk_4.14 //",
    "GSP30utipk_au:797": " Ipv: sarvathā tv antarlīne prameye 'haṃmatau pūrṇāyāṃ śivataiva //",
    "GSP30utipk_au:798": " evam ātmānam etasya $ samyagjñānakriye tathā &",
    "GSP30utipk_au:799": " jānan yathepsitān paśyañ % jānāti ca karoti ca // Ipk_4.15 //",
    "GSP30utipk_au:800": " Ipv: ittham āviṣkṛtaśaktyabhijñānam ātmānam anantajñānakriyāśaktinibhṛtam īśvaraṃ pratyabhijñāya yathecchaṃ sarvaṃ paśyati nirmimīte //",
    "GSP30utipk_au:801": " iti prakaṭito mayā sughaṭa eṣa mārgo navo $ mahāgurubhir ucyate sma",
    "GSP30utipk_au:802": " śivadṛṣṭiśāstre yathā &",
    "GSP30utipk_au:803": " tad atra nidadhat padaṃ bhuvanakartṛtām ātmano % vibhāvya śivatāmayīm aniśam āviśan siddhyati Ipv: yatra yathāvasthita eva vyavahāre pratyabhijñāmātrāc chivatālābhaḥ /",
    "GSP30utipk_au:804": " sa ayam avakra evābhinavo mārgaḥ sākṣātkṛtaparameśvarabhaṭṭārakākārair bhaṭṭaśrīsomānandapādaiḥ śivadṛṣṭināmni prakaraṇe nirdiṣṭo mayā yuktinibandhanena hṛdayaṃgamīkṛtaḥ /",
    "GSP30utipk_au:805": " etat pariśīlanena śivatāveśāj jīvann eva mukto bhavati //",
    "GSP30utipk_au:806": " tais tair apy upayācitair upanatas tanvyāḥ sthito 'py antike $ kānto lokasamāna evam aparijñāto na rantuṃ yathā &",
    "GSP30utipk_au:807": " lokasyaiṣa tathānavekṣitaguṇaḥ svātmāpi viśveśvaro % naivālaṃ nijavaibhavāya tad iyaṃ tatpratyabhijñoditā Ipv: kāntadṛṣṭānteneśvarapratyabhijñopapādanīyā cāpūrvaphalā ca //",
    "GSP30utipk_au:808": " janasyāyatnasiddhyartham $ udayākarasūnunā &",
    "GSP30utipk_au:809": " īśvarapratyabhijñeyam % utpalenopapāditā // Ipk_4.18 //",
    "GSP30utipk_au:810": " Ipv: sulabho 'yaṃ siddhimārgaḥ pradarśitaḥ //",
    "GSP30utipk_au:811": " iti tattvasaṃgrahādhikāraḥ //",
    "GSP30utipk_au:812": " //samāpteyam īśvarapratyabhijñāvṛttiḥ //"
}