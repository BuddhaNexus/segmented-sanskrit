{
  "K10sf137_sc:0": "Dhvajāgrasūtra",
  "K10sf137_sc:1": "Sand_1 evaṁ mayā śrutam / ekasmiṁ samaye bhagavāṁ śrāvastyāṁ viharati sma jetavane anāthapiṇḍadasyārāme /",
  "K10sf137_sc:2": "Sand_2 tatra bhagavāṁ bhikṣūn āmantrayate sma /",
  "K10sf137_sc:3": "Sand_3 sati vo bhikṣava araṇyagatānāṁ vā vṛkṣamūlagatānāṁ vā śunyāgāragatānāṁ vā utpadyeta bhayaṁ vā chambitatvaṁ vā romaharṣo vā /",
  "K10sf137_sc:4": "Sand_4 māṁ yūyaṁ tasmiṁ samaye ākārataḥ samanusmarata /",
  "K10sf137_sc:5": "Sand_5 iti hi sa bhagavāṁ tathāgato ’rhāṁ samyaksaṁbuddho vidyācaraṇasampanna sugato lokavid anuttaraḥ puruṣadamyasārathi śāstā devamanuṣyāṇāṁ buddho bhagavāṁ /",
  "K10sf137_sc:6": "Sand_6 māṁ vas tasmiṁ samaye ākārataḥ samanusmaratām / yad utpatsyate bhayaṁ vā chambitatvaṁ vā romaharṣo vā tat prahāsyate /",
  "K10sf137_sc:7": "Sand_7 bhūtapūrvaṁ bhikṣava śakro devendro devāsurasaṁgrāme pratyupasthite devāms trāyastriṁśān āmantrayati /",
  "K10sf137_sc:8": "Sand_8 sati vo māriṣā devāsurasaṁgrāme samabhirūḍhāṇāṁ utpadyeta bhayaṁ vā chambitatvaṁ vā romaharṣo vā /",
  "K10sf137_sc:9": "Sand_9 mama vas tasmiṁ samaye vaijayanto dhvajāgraḥ samanusmartavyaḥ / mama vas tasmiṁ samaye",
  "K10sf137_sc:10": "vaijayantaṁ dhvajāgraṁ samanusmaratāṁ / yad utpatsyate bhayaṁ vā chambitatvaṁ vā",
  "K10sf137_sc:11": "romaharṣo vā tat prahāsyate /",
  "K10sf137_sc:12": "Sand_10 evam eva sati vo bhikṣava araṇyagatānāṁ vā vṛkṣamūlagatānāṁ vā śunyāgāragatānāṁ vā utpadyeta bhayaṁ vā chambitatvaṁ vā romaharṣo vā /",
  "K10sf137_sc:13": "Sand_11 māṁ yūyaṁ tasmiṁ samaye ākārataḥ samanusmarata / iti hi sa bhagavāṁ yāvad buddho bhagavāṁ /",
  "K10sf137_sc:14": "Sand_12 māṁ vas tasmiṁ samaye ākārataḥ samanusmaratāṁ yad utpatsyate bhayaṁ vā chambitatvaṁ vā romaharṣo vā tat prahāsyate /",
  "K10sf137_sc:15": "Sand_13 tat kasmād dheto / sa hi śakro devendraḥ sarāgaḥ sadveṣaḥ samoha aparimukto jātijarāvyādhimaraṇaśokaparidevaduḥkhadaurmanasyopāyāsebhyaḥ aparimukto duḥkhād iti vadāmi /",
  "K10sf137_sc:16": "Sand_14 bhīru chambī utrāsī palāyī sa ekatā bibhety api utrāsity api palāyaty api /",
  "K10sf137_sc:17": "Sand_15 ahaṁ khalu tathāgato loke utpanna arhāṁ samyaksaṁbuddho vidyācaraṇasaṁpannaḥ sugato lokavid anuttaraḥ puruṣadamyasārathi śāstā devamanuṣyāṇāṁ buddho bhagavāṁ /",
  "K10sf137_sc:18": "Sand_16 vigatarāgo vigatadveṣo vigatamohaḥ parimukto jātijarāvyādhimaraṇaśokaparidevaduḥkhadaurmanasyopāyāsebhya parimukto duḥkhād iti vadāmi /",
  "K10sf137_sc:19": "Sand_17 abhīrur acchaṁbī anutrāsī apalāyī /",
  "K10sf137_sc:20": "Sand_18 tasya mama bhikṣava abhīruṇa acchaṁbina anutrāsina apalāyinaḥ śrotavyaṁ vacanaṁ kartavyaṁ anuśāsanaṁ karaṇīyam idaṁ sthānam iti /",
  "K10sf137_sc:21": "Sand_19 idam avocad bhagavāṁ āpatamanasas te bhikṣavo bhagavato bhāṣitam abhyanandam /",
  "K10sf137_sc:22": "Sand_20 dhvajāgrasūtraṁ / samāptaḥ //"
}