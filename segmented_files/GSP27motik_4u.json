{
    "GSP27motik_4u:0": " 4. Prakaraṇa: Sthiti (4,1.1-4,24.19, 4,25.12-4,33.26)",
    "GSP27motik_4u:1": " oṃ atha sthitiprakaraṇaṃ vyākhyāyate / oṃ",
    "GSP27motik_4u:2": " pratyakjyotiḥ kim api paramam bhāvayitvātha devaṃ dhyātvā citte bhavabhayaharaṃ śrīgaṇeśaṃ",
    "GSP27motik_4u:3": " vibhuṃ ca / maulau kṛtvā gurucaraṇayor dhūlipuñjaṃ ca ṭīkā sthityākhye ḥsmin prakaraṇavare",
    "GSP27motik_4u:4": " tanyate bhāskareṇa //MU_4,1.0 //",
    "GSP27motik_4u:5": " evam utpattiprakaraṇe ḥnutpattirūpāṃ jagadutpattim pratipādya tacchravaṇena ca tatra śrīrāmam pratītibhājaṃ nirvarṇya tadanantaraṃ yogyaṃ sthitiprakaraṇārambhaṃ",
    "GSP27motik_4u:6": " athotpattiprakaraṇād anantaram idaṃ śṛṇu / sthitiprakaraṇaṃ rāma jñātaṃ nirvāṇakāri yat //MU_4,1.1//",
    "GSP27motik_4u:7": " athaśabdo maṅgalamātraprayojanaḥ / idaṃ vakṣyamāṇam / sthitiprakaraṇaṃ kim / yat",
    "GSP27motik_4u:8": " jñātaṃ śravaṇamanananidadhyāsanaviṣaye kṛtaṃ sat / nirvāṇam brahmaṇi ātyantikaṃ layaṃ",
    "GSP27motik_4u:9": " karotīti tādṛśam / bhavati //MT_4,1.1 //",
    "GSP27motik_4u:10": " sthitiprakaraṇam eva kathayati",
    "GSP27motik_4u:11": " evaṃ tāvad idaṃ viddhi dṛśyaṃ jagad iti sthitam / ahaṃ cetyādy anākāram bhrāntimātram asanmayam //MU_4,1.2//",
    "GSP27motik_4u:12": " tāvat tvam evaṃ viddhi / anyat svayam eva jñāsyasīti bhāvaḥ / evaṃ katham ity apekṣāyām",
    "GSP27motik_4u:13": " āha idam iti / jagad iti / jagad iti nāmadheyena sthitam / idaṃ dṛśyam puraḥsphurat /",
    "GSP27motik_4u:14": " dṛśikriyāviṣayo bhāvajātam / aham ityādi ca bhavati / kathambhūtam / anākāram bhrāntimātram",
    "GSP27motik_4u:15": " asanmayaṃ ca //MT_4,1.2 //",
    "GSP27motik_4u:16": " akartṛkam anaṅgaṃ ca gagane citram utthitam / adraṣṭṛkaṃ sānubhavam anidraṃ svapnadarśanam //MU_4,1.3//",
    "GSP27motik_4u:17": " gagane cidākāśe / citram ālekhyam iva / uditam prādurbhūtam / kīdṛk citram / akartṛkam",
    "GSP27motik_4u:18": " kartṛrahitam / anaṅgam niḥsvarūpam / punaḥ kim / svapnadarśanam svapnadarśanasvarūpam /",
    "GSP27motik_4u:19": " svapnadarśanam kathambhūtam / adraṣṭṛkam draṣṭṛrahitam / sānubhavam draṣṭranubhavaviṣayatāṃ",
    "GSP27motik_4u:20": " gatam / anidram nidrādoṣādṛṣṭam / atrālaukikatvakathanena vismayakāritve eva bharaḥ",
    "GSP27motik_4u:21": " kṛtaḥ //MT_4,1.3 //",
    "GSP27motik_4u:22": " bhaviṣyatpuranirmāṇaṃ citrasaṃstham ivoditam / markaṭānalatāpābham ambvāvartavad āsthitam //MU_4,1.4//",
    "GSP27motik_4u:23": " bhaviṣyatpurasya ca nakiñcidrūpatvaṃ sphuṭam eva / markaṭasyānalatvenābhāsamānaḥ",
    "GSP27motik_4u:24": " analaḥ markaṭānalaḥ / tasya yaḥ tāpaḥ / tasyābhā yasya / tat / markaṭo hi kam api",
    "GSP27motik_4u:25": " phalaviśeṣam agnibhrameṇa gṛhṇāti / āsthitam sthitiyuktam //MT_4,1.4 //",
    "GSP27motik_4u:26": " sadrūpam api niḥśūnyaṃ tejaḥ sauram ivāmbare / ratnābhājālam iva khe dṛśyamānam abhittimat //MU_4,1.5//",
    "GSP27motik_4u:27": " sadrūpam cinmātrasāratvāt / niḥśūnyam nakiñcittvāt / ambare hi sauraṃ tejaḥ sadrūpam api niḥśūnyam iva bhātīti tasyopamānatvena grahaṇam //MT_4,1.5//",
    "GSP27motik_4u:28": " saṅkalpapuravat prauḍham anubhūtam asanmayam / kathārthapratibhānātma na kvacit sthitam asti ca //MU_4,1.6//",
    "GSP27motik_4u:29": " kathāyāḥ anena kathyamānāyāḥ kathāyāḥ / yaḥ arthaḥ / tasya yat pratibhānam sphuraṇam /",
    "GSP27motik_4u:30": " tadātma tatsvarūpam / kathāḥ śravaṇakāle hi śrotuḥ tadarthaḥ puraḥ iva pratibhāti /",
    "GSP27motik_4u:31": " na kvacit sthitam vicārāsahatvāt / asti ca pratibhāsamānatvāt //MT_4,1.6 //",
    "GSP27motik_4u:32": " niḥsāram apy atīvāntaḥsāraṃ svapnācalopamam / bhūtākāśam ivākārabhāsuraṃ śūnyamātrakam //MU_4,1.7//",
    "GSP27motik_4u:33": " niḥsāram piṇḍagrahābhāvāt / atīvātiśayenāntaḥsāram cinmātrasāratvāt / ākārabhāsuram nīlarūpayuktākārabhāsvaram //MT_4,1.7//",
    "GSP27motik_4u:34": " śaradabhram ivāgrastham alakṣyakṣayam ākṣayi / varṇo vyomatalasyeva dṛśyamānam avastukam //MU_4,1.8//",
    "GSP27motik_4u:35": " spaṣṭam //MT_4,1.8//",
    "GSP27motik_4u:36": " svapnāṅganāratākāram arthaniṣṭham anarthakam / citrodyānam ivotphullam arasaṃ sarasākṛti //MU_4,1.9//",
    "GSP27motik_4u:37": " arthaniṣṭham retaḥsravākhyārthakriyāratam / anarthakam prabhāte ḥdṛśyamānatvāt vṛthābhātam /",
    "GSP27motik_4u:38": " punaḥ kathambhūtam / arasam āsvādarahitam api / sarasākṛti sarasā ivākṛtiḥ yasya /",
    "GSP27motik_4u:39": " tat / kim iva / utphullaṃ citrodyānam ālekhyodyānam / iva / tasyāpi arasatve ḥpi",
    "GSP27motik_4u:40": " sarasākṛtitvam prasiddham //MT_4,1.9 //",
    "GSP27motik_4u:41": " prakāśam iva nistejaś citrārkānalavat sthitam / anubhūtam manorājyam ivāsatyam avāstavam //MU_4,1.10//",
    "GSP27motik_4u:42": " spaṣṭam //MT_4,1.10//",
    "GSP27motik_4u:43": " citrapadmākara iva sārasaugandhyavarjitam / śūnye prakacitaṃ nānāvarṇam ākāritātmakam //MU_4,1.11//",
    "GSP27motik_4u:44": " śūnye acetyacinmātrākhyāyāṃ śūnyabhittau / ākāritaḥ ākārayuktaḥ / ātmā yasya / tādṛśam //MT_4,1.11//",
    "GSP27motik_4u:45": " paramārthena śuṣyadbhir bhūtapelavapallavaiḥ / tataṃ jaḍam asārātma kadalīstambhabhāsuram //MU_4,1.12//",
    "GSP27motik_4u:46": " tataṃ vyāptam //MT_4,1.12//",
    "GSP27motik_4u:47": " sphāritekṣaṇadṛśyāndhakāracakrakavat tatam / atyantam abhavadrūpam api pratyakṣavat sthitam //MU_4,1.13//",
    "GSP27motik_4u:48": " sphāritekṣaṇasya dṛśyāni yāni andhakāracakrakāṇi / tadvat tatam / abhinayagamyaś cāyam arthaḥ //MT_4,1.13//",
    "GSP27motik_4u:49": " vār budbuda ivābhogi śūnyam antaḥ sphuradvapuḥ / rasātmakaṃ satyarasam avicchinnakṣayodayam //MU_4,1.14//",
    "GSP27motik_4u:50": " rasātmakam icchāsvarūpaṃ jalasvarūpaṃ ca / satyarasaṃ / satyasya cinmātratattvasya / rasaḥ yasya / tat / cinmātratattvenaiva puṣṭiṃ gatam ity arthaḥ //MT_4,1.14//",
    "GSP27motik_4u:51": " nīhāra iva vistāri gṛhītaṃ san na kiñcana / jaḍaṃ śūnyāspadaṃ śūnyaṃ keṣāñcit paramāṇuvat //MU_4,1.15//",
    "GSP27motik_4u:52": " keṣāñcit sthūlabuddhīnāṃ tārkikāṇām //MT_4,1.15//",
    "GSP27motik_4u:53": " kiñcid bhūtamayo ḥstīti sthitaṃ śūnyam abhūtakam / gṛhyamāṇam asadrūpaṃ niśātama ivotthitam //MU_4,1.16//",
    "GSP27motik_4u:54": " ayaṃ saṃsāraḥ kiñcit bhūtamayaḥ astīti sthitam bhāsamānam / etair viśeṣaṇaiḥ samastaḥ",
    "GSP27motik_4u:55": " sthitiprakaraṇārthaḥ saṅgṛhyoktaḥ / sthitiprakaraṇe evaṃrūpāyā jagatsthiter vaktum",
    "GSP27motik_4u:56": " iṣṭatvāt //MT_4,1.16 //",
    "GSP27motik_4u:57": " śrīrāmaḥ pṛcchati",
    "GSP27motik_4u:58": " mahākalpakṣaye dṛśyam āste bīja ivāṅkuram / pare bhūya udety etat tata eveti kiṃ vada //MU_4,1.17//",
    "GSP27motik_4u:59": " iti kim etad eva kim asti atha vā neti / vada kathaya //MT_4,1.17//",
    "GSP27motik_4u:60": " evambodhāḥ kim ajñāḥ syur uta tajjñā iti sphuṭam / yathāvad bhagavan brūhi sarvasaṃśayaśāntaye //MU_4,1.18//",
    "GSP27motik_4u:61": " evam pūrvaślokoktarūpaḥ / bodhaḥ yeṣāṃ / te / tādṛśāḥ //MT_4,1.18//",
    "GSP27motik_4u:62": " śrīvasiṣṭha uttaram āha",
    "GSP27motik_4u:63": " idam bīje ḥṅkura iva dṛśyam āste mahākṣaye / brūte yaḥ param ajñatvam etat tasyātiśaiśavāt //MU_4,1.19//",
    "GSP27motik_4u:64": " atiśaiśavāt atimaurkhyāt //MT_4,1.19//",
    "GSP27motik_4u:65": " hetukathanam avaśyopadeśyatvenāha",
    "GSP27motik_4u:66": " sparśe kiṃ tad asambaddhaṃ katham etad avāstavam / viparīto bodha eṣa vaktuḥ śrotuś ca maurkhyakṛt //MU_4,1.20//",
    "GSP27motik_4u:67": " asambaddhaṃ tat kim bhavati / na kiñcid apīty arthaḥ / etat avāstavam asambaddhaṃ /",
    "GSP27motik_4u:68": " katham bhavati / sparśe āmukhe ity / eṣa viparītaḥ bodhaḥ vaktuḥ śrotuś ca maurkhyakṛt",
    "GSP27motik_4u:69": " bhavati / etat anena hetunā asambaddham bhavati iti vaktuḥ vaktavyam / anena hetunā",
    "GSP27motik_4u:70": " etat avāstavaṃ na bhavatīti śrotuḥ paryanuyogaḥ kāryaḥ / anyathā tayoḥ maurkhyam",
    "GSP27motik_4u:71": " eveti bhāvaḥ //MT_4,1.20 //",
    "GSP27motik_4u:72": " phalitam āha",
    "GSP27motik_4u:73": " bījakāle ḥṅkura iva jagad āste itīha yā / buddhiḥ sāsatpralāpārthā mūḍhā śṛṇu kathaṃ kila //MU_4,1.21//",
    "GSP27motik_4u:74": " ata ity adhyāhāryam / asatpralāpārthā asatpralāpasyevārthaḥ yasyāḥ / sā / asatpralāparūpeti",
    "GSP27motik_4u:75": " yāvat / mūḍhā jaḍā / kathaṃ kena hetunā / hetvakathane mamāpi maurkhyāpātaḥ syād",
    "GSP27motik_4u:76": " iti bhāvaḥ //MT_4,1.21 //",
    "GSP27motik_4u:77": " bījam bhavet svayaṃ dṛśyaṃ cittādīndriyagocaraḥ / vaṭadhānādi dhānyādi yuktam atrāṅkurodbhavaḥ //MU_4,1.22//",
    "GSP27motik_4u:78": " cittādīndriyagocaraḥ / ata eva dṛśyam vaṭadhānādi tathā dhānyādi bījam bhavet / atra dhānādirūpe tathā dhānyādirūpe bīje / aṅkurodbhavaḥ yuktam bhavati //MT_4,1.22//",
    "GSP27motik_4u:79": " manaḥṣaṣṭhendriyātītaṃ yaḥ khād atitarām api / bījaṃ tad bhavituṃ śaktaṃ svayambhūr jagataḥ katham //MU_4,1.23//",
    "GSP27motik_4u:80": " manaḥ ṣaṣṭhaṃ yeṣām / tāni manaḥṣaṣṭhāni / tādṛśāni ca tānīndriyāṇi / tāny atītam / svayambhūḥ cinmātram //MT_4,1.23//",
    "GSP27motik_4u:81": " ākāśād api sūkṣmasya parasya paramātmanaḥ / sarvākṣānupalabhyasya kīdṛśī bījatā katham //MU_4,1.24//",
    "GSP27motik_4u:82": " spaṣṭam //MT_4,1.24//",
    "GSP27motik_4u:83": " sat sūkṣmam asadābhāsam asad eva hy ataddṛśām / kīdṛśī bījatā tatra bījābhāve kuto ḥṅkuraḥ //MU_4,1.25//",
    "GSP27motik_4u:84": " sat api yat cinmātrākhyaṃ vastu / ataddṛśām na tasmin dṛk yeṣām / te / tādṛśām /",
    "GSP27motik_4u:85": " cinmātrajñānarahitānām iti yāvat / asad eva bhavati / atra hetum āha / asadābhāsam",
    "GSP27motik_4u:86": " iti / asadvat ābhāsaḥ yasya / tat / tādṛśam / atrāpi hetutvena viśeṣaṇam āha sūkṣmam",
    "GSP27motik_4u:87": " iti / sūkṣmatvād asadābhāsatvam / asadābhāsatvād asattvam ity arthaḥ / tatra tasmin",
    "GSP27motik_4u:88": " cinmātrākhye vastuni / bījatā kīdṛśī bhavati / na bhavati / sthūlasyaiva bījatvayogād",
    "GSP27motik_4u:89": " ity arthaḥ / bījābhāve aṅkuraḥ jagadākhyaḥ aṅkuraḥ / kutaḥ bhavati / naiva yukta",
    "GSP27motik_4u:90": " ity arthaḥ //MT_4,1.25 //",
    "GSP27motik_4u:91": " gaganāṅgād api svacche śūnye tatra pare pade / kathaṃ santi jaganmerusamudragaganādayaḥ //MU_4,1.26//",
    "GSP27motik_4u:92": " gaganāṅgāt svacchatvaṃ jāḍyākhyamālinyarahitatvāt jñeyam //MT_4,1.26//",
    "GSP27motik_4u:93": " nakiñcid yat kathaṃ kiñcit tatrāste vastv avastuni / asti cet tat kathaṃ tatra vidyamānaṃ na dṛśyate //MU_4,1.27//",
    "GSP27motik_4u:94": " yat cinmātram / bāhyāntaḥkaraṇātītatvāt nakiñcid bhavati / tatra tasmin / avastuni",
    "GSP27motik_4u:95": " nakiñcidrūpe cinmātre / indriyagamyatvena kiñcidrūpaṃ vastu jagadākhyaṃ vastu / katham",
    "GSP27motik_4u:96": " āste / tathāpi cet asti tatra vidyamānaṃ kathaṃ na dṛśyate / tarhi vidyamānatvam",
    "GSP27motik_4u:97": " evāsya yuktaṃ syād iti bhāvaḥ / nanu jagataḥ vidyamānatvaṃ kathaṃ nāsti iti cet /",
    "GSP27motik_4u:98": " vicārāsahatvān nāstīti brūmaḥ / yo hi vicāraṃ sahate tasyaiva vidyamānatvam / yathā",
    "GSP27motik_4u:99": " rajjusarpāpekṣayā rajjoḥ //MT_4,1.27 //",
    "GSP27motik_4u:100": " nakiñcidātmanaḥ kiñcit katham eti kuto ḥtha vā / śūnyarūpād ghaṭākāśāj jāto ḥdriḥ kva kutaḥ kadā //MU_4,1.28//",
    "GSP27motik_4u:101": " pūrvaślokavyākhyayaiva gatārtho ḥyaṃ ślokaḥ //MT_4,1.28//",
    "GSP27motik_4u:102": " pratipakṣe kathaṃ kiñcid āste chāyātape yathā / katham āste tamo bhānau katham āste hime ḥnalaḥ //MU_4,1.29//",
    "GSP27motik_4u:103": " kiñcit kim api / pratipakṣe katham āste / pratipakṣe avasthānaṃ kasyāpi na yuktam iti bhāvaḥ / viśeṣeṇaitad eva darśayati cchāyetyādi //MT_4,1.29//",
    "GSP27motik_4u:104": " merur āste katham aṇau kutaḥ kiñcid anākṛtau / tadatadrūpayor aikyaṃ kva cchāyātapayor iva //MU_4,1.30//",
    "GSP27motik_4u:105": " dṛṣṭāntāni viśeṣatayoktvā dārṣṭāntikam api tattayaiva kathayati kutaḥ kiñcid iti /",
    "GSP27motik_4u:106": " kiñcit indriyagamyatvāt kiñcidrūpaṃ jagat / anākṛtau indriyāgamyatvenākārarahite",
    "GSP27motik_4u:107": " cinmātre / kutaḥ na yuktam etad iti bhāvaḥ / nanv ekatve na bījāṅkuratvam anayor",
    "GSP27motik_4u:108": " astīty atrāha tadatad iti / tadatadrūpayoḥ atyantabhinnayoḥ //MT_4,1.30 //",
    "GSP27motik_4u:109": " sākāre vaṭadhānādāv aṅkuro ḥstīti yuktimat / anākāre mahākāraṃ jagad astīty ayuktimat //MU_4,1.31//",
    "GSP27motik_4u:110": " spaṣṭam //MT_4,1.31//",
    "GSP27motik_4u:111": " deśāntare yac ca narāntare ca buddhyādisarvendriyaśaktyadṛśyam / nāsty eva tattadvidhabuddhibodhe nakiñcid ity eva tad ucyate ca //MU_4,1.32//",
    "GSP27motik_4u:112": " deśāntare ca asmin deśe anyasmin deśe ca / narāntare ca tvayi anyeṣu nareṣu ca /",
    "GSP27motik_4u:113": " kālasyāpy etad upalakṣaṇam / tena kālāntare cety api jñeyaṃ / tenāyam arthaḥ / buddhyādīnāṃ",
    "GSP27motik_4u:114": " sarvendriyaśaktīnāṃ cādṛśyaṃ yat vastu / deśāntare narāntare ca tattadvidhabuddhibodhe /",
    "GSP27motik_4u:115": " tattadvidhāḥ tattatprakārāḥ / yāḥ buddhayaḥ / tāsāṃ yaḥ bodhaḥ / tatra / nāsti /",
    "GSP27motik_4u:116": " tadviṣayo nāstīti yāvat / paṇḍitaiḥ tat nakiñcid ity eva ucyate kathyate //MT_4,1.32 //",
    "GSP27motik_4u:117": " tataḥ kim ity atrāha",
    "GSP27motik_4u:118": " kāryasya tat kāraṇatām prayātam vaktīti yas tasya vimūḍhabodhaḥ / kair nāma tatkāryam udeti tasmāt svaiḥ kāraṇaughaiḥ sahakārirūpaiḥ //MU_4,1.33//",
    "GSP27motik_4u:119": " tat nakiñcid iti nāmārhaṃ vastu / kāryasya kāraṇatām prayātam bhavati / iti yaḥ vakti /",
    "GSP27motik_4u:120": " tasya vimūḍhabodhaḥ bhavati / nāsau tajjña iti bhāvaḥ / sahakārikāraṇābhāvena tasya",
    "GSP27motik_4u:121": " kāraṇatāṃ nivārayati tatkāryam iti / svaiḥ nijaiḥ / sarvasya nakiñcidrūpacinmātrasvarūpatvena",
    "GSP27motik_4u:122": " sahakārikāraṇasattā nāstīti bhāvaḥ //MT_4,1.33 //",
    "GSP27motik_4u:123": " etena siddhaṃ siddhāntaṃ sargāntaślokena kathayati",
    "GSP27motik_4u:124": " durbuddhibhiḥ kāraṇakāryabhāvaṃ saṅkalpitaṃ dūratare vyudasya / yad eva tat satyam",
    "GSP27motik_4u:125": " anādimadhyaṃ jagat tad eva sthitam ity avehi //MU_4,1.34 //durbuddhibhiḥ kubuddhiyuktaiḥ /",
    "GSP27motik_4u:126": " saṅkalpitaṃ svasaṅkalpenollikhitam / na tu paramārthasantaṃ kāryakāraṇabhāvaṃ jagadbrahmaviṣayaṃ",
    "GSP27motik_4u:127": " kāryakāraṇabhāvam / vyudasya parityajya / tvam iti avehi satyatayā niścinu iti /",
    "GSP27motik_4u:128": " kim iti / anādimadhyam ādimadhyayor api sākṣitvena sthitatvāt ādimadhyarahitam /",
    "GSP27motik_4u:129": " yat eva / tat prasiddham / satyam satyabhūtam cinmātrākhyaṃ vastu asti / tad eva",
    "GSP27motik_4u:130": " na tu tatkāryam / jagat asti / iti śivam //MT_4,1.34 //",
    "GSP27motik_4u:131": " iti śrībhāskarakaṇṭhaviracitāyāṃ śrīmokṣopāyaṭīkāyāṃ janyajanakanirākaraṇaṃ sthitiprakaraṇe prathamaḥ sargaḥ //1//",
    "GSP27motik_4u:132": " vasiṣṭha uvāca",
    "GSP27motik_4u:133": " athaitadabhyupagame vacmi vedyavidāṃ vara / samastakalanātīte mahācidvyomni nirmale //MU_4,2.1//",
    "GSP27motik_4u:134": " jagadādyaṅkuras tatra yady asti tad asau tadā / kair ivodeti kathaya kāraṇaiḥ sahakāribhiḥ //MU_4,2.2//",
    "GSP27motik_4u:135": " he vedyavidāṃ vara / athāham etat bījatvam / aṅgīkṛtya / vacmi kathayāmi / kiṃ vakṣīty",
    "GSP27motik_4u:136": " apekṣāyām āha samasteti / samastakalanātīte sarvakāryakāraṇabhāvādikalanātīte / nirmale",
    "GSP27motik_4u:137": " cetyākhyamalādūṣite / sahakāribhiḥ kāraṇaiḥ sahakārikāraṇaiḥ / yugmam //MT_4,2.1-2 //",
    "GSP27motik_4u:138": " sahakārikāraṇānām abhāve vāṅkurodgatiḥ / vandhyākanyā ca dṛṣṭeha na kadācana kenacit //MU_4,2.3//",
    "GSP27motik_4u:139": " vāśabdaḥ pādapūraṇārthaḥ / caśabdaḥ samuccaye //MT_4,1.3//",
    "GSP27motik_4u:140": " sahakārikāraṇānām abhāve yac ca voditam / mūlakāraṇam evātmā tat svabhāve sthitaṃ tathā //MU_4,2.4//",
    "GSP27motik_4u:141": " yat ca jagadākhyaṃ kāryam / sahakārikāraṇānām abhāve uditam kāraṇāt anyatayā prādurbhūtam",
    "GSP27motik_4u:142": " bhavati / tat tathā tena prakāreṇa / svabhāve svasvarūpe / sthitam / mūlakāraṇam",
    "GSP27motik_4u:143": " ātmā mūlakāraṇabhūta ātmaiva bhavati / na kāryam / sahakārikāraṇasambhava eva kāryatvadarśanāt //MT_4,1.4 //",
    "GSP27motik_4u:144": " sargādau sargarūpeṇa brahmaivātmani tiṣṭhati / yathāsthitam anākāraṃ kva janyajanakakramaḥ //MU_4,2.5//",
    "GSP27motik_4u:145": " sargādau cetyonmukhatāsamaye //MT_4,1.5//",
    "GSP27motik_4u:146": " atha pṛthvyādayo ḥnye vā kuto ḥpy āgatya kurvate / sahakārikāraṇatvaṃ tat pūrvaivātra dūṣaṇā //MU_4,2.6//",
    "GSP27motik_4u:147": " pūrvā dūṣaṇeti / sargāgame yā dūṣaṇā asti sā eva sahakāryabhimatapṛthvyādyāgame ḥpy astīty arthaḥ //MT_4,1.6//",
    "GSP27motik_4u:148": " phalitam āha",
    "GSP27motik_4u:149": " tasmāt pare jagac chāntam āste tat sahakāraṇaiḥ / vinā prasaratīty uktir bālasya na vipaścitaḥ //MU_4,2.7//",
    "GSP27motik_4u:150": " tasmāt tato hetoḥ / jagat pare śāntam bījatvena sthitam asti / sahakāraṇaiḥ sahakārikāraṇaiḥ",
    "GSP27motik_4u:151": " vinā / tat prasarati ity uktiḥ bālasya mūrkhasya / bhavati / vipaścitaḥ paṇḍitasya /",
    "GSP27motik_4u:152": " na bhavati //MT_4,1.7 //",
    "GSP27motik_4u:153": " paramaphalitaṃ kathayati",
    "GSP27motik_4u:154": " tasmād rāma jagan nāsīn na cāsti na bhaviṣyati / cetanākāśam evācchaṃ kacatīttham ivātmani //MU_4,2.8//",
    "GSP27motik_4u:155": " he rāma / tasmāt jagat nāsīt na cāsti na ca bhaviṣyati sahakārikāraṇābhāvāt / punaḥ",
    "GSP27motik_4u:156": " kim etat sphuratīty / atrāha cetaneti / accham cetyarahitaṃ / cetanākāśam cinmātrākāśam /",
    "GSP27motik_4u:157": " ātmani ittham jagadrūpeṇa / sphurati iva kacati iva //MT_4,1.8 //",
    "GSP27motik_4u:158": " atyantābhāva evāsya jagato vidyate yadā / tadā brahmedam akhilam iti sad rāma nānyathā //MU_4,2.9//",
    "GSP27motik_4u:159": " anyathā asat //MT_4,1.9//",
    "GSP27motik_4u:160": " nanu prāgabhāvādir eva kathaṃ nātrāsti / kim atyantābhāvenety / atrāha",
    "GSP27motik_4u:161": " pūrvapradhvaṃsanānyoḥnyābhāvair yad upaśāmyati / aśāntam eva tac citte na śāmyaty eva tad yataḥ //MU_4,2.10//",
    "GSP27motik_4u:162": " pūrvapradhvaṃsanānyoḥnyābhāvaiḥ prāgabhāvena pradhvaṃsābhāvena anyoḥnyābhāvena ca /",
    "GSP27motik_4u:163": " yat śāmyati tat aśāntam eva bhavati / yataḥ tat vastu / citte manasi / na śāmyati",
    "GSP27motik_4u:164": " saṃskāratvena sthitatvāt / tasmād atyantābhāva evātra yukta iti bhāvaḥ //MT_4,1.10 //",
    "GSP27motik_4u:165": " atyantābhāvam evāto jagaddṛśyasya sarvadā / varjayitvetarā yuktir nāsty evānarthasaṅkṣaye //MU_4,2.11//",
    "GSP27motik_4u:166": " jagaddṛśyasyātyantābhāva eva jagadrūpasyānarthasya kṣaye yuktiḥ nānyat kiñcid iti piṇḍārthaḥ //MT_4,1.11//",
    "GSP27motik_4u:167": " cidākāśasya bodho ḥyaṃ jagadādīti yat sthitam / ayaṃ so ḥham idaṃ rūpālokacittakalādy api //MU_4,2.12//",
    "GSP27motik_4u:168": " idaṃ jagadādīti yat sthitam asti / ayam cidākāśasya bodha eva bhavati / nānyat /",
    "GSP27motik_4u:169": " ādiśabdena pralayasya grahaṇam / jagadādīti viśeṣeṇa kathayati ayaṃ so ḥham ityādi /",
    "GSP27motik_4u:170": " cittakalā manaskāraḥ //MT_4,1.12 //",
    "GSP27motik_4u:171": " idam arkādi pṛthvyādi tathedaṃ vatsarādi ca / ayaṃ kalpaḥ kṣaṇaś cāyam ime maraṇajanmane //MU_4,2.13//",
    "GSP27motik_4u:172": " spaṣṭam //MT_4,1.13//",
    "GSP27motik_4u:173": " ayaṃ kalpāntasaṃrambho mahākalpānta eṣa saḥ / ayaṃ sa sargaprārambho bhāvābhāvakramas tv asau //MU_4,2.14//",
    "GSP27motik_4u:174": " spaṣṭam //MT_4,1.14//",
    "GSP27motik_4u:175": " lakṣāṇīmāni kalpānām imā brahmāṇḍakoṭayaḥ / ime brahmendranicayā imā viṣṇvādiśaktayaḥ //MU_4,2.15//",
    "GSP27motik_4u:176": " viṣṇvādirūpāḥ śaktayaḥ viṣṇvādiśaktayaḥ //MT_4,1.15//",
    "GSP27motik_4u:177": " ete ceme pariṇatā ime bhūya upāgatāḥ / imāni dhiṣṇyajālāni deśakālakalā imāḥ //MU_4,2.16//",
    "GSP27motik_4u:178": " ete ime pariṇatāḥ mṛtāḥ //MT_4,1.16//",
    "GSP27motik_4u:179": " upasaṃhāraṃ karoti",
    "GSP27motik_4u:180": " mahācitparamākāśam anāvṛttam anantakam / yathā pūrvaṃ sthitaṃ śāntam ity evaṃ kacati svayam //MU_4,2.17//",
    "GSP27motik_4u:181": " anāvṛttam āvṛttirahitam / anantakam antarahitam / śāntam svasmin svarūpe eva sarvadā",
    "GSP27motik_4u:182": " nilīnam / mahācitparamākāśam / iti anena prakāreṇa / evam jagadrūpeṇa / kacati sphurati //MT_4,1.17 //",
    "GSP27motik_4u:183": " paramāṇusahasrāṃśabhāsa etā mahāciteḥ / svabhāvabhūtā evāntaḥsthitā nāyānti yānti no //MU_4,2.18//",
    "GSP27motik_4u:184": " mahāciteḥ antaḥsthitāḥ / ata eva svabhāvabhūtāḥ / paramāṇoḥ yaḥ sahasrāṃśaḥ / tatparimāṇāḥ bhāsaḥ dīptayaḥ / etāḥ sargaparamparāḥ / na āyānti no yānti sadā sthitatvāt //MT_4,1.18//",
    "GSP27motik_4u:185": " svayam antaś camatkāro yas samudgīryate citā / tat sargabhānam bhātīdam bhārūpaṃ na ca bhittimat //MU_4,2.19//",
    "GSP27motik_4u:186": " citā cinmātreṇa / antaḥsthitaḥ yaḥ camatkāraḥ svarūpaparāmarśarūpaḥ āsvādaḥ / bahiḥ",
    "GSP27motik_4u:187": " samudgīryate samyak udgīryate / tat idaṃ samudgiraṇaṃ / sargabhānam bhāti / idaṃ",
    "GSP27motik_4u:188": " kathambhūtam / bhārūpam jñānasvarūpam / na bhittimat bhittirahitam //MT_4,1.19 //",
    "GSP27motik_4u:189": " nodyanti na ca naśyanti nāyānti na ca yānti ca / mahāśilāntarlekhānāṃ sanniveśa ivācalāḥ //MU_4,2.20//",
    "GSP27motik_4u:190": " sargā iti śeṣaḥ //MT_4,1.20//",
    "GSP27motik_4u:191": " ime sargāḥ prasphuranti svataḥ svātmani nirmale / nabhasīva nabhobhāgā nirākārā nirākṛtau //MU_4,2.21//",
    "GSP27motik_4u:192": " svataḥ svabhāvena //MT_4,1.21//",
    "GSP27motik_4u:193": " dravatvānīva toyasya spandā iva sadāgateḥ / āvartā iva vāmbhodher guṇino vāthavā guṇāḥ //MU_4,2.22//",
    "GSP27motik_4u:194": " pūrvaślokadṛṣṭāntatvenaiva yojyam //MT_4,1.22//",
    "GSP27motik_4u:195": " vijñānaghana evaikam idam ittham iva sthitam / sodayāstamayārambham anantaṃ śāntam ātatam //MU_4,2.23//",
    "GSP27motik_4u:196": " vijñānaghane jñānaikasvarūpe cinmātratattve / idam jagat //MT_4,1.23//",
    "GSP27motik_4u:197": " sahakāryādihetūnām abhāve śūnyatā jagat / svayambhūr jāyate ceti kilonmattakaphūtkṛtam //MU_4,2.24//",
    "GSP27motik_4u:198": " unmattakaphūtkṛtam unmattapralāpaḥ //MT_4,1.24//",
    "GSP27motik_4u:199": " sargāntaślokena phalitaṃ kathayati",
    "GSP27motik_4u:200": " praśāntasarvārthakalākalaṅko nirastaniḥśeṣavikalpatalpaḥ / cirāya vidrāvitadīrghanidro",
    "GSP27motik_4u:201": " bhavābhayo bhūṣitabhūḥ prabuddhaḥ //MU_4,2.25 //tasmād ity adhyāhāryam / tasmāt tvam",
    "GSP27motik_4u:202": " bhava / kīdṛśa ity apekṣāyāṃ viśeṣaṇāny āha praśānta ityādi / praśāntaḥ brahmaikatāvijñānena",
    "GSP27motik_4u:203": " prakarṣeṇa śāntaḥ / sarvārtharūpaḥ kalaṅkaḥ yasya / saḥ / nirastā niḥśeṣavikalpā",
    "GSP27motik_4u:204": " eva talpam yena / saḥ / vidrāvitā dīrghanidrā avidyārūpā dīrghanidrā yena / saḥ /",
    "GSP27motik_4u:205": " ata eva prabuddhaḥ samyagjñānayuktaḥ / ataḥ abhayaḥ bhayarahitaḥ / iti śivam //MT_4,1.25 //",
    "GSP27motik_4u:206": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe dvitīyaḥ sargaḥ //2//śrīrāmaḥ pṛcchati",
    "GSP27motik_4u:207": " mahāpralayasargādau prathamo ḥsau prajāpatiḥ / smṛtyātmā jāyate sarge smṛtyātmaiva tato jagat //MU_4,3.1//",
    "GSP27motik_4u:208": " prathamaḥ prajāpatiḥ śuddhamanorūpaḥ brahmā / smṛtyātma smṛtirūpam //MT_4,3.1//",
    "GSP27motik_4u:209": " śrīvasiṣṭhaḥ uttaraṃ kathayati",
    "GSP27motik_4u:210": " mahāpralayasargādāv evam etad raghūdvaha / smṛtyātmaiva bhavaty ādau prathamo ḥsau prajāpatiḥ //MU_4,3.2//",
    "GSP27motik_4u:211": " evam etat etat satyam evety arthaḥ //MT_4,3.2//",
    "GSP27motik_4u:212": " tatsaṅkalpātma ca jagat smṛtyātmaivam idaṃ tataḥ / iti saṅkalpanagaraṃ sthitam pūrvaprajāpateḥ //MU_4,3.3//",
    "GSP27motik_4u:213": " tatsaṅkalpātma smṛtisvarūpaprajāpatisvarūpam //MT_4,3.3//",
    "GSP27motik_4u:214": " iti sthite ḥpi sā rāma tasya pūrvaprajāpateḥ / sthitir na sambhavaty eva nabhasīva mahādrumaḥ //MU_4,3.4//",
    "GSP27motik_4u:215": " sā smṛtirūpā //MT_4,3.4//",
    "GSP27motik_4u:216": " śrīrāmaḥ pṛcchati",
    "GSP27motik_4u:217": " na sambhavati kim brahman sargādau prāktanī smṛtiḥ / mahāpralayasammohair naśyati prāksmṛtiḥ katham //MU_4,3.5//",
    "GSP27motik_4u:218": " mahāpralayasammohaiḥ mahāpralayakṛtābhiḥ mūrcchābhiḥ //MT_4,3.5//",
    "GSP27motik_4u:219": " śrīvasiṣṭha uttaraṃ kathayati",
    "GSP27motik_4u:220": " prāṅmahāpralaye prājña pūrve brahmādayaḥ purā / kila nirvāṇam āyātās te ḥvaśyam brahmatāṃ gatāḥ //MU_4,3.6//",
    "GSP27motik_4u:221": " nirvāṇam muktim //MT_4,3.6//",
    "GSP27motik_4u:222": " prāktanyāḥ kaḥ smṛtes smartā tasmāt kathaya suvrata / smṛtir nirmūlatāṃ yātā smartur muktatayā yataḥ //MU_4,3.7//",
    "GSP27motik_4u:223": " spaṣṭam //MT_4,3.7//",
    "GSP27motik_4u:224": " ataḥ smartur abhāve sā smṛtiḥ kodetu kiṃ katham / avaśyaṃ hi mahākalpe sarve mokṣaikabhāginaḥ //MU_4,3.8//",
    "GSP27motik_4u:225": " spaṣṭam //MT_4,3.8//",
    "GSP27motik_4u:226": " nānubhūte ḥnubhūte ca svataś cidvyomni yā smṛtiḥ / sā jagacchrīr iti prauḍhā dṛśyābhāve hi citprabhā //MU_4,3.9//",
    "GSP27motik_4u:227": " svataḥ na tu prajāpatirūpagrahāt / nānubhūte pūrvānanubhūte viṣaye / anubhūte pūrvam",
    "GSP27motik_4u:228": " anubhūte viṣaye / cidvyomni yā smṛtiḥ bhavati / sā jagacchrīr iti prauḍhā bhavati /",
    "GSP27motik_4u:229": " na prajāpatismṛtir iti bhāvaḥ / kuta etad ity / atrāha dṛśyeti / hi yasmāt / dṛśyābhāve",
    "GSP27motik_4u:230": " smṛtirūpadṛśyābhāve / citprabhā eva bhavati / na prajāpatiprabhā //MT_4,3.9 //",
    "GSP27motik_4u:231": " athavālam anayā smṛtikalpanayā / yataḥ citprabhaiva jagad astīty abhiprāyenāha",
    "GSP27motik_4u:232": " bhāti saṃvitprabhaivāccham anādyantāvabhāsinī / yat tad etaj jagad iti svayambhūr iti ca sthitam //MU_4,3.10//",
    "GSP27motik_4u:233": " anādyantāvabhāsinī sadā bhātatvenādyantāvabhāsarahitā / saṃvitprabhā eva acchaṃ yat",
    "GSP27motik_4u:234": " bhāti tat etat jagad iti sthitam bhavati / svayambhūr iti ca sthitam bhavati / ataḥ",
    "GSP27motik_4u:235": " smṛteḥ svayambhuvaś ca na kāpi sattāstīti bhāvaḥ //MT_4,3.10 //",
    "GSP27motik_4u:236": " anādikālasaṃsiddhaṃ yad bhānam brahmaṇo nijam / sa ātivāhiko deho virājo jagadākṛtiḥ //MU_4,3.11//",
    "GSP27motik_4u:237": " anādikālasaṃsiddham satatasiddham / brahmaṇaḥ cinmātratattvasya / yat nijaṃ svasambandhi /",
    "GSP27motik_4u:238": " bhānam bhavati / saḥ virājaḥ virāḍrūpasya prajāpateḥ / ātivāhikaḥ dehaḥ bhavati /",
    "GSP27motik_4u:239": " kathambhūtaḥ / jagadākṛtiḥ samastajagatsvarūpaḥ //MT_4,3.11 //",
    "GSP27motik_4u:240": " paramāṇāv idam bhāti jagat sabhuvanatrayam / deśakālakriyādravyadinarātrikramānvitam //MU_4,3.12//",
    "GSP27motik_4u:241": " dravyam kriyāviṣayaḥ padārthaḥ / paramāṇvantas tribhuvanābhānam indrasya nirvāṇaprakaraṇe vakṣyati //MT_4,3.12//",
    "GSP27motik_4u:242": " paramāṇum prati tatas tasyāntas tādṛg eva ca / bhāti bhāsvaritākāraṃ tādṛggirikulāvṛtam //MU_4,3.13//",
    "GSP27motik_4u:243": " tataḥ tato hetoḥ / tasya paramāṇvantarvartinaḥ tribhuvanasya / prati paramāṇum antaḥ",
    "GSP27motik_4u:244": " pratiparamāṇumadhye / tādṛk eva na tv anyarūpam / bhāsvaritākāraṃ tādṛggirikulāvṛtam",
    "GSP27motik_4u:245": " tādṛśaparvatasamūhākulam / arthāt tribhuvanam bhāti //MT_4,3.13 //",
    "GSP27motik_4u:246": " tatrāpi tādṛgākāram evam praty aṇum ātatam / dṛśyam ābhāti bhārūpam etad aṅga na vāstavam //MU_4,3.14//",
    "GSP27motik_4u:247": " tatrāpi pratyaṇuvartini tribhuvane ḥpi / bhārūpam jñānasvarūpam / phalitam āha etad",
    "GSP27motik_4u:248": " iti / he aṅga / ataḥ etat tribhuvanam / vāstavam paramārthasat / na bhavati / svapnavad",
    "GSP27motik_4u:249": " bhārūpatvāt //MT_4,3.14 //",
    "GSP27motik_4u:250": " ity asty anto na saddṛṣṭer asaddṛṣṭeś ca vā kvacit / asyās tv abhyuditam buddham abuddham prati vānagha //MU_4,3.15//",
    "GSP27motik_4u:251": " iti anena prakāreṇa / saddṛṣṭeḥ cinmātradṛṣṭeḥ / asaddṛṣṭeḥ cetyadṛṣṭeḥ vā / anto",
    "GSP27motik_4u:252": " ḥvasānam / nāsti / asyāḥ saddṛṣṭer asaddṛṣṭeś ca / abhyuditam abhyudayaḥ / prādurbhāva",
    "GSP27motik_4u:253": " iti yāvat / buddham prati abuddham prati vā bhavati / buddham prati saddṛṣṭeḥ abhyudayaḥ",
    "GSP27motik_4u:254": " asaddṛṣṭeḥ abuddham pratīti kramo jñeyaḥ //MT_4,3.15 //",
    "GSP27motik_4u:255": " nanu ekā eva bhāsamānā jagadākhyā dṛṣṭir asti / tat katham uktam buddham prati saddṛṣṭer anto nāsti asaddṛṣṭer abuddham pratīty / āha",
    "GSP27motik_4u:256": " buddham pratīdam brahmaiva kevalaṃ śāntam avyayam / abuddham prati tu dvaitam bhāsuram bhuvanānvitam //MU_4,3.16//",
    "GSP27motik_4u:257": " idam eva jagat / buddhasya saddṛṣṭyā bhāti / abuddhasyāsaddṛṣṭyā / yathā ekaḥ rajjuḥ buddham prati rajjutayā bhāti / abuddham prati sarpatayeti bhāvaḥ //MT_4,3.16//",
    "GSP27motik_4u:258": " yathedam bhāsuram bhāti jagad aṇḍakajṛmbhitam / tathā koṭisahasrāṇi bhānty anyāny apy aṇāv aṇau //MU_4,3.17//",
    "GSP27motik_4u:259": " spaṣṭam //MT_4,3.17//",
    "GSP27motik_4u:260": " yathā stambhe putrikāntas tasyāś cāṅgeṣu putrikā / tasyāś ca putrikāsty aṅge tathā trailokyaputrikā //MU_4,3.18//",
    "GSP27motik_4u:261": " trailokyākhyā putrikā trailokyaputrikā //MT_4,3.18//",
    "GSP27motik_4u:262": " na bhinnā na ca saṅkhyeyā yathādrau paramāṇavaḥ / tathā brahmabṛhanmerau trailokyaparamāṇavaḥ //MU_4,3.19//",
    "GSP27motik_4u:263": " spaṣṭam //MT_4,3.19//",
    "GSP27motik_4u:264": " sūryaughāṃśuṣv asaṅkhyātuṃ śakyante laghavo ḥṇavaḥ / nānādyantāś cidāditye trailokyaparamāṇavaḥ //MU_4,3.20//",
    "GSP27motik_4u:265": " spaṣṭam //MT_4,3.20//",
    "GSP27motik_4u:266": " yathāṇavo vahanty arkadīptiṣv apsu rajaḥsu ca / tathā vahante cidvyomni trailokyaparamāṇavaḥ //MU_4,3.21//",
    "GSP27motik_4u:267": " spaṣṭam //MT_4,3.21//",
    "GSP27motik_4u:268": " śūnyānubhavamātrātma bhūtākāśam idaṃ yathā / sargānubhavamātrātma cidākāśam idaṃ tathā //MU_4,3.22//",
    "GSP27motik_4u:269": " śūnyasya yaḥ anubhavaḥ / tanmātram ātmā svarūpaṃ yasya / tat //MT_4,3.22//",
    "GSP27motik_4u:270": " sargas tu sargaśabdārthatayā buddho nayaty adhaḥ / sa brahmaśabdārthatayā buddhaḥ śreyo bhavaty alam //MU_4,3.23//",
    "GSP27motik_4u:271": " śreyaḥ mokṣarūpam //MT_4,3.23//",
    "GSP27motik_4u:272": " sargāntaślokenāpy etad eva kathayati",
    "GSP27motik_4u:273": " vijñānātmā śāsitā viśvabījam brahmaivādyaṃ svaṃ cidākāśamātraṃ / tasmāj jātaṃ yat",
    "GSP27motik_4u:274": " tad eveti vedyaṃ viddhi svāntar bodhasambodhamātram //MU_4,3.24 //vijñānātmā jñānaikasvarūpaḥ /",
    "GSP27motik_4u:275": " śāsitā prerakaḥ / svam sarveṣām ātmatvena sthitam / cidākāśamātram ādyam brahmaiva",
    "GSP27motik_4u:276": " viśvabījaṃ viśvasya bījam iva bījam / na tu sākṣād bījam / tasya samanantaram eva",
    "GSP27motik_4u:277": " nirākṛtatvāt / bhavati / tasmāt tādṛśāt brahmaṇaḥ / yat jātam bhavati / tat tad eva",
    "GSP27motik_4u:278": " bhavati / iti ato hetoḥ / tvam vedyam vidikriyāviṣayam bhāvajātam / svāntaḥ svamanasi /",
    "GSP27motik_4u:279": " bodhasya yaḥ sambodhaḥ svaparāmarśaḥ / tanmātraṃ viddhi jānīhi / liṅgasaṅkaro ḥliṅgatvadyotanārthaḥ /",
    "GSP27motik_4u:280": " iti śivam //MT_4,3.24 //",
    "GSP27motik_4u:281": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe tṛtīyaḥ sargaḥ //3//",
    "GSP27motik_4u:282": " indriyagrāmasaṅgrāmasetunā bhavasāgaraḥ / tīryate netareṇeha kenacin nāma karmaṇā //MU_4,4.1//",
    "GSP27motik_4u:283": " indriyagrāmeṇendriyasamūhena / yaḥ saṅgrāmaḥ / sa eva setuḥ / tena //MT_4,4.1//",
    "GSP27motik_4u:284": " śāstrasatsaṅgamābhyāsaiḥ saviveko jitendriyaḥ / atyantābhāvam evāsya dṛśyaughasyāvagacchati //MU_4,4.2//",
    "GSP27motik_4u:285": " avagacchati jānāti //MT_4,4.2//",
    "GSP27motik_4u:286": " etat te kathitaṃ sarvaṃ svarūpaṃ rūpiṇāṃ vara / saṃsārasāgaraśreṇyo yathāyānti prayānti ca //MU_4,4.3//",
    "GSP27motik_4u:287": " he rūpiṇāṃ vara / mayā te / arthāt saṃsārasāgaraśreṇīnāṃ sarvam svarūpam / kathitam / tathā saṃsārasāgaraśreṇyāḥ yathāyānti prayānti ca / tad api kathitam //MT_4,4.3//",
    "GSP27motik_4u:288": " bahunātra kim uktena manaḥ karmadrumāṅkuram / tasmiṃś chinne jagacchākhaś chinnaḥ karmatarur bhavet //MU_4,4.4//",
    "GSP27motik_4u:289": " karmataruḥ kathambhūtaḥ / jaganty eva śākhāḥ yasya / saḥ / tādṛśaḥ //MT_4,4.4//",
    "GSP27motik_4u:290": " manaḥ sarvam idaṃ rāma tasminn antaś cikitsite / cikitsito ḥyaṃ sakalo janmajālamayo bhavaḥ //MU_4,4.5//",
    "GSP27motik_4u:291": " spaṣṭam //MT_4,4.5//",
    "GSP27motik_4u:292": " tad etaj jāyate loke mano malalavākulam / manaso vyatirekeṇa dehaḥ kva kila dṛśyate //MU_4,4.6//",
    "GSP27motik_4u:293": " jāyate jagattayā utpadyate / malalavākulam saṅkalpākhyamalaleśākulam //MT_4,4.6//",
    "GSP27motik_4u:294": " dṛśyātyantāsambhavanam ṛte nānyena hetunā / manaḥpiśācaḥ praśamaṃ yāti kalpaśatair api //MU_4,4.7//",
    "GSP27motik_4u:295": " dṛśyātyantāsambhavanaṃ dṛśyātyantābhāvam //MT_4,4.7//",
    "GSP27motik_4u:296": " etac ca sambhavaty eva manovyādhicikitsane / dṛśyātyantāsambhavātma paramauṣadham uttamam //MU_4,4.8//",
    "GSP27motik_4u:297": " manovyādhicikitsane kārye / sambhavaty eva prabhavaty eva //MT_4,4.8//",
    "GSP27motik_4u:298": " mano moham upādatte mriyate jāyate punaḥ / kasyacit tu prasādena badhyate mucyate punaḥ //MU_4,4.9//",
    "GSP27motik_4u:299": " kasyacid anākhyasya cinmātrasya //MT_4,4.9//",
    "GSP27motik_4u:300": " sphuratītthaṃ jagat sarvaṃ citte mananamanthare / śūnya evāmbare sphāre gandharvāṇām puraṃ yathā //MU_4,4.10//",
    "GSP27motik_4u:301": " mananamanthare mananabharite //MT_4,4.10//",
    "GSP27motik_4u:302": " manasīdaṃ jagat kṛtsnaṃ sphāraṃ sphurati cāsti ca / puṣpaguccha ivāmodas tatsthas tasmād ivetaraḥ //MU_4,4.11//",
    "GSP27motik_4u:303": " sphāram vistīrṇam //MT_4,4.11//",
    "GSP27motik_4u:304": " yathā tilakaṇe tailaṃ guṇo guṇini vā yathā / yathā dharmiṇi vā dharmas tathedam manasi sthitam //MU_4,4.12//",
    "GSP27motik_4u:305": " spaṣṭam //MT_4,4.12//",
    "GSP27motik_4u:306": " yathāmbhasi taraṅgaugha indau dvīndubhramo yathā / mṛgatṛṣṇā yathā tāpe saṃsāraś cittake tathā //MU_4,4.13//",
    "GSP27motik_4u:307": " spaṣṭam //MT_4,4.13//",
    "GSP27motik_4u:308": " raśmijālaṃ yathā sūrye yathālokaś ca tejasi / yathauṣṇyaṃ citrabhānau ca manasīdaṃ tathā jagat //MU_4,4.14//",
    "GSP27motik_4u:309": " spaṣṭam //MT_4,4.14//",
    "GSP27motik_4u:310": " śaityaṃ yathaiva tuhine yathā nabhasi śūnyatā / yathā cañcalatā vāyau manasīdaṃ tathā jagat //MU_4,4.15//",
    "GSP27motik_4u:311": " spaṣṭam //MT_4,4.15//",
    "GSP27motik_4u:312": " sargāntaślokenāpy etad eva kathayati",
    "GSP27motik_4u:313": " mano jagaj jagad akhilaṃ tathā manaḥ parasparaṃ tv avirahitaṃ sadaiva hi / tayor",
    "GSP27motik_4u:314": " dvayor manasi nirantaraṃ kṣate kṣataṃ jagan na tu jagati kṣate manaḥ //MU_4,4.16 //nirantaram",
    "GSP27motik_4u:315": " atiśayena / tayoḥ dvayor iti nirdhāraṇe ṣaṣṭhī / tasmān mana eva samyagjñānādyupāyena",
    "GSP27motik_4u:316": " nāśanīyam iti bhāvaḥ / iti śivam //MT_4,4.16 //",
    "GSP27motik_4u:317": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe caturthaḥ sargaḥ //4//śrīrāmaḥ pṛcchati",
    "GSP27motik_4u:318": " bhagavan sarvadharmajña pūrvāparavidāṃ vara / ayam manasi saṃsāraḥ sphāraḥ katham iva sthitaḥ //MU_4,5.1//",
    "GSP27motik_4u:319": " manasi paramāṇurūpe manasi / sphāraḥ vistīrṇaḥ //MT_4,5.1//",
    "GSP27motik_4u:320": " yathāyam manasi sphāra ārambhaḥ sphurati sphuṭam / dṛṣṭāntadṛṣṭyā sphuṭayā tathā kathaya me ḥnagha //MU_4,5.2//",
    "GSP27motik_4u:321": " ārambhaḥ jagadākhya ārambhaḥ //MT_4,5.2//",
    "GSP27motik_4u:322": " śrīvasiṣṭha uttaraṃ kathayati",
    "GSP27motik_4u:323": " yathaindavānāṃ viprāṇāṃ jaganty avapuṣām api / sthitāni jātadārḍhyāni manasīdaṃ tathā sthitam //MU_4,5.3//",
    "GSP27motik_4u:324": " avapuṣām mṛtatvena śarīrarahitānām //MT_4,5.3//",
    "GSP27motik_4u:325": " lavaṇasya yathā rājñaś cendrajālākulākṛteḥ / caṇḍālatvam anuprāptaṃ tathedam manasi sthitam //MU_4,5.4//",
    "GSP27motik_4u:326": " indrajālena aindrajālikaprayuktenendrajālenākulā ākṛtir yasya / saḥ //MT_4,5.4//",
    "GSP27motik_4u:327": " bhārgavasya ciraṃ kālaṃ svargabhogabubhukṣayā / bhogeśvaratvaṃ ca yathā tathedam manasi sthitam //MU_4,5.5//",
    "GSP27motik_4u:328": " bhārgavasya śukrasya //MT_4,5.5//",
    "GSP27motik_4u:329": " śrīrāmaḥ pṛcchati",
    "GSP27motik_4u:330": " bhagavan bhṛguputrasya svargabhogabubhukṣayā / katham bhogādhināthatvaṃ saṃsāritvam babhūva ca //MU_4,5.6//",
    "GSP27motik_4u:331": " bhogādhināthatvaṃ kiṃ saṃsāritvaṃ saṃsārabhāvaḥ //MT_4,5.6//",
    "GSP27motik_4u:332": " śrīvasiṣṭhaḥ uttaram āha",
    "GSP27motik_4u:333": " śṛṇu rāma purā vṛttaṃ saṃvādam bhṛgukālayoḥ / sānau mandaraśailasya tamālaviṭapākule //MU_4,5.7//",
    "GSP27motik_4u:334": " spaṣṭam //MT_4,5.7//",
    "GSP27motik_4u:335": " purā mandaraśailasya sānau kusumasaṅkule / atapyata tapo ghoraṃ kasmiṃścid bhagavān bhṛguḥ //MU_4,5.8//",
    "GSP27motik_4u:336": " spaṣṭam //MT_4,5.8//",
    "GSP27motik_4u:337": " tam upāste sma tejasvī bālaḥ putro mahāmatiḥ / śukraḥ sakalacandrābhaḥ prakāśa iva bhāskaram //MU_4,5.9//",
    "GSP27motik_4u:338": " spaṣṭam //MT_4,5.9//",
    "GSP27motik_4u:339": " bhṛgur varavane tasmin samādhāv eva saṃsthitaḥ / sarvakālaṃ samutkīrṇo vanopalatalād iva //MU_4,5.10//",
    "GSP27motik_4u:340": " āsīd ity adhyāhāryam //MT_4,5.10//",
    "GSP27motik_4u:341": " śukraḥ kusumaśayyāsu kaladhautābjinīṣu ca / mandāratarudolāsu bālo ḥramata līlayā //MU_4,5.11//",
    "GSP27motik_4u:342": " ramaṇe hetum āha bāla iti //MT_4,5.11//",
    "GSP27motik_4u:343": " vidyāvidyādṛśor madhye śukro prāptamahāpadaḥ / triśaṅkur iva rodoḥntar avartata tadā kila //MU_4,5.12//",
    "GSP27motik_4u:344": " rodoḥntaḥ rodasyoḥ dvyāvāpṛthivyor / antaḥ madhye //MT_4,5.12//",
    "GSP27motik_4u:345": " nirvikalpasamādhisthe sa kadācit pitary atha / avyagro ḥbhavad ekānte jitārir iva bhūmipaḥ //MU_4,5.13//",
    "GSP27motik_4u:346": " spaṣṭam //MT_4,5.13//",
    "GSP27motik_4u:347": " dadarśāpsarasaṃ tatra gacchantīṃ nabhasaḥ pathā / kṣīrodamadhyalulitāṃ lakṣmīm iva janārdanaḥ //MU_4,5.14//",
    "GSP27motik_4u:348": " apsarasaṃ viśinaṣṭi",
    "GSP27motik_4u:349": " mandāramālyavalitām mandānilacalālakām / hārijhāṅkārigamanāṃ sugandhitanabhoḥnilām //MU_4,5.15//",
    "GSP27motik_4u:350": " spaṣṭam //MT_4,5.15//",
    "GSP27motik_4u:351": " lāvaṇyapādapalatām madaghūrṇitalocanām / amṛtīkṛtataddeśāṃ dehendūdayakāntibhiḥ //MU_4,5.16//",
    "GSP27motik_4u:352": " spaṣṭam //MT_4,5.16//",
    "GSP27motik_4u:353": " kāntām ālokya tasyābhūd ullāsataralam manaḥ / dṛṣṭe nirmalapūrṇendau vapur ambunidher iva //MU_4,5.17//",
    "GSP27motik_4u:354": " spaṣṭam //MT_4,5.17//",
    "GSP27motik_4u:355": " sargāntaślokena suravadhūtvam asya kathayati",
    "GSP27motik_4u:356": " manasijeṣuśatāhatam āśaye sa parirudhya manas tadanūśanāḥ / vigalitetaravṛttitayātmanā suravadhūmaya eva babhūva saḥ //MU_4,5.18//",
    "GSP27motik_4u:357": " āśaye hṛddeśe / parirudhya anyābhyaḥ vṛttibhyaḥ baddhvā / iti śivam //MT_4,5.18//",
    "GSP27motik_4u:358": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe pañcamaḥ sargaḥ //5//",
    "GSP27motik_4u:359": " atha tām manasā dhyāyaṃs tatraivāmīlitekṣaṇaḥ / ārabdhavān manorājyam idam ekaḥ kilośanāḥ //MU_4,6.1//",
    "GSP27motik_4u:360": " uśanāḥ śukraḥ //MT_4,6.1//",
    "GSP27motik_4u:361": " eṣā hi lalanā vyomni sahasranayanālaye / samprāpto ḥyam ahaṃ svargam ālolasurasundaram //MU_4,6.2//",
    "GSP27motik_4u:362": " sahasranayanālaye svarge //MT_4,6.2//",
    "GSP27motik_4u:363": " ime te mṛdumandārakusumottaṃsasundarāḥ / dravatkanakaniḥṣyandavilāsivapuṣaḥ surāḥ //MU_4,6.3//",
    "GSP27motik_4u:364": " spaṣṭam //MT_4,6.3//",
    "GSP27motik_4u:365": " imās tā locanollāsasṛṣṭanīlābjavṛṣṭayaḥ / mugdhā hāsavilāsinyaḥ kāntā hariṇadṛṣṭayaḥ //MU_4,6.4//",
    "GSP27motik_4u:366": " spaṣṭam //MT_4,6.4//",
    "GSP27motik_4u:367": " ime te kaustubhoddyotā anyoḥnyapratibimbitāḥ / viśvarūpopamākārā maruto mattakāśinaḥ //MU_4,6.5//",
    "GSP27motik_4u:368": " viśvarūpasya viṣṇoḥ / samaḥ ākāraḥ yeṣāṃ / te / maruto devaviśeṣāḥ //MT_4,6.5//",
    "GSP27motik_4u:369": " airāvaṇakaṭāmodaviraktamadhupaśrutāḥ / imās tāḥ kākalīgītā gīrvāṇagaṇagītayaḥ //MU_4,6.6//",
    "GSP27motik_4u:370": " kākalīgītāḥ kākalīgītākhyāḥ //MT_4,6.6//",
    "GSP27motik_4u:371": " iyaṃ sā kanakāmbhojacaradvairiñcasārasā / mandākinītaṭodyānaviśrāntasuranāyikā //MU_4,6.7//",
    "GSP27motik_4u:372": " spaṣṭam //MT_4,6.7//",
    "GSP27motik_4u:373": " ete te yamacandrendrasūryānilajalānalāḥ / lokapālās tanūddyotakīrṇadīptojjvalārciṣaḥ //MU_4,6.8//",
    "GSP27motik_4u:374": " spaṣṭam //MT_4,6.8//",
    "GSP27motik_4u:375": " ayaṃ sa suravikrāntahetikaṇḍūyitānanaḥ / airāvaṇo raṇaddantaprotadaityendramaṇḍalaḥ //MU_4,6.9//",
    "GSP27motik_4u:376": " suraiḥ devaiḥ / vikrāntahetibhiḥ kaṇḍūyitam ānanam yasya / saḥ //MT_4,6.9//",
    "GSP27motik_4u:377": " ime te bhūtalasthānā vyomatārakatāṃ gatāḥ / vaimānikāś calaccāruhāracāmarakuṇḍalāḥ //MU_4,6.10//",
    "GSP27motik_4u:378": " bhūtale sthānaṃ yeṣām / te bhūtalasthānāḥ //MT_4,6.10//",
    "GSP27motik_4u:379": " imās tā vividhodyānamaṇimandiramaṇḍitāḥ / vimānapaṅktayaś cārucāmīkaramayātapāḥ //MU_4,6.11//",
    "GSP27motik_4u:380": " cārucāmīkaramayaḥ ātapaḥ uddyotaḥ yāsām / tāḥ //MT_4,6.11//",
    "GSP27motik_4u:381": " merūpalatalāsphālaśīkarākīrṇadevatāḥ / etās tāḥ kīrṇamandārā gaṅgāsalilavīcayaḥ //MU_4,6.12//",
    "GSP27motik_4u:382": " merūpalataleṣu yaḥ āsphālaḥ vighaṭṭanam / tena ye śīkarāḥ / taiḥ ākīrṇāḥ devatāḥ yābhis / tāḥ //MT_4,6.12//",
    "GSP27motik_4u:383": " etāḥ prasṛtamandāramañjarīpuñjapiñjarāḥ / dolālolāpsaraḥśreṇyaḥ śakropavanavīthayaḥ //MU_4,6.13//",
    "GSP27motik_4u:384": " spaṣṭam //MT_4,6.13//",
    "GSP27motik_4u:385": " ime te kundamandāramakarandasugandhayaḥ / candrāṃśunikarākārāḥ pārijātasamīraṇāḥ //MU_4,6.14//",
    "GSP27motik_4u:386": " spaṣṭam //MT_4,6.14//",
    "GSP27motik_4u:387": " puṣpakesaranīhārapaṭavāseraṇotsukaiḥ / latāṅganāgaṇair vyāptam idaṃ tan nandanaṃ vanam //MU_4,6.15//",
    "GSP27motik_4u:388": " puṣpakesaram eva nīhāraḥ / sa eva paṭavāsaḥ / tasya yat īraṇam cālanam / tatrautsukaiḥ //MT_4,6.15//",
    "GSP27motik_4u:389": " kāntagītaravānandapranartitasurāṅganau / imau tau vallakīsnigdhasvarau nāradatumburū //MU_4,6.16//",
    "GSP27motik_4u:390": " spaṣṭam //MT_4,6.16//",
    "GSP27motik_4u:391": " ime te puṇyakartāro bhūribhūṣanabhūṣitāḥ / vyomany uḍḍayamāneṣu vimāneṣu sukhaṃ sthitāḥ //MU_4,6.17//",
    "GSP27motik_4u:392": " spaṣṭam //MT_4,6.17//",
    "GSP27motik_4u:393": " madamanmathamattāṅgya imās tāḥ surayoṣitaḥ / deveśvaraṃ niṣevante vanaṃ vanalatā iva //MU_4,6.18//",
    "GSP27motik_4u:394": " spaṣṭam //MT_4,6.18//",
    "GSP27motik_4u:395": " candrāṃśujālakusumāś cintāmaṇigulucchakāḥ / kalpavṛkṣa ime pakvaratnastavakadanturāḥ //MU_4,6.19//",
    "GSP27motik_4u:396": " spaṣṭam //MT_4,6.19//",
    "GSP27motik_4u:397": " iha tāvad imaṃ śakram aham āsanasaṃsthitam / dvitīyam iva deveśam pūjayaivābhivādaye //MU_4,6.20//",
    "GSP27motik_4u:398": " deveśam mahādevam //MT_4,6.20//",
    "GSP27motik_4u:399": " iti sañcintya śukreṇa manasaiva śacīpatiḥ / tenābhivāditas tatra dvitīya iva vai bhṛguḥ //MU_4,6.21//",
    "GSP27motik_4u:400": " manasā eva na tu kāyena //MT_4,6.21//",
    "GSP27motik_4u:401": " atha sādaram utthāya śukraḥ śakreṇa pūjitaḥ / gṛhītahastam ānīya samīpa upaveśitaḥ //MU_4,6.22//",
    "GSP27motik_4u:402": " spaṣṭam //MT_4,6.22//",
    "GSP27motik_4u:403": " dhanyas tvadāgamenādya svargo ḥyaṃ śukra śobhate / uṣyatāṃ ciram eveha śakra ittham uvāca tam //MU_4,6.23//",
    "GSP27motik_4u:404": " spaṣṭam //MT_4,6.23//",
    "GSP27motik_4u:405": " atha tatropaviśyāsau bhārgavaḥ śobhitānanaḥ / śriyaṃ jahāra śaśinaḥ sakalasyāmalasya ca //MU_4,6.24//",
    "GSP27motik_4u:406": " spaṣṭam //MT_4,6.24//",
    "GSP27motik_4u:407": " sargāntaślokenāsya naratvatyāgaṃ kathayati",
    "GSP27motik_4u:408": " sakalasuragaṇābhivandito ḥsau bhṛgutanayaḥ śatamanyupārśvasaṃsthaḥ / cirataram atulām avāpa tuṣṭiṃ naramatim ujjhitavān alam babhūva //MU_4,6.25//",
    "GSP27motik_4u:409": " asau śukraḥ / naramatim naro ḥham iti buddhim / alam atiśayena / ujjhitavān babhūva sampannaḥ / devatvam eva svasmin jñātavān iti bhāvaḥ / iti śivam //MT_4,6.25//",
    "GSP27motik_4u:410": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe ṣaṣṭhaḥ sargaḥ //6//",
    "GSP27motik_4u:411": " iti śukraḥ puram prāpya vaibudhaṃ svena cetasā / visasmāra nijam bhāvam prāktanaṃ vyasanaṃ vinā //MU_4,7.1//",
    "GSP27motik_4u:412": " iti evam / śukraḥ svena cetasā vaibudham puram prāpya / vyasanam apsaroviṣayām āsaktiṃ /",
    "GSP27motik_4u:413": " vinā / sarvaṃ nijam prāktanam bhāvam visasmāra / vyasanasyāpi mānuṣabhāve evodbhūtatvāt",
    "GSP27motik_4u:414": " prāktanatvaṃ jñeyam //MT_4,7.1 //",
    "GSP27motik_4u:415": " muhūrtam atha viśramya tasya pārśve śacīpateḥ / svargaṃ vihartum uttasthau svarvāsiparicoditaḥ //MU_4,7.2//",
    "GSP27motik_4u:416": " svarvāsiparicoditaḥ amaracoditaḥ //MT_4,7.2//",
    "GSP27motik_4u:417": " svargaśriyaṃ samālokya lolalocanalāñchitam / straiṇaṃ draṣṭuṃ jagāmāsau nalinīm iva sārasaḥ //MU_4,7.3//",
    "GSP27motik_4u:418": " straiṇam strīsamūham //MT_4,7.3//",
    "GSP27motik_4u:419": " tatra tām mṛgaśāvākṣīṃ kāntām adhyāgatām asau / dadarśa vipināntaḥsthām bhṛṅgaś cūtalatām iva //MU_4,7.4//",
    "GSP27motik_4u:420": " tām pūrvam manuṣyaloke ḥnubhūtām //MT_4,7.4//",
    "GSP27motik_4u:421": " tām ālokya lasallolavilāsavalitākṛtim / āsīd vilīyamānāṅgo jyotsnayendumaṇir yathā //MU_4,7.5//",
    "GSP27motik_4u:422": " spaṣṭam //MT_4,7.5//",
    "GSP27motik_4u:423": " vilīyamānasarvāṅgas tām avaikṣata kāminīm / candrakānta iva jyotsnāṃ śītalāṃ khe vilāsinīm //MU_4,7.6//",
    "GSP27motik_4u:424": " spaṣṭam //MT_4,7.6//",
    "GSP27motik_4u:425": " tenāvalokitā sāpi tatparāyaṇatāṃ gatā / niśānte cakravākena kāntena parikūjitā //MU_4,7.7//",
    "GSP27motik_4u:426": " spaṣṭam //MT_4,7.7//",
    "GSP27motik_4u:427": " rasād vikasator nūnam anyoḥnyam anuraktayoḥ / prātar arkanalinyor yā śobhā saiva tayor abhūt //MU_4,7.8//",
    "GSP27motik_4u:428": " tayoḥ śukrāpsarasoḥ //MT_4,7.8//",
    "GSP27motik_4u:429": " saṅkalpitārthadāyitvād deśasya madanena sā / sarvāṅgaṃ vivaśīkṛtya śukrāyaiva samarpitā //MU_4,7.9//",
    "GSP27motik_4u:430": " deśasya svargadeśasya / saṅkalpitārthadāyitvāt / madanena asau apsarāḥ / sarvāṅgaṃ",
    "GSP27motik_4u:431": " sarveṣu aṅgeṣu / vivaśīkṛtya / śukrāya samarpitā dattā / sarvasaṅkalpadāyinaḥ svargadeśasyaiva",
    "GSP27motik_4u:432": " māhātmyam etat / yan madanenāsau vivaśīkṛtya śukrāya samarpiteti bhāvaḥ //MT_4,7.9 //",
    "GSP27motik_4u:433": " petuḥ smaraśarās tasyā mṛduṣv aṅgeṣu bhūriśaḥ / palāśeṣv iva padminyā dhārā navapayomucaḥ //MU_4,7.10//",
    "GSP27motik_4u:434": " spaṣṭam //MT_4,7.10//",
    "GSP27motik_4u:435": " sā babhūva smarādhūtā lolālivalayālakā / mandavātavinunnāyā mañjaryāḥ sahadharmiṇī //MU_4,7.11//",
    "GSP27motik_4u:436": " spaṣṭam //MT_4,7.11//",
    "GSP27motik_4u:437": " nīlanīrajanetrāṃ tāṃ haṃsavāraṇagāminīm / madanaḥ kṣobhayām āsa pūraḥ kamalinīm iva //MU_4,7.12//",
    "GSP27motik_4u:438": " pūraḥ jalapūraḥ //MT_4,7.12//",
    "GSP27motik_4u:439": " atha tāṃ tādṛśīṃ dṛṣṭvā śukraḥ saṅkalpitārthabhāk / tamaḥ saṅkalpayām āsa saṃhāram iva bhūtakṛt //MU_4,7.13//",
    "GSP27motik_4u:440": " saṅkalpayām āsa saṅkalpenotpāditavān //MT_4,7.13//",
    "GSP27motik_4u:441": " triviṣṭapasya deśo ḥsau babhūva timirākulaḥ / bhūlokasyāndhatamaso lokālokataṭo yathā //MU_4,7.14//",
    "GSP27motik_4u:442": " spaṣṭam //MT_4,7.14//",
    "GSP27motik_4u:443": " lajjāndhakāratīkṣṇāṃśau tasmiṃs timiramaṇḍale / pratiṣṭhām āgate tasya mithunasyeva manmathe //MU_4,7.15//",
    "GSP27motik_4u:444": " teṣu sarveṣu bhūteṣu gateṣv abhimatāṃ diśam / tasmāt pradeśād bhūlokaṃ dinānte vihageṣv iva //MU_4,7.16//",
    "GSP27motik_4u:445": " sā dīrghadhavalāpāṅgā pravṛddhamadanā tathā / ājagāma bhṛgoḥ putram mayūrī vāridaṃ yathā //MU_4,7.17//",
    "GSP27motik_4u:446": " timiramaṇḍale kasmin / lajjā evāndhakāraḥ / tasya / tīkṣṇāṃśau sūrye / nāśakatvāt //MT_4,7.15-17//",
    "GSP27motik_4u:447": " dhavalāgāramadhyasthe paryaṅke parikalpite / viveśa bhārgavas tatra kṣīroda iva mādhavaḥ //MU_4,7.18//",
    "GSP27motik_4u:448": " spaṣṭam //MT_4,7.18//",
    "GSP27motik_4u:449": " sā pādāv avalambyāsya vivaśeva varānanā / rarāja ca surebhasya pādalagneva padminī //MU_4,7.19//",
    "GSP27motik_4u:450": " vivaśā parāyattaḥ //MT_4,7.19//",
    "GSP27motik_4u:451": " uvāca cedaṃ lalitaṃ lasatsnehotkayā girā / vaco madhuram ānandi vilāsi valitākṣaram //MU_4,7.20//",
    "GSP27motik_4u:452": " spaṣṭam //MT_4,7.20//",
    "GSP27motik_4u:453": " paśyāmalenduvadana maṇḍalīkṛtakārmukaḥ / abalām anubadhnāti mām eṣa kimanaṅgakaḥ //MU_4,7.21//",
    "GSP27motik_4u:454": " kutsitaḥ anaṅgaḥ kimanaṅgakaḥ //MT_4,7.21//",
    "GSP27motik_4u:455": " pāhi mām abalāṃ nātha dīnāṃ tvaccharaṇām iha / kṛpaṇāśvāsanaṃ sādho viddhi saccaritavratam //MU_4,7.22//",
    "GSP27motik_4u:456": " spaṣṭam //MT_4,7.22//",
    "GSP27motik_4u:457": " snehadṛṣṭim ajānadbhir mūḍhair eva mahāmate / praṇayā avagaṇyante na rasajñaiḥ kadācana //MU_4,7.23//",
    "GSP27motik_4u:458": " praṇayāḥ lakṣaṇayā praṇayayuktāḥ / avagaṇyante avamanyante //MT_4,7.23//",
    "GSP27motik_4u:459": " aśaṅkitopasampannaḥ praṇayo ḥnyoḥnyaraktayoḥ / adhaḥkaroti niṣyandaṃ cāndram āsvāditam priya //MU_4,7.24//",
    "GSP27motik_4u:460": " cāndraṃ niṣyandam amṛtam //MT_4,7.24//",
    "GSP27motik_4u:461": " na tathā sukhayaty eṣā cetas tribhuvaneśatā / yathā parasparānandī snehaḥ prathamaraktayoḥ //MU_4,7.25//",
    "GSP27motik_4u:462": " spaṣṭam //MT_4,7.25//",
    "GSP27motik_4u:463": " tvatpādasparśaneneyaṃ samāśvastāsmi mānada / candrapādaparāmṛṣṭā yathā niśi kumudvatī //MU_4,7.26//",
    "GSP27motik_4u:464": " spaṣṭam //MT_4,7.26//",
    "GSP27motik_4u:465": " saṃsparśāmṛtapānena tava jīvāmi sundara / candrāṃśurasapānena cakorī capalā yathā //MU_4,7.27//",
    "GSP27motik_4u:466": " spaṣṭam //MT_4,7.27//",
    "GSP27motik_4u:467": " mām imāṃ caraṇālīnām bhramarīṃ karapallavaiḥ / āliṅgyāmṛtasampūrṇe satpadmahṛdaye kuru //MU_4,7.28//",
    "GSP27motik_4u:468": " caraṇayoḥ ā samantāt / līnām caraṇālīnām //MT_4,7.28//",
    "GSP27motik_4u:469": " ity uktvā puṣpamṛdvaṅgī sā tasya patitorasi / vyāghūrṇitālinayanā sutarāv iva mañjarī //MU_4,7.29//",
    "GSP27motik_4u:470": " spaṣṭam //MT_4,7.29//",
    "GSP27motik_4u:471": " sargāntaślokena kathayati",
    "GSP27motik_4u:472": " tau dampatī tatra vilāsakāntau vilesatus tāsu vanasthalīṣu / kiñjalkagaurānilaghūrṇitāsu mattau dvirephāv iva padminīṣu //MU_4,7.30//",
    "GSP27motik_4u:473": " spaṣṭam / iti śivam //MT_4,7.30//",
    "GSP27motik_4u:474": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe saptamaḥ sargaḥ //7//",
    "GSP27motik_4u:475": " iti cittavilāsena ciram utprekṣitaiḥ priyaiḥ / praṇayair bhārgavasyāsīt tuṣṭaye sasamāgamaḥ //MU_4,8.1//",
    "GSP27motik_4u:476": " sasamāgamaḥ tayā apsarasā saha samāgamaḥ //MT_4,8.1//",
    "GSP27motik_4u:477": " mandāradāmākulayā vaibudhāsavamattayā /",
    "GSP27motik_4u:478": " tadā tena tayā sārdhaṃ dvitīyenāmalendunā //MU_4,8.2//",
    "GSP27motik_4u:479": " vihṛtam mattahaṃsāsu hemapaṅkajinīṣu ca / taṭeṣv amaravāhinyāḥ saha kinnaracāraṇaiḥ //MU_4,8.3//",
    "GSP27motik_4u:480": " vaibudhāsavaḥ amṛtam //MT_4,8.2-3//",
    "GSP27motik_4u:481": " pītam indudalasyandi devaiḥ saha rasāyanam / pārijātalatājālanilayeṣu vilāsinā //MU_4,8.4//",
    "GSP27motik_4u:482": " spaṣṭam //MT_4,8.4//",
    "GSP27motik_4u:483": " cārucaitrarathodyānalatādolāsu līlayā / ciraṃ vilasitaṃ vyagraiḥ saha vidyādharīgaṇaiḥ //MU_4,8.5//",
    "GSP27motik_4u:484": " spaṣṭam //MT_4,8.5//",
    "GSP27motik_4u:485": " nandanopavanābhogo mandareṇeva vāridhiḥ / bhṛśam ullolatāṃ nītaḥ pramathaiḥ saha śāmbhavaiḥ //MU_4,8.6//",
    "GSP27motik_4u:486": " śukreṇa śāmbhavaiḥ śambhusambandhibhiḥ / pramathaiḥ rudragaṇaiḥ / saha / nandanopavanābhogaḥ bhṛśam ullolatām nītaḥ //MT_4,8.6//",
    "GSP27motik_4u:487": " bālahemalatājālajaṭilāsu darīṣu ca / bhrāntam unmattarāgeṇa mairavīṣv abjinīṣu ca //MU_4,8.7//",
    "GSP27motik_4u:488": " śukreṇa kartrā bhrāntam bhramaḥ kṛtaḥ / śukreṇa kathambhūtena / unmattarāgeṇa udriktarāgeṇa //MT_4,8.7//",
    "GSP27motik_4u:489": " kailāsavanakuñjeṣu tayā saha vilāsinā / hārendudhavalā rātriḥ kṣapitā gaṇagītibhiḥ //MU_4,8.8//",
    "GSP27motik_4u:490": " gaṇagītibhiḥ gandharvādigītakṛtaiḥ vinodair ity arthaḥ //MT_4,8.8//",
    "GSP27motik_4u:491": " gandhamādanaśailasya viśramyopari sānuṣu / sā tena kanakāmbhojair āpādam abhimaṇḍitā //MU_4,8.9//",
    "GSP27motik_4u:492": " āpādam pādaparyantam //MT_4,8.9//",
    "GSP27motik_4u:493": " lokālokataṭānteṣu vicitrāścaryahāriṣu / krīḍitaṃ kṛtahāsena rāma tena tayā saha //MU_4,8.10//",
    "GSP27motik_4u:494": " spaṣṭam //MT_4,8.10//",
    "GSP27motik_4u:495": " mandarāntarakaccheṣu sārdhaṃ hariṇaśāvakaiḥ / avasat sa samāḥ ṣaṣṭiṃ kalpitāmaramandiraḥ //MU_4,8.11//",
    "GSP27motik_4u:496": " kalpitam kalpanayā sampāditam / amaramandiram devagṛham / yena / saḥ //MT_4,8.11//",
    "GSP27motik_4u:497": " kṣīrārṇavataṭeṣv asya vanitāsahacāriṇaḥ / kṣīṇaṃ kṛtayugād ardhaṃ śvetadvīpajanaiḥ saha //MU_4,8.12//",
    "GSP27motik_4u:498": " spaṣṭam //MT_4,8.12//",
    "GSP27motik_4u:499": " gandharvanagarodyānalīlāviracanair asau / sṛṣṭānantajagatsṛṣṭeḥ kālasyānukṛtiṃ gataḥ //MU_4,8.13//",
    "GSP27motik_4u:500": " spaṣṭam //MT_4,8.13//",
    "GSP27motik_4u:501": " athāvasad asau śukraḥ purandarapure punaḥ / sukhaṃ caturyugāny aṣṭau hariṇekṣaṇayā saha //MU_4,8.14//",
    "GSP27motik_4u:502": " spaṣṭam //MT_4,8.14//",
    "GSP27motik_4u:503": " puṇyakṣayānusandhānāt tataś cāvanimaṇḍale / tayaiva saha māninyā papātāpahṛtākṛtiḥ //MU_4,8.15//",
    "GSP27motik_4u:504": " spaṣṭam //MT_4,8.15//",
    "GSP27motik_4u:505": " parālūnasamastāṅgo hṛtasyandananandanaḥ / cintāparavaśo dhvastaḥ samitīvāhato bhaṭaḥ //MU_4,8.16//",
    "GSP27motik_4u:506": " hṛte syandananandane rathanandanopavane yasya / saḥ / bhaṭapakṣe hṛtaḥ syandananandanaḥ praśastarathaḥ yasya / saḥ //MT_4,8.16//",
    "GSP27motik_4u:507": " patitasyāvanau tasya cintayā saha dīrghayā / śarīraṃ śatadhā yātaṃ śilāpātīva nirjharaḥ //MU_4,8.17//",
    "GSP27motik_4u:508": " spaṣṭam //MT_4,8.17//",
    "GSP27motik_4u:509": " saṃśīrṇayor dehakayoś citte te vāsanāvṛte / viceratus tayor vyomni nirnīḍau vihagau yathā //MU_4,8.18//",
    "GSP27motik_4u:510": " spaṣṭam //MT_4,8.18//",
    "GSP27motik_4u:511": " tatrāviviśatuś cāndraṃ te citte raśmijālakam / prāleyatām upetyāśu śālitām atha jagmatuḥ //MU_4,8.19//",
    "GSP27motik_4u:512": " prāleyatām avaśyāyabhāvam //MT_4,8.19//",
    "GSP27motik_4u:513": " śālīṃs tān bhuktavān pakvān daśārṇeṣu dvijottamaḥ / śaukrāñ śukrāṅganāgarbhān mālaveṣu ca bhūpatiḥ //MU_4,8.20//",
    "GSP27motik_4u:514": " śaukrān śukrasambandhinaḥ / tadupādānabījanimittānīti yāvat / śukrāṅganā garbhe yeṣām / tān //MT_4,8.20//",
    "GSP27motik_4u:515": " ajāyatośanāḥ pūrvaṃ daśārṇeṣu dvijottamāt / nṛpād uttamasaubhāgyān mālaveṣu tadaṅganā //MU_4,8.21//",
    "GSP27motik_4u:516": " tadaṅganā śukrāṅganā / apsarāḥ iti yāvat //MT_4,8.21//",
    "GSP27motik_4u:517": " sa tatra vavṛdhe bālaḥ sā tatra vavṛdhe ḥṅganā / tau pūrvadampatī jātau svarbhraṣṭāv iva bhūtale //MU_4,8.22//",
    "GSP27motik_4u:518": " spaṣṭam //MT_4,8.22//",
    "GSP27motik_4u:519": " atha ṣoḍaśavarṣo ḥbhūc chukraḥ sāraṅganāmabhṛt / pitur gṛhe yauvanavāñ śrīmān viprakumārakaḥ //MU_4,8.23//",
    "GSP27motik_4u:520": " sāraṅgeti nāma bibhartīti sāraṅganāmabhṛt //MT_4,8.23//",
    "GSP27motik_4u:521": " mālānāmasurastrī sā kumārī rājasadmani / bhṛṅgekṣaṇā gatā vṛddhiṃ latā varavane yathā //MU_4,8.24//",
    "GSP27motik_4u:522": " spaṣṭam //MT_4,8.24//",
    "GSP27motik_4u:523": " rājaputrī tato mālā pūjayām āsa śaṅkaram / labheyam prāktanaṃ siddham patim ity aniśaṃ śubhā //MU_4,8.25//",
    "GSP27motik_4u:524": " spaṣṭam //MT_4,8.25//",
    "GSP27motik_4u:525": " atha mālavabhūpasya yajñe dvijasabhāgatam / mālā dadarśa sāraṅgam pitrā saha samāgatam //MU_4,8.26//",
    "GSP27motik_4u:526": " spaṣṭam //MT_4,8.26//",
    "GSP27motik_4u:527": " taṃ dṛṣṭvā sānavadyāṅgī prāktanasnehabhāvitā / dṛṣṭacandrendumaṇivat snehasvinnāṅgikā babhau //MU_4,8.27//",
    "GSP27motik_4u:528": " prāktanasnehena pūrvajanmasnehena / bhāvitā vāsitā //MT_4,8.27//",
    "GSP27motik_4u:529": " tato yajñasabhāmadhye dāśārṇadvijadārakam / bhartṛtve varayām āsa sā mālā mālavātmajā //MU_4,8.28//",
    "GSP27motik_4u:530": " spaṣṭam //MT_4,8.28//",
    "GSP27motik_4u:531": " kramāt kṛtavivāhāya tasmai vārdhakajarjaraḥ / mālaveśo ḥkhilaṃ rājyam pratipādya vanaṃ yayau //MU_4,8.29//",
    "GSP27motik_4u:532": " vārdhakajarjaraḥ jarājarjaraḥ / pratipādya dattvā //MT_4,8.29//",
    "GSP27motik_4u:533": " sa sāraṅgas tayā sārdhaṃ tasmin mālavamaṇḍape / cakārātisukhī rājyaṃ śakravac charadāṃ śatam //MU_4,8.30//",
    "GSP27motik_4u:534": " spaṣṭam //MT_4,8.30//",
    "GSP27motik_4u:535": " atha kālena mahatā cañcalatvāc ca cetasaḥ / apriyatvam mitho yātau dampatī tau vidher vaśāt //MU_4,8.31//",
    "GSP27motik_4u:536": " spaṣṭam //MT_4,8.31//",
    "GSP27motik_4u:537": " sāraṅgas tu jarājīrṇaḥ pātasajjakalevaraḥ / dadhre śvasanaśaithilyāj jīrṇaparṇasavarṇatām //MU_4,8.32//",
    "GSP27motik_4u:538": " śvasanaśaithilyāt vātaśaithilyāt //MT_4,8.32//",
    "GSP27motik_4u:539": " jāyājanavirāgeṇa vārdhakātiśayena ca / maraṇam mandamandeho nirīho ḥbhinananda saḥ //MU_4,8.33//",
    "GSP27motik_4u:540": " spaṣṭam //MT_4,8.33//",
    "GSP27motik_4u:541": " atha nīrasarājyasya duḥkhātiśayaśaṃsinaḥ / araṇya iva vetālo moho ḥtighanatāṃ gataḥ //MU_4,8.34//",
    "GSP27motik_4u:542": " spaṣṭam //MT_4,8.34//",
    "GSP27motik_4u:543": " mohāndhakūpapatitam bhogāsaṅgād anāratam / avivekinam ajñānam asajjanaparāyaṇam //MU_4,8.35//",
    "GSP27motik_4u:544": " spaṣṭam //MT_4,8.35//",
    "GSP27motik_4u:545": " jahārainaṃ tato mṛtyus tṛṣṇākavalitāśayam / pataṅgam iva maṇḍūkaḥ kṛtākrandam akiñcanam //MU_4,8.36//",
    "GSP27motik_4u:546": " akiñcanam asamartham //MT_4,8.36//",
    "GSP27motik_4u:547": " tataḥ karmaphalam bhuktvā svam paratra śubhāśubham / &nbspnbsp; aṅgeṣu dhīvaro jātaḥ sa durbhāvavaśāt tadā //MU_4,8.37//",
    "GSP27motik_4u:548": " durbhāvavaśāt durvāsanāvaśāt //MT_4,8.37//",
    "GSP27motik_4u:549": " tatra dhīvarakarmāṇi kurvan sa śaradāṃ śatam / duḥkhajarjaracetastvād vairāgyaṃ samupāyayau //MU_4,8.38//",
    "GSP27motik_4u:550": " spaṣṭam //MT_4,8.38//",
    "GSP27motik_4u:551": " duḥkhaṃ saṃsāra ity evaṃ cintayan bhāskaraṃ tataḥ / sampataṃs tena sañjātaḥ sūryavaṃśe mahānṛpaḥ //MU_4,8.39//",
    "GSP27motik_4u:552": " sampatan śaraṇaṃ gacchan //MT_4,8.39//",
    "GSP27motik_4u:553": " śubhabhāvavaśāt so ḥtha kiñcij jñānam avāptavān / jajñe nṛpatanuṃ tyaktvā guruḥ sarvopadeśakaḥ //MU_4,8.40//",
    "GSP27motik_4u:554": " spaṣṭam //MT_4,8.40//",
    "GSP27motik_4u:555": " mantrāsādhitasiddhir hi so ḥtha vidyādharo ḥbhavat / kalpam ekaṃ tu bubhuje tato vaidyādharīm purīm //MU_4,8.41//",
    "GSP27motik_4u:556": " spaṣṭam //MT_4,8.41//",
    "GSP27motik_4u:557": " kalpāvasānasamayaṃ nītvā pavanarūpayā / tanvā sṛṣṭau pravṛttāyām bhūyo jāto muneḥ sutaḥ //MU_4,8.42//",
    "GSP27motik_4u:558": " spaṣṭam //MT_4,8.42//",
    "GSP27motik_4u:559": " tato munīnāṃ samparkāt tapasy ugre vyavasthitaḥ / avasan merugahane manvantaram aninditaḥ //MU_4,8.43//",
    "GSP27motik_4u:560": " spaṣṭam //MT_4,8.43//",
    "GSP27motik_4u:561": " tatra tasya samutpanno mṛgyāḥ putro narākṛtiḥ / tatsnehena param moham punar abhyāyayau kṣaṇāt //MU_4,8.44//",
    "GSP27motik_4u:562": " mṛgyāḥ mṛgīsakāśāt //MT_4,8.44//",
    "GSP27motik_4u:563": " putrasyāsya dhanam me ḥstu guṇāś cāyuś ca śāśvatam / ity anāratacintābhir jahau satyām avasthitim //MU_4,8.45//",
    "GSP27motik_4u:564": " satyām avasthitim satyabhūtaṃ dharmaparatvam //MT_4,8.45//",
    "GSP27motik_4u:565": " dharmacintāparibhraṃśāt putrārtham bhogacintanāt / kṣīṇāyuṣaṃ tam aharan mṛtyuḥ sarpa ivānilam //MU_4,8.46//",
    "GSP27motik_4u:566": " spaṣṭam //MT_4,8.46//",
    "GSP27motik_4u:567": " bhogaikacintayā sārdhaṃ sa samutkrāntacetanaḥ / prāpya madreśaputratvam āsīn madramahīpatiḥ //MU_4,8.47//",
    "GSP27motik_4u:568": " madreśaputratvam madradeśabhūpasutatvam //MT_4,8.47//",
    "GSP27motik_4u:569": " madradeśe ciraṃ kṛtvā rājyam ucchinnaśātravaḥ / jarām abhyājagāmātra himāśanim ivāmbujaḥ //MU_4,8.48//",
    "GSP27motik_4u:570": " spaṣṭam //MT_4,8.48//",
    "GSP27motik_4u:571": " madrarājatanuṃ taṃ tu tapovāsanayā saha / tatyāja tena jāto ḥsau tapasvī tāpasātmajaḥ //MU_4,8.49//",
    "GSP27motik_4u:572": " saḥ madrarājatanuṃ tatyājeti sambandhaḥ / tena tanutyāgena //MT_4,8.49//",
    "GSP27motik_4u:573": " samaṅgāyā mahānadyās taṭam āsādya tāpasaḥ / tapas tepe mahābuddhiḥ sa rāma vigatajvaraḥ //MU_4,8.50//",
    "GSP27motik_4u:574": " samaṅgā nadībhedaḥ //MT_4,8.50//",
    "GSP27motik_4u:575": " sargāntaślokena śukrasya sukhāvasthānaṃ kathayati",
    "GSP27motik_4u:576": " vividhajanmadaśāvivaśāśayaḥ samanusṛtya śarīraparamparām / sukham atiṣṭhad asau bhṛgunandano varanadīsutaṭe dṛḍhavṛkṣavat //MU_4,8.51//",
    "GSP27motik_4u:577": " varanadīsutaṭe samaṅgākhyāyāḥ utkṛṣṭāyāḥ nadyāḥ śobhane tīre / iti śivam //MT_4,8.51//",
    "GSP27motik_4u:578": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe aṣṭamaḥ sargaḥ //8//",
    "GSP27motik_4u:579": " iti cintayatas tasya śukrasya pitur agrataḥ / jagāmātitarāṃ kālo bahusaṃvatsarātmakaḥ //MU_4,9.1//",
    "GSP27motik_4u:580": " spaṣṭam //MT_4,9.1//",
    "GSP27motik_4u:581": " atha kālena mahatā pavanātapajarjaraḥ / kāyas tasya papātorvyāṃ chinnamūla iva drumaḥ //MU_4,9.2//",
    "GSP27motik_4u:582": " spaṣṭam //MT_4,9.2//",
    "GSP27motik_4u:583": " manas tu cañcalābhogaṃ tāsu tāsu daśāsu ca / babhrāmātivicitrāsu vanarājiṣv ivaiṇakaḥ //MU_4,9.3//",
    "GSP27motik_4u:584": " spaṣṭam //MT_4,9.3//",
    "GSP27motik_4u:585": " bhrāntam udbhrāntam abhitaś cakrārpitam ivākulam / manas tasya viśaśrāma samaṅgāsaritas taṭe //MU_4,9.4//",
    "GSP27motik_4u:586": " cakrārpito hi udbhramati //MT_4,9.4//",
    "GSP27motik_4u:587": " anantavṛttāntaghanām pelavāṃ sudṛḍhām api / tāṃ saṃsṛtidaśāṃ śukro videho ḥnubhavan sthitaḥ //MU_4,9.5//",
    "GSP27motik_4u:588": " tāṃ saṃsṛtidaśām samaṅgātaṭatāpasasambandhinīṃ saṃsāradaśām / videhaḥ sthūladeharahitaḥ //MT_4,9.5//",
    "GSP27motik_4u:589": " mandarācalasānusthā sā tanus tasya dhīmataḥ / tāpaprasarasaṃśuṣkā carmaśeṣā babhūva ha //MU_4,9.6//",
    "GSP27motik_4u:590": " spaṣṭam //MT_4,9.6//",
    "GSP27motik_4u:591": " śārīrarandhrapravahadvātaśītkārarūpayā / ceṣṭāduḥkhakṣayānandāt kākalyeva sma gāyati //MU_4,9.7//",
    "GSP27motik_4u:592": " tasya sā tanuḥ / ceṣṭāyā yat duḥkham pīḍā / tasya kṣayāt ya ānandaḥ / tataḥ hetoḥ /",
    "GSP27motik_4u:593": " kākalyā kalasūkṣmayā gānavācā / gāyati sma iva / kathambhūtayā / śārīrarandhreṣu",
    "GSP27motik_4u:594": " pravahan yaḥ vātaḥ / tena śītkāraḥ dhvaniviśeṣaḥ / sa eva rūpaṃ yasyāḥ / tādṛśyā //MT_4,9.7 //",
    "GSP27motik_4u:595": " prāṇānusmaraṇocchvāsam iva vāṣpaṃ sma muñcati / caṇḍānilavilāsena lulitvā vanabhūmiṣu //MU_4,9.8//",
    "GSP27motik_4u:596": " vāṣpam kathambhūtam / prāṇāṇām pūrvaṃ sthitānām yad anusmaraṇam anukṣaṇaṃ smaraṇam / tena ucchvāsaḥ vṛddhiḥ yasya / tat / vāṣpatvaṃ cātrāvaśyāyasya jñeyam //MT_4,9.8//",
    "GSP27motik_4u:597": " tanum eva viśinaṣṭi",
    "GSP27motik_4u:598": " manovarākam avaṭe luṭhitam bhavabhūmiṣu / hasantīvātiśubhrābhrasitayā dantamālayā //MU_4,9.9//",
    "GSP27motik_4u:599": " bhavabhūmiṣu sthite avaṭe apsarorūpe avaṭe //MT_4,9.9//",
    "GSP27motik_4u:600": " darśayantī svakaṃ śūnyaṃ vapur akṣṇor akṛtrimam / mukhāraṇyajaratkūparūpayā gartaśobhayā //MU_4,9.10//",
    "GSP27motik_4u:601": " punaḥ kathambhūtā / akṣṇoḥ svasyākṣiyugalasya / mukham evāraṇyam / tasya jaratkūpatayā",
    "GSP27motik_4u:602": " gartaśobhayā / tadvyājeneti yāvat / svaṃ vapuḥ śūnyaṃ darśayantī / śūnyā evāham asmīti",
    "GSP27motik_4u:603": " darśayantīti yāvat / mṛtaśarīrasya ca mukhe māṃsaśeṣāt garto jāyate //MT_4,9.10 //",
    "GSP27motik_4u:604": " tāpopataptā saṃsiktā varṣājalabhareṇa sā / pāṃsunā pavanotthena duṣkṛteneva rūṣitā //MU_4,9.11//",
    "GSP27motik_4u:605": " sā iti tanūparāmarśaḥ //MT_4,9.11//",
    "GSP27motik_4u:606": " śuṣkakāṣṭhavad ālolā pāteṣu kṛtajhāṅkṛtā / dhārānikarapātena vinunnā jaladāgame //MU_4,9.12//",
    "GSP27motik_4u:607": " vinunnā preritā / cāliteti yāvat //MT_4,9.12//",
    "GSP27motik_4u:608": " prāvṛḍnirjharapūreṇa plutā girinadītaṭe / tāramārutaśītkārā vanopala iva sthitā //MU_4,9.13//",
    "GSP27motik_4u:609": " tāraḥ mārutaśītkāraḥ yasyāṃ sā / vanopala iva vanopalavat / sthitā //MT_4,9.13//",
    "GSP27motik_4u:610": " vakrā śuṣkāntratantrī ca pūtā jhāṅkārakāriṇī / araṇyalakṣmīvīṇeva śūnyacarmamayodarī //MU_4,9.14//",
    "GSP27motik_4u:611": " araṇyalakṣmyāḥ vīṇā araṇyalakṣmīvīṇā / sā iva //MT_4,9.14//",
    "GSP27motik_4u:612": " nanu tādṛśī tasya tanuḥ vanahiṃsraiḥ kathaṃ na bhuktety / atrāha",
    "GSP27motik_4u:613": " rāgadveṣavihīnatvāt tasya puṇyāśramasya tu / mahātapastvāc ca bhṛgor na bhuktā mṛgapakṣibhiḥ //MU_4,9.15//",
    "GSP27motik_4u:614": " puṇyāśramasya ca rāgadveṣavihīnatvam tatrasthaprā--ṇirāgadveṣavihīnatvena jñeyam //MT_4,9.15//",
    "GSP27motik_4u:615": " sargāntaślokenāpy etad eva kathayati",
    "GSP27motik_4u:616": " yamaniyamakṛśīkṛtāṅgayaṣṭeś carati tapaḥ sma bhṛgūdvahasya cetaḥ / tanur atha pavanāpanītaraktā ciram aluṭhan mahatīṣu sā śilāsu //MU_4,9.16//",
    "GSP27motik_4u:617": " yamaniyamakṛśīkṛtāṅgayaṣṭeḥ bhṛgūdvahasya śukrasya / cetaḥ tapaḥ carati sma / atha sā tanuḥ pavanāpanītaraktā satī mahatīṣu śilāsu aluṭhat luṭhitavatī / iti śivam //MT_4,9.16//",
    "GSP27motik_4u:618": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe navamaḥ sargaḥ //9//",
    "GSP27motik_4u:619": " atha varṣasahasreṇa divyena parameśvaraḥ / bhṛguḥ paramasambodhād virarāma samādhitaḥ //MU_4,10.1//",
    "GSP27motik_4u:620": " samādhitaḥ kathambhūtāt / paramasambodhāt jñeyamālinyādūṣitajñānarūpāt / na tu mūrcchārūpāt //MT_4,10.1//",
    "GSP27motik_4u:621": " nāpaśyad agre tanayaṃ taṃ nayāvanatānanam / sīmāntaṃ guṇasīmāyāḥ puṇyam mūrtam iva sthitam //MU_4,10.2//",
    "GSP27motik_4u:622": " spaṣṭam //MT_4,10.2//",
    "GSP27motik_4u:623": " apaśyat kevalaṃ kālaṃ kaṅkālam purato mahat / dehayuktam ivābhāgyaṃ dāridryam iva mūrtimat //MU_4,10.3//",
    "GSP27motik_4u:624": " kālam kṛṣṇam / kaṅkālam karaṅkam / abhāgyam bhāgyaviparyayaḥ //MT_4,10.3//",
    "GSP27motik_4u:625": " kaṅkālaṃ viśinaṣṭi",
    "GSP27motik_4u:626": " tāpaśuṣkavapuḥ kṛttirandhrasphuritatittiri / saṃśuṣkāntrodaraguhāchāyāviśrāntadarduram //MU_4,10.4//",
    "GSP27motik_4u:627": " tittirayaḥ kīṭaviśeṣāḥ //MT_4,10.4//",
    "GSP27motik_4u:628": " netragartakasaṃsuptaprasūnavanakīṭakam / makṣikāpañjaraprotakośakārikrimivrajam //MU_4,10.5//",
    "GSP27motik_4u:629": " makṣikāpañjareṣu pañjarākāreṇopaviṣṭeṣu makṣikāsamūheṣu / protaḥ kośakārakrimivrajaḥ yasmin / tat //MT_4,10.5//",
    "GSP27motik_4u:630": " prāktanīm upabhogehām iṣṭāniṣṭaphalapradām / dhārādhautāntayā tanvā hasac chuṣkāsthimālayā //MU_4,10.6//",
    "GSP27motik_4u:631": " hasat hasad ivety arthaḥ //MT_4,10.6//",
    "GSP27motik_4u:632": " śiroghaṭena śubhreṇa sampannenenduvarcasā / viḍambayac ca karpūraplutaliṅgaśiraḥśriyam //MU_4,10.7//",
    "GSP27motik_4u:633": " induvarcasā candramahasā / liṅgam śivaliṅgam //MT_4,10.7//",
    "GSP27motik_4u:634": " ṛjvā saṃśuṣkasitayā svāsthimātrāvaśeṣayā / grīvayātmānusṛtayā dīrghīkurvad ivākṛtim //MU_4,10.8//",
    "GSP27motik_4u:635": " ātmānusṛtayā / ātmanā svena / anusṛtayā sambaddhayā //MT_4,10.8//",
    "GSP27motik_4u:636": " mṛṇālikāpāṇḍurayā dhārāvadhutamāṃsayā / nāsāsthilatayā vaktraṃ kṛtasīmākramaṃ dadhat //MU_4,10.9//",
    "GSP27motik_4u:637": " kṛtasīmākramam kṛtamaryādākramam //MT_4,10.9//",
    "GSP27motik_4u:638": " dīrghakandharayā nūnam uttānīkṛtavaktrayā / prekṣamāṇam iva prāṇān utkrāntān ambarodare //MU_4,10.10//",
    "GSP27motik_4u:639": " nūnam vitarke //MT_4,10.10//",
    "GSP27motik_4u:640": " jaṅghorujānudordaṇḍair dviguṇaṃ dīrghatāṃ gataiḥ / pramimāṇam ivāśāntaṃ dīrghādhvaśramabhītitaḥ //MU_4,10.11//",
    "GSP27motik_4u:641": " āśāntam digantam //MT_4,10.11//",
    "GSP27motik_4u:642": " udareṇātinimnena carmaśeṣeṇa śoṣiṇā / pradarśayad ivājñasya hṛdayasyātiśūnyatām //MU_4,10.12//",
    "GSP27motik_4u:643": " spaṣṭam //MT_4,10.12//",
    "GSP27motik_4u:644": " prekṣya tac chuṣkakaṅkālam ālānam iva dantinaḥ / pūrvāparaparāmarśam akurvan bhṛgur utthitaḥ //MU_4,10.13//",
    "GSP27motik_4u:645": " bhṛguḥ kiṃ kurvan / putrasnehena pūrvāparaparāmarśam akurvan / yoginām api hi kadācit",
    "GSP27motik_4u:646": " prakṛtivaśāt dehapātaṃ tāvat pūrvāparaparāmarśahīnatvaṃ jāyate / kiṃ tu teṣāṃ tat",
    "GSP27motik_4u:647": " kṣaṇikam eveti / utthitaḥ svātmatattvaparāmarśāt uccalitaḥ //MT_4,10.13 //",
    "GSP27motik_4u:648": " ālokasamakālaṃ hi pratibhātaṃ tato bhṛgoḥ / ciram utkrāntajīvaḥ kim matputro ḥyam iti kṣaṇāt //MU_4,10.14//",
    "GSP27motik_4u:649": " tataḥ utthānānantaram / ālokasamakālam putrakaṅkāladarśanasamakālam / bhṛgoḥ iti",
    "GSP27motik_4u:650": " pratibhātam sphuritam iti / kim iti / ayam matputraḥ ciram bahukālād ārabhya / utkrāntajīvaḥ",
    "GSP27motik_4u:651": " kim katham / sampanna ity arthaḥ //MT_4,10.14 //",
    "GSP27motik_4u:652": " acintayata evāsya bhaviṣyattābalaṃ tataḥ / kālam prati babhūvāśu kopaḥ paramadāruṇaḥ //MU_4,10.15//",
    "GSP27motik_4u:653": " atha bhaviṣyattābalam bhavitavyatābalam / acintayataḥ tatkṣaṇotthapūrvāparavimarśarāhityenāvimṛśataḥ /",
    "GSP27motik_4u:654": " asya bhṛgoḥ / kālam prati cinmātrasthakriyāvaicitryarūpe kāle / paramadāruṇaḥ kopaḥ",
    "GSP27motik_4u:655": " babhūva //MT_4,10.15 //",
    "GSP27motik_4u:656": " akāla eva matputro nītaḥ kim iti kopitaḥ / kālāya śāpam utsraṣṭum bhagavān upacakrame //MU_4,10.16//",
    "GSP27motik_4u:657": " akāle tadyuganiyatamanuṣyāyurasamāptirūpe kālābhāve / idam atra tātparyam / nirvikalpasamādhinā",
    "GSP27motik_4u:658": " śuddhacinmātratāṃ yātaḥ asau bhṛguḥ / tasmāt samādheḥ utthitaḥ / tataḥ bāhyasparśena",
    "GSP27motik_4u:659": " kiñcinmātraṃ sphaṭikavad āsraṣṭum ārabdhaḥ / tatra prathamam akāle putram mṛtaṃ dṛṣṭvā",
    "GSP27motik_4u:660": " vivaśībhūtaḥ / samanantarakālānubhūtena cinmātrarūpeṇa svena kṛtaṃ kriyāvaicitryarūpaṃ",
    "GSP27motik_4u:661": " kālaṃ nāśayitum aicchat / yaś ca kālāgamaḥ sa kathaṃ svayaṃ kṛtaṃ svabhāvasahacaram",
    "GSP27motik_4u:662": " etaṃ nāśayāmīti vivekāgama eva jñeyaḥ / ity āstāṃ rahasyodghāṭanena //MT_4,10.16 //",
    "GSP27motik_4u:663": " athākalitarūpo ḥsau kālaḥ kavalitaprajaḥ / ādhibhautikam āsthāya vapur munim upāyayau //MU_4,10.17//",
    "GSP27motik_4u:664": " akalitarūpaḥ / akalitam paramātmagatatvena sthitatvāt prameyatām agatam / rūpaṃ yasya /",
    "GSP27motik_4u:665": " saḥ / ādhibhautiko dehaḥ paramārthataḥ vicārarūpaḥ eva jñeyaḥ / bāhyān prati tu devatārūpaḥ //MT_4,10.17 //",
    "GSP27motik_4u:666": " kīdṛśaḥ upāyayāv ity apekṣāyām bāhyadevatārūpatvam bāhyadṛṣṭīn prati kathayati",
    "GSP27motik_4u:667": " khaḍgapāśadharaḥ śrīmān kuṇḍalī kavacānvitaḥ / ṣaḍbhujaḥ ṣaṇmukho bahvyā vṛtaḥ kiṅkarasenayā //MU_4,10.18//",
    "GSP27motik_4u:668": " spaṣṭam //MT_4,10.18//",
    "GSP27motik_4u:669": " yaccharīrasamutthena jvālājālena valgatā / phullakiṃśukavṛkṣasya babhārādreḥ śriyaṃ nabhaḥ //MU_4,10.19//",
    "GSP27motik_4u:670": " spaṣṭam //MT_4,10.19//",
    "GSP27motik_4u:671": " yatkarasthatriśūlāgraniṣṭhyūtair agnimaṇḍalaiḥ / virejur uditair āśāḥ kānakair iva kuṇḍalaiḥ //MU_4,10.20//",
    "GSP27motik_4u:672": " spaṣṭam //MT_4,10.20//",
    "GSP27motik_4u:673": " yatpāśaśvasanāyastaśikharā medinībhṛtaḥ / dolām iva samārūḍhāś celuḥ petuś ca ghūrṇitāḥ //MU_4,10.21//",
    "GSP27motik_4u:674": " āyastaśikharā ākṛṣṭaśikharāḥ //MT_4,10.21//",
    "GSP27motik_4u:675": " yatkhaḍgamaṇḍaloddyotaśyāmam bimbaṃ vivasvataḥ / kalpadagdhajagaddhūmaparyākulam ivābabhau //MU_4,10.22//",
    "GSP27motik_4u:676": " spaṣṭam //MT_4,10.22//",
    "GSP27motik_4u:677": " sa upetya mahābāhuḥ kupitaṃ tam mahāmunim / kalpakṣubdhābdhigambhīraṃ sāntvapūrvam uvāca ha //MU_4,10.23//",
    "GSP27motik_4u:678": " saḥ kālaḥ //MT_4,10.23//",
    "GSP27motik_4u:679": " vijñātalokasthitayo mune dṛṣṭaparāvarāḥ / hetunāpi na muhyanti kim u hetum vinottamāḥ //MU_4,10.24//",
    "GSP27motik_4u:680": " dṛṣṭaḥ svarūpatvenānubhūtaḥ / parāvaraḥ parāvararūpeṇa sthitaṃ cinmātratattvam / yaiḥ / te //MT_4,10.24//",
    "GSP27motik_4u:681": " tvam anantatapā vipro vayaṃ niyatipālakāḥ / tena sampūjyase pūjya sādho netarayecchayā //MU_4,10.25//",
    "GSP27motik_4u:682": " anantatapāḥ aparimitatapāḥ / tena anantatapastvena //MT_4,10.25//",
    "GSP27motik_4u:683": " mā tapaḥ kṣapaya kṣubdhaiḥ kalpakālamahānalaiḥ / yo na dagdho ḥsmi me tasya kiṃ tvaṃ śāpena dhakṣyasi //MU_4,10.26//",
    "GSP27motik_4u:684": " yo ḥsmi yo ḥham / cinmātrakriyāvaicitryarūpasya kālasya kadāpi dāhāsambhavāt iti bhāvaḥ / dhakṣyasīti / daha bhasmīkaraṇa ity asya lṛḍantasya prayogaḥ //MT_4,10.26//",
    "GSP27motik_4u:685": " saṃsārāvalayo grastā nigīrṇā rudrakoṭayaḥ / bhuktāni viṣṇuvṛndāni kena śāptā vayam mune //MU_4,10.27//",
    "GSP27motik_4u:686": " spaṣṭam //MT_4,10.27//",
    "GSP27motik_4u:687": " bhoktāro hi vayam brahman bhojanaṃ yuṣmadādayaḥ / svayaṃ niyatir eṣā hi nāvayor etad īhitam //MU_4,10.28//",
    "GSP27motik_4u:688": " āvayoḥ yuṣmākam asmākam ca / īhitam kāṅkṣitam //MT_4,10.28//",
    "GSP27motik_4u:689": " svayam ūrdhvam prayāty agniḥ svayaṃ yānti payāṃsy adhaḥ / bhoktāram bhojanaṃ yāti sṛṣṭiś cāpy antakaṃ svayam //MU_4,10.29//",
    "GSP27motik_4u:690": " antakam kālam //MT_4,10.29//",
    "GSP27motik_4u:691": " idam ittham mune rūpam asyeha paramātmanaḥ / svātmani svayam evātmā svata eva vijṛmbhate //MU_4,10.30//",
    "GSP27motik_4u:692": " vijṛmbhate vicitrābhiḥ kriyābhiḥ vilasati //MT_4,10.30//",
    "GSP27motik_4u:693": " neha kartā na bhoktāsti dṛṣṭyā naṣṭakalaṅkayā / bahavaś ceha kartāro dṛṣṭyānaṣṭakalaṅkayā //MU_4,10.31//",
    "GSP27motik_4u:694": " naṣṭakalaṅkayā dṛṣṭyā samyagdṛṣṭyā / anaṣṭakalaṅkayā dṛṣṭyā asamyagdṛṣṭyā //MT_4,10.31//",
    "GSP27motik_4u:695": " kartṛtākartṛte brahman kevalam parikalpite / asamyagdarśanenaiva na samyagdarśanena vaḥ //MU_4,10.32//",
    "GSP27motik_4u:696": " spaṣṭam //MT_4,10.32//",
    "GSP27motik_4u:697": " puṣpāṇi taruṣaṇḍeṣu bhūtāni bhuvaneṣu ca / svayam āyānti yāntīha kalpyate hetutā vidheḥ //MU_4,10.33//",
    "GSP27motik_4u:698": " mūḍhaiḥ iha vidheḥ hetutā kalpyate kalpanayā bhāvyate / na tu paramārthataḥ hetutā kasyāpy asti / kevalasya śuddhacinmātrasyaiva sthitatvāt",
    "GSP27motik_4u:699": " abbimbitasya candrasya calane kartrakartṛte / na satye nānṛte yadvat tadvat kālasya sṛṣṭiṣu //MU_4,10.34//",
    "GSP27motik_4u:700": " kālasya kriyāvaicitryarūpasya mama //MT_4,10.34//",
    "GSP27motik_4u:701": " mano mithyābhramāl loke kartṛtākartṛtāmayam / karoti kalanāṃ rajjvām bhrāntekṣaṇa ivāhitām //MU_4,10.35//",
    "GSP27motik_4u:702": " spaṣṭam //MT_4,10.35//",
    "GSP27motik_4u:703": " phalitam āha",
    "GSP27motik_4u:704": " tena mā gā mune kopam āpadām īdṛśaḥ kramaḥ / yad yathā tat tathaivāstu satyam ālokayākulaḥ //MU_4,10.36//",
    "GSP27motik_4u:705": " āpadām kramaḥ īdṛśa eva bhavati / etāḥ sarveṣām evāyāntīti bhāvaḥ / yat yathā asti /",
    "GSP27motik_4u:706": " tat tathaivāstu / ākulaḥ ākulībhūtaḥ tvam / satyam ālokaya / pravāhāyāte śubhāśubhajāle",
    "GSP27motik_4u:707": " mā kṣobhaṃ gaccheti bhāvaḥ //MT_4,10.36 //",
    "GSP27motik_4u:708": " na vayam prabhutārthena nābhimānavaśīkṛtāḥ / svato hevākavaśataḥ kevalaṃ niyatau sthitāḥ //MU_4,10.37//",
    "GSP27motik_4u:709": " vayam prabhutārthena prabhutāprayojanena / niyatau bhagavatkṛte niyamane / na sthitāḥ /",
    "GSP27motik_4u:710": " na cābhimānavaśīkṛtāḥ santaḥ sthitāḥ / kiṃ tu svataḥ svabhāvataḥ utthitāt / hevākavaśataḥ",
    "GSP27motik_4u:711": " niyatau kevalaṃ sthitāḥ / kiñcid apy atrāsmāsv adhīnaṃ nāstīti bhāvaḥ //MT_4,10.37 //",
    "GSP27motik_4u:712": " prakṛtavyavahārehāṃ niyatāṃ niyater vaśāt / prājñaḥ samanuvarteta nābhimānamahātamāḥ //MU_4,10.38//",
    "GSP27motik_4u:713": " niyatām śāstraniyatām / prājñaḥ kathambhūtaḥ / na abhimāna evāhaṅkartety abhimāna eva tamaḥ yasya / tādṛśaḥ //MT_4,10.38//",
    "GSP27motik_4u:714": " kartavyam eva kriyate kevalaṃ kāryakovidaiḥ / sauṣuptīṃ vṛttim āśritya kayācid api nāśayā //MU_4,10.39//",
    "GSP27motik_4u:715": " prājñaiḥ sarvaṃ phalānusandhānarahitam eva kriyate iti bhāvaḥ //MT_4,10.39//",
    "GSP27motik_4u:716": " kva sā jñānamayī dṛṣṭiḥ kva mahattvaṃ kva dhīratā / mārge sarvaprasiddhe hi kim andha iva muhyasi //MU_4,10.40//",
    "GSP27motik_4u:717": " sā samanantaram evānubhūtā / sarvaprasiddhe laukike //MT_4,10.40//",
    "GSP27motik_4u:718": " trikālāmaladarśitvaṃ dhārayann api cetasi / avicārya jagadyātrāṃ kim mūrkha iva muhyasi //MU_4,10.41//",
    "GSP27motik_4u:719": " trikālāmaladarśitvam pūrvāparavimarśabhājanatvam //MT_4,10.41//",
    "GSP27motik_4u:720": " svakarmaphalapākotthām avicārya daśāṃ sute / kim mūrkha iva sarvajña mudhā māṃ śaptum arhasi //MU_4,10.42//",
    "GSP27motik_4u:721": " spaṣṭam //MT_4,10.42//",
    "GSP27motik_4u:722": " dehinām iha sarveṣāṃ śarīraṃ dvividham mune / kiṃ na jānāsi vā deham ekam anyan manoḥbhidham //MU_4,10.43//",
    "GSP27motik_4u:723": " deham sthūladeham / anyat dvitīyam //MT_4,10.43//",
    "GSP27motik_4u:724": " tatra deho jaḍo ḥtyarthaṃ vināśaikaparāyaṇaḥ / manas tūtthānaniyataṃ kadarthāt kṣīyate na vā //MU_4,10.44//",
    "GSP27motik_4u:725": " utthāne saṅkalparūpe udyoge / niyataṃ manaḥ / kadarthāt kleśāt / kṣīyate / atha vā tenāpi / na kṣīyate //MT_4,10.44//",
    "GSP27motik_4u:726": " catureṇa yathā sādho rathaḥ sārathinohyate / kurvatā kiñcana svehāṃ deho ḥyam manasā tathā //MU_4,10.45//",
    "GSP27motik_4u:727": " uhyate svābhimataṃ deśam prati nīyate //MT_4,10.45//",
    "GSP27motik_4u:728": " asat saṅkalpya kriyate sac charīraṃ vināśyate / kṣaṇena manasā paṅkapuruṣaḥ śiśunā yathā //MU_4,10.46//",
    "GSP27motik_4u:729": " asat avidyamānam / sat vidyamānam //MT_4,10.46//",
    "GSP27motik_4u:730": " cittam eveha puruṣas tatkṛtaṃ kṛtam ucyate / tad baddhaṃ kalanāhetoḥ kalanāstaṃ vimucyate //MU_4,10.47//",
    "GSP27motik_4u:731": " kalanāhetoḥ saṅkalpākhyāt kāraṇāt / kalanāstam astakalanam //MT_4,10.47//",
    "GSP27motik_4u:732": " ayaṃ deha idaṃ netram idam aṅgam idaṃ śiraḥ / idaṃ sphāravikāraṃ tan mana evābhidhīyate //MU_4,10.48//",
    "GSP27motik_4u:733": " manaḥ kathambhūtam / idaṃ sphāravikāram / idam iti sphāraḥ sphuraṇaśīlaḥ / vikāraḥ",
    "GSP27motik_4u:734": " yasya / tādṛśam / manaḥ paṇḍitais tad abhidhīyate / tat kim / ayaṃ dehaḥ idaṃ netram",
    "GSP27motik_4u:735": " idam aṅgam idam śiraḥ iti yad bhavati //MT_4,10.48 //",
    "GSP27motik_4u:736": " mano hi jīvaj jīvākhyaṃ niścāyakatayā tu dhīḥ / ahaṅkāro ḥbhimānitvān nānātvaṃ tv idam eti hi //MU_4,10.49//",
    "GSP27motik_4u:737": " jīvat jīvanakriyākartṛtām bhajat / niścāyakatayā niścayakartṛtvena / abhimānitvāt deho ḥham ity abhimānakartṛtvena / nānātvajīvādirūpaṃ nānātvam",
    "GSP27motik_4u:738": " dehavāsanayā cetas tv anyāni svāni ceddhayā / pārthivāni śarīrāṇi santīva paripaśyati //MU_4,10.50//",
    "GSP27motik_4u:739": " cetaḥ iddhayā dehavāsanayā deho ḥham iti vāsanayā / anyāni parakīyāni / svāni svakīyāni / pārthivāni śarīrāṇi santi iva paśyati anubhavati //MT_4,10.50//",
    "GSP27motik_4u:740": " ālokayati cet satyaṃ tad asatyamayīm manaḥ / śarīrabhāvanāṃ tyaktvā paramāṃ yāti nirvṛtim //MU_4,10.51//",
    "GSP27motik_4u:741": " manaḥ satyam samyak / cet ālokayati / tat tadā / asatyamayīm asatyasvarūpām / śarīrabhāvanāṃ tyaktvā / paramāṃ nirvṛtim cinmātramayatārūpam ānandam / yāti //MT_4,10.51//",
    "GSP27motik_4u:742": " phalitam āha",
    "GSP27motik_4u:743": " tan manas tava putrasya samādhau tvayi saṃsthite / svamanorathamārgeṇa durād dūrataraṃ gatam //MU_4,10.52//",
    "GSP27motik_4u:744": " yataḥ mana eva sarvatra kartṛ asti tat tato hetoḥ //MT_4,10.52//",
    "GSP27motik_4u:745": " idam auśanasaṃ tyaktvā deham mandarakandare / prayātaṃ vaibudhaṃ sadma nīḍoḍḍīnaḥ khago yathā //MU_4,10.53//",
    "GSP27motik_4u:746": " auśanasam śukrasambandhi //MT_4,10.53//",
    "GSP27motik_4u:747": " tatra mandārakuñjeṣu pārijātagṛheṣu ca / nandanodyānaṣaṇḍeṣu lokapālapurīṣu ca //MU_4,10.54//",
    "GSP27motik_4u:748": " spaṣṭam //MT_4,10.54//",
    "GSP27motik_4u:749": " mune caturyugāny aṣṭau viśvācīṃ devasundarīm / asevata mahātejāḥ ṣaṭpadaḥ padminīm iva //MU_4,10.55//",
    "GSP27motik_4u:750": " spaṣṭam //MT_4,10.55//",
    "GSP27motik_4u:751": " tīvrasaṃvegasampannasvasaṅkalpopakalpite / atha puṇyakṣaye jāte nīhāra iva śārvare //MU_4,10.56//",
    "GSP27motik_4u:752": " spaṣṭam //MT_4,10.56//",
    "GSP27motik_4u:753": " pramlānakusumottaṃsaḥ svinnāṅgāvalayālasaḥ / sa papāta tayā sākaṃ kālapakvam phalaṃ yathā //MU_4,10.57//",
    "GSP27motik_4u:754": " vaibudhaṃ tat parityajya nabhasy eva śarīrakam / bhūtākāśam athāsādya vasudhāyām ajāyata //MU_4,10.58//",
    "GSP27motik_4u:755": " spaṣṭam //MT_4,10.57-58//",
    "GSP27motik_4u:756": " āsīd dvijo daśārṇeṣu kosaleṣu mahīpatiḥ / dhīvaro ḥṅgamahāṭavyāṃ haṃsas tripathagātaṭe //MU_4,10.59//",
    "GSP27motik_4u:757": " spaṣṭam //MT_4,10.59//",
    "GSP27motik_4u:758": " sūryavaṃśī nṛpaḥ pauṇḍre sauraḥ sālveṣu daiśikaḥ / kalpaṃ vidyādharaḥ śrīmān dhīmān atha muneḥ sutaḥ //MU_4,10.60//",
    "GSP27motik_4u:759": " pauṇḍre deśe / sūryavaṃśī nṛpaḥ jātaḥ / sālveṣu sauraḥ sūryakulotpannaḥ / daiśikaḥ guruḥ / utpannaḥ //MT_4,10.60//",
    "GSP27motik_4u:760": " madreṣv atha mahīpālas tatas tāpasabālakaḥ / vāsudeva iti khyātaḥ samaṅgāyās taṭe sthitaḥ //MU_4,10.61//",
    "GSP27motik_4u:761": " spaṣṭam //MT_4,10.61//",
    "GSP27motik_4u:762": " anyāsv api vicitrāsu vāsanāvaśataḥ svayam / viṣamāsv eva putras te cacārānantayoniṣu //MU_4,10.62//",
    "GSP27motik_4u:763": " spaṣṭam //MT_4,10.62//",
    "GSP27motik_4u:764": " anyapadavyākhyāṃ kurvan samaṅgātaṭatāpasajanmanaḥ pūrvabhāvīni janmāntarāṇy asya kathayati",
    "GSP27motik_4u:765": " abhūd vindhyavane gopaḥ kirataḥ kekayeṣu ca / sauvīreṣu ca sāmantas traigartaś caiva daiśikaḥ //MU_4,10.63//",
    "GSP27motik_4u:766": " traigartaḥ trigartadeśasambandhī //MT_4,10.63//",
    "GSP27motik_4u:767": " vaṃśagulmaḥ kirāteṣu hariṇaś cīrajaṅgale / sarīsṛpas tālatale tamāle vanakukkuṭaḥ //MU_4,10.64//",
    "GSP27motik_4u:768": " spaṣṭam //MT_4,10.64//",
    "GSP27motik_4u:769": " ayaṃ sa putro bhavato bhūtvā mantravidāṃ varaḥ / prajajāpa purā vidyāṃ vidyādharapadapradām //MU_4,10.65//",
    "GSP27motik_4u:770": " prajajāpa japitavān / vidyām mantram //MT_4,10.65//",
    "GSP27motik_4u:771": " tenāsau bhagavan brahman vyomni vidyādharo mahān / hārakuṇḍalakeyūrī līlānicayalāsakaḥ //MU_4,10.66//",
    "GSP27motik_4u:772": " bhagavan brahman / asau te putraḥ / tena japena / vidyādharaḥ abhūt / kīdṛśo vidyādharaḥ abhūd ity apekṣāyāṃ viśeṣaṇāṇy āha hāreti //MT_4,10.66//",
    "GSP27motik_4u:773": " nāyikānalinībhānuḥ puṣpacāpa ivāparaḥ / vidyādharīṇāṃ dayito gandharvapurabhūṣaṇam //MU_4,10.67//",
    "GSP27motik_4u:774": " spaṣṭam //MT_4,10.67//",
    "GSP27motik_4u:775": " sa kalpāvadhim āsādya dvādaśādityadhāmani / jagāma bhasmaśeṣatvaṃ śalabhaḥ pāvake yathā //MU_4,10.68//",
    "GSP27motik_4u:776": " spaṣṭam //MT_4,10.68//",
    "GSP27motik_4u:777": " jagannirmāṇarahite sphāre nabhasi sā tataḥ / vāsanā tasya babhrāma nirnīḍā vihagī yathā //MU_4,10.69//",
    "GSP27motik_4u:778": " spaṣṭam //MT_4,10.69//",
    "GSP27motik_4u:779": " atha kālena sañjāte vicitrārambhakāriṇi / saṃsārāḍambarārambhe brāhmī rātriviparyaye //MU_4,10.70//",
    "GSP27motik_4u:780": " sā manovāsanā tasya vātavyāvalitā satī / kṛte brāhmaṇatām etya jātādya vasudhātale //MU_4,10.71//",
    "GSP27motik_4u:781": " kṛte kṛtayuge / yugmam //MT_4,10.70-71//",
    "GSP27motik_4u:782": " vāsudevābhidhāno ḥsau mune viprakumārakaḥ / jāto matimatām madhye samadhītākhilaśrutiḥ //MU_4,10.72//",
    "GSP27motik_4u:783": " spaṣṭam //MT_4,10.72//",
    "GSP27motik_4u:784": " kalpaṃ vidyādharo bhūtvā nadyā adya mahāmune / tapaś carati te putraḥ samaṅgāyās taṭe sthitaḥ //MU_4,10.73//",
    "GSP27motik_4u:785": " spaṣṭam //MT_4,10.73//",
    "GSP27motik_4u:786": " sargāntaślokena jaraḍhayonigamanaṃ kathayati",
    "GSP27motik_4u:787": " vividhaviṣamavāsanānuvṛttyā khadirakarañjakarālakoṭarāsu / jagati jaraḍhayoniṣu prayāto gahanatarāsu ca kānanasthalīṣu //MU_4,10.74//",
    "GSP27motik_4u:788": " jaraḍhayonipakṣe khadirakarañjakarālāsu nānāvidhaduḥkhasaṅkaṭāsu / iti śivam //MT_4,10.74//",
    "GSP27motik_4u:789": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe daśamaḥ sargaḥ //10//",
    "GSP27motik_4u:790": " adyoddāmataraṅgaughajhāṅkāraraṇitānile / tīre varataraṅgiṇyāḥ tapas tapati te sutaḥ //MU_4,11.1//",
    "GSP27motik_4u:791": " varataraṅgiṇyāḥ samaṅgāyāḥ / tapati carati //MT_4,11.1//",
    "GSP27motik_4u:792": " jaṭāvān akṣavalayī jitasarvendriyabhramaḥ / tatra varṣaśatāny aṣṭau saṃsthitas tapasi sthire //MU_4,11.2//",
    "GSP27motik_4u:793": " spaṣṭam //MT_4,11.2//",
    "GSP27motik_4u:794": " yadīcchasi mune draṣṭuṃ taṃ svaputramanobhramam / tat samunmīlya vijñānanetram āśu vilokaya //MU_4,11.3//",
    "GSP27motik_4u:795": " svaputrākāram manobhramam svaputramanobhramam / svaputram iti yāvat //MT_4,11.3//",
    "GSP27motik_4u:796": " ity ukte jagadīśena kālena samadṛṣṭinā / muniḥ sañcintayām āsa jñānākṣṇā tanayehitam //MU_4,11.4//",
    "GSP27motik_4u:797": " spaṣṭam //MT_4,11.4//",
    "GSP27motik_4u:798": " dadarśa ca muhūrtena pratibhāsavaśād asau / putrodantam aśeṣeṇa buddhidarpaṇabimbitam //MU_4,11.5//",
    "GSP27motik_4u:799": " dadarśa jñānadṛṣṭyā dṛṣṭavān //MT_4,11.5//",
    "GSP27motik_4u:800": " punar mandarasānusthāṃ kāle kālāgrasaṃsthitām / samaṅgāyās taṭād etya viveśa svatanum bhṛguḥ //MU_4,11.6//",
    "GSP27motik_4u:801": " kāle svalpakāle / kālāgrasaṃsthitām kālapurovartinīm //MT_4,11.6//",
    "GSP27motik_4u:802": " vismayasmerayā dṛṣṭyā kālam ālokya kāntayā / vītarāgam uvācedaṃ vītarāgo munir vacaḥ //MU_4,11.7//",
    "GSP27motik_4u:803": " kālasya samavartitvāt vītarāgitvam //MT_4,11.7//",
    "GSP27motik_4u:804": " bhṛguḥ kathayati",
    "GSP27motik_4u:805": " bhagavan bhūtabhavyeśa bālā vayam anābilā / tvādṛśām eva dhīr deva trikālāmaladarśinī //MU_4,11.8//",
    "GSP27motik_4u:806": " bālāḥ mūrkhāḥ / anāvilety asya uttarārdhena sambandhaḥ //MT_4,11.8//",
    "GSP27motik_4u:807": " nānākāraṃ vikārāḍhyā satyevāsatyarūpiṇī / vibhramaṃ janayaty eṣā dhīrasyāpi jagadgatiḥ //MU_4,11.9//",
    "GSP27motik_4u:808": " jagadgatiḥ jagadracanā //MT_4,11.9//",
    "GSP27motik_4u:809": " tvam eva deva jānāsi tvadabhyantaravarti yat / rūpam asyā manovṛtter indrajālavidhāyakam //MU_4,11.10//",
    "GSP27motik_4u:810": " tvadabhyantaravarti tvanmadhyavarti //MT_4,11.10//",
    "GSP27motik_4u:811": " matputrasyāsya bhagavan mṛtyuḥ kila na vidyate / tenemam mṛtam ālokya jātaḥ sambhramavān aham //MU_4,11.11//",
    "GSP27motik_4u:812": " śukrasya cirajīvitvāt //MT_4,11.11//",
    "GSP27motik_4u:813": " akṣīṇajīvitam putraṃ kālo me nītavān iti / niyater vaśato deva tvacchāpecchā mamoditā //MU_4,11.12//",
    "GSP27motik_4u:814": " niyater iti / mama yā tvacchāpecchā jātā sāpi niyatir eva / ato mama na ko ḥpi doṣa iti bhāvaḥ //MT_4,11.12//",
    "GSP27motik_4u:815": " na tu vijñātasaṃsāragatayo vayam āpadam / sampadaṃ vāpi gacchāmo harṣāmarṣavaśaṃ kila //MU_4,11.13//",
    "GSP27motik_4u:816": " prāpyeti śeṣaḥ / āpadam prāpya / sampadaṃ vā prāpyeti //MT_4,11.13//",
    "GSP27motik_4u:817": " ayuktakāriṇi krodhaḥ prasādo yuktakāriṇi / kartavya iti rūḍheyaṃ sāṃsārī bhagavan sthitiḥ //MU_4,11.14//",
    "GSP27motik_4u:818": " ataḥ tvayy ayuktakāritvam āśaṅkya mayā krodhaḥ kṛta iti bhāvaḥ //MT_4,11.14//",
    "GSP27motik_4u:819": " idaṃ kāryam idaṃ neti yāvajjīvaṃ jagatkramaḥ / yāvad agniḥ sthitā tāvad auṣṇyadāhādidṛṣṭayaḥ //MU_4,11.15//",
    "GSP27motik_4u:820": " spaṣṭam //MT_4,11.15//",
    "GSP27motik_4u:821": " idaṃ kāryam idaṃ neti heyā yasya jagatsthitiḥ / tasyaitatsamparityāgo heya eva jagadguro //MU_4,11.16//",
    "GSP27motik_4u:822": " yasya / idaṃ kāryam idaṃ na kāryam / iti evaṃrūpā / jagatsthitiḥ heyā bhavati / tasya",
    "GSP27motik_4u:823": " tatsamparityāgo ḥpi heya eva / tattyāgasyāpi jagatsthitirūpatvāt / ato mayā pūrvasthitiḥ",
    "GSP27motik_4u:824": " na tyakteti bhāvaḥ //MT_4,11.16 //",
    "GSP27motik_4u:825": " kevalaṃ tānayīṃ cintām anālokya yadā vayam / bhagavan bhavate kṣubdhā yātāḥ smas tena vācyatām //MU_4,11.17//",
    "GSP27motik_4u:826": " tānayīṃ tanayasambandhinīm / vācyatām tvatkrodhakāritvarūpanindāyogyatām //MT_4,11.17//",
    "GSP27motik_4u:827": " tvayedānīm ahaṃ deva smāritas tanayehitam / samaṅgāyās taṭe tena dṛṣṭo ḥyaṃ tanayo mayā //MU_4,11.18//",
    "GSP27motik_4u:828": " spaṣṭam //MT_4,11.18//",
    "GSP27motik_4u:829": " manye jagati bhūtānāṃ dve śarīre na sarvaga / mana eva śarīraṃ hi yenedam bhāvyate jagat //MU_4,11.19//",
    "GSP27motik_4u:830": " he sarvaga / aham manye / ihaloke bhūtānāṃ dve śarīre na bhavataḥ / hi yasmāt / mana eva śarīram bhavati / yena manasā / idaṃ jagat bhāvyate bhāvanayā prakaṭīkriyate //MT_4,11.19//",
    "GSP27motik_4u:831": " kāla āha",
    "GSP27motik_4u:832": " samyag uktaṃ tvayā brahmañ śarīram mana eva naḥ / karoti dehaṃ saṅkalpya kumbhakāro ghaṭaṃ yathā //MU_4,11.20//",
    "GSP27motik_4u:833": " spaṣṭam //MT_4,11.20//",
    "GSP27motik_4u:834": " karoty akṛtam ākāraṃ kṛtaṃ nāśayati kṣaṇāt / saṅkalpena mano mohād bālo vetālakaṃ yathā //MU_4,11.21//",
    "GSP27motik_4u:835": " mohāt ajñānāt //MT_4,11.21//",
    "GSP27motik_4u:836": " tathā ca sambhrame svapnamithyājñānādibhāsvarāḥ / gandharvanagarākārā dṛṣṭā manasi śaktayaḥ //MU_4,11.22//",
    "GSP27motik_4u:837": " spaṣṭam //MT_4,11.22//",
    "GSP27motik_4u:838": " sthūladṛṣṭidṛśaṃ tv etām avalambya mahāmune / puṃso manaḥ śarīraṃ ca kāyau dvāv iti kathyate //MU_4,11.23//",
    "GSP27motik_4u:839": " sthūladṛṣṭirūpā dṛk sthūladṛṣṭidṛk / tām //MT_4,11.23//",
    "GSP27motik_4u:840": " manomanananirmāṇamātram etaj jagattrayam / na san nāsad iva sphāram uditaṃ netaran mune //MU_4,11.24//",
    "GSP27motik_4u:841": " etat jagat / manasaḥ yat mananam mananākhyo dharmaḥ / tanmātram eva bhavati / kathambhūtam /",
    "GSP27motik_4u:842": " na sat nāsat anirvacanīyam ity arthaḥ / punaḥ kathambhūtam / sphāram ivoditam sphuraṇaśīlam",
    "GSP27motik_4u:843": " iva prādurbhūtam / paramārthatas tu noditam itīvaśabdopādānam / mātraśabdasyārthaṃ",
    "GSP27motik_4u:844": " svakaṇṭhena kathayati netarad iti //MT_4,11.24 //",
    "GSP27motik_4u:845": " cittadehāṅgalatayā bhedavāsanayeddhayā / dvicandratvam ivājñānān nānāteyaṃ samutthitā //MU_4,11.25//",
    "GSP27motik_4u:846": " cittākhyasya dehasyāṅgalatayā aṅgalatārūpayā / bhedavāsanayā dvaitavāsanayā / iddhayā",
    "GSP27motik_4u:847": " puṣṭayā satyā / iyaṃ jagadrūpā / nānātā samutthitā prādurbhūtā / kim iva / dvicandratvam",
    "GSP27motik_4u:848": " iva / yathā dvicandratvam ajñānāt samuttiṣṭhati / tathety arthaḥ //MT_4,11.25 //",
    "GSP27motik_4u:849": " bhedavāsanayā bahvyā padārthanicayam manaḥ / bhinnam paśyati sarvatra ghaṭāvaṭapaṭādikam //MU_4,11.26//",
    "GSP27motik_4u:850": " bahvyā vistīrṇayā / sarvatra sarveṣu deśeṣu kāleṣu ca //MT_4,11.26//",
    "GSP27motik_4u:851": " kṛśo ḥtiduḥkhī mūḍho ḥham etāś cānyāś ca bhāvanāḥ / bhāvayat svavikalpotthā yāti saṃsāratām manaḥ //MU_4,11.27//",
    "GSP27motik_4u:852": " saṃsāratām saṃsārabhāvam //MT_4,11.27//",
    "GSP27motik_4u:853": " mananaṃ kṛtrimaṃ rūpam mamaitan na patāmy aham / iti tattyāgataḥ śāntaṃ ceto brahma sanātanam //MU_4,11.28//",
    "GSP27motik_4u:854": " tattyāgataḥ mananatyāgataḥ / sanātanam anādi //MT_4,11.28//",
    "GSP27motik_4u:855": " yathetyādiṃ nirāmayā ityantam ekaṃ dṛṣṭāntaṃ vistareṇa kathayati",
    "GSP27motik_4u:856": " yathā pravitate ḥmbodhau tate ḥnekataraṅgiṇi / somyaspandamayānekakallolāvaliśālini //MU_4,11.29//",
    "GSP27motik_4u:857": " vāryātmani same svacche śuddhe svāduni śītale / avināśini vistīrṇe mahāmahimani sphuṭe //MU_4,11.30//",
    "GSP27motik_4u:858": " tryaśras taraṅgaḥ svaṃ rūpam bhāvayan sa svabhāvataḥ / tryaśro ḥsmīti vikalpena karoti svena kalpanām //MU_4,11.31//",
    "GSP27motik_4u:859": " bhraśyaṃś caiva paribhraṣṭarūpo ḥsmīti talātalam / bhāvayan bhūtalaṃ yāti tādṛgbhāvanayā tayā //MU_4,11.32//",
    "GSP27motik_4u:860": " utthitaṃ ca balād ūrdhvam utthito ḥsmīti bhāvitaḥ / tais tair vikalpais tadbhāvaṃ vikalpayati sābhidham //MU_4,11.33//",
    "GSP27motik_4u:861": " sasūryapratibimbas tu prakāśo ḥsmīti bhāvitaḥ / sarajaḥpuñjapātas tu malino ḥsmīti bhāvitaḥ //MU_4,11.34//",
    "GSP27motik_4u:862": " saratnaraśmijālas tu śobhate dīptayā śriyā / tuṣārabharaviddhas tu śītalo ḥsmīti vindati //MU_4,11.35//",
    "GSP27motik_4u:863": " sataṭācaladāvāgnipratibimbojjvaladvapuḥ / bibheti vata dagdho ḥsmīty āttamīnaś ca kampate //MU_4,11.36//",
    "GSP27motik_4u:864": " pratibimbitavelādritaṭapakṣivanadrumaḥ / mahān ārambhasaṃrambhasaṃyuto ḥsmīti rājate //MU_4,11.37//",
    "GSP27motik_4u:865": " vimalollasanotpannadhvastalolaśarīrakaḥ / khaṇḍaśaḥ pariyāto ḥsmīty āttākranda ivāravī //MU_4,11.38//",
    "GSP27motik_4u:866": " na cormayas te jaladher vyatiriktāḥ payorasāt / na caikaṃ rūpam eteṣāṃ kiñcit sann apy asanmayam //MU_4,11.39//",
    "GSP27motik_4u:867": " na ca te nyūnadairghyādyā guṇās teṣu ca teṣu ca / normayaḥ saṃsthitā abdhau na ca tatra na saṃsthitāḥ //MU_4,11.40//",
    "GSP27motik_4u:868": " kevalaṃ svasvabhāvasthasaṅkalpavikalīkṛtāḥ / naṣṭānaṣṭāḥ punar jātā jātājātāḥ punaḥ kṣatāḥ //MU_4,11.41//",
    "GSP27motik_4u:869": " parasparaparāmarśān nānātām upayānty alam / ekarūpāmbusāmānyamayā eva nirāmayāḥ //MU_4,11.42//",
    "GSP27motik_4u:870": " anekataraṅgiṇi anekataraṅgayukte / somyaspandamayyaḥ somyajalaspandarūpāḥ / anekakallolāvalayaḥ /",
    "GSP27motik_4u:871": " tābhiḥ śālini / etādṛśe vāryātmani / yathā saḥ prasiddhaḥ tryaśraḥ tryaśrākāraḥ taraṅgaḥ /",
    "GSP27motik_4u:872": " svaṃ rūpam tryaśrarūpam svaṃ rūpam / bhāvayan pramātāram prati prakaṭīkurvan / svabhāvataḥ",
    "GSP27motik_4u:873": " utthitena svena svasmād / avyatiriktena tryaśro ḥsmīti vikalpena kalpanām tryaśrākārakalpanām /",
    "GSP27motik_4u:874": " karoti / na kevalam etām eva karoti / kiṃ tv anyā api kriyāḥ karoti ity āha bhraśyaṃś",
    "GSP27motik_4u:875": " cetyādi / saḥ tryaśraḥ taraṅgaḥ paribhraṣṭo ḥsmīti bhāvayan / ata eva bhraśyan /",
    "GSP27motik_4u:876": " tataḥ talātalam talātalākhyam / bhūtalam / tayā tādṛgbhāvanayā / yāti gacchati /",
    "GSP27motik_4u:877": " utthitam iti / saḥ tryaśraḥ taraṅgaḥ ūrdhvam utthito ḥsmīti bhāvitaḥ / ata eva utthitaś",
    "GSP27motik_4u:878": " ca taiḥ taiḥ vikalpaiḥ utthānavikalpaiḥ / sābhidham abhidhāsahitam / tadbhāvam utthānabhāvam /",
    "GSP27motik_4u:879": " vikalpayati vikalpena sampādayati / sasūryeti spaṣṭam / saratneti spaṣṭam / sataṭeti /",
    "GSP27motik_4u:880": " āttamīnaḥ / mīnaiḥ ātta āttamīnaḥ / pratibimbiteti spaṣṭam / vimala iti / vimalaṃ",
    "GSP27motik_4u:881": " yat ullasanam / tena utpannaṃ yat dhvastaṃ dhvaṃsaḥ / tena lolaṃ śarīraṃ yasya /",
    "GSP27motik_4u:882": " saḥ / na cormaya iti / te pūrvoktāḥ / pūrvam ekavacanaṃ jātyapekṣayā jñeyam / teneha",
    "GSP27motik_4u:883": " bahuvacanaprayogaḥ / na ceti / te ca ūrmayaḥ / teṣu guṇeṣu / na bhavanti / kevalam",
    "GSP27motik_4u:884": " iti / svasvabhāvasthaḥ svasvarūpasthaḥ / yaḥ vikalpaḥ taraṅgatāsādanarūpaḥ vikalpaḥ /",
    "GSP27motik_4u:885": " tena vikalīkṛtāḥ payasaḥ ucchinnāḥ kṛtāḥ / paraspareti / parasparam anyoḥnyam / yaḥ",
    "GSP27motik_4u:886": " parāmarśaḥ nikaṭe avasthitiḥ / tasmāt / nānātām upayānti / kathambhūtāḥ / ekaṃ rūpam",
    "GSP27motik_4u:887": " yat ambusāmānyam / tanmayāḥ eva / ata eva nirāmayāḥ nāśotpādākhyarogarahitāḥ //MT_4,11.29-42 //",
    "GSP27motik_4u:888": " dṛṣṭāntam uktvā dārṣṭāntikaṃ kathayati dvābhyām",
    "GSP27motik_4u:889": " tathaivāsmin pravitate site śuddhe nirāmaye / brahmamātraikavapuṣi brahmaṇi sphārarūpiṇi //MU_4,11.43//",
    "GSP27motik_4u:890": " sarvaśaktāv anādyante pṛthagvad apṛthakkṛtāḥ / saṃsthitāḥ śaktayaś citrā vicitrācāracañcalāḥ //MU_4,11.44//",
    "GSP27motik_4u:891": " sitapadasyārthaṃ svakaṇṭhena kathayati śuddhe iti / nirāmaye cetyākhyād āmayāt niṣkrānte /",
    "GSP27motik_4u:892": " brahmamātram ekam kevalam / vapuḥ svarūpaṃ yasya / tādṛśe / sphāram sphuraṇaśīlam /",
    "GSP27motik_4u:893": " vapur asyāstīti / tādṛśe / etādṛśe brahmaṇi / apṛthakkṛtāḥ śaktayaḥ / tathaiva taraṅgavat /",
    "GSP27motik_4u:894": " pṛthagvat saṃsthitāḥ bhavanti / yugmam //MT_4,11.43-44 //",
    "GSP27motik_4u:895": " nānāśakti hi nānātvam eti svavapuṣi sthitam / bṛṃhitam brahmaṇi brahma payasīvormimaṇḍalam //MU_4,11.45//",
    "GSP27motik_4u:896": " brahma śuddhaṃ cinmātratattvam / brahmaṇi svavapuṣi brahmākhye svasvarūpe / bṛṃhitam",
    "GSP27motik_4u:897": " jagadrūpayā bṛṃhitatayā yuktaṃ sat / nānātvam nānābhāvam / eti gacchati / kathambhūtam /",
    "GSP27motik_4u:898": " nānāśakti / anyathā nānātvagamanaṃ yuktaṃ na syād iti bhāvaḥ / brahma kim iva bṛṃhitam /",
    "GSP27motik_4u:899": " payasi ūrmimaṇḍalam iva //MT_4,11.45 //",
    "GSP27motik_4u:900": " nanu yadi paṭādirūpeṇa brahmaiva bṛṃhitam asti tarhi padārthānām pratyekaṃ niyataṃ rūpaṃ katham astīty / atrāha",
    "GSP27motik_4u:901": " nānārūpakarūpatvād vairūpyaśatakāriṇī / niyatir niyatākārā padārtham adhitiṣṭhati //MU_4,11.46//",
    "GSP27motik_4u:902": " nānārūpakam yat rūpam / tadyuktatvāt vairūpyaśatakāriṇī padārthānām prati niyatarūpākhyavirūpatāśatakāriṇī /",
    "GSP27motik_4u:903": " niyatiḥ niyatyākhyā śaktiḥ / padārtham adhitiṣṭhati svavaśaṃ karoti / brahmaṇaḥ utpannayā",
    "GSP27motik_4u:904": " niyatiśaktyā eva padārthānām pratyekaṃ niyataṃ rūpam astīti bhāvaḥ //MT_4,11.46 //",
    "GSP27motik_4u:905": " sāmānyenoktvā stokaṃ viśeṣeṇa kathayati",
    "GSP27motik_4u:906": " jaḍā jāḍyam upādatte cittvam āyāti cinmayī / vāsanārūpiṇī śaktiḥ svasvarūpasthitātmanaḥ //MU_4,11.47//",
    "GSP27motik_4u:907": " vāsanārūpiṇī vāsanārūpeṇa sthitā / svasvarūpasthitaḥ yaḥ ātmā / tasya / śaktiḥ niyatiśaktiḥ /",
    "GSP27motik_4u:908": " jaḍā jāḍyavāsanārūpiṇī bhūtvā / jāḍyam upādatte gṛhṇāti / yena sthāvaraṃ rūpam prakaṭīkaroti /",
    "GSP27motik_4u:909": " cinmayī cetanatvavāsanārūpiṇī bhūtvā / cittvam āyāti / yena jaṅgamaṃ rūpam prakaṭīkaroti //MT_4,11.47 //",
    "GSP27motik_4u:910": " phalitam āha",
    "GSP27motik_4u:911": " brahmaivānagha tenedaṃ sphārākāraṃ vijṛmbhate / nānārūpaiḥ parispandaiḥ paripūrṇa ivārṇavaḥ //MU_4,11.48//",
    "GSP27motik_4u:912": " he anagha / tena tataḥ hetoḥ / idaṃ sphārākāram jagat / brahmaiva vijṛmbhate vilasati /",
    "GSP27motik_4u:913": " ka iva / paripūrṇaḥ arṇavaḥ iva / yathā saḥ nānārūpaiḥ parispandaiḥ taraṅgākhyaiḥ",
    "GSP27motik_4u:914": " parispandaiḥ / vijṛmbhate / tathety arthaḥ //MT_4,11.48 //",
    "GSP27motik_4u:915": " nānātāṃ svayam ādatte nānākāravihārataḥ / ātmaivātmany ātmanaiva samudrāmbha ivāmbhasi //MU_4,11.49//",
    "GSP27motik_4u:916": " nānākārārtham nānākāragrahaṇārtham / yaḥ vihāraḥ krīḍā / tasmāt //MT_4,11.49//",
    "GSP27motik_4u:917": " vyatiriktā na payaso vicitrā vīcayo yathā / vyatiriktā na sarveśāt samagrāḥ kalanās tathā //MU_4,11.50//",
    "GSP27motik_4u:918": " sarveśāt sarvaniyāmakatvena sthitāt cinmātratattvāt / kalanāḥ jagadrūpāḥ kalanāḥ //MT_4,11.50//",
    "GSP27motik_4u:919": " stambhapuṣpalatāpattraphalakorakayuktayaḥ / yathaikasmiṃ sthitā bīje tathā brahmaṇi śaktayaḥ //MU_4,11.51//",
    "GSP27motik_4u:920": " śaktayaḥ jagadrūpāḥ śaktayaḥ //MT_4,11.51//",
    "GSP27motik_4u:921": " nānākartṛtayā nānāśaktitā puruṣe yathā / tathaivātmani sarvajñe sarvadā sarvaśaktitā //MU_4,11.52//",
    "GSP27motik_4u:922": " sarvaśaktitāyām hetum āha sarvajña iti / yadi hi sarvaśaktiḥ na syāt tarhi sarvajñaḥ",
    "GSP27motik_4u:923": " na syāt / sarvajñatvam cātra sarvakartṛtāyāṃ viśrāntam / na hi yaḥ sarvaṃ na jānāti",
    "GSP27motik_4u:924": " saḥ sarvaṃ karoti / kulālādau ghaṭādijñānasya niyatatvena darśanāt //MT_4,11.52 //",
    "GSP27motik_4u:925": " vicitravarṇatā yadvad dṛśyate kaṭhinātape / vicitraśaktitā tadvad deveśe sadasanmayī //MU_4,11.53//",
    "GSP27motik_4u:926": " spaṣṭam //MT_4,11.53//",
    "GSP27motik_4u:927": " vicitrarūpodetīyam avicitrāt sthitiḥ śivāt / ekavarṇāt payovāhāc chakracāpalatā yathā //MU_4,11.54//",
    "GSP27motik_4u:928": " spaṣṭam //MT_4,11.54//",
    "GSP27motik_4u:929": " ajaḍāj jaḍatodeti jāḍyabhāvanahetukā / ūrṇanābhād yathā tantur yathā puṃsaḥ suṣuptatā //MU_4,11.55//",
    "GSP27motik_4u:930": " jāḍyasya jaḍatvasya / yat bhāvanam saṅkalpanam / tad eva hetuḥ yasyāḥ / tādṛśī //MT_4,11.55//",
    "GSP27motik_4u:931": " acittaś caitasīṃ śaktiṃ svabandhāyecchayā śivaḥ / tanoti tāntavaṃ kośaṃ kośakārakrimir yathā //MU_4,11.56//",
    "GSP27motik_4u:932": " acittaḥ atyantaśuddhatvena cittarahitaḥ / tāntavaṃ tantusambandhi //MT_4,11.56//",
    "GSP27motik_4u:933": " svecchayātmātmano brahman bhāvayitvā svakaṃ vapuḥ / saṃsārān mokṣam āyāti svālānād iva vāraṇaḥ //MU_4,11.57//",
    "GSP27motik_4u:934": " ātmā ātmanaḥ / ātmasambandhinyā svecchayā / svakam nijam / vapuḥ cinmātrākhyaṃ svarūpam /",
    "GSP27motik_4u:935": " bhāvayitvā svasvarūpatvena bhāvanāviṣayatāṃ nītvā / saṃsārāt deho ḥham iti bhāvanārūpāt",
    "GSP27motik_4u:936": " saṃsārāt / mokṣam muktim / āyati / ka iva / vāraṇaḥ iva / yathāsau svālānāt mokṣam",
    "GSP27motik_4u:937": " āyāti / tathety arthaḥ / svecchāśabdo ḥtra icchāmātravācakaḥ //MT_4,11.57 //",
    "GSP27motik_4u:938": " yad eva bhāvayaty ātmā satatam bhāvitaḥ svayam / tayaivāpūryate śaktyā śīghram eva mahān api //MU_4,11.58//",
    "GSP27motik_4u:939": " yad eva yām eva śaktim / satatam bhāvitaḥ sadā vāsitaḥ / mahān api vyāpako ḥpi san //MT_4,11.58//",
    "GSP27motik_4u:940": " bhāvitā śaktir ātmānam ātmatāṃ nayati kṣaṇāt / anantam api kham prāvṛṇmihikā mahatī yathā //MU_4,11.59//",
    "GSP27motik_4u:941": " bhāvitā bhāvanāviṣayīkṛtā / ātmatām / śaktirūpaḥ yaḥ ātmā / tattām / mihikāpakṣe ātmatām mihikātvam //MT_4,11.59//",
    "GSP27motik_4u:942": " yā śaktir uditā śīghraṃ yāti tanmayatām ajaḥ / yām eva tu sthitiṃ yātas tanmayo bhavati drumaḥ //MU_4,11.60//",
    "GSP27motik_4u:943": " ajaḥ janmarahitaḥ śuddhaṃ cinmātratattvam / sthitim ādhārarūpam bhūmim / drumasya ādhārabhūtabhūmyanurūpatvenārohaṇāt //MT_4,11.60//",
    "GSP27motik_4u:944": " na mokṣo mokṣa īśasya na bandho bandha ātmanaḥ / bandhamokṣadṛśau loke na jāne protthite kutaḥ //MU_4,11.61//",
    "GSP27motik_4u:945": " īśasyātmanaḥ / ātmanaḥ īśasya / tarhi bandhamokṣau kasya bhavata ity / atrāha bandheti / bandhamokṣayor utthānam eva paramārthato nāstīti kā tadādhāracinteti bhāvaḥ //MT_4,11.61//",
    "GSP27motik_4u:946": " nāsya bandho na mokso ḥsti tanmayaś caiva lakṣyate / grastaṃ nityam asatyena māyāmayam aho jagat //MU_4,11.62//",
    "GSP27motik_4u:947": " asyātmanaḥ / paramārthataḥ bandhaḥ nāsti / mokṣo ḥpi nāsti / kiṃ tu āmukhataḥ tanmayaḥ",
    "GSP27motik_4u:948": " bandhamokṣamayaḥ / lakṣyate / nanu tarhi jagati bandhamokṣakalanā katham astīty /",
    "GSP27motik_4u:949": " atrāha / jagacchabdenātra jagadgatāḥ pramātāraḥ lakṣyante / aho āścarye / jagat jagadgatāḥ",
    "GSP27motik_4u:950": " pramātāraḥ / asatyena asatyabhūtena bandhamokṣākhyena kenāpi / grastam svakalanāviṣṭaṃ",
    "GSP27motik_4u:951": " kṛtam / atra hetuṃ viśeṣaṇadvāreṇāha māyāmayam iti / māyāmayatvād evāsatyena grastatvam",
    "GSP27motik_4u:952": " iti bhāvaḥ //MT_4,11.62 //",
    "GSP27motik_4u:953": " nanu katham ātmā bandhamokṣādikalanāgrasta iva sampanna ity / atrāha",
    "GSP27motik_4u:954": " yadaiva cittaṃ kalitam akalena kilātmanā / kośakīṭavad ātmāyam anenāvalitas tadā //MU_4,11.63//",
    "GSP27motik_4u:955": " akalena akhaṇḍatvāt kalārahitena / anenātmanā yadaiva cittaṃ kalitam kalanayā prakaṭīkṛtam /",
    "GSP27motik_4u:956": " tadānenātmanā kośakīṭavat kośakārakrimivat / ātmā svasvarūpam / āvṛtaḥ / bandhamokṣādikalanārūpeṇa",
    "GSP27motik_4u:957": " kośenāvṛtaḥ //MT_4,11.63 //",
    "GSP27motik_4u:958": " nanv etenātmanā kalitam manaḥ kasmād upādānān nirgatam ity / atrāha",
    "GSP27motik_4u:959": " ananyarūpās tv anyatvavikalpitaśarīrakāḥ / manaḥśaktaya etasmād imā niryānti koṭiśaḥ //MU_4,11.64//",
    "GSP27motik_4u:960": " ananyarūpāḥ abhinnāḥ / imāḥ pṛthaktvena vartamānāḥ //MT_4,11.64//",
    "GSP27motik_4u:961": " tatsthās tajjāḥ pṛthagrūpāḥ samudrād iva vīcayaḥ / tatsthās tajjāḥ pṛthaksthāś ca candrād iva marīcayaḥ //MU_4,11.65//",
    "GSP27motik_4u:962": " tatsthāḥ tasmin paramātmani sthitāḥ / tajjāḥ tasmāt paramātmanaḥ jātāḥ / etāḥ manaḥśaktayaḥ",
    "GSP27motik_4u:963": " pṛthagrūpāḥ bhavanti / kā iva / vīcaya iva / yathā vīcayaḥ samudrāt pṛthagrūpāḥ bhavanti /",
    "GSP27motik_4u:964": " tathety arthaḥ / dvitīyaṃ dṛṣṭāntaṃ kathayati tatsthā iti //MT_4,11.65 //",
    "GSP27motik_4u:965": " asmin spandamaye sphāre paramātmamahāmbudhau / cijjale vitatābhoge cinmātrarasaśālini //MU_4,11.66//",
    "GSP27motik_4u:966": " kāścit sthitā haribrahmarudracidvalanādhikāḥ / laharyaḥ prasphuranty etāḥ svabhāvodbhāvitātmikāḥ //MU_4,11.67//",
    "GSP27motik_4u:967": " spandamaye ahaṃvimarśamaye / ahaṃvimarśasyaivātra spandatvāt / sphāre vistīrṇe /",
    "GSP27motik_4u:968": " cit cetyonmukhā cit / sā eva jalam yasmin / tādṛśe / cinmātram cetyānunmukhā cit /",
    "GSP27motik_4u:969": " sā eva rasaḥ yasmin / tādṛśe / rasaḥ jalasya sārabhūtaḥ āsvādākhyo guṇaḥ jñeyaḥ /",
    "GSP27motik_4u:970": " etādṛśe paramātmamahāmbudhau / kāścit etāḥ laharyaḥ cillaharyaḥ / prasphuranti /",
    "GSP27motik_4u:971": " laharyaḥ kathambhūtāḥ sthitāḥ / haribrahmarudrarūpāḥ yāḥ cidvalanā citspandāḥ / tāḥ",
    "GSP27motik_4u:972": " adhikam yāsām / tādṛśyaḥ sthitāḥ / punaḥ kathambhūtāḥ / svabhāvāt udbhāvitaḥ prakaṭībhāvaṃ",
    "GSP27motik_4u:973": " gataḥ / ātmā yāsām / tāḥ / kāścil laharyaḥ haribrahmarudrarūpatayā sphurantīti bhāvaḥ //MT_4,11.66-67 //",
    "GSP27motik_4u:974": " kāścid yamamahendrārkavahnivaiśravaṇādikāḥ / ghnanti kurvanti tiṣṭhanti laharyaś capalaiṣaṇāḥ //MU_4,11.68//",
    "GSP27motik_4u:975": " capalāḥ eṣaṇāḥ icchāḥ / yāsām / tāḥ //MT_4,11.68//",
    "GSP27motik_4u:976": " kāścit kinnaragandharvavidyādharasurādikāḥ / utpatanti patanty ugrā laharyaḥ parivalgitāḥ //MU_4,11.69//",
    "GSP27motik_4u:977": " parivalgitāḥ spanditāh //MT_4,11.69//",
    "GSP27motik_4u:978": " kāścit kiñcitsthitākārā yathā kamalajādikāḥ / kāścid utpannavidhvastā yathā suranarādikāḥ //MU_4,11.70//",
    "GSP27motik_4u:979": " kiñcit kālaṃ sthitaḥ ākāraḥ yāsām / tāḥ kiñcitsthitākārāḥ //MT_4,11.70//",
    "GSP27motik_4u:980": " krimikīṭapataṅgādigonāsājagarādikāḥ / kāścit tasmin mahāmbhodhau sphuranty eteṣu binduvat //MU_4,11.71//",
    "GSP27motik_4u:981": " eteṣv iti bahuvacanam pādapūraṇārtham / tenaitasmin mahāmbhodhāv iti yojyam //MT_4,11.71//",
    "GSP27motik_4u:982": " kāścic calānanamṛgagṛdhravañjulakādayaḥ / sphuranti girikuñjeṣu velāvanataṭeṣv iva //MU_4,11.72//",
    "GSP27motik_4u:983": " spaṣṭam //MT_4,11.72//",
    "GSP27motik_4u:984": " sudīrghajīvitāḥ kāścit kāścid atyalpajīvitāḥ / svatucchabhāvanāt tucchāt kāścit tucchaśarīrikāḥ //MU_4,11.73//",
    "GSP27motik_4u:985": " kāścit tucchāt asatyāt / svatucchabhāvanāt svaviṣayāt tucchavikalpanāt / tucchaśarīrikāḥ bhavanti //MT_4,11.73//",
    "GSP27motik_4u:986": " saṃsārasvapnasaṃrambhe kāścit sthairyeṇa bhāvitāḥ / svavikalpahatāḥ kāścic chaṅkante susthiraṃ jagat //MU_4,11.74//",
    "GSP27motik_4u:987": " sthairyeṇa sthiratayā / bhāvitāḥ sthiro ḥyaṃ saṃsāra iti vāsanāyuktāḥ kṛtāḥ //MT_4,11.74//",
    "GSP27motik_4u:988": " alpālpabhāvanāḥ kāścid dainyadoṣavaśīkṛtāḥ / kṛśo ḥtiduḥkhī mūḍho ḥham iti duḥkhair dṛḍhīkṛtāḥ //MU_4,11.75//",
    "GSP27motik_4u:989": " atra bhāvanāyāḥ alpālpatvam atimauḍhyena jñeyam //MT_4,11.75//",
    "GSP27motik_4u:990": " kāścit sthāvaratāṃ yātāḥ kāścid devatvam āgatāḥ / kāścit puruṣatām prāptāḥ kāścid dānavatāṃ gatāḥ //MU_4,11.76//",
    "GSP27motik_4u:991": " spaṣṭam //MT_4,11.76//",
    "GSP27motik_4u:992": " sargāntaślokena pūrvoktam evārthaṃ saṅkṣipya kathayati",
    "GSP27motik_4u:993": " kāścit sthitā jagati kalpaśatāny analpāḥ kāścid vrajanti paramam puruṣaṃ suśuddhāḥ / brahmārṇavāt samuditā laharīvilolāś citsaṃvido hi mananāparanāmavatyaḥ",
    "GSP27motik_4u:994": " iti śrībhāskarakaṇṭhaviracitāyāṃ śrīmokṣopāyaṭīkāyām ekādaśaḥ sargaḥ //11//",
    "GSP27motik_4u:995": " surāsuranarākārā imā yāḥ saṃvido mune / brahmārṇavād abhinnās te satyam etan mṛṣetarat //MU_4,12.1//",
    "GSP27motik_4u:996": " etat / surāsuranarākārā yāḥ saṃvidaḥ / brahmārṇavād abhinnatvam / itarat bhinnatvam / surāsuranarāṇām prādhānyāt grahaṇam //MT_4,12.1//",
    "GSP27motik_4u:997": " surāsuranarākārāḥ saṃvidaḥ viśinaṣṭi",
    "GSP27motik_4u:998": " mithyābhāvanayā brahman svavikalpakalaṅkitāḥ / na brahma vayam ity antarniścayena hy adhogatāḥ //MU_4,12.2//",
    "GSP27motik_4u:999": " kalaṅkitatve uttarārdhena hetuṃ kathayati na brahmeti / hiśabdaḥ yasmādarthe //MT_4,12.2//",
    "GSP27motik_4u:1000": " brahmaṇo vyatiriktatvam brahmārṇavagatā api / bhāvayantyo vimuhyanti bhīmāsu bhavabhūmiṣu //MU_4,12.3//",
    "GSP27motik_4u:1001": " bhīmāsu duḥkhadāyitvenātyantabhayānakāsu //MT_4,12.3//",
    "GSP27motik_4u:1002": " yā etāḥ saṃvido brāhmyo mune naikakalaṅkitāḥ / etat tat karmaṇām bījam atha karmaiva viddhi vā //MU_4,12.4//",
    "GSP27motik_4u:1003": " etāḥ surāsuranarākāratvena pūrvam uktāḥ / saṃvidaḥ parāmarśāḥ / brāhmyaḥ brahmasambandhinyaḥ /",
    "GSP27motik_4u:1004": " naikakalaṅkitāḥ na ekena prakāreṇa kalaṅkitāḥ / bahuprakāreṇa kalaṅkitā ity arthaḥ /",
    "GSP27motik_4u:1005": " tat etat tā etāḥ brāhmīḥ saṃvidaḥ / karmaṇām bījam kāraṇam / viddhi / atha vā karmaiva",
    "GSP27motik_4u:1006": " viddhi / karmatveneṣṭasya bāhyakarmaṇaḥ etadanu praṇītatvāt / na hi saṃvitparāmarśam",
    "GSP27motik_4u:1007": " antareṇa bāhyakarmaṇaḥ utthānaṃ dṛṣṭaṃ yuktaṃ vā //MT_4,12.4 //",
    "GSP27motik_4u:1008": " etāsām eva samastajagannimittatvaṃ kathayati",
    "GSP27motik_4u:1009": " saṅkalparūpayaivāntar mune kalanayaitayā / karmajālakarañjānām bījamuṣṭyā karālayā //MU_4,12.5//",
    "GSP27motik_4u:1010": " imā jagati vistīrṇe śarīropalapaṅktayaḥ / tiṣṭhanti parivalganti rudanti ca hasanti ca //MU_4,12.6//",
    "GSP27motik_4u:1011": " ābrahmastambhaparyantaṃ spandanaiḥ pavano yathā / ullasanti niyacchanti mlāyanti vihasanti ca //MU_4,12.7//",
    "GSP27motik_4u:1012": " he mune / saṅkalparūpayā saṅkalpasvarūpayā / karmajālakarañjānām bījamuṣṭyā karmajālakāraṇabhūtayeti",
    "GSP27motik_4u:1013": " yāvat / ata eva vikarālayā bhayānakayā / etayā kalanayā saṃvidrūpayā kalanayā / vistīrṇe",
    "GSP27motik_4u:1014": " jagati ābrahmastambhaparyantaṃ śarīropalapaṅktayaḥ śarīrapāṣāṇapaṅktayaḥ / tiṣṭhanti",
    "GSP27motik_4u:1015": " parivalganti rudanti ca hasanti ullasanti niyacchanti mlāyanti vihasanti ca upalakṣaṇaṃ",
    "GSP27motik_4u:1016": " caitat / sarvāḥ kriyāḥ kurvantīty arthaḥ / mṛtaśarīreṣu pūrvoktakriyāṇām adarśanāt /",
    "GSP27motik_4u:1017": " ko yathā / pavano yathā / yathā pavanaḥ svāntaḥsthaiḥ spandanaiḥ nānāvidhāḥ kriyāḥ",
    "GSP27motik_4u:1018": " karoti / tathety arthaḥ //MT_4,12.7 //",
    "GSP27motik_4u:1019": " tā etāḥ kāścid atyacchā yathā hariharādayaḥ / kāścid alpavimohasthā yathoraganarāmarā //MU_4,12.8//",
    "GSP27motik_4u:1020": " spaṣṭam //MT_4,12.8//",
    "GSP27motik_4u:1021": " kāścid atyantamohasthā yathā tarutṛṇādayaḥ / kāścid ajñānasammūḍhāḥ krimikīṭatvam āgatāḥ //MU_4,12.9//",
    "GSP27motik_4u:1022": " spaṣṭam //MT_4,12.9//",
    "GSP27motik_4u:1023": " kāścit tṛṇavad uhyante dūre brahmamahodadheḥ / aprāptabhūmikā etā yathoraganarādayaḥ //MU_4,12.10//",
    "GSP27motik_4u:1024": " aprāptabhūmikāḥ aprāptapārāḥ //MT_4,12.10//",
    "GSP27motik_4u:1025": " taṭamātraṃ samālokya kāścit khedam upāgatāḥ / jātājātā nikhanyante kṛtāntajaradākhunā //MU_4,12.11//",
    "GSP27motik_4u:1026": " taṭamātraṃ samālokya na tv āsādya / tadāsādane hi punaḥ punaḥ kṛtāntanikhananaṃ na yuktaṃ syāt / taṭaś cātra cinmātraviśrāntirūpo jñeyaḥ //MT_4,12.11//",
    "GSP27motik_4u:1027": " kāścid antaram āsādya brahmatattvamahāmbudheḥ / gatās tattām aśokāya haribrahmaharādikāḥ //MU_4,12.12//",
    "GSP27motik_4u:1028": " tattām brahmatām / aśokāya śokābhāvāya //MT_4,12.12//",
    "GSP27motik_4u:1029": " alpamohānvitāḥ kāścit tam eva brahmavāridhim / adṛṣṭarāgarogaugham avalambya vyavasthitāḥ //MU_4,12.13//",
    "GSP27motik_4u:1030": " avalambya svātmatvenāśritya / kāścit jīvanmuktarūpā ity arthaḥ //MT_4,12.13//",
    "GSP27motik_4u:1031": " kāścid bhoktavyajanmaughā bhuktajanmaughakoṭayaḥ / vandhyāḥ prakāśatāmasyaḥ saṃsthitā bhūtajātayaḥ //MU_4,12.14//",
    "GSP27motik_4u:1032": " prakāśatāmasyaḥ prakṛṣṭatamaso gūṇayuktaḥ / ata eva vandhyā samyagjñānākhyaphalarahitāḥ //MT_4,12.14//",
    "GSP27motik_4u:1033": " kāścid ūrdhvād adho yānti tathādhastān mahat padam / ūrdhvād ūrdhvataraṃ kāścid adhastāt kāścid apy adhaḥ //MU_4,12.15//",
    "GSP27motik_4u:1034": " adhaḥ paśuyoniṃ narakaṃ vā / mahat padam mānuṣyaṃ svargaṃ vā //MT_4,12.15//",
    "GSP27motik_4u:1035": " sargāntaślokena siddhāntaṃ kathayati",
    "GSP27motik_4u:1036": " bahusukhaduḥkhakasaṅkaṭā kriyeyam paramapadāsmaraṇāt samāgateha / paramapadāvagamāt prayāti nāśaṃ vihagapatismaraṇād viṣavyatheva //MU_4,12.16//",
    "GSP27motik_4u:1037": " vihagapateḥ gāruḍikamantradevatārūpasya garuḍasyeti śivam //MT_4,12.16//",
    "GSP27motik_4u:1038": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe dvādaśaḥ sargaḥ //12//",
    "GSP27motik_4u:1039": " oṃ / śrīvasiṣṭhaḥ śrīrāmam praty āha",
    "GSP27motik_4u:1040": " vicārayantas tattvajñā iti te jāgatīr gatīḥ / samaṅgāyās taṭāt tasmāt praceluś cañcalāṃśavaḥ //MU_4,15.1//",
    "GSP27motik_4u:1041": " jāgatīḥ jagatsambandhinīḥ / gatīḥ racanāḥ //MT_4,15.1//",
    "GSP27motik_4u:1042": " kramād ākāśam ākramya nirgatyāmbudakoṭaraiḥ / samprāpuḥ siddhamārgeṇa mandaraṃ hemakandaram //MU_4,15.2//",
    "GSP27motik_4u:1043": " koṭarair iti / koṭarebhyaḥ ity asyārthe //MT_4,15.2//",
    "GSP27motik_4u:1044": " adhityakāyāṃ tasyādrer ārdraparṇāvaguṇṭhitām / dadarśa bhārgavaḥ śuṣkām pūrvajanmodbhavāṃ tanum //MU_4,15.3//",
    "GSP27motik_4u:1045": " spaṣṭam //MT_4,15.3//",
    "GSP27motik_4u:1046": " uvāca cedaṃ he tāta tanvī tanur iyaṃ hi sā / yā tvayā sukhasambhogaiḥ purā samabhilālitā //MU_4,15.4//",
    "GSP27motik_4u:1047": " spaṣṭam //MT_4,15.4//",
    "GSP27motik_4u:1048": " iyaṃ sā mattanur yasyā mandārakusumotkaraiḥ / racitāḥ śītalāḥ śayyā merūpavanabhūmiṣu //MU_4,15.5//",
    "GSP27motik_4u:1049": " sā iti / na tv anyā //MT_4,15.5//",
    "GSP27motik_4u:1050": " iyaṃ sā mattanur mattadevastrīgaṇalālitā / sarīsṛpamukhakṣuṇṇā paśya śete dharātale //MU_4,15.6//",
    "GSP27motik_4u:1051": " spaṣṭam //MT_4,15.6//",
    "GSP27motik_4u:1052": " nandanodyānaṣaṇḍeṣu mama tanvā yayānayā / ciraṃ vilasitaṃ seyaṃ śuṣkakaṅkālatāṃ gatā //MU_4,15.7//",
    "GSP27motik_4u:1053": " vilasitam iti bhāve ktaḥ //MT_4,15.7//",
    "GSP27motik_4u:1054": " surāṅganāṅgasaṃsaṅgād uttuṅgānaṅgaraṅgayā / cetovṛttyā rahitayā tanveha mama śuṣyate //MU_4,15.8//",
    "GSP27motik_4u:1055": " śuṣyate bhāve lakāraḥ //MT_4,15.8//",
    "GSP27motik_4u:1056": " teṣu teṣu vilāseṣu tāsu tāsu daśāsu ca / tathā tā bhāvanā baddhvā kathaṃ svastho ḥsi dehaka //MU_4,15.9//",
    "GSP27motik_4u:1057": " tāḥ bhāvanāḥ surastrīviṣayāḥ / svastho ḥsi cañcalatārahitatvāt / anukampito dehaḥ dehakaḥ / tasyāmantraṇaṃ dehaketi //MT_4,15.9//",
    "GSP27motik_4u:1058": " hā tano kvāvabhagnāsi tāpasaṃśoṣam āgatā / karaṅkatām prayātāsi mām bhāvayasi durbhage //MU_4,15.10//",
    "GSP27motik_4u:1059": " karaṅkatām kaṅkalatām / he durbhage tano / tvam mām bhāvayasi kiṃ smarasi / atisnehākulatvād iyam uktiḥ //MT_4,15.10//",
    "GSP27motik_4u:1060": " dehenāhaṃ vilāseṣu yenaiva mudito ḥbhavam / kaṅkalatām upagatāt tasmād eva bibhemy aham //MU_4,15.11//",
    "GSP27motik_4u:1061": " yena dehenāhaṃ vilāseṣu muditaḥ abhavam / kaṅkalatām upagatāt tasmād eva dehāt / aham bibhemi //MT_4,15.11//",
    "GSP27motik_4u:1062": " tārājālasamākāro yatra hāro ḥbhavat purā / mamorasi nilīyante paśya tatra pipīlakāḥ //MU_4,15.12//",
    "GSP27motik_4u:1063": " nilīyante laganti //MT_4,15.12//",
    "GSP27motik_4u:1064": " dravatkāñcanakāntena lobhaṃ nītā varāṅganāḥ / yena madvapuṣā tena paśya kaṅkalatohyate //MU_4,15.13//",
    "GSP27motik_4u:1065": " uhyate dhāryate //MT_4,15.13//",
    "GSP27motik_4u:1066": " paśya me vitatāsyena tāpasaṃśuṣkakṛttinā / matkaṅkālakuvaktreṇa vitrāsyante vane mṛgāḥ //MU_4,15.14//",
    "GSP27motik_4u:1067": " vitrāsyante vikārayuktatvena trāsayuktāḥ kriyante //MT_4,15.14//",
    "GSP27motik_4u:1068": " paśyātisaṃśuṣkatayā śavodaradarī mama / prakāśārkāṃśujālena vivekeneva śobhate //MU_4,15.15//",
    "GSP27motik_4u:1069": " śavodaram mṛtaśarīrodaram eva darī //MT_4,15.15//",
    "GSP27motik_4u:1070": " mattanuḥ pariśuṣkeyaṃ sthitottānā vanāvanau / vairāgyaṃ nayatīvātmatucchatvenāmbarasthitān //MU_4,15.16//",
    "GSP27motik_4u:1071": " ambarasthitān devān //MT_4,15.16//",
    "GSP27motik_4u:1072": " śabdarūparasasparśagandhalobhavimuktayā / nirvikalpasamādhyeva mama tanvoṣyate girau //MU_4,15.17//",
    "GSP27motik_4u:1073": " mama tanvā kathambhūtayā / nirvikalpe vikalpaniṣkrānte cinmātre / samādhiḥ yasyāḥ / sā / tādṛśyā //MT_4,15.17//",
    "GSP27motik_4u:1074": " saṃśānte cittavetāle yām ānandakalāṃ tanuḥ / yāti tām api rājyena jāgatena na gacchati //MU_4,15.18//",
    "GSP27motik_4u:1075": " jāgatena jagatsambandhinā //MT_4,15.18//",
    "GSP27motik_4u:1076": " paśya viśrāntasarvehaṃ vigatāśeṣakautukam / nirastakalpanājālaṃ sukhaṃ śete kalevaram //MU_4,15.19//",
    "GSP27motik_4u:1077": " spaṣṭam //MT_4,15.19//",
    "GSP27motik_4u:1078": " cittamarkaṭasaṃrambhasaṅkṣubdhaḥ kāyapādapaḥ / tathā vegena calati yathā mūlāni kṛntati //MU_4,15.20//",
    "GSP27motik_4u:1079": " mūlakṛntanam vyāvahārikakṣobharūpaṃ jñeyam //MT_4,15.20//",
    "GSP27motik_4u:1080": " cittānarthavimukto ḥsau gajābhraharivibhramam / nāyam paśyati me dehaḥ parānanda iva sthitaḥ //MU_4,15.21//",
    "GSP27motik_4u:1081": " gajābhraharīṇām gajameghasiṃhānām / vibhramam vilāsam / cāñcalyam iti yāvat / na paśyati nānubhavati //MT_4,15.21//",
    "GSP27motik_4u:1082": " sarvāśājvarasammohamihikāśaradāgamam / acittatvaṃ vinā nānyac chreyaḥ paśyāmi jantuṣu //MU_4,15.22//",
    "GSP27motik_4u:1083": " spaṣṭam //MT_4,15.22//",
    "GSP27motik_4u:1084": " ta eva sukhasambhogasīmāntaṃ samupāgatāḥ / mahādhiyaḥ śāntadhiyo ye yātā vimanaskatām //MU_4,15.23//",
    "GSP27motik_4u:1085": " spaṣṭam //MT_4,15.23//",
    "GSP27motik_4u:1086": " sarvaduḥkhadaśāmuktāṃ saṃśāntāṃ vigatajvarām / diṣṭyā paśyāmy amananāṃ vane tanum imām aham //MU_4,15.24//",
    "GSP27motik_4u:1087": " spaṣṭam //MT_4,15.24//",
    "GSP27motik_4u:1088": " atra śrīrāmaḥ pṛcchati",
    "GSP27motik_4u:1089": " bhagavan sarvadharmajña bhārgaveṇa tadā kila / subahūny upabhuktāni śarīrāṇi punaḥ punaḥ //MU_4,15.25//",
    "GSP27motik_4u:1090": " bhṛguṇotpādite kāye tat tasmiṃs tasya kim mune / mahān atiśayo jātaḥ paridevanam eva vā //MU_4,15.26//",
    "GSP27motik_4u:1091": " atiśayaḥ atiśayajñānam //MT_4,15.25-26//",
    "GSP27motik_4u:1092": " śrīvasiṣṭha uttaraṃ kathayati",
    "GSP27motik_4u:1093": " śukrasya kalanā rāma yāsau jīvadaśāṃ gatā / karmātmikā samutpannā bhṛgor bhārgavarūpiṇī //MU_4,15.27//",
    "GSP27motik_4u:1094": " kalanā śukrajīvaprādurbhāvakārī samvidākhyaḥ spandaḥ / śukrasya jīvadaśām śukrasambandhijīvāvasthām / bhṛgor iti pañcamī / seti śeṣaḥ //MT_4,15.27//",
    "GSP27motik_4u:1095": " sā hīdamprathamatvena sametya paramāt padāt / bhūtākāśapadam prāpya vātavyāvalitā satī //MU_4,15.28//",
    "GSP27motik_4u:1096": " prāṇāpānapravāheṇa praviśya hṛdayam bhṛgoḥ / krameṇa vīryatām etya sampannauśanasī tanuḥ //MU_4,15.29//",
    "GSP27motik_4u:1097": " idamprathamatvena tatpūrvatvena / sametya samyak utthāya / auśanasī tanuḥ śukraśarīrarūpā / yugmam //MT_4,15.28-29//",
    "GSP27motik_4u:1098": " vihitabrāhmasaṃskārā tataḥ sā pitur agragā / kālena mahatā prāptā śuṣkakaṅkālarūpatām //MU_4,15.30//",
    "GSP27motik_4u:1099": " spaṣṭam //MT_4,15.30//",
    "GSP27motik_4u:1100": " idamprathamam āyātā yadā sā brahmaṇas tanuḥ / atas tām prati śukreṇa tadā tat paridevitam //MU_4,15.31//",
    "GSP27motik_4u:1101": " idamprathamam tatpūrvam / tat paridevitam tādṛśam paridevanaṃ kṛtam //MT_4,15.31//",
    "GSP27motik_4u:1102": " vītarāgo ḥpy aniccho ḥpi samaṅgāviprarūpavān / svāṃ śuśoca tanuṃ śukraḥ svabhāvo hy eṣa dehajaḥ //MU_4,15.32//",
    "GSP27motik_4u:1103": " spaṣṭam //MT_4,15.32//",
    "GSP27motik_4u:1104": " kiṃ tu pradarśitaṃ tena śokavyājena dhīmatām / vairāgyapratipattyai tat pṛthaktvaṃ dehadehinoḥ //MU_4,15.33//",
    "GSP27motik_4u:1105": " kiṃ tv iti pakṣāntare / tathā ca paropakārārtham eva śukreṇa paridevanaṃ kṛtam iti bhāvaḥ //MT_4,15.33//",
    "GSP27motik_4u:1106": " jñasyājñasya ca dehasya yāvajjīvam ayaṃ kramaḥ / lokavad vyavahāro yat saktyāsaktyātha vā sadā //MU_4,15.34//",
    "GSP27motik_4u:1107": " atha vā pakṣāntare / dehasya vyavahāraḥ iti sambandhaḥ / yad vā lakṣaṇayā / dehasya",
    "GSP27motik_4u:1108": " dehina ity arthaḥ / tathā ca jñasya dehasyājñasya vā dehasyety arthaḥ / jñasyāsaktyā",
    "GSP27motik_4u:1109": " ajñasya saktyeti kramo jñeyaḥ //MT_4,15.34 //",
    "GSP27motik_4u:1110": " ye parijñātagatayo ye cājñāḥ paśudharmiṇaḥ / lokasaṃvyavahāreṣu te sthitā vanajālavat //MU_4,15.35//",
    "GSP27motik_4u:1111": " vanajālam sthitatvamātre upamānaṃ jñeyam //MT_4,15.35//",
    "GSP27motik_4u:1112": " vyavahārī yathaivājñas tathaiva kila paṇḍitaḥ / vāsanāmātrabhedo ḥtra kāraṇam bandhamokṣayoḥ //MU_4,15.36//",
    "GSP27motik_4u:1113": " vāsanāmātrabhedaḥ śuddhatvāśuddhatvena jñeyaḥ //MT_4,15.36//",
    "GSP27motik_4u:1114": " yāvac charīraṃ tāvad dhi duḥkhe duḥkhaṃ sukhe sukham / asaṃsaktadhiyo dhīrā darśayanty aprabuddhavat //MU_4,15.37//",
    "GSP27motik_4u:1115": " darśayanti anyān prati darśayanti / na tu svayam paśyanti //MT_4,15.37//",
    "GSP27motik_4u:1116": " sukheṣu sukhitā nityaṃ duḥkhitā duḥkhavṛttiṣu / mahātmāno hi dṛśyante nūnam antas tu śītalāḥ //MU_4,15.38//",
    "GSP27motik_4u:1117": " śītalāḥ sukhaduḥkhakṛtakṣobharahitāḥ //MT_4,15.38//",
    "GSP27motik_4u:1118": " stambhasya pratibimbāni kṣubhyanti na vapuḥ sthiram / jñasya karmendriyāṇy eva kṣubhyanti na manaḥ sthiram //MU_4,15.39//",
    "GSP27motik_4u:1119": " sthiraṃ vapuḥ dṛḍhaṃ stambhākhyaṃ svarūpam / kṣubhyantīty antargataṇic / kau prayogau /",
    "GSP27motik_4u:1120": " te na kṣobhayantīty arthaḥ / karmendriyāṇy upalabdhyākhyakarmakārīṇi jñānendriyāṇīty",
    "GSP27motik_4u:1121": " arthaḥ //MT_4,15.39 //",
    "GSP27motik_4u:1122": " calācalatayā tajjño lokavṛttiṣu tiṣṭhati / adhaḥsthitir iva svaccham pratibimbeṣu bhāskaraḥ //MU_4,15.40//",
    "GSP27motik_4u:1123": " calācalatayā atyantacāñcalyena / bhāskaraḥ kathambhūtaḥ / adhaḥ adhodeśe / sthitiḥ avasthānaṃ yasya / saḥ //MT_4,15.40//",
    "GSP27motik_4u:1124": " santyaktalokakarmāpi baddha evāprabuddhadhīḥ / atyaktamohalīlo ḥpi mukta eva prabuddhadhīḥ //MU_4,15.41//",
    "GSP27motik_4u:1125": " prabuddhadhītvāprabuddhadhītvayor evātra bandhamokṣau prati kāraṇatvam iti bhāvaḥ //MT_4,15.41//",
    "GSP27motik_4u:1126": " muktabuddhīndriyo mukto baddhakarmendriyo ḥpi hi / baddhabuddhīndriyo baddho muktakarmendriyo ḥpi hi //MU_4,15.42//",
    "GSP27motik_4u:1127": " hiśabdaḥ prasiddhau //MT_4,15.42//",
    "GSP27motik_4u:1128": " sukhaduḥkhadṛśor loke bandhamokṣadṛśos tathā / hetur buddhīndriyāṇy eva tejāṃsīva prakāśane //MU_4,15.43//",
    "GSP27motik_4u:1129": " prakāśane arthaprakaṭatākaraṇe //MT_4,15.43//",
    "GSP27motik_4u:1130": " bahir lokocitācāras tv antar ācāravarjitaḥ / samo ḥsann iva tiṣṭha tvaṃ saṃśāntasakalaiṣaṇaḥ //MU_4,15.44//",
    "GSP27motik_4u:1131": " antaḥ manasi //MT_4,15.44//",
    "GSP27motik_4u:1132": " sarvaiṣaṇāvimuktena svātmanātmani tiṣṭhatā / kuru karmāṇi kāryāṇi nūnaṃ sāmanasi sthitiḥ //MU_4,15.45//",
    "GSP27motik_4u:1133": " he rāma / tvam / sarvaiṣaṇāvimuktena / ata eva ātmani na tu anātmarūpeṣu viṣayeṣu /",
    "GSP27motik_4u:1134": " tiṣṭhatā ātmanā manasā / kāryāṇi niyatāni / karmāṇi kuru / nūnaṃ niścayena / sā amanasi",
    "GSP27motik_4u:1135": " sthitiḥ manasi sthitiḥ na bhavati //MT_4,15.45 //",
    "GSP27motik_4u:1136": " ādhivyādhimahāvarte garte saṃsāravartmani / mamatogrāndhakūpe ḥsmin mā patātapadāyini //MU_4,15.46//",
    "GSP27motik_4u:1137": " mamatogrāndhakūpe kathambhūte / saṃsāravartmani saṃsārarūpe mārge / garte gartatayā sthite //MT_4,15.46//",
    "GSP27motik_4u:1138": " na tvam bhāveṣu no bhāvās tvayi tāmarasekṣaṇa / śuddhabuddhasvabhāvas tvam ātmasaṃsthaḥ sthiro bhava //MU_4,15.47//",
    "GSP27motik_4u:1139": " tvam sākṣibhūtaśuddhacinmātrarūpaḥ tvam / ātmasaṃsthaḥ śuddhabuddhasvabhāvasvātmaparaḥ / na tu dehādiparaḥ //MT_4,15.47//",
    "GSP27motik_4u:1140": " sargāntaślokenottaraṃ samāpayati",
    "GSP27motik_4u:1141": " vyapagatamamatāmahāndhakāram padam amalaṃ vigataiṣaṇaṃ sametya / prabhavasi yadi cetaso mahātmaṃs tad atidhiye mahate sate namas te //MU_4,15.48//",
    "GSP27motik_4u:1142": " vyapagatam mamatārūpam mahāndhakāram yasya / tat / tādṛśam / ata evāmalam vigataiṣaṇam",
    "GSP27motik_4u:1143": " tṛptatayā samastākāṅkṣārahitam / padam cinmātrākhyam padam / sametya svātmatvena",
    "GSP27motik_4u:1144": " vibhāvya / yadi cetasaḥ prabhavasi cetaḥ jetuṃ samartho bhavasi / he mahātman / tat",
    "GSP27motik_4u:1145": " tadā / te tubhyam / namaḥ astu / kathambhūtāya / atidhiye utkṛṣṭabuddhaye / mahate",
    "GSP27motik_4u:1146": " mahattvayuktāya / sate sanmātrasvarūpāya / iti śivam //MT_4,15.48 //",
    "GSP27motik_4u:1147": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe pañcadaśaḥ sargaḥ //15//",
    "GSP27motik_4u:1148": " athākṣipya vacas tasya tanayasya tadā bhṛgoḥ / uvāca bhagavān kālo vaco gambhīraniḥsvanam //MU_4,16.1//",
    "GSP27motik_4u:1149": " ākṣipya ākṣepaviṣayaṃ kṛtvā / bhṛgoḥ tanayasya śukrasya //MT_4,16.1//",
    "GSP27motik_4u:1150": " kālaḥ kathayati",
    "GSP27motik_4u:1151": " samaṅgātāpasīm etāṃ tanuṃ santyaja bhārgava / praviśemāṃ tanuṃ sādho nagarīm iva pārthivaḥ //MU_4,16.2//",
    "GSP27motik_4u:1152": " samaṅgātāpasīm samaṅgātāpasasambandhinīm //MT_4,16.2//",
    "GSP27motik_4u:1153": " kāle pūrvajayā tanvā tapaḥ kṛtvānayā punaḥ / gurutvam asurendrāṇāṃ kartavyam bhavatānagha //MU_4,16.3//",
    "GSP27motik_4u:1154": " spaṣṭam //MT_4,16.3//",
    "GSP27motik_4u:1155": " mahākalpānta āyāte bhavatā bhārgavī tanuḥ / apunargrahaṇāyaiṣā tyājyā pramlānapuṣpavat //MU_4,16.4//",
    "GSP27motik_4u:1156": " spaṣṭam //MT_4,16.4//",
    "GSP27motik_4u:1157": " jīvanmuktapadam prāptas tanvā prāktanarūpayā / mahāsurendragurutāṃ kurvaṃs tiṣṭha mahāmate //MU_4,16.5//",
    "GSP27motik_4u:1158": " prāktanarūpayā śukrākhyayā //MT_4,16.5//",
    "GSP27motik_4u:1159": " kalyāṇam astu vāṃ yāmo vayaṃ tv abhimatāṃ diśam / na kiñcid api tac cittaṃ yasya nābhimatam bhavet //MU_4,16.6//",
    "GSP27motik_4u:1160": " nanu kathaṃ tavāpy abhimatam astīty / atrāha na kiñcid iti / tat kiñcid api na bhavati / yasya cittasyābhimatam nāsti / ato mamāpi sacittatvād abhimatam astīti bhāvaḥ //MT_4,16.6//",
    "GSP27motik_4u:1161": " ity uktvā muñcatoḥ puṣpaṃ tayoḥ so ḥntaradhīyata / taptāṃśur iva rodasyoḥ samam aṃśubhir aṃśumān //MU_4,16.7//",
    "GSP27motik_4u:1162": " taptāṃśuḥ sūryaḥ / rodasyoḥ dyāvāpṛthivyoḥ //MT_4,16.7//",
    "GSP27motik_4u:1163": " gate tasmin bhagavati tām uktvā bhavitavyatām / vicārya bhārgavo ḥbhedyāṃ niyatāṃ niyater gatim //MU_4,16.8//",
    "GSP27motik_4u:1164": " kālakāraṇasaṃśuṣkām bhāvipuṣpaśubhodayām / viveśa tāṃ tanum bālāṃ sulatām iva mādhavaḥ //MU_4,16.9//",
    "GSP27motik_4u:1165": " abhedyām bhettum aśakyām / kālākhyaṃ yat kāraṇam / tena śuṣkām / mādhavaḥ vasantaḥ / lakṣaṇayā vāsantikaḥ rasaḥ / bhāvī puṣpavat śubhaḥ udayaḥ yasyāḥ / tām //MT_4,16.8-9//",
    "GSP27motik_4u:1166": " sā brāhmaṇatanur bhūmau vivarṇavad anaṅgikā / papāta kampitā tūrṇam chinnamūlā latā yathā //MU_4,16.10//",
    "GSP27motik_4u:1167": " brāhmaṇatanuḥ samaṅgātāpasatanuḥ //MT_4,16.10//",
    "GSP27motik_4u:1168": " tasyām praviṣṭajīvāyām putratanvām mahāmuniḥ / cakārāpyāyanam mantraiḥ sakamaṇḍaluvāribhiḥ //MU_4,16.11//",
    "GSP27motik_4u:1169": " āpyāyanam pūraṇam //MT_4,16.11//",
    "GSP27motik_4u:1170": " sarvanāḍyaḥ tatas tanvyās tasyāḥ pūrṇā virejire / saritaḥ prāvṛṣīvāmbupūrapūritakoṭarāḥ //MU_4,16.12//",
    "GSP27motik_4u:1171": " spaṣṭam //MT_4,16.12//",
    "GSP27motik_4u:1172": " nalinī prāvṛṣīvāsau madhāv iva navā latā / yadā pūrṇā tadā tasyāḥ prāṇāḥ pallavitā babhuḥ //MU_4,16.13//",
    "GSP27motik_4u:1173": " asau bhārgavatanuḥ / pūrṇā prāṇapūrṇā / tasyāḥ tanvāḥ / pallavitāḥ apānādirūpeṇocchūnāḥ //MT_4,16.13//",
    "GSP27motik_4u:1174": " atha śukraḥ samuttasthau vahatprāṇasamīraṇaḥ / rasamārutasaṃyogād āmūlam iva vāridaḥ //MU_4,16.14//",
    "GSP27motik_4u:1175": " āmūlam mūlād ārabhya //MT_4,16.14//",
    "GSP27motik_4u:1176": " puro ḥbhivādayām āsa pitaram pāvanākṛtiḥ / prathamollāsito meghaḥ staniteneva parvatam //MU_4,16.15//",
    "GSP27motik_4u:1177": " spaṣṭam //MT_4,16.15//",
    "GSP27motik_4u:1178": " pitātha prāktanīṃ tasyāpy āliliṅga tanuṃ tataḥ / snehārdravṛttir jaladaś cirād giritaṭīm iva //MU_4,16.16//",
    "GSP27motik_4u:1179": " spaṣṭam //MT_4,16.16//",
    "GSP27motik_4u:1180": " bhṛgur dadarśa sasneham prāktanīṃ tānayīṃ tanum / matto jāto ḥyam ity āsthā haraty api mahāmatim //MU_4,16.17//",
    "GSP27motik_4u:1181": " tānayīm tanayasambandhinīm / nanu tādṛgjñānayuktena tena kathaṃ tānayī tanuḥ sasnehaṃ dṛṣṭety / atrāha matta iti //MT_4,16.17//",
    "GSP27motik_4u:1182": " matputro ḥyam iti sneho bhṛgum apy aharat tadā / paratātmīyatā ceyaṃ yāvadākṛti bhāvinī //MU_4,16.18//",
    "GSP27motik_4u:1183": " paratā parabhāvaḥ / ātmīyatā ātmīyabhāvaḥ / yāvadākṛti yāvaccharīram / bhāvinī aparihāryā //MT_4,16.18//",
    "GSP27motik_4u:1184": " babhūvatuḥ pitāputrau tāv athānyoḥnyaśobhitau / niśāvasānamuditāv arkapadmākarāv iva //MU_4,16.19//",
    "GSP27motik_4u:1185": " niśāvasāne prabhāte / muditau //MT_4,16.19//",
    "GSP27motik_4u:1186": " atraivānyadṛṣṭāntadvayaṃ kathayati",
    "GSP27motik_4u:1187": " cirasaṅgamasambaddhāv iva cakrāhvadampatī / ghanāgamaghanasnehau mayūrajaladāv iva //MU_4,16.20//",
    "GSP27motik_4u:1188": " cirakāladṛḍhotkaṇṭhayogyayā kathayā tayā / sthitvā tatra muhūrtaṃ tāv athotthāya mahāmatī //MU_4,16.21//",
    "GSP27motik_4u:1189": " samaṅgādvijadehaṃ tam bhasmasāt tatra cakratuḥ / ko hi nāma jagajjāta ācāraṃ nānutiṣṭhati //MU_4,16.22//",
    "GSP27motik_4u:1190": " ācāram lokācāram //MT_4,16.20-22//",
    "GSP27motik_4u:1191": " evaṃ tau kānane tasmin pāvane bhṛgubhārgavau / saṃsthitau tapasā dīptau divīva śaśibhāskarau //MU_4,16.23//",
    "GSP27motik_4u:1192": " spaṣṭam //MT_4,16.23//",
    "GSP27motik_4u:1193": " ceratur jñātavijñeyau jīvanmuktau jagadgurū / deśakāladaśaugheṣu suśamaṃ susthiraṃ tapaḥ //MU_4,16.24//",
    "GSP27motik_4u:1194": " tapaḥ kathambhūtam / śobhanaḥ śamaḥ yasmin / tat / tādṛśam //MT_4,16.24//",
    "GSP27motik_4u:1195": " athāsuragurutvaṃ sa śukraḥ kālena labdhavān / bhṛgur apy ātmano yogye pade ḥtiṣṭhad anāmaye //MU_4,16.25//",
    "GSP27motik_4u:1196": " ātmanaḥ yogye pade videhamuktyākhye pade //MT_4,16.25//",
    "GSP27motik_4u:1197": " sargāntaślokena śukravṛttāntaṃ saṅkṣipya kathayati śukro ḥsāv iti /",
    "GSP27motik_4u:1198": " śukro ḥsau prathamam iti krameṇa jāta etasmāt paramapadād udārakīrtiḥ / svenāśu smṛtipadavibhrameṇa",
    "GSP27motik_4u:1199": " paścād evaṃ ca pravilulito daśāntareṣu //MU_4,16.26 //etasmāt sarveṣām ātmatvena",
    "GSP27motik_4u:1200": " puro vartamānāt / paramapadāt cinmātrākhyāt uttamāt sthānāt / daśāntareṣu samaṅgātāpasatvaparyanteṣv",
    "GSP27motik_4u:1201": " avasthāviśeṣeṣu / iti śivam //MT_4,16.26 //",
    "GSP27motik_4u:1202": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe ṣoḍaśaḥ sargaḥ //16//",
    "GSP27motik_4u:1203": " oṃ / śrīrāmaḥ pṛcchati",
    "GSP27motik_4u:1204": " bhagavan bhṛguputrasya pratibhā sānubhūtitaḥ / yathāsya saphalā jātā tathānyasya na kim bhavet //MU_4,17.1//",
    "GSP27motik_4u:1205": " he bhagavan / asya samanantaroktena vṛttāntena varṇitasya / bhṛguputrasya / sā pratibhā",
    "GSP27motik_4u:1206": " tat nānāyonigamanarūpam pratibhānam / anubhūtitaḥ anubhavāt hetoḥ / saphalā arthakriyākhyaphalayuktā /",
    "GSP27motik_4u:1207": " jātā / anyathā hi bhṛgusambandhī svasambandhī vā samaṅgātāpasaviṣayo ḥnubhavaḥ na",
    "GSP27motik_4u:1208": " yuktaḥ syāt iti bhāvaḥ / tathā tadvat / anyasya śukravyatiriktasya puruṣasya / sā",
    "GSP27motik_4u:1209": " pratibhā saphalā kim katham / na bhavet / na hi svapne pratibhātaṃ svasmin gajāditvam",
    "GSP27motik_4u:1210": " pratyakṣam anubhūyate //MT_4,17.1 //",
    "GSP27motik_4u:1211": " śrīvasiṣṭho ḥtrottaraṃ kathayati",
    "GSP27motik_4u:1212": " idamprathamam utpannā sā tadā brahmaṇaḥ padāt / śuddhā matir bhārgavasya nānyajanmakalaṅkitā //MU_4,17.2//",
    "GSP27motik_4u:1213": " idamprathamam tatpūrvam / yataḥ bhārgavasya śukrasya / brahmaṇaḥ padāt sadyaḥ utthitatvāt /",
    "GSP27motik_4u:1214": " sā nānāyonipratibhānaviṣayā / buddhiḥ / śuddhā pūrvajanmavāsanānicayākaluṣitā / āsīt /",
    "GSP27motik_4u:1215": " tataḥ tasya sā nānāyonigamanarūpā pratibhā saphalā jātā / anye tu pūrvatamam utpannatvāt",
    "GSP27motik_4u:1216": " madhye nānājanmāntarotthavāsanājālakalaṅkitāḥ santaḥ na svapratibhānam pratyakṣam",
    "GSP27motik_4u:1217": " anubhavantīti bhāvaḥ //MT_4,17.2 //",
    "GSP27motik_4u:1218": " nanv asyāḥ śuddhāyāḥ mateḥ svarūpaṃ kīdṛg astīty / atrāha sarvaiṣaṇānām iti /",
    "GSP27motik_4u:1219": " sarvaiṣaṇānāṃ saṃśāntau śuddhā cittasya yā sthitiḥ / tat sattvam ucyate saiṣā vimalā",
    "GSP27motik_4u:1220": " cid udāhṛtā //MU_4,17.3 //sarvaiṣaṇānām nānābhogyajālaviṣayāṇāṃ samastānām icchānām /",
    "GSP27motik_4u:1221": " śāntau suṣuptyādiprabhāvena samyagjñānādinā vā śamane sati / cittasya manasaḥ / yā",
    "GSP27motik_4u:1222": " sthitiḥ yat avasthānam / asti / paṇḍitaiḥ tat sattvam ucyate / sā eva vimalā cit",
    "GSP27motik_4u:1223": " vimalā matiḥ / udāhṛtā / kiṃ ca iyam eva śuddhā matiḥ idamprathamam utpannasya ca",
    "GSP27motik_4u:1224": " bhavati jīvanmuktasya ca bhavati / idamprathamam utpannasya bāhyonmukhā / jīvanmuktasya",
    "GSP27motik_4u:1225": " tu tyajyamānabāhyeti viśeṣaḥ //MT_4,17.3 //",
    "GSP27motik_4u:1226": " viśeṣaṇenoktvā sāmānyena kathayati",
    "GSP27motik_4u:1227": " mano nirmalasattvātma yad bhāvayati yādṛśam / tat tathāśu bhavaty eva yathāvarto ḥrṇave ḥmbhasaḥ //MU_4,17.4//",
    "GSP27motik_4u:1228": " nirmalasattvātma pūrvaślokoktanirmalasattvasvarūpam / manaḥ / yat yādṛśam yena prakāreṇa",
    "GSP27motik_4u:1229": " yuktam / bhāvayati anusandhānaviṣayatāṃ nayati / tat vastu / āśu tathā tena prakāreṇa",
    "GSP27motik_4u:1230": " yuktam / bhavati / tat vastu ka iva / āvartaḥ iva / yathā arṇave sthitaḥ ambhasaḥ",
    "GSP27motik_4u:1231": " āvartaḥ sadyaḥ anyaprakārayukto bhavati / tathety arthaḥ //MT_4,17.4 //",
    "GSP27motik_4u:1232": " anena vṛttāntena siddhaṃ svamanīṣitaṃ kathayati",
    "GSP27motik_4u:1233": " yathā bhṛgusutasyaiṣa vibhramaḥ proditaḥ svayam / pratyekam apy evam eva dṛṣṭānto",
    "GSP27motik_4u:1234": " ḥtra bhṛgoḥ sutaḥ //MU_4,17.5 //yathā bhṛgusutasya eṣaḥ samanantaroktaḥ / vibhramaḥ",
    "GSP27motik_4u:1235": " nānāyonipratibhāsarūpo vibhramaḥ / svayam svabhāvena / proditaḥ prādurbhūtaḥ / evam",
    "GSP27motik_4u:1236": " eva tathaiva / pratyekam pratipuruṣam / udeti / sarve eva svamanaḥpratibhāsarūpam",
    "GSP27motik_4u:1237": " eva jagat paśyantīti bhāvaḥ / asyārthasya dṛḍhīkaraṇārtham punar api śukrasya dṛṣṭāntatvaṃ",
    "GSP27motik_4u:1238": " kathayati dṛṣṭānto ḥtreti //MT_4,17.5 //",
    "GSP27motik_4u:1239": " etad eva nānādṛṣṭāntaiḥ sugamaṃ karoti",
    "GSP27motik_4u:1240": " bījasyāṅkurapattrādi svaṃ camatkurute yathā / sarveṣām bhūtasaṅghānām bhramaṣaṇḍas tathaiva hi //MU_4,17.6//",
    "GSP27motik_4u:1241": " yathā bījasya svam na tv anyabījasādhāraṇam / aṅkurapattrādi / camatkurute ucchūnatārūpam",
    "GSP27motik_4u:1242": " ānandaṃ karoti / hi niścaye / sarveṣām bhūtasaṅghānām bhūtasamūhānām / svaḥ ananyasādhāraṇaḥ",
    "GSP27motik_4u:1243": " bhramaṣaṇḍaḥ jagadrūpaḥ bhramaṣaṇḍaḥ / tathaiva camatkurute nānāsvādasaukhyaṃ karoti /",
    "GSP27motik_4u:1244": " sādhāraṇatvena bhāsamāno ḥpy ayaṃ saṃsāraḥ pratyekam bhinna eveti bhāvaḥ //MT_4,17.6 //",
    "GSP27motik_4u:1245": " yad idaṃ dṛśyate viśvam evam evākhilaṃ hi tat / pratyekam uditam mithyā mithyaivāstam upaiti ca //MU_4,17.7//",
    "GSP27motik_4u:1246": " asmābhiḥ yad idaṃ viśvam saṃsāraḥ / dṛśyate anubhūyate / hi niścaye / evam evānena",
    "GSP27motik_4u:1247": " prakāreṇa / sthitam eva tat / akhilaṃ viśvam / mithyā pratyekam uditam udeti / vartamāne",
    "GSP27motik_4u:1248": " ktaḥ / mithyā evāstam upaiti ca paracitsvarūpatvena sarvadaiva tathaiva sthitatvāt /",
    "GSP27motik_4u:1249": " satyabhūtodayāstamayaviṣayatvāyogād iti bhāvaḥ //MT_4,17.7 //",
    "GSP27motik_4u:1250": " nāstam eti na codeti jagat kiñcana kasyacit / bhrāntimātram idam māyā mudhaiva parijṛmbhate //MU_4,17.8//",
    "GSP27motik_4u:1251": " idam jagat / māyā māyārūpam //MT_4,17.8//",
    "GSP27motik_4u:1252": " yathāsmatpratibhāsasthaḥ so ḥyaṃ saṃsāraṣaṇḍakaḥ / tathā teṣāṃ sahasrāṇi mitho ḥdṛṣṭāni santi hi //MU_4,17.9//",
    "GSP27motik_4u:1253": " yathā asmatpratibhāsasthaḥ saḥ ayam sarvendriyātītacinmātrarūpatvenendriyātīto ḥpi",
    "GSP27motik_4u:1254": " san idantayā sphuritaḥ saṃsāraṣaṇḍaḥ asti / tathā teṣām saṃsāraṣaṇḍānām / sahasrāṇi",
    "GSP27motik_4u:1255": " santi / nanu kathaṃ tāni na dṛśyante ity apekṣāyāṃ viśeṣaṇam āha mitho ḥdṛṣṭānīti /",
    "GSP27motik_4u:1256": " mithaḥ anyoḥnyam / adṛṣṭāni darśanaviṣayatāṃ na nītāni //MT_4,17.9 //",
    "GSP27motik_4u:1257": " mithoḥdarśanadṛṣṭāntaṃ kathayati",
    "GSP27motik_4u:1258": " svapnasaṅkalpanagaravyavahārāḥ parasparam / pṛthag yathā na dṛśyante tathaite saṃsṛtibhramāḥ //MU_4,17.10//",
    "GSP27motik_4u:1259": " yathā anyasya svapnādi anyo nānubhavati tathānyasya saṃsāram anyo nānubhavatīti piṇḍārthaḥ /",
    "GSP27motik_4u:1260": " nanu kathaṃ sargānām pratipuruṣam bhedaḥ iti cet / na / ekasminn eva vastuni puruṣabhedena",
    "GSP27motik_4u:1261": " heyatvopādeyatvadarśanāt //MT_4,17.10 //",
    "GSP27motik_4u:1262": " upasaṃhāraṃ karoti",
    "GSP27motik_4u:1263": " evaṃ nagaravṛndāni nabhaḥsaṅkalparūpiṇām / santi tāni na dṛśyante mitho jñānadṛśaṃ vinā //MU_4,17.11//",
    "GSP27motik_4u:1264": " evaṃ sati / nabhasi yaḥ saṅkalpaḥ purādisaṅkalpaḥ / tadvat rūpaṃ yeṣām / tādṛśānāṃ",
    "GSP27motik_4u:1265": " nagarāṇāṃ vṛndāni samūhāḥ / santi / samāse upasarjanībhūtasya nagarapadasya viśeṣaṇadānam",
    "GSP27motik_4u:1266": " ārṣam / taiḥ nagaravṛndaiḥ tāni nagaravṛndāni / jñānadṛśaṃ vinā cinmātrajñānākhyāṃ",
    "GSP27motik_4u:1267": " dṛṣṭiṃ vinā / mithaḥ anyoḥnyam / na dṛśyante nānubhūyante / jñānadṛśā tu dṛśyante",
    "GSP27motik_4u:1268": " eva / ata evāhaṃ tān paśyāmi tvaṃ na paśyasīti bhāvaḥ //MT_4,17.11 //",
    "GSP27motik_4u:1269": " sarvaprasiddhānām piśācādīnām apy etadrūpatvaṃ kathayati",
    "GSP27motik_4u:1270": " piśācayakṣarakṣāṃsi santy evaṃrūpakāṇi hi / saṅkalpamātradehāni sukhaduḥkhamayāni ca //MU_4,17.12//",
    "GSP27motik_4u:1271": " spaṣṭam //MT_4,17.12//",
    "GSP27motik_4u:1272": " svasminn apy etadrūpatvam evātidiśati",
    "GSP27motik_4u:1273": " evam eva vayaṃ ceme sampannā raghunandana / svasaṅkalpātmakākārā mithyāsatyatvabhāvitāḥ //MU_4,17.13//",
    "GSP27motik_4u:1274": " mithyāsatyatve svasatyatāyām / bhāvitāḥ bhāvanāyuktāḥ //MT_4,17.13//",
    "GSP27motik_4u:1275": " evaṃ stokaṃ viśeṣeṇoktvā punar api sāmānyena kathayati",
    "GSP27motik_4u:1276": " evaṃrūpaiva hi pare vartate sargasaṃsṛtiḥ / na vāstavī vastutas tu saṃsthiteyam avastuni //MU_4,17.14//",
    "GSP27motik_4u:1277": " evaṃrūpā pratibhāsarūpā / pare uttīrṇe cinmātre / sargeti nāmadheyā saṃsṛtiḥ sargasaṃsṛtiḥ /",
    "GSP27motik_4u:1278": " na vāstavī asatyarūpā / tu pakṣāntare / vastutaḥ paramārthataḥ / iyaṃ sargasaṃsṛtiḥ /",
    "GSP27motik_4u:1279": " avastuni śūnye / sthitā bhavati / vastutvena sthite cinmātre avastubhūtasargādhāratvāyogāt //MT_4,17.14 //",
    "GSP27motik_4u:1280": " pūrvoktanyāyena siddhasya svābhīṣṭasyopasaṃhāraṃ karoti",
    "GSP27motik_4u:1281": " pratyekam uditaṃ viśvam evam eva mudhaiva hi / navagulmakarūpeṇa vāsantikaraso yathā //MU_4,17.15//",
    "GSP27motik_4u:1282": " evam pūrvoktaprakāreṇa / vāsantikarasaḥ vasantasambandhī rasaḥ //MT_4,17.15//",
    "GSP27motik_4u:1283": " prathamo ḥyaṃ svasaṅkalpaḥ suprathām āgatas tathā / yathātipāramārthyena dṛḍhenetthaṃ vibhāvyate //MU_4,17.16//",
    "GSP27motik_4u:1284": " ayam prathamaḥ brahmaṇaḥ tatpūrvatvenotthitaḥ / svasaṅkalpa eva / tathā tena prakāreṇa /",
    "GSP27motik_4u:1285": " suprathām atirūḍhim / gataḥ / yathā ittham anena prakāreṇa / dṛḍhenāvicalatā / atipāramārthyenātiparamārthabhāvena /",
    "GSP27motik_4u:1286": " vibhāvyate niścīyate / janair iti śeṣaḥ //MT_4,17.16 //",
    "GSP27motik_4u:1287": " pratyekam uditaṃ cittaṃ svasvabhāvodarasthitam / idam itthaṃsamārambhaṃ jagat paśyad vinaśyati //MU_4,17.17//",
    "GSP27motik_4u:1288": " svaḥ ātmīyaḥ / svabhāvaḥ cinmātrākhyaṃ svarūpam / tasyodare udara ivodare / na tu",
    "GSP27motik_4u:1289": " sākṣād udare / sthitam vartamānam / pratyekam ekasmin ekasmin pratyekam / uditam",
    "GSP27motik_4u:1290": " utpannam / cittam / itthaṃsamārambham dṛśyamānārambhayuktam / idaṃ jagat paśyat anubhavat /",
    "GSP27motik_4u:1291": " vinaśyati svarūpaparāmarśāt bhraśyatīty arthaḥ //MT_4,17.17 //",
    "GSP27motik_4u:1292": " pratibhāsavaśād asti nāsti vastvavalokanāt / dīrghaḥ svapno jagajjālam ālānaṃ cittadantinaḥ //MU_4,17.18//",
    "GSP27motik_4u:1293": " pratibhāsavaśāt / na hi asataḥ pratibhāsaḥ yukta iti bhāvaḥ / vastvavalokanāt paramārthāvalokanāt /",
    "GSP27motik_4u:1294": " na hi samyagjñānena jagat tiṣṭhati / jagajjālam kaḥ / dīrghaḥ svapnaḥ //MT_4,17.18 //",
    "GSP27motik_4u:1295": " cittasattaiva hi jagaj jagatsattaiva cittakam / ekābhāve dvayor nāśas tac ca satyavicāraṇāt //MU_4,17.19//",
    "GSP27motik_4u:1296": " tat ekābhāvaḥ / satyavicāraṇāt satyavicārāt //MT_4,17.19//",
    "GSP27motik_4u:1297": " śrīrāmakṛtasya praśnasyottaram anusmarati",
    "GSP27motik_4u:1298": " śuddhasya pratibhāso hi satyo bhavati cetasaḥ / niṣkalaṅke hi lagati paṭe kuṅkumarañjanā //MU_4,17.20//",
    "GSP27motik_4u:1299": " atra dṛṣṭāntam āha niṣkalaṅka iti / niṣkalaṅke malarahite //MT_4,17.20//",
    "GSP27motik_4u:1300": " anyenānāhṛtasyānyo guṇo ḥvaśyaṃ vivardhate / anākrāntasya saṅkalpaiḥ pratibhodeti cetasaḥ //MU_4,17.21//",
    "GSP27motik_4u:1301": " anāhṛtasya anākrāntasya / dṛṣṭāntam uktvā dārṣṭāntikaṃ kathayati anākrāntasyeti / pratibhā pratibhāsaḥ / udeti saphalatvena prādurbhavati //MT_4,17.21//",
    "GSP27motik_4u:1302": " suvarṇo na sthitiṃ yāti malavaty aṃśuke yathā / ekā dṛṣṭiḥ sthitiṃ yāti na mlāne cittake tathā //MU_4,17.22//",
    "GSP27motik_4u:1303": " suvarṇaḥ śobhanaḥ śuklādivarṇaḥ / mlāne saṅkalparūṣite //MT_4,17.22//",
    "GSP27motik_4u:1304": " pramārjanād iva maṇes tāmrasyeva ca yuktitaḥ / ciram ekadṛḍhābhyāsāc chuddhir bhavati cetasaḥ //MU_4,17.23//",
    "GSP27motik_4u:1305": " ekasmin samyagjñānādau / yaḥ dṛḍhābhyāsaḥ nairantaryeṇa taccintanam / tasmāt //MT_4,17.23//",
    "GSP27motik_4u:1306": " śrīrāmaḥ pṛcchati",
    "GSP27motik_4u:1307": " pratibhāsātmani jagaty ete kālakriyākramāḥ / sodayāstamayā jātāḥ kathaṃ śukrasya cetasaḥ //MU_4,17.24//",
    "GSP27motik_4u:1308": " pratibhāsātmani jagati sphuritānāṃ kālakriyākramāṇāṃ sodayāstamayatvam na yuktam / tac ca śukracetasaḥ kathaṃ jātam iti bhāvaḥ //MT_4,17.24//",
    "GSP27motik_4u:1309": " śrīvasiṣṭhaḥ uttaram āha",
    "GSP27motik_4u:1310": " yādṛg jagad idaṃ dṛṣṭaṃ śukreṇa pitṛmātṛtaḥ / tādṛk tasya sthitaṃ citte mayūrāṇḍe mayūravat //MU_4,17.25//",
    "GSP27motik_4u:1311": " pitṛmātṛtaḥ utpannena śukreṇa yādṛk idaṃ jagat dṛṣṭam / tat tasya śukrasya / citte",
    "GSP27motik_4u:1312": " tādṛk sthitam āsīt / katham / mayūravat / yathā mayūrāṇḍe mayūraḥ asti / tathety",
    "GSP27motik_4u:1313": " arthaḥ //MT_4,17.25 //",
    "GSP27motik_4u:1314": " svabhāvakośāt svaditaṃ tad anena kramoditam / bījenāṅkurapattrādilatāpuṣpaphalaṃ yathā //MU_4,17.26//",
    "GSP27motik_4u:1315": " tataḥ anena śukreṇa / tat cittasthaṃ jagat / svabhāvakośāt cittarūpaḥ yaḥ svabhāvaḥ /",
    "GSP27motik_4u:1316": " tadrūpāt kośāt / kramoditam sat svaditam āsvādaviṣayīkṛtam / atra dṛṣṭāntam āha bījeneti //MT_4,17.26 //",
    "GSP27motik_4u:1317": " jīvo yadvāsanāsāras tad evāntaḥ prapaśyati / svapna evātra dṛṣṭānto dīrghasvapnas tv idaṃ jagat //MU_4,17.27//",
    "GSP27motik_4u:1318": " nanu katham atra svapnaḥ dṛṣṭāntaḥ astīty / atrāha dīrghasvapna eveti / dīrghatvam cātra cirapratibhāsavaśāj jñeyam //MT_4,17.27//",
    "GSP27motik_4u:1319": " pratyekam udito rāma nanu saṃsāraṣaṇḍakaḥ / rātrau sainyanarasvapnajālavat svātmani sphuṭaḥ //MU_4,17.28//",
    "GSP27motik_4u:1320": " rātrau hi sainyanarasvarūpaṃ svapnajālam pratyekam pṛthag / udeti //MT_4,17.28//",
    "GSP27motik_4u:1321": " śrīrāmaḥ pṛcchati",
    "GSP27motik_4u:1322": " eṣa saṃsṛtiṣaṇḍaugho mithaḥ sammilati svayam / no vāpi yadi tan me tvaṃ yathāvad vaktum arhasi //MU_4,17.29//",
    "GSP27motik_4u:1323": " eṣaḥ saṃsṛtiṣaṇḍaughaḥ svayam svabhāvena / mithaḥ anyoḥnyam / yadi milati yadi vā no milati api / tvam etat yathāvat samyak / vaktum arhasi samyak kathayeti yāvat //MT_4,17.29//",
    "GSP27motik_4u:1324": " śrīvasiṣṭha uttaram āha",
    "GSP27motik_4u:1325": " malinaṃ hi mano ḥvīryaṃ na mithaḥ śleṣam arhati / ayo ḥyasīvāsantapte śuddhe tapte tu līyate //MU_4,17.30//",
    "GSP27motik_4u:1326": " hi niścaye / malinam rāgādimaladūṣitam / ata evāvīryam / manaḥ mithaḥ anyoḥnyam /",
    "GSP27motik_4u:1327": " śleṣam melanam / nārhati / kim iva / aya iva / yathāyaḥ asantapte ayasi śleṣaṃ nārhati /",
    "GSP27motik_4u:1328": " tathety arthaḥ / tu pakṣāntare / manaḥ / śuddhe manasi / līyate milati / ayaś ca",
    "GSP27motik_4u:1329": " santapte ḥyasi līyate //MT_4,17.30 //",
    "GSP27motik_4u:1330": " cittatattvāni śuddhāni sammilanti parasparam / ekarūpāṇi toyāni yānty aikyaṃ nābilāni hi //MU_4,17.31//",
    "GSP27motik_4u:1331": " spaṣṭam //MT_4,17.31//",
    "GSP27motik_4u:1332": " sargāntaślokenāpy etad eva kathayati",
    "GSP27motik_4u:1333": " śuddhir hi cittasya vivāsanatvam abhūtasaṃvedanarūpam ekam / tasyāḥ suṣuptātmapadāt prabudhya tanmātrayuktyā parasaṅgam eti //MU_4,17.32//",
    "GSP27motik_4u:1334": " hi niścaye / abhūtasaṃvedanātma asiddhapadārthasaṃvedanasvarūpam / vivāsanatvam padārthaviṣayabhāvanākhyasaṃskārarāhityam /",
    "GSP27motik_4u:1335": " ekam kevalam / cittasya śuddhiḥ bhavati / tat cittam / suṣuptātma suṣuptasvarūpam /",
    "GSP27motik_4u:1336": " yat padam sthānam / tasmāt / tasyāḥ śuddheḥ hetoḥ / prabudhya turyākhyam bodham prāpya /",
    "GSP27motik_4u:1337": " tanmātrayuktyā sūkṣmabhūtayogena / parasaṅgam anyaiḥ saha śleṣam / eti gacchati /",
    "GSP27motik_4u:1338": " tanmātrayuktyā melanaṃ ca svena saha sarvasyaikopādānatvajñānam eva jñeyam / iti",
    "GSP27motik_4u:1339": " śivam //MT_4,17.32 //",
    "GSP27motik_4u:1340": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe saptādaśaḥ sargaḥ //17//",
    "GSP27motik_4u:1341": " oṃ / nanu kathaṃ tanmātrayuktyā cetaḥ anyaiḥ saha milatīty / atrāha",
    "GSP27motik_4u:1342": " sarvasaṃsṛtiṣaṇḍeṣu bījarūpakalātmanaḥ / tanmātrapratibhāsasya pratibhāse na bhinnatā //MU_4,18.1//",
    "GSP27motik_4u:1343": " bījarūpā bījasvarūpā / yā kalā / tadātmanaḥ tatsvarūpasya / sthūlabhūtabījarūpasyeti",
    "GSP27motik_4u:1344": " yāvat / tanmātrapratibhāsasya pañcatanmātrākārasya pratibhāsasya / sarvasaṃsṛtiṣaṇḍeṣu",
    "GSP27motik_4u:1345": " samasteṣu sargarūpeṣu ṣaṇḍeṣu / pratibhāse sphuraṇe / bhinnatā nāsti / mṛda iva ghaṭādiṣu",
    "GSP27motik_4u:1346": " sphuraṇe / ataḥ tanmātrayuktyā cittasyānyamelanaṃ yuktam eveti bhāvaḥ / tanmātrāṇi",
    "GSP27motik_4u:1347": " ca sthūlabhūtabījabhūtāni saṃskāramātraśarīrāṇi ākāśādibhyo buddhyā pṛthakkṛtāni",
    "GSP27motik_4u:1348": " pañca śabdādīni jñeyāni //MT_4,18.1 //",
    "GSP27motik_4u:1349": " na kevalaṃ sargaiḥ saha melanam eva tanmātrayuktyā bhavati kiṃ tu brahmaṇi melanam api tayaivety abhiprāyeṇāha",
    "GSP27motik_4u:1350": " pravṛttir vā nivṛttir vā tanmātrāpattipūrvakam / sarvasya jīvajātasya suṣuptatvād anantaram //MU_4,18.2//",
    "GSP27motik_4u:1351": " sarvasya jīvajātasya jīvasamūhasya / suṣuptatvāt suṣuptabhāvāt / anantaram paścāt /",
    "GSP27motik_4u:1352": " pravṛttiḥ vā anyasargaiḥ saha melanaṃ vā / nivṛttir vā sargebhyaḥ nivṛttirūpam brahmaṇi",
    "GSP27motik_4u:1353": " melanaṃ vā / tanmātrāpattipūrvakam tanmātrayogapūrvakam eva / bhavati / suṣuptau",
    "GSP27motik_4u:1354": " sargāṇām bījatvenāvasthānāt nivṛttyasambhavaḥ sargāṇām prākaṭyenānavasthānāt pravṛttyasambhava",
    "GSP27motik_4u:1355": " iti suṣuptatvād anantaram ity uktam / anantaram iti kathanena ca suṣupter atrāvaśyambhāvaḥ",
    "GSP27motik_4u:1356": " sūcitaḥ / brahmasargayoḥ setutvena sthitāyāḥ suṣupter avaśyambhāvasya suspaṣṭatvāt /",
    "GSP27motik_4u:1357": " atra ca pravṛttiḥ jīvanmuktānāṃ nivṛttiḥ videhamuktānām iti viṣayavibhāgo draṣṭavyaḥ /",
    "GSP27motik_4u:1358": " itareṣām pravṛttis tu ajñānamūlatvena neha vaktuṃ yuktā //MT_4,18.2 //",
    "GSP27motik_4u:1359": " prakṛtatvāt pravṛtteḥ tanmātrāpattipūrvakatvam pṛthak kathayati",
    "GSP27motik_4u:1360": " pravṛttibhājo ye jīvās te tanmātrapadaṃ gatāḥ / tanmātraikatayā sargān mithaḥ paśyanti kalpitān //MU_4,18.3//",
    "GSP27motik_4u:1361": " ye jīvāḥ jīvanmuktasvabhāvāḥ jīvāḥ / pravṛttibhājaḥ sattvaśeṣatayā pravṛttiyuktāḥ",
    "GSP27motik_4u:1362": " bhavanti / te tanmātraikatayā tanmātrayuktyā / kalpitān paramārthatayā kalpitasvarūpān /",
    "GSP27motik_4u:1363": " sargān / mithaḥ anyoḥnyam / paśyanti / jīvanmuktānām manāṃsy anyoḥnyam milantīty",
    "GSP27motik_4u:1364": " atra paramaṃ rahasyam //MT_4,18.3 //",
    "GSP27motik_4u:1365": " tanmātraikyapraṇālena citrāḥ sargajalāśayāḥ / parasparaṃ sammilanti ghanatāṃ yānti cābhitaḥ //MU_4,18.4//",
    "GSP27motik_4u:1366": " tanmātrāṇām pañcatanmātrāṇām / yad aikyam / tad eva praṇālaḥ jalapravāhamārgaḥ / tena / ghanatām ghanībhāvam //MT_4,18.4//",
    "GSP27motik_4u:1367": " nanu sarve sargaughāḥ tanmātraikyapraṇālena milanty atha vā katipaye evety / atrāha",
    "GSP27motik_4u:1368": " kecit pṛthak sthitim itāḥ pṛthag eva layaṃ gatāḥ / kecin mithaḥ sammilitā jagatṣaṇḍāḥ sthitāḥ kṛtāḥ //MU_4,18.5//",
    "GSP27motik_4u:1369": " kecid aśuddhamatayaḥ / uttarārdhe kecit śuddhamatayaḥ / kṛtāḥ kalpitāḥ / na tu sahajāḥ //MT_4,18.5//",
    "GSP27motik_4u:1370": " nanv etādṛśāḥ sargaughāḥ kasminn ādhāre sthitāḥ bhavantīty / atrāha",
    "GSP27motik_4u:1371": " jagatṣaṇḍasahasrāṇi yatrāsaṅkhyāny aṇāv aṇau / aparasparalagnāni kānanam brahma nāma tat //MU_4,18.6//",
    "GSP27motik_4u:1372": " aparasparalagnāni anyoḥnyam asaṅkīrṇāni / aṇau aṇau pratyaṃśam //MT_4,18.6//",
    "GSP27motik_4u:1373": " mithaḥ sa melanaṃ naiti ghanatāṃ samupāgataḥ / yad yad yatra yathā rūḍhaṃ tat tat paśyati netarat //MU_4,18.7//",
    "GSP27motik_4u:1374": " ghanatām ghanībhāvam / gataḥ sargaḥ / mithaḥ sa melanaṃ naiti na gacchati / yataḥ",
    "GSP27motik_4u:1375": " saḥ sargaḥ / lakṣaṇayā tatrasthaḥ pramātā / yat yat yatra rūḍham paricitam / tat",
    "GSP27motik_4u:1376": " tat tatra paśyati / na itarat / atra pramātur aśuddhamatitvaṃ hetutvena bahuśaḥ uktam //MT_4,18.7 //",
    "GSP27motik_4u:1377": " vartamānamanorājyavaśāj jīvaparamparāḥ / parasparaṃ sammilitāḥ sargāṇāṃ rūḍhibhāvanāḥ //MU_4,18.8//",
    "GSP27motik_4u:1378": " vartamānam yat manorājyam saṅkalpaḥ / tadvaśāt / jīvaparamparāḥ parasparaṃ sammilitāḥ",
    "GSP27motik_4u:1379": " bhavanti / samānamanorājyatvāj jīvāḥ parasparam milantīti bhāvaḥ / jīvaparamparāḥ",
    "GSP27motik_4u:1380": " kathambhūtāḥ / sargāṇāṃ rūḍhau satyatāyām / bhāvanāḥ yāsām / tāḥ / ayam bhāvaḥ /",
    "GSP27motik_4u:1381": " śuddhamatīnāṃ sargāḥ tanmātraikyapraṇālena sarvadā milanti / aśuddhamatīnāṃ tu kadācid",
    "GSP27motik_4u:1382": " ekasaṅkalpatveneti //MT_4,18.8 //",
    "GSP27motik_4u:1383": " nanu katham iyaṃ dehasattā prākaṭyaṃ gatā yadvaśoditasaṅkalpākhyamalāvṛtabuddhīnāṃ tanmātraikyapraṇālenānyasargaiḥ saha melanaṃ na bhavatīty / atrāha",
    "GSP27motik_4u:1384": " dehasattā bhṛśaṃ rūḍhā dehābhāvas tu vismṛtaḥ / dehatvaparirūḍhatvāc cidvyomnā vismṛtātmanā //MU_4,18.9//",
    "GSP27motik_4u:1385": " cidvyomnā dehatvaparirūḍhatvāt cidvyomakartṛkāt dehabhāve parirūḍhatvāt / cidvyomnā",
    "GSP27motik_4u:1386": " svātmatvena bhāvitāt dehabhāvāt iti yāvat / dehasattā rūḍhā prarohaṃ gatā / tu pakṣāntare /",
    "GSP27motik_4u:1387": " dehābhāvaḥ paramārthasan dehapratiyogikas traikāliko ḥbhāvaḥ / cidvyomnā kathambhūtena /",
    "GSP27motik_4u:1388": " vismṛtātmanā vismṛtasvarūpeṇa / vismṛtaḥ vismṛtiṃ nītaḥ //MT_4,18.9 //",
    "GSP27motik_4u:1389": " athānyena dṛṣṭāntenānyasargaiḥ sammelanaṃ kathayati",
    "GSP27motik_4u:1390": " yathā śuddhaprāṇamarut paraprāṇābhivedhanāt / vetti vedhyamanorājyaṃ tathā sargān narāśrayī //MU_4,18.10//",
    "GSP27motik_4u:1391": " yathā śuddhaprāṇamarut prāṇāyāmādinā śuddhaprāṇaḥ / prāṇayogīti yāvat / paraprāṇābhivedhanāt /",
    "GSP27motik_4u:1392": " paraprāṇeṣu yat abhivedhanam abhivyāptiḥ / tasmāt / parapurapraveśād iti yāvat /",
    "GSP27motik_4u:1393": " vedhyamanorājyam / vedhyasya abhivyāpyasya puruṣasya / manorājyaṃ vetti / tathā tadvat /",
    "GSP27motik_4u:1394": " narāśrayī tanmātrapraṇālenānyapuruṣāviṣṭaḥ jīvanmuktaḥ puruṣaḥ brahmaṇaḥ prathamam",
    "GSP27motik_4u:1395": " utthitaḥ puruṣo vā / sargān āśritapuruṣasargān / vetti //MT_4,18.10 //",
    "GSP27motik_4u:1396": " evaṃ śrīrāmakṛte praśne uttaraṃ samyag uktvā pūrvatra yatra tatroktāni viśīrṇāni upadeśavākyāni kathayati",
    "GSP27motik_4u:1397": " sarveṣāṃ jīvarāśīnām ātmāvasthātrayaṃ śritaḥ / jagratsvapnasuṣuptākhyam atra deho na kāraṇam //MU_4,18.11//",
    "GSP27motik_4u:1398": " atra avasthātrayāśrayaṇe //MT_4,18.11//",
    "GSP27motik_4u:1399": " evam ātmani jīvatvam anyāvasthātrayātmani / tāpāmbhasīva vīcitvam asmin kacati dehatā //MU_4,18.12//",
    "GSP27motik_4u:1400": " anyāvasthātrayātmani / anyat svavyatiriktatvena bhāsamānam / yat avasthātrayam jāgradādyavasthātrayam /",
    "GSP27motik_4u:1401": " tat / ātmā svarūpaṃ yasya / tādṛśe / asmin jīvatvāvacchinne / ātmani //MT_4,18.12 //",
    "GSP27motik_4u:1402": " citkalāpadam āsādya suṣuptāntapade sthitam / buddho nivartate jīvo mūḍhaḥ sarge pravartate //MU_4,18.13//",
    "GSP27motik_4u:1403": " citkalāpadam turyākhyam padam / buddhaḥ citkalāvimarśanasamarthaḥ / nivartate punaḥ viṣayeṣv āsaktiṃ na bhajate / pravartate viṣayāsaktim bhajate",
    "GSP27motik_4u:1404": " svabhāvaśuddhir hi yadā tadā maitrī pravartate / dvayor ekatvarūpaiva susauhārdanidarśanā //MU_4,18.14//",
    "GSP27motik_4u:1405": " maitrī kathambhūtā eva / dvayoḥ ekatvarūpā eva / dvayor ekatvam eva hi maitrīśabdārthaḥ /",
    "GSP27motik_4u:1406": " punaḥ kathambhūtā / susauhārdanidarśanā / susauhārdam praśastamitrabhāvaḥ / nidarśanam",
    "GSP27motik_4u:1407": " dṛṣṭāntaḥ yasyāḥ / sā / susauhārde hi dvayor ekatvam eva bhavati //MT_4,18.14 //",
    "GSP27motik_4u:1408": " ajñaḥ suṣuptāt sambuddho jīvaḥ kaścit svasargabhāk / sarvagatvāc citaḥ kaścit parasargeṇa nīyate //MU_4,18.15//",
    "GSP27motik_4u:1409": " svasargabhāk suṣuptāvasthāyāḥ pūrvaṃ yādṛksvabhāva āsīt / tādṛksvabhāva evety arthaḥ /",
    "GSP27motik_4u:1410": " parasargeṇa nayanam svabhāvaparivṛttiḥ jñeyā / śukrādisargadṛṣṭāntena vā parasarganayanaṃ",
    "GSP27motik_4u:1411": " yojyam //MT_4,18.15 //",
    "GSP27motik_4u:1412": " nanu tasmin sarge ḥnyaḥ sargaḥ kutrāsti yenāsau nīyata ity / atrāha",
    "GSP27motik_4u:1413": " sarge sarge pṛthagrūpaṃ santi sargāntarāṇy api / teṣv apy antaḥsthasargaughāḥ kadalīdalapīṭhavat //MU_4,18.16//",
    "GSP27motik_4u:1414": " yathā kadalīdaleṣv antar anyāni dalāni santi teṣv antar apy anyāni tathā sargeṣv api sargāntarāṇi santi / teṣv antar apy anyāni santīti piṇḍārthaḥ",
    "GSP27motik_4u:1415": " sarge sargāntarāpūrapattrapīvaravṛttimān / svabhāvaśītalo brahmakadalīdalamaṇḍapaḥ //MU_4,18.17//",
    "GSP27motik_4u:1416": " sarge ekasmin sarge / yaḥ sargāntarāpūraḥ anyasargasamūhaḥ / sa eva pattrāṇi / taiḥ pīvarā bṛṃhaṇarūpā / vṛttiḥ sthitiḥ yasya / saḥ / tādṛśaḥ",
    "GSP27motik_4u:1417": " kadalyām anyatā nāsti yathā pattraśateṣv api / brahmatattve ḥnyatā nāsti tathā sargaśateṣv api //MU_4,18.18//",
    "GSP27motik_4u:1418": " spaṣṭam //MT_4,18.18//",
    "GSP27motik_4u:1419": " bījāt phalaṃ rasād bhūtvā yathā bījam punar bhavet / tathā brahma mano bhūtvā bodhād brahma punar bhavet //MU_4,18.19//",
    "GSP27motik_4u:1420": " yathā phalam bījāt upādānabhūtāt bījāt / bhūtvā prādurbhūya / rasāt hetoḥ / punaḥ bījam bhavet / tathā brahma mano bhūtvā bodhāt / punaḥ brahma bhavet //MT_4,18.19//",
    "GSP27motik_4u:1421": " rasakāraṇakam bījam phalabhāvena jṛmbhate / brahmakāraṇako jīvo jagadrūpeṇa jṛmbhate //MU_4,18.20//",
    "GSP27motik_4u:1422": " spaṣṭam //MT_4,18.20//",
    "GSP27motik_4u:1423": " rasasya kāraṇaṃ kiṃ syād iti vaktuṃ na yujyate / svabhāvo nirviśeṣatvāt paraṃ vaktuṃ na yujyate //MU_4,18.21//",
    "GSP27motik_4u:1424": " kathaṃ na yujyata ity / atrāha svabhāva iti / svabhāvaḥ param kevalam / nirviśeṣatvāt /",
    "GSP27motik_4u:1425": " vaktum abhiyogaviṣayatāṃ netum / na yujyate / svabhāvasyābhiyoge kriyamāṇe aviśeṣāt",
    "GSP27motik_4u:1426": " sarveṣu svabhāveṣv abhiyogaḥ prāpnotīti nirviśeṣatvād iti padasyābhiprāyaḥ //MT_4,18.21 //",
    "GSP27motik_4u:1427": " na cāsattā sarvamaye vaktuṃ kvacana śakyate / nākāraṇe kāraṇādi pare vāsty ādikāraṇe //MU_4,18.22//",
    "GSP27motik_4u:1428": " asataḥ sarvamayatvāyogāt iti bhāvaḥ / nākāraṇa iti / akāraṇe na vidyate kāraṇaṃ yasya /",
    "GSP27motik_4u:1429": " tādṛśe / ādikāraṇe pare utkṛṣṭe cinmātre / kāraṇādi na asti / ādikāraṇatvāpāyād iti",
    "GSP27motik_4u:1430": " bhāvaḥ //MT_4,18.22 //",
    "GSP27motik_4u:1431": " bījaṃ jahan nijavapuḥ phalībhūtaṃ vilokyate / brahmājahan nijavapuḥ phalam bījaṃ ca saṃsthitam //MU_4,18.23//",
    "GSP27motik_4u:1432": " brahmaṇaḥ bījatvāvasthāne nijavapuṣaḥ ahānam eva hetuḥ //MT_4,18.23//",
    "GSP27motik_4u:1433": " bījasyākṛtimat sarvaṃ tenānākṛti tatpadam / na yujyate samīkartuṃ tasmān nāsty upamā śive //MU_4,18.24//",
    "GSP27motik_4u:1434": " sarvam samastam svarūpam / bījasyākṛtimat bhavati / tena tato hetoḥ / śive śuddhacinmātratattve / upamā nāsti //MT_4,18.24//",
    "GSP27motik_4u:1435": " kham eva jāyate khābhān na ca taj jāyate ḥnyadṛk / ato na jātaṃ vā jātaṃ viddhi brahmanabho jagat //MU_4,18.25//",
    "GSP27motik_4u:1436": " khābhāt atyantanairmalyenākāśatulyāt brahmaṇaḥ / kham eva jāyate / nanu katham etad",
    "GSP27motik_4u:1437": " ity āha / na ceti / caśabdo hetau / yataḥ tat jagannāma kham / anyadṛk brahmetaradṛgrūpam /",
    "GSP27motik_4u:1438": " na jāyate notpadyate / phalitaṃ kathayati ata iti / ataḥ paramārthato / na jātam /",
    "GSP27motik_4u:1439": " ābhāsataḥ jātaṃ vā / jagat brahmanabhaḥ brahmākāśam / viddhi //MT_4,18.25 //",
    "GSP27motik_4u:1440": " dṛśyam paśyan svam ātmānaṃ na draṣṭā samprapaśyati / prapañcākrāntasaṃvitteḥ kasyodeti nijā sthitiḥ //MU_4,18.26//",
    "GSP27motik_4u:1441": " draṣṭā dṛśyam dṛśikriyāviṣayībhūtam bhāvajātam / paśyan / svam ātmānam draṣṭṛrūpam",
    "GSP27motik_4u:1442": " nijam ātmānam / na paśyati nānubhavati / prapañcenākrāntā svonmukhatāṃ nītā / saṃvittiḥ",
    "GSP27motik_4u:1443": " yasya / tādṛśasya / kasya puruṣasya / nijā sthitiḥ svaṃ svarūpam / udeti sphurati /",
    "GSP27motik_4u:1444": " na kasyāpīty arthaḥ //MT_4,18.26 //",
    "GSP27motik_4u:1445": " mṛgatṛṣṇājalabhrāntau satyāṃ keva vidagdhatā / vidagdhatāyāṃ satyāṃ tu kevāsau mṛgatṛṣṇikā //MU_4,18.27//",
    "GSP27motik_4u:1446": " ato vidagdhatā eva satsaṅgamādinā poṣaṇīyeti bhāvaḥ //MT_4,18.27//",
    "GSP27motik_4u:1447": " ākāśaviśado draṣṭā sarvago ḥpi na paśyati / netraṃ nijam ivātmānaṃ dṛśībhūtam aho bhramaḥ //MU_4,18.28//",
    "GSP27motik_4u:1448": " ākāśavad viśadaḥ śuddhacinmātrarūpatvenātyantanirmalaḥ / draṣṭā / dṛśībhūtam dṛśyabhāvaṃ",
    "GSP27motik_4u:1449": " gatam / ātmānam draṣṭākhyam ātmānam / na paśyati / kim iva / netram iva / yathā netraṃ",
    "GSP27motik_4u:1450": " nijam ātmānaṃ na paśyati / tathety arthaḥ / aho bhramaḥ bhavati //MT_4,18.28 //",
    "GSP27motik_4u:1451": " ākāśaviśadam brahma yatnenāpi na labhyate / dṛśye dṛśyatayādṛṣṭe tv asya lābhaḥ sudūrataḥ //MU_4,18.29//",
    "GSP27motik_4u:1452": " kuto na labhyate ity / atrāha dṛśya iti / tena dṛśye dṛśyatvādarśanam eva brahmalabdhir iti bhāvaḥ //MT_4,18.29//",
    "GSP27motik_4u:1453": " tvādṛksthūlo ḥvadhānena vinā yatra na dṛśyate / tatrātidūrodastaiva draṣṭuḥ sūkṣmasya dṛśyatā //MU_4,18.30//",
    "GSP27motik_4u:1454": " yatra yasmin viṣaye / avadhānena vinā tvādṛksthūlaḥ na dṛśyate / tatra tasmin viṣaye /",
    "GSP27motik_4u:1455": " sūkṣmasya draṣṭuḥ dṛśyatā atidūrodastā eva bhavati / tvādṛg iti dehābhiprāyeṇoktiḥ //MT_4,18.30 //",
    "GSP27motik_4u:1456": " draṣṭā draṣṭaiva bhavati na tu spṛśati dṛśyatām / dṛśyaṃ ca dṛśyate tena draṣṭā rāma na dṛśyate //MU_4,18.31//",
    "GSP27motik_4u:1457": " draṣṭā dṛśikriyākartā / draṣṭā eva bhavati / asau draṣṭā dṛśyatām dṛśyabhāvam / na",
    "GSP27motik_4u:1458": " spṛśati / he rāma / tena draṣṭrā / dṛśyaṃ dṛśyate yena / dṛśyasya dṛśyatvam astīti",
    "GSP27motik_4u:1459": " bhāvaḥ / tena draṣṭrā / draṣṭā draṣṭṛrūpaḥ svātmā / na dṛśyate / atisūkṣmatvād iti",
    "GSP27motik_4u:1460": " bhāvaḥ //MT_4,18.31 //",
    "GSP27motik_4u:1461": " draṣṭaiva sambhavaty eko na tu dṛśyam ihāsti hi / draṣṭā sarvātmako dṛśyaṃ sthitaś cet keva dṛśyatā //MU_4,18.32//",
    "GSP27motik_4u:1462": " sambhavatīti / tasyaiva vicārasahatvād iti bhāvaḥ / sarvātmakaḥ draṣṭā dṛśyaṃ sthitaḥ",
    "GSP27motik_4u:1463": " dṛśyatayā sthitaḥ / cet bhavati / tadā dṛśyatā kā iva bhavati / avaśyaṃ ca svapnanyāyena",
    "GSP27motik_4u:1464": " draṣṭuḥ dṛśyatayāvasthānam aṅgīkartavyam //MT_4,18.32 //",
    "GSP27motik_4u:1465": " nanu kathaṃ draṣṭā dṛśyatvena tiṣṭhatīty āśaṅkya dṛṣṭāntaṃ kathayati",
    "GSP27motik_4u:1466": " sarvaśaktimatā rājñā yat yat sampādyate yathā / tat tat tathā bhavaty āśu sa evodeti tattayā //MU_4,18.33//",
    "GSP27motik_4u:1467": " yathā sarvaśaktimatā samrāṭtvena sarvaśaktiyuktena / rājñā / yat yat vastu / yathā",
    "GSP27motik_4u:1468": " sampādyate sampādanakriyāviṣayatāṃ nīyate / tat tat vastu / āśu tathā bhavati sampadyate /",
    "GSP27motik_4u:1469": " vicāre kriyamāṇe sa eva rājā eva / tattayā tattadvasturūpeṇa / udeti sphurati / ayam",
    "GSP27motik_4u:1470": " bhāvaḥ / yathā sarvaśaktimān rājā svāvyatiriktajñānadvāreṇa jñānavivartabhūtasampadyamānavastutayā",
    "GSP27motik_4u:1471": " sphurati / tathā draṣṭā svāvyatiriktadṛśikriyādvāreṇa dṛśikriyāvivartabhūtadṛśyamānapadārthatayā",
    "GSP27motik_4u:1472": " sphuratīti //MT_4,18.33 //",
    "GSP27motik_4u:1473": " yathā madhurasollāsaḥ ṣaṇḍo bhavati bhāsuraḥ / rasatām ajahac caiva phalapuṣpadalonnataḥ //MU_4,18.34//",
    "GSP27motik_4u:1474": " cidullāsas tathā jīvo bhūtvā bhavati dehakaḥ / cinmātratāṃ tām ajahad eva darśanadṛṅmayaḥ //MU_4,18.35//",
    "GSP27motik_4u:1475": " darśanadṛṅmayaḥ karmasādhano ḥyaṃ darśanaśabdaḥ / tena dṛśyadṛṅmayaḥ ity arthaḥ / yugmam //MT_4,18.34-35//",
    "GSP27motik_4u:1476": " nānāṣaṇḍasahasraughair advitīyair nijātmanaḥ / yathodeti raso bhaumaś cit tathodety ahambhramaiḥ //MU_4,18.36//",
    "GSP27motik_4u:1477": " bhaumaḥ bhūmisambandhī //MT_4,18.36//",
    "GSP27motik_4u:1478": " cidrasollāsavṛkṣāṇāṃ kacatām ātmanātmani / dṛśyaśākhāśatāḍhyānām iha nānto ḥvagamyate //MU_4,18.37//",
    "GSP27motik_4u:1479": " cid eva rasaḥ / tasya yaḥ ullāsaḥ / tasya vṛkṣāṇām jagatām iti yāvat //MT_4,18.37//",
    "GSP27motik_4u:1480": " ṣaṇḍaḥ pratyekam evāntar yathā rasacamatkṛtim / svādayaty evam eṣā cit pṛthak paśyati saṃsṛtīḥ //MU_4,18.38//",
    "GSP27motik_4u:1481": " rasena kṛtām ucchūnatārūpāṃ camatkṛtim rasacamatkṛtim //MT_4,18.38//",
    "GSP27motik_4u:1482": " yā yodeti yathā yasyā jīvaśakteḥ svasaṃsṛtiḥ / tām tāṃ tathaiti sā svāntaś cid bhūtabhuvanasthitim //MU_4,18.39//",
    "GSP27motik_4u:1483": " udeti sphurati / cit citsvarūpā / sā jīvaśaktiḥ / svāntaḥ svamadhye / tāṃ tām bhūtabhuvanasthitim /",
    "GSP27motik_4u:1484": " bhūtānāṃ tadādhārabhūtānām / bhuvanānāṃ ca saṃsthitim saṃsthām / eti prāpnoti //MT_4,18.39 //",
    "GSP27motik_4u:1485": " jīvasaṃsṛtayaḥ kāścit pramilanti parasparam / svayaṃ vihṛtya saṃsāre śāmyanti cirakālataḥ //MU_4,18.40//",
    "GSP27motik_4u:1486": " kāścit śuddhamatiyuktāḥ / cirakālataḥ dehapātānantaram //MT_4,18.40//",
    "GSP27motik_4u:1487": " sūkṣmayā parayā dṛṣṭyā svam paśyasy anayā tathā / jagajjālasahasrāṇi paramāṇvantareṣv api //MU_4,18.41//",
    "GSP27motik_4u:1488": " tvam / svam cinmātrākhyaṃ svātmānam / anayā asmin prakaraṇe proktayā / parayā utkṛṣṭayā /",
    "GSP27motik_4u:1489": " sūkṣmayā sūkṣmavastuviṣayatvena sūkṣmarūpayā / dṛṣṭyā samyagjñānena / paśyasi anubhavasi /",
    "GSP27motik_4u:1490": " tathāśabdaḥ samuccaye / tathā paramāṇvantareṣv api jagajjālasahasrāṇi paśyasi / apiśabdaḥ",
    "GSP27motik_4u:1491": " paramāṇvantareṣu jagajjālasahasradarśanāsambhavadyotakaḥ //MT_4,18.41 //",
    "GSP27motik_4u:1492": " bhittau nabhasi pāṣāṇe jvālāyām anile jale / santi saṃsāralakṣyāṇi tile tailam ivākhile //MU_4,18.42//",
    "GSP27motik_4u:1493": " jagadbījabhūtacinmātrasāratveneti bhāvaḥ //MT_4,18.42//",
    "GSP27motik_4u:1494": " śuddham eti yadā cetas tadā jīvo bhavec citiḥ / śuddhā ca sā sarvagatā tena sammelanam mithaḥ //MU_4,18.43//",
    "GSP27motik_4u:1495": " sā cit / tena śuddhatvena //MT_4,18.43//",
    "GSP27motik_4u:1496": " sarveṣām padmajādīnāṃ svasattābhramapūrakaḥ / jagaddīrghamahāsvapnaḥ svayam antaḥ samutthitaḥ //MU_4,18.44//",
    "GSP27motik_4u:1497": " svasattābhramapūrakaḥ svasattābhramakārīty arthaḥ //MT_4,18.44//",
    "GSP27motik_4u:1498": " svapnāt svapnāntaraṃ yānti kāścid bhūtaparamparāḥ / tenopalambhaḥ kuḍyādāv āsāṃ dṛḍhataraḥ sthitaḥ //MU_4,18.45//",
    "GSP27motik_4u:1499": " kāścid bhūtaparamparāḥ bhūtapaṅktayaḥ / svapnāt ekasmāt saṃsṛtirūpāt svapnāt / svapnāntaram",
    "GSP27motik_4u:1500": " anyasaṃsṛtirūpaṃ svapnam / yānti / tena tataḥ hetoḥ / āsām svapnāt svapnāntaraṃ gatānām",
    "GSP27motik_4u:1501": " bhūtapaṅktīnām / kuḍyādau dṛḍhataraḥ upalambhaḥ sthitaḥ asti / idaṃ kuḍyam ityādirūpaṃ",
    "GSP27motik_4u:1502": " jñānam asti //MT_4,18.45 //",
    "GSP27motik_4u:1503": " yad yatra cid bhāvayati tat tatrāśu bhavaty alam / tayā svapne ḥpi yad dṛṣṭaṃ tatkāle satyam eva tat //MU_4,18.46//",
    "GSP27motik_4u:1504": " tayā citā //MT_4,18.46//",
    "GSP27motik_4u:1505": " cidaṇor antare santi samastānubhavāṇavaḥ / yathā bījāntare pattralatāpuṣpaphalāṇavaḥ //MU_4,18.47//",
    "GSP27motik_4u:1506": " samastāḥ samastaghaṭapaṭādyākārāḥ / anubhavāṇavaḥ anubhavaleśāḥ //MT_4,18.47//",
    "GSP27motik_4u:1507": " paramāṇuṃ jagad antar dhatte citparamāṇukaḥ / līnam ākāśam ākāśe dvaitaikyabhramam utsṛja //MU_4,18.48//",
    "GSP27motik_4u:1508": " citparamāṇukaḥ cidrūpaḥ paramāṇuḥ / jagat paramāṇum jagadrūpam paramāṇum / antaḥ",
    "GSP27motik_4u:1509": " svātmabhittau / dhatte dhārayati / phalitam āha līnam iti / ataḥ ākāśam jagadākhyam",
    "GSP27motik_4u:1510": " ākāśam / ākāśe cidākhya ākāśe / līnam bhavati / etasya phalaṃ kathayati dvaitaikyam",
    "GSP27motik_4u:1511": " iti / ataḥ tvam dvaitaikyabhramam utsṛja tyaja / ekatayāpi vaktum aśakyasya kevalasya",
    "GSP27motik_4u:1512": " cinmātrasya sthitatvāt //MT_4,18.48 //",
    "GSP27motik_4u:1513": " deśakālakriyādyākhyaiḥ svair evāṇubhir eva cit / aṇūn anubhavaty antar itarāṇor asambhavāt //MU_4,18.49//",
    "GSP27motik_4u:1514": " svair eva svarūpabhūtair eva / aṇūn nānābhūtarūpān aṇūn / antaḥ svasmin / itarāṇoḥ deśādirūpasya cidvyatiriktasyāṇoḥ //MT_4,18.49//",
    "GSP27motik_4u:1515": " svayaṃ sarvasya kacitaḥ svacchaś cidaṇuṣaṇḍakaḥ / brahmādeḥ kīṭaniṣṭhasya dehadṛṣṭyānubhāvitaḥ //MU_4,18.50//",
    "GSP27motik_4u:1516": " dehadṛṣṭyā anubhāvitaḥ anubhavaviṣayatāṃ nītaḥ / kīṭaniṣṭhasya kīṭāvasānasya / anubhāvita ity atra svārthe ṇic ārṣaḥ //MT_4,18.50//",
    "GSP27motik_4u:1517": " kacitaṃ kiñcid eveha vastutas tu na kiñcana / svayaṃ svatvaṃ svādayante dvaitaṃ citparamāṇavaḥ //MU_4,18.51//",
    "GSP27motik_4u:1518": " punaḥ kim etat sphuratīty / atrāha svayam iti / citparamāṇavaḥ cilleśāḥ / dvaitam",
    "GSP27motik_4u:1519": " ghaṭapaṭādirūpadvaitasvarūpam / svatvam svabhāvam / svādayante camatkāraviṣayatāṃ",
    "GSP27motik_4u:1520": " nayanti //MT_4,18.51 //",
    "GSP27motik_4u:1521": " svayam prakacati sphāradehaś cidaṇuṣaṇḍakaḥ / netrādikusumadvāraiḥ saṃvidāmodam udgiran //MU_4,18.52//",
    "GSP27motik_4u:1522": " sphāradehaḥ sphārasvarūpaḥ / saṃvidāmodam ghaṭapaṭādijñānarūpam āmodam //MT_4,18.52//",
    "GSP27motik_4u:1523": " sampaśyatītarān kaścid bahīrūpeṇa cidghanān / sarvagatvād anāśatvād dṛśyabījasya vai citeḥ //MU_4,18.53//",
    "GSP27motik_4u:1524": " kaścit puruṣaḥ / jāgradavasthāviṣṭa iti yāvat / citeḥ dṛśyabījasya cidākhyasya dṛśyabījasya /",
    "GSP27motik_4u:1525": " sarvagatvāt tathā anāśatvāt / cidghanān citsvarūpatvena cidbharitān / itarān svato",
    "GSP27motik_4u:1526": " bhinnatvena bhātān padārthān / bahīrūpeṇa paśyati bāhyā ete iti anubhavati //MT_4,18.53 //",
    "GSP27motik_4u:1527": " antar evākhilaṃ kaścit paśyaty avikalaṃ jagat / tatrātikālaṃ kalanād unmajjati nimajjati //MU_4,18.54//",
    "GSP27motik_4u:1528": " kaścit svapnāvasthāviṣṭa iti yāvat / antar eva svasminn eva / na tu bāhye //MT_4,18.54//",
    "GSP27motik_4u:1529": " svapnāt svapnāntaraṃ tatra tathā paśyan punaḥ punaḥ / mithyāvaṭeṣu luṭhitaḥ śileva śikharacyutā //MU_4,18.55//",
    "GSP27motik_4u:1530": " kaścit kiṃ kurvan / svapnāt svapnāntaram punaḥ punaḥ paśyan iti pūrveṇaiva sambandhaḥ /",
    "GSP27motik_4u:1531": " kaścit kathambhūtaḥ / mithyā vyartham / avaṭeṣu bhāvābhāvākhyeṣv avaṭeṣu / luṭhitaḥ /",
    "GSP27motik_4u:1532": " kā iva / śikharacyutā śilā iva //MT_4,18.55 //",
    "GSP27motik_4u:1533": " kecit sammīlitāḥ kecid ātmany eva bhrame sthitāḥ / magnāḥ svasaṃvidrasataḥ sphuranto dehiṣaṇḍakāḥ //MU_4,18.56//",
    "GSP27motik_4u:1534": " kecit suṣuptyavasthāviṣṭāḥ / sammīlitāḥ nidrāgrastāḥ / ātmani ajñānavalite svātmani / dehiṣaṇḍakāḥ jīvasamūhāḥ //MT_4,18.56//",
    "GSP27motik_4u:1535": " turyāvasthāviṣṭān kathayati",
    "GSP27motik_4u:1536": " svayam antaḥ prapaśyanti ye jagajjīvasambhramam / taiḥ kaiścit tat tathā dṛśyam asatsvapnavad āśritam //MU_4,18.57//",
    "GSP27motik_4u:1537": " ye jīvanmuktāḥ jīvāḥ / jagajjīvasambhramam jagadākhyaṃ jīvasambhramam / antaḥ manasi /",
    "GSP27motik_4u:1538": " paśyanti / na tu bahiḥ / taiḥ kaiścit tat dṛśyaṃ tathā āśritam antastvenaivāśritam /",
    "GSP27motik_4u:1539": " katham / asatsvapnavat / turyāvasthāviṣṭā jīvanmuktā hi bāhyam api jagat svapnavad",
    "GSP27motik_4u:1540": " antaḥstham evānubhavanti bhramasvarūpatvadarśanāt //MT_4,18.57 //",
    "GSP27motik_4u:1541": " sarvātmatvāt svabhāvasya tad dṛśyaṃ satyam ātmani / sarvago vidyate yatra tatra sarvam udeti hi //MU_4,18.58//",
    "GSP27motik_4u:1542": " tat dṛśyam ātmani svasmin svarūpe / satyam bhavati / kutaḥ / svabhāvasya cinmātrākhyasya",
    "GSP27motik_4u:1543": " svabhāvasya / sarvātmatvāt sarvarūpeṇa vartamānatvāt / ayam bhāvaḥ / dṛśyaṃ draṣṭrapekṣayā",
    "GSP27motik_4u:1544": " siddhena dṛśyatvenāsatyam api sat / sarvarūpatvāvasthitacinmātrāparaparyāyasvabhāvasāratvena",
    "GSP27motik_4u:1545": " svasvarūpe satyam eveti / nanu katham etad ity / atrāha sarvaga iti / hi yasmāt /",
    "GSP27motik_4u:1546": " sarvagaḥ sarvavyāpakaṃ svabhāvāparaparyāyam cinmātratvam / yatra vidyate / tatra",
    "GSP27motik_4u:1547": " sarvam dṛśyam / udeti prādurbhavati / ataḥ svabhāvabhūtacinmātravat tatsattāvinābhāvi",
    "GSP27motik_4u:1548": " dṛśyam api satyam eveti bhāvaḥ //MT_4,18.58 //",
    "GSP27motik_4u:1549": " jīvāntaḥ pratibhāsasya sargasya punar antare / jīvaṣaṇḍa udety uccais tasyāntar itaro ḥpi ca //MU_4,18.59//",
    "GSP27motik_4u:1550": " spaṣṭam //MT_4,18.59//",
    "GSP27motik_4u:1551": " jīvāntar jāyate jīvas tasyāntar api jīvakaḥ / sarvatra rambhādalavaj jīvabījam prajīvati //MU_4,18.60//",
    "GSP27motik_4u:1552": " prajīvati prakṛṣṭāyāḥ jīvanakriyāyāḥ kartṛtvam bhajati //MT_4,18.60//",
    "GSP27motik_4u:1553": " dṛśyabuddhiparāvṛddhi samam etad anantakam / hemnīva kaṭakāditvam parijñaptyaiva naśyati //MU_4,18.61//",
    "GSP27motik_4u:1554": " anantakam antarahitatvena bhāsamānam / etat dṛśyam / parijñaptyaiva cinmātram evedam",
    "GSP27motik_4u:1555": " iti jñānenaiva / na tv anyena kenāpi hetunā / samam yugapat / na tu krameṇa / naśyati",
    "GSP27motik_4u:1556": " adarśanaṃ yāti / cinmātrarūpatvenānubhūyamānatvasiddher ity arthaḥ / etat kathambhūtam /",
    "GSP27motik_4u:1557": " dṛśyabuddhyā dṛśyam idam iti buddhyā / parā utkṛṣṭā / ā samantāt / vṛddhiḥ yasya /",
    "GSP27motik_4u:1558": " tat / etat kim iva / kaṭakāditvam iva / yathā hemni sthitaṃ kaṭakāditvam parijñaptyā",
    "GSP27motik_4u:1559": " hemaivedam iti jñānena naśyati / tathety arthaḥ //MT_4,18.61 //",
    "GSP27motik_4u:1560": " vicāro yasya nodeti ko ḥhaṃ kim idam ity alam / tasyādyantāvimukto ḥsau dīrgho jīvajvarabhramaḥ //MU_4,18.62//",
    "GSP27motik_4u:1561": " ādyantāvimuktaḥ avicchinnapravāhaḥ / jīvo ḥham iti jvararūpaḥ bhramaḥ jīvajvarabhramaḥ //MT_4,18.62//",
    "GSP27motik_4u:1562": " vicāraḥ phalitas tasya vijñeyo yasya sanmateḥ / dinānudinam āyāti tānavam bhogagṛdhnutā //MU_4,18.63//",
    "GSP27motik_4u:1563": " vijñeya ity / atra paṇḍitair iti śeṣaḥ / bhogagṛdhnutā bhogākāṅkṣā //MT_4,18.63//",
    "GSP27motik_4u:1564": " yathā dehopayuktaṃ hi karoty ārogyam auṣadham / tathendriyajaye nyasto vivekaḥ phalito bhavet //MU_4,18.64//",
    "GSP27motik_4u:1565": " dehopayuktam dehe prayuktam / phalitaḥ mokṣākhyavyavahite phalayuktaḥ / indriyajayasyaiva mokṣam prati sākṣād upāyatvād iti bhāvaḥ //MT_4,18.64//",
    "GSP27motik_4u:1566": " viveko ḥsti vacasy eva citre ḥgnir iva bhāsvaraḥ / yasya tena parityaktā duḥkhāyaiva vivekitā //MU_4,18.65//",
    "GSP27motik_4u:1567": " yasyety asya pūrvārdhena sambandhaḥ / parityakteti cittābhiprāyeṇoktam //MT_4,18.65//",
    "GSP27motik_4u:1568": " yathā sparśena pavanaḥ sattām āyāti no girā / tathecchātānavenaiva viveko ḥsyeti budhyate //MU_4,18.66//",
    "GSP27motik_4u:1569": " spaṣṭam //MT_4,18.66//",
    "GSP27motik_4u:1570": " citrāmṛtaṃ nāmṛtam eva viddhi citrānalaṃ nānalam eva viddhi / citre ḥṅganā nūnam anaṅganaiva vācā vivekas tv aviveka eva //MU_4,18.67//",
    "GSP27motik_4u:1571": " yathā citrasthasyāmṛtādeḥ tṛptyādyarthakriyākāritvābhāvāt anamṛtādirūpatvam eva /",
    "GSP27motik_4u:1572": " tathā kevalaṃ vācaiva kathyamānasya / ata eva indriyajayāsādhakasya vivekasya mokṣākhyārthakriyākāritvābhāvād",
    "GSP27motik_4u:1573": " avivekatvam eveti bhāvaḥ //MT_4,18.67 //",
    "GSP27motik_4u:1574": " punaḥ kīdṛk puruṣo vivekī asty / atra sargāntaślokenāha",
    "GSP27motik_4u:1575": " pūrvaṃ vivekena tanutvam eti rāgo ḥtha vairaṃ ca samūlam eva / paścāt parikṣīyata eva yatra sa pāvanas tatra vivekitāsti //MU_4,18.68//",
    "GSP27motik_4u:1576": " yatra yasmin puruṣe / rāgaḥ atha vairaṃ ca dveṣaḥ / vivekena vicāreṇa / pūrvam prathamam /",
    "GSP27motik_4u:1577": " tanutvam tānavam / eti gacchati / paścāt tanutvānantaram / kṣīyate eva naśyaty eva /",
    "GSP27motik_4u:1578": " saḥ puruṣaḥ / pāvanaḥ asti / tatra tasmin puruṣe / vivekitā vicārayuktatvam / asti /",
    "GSP27motik_4u:1579": " na tu vākyamātreṇa sadasannirṇāyake ity arthaḥ / iti śivam //MT_4,18.68 //",
    "GSP27motik_4u:1580": " iti śrībhāskarakaṇṭhaviracitāyāṃ śrīmoksopāyaṭīkāyāṃ sthitiprakaraṇe ḥṣṭādaśaḥ sargaḥ //18//",
    "GSP27motik_4u:1581": " atidurbodhatvena punar api pūrvoktam evārthaṃ kathayati",
    "GSP27motik_4u:1582": " jīvabījam param brahma sarvatra kham iva sthitam / tena jīvodarajagaty api jīvo ḥsty anekadhā //MU_4,19.1//",
    "GSP27motik_4u:1583": " jīvānām bījam prādurbhavasthānam / param brahma kham ivākāśavat / sarvatra dṛśyatayābhimate",
    "GSP27motik_4u:1584": " samaste jagajjāle / sthitam svarūpasāratayā sthitam bhavati / tena tato hetoḥ / jīvasya",
    "GSP27motik_4u:1585": " yat udaram madhyapradeśaḥ / tatrasthitaṃ yat jagat svapnādirūpaṃ jagat / tasmin api",
    "GSP27motik_4u:1586": " anekadhā nānāvidhasthāvarajaṅgamātmakaprakāreṇa nānāprakāro / jīvo ḥsti //MT_4,19.1 //",
    "GSP27motik_4u:1587": " tataḥ kim ity apekṣāyām āha",
    "GSP27motik_4u:1588": " cidghanaikaghanātmatvāj jīvāntar jīvajātayaḥ / kadalīdalavat santi kīṭā iva narodare //MU_4,19.2//",
    "GSP27motik_4u:1589": " ataḥ cidghanena ekam kevalam / ghanaḥ ātmā yasya / saḥ / tasya bhāvaḥ cidghanaikātmatvam /",
    "GSP27motik_4u:1590": " tasmāt hetoḥ / jīvāntaḥ jīvānām madhye / jīvajātayaḥ kadalīdalavat santi / kadalīdaleṣu",
    "GSP27motik_4u:1591": " hy antar anyāni dalāni santi / jīvajātayaḥ ke iva / kīṭā iva / yathā narodare kīṭāḥ",
    "GSP27motik_4u:1592": " santi / tathety arthaḥ //MT_4,19.2 //",
    "GSP27motik_4u:1593": " nanu jīvaḥ kuta utpadyate ity / atrāha",
    "GSP27motik_4u:1594": " yo yo rāma yathā grīṣme kalkasvedād bhavet krimiḥ / tattannāma tathā cittvāt khaṃ jīvībhavati svataḥ //MU_4,19.3//",
    "GSP27motik_4u:1595": " he rāma / grīṣme grīṣmakāle / kalkasvedāt / kalko malam / sa ca svedaś ca / tat kalkasvedam /",
    "GSP27motik_4u:1596": " tasmāt / yaḥ yaḥ krimiḥ yathā yena rūpeṇa / bhavet jāyate / kham ākāśam / cittvāt",
    "GSP27motik_4u:1597": " tathā tena rūpeṇa / svataḥ jīvībhavati / kham kathambhūtam / tattannāma tasya tasya",
    "GSP27motik_4u:1598": " krimer nāma yasya / tat / ayam bhāvaḥ / grīṣme tāvat nānāvidhāḥ krimayaḥ kalkasvedāt",
    "GSP27motik_4u:1599": " jāyante / teṣāṃ śarīraṃ tāvat kalkasvedamayam bhavatu / taccālakas tu jīvaḥ jīvatvānyathānupapattyā",
    "GSP27motik_4u:1600": " cittvayuktam ākāśam eva / kalkasvedasya śarīramātrasampādane parisamāptatvāt tadanyasyāsannidhānāc",
    "GSP27motik_4u:1601": " ca / atas sarve jīvāḥ ākāśārūpā eveti //MT_4,19.3 //",
    "GSP27motik_4u:1602": " yathā yathā yatante te jīvakāḥ svātmasiddhaye / tathā tathā bhavanty āśu vicitropāsanakramaiḥ //MU_4,19.4//",
    "GSP27motik_4u:1603": " te ākāśamayāḥ / jīvakāḥ / svātmasiddhaye yathā yathā yatante vicitropāsanākramaiḥ yatanarūpaiḥ nānāvidhair upāsanākramaiḥ / tathā tathā bhavanti",
    "GSP27motik_4u:1604": " sāmānyenoktvā viśeṣeṇa kathayati",
    "GSP27motik_4u:1605": " devān devayajo yakṣayajo yakṣān vrajanti hi / brahma brahmayajo yānti yad atucchaṃ tad āśrayet //MU_4,19.5//",
    "GSP27motik_4u:1606": " phalitam āha yad iti / ata ity adhyāhāraḥ / ataḥ puruṣaḥ yat atuccham bhavati / tat āśrayet //MT_4,19.5//",
    "GSP27motik_4u:1607": " nanu tarhi śukraḥ kathaṃ svayatanaṃ vinā nānārūpatāṃ gata ity / atrāha",
    "GSP27motik_4u:1608": " sa śukro bhṛguputro hi nirmalatvāt svasaṃvidaḥ / baddhaḥ prathamadṛṣṭena dṛśyenāśu svabhāvataḥ //MU_4,19.6//",
    "GSP27motik_4u:1609": " saḥ pūrvaprakaraṇoktaḥ / bhṛguputraḥ śukraḥ / hi niścaye / idamprathamatāvaroheṇa",
    "GSP27motik_4u:1610": " svasaṃvidaḥ nirmalatvāt prathamadṛṣṭena dṛśyena svabhāvataḥ prayatanaṃ vināśu baddhaḥ",
    "GSP27motik_4u:1611": " svonmukhaḥ kṛtaḥ / ato na virodha iti bhāvaḥ //MT_4,19.6 //",
    "GSP27motik_4u:1612": " abhijātāparimlānā bālā yat prathamam puraḥ / saṃvit prāpnoti tadrūpā bhavaty anyā na kācana //MU_4,19.7//",
    "GSP27motik_4u:1613": " abhijātā śuddhā / ata evāparimlānā tāvat kāluṣyam agatā / bālā brahmaṇaḥ sadyaḥ utthitā /",
    "GSP27motik_4u:1614": " saṃvit / prathamam ādau / yat puraḥ paśyati / tadrūpā bhavati / anyā brahmaṇaḥ pūrvataram",
    "GSP27motik_4u:1615": " utthitā / kācana saṃvit / na bhavati yatnaṃ vinā na bhavati / yatnena tu bhavaty",
    "GSP27motik_4u:1616": " eva / anyathā mokṣābhāvaprasaṅgāt //MT_4,19.7 //",
    "GSP27motik_4u:1617": " pūrvaṃ sphuritam praśnaṃ śrīrāmaḥ asmin samaye pṛcchati",
    "GSP27motik_4u:1618": " jāgratsvapnadaśābhedam bhagavan vaktum arhasi / kathaṃ ca jāgraj jāgrat syāt svapno ḥjāgrat katham bhavet //MU_4,19.8//",
    "GSP27motik_4u:1619": " kiṃ kathayāmīty apekṣāyām āha katham iti / jāgrat jāgrat kathaṃ syāt / svapnaḥ ajāgrat svapnaḥ / katham bhavet / etad eva kathaya me iti bhāvaḥ",
    "GSP27motik_4u:1620": " śrīvasiṣṭha uttaraṃ kathayati",
    "GSP27motik_4u:1621": " sthirapratyayayuktaṃ yat taj jāgrad iti kathyate / asthirapratyayaṃ yat syāt sa svapnaḥ samudāhṛtaḥ //MU_4,19.9//",
    "GSP27motik_4u:1622": " sthirapratyayena sa evāyam ity evaṃrūpapratyabhijñāyāṃ kṣameṇa sthirajñānena / yuktaṃ",
    "GSP27motik_4u:1623": " yat bhavati / paṇḍitaiḥ taj jāgrad iti kathyate / yat asthirapratyayam pratyabhijñākṣamāsthirajñānayuktam /",
    "GSP27motik_4u:1624": " syāt / paṇḍitaiḥ saḥ svapnaḥ samudāhṛtaḥ kathitaḥ //MT_4,19.9 //",
    "GSP27motik_4u:1625": " jāgratsvapnayoḥ kadācitsambhavayuktaṃ svapnajāgrattvaṃ kathayati",
    "GSP27motik_4u:1626": " jāgrac cet kṣaṇadṛṣṭaḥ syāt svapnaḥ kālāntarasthitaḥ / taj jāgrat svapnatām eti svapno jāgrattvam ṛcchati //MU_4,19.10//",
    "GSP27motik_4u:1627": " jāgral lakṣaṇayā jāgrajjñānaviṣayībhūtaṃ vastu / cet yadi / kṣaṇadṛṣṭaḥ kṣaṇam eva",
    "GSP27motik_4u:1628": " dṛṣṭaḥ / syāt / arthāt tataḥ naṣṭaḥ / tathā svapnaḥ svapnajñānaviṣayībhūtaṃ vastu /",
    "GSP27motik_4u:1629": " kālāntarasthitaḥ svapnakālād anyasmin kāle ḥpi sthitaḥ / cet syāt / kadācid dhi svapnadṛṣṭam",
    "GSP27motik_4u:1630": " api vastu prabhāte pratyakṣaṃ dṛśyate / tat tadā / jāgrat jāgradvastugrāhakaṃ jñānam /",
    "GSP27motik_4u:1631": " svapnatām eti asthirapratyayatvāt / svapnaḥ svapnavastugrāhakaṃ jñānam / jāgrattvam",
    "GSP27motik_4u:1632": " ṛcchati sthirapratyayatvāt //MT_4,19.10 //",
    "GSP27motik_4u:1633": " nanu katham etad ity / atrāha",
    "GSP27motik_4u:1634": " jāgratsvapnadaśābhedo na sthirāsthiratāṃ vinā / samaḥ sadaiva sarvatra samastānubhavo ḥnayoḥ //MU_4,19.11//",
    "GSP27motik_4u:1635": " yataḥ jāgratsvapnadaśābhedaḥ sthiratāsthiratāṃ vinā na bhavati / ataḥ kṣaṇikajāgrataḥ",
    "GSP27motik_4u:1636": " svapnatvaṃ sthirasvapnasya jāgrattvaṃ yuktam eveti bhāvaḥ / atra samastānubhavam",
    "GSP27motik_4u:1637": " pramāṇatvena kathayati sama iti / anayoḥ jāgratsvapnayoḥ / samasteṣu sthitaḥ anubhavaḥ",
    "GSP27motik_4u:1638": " samastānubhavaḥ / sadā sarveṣu kāleṣu / sarvatra sarveṣu deśeṣu / samaḥ eva bhavati /",
    "GSP27motik_4u:1639": " sthirāsthiratāṃ vineti atrāpi sambandhanīyam //MT_4,19.11 //",
    "GSP27motik_4u:1640": " phalitam āha",
    "GSP27motik_4u:1641": " yad eva sthiratām eti taj jāgrad iti kathyate / kṣaṇabhaṅgātmakaḥ svapno yathā bhavati tac chṛṇu //MU_4,19.12//",
    "GSP27motik_4u:1642": " ataḥ yad eva sthiratām eti paṇḍitaiḥ tat svapno ḥpi san jāgrad iti kathyate / yaḥ",
    "GSP27motik_4u:1643": " kṣaṇabhaṅgātmakaḥ saḥ jāgrad api san svapnaḥ bhavati / yathaitad bhavati tvam tat",
    "GSP27motik_4u:1644": " śṛṇu / yathā jāgratsvapnayoḥ sthiratvāsthiratvam asti tathā śṛṇv ity arthaḥ //MT_4,19.12 //",
    "GSP27motik_4u:1645": " tad eva kathayati",
    "GSP27motik_4u:1646": " jīvadhātuḥ śarīre ḥntar vidyate yena jīvyate / tejo vīryaṃ jīvadhātur ityādyabhidham aṅga tat //MU_4,19.13//",
    "GSP27motik_4u:1647": " jīvākhyaḥ dhātuḥ jīvadhātuḥ / śarīre ḥntaḥ vidyate / yena jīvadhātunā / śarīraṃ jīvyate",
    "GSP27motik_4u:1648": " prāṇadhāraṇakriyāṃ kāryate / jīvyata iti ṇicantaḥ prayogaḥ / he aṅga / tat saḥ jīvadhātuḥ /",
    "GSP27motik_4u:1649": " tejo vīryaṃ jīvadhātur ityādyabhidham bhavati / atra ca dhātuśabdaḥ majjādivat śarīrāntaś",
    "GSP27motik_4u:1650": " cāritvasādṛśyāt upacāreṇa prayuktaḥ //MT_4,19.13 //",
    "GSP27motik_4u:1651": " vyavahārī yadā kāyo manasā karmaṇā girā / bhavet tadā sa sampanno jīvadhātuḥ prasarpati //MU_4,19.14//",
    "GSP27motik_4u:1652": " yadā yasmin kāle / kāyaḥ / manasā karmaṇā svāśritayā kriyayā / girā ca / vyavahārī",
    "GSP27motik_4u:1653": " vyavahārayukto / bhavet / tadā saḥ jīvadhātuḥ sampannaḥ sampūrṇaḥ san / prasarpati",
    "GSP27motik_4u:1654": " sarvasmiñ śarīre sañcāraṃ karotīty arthaḥ //MT_4,19.14 //",
    "GSP27motik_4u:1655": " tataḥ kim ity / āha",
    "GSP27motik_4u:1656": " tasmin prasarpaty aṅgeṣu sparśāt saṃvid udeti hi / puṣṭatvāt saiti cittākhyām antarlīnajagadbhramā //MU_4,19.15//",
    "GSP27motik_4u:1657": " tasmin saṃvinmaye jīvadhātau / prasarpati sati / aṅgeṣu sparśāt jīvadhātusparśāt /",
    "GSP27motik_4u:1658": " hi niścaye / saṃvit jīvadhātuspandabhūtā śītoṣṇādisañcetanarūpā saṃvit / udeti prādurbhavati /",
    "GSP27motik_4u:1659": " sā saṃvit / antarlīnajagadbhramā satī / puṣṭatvāt jīvadhātuprasarpaṇena puṣṭatvāt /",
    "GSP27motik_4u:1660": " cittākhyām eti / nanu antarlīnajagadbhramatvaṃ saṃvidaḥ katham iti cet / satyam /",
    "GSP27motik_4u:1661": " saṃvit tāvat jīvadhātoḥ utpadyate / jīvadhātuś ca pitṛjīvadhātoḥ utthānasamaye jagadbhramayukta",
    "GSP27motik_4u:1662": " eva uttiṣṭhati / pitṛjīvadhātor antarlīnajagadbhramatvāt / ataḥ saṃvido ḥpy antarlīnajagadbhramatvaṃ",
    "GSP27motik_4u:1663": " siddham //MT_4,19.15 //",
    "GSP27motik_4u:1664": " sekṣaṇādiṣu randhreṣu prasarpantī bahirmayam / nānākāravikārāḍhyaṃ rūpam ātmani paśyati //MU_4,19.16//",
    "GSP27motik_4u:1665": " sā saṃvit / īkṣaṇādirandhreṣu prasarpantī satī / bahirmayam bahiḥsvarūpam / nānākāravikāraiḥ",
    "GSP27motik_4u:1666": " ghaṭapaṭādirūpaiḥ ākāravikāraiḥ / āḍhyaṃ rūpam / ātmani paśyati vimṛśati / antar",
    "GSP27motik_4u:1667": " iva saṅkalpasiddhaghaṭapaṭāditām / na caitat katham iti vācyam / svapne dṛṣṭatvāt /",
    "GSP27motik_4u:1668": " yathā svapne saṃvid eva nānārūpair bhāti / tathā bahir apīti na virodhaḥ //MT_4,19.16 //",
    "GSP27motik_4u:1669": " tat sthiratvāt tayaivātha jāgrad ity avagamyate / jāgratkrama iti proktaḥ suṣuptādikramaṃ śṛṇu //MU_4,19.17//",
    "GSP27motik_4u:1670": " tayā eva saṃvidā eva / na tv anyena dehādinā jaḍena / tat nānākāravikārāḍhyaṃ nijaṃ",
    "GSP27motik_4u:1671": " svarūpam / sthiratvāt kam api kālam tathaiva sthitatvāt / jāgrad ity avagamyate jñāyate /",
    "GSP27motik_4u:1672": " jāgratprakriyopasaṃhārapūrvaṃ suṣuptādiprakriyāṃ vaktum pratijānīte jāgratkrama iti //MT_4,19.17 //",
    "GSP27motik_4u:1673": " suṣuptādikramam eva kathayati",
    "GSP27motik_4u:1674": " manasā karmaṇā vācā yadā kṣubhyati no vapuḥ / śānta ātiṣṭhati svaccho jīvadhātus tadā tv asau //MU_4,19.18//",
    "GSP27motik_4u:1675": " na kṣubhyati śrāntatvāt / vyavahāraṃ na karotīty arthaḥ / tadā tasmin kāle / jīvadhātuḥ",
    "GSP27motik_4u:1676": " svacchaḥ suptaprasarpaṇākhyamalaḥ / ata eva śāntaḥ kṣobharahitaḥ / ā samantāt / tiṣṭhati /",
    "GSP27motik_4u:1677": " tuśabdo niścaye / yady api suṣuptaviṣayaḥ śrīrāmakṛtaḥ praśno nāsti tathāpi jāgratsvapnayor",
    "GSP27motik_4u:1678": " avaśyam madhyavartitvāt suṣuptinirṇayaḥ / na hi jāgrataḥ nirgatya suṣuptim agatvā",
    "GSP27motik_4u:1679": " svapnagamanam puruṣasya yuktam / setuvat sarvatra maryādātvena suṣupteḥ sthitatvāt /",
    "GSP27motik_4u:1680": " yady api śuddhacid api sarvatra madhye setutvena vartata eva tathāpi vidyuddyotaratnavat",
    "GSP27motik_4u:1681": " sthūladṛṣṭyaviṣayatvāt tasyāḥ setutvākathanam / sūkṣmadṛṣṭīn prati tv anupayogāt",
    "GSP27motik_4u:1682": " kathanaṃ na yuktam //MT_4,19.18 //",
    "GSP27motik_4u:1683": " tadā kiṃ sampatsyate ity / atrāha",
    "GSP27motik_4u:1684": " samatām āgatair vātaiḥ kṣobhyate na hṛdantare / nirvātasadane dīpo yathālokaikakārakaḥ //MU_4,19.19//",
    "GSP27motik_4u:1685": " samatām manaḥkṛtakṣobhābhāvāt samavāhitvam / āgataiḥ vātaiḥ prāṇaiḥ / asau jīvadhātuḥ",
    "GSP27motik_4u:1686": " hṛdantare na kṣobhyate kṣobhayukto na kriyate / anena manonāśena prāṇarodhaḥ prāṇarodhena",
    "GSP27motik_4u:1687": " ca manonāśaḥ sampatsyate iti sūcitam / tatrāpi keṣāñcit prāṇarodhena manonāśaḥ mataḥ /",
    "GSP27motik_4u:1688": " asmākaṃ tu samyagjñānasādhitena manonāśenaiva prāṇarodhaḥ / sa cet tatra sahakārī",
    "GSP27motik_4u:1689": " tan na doṣaḥ / tataḥ sarvathā manonāśaḥ prāṇarodhena / manonāśas tu madirādiprayuktamanonāśavan",
    "GSP27motik_4u:1690": " nātyantika iti matam / atra pratibhānvitā eva pramāṇam ity alam bahunā / jīvadhātuḥ",
    "GSP27motik_4u:1691": " ka iva / dīpa iva / yathā nirvātasadane vātaiḥ ālokaikakārakaḥ dīpo na kṣobhyate /",
    "GSP27motik_4u:1692": " tathety arthaḥ //MT_4,19.19 //",
    "GSP27motik_4u:1693": " tataḥ kiṃ sampadyata ity / atrāha",
    "GSP27motik_4u:1694": " tataḥ sarati nāṅgeṣu saṃvit kṣubhyati tena no / na cekṣaṇādīny āyāti randhrāṇy āyāti no bahiḥ //MU_4,19.20//",
    "GSP27motik_4u:1695": " tataḥ sa jīvadhātuḥ / aṅgeṣu na sarati sañcāraṃ na karoti / tena jīvadhātusaraṇena /",
    "GSP27motik_4u:1696": " saṃvit jīvadhātuspandarūpā saṃvit / no kṣubhyati na udeti / sā saṃvit īkṣaṇādīni",
    "GSP27motik_4u:1697": " randhrāṇi na cāyāti bahiḥ no āyāti //MT_4,19.20 //",
    "GSP27motik_4u:1698": " tadāsau kutra tiṣṭhatīty apekṣāyām āha",
    "GSP27motik_4u:1699": " jīve ḥntar eva sphurati tailasaṃvid yathā tile / śītasaṃvid dhima iva snehasaṃvid yathā ghṛte //MU_4,19.21//",
    "GSP27motik_4u:1700": " asau saṃvit jīve ḥntaḥ svadharmibhūtajīvamadhye eva / sphurati / kā iva / tailasaṃvid",
    "GSP27motik_4u:1701": " iva tailākārā saṃvit / tailasaṃvit tailam iti yāvat / yathā sā tile sphurati / tathety",
    "GSP27motik_4u:1702": " arthaḥ / evam anyasmin dṛṣṭāntadvaye ḥpi yojyam //MT_4,19.21 //",
    "GSP27motik_4u:1703": " nanu tadā jīvaḥ kiṃ karotīty / atrāha",
    "GSP27motik_4u:1704": " jīvaḥ kālakalāṃ kāñcit tiṣṭhan śāntatayātmani / daśām āyāti sauṣuptīṃ saumyavātāṃ vicetanām //MU_4,19.22//",
    "GSP27motik_4u:1705": " tadā jīvaḥ kāñcit atisūkṣmatayā vaktum aśakyām / kālakalāṃ kālaleśaṃ tāvat / śāntatayā",
    "GSP27motik_4u:1706": " ātmani jñānātmani svarūpe / tiṣṭhan prathamaṃ tiṣṭhan / tataḥ vicetanām ajñānamayīm /",
    "GSP27motik_4u:1707": " saumyavātām samavāhiprāṇām / sauṣuptīṃ daśām āyāti / anena jāgratsuṣuptayor madhye",
    "GSP27motik_4u:1708": " sūkṣmadṛṣṭibhiḥ vedyaḥ madhyadhāmapraveśaḥ uktaḥ / anenaiva cābhiprāyeṇa nidrādau",
    "GSP27motik_4u:1709": " jāgarasyānta ityādy uktam / ity alaṃ rahasyodghāṭanena //MT_4,19.22 //",
    "GSP27motik_4u:1710": " nanu suṣupta eva jīvaḥ kṣobharāhityāt kathaṃ na turyavān astīty apekṣāyām āha",
    "GSP27motik_4u:1711": " jñātvā cetasy uparate śāmyan vyavaharann api / jāgratsvapnasuṣupteṣu prabuddhas turyavān smṛtaḥ //MU_4,19.23//",
    "GSP27motik_4u:1712": " jñātvā śuddhacinmātrarūpaṃ svātmānaṃ samyag jñātvā / cetasi vikalpasvarūpe manasi /",
    "GSP27motik_4u:1713": " uparate līne sati / vyavaharann api śarīrayātrānimittaṃ vyavahāraṃ kurvann api /",
    "GSP27motik_4u:1714": " śāmyan vyavahārakṛtaṃ kṣobham atyantanaipuṇyāt agacchan / tathā jāgratsvapnasuṣupteṣu",
    "GSP27motik_4u:1715": " prabuddhaḥ kīdṛgrūpāṇy etānīti samyagjñānayuktaḥ / na tu jaḍaḥ / paṇḍitaiḥ turyavān",
    "GSP27motik_4u:1716": " smṛtaḥ / suṣuptas tu naitādṛśo ḥstīti nāsau turyavān iti bhāvaḥ //MT_4,19.23 //",
    "GSP27motik_4u:1717": " svapnaṃ nirūpayitum prastauti",
    "GSP27motik_4u:1718": " sauṣuptāt somyatāṃ yātaiḥ prāṇaiḥ sañcālyate yadā / sa jīvadhātus sā saṃvit tataś cittatayoditā //MU_4,19.24//",
    "GSP27motik_4u:1719": " suṣuptam eva sauṣuptam / tasmāt / somyatāṃ yātaiḥ vātaiḥ / yadā suṣuptapariṇāmakāle /",
    "GSP27motik_4u:1720": " sa jīvadhātuḥ cālyate / tataḥ tadā / sā saṃvit jīvadhātuspandarūpā saṃvit / cittatayā",
    "GSP27motik_4u:1721": " cittabhāvena / uditā prādurbhūtā / bhavati //MT_4,19.24 //",
    "GSP27motik_4u:1722": " cittatayā uditya kiṃ karotīty / atrāha",
    "GSP27motik_4u:1723": " svāntaḥsaṃsthaṃ jagajjālam bhāgabhāgaiḥ kramabhramaiḥ / paśyati svāntar evāśu sphāram bījam iva drumam //MU_4,19.25//",
    "GSP27motik_4u:1724": " tataḥ sā cittarūpā saṃvit svāntaḥsaṃstham saṃskārarūpeṇa svātmani sthitam / jagajjālaṃ",
    "GSP27motik_4u:1725": " svāntar eva na tu bāhye / āśu kramabhramaiḥ na tu sahajakramayuktaiḥ / bhāgabhāgaiḥ",
    "GSP27motik_4u:1726": " padārtharūpaiḥ leśaleśaiḥ / paśyati anubhavati / kim iva / bījam iva / yathā sphāram",
    "GSP27motik_4u:1727": " aṅkuronmukham / bījam / drumam svāntaḥ paśyati / anyathā tannirgamānupapatteḥ / tathety",
    "GSP27motik_4u:1728": " arthaḥ //MT_4,19.25 //",
    "GSP27motik_4u:1729": " tad eva viśeṣataḥ kathayati",
    "GSP27motik_4u:1730": " jīvadhātur yadā vātaiḥ kiñcit saṅkṣobhyate bhṛśam / tadohyate ḥmbara iva paśyaty ātmani khe gatim //MU_4,19.26//",
    "GSP27motik_4u:1731": " vātabāhulyasvabhāva evāyaṃ yat puruṣaḥ svapne khe gatim paśyatīti vākyārthaḥ //MT_4,19.26//",
    "GSP27motik_4u:1732": " yadāmbhasā plāvyate ḥsau tadā vāryādisambhramam / antar evānubhavati svāmodaṃ kusumaṃ yathā //MU_4,19.27//",
    "GSP27motik_4u:1733": " asau jīvadhātuḥ / ambhasā kapharūpeṇa jalena / plāvyate pūryate / vāryādisambhramam udakaplavādirūpaṃ sambhramam //MT_4,19.27//",
    "GSP27motik_4u:1734": " yadā pittādinākrāntas tadāgnyauṣṇyādisambhramam / antar evānubhavati sphāram bahir ivākhilam //MU_4,19.28//",
    "GSP27motik_4u:1735": " paramārthatas tu na bahiḥ sphāram iti ivaśabdopādanam //MT_4,19.28//",
    "GSP27motik_4u:1736": " raktāpūrṇo raktavarṇān deśakālān bahir yadā / paśyaty anubhavātmatvāt tatraiva ca nimajjati //MU_4,19.29//",
    "GSP27motik_4u:1737": " yadā raktāpūrṇaḥ raktapūritaḥ / syāt / tadā bahiḥ raktavarṇān deśakālān paśyati / na kevalam paśyati / tatraiva ca nimajjati //MT_4,19.29//",
    "GSP27motik_4u:1738": " nanu nānāvyavahārān katham paśyatīty / atrāha",
    "GSP27motik_4u:1739": " sevate vāsanāṃ yāṃ tāṃ so ḥntaḥ paśyati nidritaḥ / pavanakṣobhitai randhrair bahir akṣādibhir yathā //MU_4,19.30//",
    "GSP27motik_4u:1740": " saḥ jīvadhātuḥ / yām śubhāśubharūpām / vāsanāṃ sevate nidritaḥ san / tām antaḥ paśyati /",
    "GSP27motik_4u:1741": " kathaṃ tathā / tathā katham pavanakṣobhitaḥ akṣādibhiḥ randhraiḥ netrādidvāraiḥ /",
    "GSP27motik_4u:1742": " yathā bahiḥ paśyati //MT_4,19.30 //",
    "GSP27motik_4u:1743": " saṅgṛhya svapnalakṣaṇaṃ kathayati",
    "GSP27motik_4u:1744": " anākrantendriyacchidro yad akṣubdho ḥntar eva saḥ / saṃvidānubhavaty āśu sa svapna iti kathyate //MU_4,19.31//",
    "GSP27motik_4u:1745": " saḥ jīvadhātuḥ / anākrantendriyacchidraḥ antar eva akṣubdhaḥ bāhyakṣobharahitaḥ san /",
    "GSP27motik_4u:1746": " saṃvidā saṃvidākhyena dharmeṇa / svapne yat anubhavati jagadviṣayam anubhavaṃ karoti /",
    "GSP27motik_4u:1747": " paṇḍitaiḥ sa svapna iti kathyate //MT_4,19.31 //",
    "GSP27motik_4u:1748": " jāgrallakṣaṇaṃ kathayati",
    "GSP27motik_4u:1749": " samākrantendriyacchidro yat kṣubdho bāhyasaṃvidā / paripaśyati taj jāgrad ity āhur matimattamāḥ //MU_4,19.32//",
    "GSP27motik_4u:1750": " atiśayena matimantaḥ matimattamāḥ / jāgratsvapnayor eva pṛṣṭatvāt tayor evehopasaṃhāre saṅgraheṇa lakṣaṇābhidhānam / na suṣupteḥ //MT_4,19.32//",
    "GSP27motik_4u:1751": " sargāntaślokenaitad upasaṃharati",
    "GSP27motik_4u:1752": " iti viditavatā tvayādhunāntaḥ prathitamahāmatineha satyatāsthā / asati jagati naiva bhāvanīyā mṛtihṛtisaṃsṛtidoṣabhāvanīyā //MU_4,19.33//",
    "GSP27motik_4u:1753": " iti evam / viditavatā jñātavatā / ata eva prathitā visṛtiṃ gatā / mahāmatiḥ yasya /",
    "GSP27motik_4u:1754": " tādṛśena tvayā / asati jagati adhunā antaḥ manasi / satyatāsthā satyam idam ity evaṃrūpā",
    "GSP27motik_4u:1755": " āsthā / na bhāvanīyā bhāvanāviṣayatāṃ na neyā / satyatāsthā kā / yā / mṛtiś ca hṛtiś",
    "GSP27motik_4u:1756": " ca saṃsṛtiś ca tāḥ mṛtihṛtisaṃsṛtayaḥ / tā eva doṣāḥ / tān bhāvayati sampādayatīti",
    "GSP27motik_4u:1757": " tādṛśī / bhavati / saṃsārasatyatāsthāyāṃ hi tadgatāḥ mṛtyādidoṣāḥ bādhante / tadasatyatāsthāyāṃ",
    "GSP27motik_4u:1758": " tu tā api asatyabhūtā eva kām bādhāṃ kartuṃ śaknuvanti / na hi vandhyāputraḥ kañcid",
    "GSP27motik_4u:1759": " bādhate / iti śivam //MT_4,19.33 //",
    "GSP27motik_4u:1760": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe ekonaviṃśaḥ sargaḥ //19//",
    "GSP27motik_4u:1761": " oṃ / evaṃ śrīrāmeṇa madhye pṛṣṭaṃ jāgradādisvarūpaṃ nirṇīya prakṛtam evānusandadhāti",
    "GSP27motik_4u:1762": " etat te kathitaṃ sarvam manorūpanirūpaṇe / mayā rāghava nānyena kenacin nāma hetunā //MU_4,20.1//",
    "GSP27motik_4u:1763": " etat sarvam yo yathā yatate saḥ tathā bhavatīty etat samastam / mayā / he rāghava /",
    "GSP27motik_4u:1764": " manorūpanirūpaṇe manonirūpaṇanimittam / te kathitam / anyena hetunā na kathitam vyarthatvāt //MT_4,20.1 //",
    "GSP27motik_4u:1765": " manonirūpaṇam eva karoti",
    "GSP27motik_4u:1766": " dṛḍhaniścayavac ceto yad bhāvayati bhūriśaḥ / tattāṃ yāty analāśleṣād ayaḥpiṇḍo ḥgnitām iva //MU_4,20.2//",
    "GSP27motik_4u:1767": " bhūriśaḥ abhyāsena //MT_4,20.2//",
    "GSP27motik_4u:1768": " bhāvābhāvagrahotsargadṛśaś cittena kalpitāḥ / nāsatyā nāpi satyās tā manaścāpalakāraṇāḥ //MU_4,20.3//",
    "GSP27motik_4u:1769": " manaścāpalam eva kāraṇaṃ yāsām / tāḥ manaścāpalakāraṇāḥ / manaścāpalakāraṇaṃ hi rajjusarpādikam",
    "GSP27motik_4u:1770": " arthakriyākāritvābhāvena na satyam bhavati / bhāsamānatvenāsatyaṃ ca na bhavati //MT_4,20.3 //",
    "GSP27motik_4u:1771": " mano hi hetuḥ kartṛ syāt kāraṇaṃ ca jagatsthiteḥ / viśvarūpatayaivedaṃ tanoti malinam manaḥ //MU_4,20.4//",
    "GSP27motik_4u:1772": " hi niścaye / manaḥ jagatsthiteḥ hetuḥ nimittakāraṇaṃ kartṛ / kartṛ kārakaḥ / kāraṇam",
    "GSP27motik_4u:1773": " samavāyikāraṇam asamavāyikāraṇaṃ ca / bhavati / yataḥ idam manaḥ malinam vāsanāmaladūṣitaṃ",
    "GSP27motik_4u:1774": " sat / viśvarūpatayā idam jagat / tanoti / nātrānyaḥ kaścit kārakatvaṃ yātīti bhāvaḥ /",
    "GSP27motik_4u:1775": " svapnasya cātra dṛṣṭāntatvaṃ sphuṭam eva //MT_4,20.4 //",
    "GSP27motik_4u:1776": " mano hi puruṣo rāma tan niyojyaṃ śubhe pathi / tajjayaikāntasādhyā hi sarvā jagati bhūtayaḥ //MU_4,20.5//",
    "GSP27motik_4u:1777": " niyojyam preraṇīyam / śubhe pathi vivekasvarūpe / hi yasmāt / jagati sarvāḥ vibhūtayaḥ",
    "GSP27motik_4u:1778": " bhogamokṣarūpāṇy aiśvaryāṇi / tasya manasaḥ / yaḥ jayaḥ śubhe pathi niyojanam / tena",
    "GSP27motik_4u:1779": " sādhyāḥ bhavanti //MT_4,20.5 //",
    "GSP27motik_4u:1780": " nanu śarīrasya puruṣatvena sthitatvāt kathaṃ cakṣuṣālabhyamānasya manasaḥ puruṣatvaṃ kathayasīty / atrāha",
    "GSP27motik_4u:1781": " śarīraṃ cet śarīraṃ syāt kathaṃ śukro mahāmatiḥ / agamad vividham bhedam bahudehasamudbhavam //MU_4,20.6//",
    "GSP27motik_4u:1782": " śarīram sthūlaśrīram / śarīram lakṣaṇayā puruṣaḥ / cet syāt / tadā saḥ śukraḥ / bahudehebhyaḥ",
    "GSP27motik_4u:1783": " samudbhavaḥ yasya / tādṛśam vividham bhedam / katham agamat / śarīrasyaikenaiva rūpeṇa",
    "GSP27motik_4u:1784": " sthitatvāt //MT_4,20.6 //",
    "GSP27motik_4u:1785": " phalitaṃ kathayati",
    "GSP27motik_4u:1786": " tasmāc cittaṃ hi puruṣaḥ puruṣaś cittam eva hi / yanmayaṃ ca bhavaty etat tad avāpnoty asaṃśayam //MU_4,20.7//",
    "GSP27motik_4u:1787": " hi niścaye / etat cittam / yanmayam yadviṣayānusandhānamayam //MT_4,20.7//",
    "GSP27motik_4u:1788": " paramaphalitam āha",
    "GSP27motik_4u:1789": " yad atuccham anāyāsam anupādhi gatabhramam / yatnāt tadanusandhānaṃ kuru tattāṃ ca yāsyasi //MU_4,20.8//",
    "GSP27motik_4u:1790": " ataḥ yat vastu / atuccham anāyāsam āyāsasādhyatārahitam / anupādhi tathā gatabhramam /",
    "GSP27motik_4u:1791": " bhavati / tvam tadanusandhānaṃ kuru / tataḥ tattām atucchatvādidharmarahitavastubhāvam /",
    "GSP27motik_4u:1792": " yāsyasi //MT_4,20.8 //",
    "GSP27motik_4u:1793": " sargāntaślokenāpy etad eva kathayati",
    "GSP27motik_4u:1794": " abhipatati manaḥsthitiṃ śarīraṃ na tu vapurācaritam manaḥ prayāti / abhipatatu tavātra tena satyaṃ subhaga manaḥ prajahātv asatyam anyat //MU_4,20.9//",
    "GSP27motik_4u:1795": " spaṣṭam / iti śivam //MT_4,20.9//",
    "GSP27motik_4u:1796": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe viṃśaḥ sargaḥ //20//",
    "GSP27motik_4u:1797": " atra śrīrāmaḥ pṛcchati",
    "GSP27motik_4u:1798": " bhagavan sarvadharmajña saṃśayo me mahān ayam / hṛdi vyāvartate lolaḥ kallola iva sāgare //MU_4,21.1//",
    "GSP27motik_4u:1799": " vyāvartate sphurati //MT_4,21.1//",
    "GSP27motik_4u:1800": " dikkālādyanavacchinne tate nitye nirāmaye / mlānā saṃvin manonāmnī kutaḥ keyam upasthitā //MU_4,21.2//",
    "GSP27motik_4u:1801": " dikkālādibhiḥ aparicchinne svaparicchedakasya paricchedaṃ kartum aśakyatvāt / ādiśabdena",
    "GSP27motik_4u:1802": " vastvādeḥ grahaṇam / tate vyāpake / nitye prākpradhvaṃsātyantābhāvarahite / nirāmaye",
    "GSP27motik_4u:1803": " kalanākhyarogarahite / mlānā saṅkalpavikalparūpatvena malinā / manonamnī / iyaṃ saṃvit",
    "GSP27motik_4u:1804": " saṃvidākhyaḥ spandaḥ / kutaḥ upasthitā / naitasyā upasthānam atra yuktam iti bhāvaḥ //MT_4,21.2 //",
    "GSP27motik_4u:1805": " yasmād anyan na nāmāsti na bhūtaṃ na bhaviṣyati / kutaḥ kīdṛk kathaṃ tasya kalaṅkaḥ kutra vidyate //MU_4,21.3//",
    "GSP27motik_4u:1806": " yasmāt śuddhacinmātratattvāt / anyat bhinnaṃ vastu / nāma niścaye / nāsti na bhūtaṃ",
    "GSP27motik_4u:1807": " na bhaviṣyati / tasya kalaṅkaḥ manorūpaḥ kalaṅkaḥ / kutaḥ vidyate kīdṛk vidyate kathaṃ",
    "GSP27motik_4u:1808": " vidyate / kutra vidyate sarvathā sambhavānupapatteḥ na vidyate ity arthaḥ //MT_4,21.3 //",
    "GSP27motik_4u:1809": " śrīvasiṣṭhaḥ uttaraṃ kathayati",
    "GSP27motik_4u:1810": " sādhu rāma tvayā proktaṃ jñātā te mokṣabhāginī / matir uttamaniḥṣyandā nandanasyeva mañjarī //MU_4,21.4//",
    "GSP27motik_4u:1811": " uttamaniḥṣyandā śreṣṭhapravāhā //MT_4,21.4//",
    "GSP27motik_4u:1812": " pūrvāparavicārārthatatpareyam matis tava / samprāpsyati padam proccair yat prāptaṃ śaṅkarādibhiḥ //MU_4,21.5//",
    "GSP27motik_4u:1813": " pūrvāparavicārarūpaḥ yaḥ arthaḥ / tatra parā / proccaiḥ padam mokṣākhyaṃ śreṣṭhaṃ sthānam //MT_4,21.5//",
    "GSP27motik_4u:1814": " tarhi matpraśnasyottaraṃ kathayety / atrāha",
    "GSP27motik_4u:1815": " praśnasyāsya tu he rāma na kālas tava samprati / siddhāntaḥ kathyate yatra tatrāyam praśna ucyate //MU_4,21.6//",
    "GSP27motik_4u:1816": " mayāyam praśna ucyate kṛtottaraḥ sampādyate iti sambandhaḥ //MT_4,21.6//",
    "GSP27motik_4u:1817": " nanu yadi siddhāntakāle ḥsau praśnaḥ tava smṛtipathaṃ nāyāsyati tadā kiṃ kāryam ity / atrāha",
    "GSP27motik_4u:1818": " siddhāntakāle bhavatā praṣṭavyo ḥham idam padam / karāmalakavat tena siddhāntas te bhaviṣyati //MU_4,21.7//",
    "GSP27motik_4u:1819": " karāmalakavat prayatnarahitam //MT_4,21.7//",
    "GSP27motik_4u:1820": " nanv asmin samaya eva kathaṃ na kathayasīty / atrāha",
    "GSP27motik_4u:1821": " siddhāntakāle praśnoktir eṣā tava virājate / prāvṛṣy eva hi kekoktir yuktā śaradi haṃsagīḥ //MU_4,21.8//",
    "GSP27motik_4u:1822": " spaṣṭam //MT_4,21.8//",
    "GSP27motik_4u:1823": " sahajo nīlimā vyomni śobhate prāvṛṣaḥ kṣaye / prāvṛṣi tu danūdagrapayodapaṭalotthitaḥ //MU_4,21.9//",
    "GSP27motik_4u:1824": " prāvṛṣaḥ kṣaye śaradi / tu pakṣāntare / prāvṛṣi nīlimā śobhate / kathambhūtaḥ / danuvat dānavamātṛvat / udagraṃ yat payodapaṭalam / tasmād utthitaḥ jātaḥ //MT_4,21.9//",
    "GSP27motik_4u:1825": " etad upasaṃhṛtya prakṛtam evānusarati",
    "GSP27motik_4u:1826": " ayam prakṛta ārabdho manonirṇaya uttamaḥ / yadvaśāj janatājanma tad ākarṇaya suvrata //MU_4,21.10//",
    "GSP27motik_4u:1827": " ayam uttamaḥ manonirṇayaḥ asmābhiḥ ārabdhaḥ / kathambhūtaḥ / prakṛtaḥ prakaraṇavaśena",
    "GSP27motik_4u:1828": " prāptaḥ / enam eva śṛṇv iti bhāvaḥ / he suvrata / yadvaśāt janatājanma janasamūhajanma",
    "GSP27motik_4u:1829": " bhavati / tvam tad ākarṇaya śṛṇu / manonirṇayāṅgabhūtatvād iti bhāvaḥ //MT_4,21.10 //",
    "GSP27motik_4u:1830": " tad eva kathayati",
    "GSP27motik_4u:1831": " evam prakṛtir eveyam manomananadharmiṇī / karmeti rāma nirṇītaṃ sarvair eva mumukṣubhiḥ //MU_4,21.11//",
    "GSP27motik_4u:1832": " he rāma / evaṃ sati / pūrvasargokte niścaye paramārthatayā sthite sati / manasaḥ",
    "GSP27motik_4u:1833": " yat mananam anusandhānākhyo vyāpāraḥ / taddharmiṇī tatsvarūpiṇī / iyam prakṛtiḥ eva",
    "GSP27motik_4u:1834": " jagadupādānarūpā mūlaprakṛtir eva / sarvaiḥ mumukṣubhiḥ karmeti nirṇītam / manomananam",
    "GSP27motik_4u:1835": " eva karmeti piṇḍārthaḥ //MT_4,21.11 //",
    "GSP27motik_4u:1836": " śṛṇu lakṣaṇabhedena tan nānāmatatāṃ katham / vāgmināṃ vadatāṃ yātaṃ citrābhiḥ śāstradṛṣṭibhiḥ //MU_4,21.12//",
    "GSP27motik_4u:1837": " tvaṃ śṛṇu / tat manomananarūpaṃ karma / lakṣaṇabhedena / vāgminām vādinām / nānāmatatām /",
    "GSP27motik_4u:1838": " kathaṃ yātam / tad eva kathayāmīti bhāvaḥ / vāgminām kathambhūtānām / citrābhiḥ nānāvidhābhiḥ /",
    "GSP27motik_4u:1839": " śāstradṛṣṭibhiḥ śāstrarūpābhiḥ dṛṣṭibhiḥ / vadatāṃ vivādaṃ kurvatām / anyathā matabhedo",
    "GSP27motik_4u:1840": " na syāt //MT_4,21.12 //",
    "GSP27motik_4u:1841": " tad eva kathayati",
    "GSP27motik_4u:1842": " yaṃ yam bhāvam upādatte mano mananacañcalam / taṃ tam eti ghanāmodamadhyasthaḥ pavano yathā //MU_4,21.13//",
    "GSP27motik_4u:1843": " mananena mananākhyena dharmeṇa / cañcalam nānāpadārthayāyi / manaḥ / yaṃ yam bhāvam",
    "GSP27motik_4u:1844": " śubham aśubhaṃ vā padārthamananodbhūtaṃ vāsanāviśeṣam / upādatte gṛhṇāti / taṃ tam",
    "GSP27motik_4u:1845": " eti tattadanusandhānamayo bhavatīty arthaḥ / ko yathā / pavanaḥ yathā / yathā ghanāmodamadhyasthaḥ",
    "GSP27motik_4u:1846": " pavanaḥ āmodam eti / tathety arthaḥ //MT_4,21.13 //",
    "GSP27motik_4u:1847": " tatas tam eva nirṇīya tam eva ca vikalpayan / antas tayā rañjanayā rañjayan svām ahaṅkṛtim //MU_4,21.14//",
    "GSP27motik_4u:1848": " tanniścayam upādāya tatraiva rasam ṛcchati / tanmayatvaṃ śarīre tu tato buddhīndriyeṣv api //MU_4,21.15//",
    "GSP27motik_4u:1849": " tataḥ tat manaḥ / tam eva bhāvam / nirṇīyānusandhāya / tathā niścitya / tam eva ca",
    "GSP27motik_4u:1850": " na tv anyat / vikalpayan punaḥ punaḥ parāmṛśan / tayā tadbhāvarūpayā / rañjanayā",
    "GSP27motik_4u:1851": " rāgadravyeṇa / svām ahaṅkṛtim nijām ahaṅkāravṛttim / rañjayan uparaktāṃ kurvan /",
    "GSP27motik_4u:1852": " mama kadā etat syāt iti parāmṛśann iti yāvat / tataḥ tanniścayam tasya bhāvasya niścayam /",
    "GSP27motik_4u:1853": " camatkārakāri idam ity evaṃrūpaṃ niścayam / upādāya / tatraiva tasmin śubhe aśubhe",
    "GSP27motik_4u:1854": " vā vāsanāviśeṣe eva / rasam āsvādam / āsaktim iti yāvat / ṛcchati gacchati / tataḥ",
    "GSP27motik_4u:1855": " tadanantaram / tu niścaye / śarīre tanmayatvam bhavati / anyathā tatsvarūpe bāhye",
    "GSP27motik_4u:1856": " padārthe pravṛttiparihārarūpāyāḥ ceṣṭāyā asambhavāt na kevalaṃ śarīre eva kiṃ tu",
    "GSP27motik_4u:1857": " buddhīndriyeṣv api tanmayatvam bhavati / anyathā teṣām api tatra punaḥ punaḥ svakriyākāritvāyogāt /",
    "GSP27motik_4u:1858": " karmendriyāṇāṃ tu śarīreṇaiva grahaṇam / tathā hi / bāhye puruṣaḥ prathamaṃ kapitthādikam",
    "GSP27motik_4u:1859": " bhuṅkte / tataḥ tasya manaḥ tasya phalasya vāsanām antaḥ dhārayati / tataḥ vāsanārūpasya",
    "GSP27motik_4u:1860": " tasyaivānusandhānam punaḥ punaḥ karoti / tataḥ vāsanārūpeṇa tena svām ahaṅkṛtiṃ rañjayati /",
    "GSP27motik_4u:1861": " tataḥ tadāśritāni buddhīndriyāṇy api tad eva pratisammukhāni bhavanti / tataḥ tadāśrayaṃ",
    "GSP27motik_4u:1862": " śarīraṃ tat praty eva ceṣṭāṃ karotīti / yugmam //MT_4,21.14-15 //",
    "GSP27motik_4u:1863": " nanu kutaḥ etad ity / atrāha",
    "GSP27motik_4u:1864": " yanmayaṃ hi mano rāma dehas tadanu tadvaśāt / tattām āyāti gandhāntaḥ pavano gandhatām iva //MU_4,21.16//",
    "GSP27motik_4u:1865": " yanmayam yadbhāvamayam / tattām tanmayatām //MT_4,21.16//",
    "GSP27motik_4u:1866": " buddhīndriyeṣu valgatsu karmendriyagaṇas tataḥ / sphurati svata evorvīrajo lola ivānile //MU_4,21.17//",
    "GSP27motik_4u:1867": " sphurati svāṃ kriyām prati sammukhībhavati / svata eva preraṇāṃ vinā / karmendriyagaṇaḥ",
    "GSP27motik_4u:1868": " kim iva / urvīraja iva / yathā urvīrajaḥ anile lole sati / svata eva sphurati / tathety",
    "GSP27motik_4u:1869": " arthaḥ //MT_4,21.17 //",
    "GSP27motik_4u:1870": " karmendriyagaṇe kṣubdhe svaśaktim prathayaty alam / karma niṣpadyate sphāram pāṃsujālam ivānilāt //MU_4,21.18//",
    "GSP27motik_4u:1871": " svaśaktim svakāryam prati nijaṃ sāmarthyam / prathayati vistārayati / karma viṣayādānarūpaṃ karma / niṣpadyate sampadyate //MT_4,21.18//",
    "GSP27motik_4u:1872": " phalitaṃ kathayati",
    "GSP27motik_4u:1873": " evaṃ hi manasaḥ karma karmabījam manaḥ smṛtam / abhinnaiva tayoḥ sattā yathā kusumagandhayoḥ //MU_4,21.19//",
    "GSP27motik_4u:1874": " evaṃ hi sati / manasaḥ manaḥsakāśāt / karma utpadyate iti śeṣaḥ / paṇḍitaiḥ / manaḥ /",
    "GSP27motik_4u:1875": " karmaiva bījam yasya / tat / tādṛśam / smṛtam / karmaṇaḥ manaḥ utpadyate iti bhāvaḥ /",
    "GSP27motik_4u:1876": " phalitam āhābhinneti / ataḥ etayoḥ karmamanasoḥ / sattā abhinnaiva bhavati / kayoḥ",
    "GSP27motik_4u:1877": " yathā / kusumagandhayoḥ yathā / na hi manoḥnuvṛttiṃ vinā śarīrāśrayam bāhyam api",
    "GSP27motik_4u:1878": " karma sampadyate / na ca hi karmasādhitavāsanāmātrarūpatāṃ vinā mano nāma kiñcid",
    "GSP27motik_4u:1879": " astīti bhāvaḥ //MT_4,21.19 //",
    "GSP27motik_4u:1880": " yādṛśam bhāvam ādatte dṛḍhābhyāsavaśān manaḥ / tathā spando ḥsya karmākhyas tathā śākhā vimuñcati //MU_4,21.20//",
    "GSP27motik_4u:1881": " yādṛśam śubham aśubhaṃ vā / śākhāḥ saṅkalparūpāḥ //MT_4,21.20//",
    "GSP27motik_4u:1882": " tathā kriyāṃ tatphaladāṃ niṣpādayati cādarāt / tatas tad eva cāsvādam anubhūyāśu badhyate //MU_4,21.21//",
    "GSP27motik_4u:1883": " śarīradvāreṇeti śeṣaḥ / tad eva bhāvaviṣayīkṛtaṃ vastv eva / badhyate ghanataraṃ tadvāsanāviṣṭo bhavatīty arthaḥ //MT_4,21.21//",
    "GSP27motik_4u:1884": " punar apy etad eva kathayati",
    "GSP27motik_4u:1885": " yaṃ yam bhāvam upādatte tat tad vastv iti vindati / tac chreyo ḥnyat tu nāstīti niścayo ḥsya prajāyate //MU_4,21.22//",
    "GSP27motik_4u:1886": " vastu satyabhūtam //MT_4,21.22//",
    "GSP27motik_4u:1887": " dharmārthakāmamokṣārtham prayatante sadaiva hi / manāṃsi dṛḍhabhāvāni pratipattyā svayaiva hi //MU_4,21.23//",
    "GSP27motik_4u:1888": " svayā pratipattyā na tu parapreraṇayā //MT_4,21.23//",
    "GSP27motik_4u:1889": " yadartham iyam prakriyā kṛtā tad eva kathayati",
    "GSP27motik_4u:1890": " manobhiḥ kāpilānāṃ tu pratipattiṃ nijām alam / urarīkṛtya nirṇīya kalpitāḥ śāstradṛṣṭayaḥ //MU_4,21.24//",
    "GSP27motik_4u:1891": " kāpilānām kapilānusāriṇām / sāṅkhyānām iti yāvat / manobhiḥ / nijām pratipattim niścayam /",
    "GSP27motik_4u:1892": " urarīkṛtya /śāstradṛṣṭayaḥ prakṛtipuruṣapratipādikāḥ śāstradṛṣṭayaḥ / kalpitāḥ //MT_4,21.24 //",
    "GSP27motik_4u:1893": " kāpilān eva viśinaṣṭi",
    "GSP27motik_4u:1894": " mokṣe tu nānyathā prāptir iti bhāvitacetasaḥ / svāṃ dṛṣṭim pravivṛṇvantaḥ sthitāḥ svaniyamabhramaiḥ //MU_4,21.25//",
    "GSP27motik_4u:1895": " bhāvitam bhāvanāyuktam / cetaḥ yeṣām / te / svena kṛtā ye niyamabhramāḥ / taiḥ / eṣām api manovaśād eva matabhedo ḥstīti bhāvaḥ //MT_4,21.25//",
    "GSP27motik_4u:1896": " vedāntavādino buddhyā brahmedam iti dṛḍhayā / yuktiṃ śamadamopetāṃ nirṇīya parikalpya ca //MU_4,21.26//",
    "GSP27motik_4u:1897": " muktau tu nānyathā prāptir iti bhāvitacetasaḥ / svāṃ dṛṣṭim pravivṛṇvantaḥ sthitāḥ svaniyamabhramaiḥ //MU_4,21.27//",
    "GSP27motik_4u:1898": " yuktim śravaṇādirūpam upāyam //MT_4,21.26-27//",
    "GSP27motik_4u:1899": " vijñānavādino buddhyā sphuratsvabhramarūpayā / svāṃ dṛṣṭim pravivṛṇvanti svair eva niyamabhramaiḥ //MU_4,21.28//",
    "GSP27motik_4u:1900": " vijñānavādinaḥ vijñānādvaitavādinaḥ bauddhāḥ / svāṃ dṛṣṭim vijñānam evedam itirūpām / pravivṛṇvanti prakaṭīkurvanti //MT_4,21.28//",
    "GSP27motik_4u:1901": " ārhatādibhir anyaiś ca svayābhimatayecchayā / citrāś citrasamācārāḥ kalpitāḥ śāstradṛṣṭayaḥ //MU_4,21.29//",
    "GSP27motik_4u:1902": " ādiśabdena cārvākādīnāṃ grahaṇam //MT_4,21.29//",
    "GSP27motik_4u:1903": " nirnimittotthasaumyāmbubudbudaughair ivotthitaiḥ / svaniścayair iti prauḍhā nānākārā hi rītayaḥ //MU_4,21.30//",
    "GSP27motik_4u:1904": " nirnimittotthāḥ ye saumyāmbubudbudaughāḥ / tair iva akasmād / utthitair / ity arthaḥ / rītayaḥ śāstrarītayaḥ //MT_4,21.30//",
    "GSP27motik_4u:1905": " sarvāsām eva caitāsāṃ rītīnām eka ākaraḥ / mano nāma mahābāho maṇīnām iva sāgaraḥ //MU_4,21.31//",
    "GSP27motik_4u:1906": " sarvāsām sāṅkhyādipraṇītānām / ākaraḥ utpattisthānam //MT_4,21.31//",
    "GSP27motik_4u:1907": " na nimbekṣū kaṭusvādū śītoṣṇau nendupāvakau / yad yathā manasābhyastam upalabdhaṃ tathaiva tat //MU_4,21.32//",
    "GSP27motik_4u:1908": " kaṭusvādū tiktamadhurau / anyathā cittavṛttibhedena heyopādeyatvaṃ na syāt / yad eva hi yasya heyatvena sthitaṃ tad evānyasyopādeyatayā //MT_4,21.32//",
    "GSP27motik_4u:1909": " phalitaṃ kathayati",
    "GSP27motik_4u:1910": " yas tv akṛtrima ānandas tadartham prayateta na vai / manas tanmayatāṃ neyaṃ tenāsau samavāpyate //MU_4,21.33//",
    "GSP27motik_4u:1911": " ata ity adhyāhāryam / yataḥ kasmiṃścid api bāhye vastuni svabhāvena svādutā nāsti /",
    "GSP27motik_4u:1912": " ataḥ yaḥ akṛtrimaḥ bhogādiviṣayanirapekṣatvena sthitatvāt svābhāvikaḥ / ānandaḥ svātmarūpaḥ",
    "GSP27motik_4u:1913": " ānandaḥ / bhavati / puruṣaḥ tadartham / vai niścaye / yateta / nanu kena yatnenāsau",
    "GSP27motik_4u:1914": " prāpyate ity / atrāha mana iti / puruṣeṇa manaḥ saṅkalpātmakaṃ cittam / tanmayatām",
    "GSP27motik_4u:1915": " svātmabhūtānandarūpatām / neyam / adhyātmaśāstropadiṣṭamārgeṇa tatparāmarśaikapravaṇaṃ",
    "GSP27motik_4u:1916": " kāryam ity arthaḥ / tena manasaḥ tanmayatvanayanamātreṇa yatnenāsau akṛtrimaḥ ānandaḥ /",
    "GSP27motik_4u:1917": " prāpyate //MT_4,21.33 //",
    "GSP27motik_4u:1918": " nanu sukhaduḥkhavaśīkṛtam manaḥ kathaṃ tanmayatāṃ neyam ity / atrāha",
    "GSP27motik_4u:1919": " dṛśyaṃ saṃsāraḍimbasthaṃ tuccham parijahan manaḥ / tajjābhyāṃ sukhaduḥkhābhyāṃ nāvaśaḥ parikṛṣyate //MU_4,21.34//",
    "GSP27motik_4u:1920": " saṃsāra eva ḍimbaḥ bālaḥ / tatra tiṣṭhatīti tādṛśam / dṛśyam dṛśikriyāviṣayam bhāvajātam /",
    "GSP27motik_4u:1921": " jahat svaunmukhyāviṣayatāṃ nayat / manaḥ / tajjābhyām dṛśyotpannābhyām / sukhaduḥkhābhyām /",
    "GSP27motik_4u:1922": " nāvaśaḥ parikṛṣyate na balātkāreṇāsvādhīnīkriyate / avaśa iti āviṣṭaliṅgam //MT_4,21.34 //",
    "GSP27motik_4u:1923": " nanu dṛśye ko doṣo ḥstīty / atrāha",
    "GSP27motik_4u:1924": " apavitram asadrūpam mohanam bhayakāraṇam / dṛśyam ābhāsam ābhogi bandham mā bhāvayānagha //MU_4,21.35//",
    "GSP27motik_4u:1925": " anagha / dṛśyabhāvanānarhatvaṃ dṛśyam mā bhāvaya manoḥnusandhānaviṣayam mā kuru /",
    "GSP27motik_4u:1926": " kimarthaṃ na bhāvayāmīty apekṣāyāṃ viśeṣaṇāny āha apavitram ityādi / apavitram rāgādirūpapāpotpādakatvāt",
    "GSP27motik_4u:1927": " pavitratārahitam / asadrūpam kiṃrūpam iti vicārāsahatvāt pāramārthikasattārahitam /",
    "GSP27motik_4u:1928": " mohanam anātmany ātmatvarūpamohotpādakam / bhayakāraṇam mṛtyādyupādānabhayahetum /",
    "GSP27motik_4u:1929": " ābhāsam ābhāsamātrasvarūpam / na tu vastutayā sthitam / ābhogi vistārayuktam / bandham",
    "GSP27motik_4u:1930": " ātmajñānam prati rodhakatvāt bandhasvarūpam //MT_4,21.35 //",
    "GSP27motik_4u:1931": " māyaiṣā sā hy avidyaiṣā bhāvanaiṣā bhayāvahā / saṃvidas tanmayatvaṃ yat tat karmeti vidur budhāḥ //MU_4,21.36//",
    "GSP27motik_4u:1932": " eṣā dṛśyabhāvanā / sā svasiddhā / māyā bhavati / eṣā avidyā bhavati / eṣā bhayāvahā",
    "GSP27motik_4u:1933": " bhāvanā vāsanā / bhavati / nanu tarhi karma kiṃrūpam astīty / atrāha saṃvida iti /",
    "GSP27motik_4u:1934": " saṃvidaḥ manorūpāyāḥ saṃvidaḥ / tanmayatvam dṛśyamayatvam / yad bhavati / budhāḥ",
    "GSP27motik_4u:1935": " tat karmeti viduḥ / karmāpi eṣaiveti bhāvaḥ //MT_4,21.36 //",
    "GSP27motik_4u:1936": " nanu manaḥ kiṃrūpam asti yena kṛtā dṛśyabhāvanā māyādināmatvenoktety / atrāha",
    "GSP27motik_4u:1937": " draṣṭur dṛśyaikatānatvaṃ viddhi tvam mohanam manaḥ / bhramāyaiva ca tan mithyā mahīmakkolakarmavat //MU_4,21.37//",
    "GSP27motik_4u:1938": " draṣṭuḥ dṛśikriyākartuḥ / dṛśyaikatānatvam dṛśyam prati sammukhatām / mohanam mohakāri /",
    "GSP27motik_4u:1939": " mano viddhi / tat bhramāya bhramotpādāya sat / mithyā bhavati / ābhāsamātratvena",
    "GSP27motik_4u:1940": " vastusat na bhavatīty arthaḥ / katham / mahyām mṛttikāyām / makkolakarma sudhālepaḥ /",
    "GSP27motik_4u:1941": " tadvat / yathā mṛttikāyāṃ kṛtasudhālepaḥ vastutaḥ san nāsti / mṛttikāyāḥ eva tathā",
    "GSP27motik_4u:1942": " sthitatvāt sudhāyāḥ lepatayaiva bhāvāt / tathā cinmātre bhāsamānam manaḥ vastutaḥ",
    "GSP27motik_4u:1943": " nāsti cinmātrasyaiva tathā sthitatvāt ity arthaḥ //MT_4,21.37 //",
    "GSP27motik_4u:1944": " nanu kathaṃ draṣṭṛdṛśyaikatānatārūpam manaḥ mithyārūpam astīty / atrāha",
    "GSP27motik_4u:1945": " dṛśyatanmayatā yaiṣā svabhāvasyānubhūyate / saṃsāramadirā seyam avidyety ucyate budhaiḥ //MU_4,21.38//",
    "GSP27motik_4u:1946": " asmābhiḥ / svabhāvasya draṣṭṛrūpasya svabhāvasya / yā dṛśyatanmayatā dṛśyaikatānatā /",
    "GSP27motik_4u:1947": " dṛśyate / budhaiḥ sā iyam bhramotpādakatvāt saṃsāramadirārūpā avidyeti ucyate / ato",
    "GSP27motik_4u:1948": " manaḥ avidyārūpam evāvastubhūtam ity arthaḥ //MT_4,21.38 //",
    "GSP27motik_4u:1949": " ko ḥnarthaḥ anayāvidyayā kriyate ity / atrāha",
    "GSP27motik_4u:1950": " anayopahato lokaḥ kalyāṇaṃ nādhigacchati / bhāsvaraṃ tapanālokam paṭalāndhekṣaṇo yathā //MU_4,21.39//",
    "GSP27motik_4u:1951": " anayā draṣṭuḥ dṛśyatanmayatārūpayā / avidyayā / kalyāṇam svātmani viśrāntirūpam / paṭalam netrarogaviśeṣaḥ //MT_4,21.39//",
    "GSP27motik_4u:1952": " nanu sā kuta utpadyata ity / atrāha",
    "GSP27motik_4u:1953": " svayam utpadyate sā ca saṅkalpād vyomavṛkṣavat / asaṅkalpanamātreṇa svayam eva vinaśyati //MU_4,21.40//",
    "GSP27motik_4u:1954": " utpadyate prādurbhavati / nanu sā kathaṃ naśyati ity / atrāhāsaṅkalpanamātreti /",
    "GSP27motik_4u:1955": " asaṅkalpanamātreṇa saṅkalpākaraṇamātreṇa / ata evāha svayam iti / na hi asaṅkalpanaṃ",
    "GSP27motik_4u:1956": " yatnaḥ / api tu saṅkalpanam eva //MT_4,21.40 //",
    "GSP27motik_4u:1957": " nanv avidyānāśena kiṃ sampadyate ity / atrāha",
    "GSP27motik_4u:1958": " asaṅkalpanamātreṇa bhāvanāyām mahāmate / kṣīṇāyāṃ svaprasādena vimarśena vilāsinā //MU_4,21.41//",
    "GSP27motik_4u:1959": " asaṃsaṅge padārtheṣu sarveṣu sthiratāṃ gate / satyadṛṣṭau prasannāyām asatye kṣayam āgate //MU_4,21.42//",
    "GSP27motik_4u:1960": " nirvikalpacid acchātmā sa ātmā samavāpyate / nāsattā yasya no sattā na sukhaṃ nāpi duḥkhitā //MU_4,21.43//",
    "GSP27motik_4u:1961": " bhāvanāyām avidyāyām / vimarśena svātmavicāreṇa / kathambhūtena / svaprasādena svātmaprasādenotpanneneti",
    "GSP27motik_4u:1962": " śeṣaḥ / punaḥ kathambhūtena / vilāsinā vistārayuktena / asaṃsaṅge anāsaktau / satyaviṣayā",
    "GSP27motik_4u:1963": " dṛṣṭiḥ satyadṛṣṭiḥ / tasyām prasannāyām / siddhāyām iti yāvat / asatye asatyabhūte",
    "GSP27motik_4u:1964": " dṛśye ity arthaḥ / ātmā kathambhūtaḥ / nirvikalpaḥ dṛśyaviṣayavikalpaniṣkrāntā yā",
    "GSP27motik_4u:1965": " cit tadrūpaḥ / acchaḥ ātmā svarūpaṃ yasya / tādṛśaḥ / na tu acidrūpadehādisvarūpa",
    "GSP27motik_4u:1966": " ity arthaḥ / ato nāvidyānāśasya vaiphalyam iti bhāvaḥ / kīdṛśo ḥsāv ātmety apekṣāyām",
    "GSP27motik_4u:1967": " āha nāsatteti / yasya ātmanaḥ / asattā na bhavati / sarveṣām ātmatvena sphuraṇāt /",
    "GSP27motik_4u:1968": " na hi kaścin nāham asmīti bravīti / bruvāṇaś copahāsapātram eva / tathā sattā no",
    "GSP27motik_4u:1969": " bhavati / bāhyāntaḥkaraṇāviṣayatvāt śaśaśṛṅgavat / sukham lakṣaṇayā sukhitā / na",
    "GSP27motik_4u:1970": " bhavati / sukhāder antaḥkaraṇādhikaraṇatvād / anyathā suṣuptādāv api bhānaprasaṅgāt /",
    "GSP27motik_4u:1971": " duḥkhitā duḥkhādhikaraṇatvam / na bhavati / proktahetoḥ //MT_4,21.41-43 //",
    "GSP27motik_4u:1972": " punaḥ kiṃ tatrāsti ity / atrāha",
    "GSP27motik_4u:1973": " kevalaṃ kevalībhāvo yasyāntar upalabhyate / abhavyayā bhāvanayā na cittendriyadṛṣṭibhiḥ //MU_4,21.44//",
    "GSP27motik_4u:1974": " samyagjñānayuktena puruṣeṇa / yasyātmanaḥ / antaḥ svabhittau / kevalībhāvaḥ śuddhacinmātratāṃ",
    "GSP27motik_4u:1975": " vinā samastābhāvaḥ / kevalaṃ labhyate / upacārāl labhyate ity uktiḥ / labdhaikarūpasya",
    "GSP27motik_4u:1976": " labhyatāyogāt / paramārthas tu labhyānapekṣam / labdhṛtvam api tatra na yuktam ity",
    "GSP27motik_4u:1977": " alam vikalpāpādikayā vācā / tanmuvraṇayā vā abhavyayā bhāvanayā na labhyate / cittendriyadṛṣṭibhiś",
    "GSP27motik_4u:1978": " ca na labhyate //MT_4,21.44 //",
    "GSP27motik_4u:1979": " ātmano ḥnanyabhūtābhir api yaḥ parivarjitaḥ / vāsanābhir anantābhir vyomeva vanarājibhiḥ //MU_4,21.45//",
    "GSP27motik_4u:1980": " yaḥ ātmā / ātmanaḥ ananyabhūtābhir api svasvarūpabhūtābhir api / vāsanābhiḥ parivarjitaḥ",
    "GSP27motik_4u:1981": " bhavati / śuddhacinmātrasvarūpatvāt / vāsanānāṃ cātmarūpatvaṃ tadviṣayatvaṃ vināsiddhabhāvaprayuktam",
    "GSP27motik_4u:1982": " eva jñeyam / na hi cinmātrāviṣayīkṛtā vāsanā vāsanā bhavati / viṣayīkṛtiś ca svasambandhina",
    "GSP27motik_4u:1983": " eva yuktā / sambandhaś ca vicāritaḥ san ekatāyāṃ viśrāmyati / dvitve tu virodhalabdhasiddheḥ",
    "GSP27motik_4u:1984": " dvitvād eva sambandhānupapatteḥ / na hi viruddhayoḥ tamaḥprakāśayoḥ sambandhaḥ yukta",
    "GSP27motik_4u:1985": " ity alam bahunā / yaḥ kim iva / vyoma iva / yathā vyoma vanarājibhiḥ parivarjitaḥ",
    "GSP27motik_4u:1986": " bhavati / tathety arthaḥ //MT_4,21.45 //",
    "GSP27motik_4u:1987": " nanu yadi kevalaḥ sa evātmāsti tarhi dṛśyarūpaḥ bandhaḥ kuta āgata ity / atrāha",
    "GSP27motik_4u:1988": " sandigdhāyāṃ yathā rajjvāṃ sarpatvaṃ tadvad eva hi / cidākāśātmanā bandhas tv abaddhenaiva kalpitaḥ //MU_4,21.46//",
    "GSP27motik_4u:1989": " yathā puruṣeṇa sandigdhāyāṃ rajjvāṃ sarpatvam kalpyate / hi niścaye / tadvad eva",
    "GSP27motik_4u:1990": " cidākāśātmanā cidākāśasvarūpeṇātmanā / abaddhenaiva satā / bandhaḥ dṛśyākhyo bandhaḥ /",
    "GSP27motik_4u:1991": " kalpitaḥ kalpanayā sampāditaḥ //MT_4,21.46 //",
    "GSP27motik_4u:1992": " nanu kalpita eṣa bandhaḥ kathaṃ naśyatīty / atrāha",
    "GSP27motik_4u:1993": " kalpitaṃ kalpitaṃ vastu pratikalpanayānyayā / tad evānyatvam ādatte kham ahorātrayor iva //MU_4,21.47//",
    "GSP27motik_4u:1994": " kalpitaṃ kalpitaṃ vastu sarvaṃ kalpitavastu / anyayā svasmād bhinnayā / pratikalpanayā /",
    "GSP27motik_4u:1995": " tad eva sat / anyatām ādatte / kim iva / kham iva / yathā kham ahorātrayoḥ tad eva",
    "GSP27motik_4u:1996": " sat anyatām ādatte / tathety arthaḥ / ataḥ pratikalpanayaiva kalpitasya nāśa iti",
    "GSP27motik_4u:1997": " bhāvaḥ //MT_4,21.47 //",
    "GSP27motik_4u:1998": " nanv atucchatvādiguṇaviśiṣṭaḥ kalpito nāstīti kathaṃ saḥ kalpyate yena tucchatvādiguṇaviśiṣṭasaṃsārakalpanā",
    "GSP27motik_4u:1999": " naśyati / na ca kalpanāṃ vinā kalpanāyāḥ nāśaḥ śakyakriyaḥ ayasaḥ ivāyo vinety /",
    "GSP27motik_4u:2000": " atrāha",
    "GSP27motik_4u:2001": " yad atuccham anāyāsam anupādhi gatabhramam / tat tatkalpanayā tādṛk tat sukhāyaiva kalpate //MU_4,21.48//",
    "GSP27motik_4u:2002": " yat vastu / atuccham tucchaguṇarahitam / anāyāsam āyāsasādhyatvarahitam / anupādhi",
    "GSP27motik_4u:2003": " upādhitvenābhimatasyāpi tattāvyabhicārāt upādhirahitam / gatabhramam śuddhasatyabodhasvarūpatvāt",
    "GSP27motik_4u:2004": " bhramasparśarahitam / bhavati / tat tad vastu / tatkalpanayā tasyātucchatvādeḥ kalpanayā",
    "GSP27motik_4u:2005": " eva / tādṛk atucchādirūpam / bhavati / śuddhe svarūpe tucchatvātucchatvādisāpekṣaśabdāvakāśābhāvāt /",
    "GSP27motik_4u:2006": " nanu tarhi tad api heyam evety / atrāha tat sukhāyaiveti / tat atucchatvādiguṇakaṃ",
    "GSP27motik_4u:2007": " vastu kalpitam api / sukhāyaiva tucchatvātucchatvarahitaśuddhasvarūpaviśrāntaya eva /",
    "GSP27motik_4u:2008": " bhavati / tathā cātucchatvādiguṇakakalpanayā pratipakṣabhūtayā tucchatvādiguṇakakalpanā",
    "GSP27motik_4u:2009": " nāśayituṃ śākyeti bhāvaḥ //MT_4,21.48 //",
    "GSP27motik_4u:2010": " nanu satyabhūtasya dṛśyarūpasya bandhasya kathaṃ kalpanāmātreṇa nāśaḥ śakyakriyaḥ ity / atrāha",
    "GSP27motik_4u:2011": " śūnya eva kusūle ḥntaḥ siṃho ḥstīti bhayaṃ yathā / śūnya eva śarīre ḥntar baddho ḥsmīti bhayaṃ tathā //MU_4,21.49//",
    "GSP27motik_4u:2012": " kusūlaḥ siṃhabandhanārthaṃ yantrarūpaṃ koṣṭhakam / dṛśyarūpo bandhaḥ satyo ḥpi bhavatu /",
    "GSP27motik_4u:2013": " tathāpi paramārthataḥ śuddhacidrūpasya bhavataḥ saḥ bandhakārī na bhavati / na hy",
    "GSP27motik_4u:2014": " ambaraṃ rajjubhiḥ badhyate iti bhāvaḥ //MT_4,21.49 //",
    "GSP27motik_4u:2015": " yathā śūnye kusūle ḥntaḥ prekṣya siṃho na labhyate / tathā saṃsārabandhārhaḥ prekṣitaḥ san na labhyate //MU_4,21.50//",
    "GSP27motik_4u:2016": " spaṣṭam //MT_4,21.50//",
    "GSP27motik_4u:2017": " nanu tarhi idaṃ jagat ayam aham ity evam bandhabadhyarūpā pratītiḥ katham astīty / atrāha",
    "GSP27motik_4u:2018": " idaṃ jagad ayaṃ cāham itīyam bhrāntir utthitā / bālānāṃ śyāmale kāle chāyā vaitālikī yathā //MU_4,21.51//",
    "GSP27motik_4u:2019": " śyāmale kāle rātrau / idaṃ jagat ayam aham ity evaṃrūpā pratītiḥ / bhrāntir evotthitā bhavati iti piṇḍārthaḥ //MT_4,21.51//",
    "GSP27motik_4u:2020": " nanu etādṛśī bhrāntiḥ katham utthitety / atrāha",
    "GSP27motik_4u:2021": " kalpanāvaśato jantor bhāvābhāvāḥ śubhāśubhāḥ / kṣaṇād asattām āyānti sattām api punaḥ punaḥ //MU_4,21.52//",
    "GSP27motik_4u:2022": " kalpanāvaśataḥ svavikalpavaśataḥ //MT_4,21.52//",
    "GSP27motik_4u:2023": " etad eva viśeṣataḥ kathayati",
    "GSP27motik_4u:2024": " mātaiva gṛhiṇībhāvagṛhītā kaṇṭhalambinī / karoti gṛhiṇīkāryaṃ suratānandadāyinī //MU_4,21.53//",
    "GSP27motik_4u:2025": " bhrameṇeti śeṣaḥ //MT_4,21.53//",
    "GSP27motik_4u:2026": " kāntaiva mātṛbhāvena gṛhītākaṇṭhalambinī / dūraṃ vismārayaty eva manmathonmādabhāvanām //MU_4,21.54//",
    "GSP27motik_4u:2027": " ihāpi bhrameṇeti śeṣaḥ / iyaṃ cāvasthā madhyamapāpiprabhṛtīnāṃ jñeyā / mahāpāpināṃ tu atrāpi ratir eva jāyate //MT_4,21.54//",
    "GSP27motik_4u:2028": " phalitam āha",
    "GSP27motik_4u:2029": " bhāvānusāriphaladam padārthaugham avekṣya ca / na jñeneha padārtheṣu rūpam ekam udīryate //MU_4,21.55//",
    "GSP27motik_4u:2030": " jñena padārthatattvajñena puruṣeṇa / padārthaugham bhāvānusāriphalaṃ dadātīti tādṛśam / avekṣya / iha loke / padārtheṣv ekaṃ rūpaṃ na udīryate na kathyate //MT_4,21.55//",
    "GSP27motik_4u:2031": " dṛḍhabhāvanayā ceto yad yathā bhāvayaty alam / tat tatphalaṃ tadākāraṃ tāvatkālam prapaśyati //MU_4,21.56//",
    "GSP27motik_4u:2032": " cetaḥ / yat vastu / dṛḍhabhāvanayā yathā bhāvayati anusandhatte / tatphalam bhāvanāphalabhūtam /",
    "GSP27motik_4u:2033": " tat / tadākāram / tāvatkālam tasmin samaye / prapaśyati / svapnaś cātra dṛṣṭāntatvena",
    "GSP27motik_4u:2034": " jñeyaḥ //MT_4,21.56 //",
    "GSP27motik_4u:2035": " siddhāntaṃ kathayati",
    "GSP27motik_4u:2036": " na tad asti na yat satyaṃ na tad asti na yan mṛṣā / yad yathā yena nirṇītaṃ tat tathā tena lakṣyate //MU_4,21.57//",
    "GSP27motik_4u:2037": " nirṇīṭam bhāvitam / anyathā ekam eva vastu ekasya harṣadam anyasya duḥkhadaṃ na syād iti bhāvaḥ //MT_4,21.57//",
    "GSP27motik_4u:2038": " bhāvitākāśamātaṅgaṃ vyomahastitayā manaḥ / vyomakānanamātaṅgīṃ vyomasthām anudhāvati //MU_4,21.58//",
    "GSP27motik_4u:2039": " bhāvitākāśamātaṅgam sat / manaḥ / vyomahastitayā vyomahastibhāvena / vyomahastī bhūtveti",
    "GSP27motik_4u:2040": " yāvat / vyomakānanamātaṅgīm anudhāvati / kathambhūtām / kānanādhārabhūte vyomni tiṣṭhatīti",
    "GSP27motik_4u:2041": " tādṛśīm //MT_4,21.58 //",
    "GSP27motik_4u:2042": " paramaphalitam āha",
    "GSP27motik_4u:2043": " tasmāt saṅkalpam eva tvaṃ sarvabhāvamayātmakam / tyaja rāghava susvasthaḥ svātmanaiva bhavātmani //MU_4,21.59//",
    "GSP27motik_4u:2044": " sarvabhāvamayaḥ sarvapadārthasvarūpaḥ / ātmā yasya / tat / saṅkalpa eva hi bahiḥ",
    "GSP27motik_4u:2045": " nānākāraiḥ sphurati / tyaja mā prādurbhāvaya / prādurbhūte ḥpi upekṣām eva kurv ity",
    "GSP27motik_4u:2046": " arthaḥ / na hi sarvathā tyāgaḥ videhamuktiṃ yāvat śakyakriyaḥ //MT_4,21.59 //",
    "GSP27motik_4u:2047": " nanu katham āgacchantaṃ saṅkalpaṃ tyajāmīty / atrāha",
    "GSP27motik_4u:2048": " maṇir hi pratibimbānām pratiṣedhakriyām prati / aśakto jaḍabhāvena na tu rāma bhavādṛśaḥ //MU_4,21.60//",
    "GSP27motik_4u:2049": " jaḍabhāvena jaḍatayā / bhavādṛśaḥ tvādṛkcetanaḥ / saṅkalpatyāgo hi saṃvedanasādhyaḥ / tac ca tavāsty eveti bhāvaḥ //MT_4,21.60//",
    "GSP27motik_4u:2050": " tyāgopāyaṃ kathayati",
    "GSP27motik_4u:2051": " yad yan manomaṇau rāma taveha pratibimbati / tad avastv iti nirṇīya mā tenāgaccha rañjanām //MU_4,21.61//",
    "GSP27motik_4u:2052": " rañjanām uparaktatvam //MT_4,21.61//",
    "GSP27motik_4u:2053": " upāyāntaraṃ kathayati",
    "GSP27motik_4u:2054": " tad eva satyam iti vāpy abhinnam paramātmanaḥ / manvānas tvam anādyantam bhāvayātmānam ātmanā //MU_4,21.62//",
    "GSP27motik_4u:2055": " sarvasya paramātmanaḥ abhinnatvabhāvanena hi anādyantātmabhāvanam eva sampadyate //MT_4,21.62//",
    "GSP27motik_4u:2056": " cetasi pratibimbanti ye bhāvās tava rāghava / rañjayantv anyasaktātman mā te tvāṃ sphaṭikaṃ yathā //MU_4,21.63//",
    "GSP27motik_4u:2057": " he rāghava / kathambhūta / anyasmin bhāvebhyaḥ bhinnasvarūpe paramātmani / saktaḥ",
    "GSP27motik_4u:2058": " ātmā manaḥ yasya / tādṛśa / anyathā pratibimbitabhāvarañjanābhāvo na yukta iti bhāvaḥ /",
    "GSP27motik_4u:2059": " tvām kaṃ yathā / sphaṭikaṃ yathā / yathā anyarāgayuktaṃ sphaṭikam anyarāgakṛtā rañjanā",
    "GSP27motik_4u:2060": " na rañjayati / tathety arthaḥ //MT_4,21.63 //",
    "GSP27motik_4u:2061": " nanu kathaṃ rañjanābhāvo dehaṃ tāvat śakya ity / atra sargāntaślokena kathayati",
    "GSP27motik_4u:2062": " sphaṭikam apamalaṃ yathā viśanti prakaṭatayā navarañjanā vicitrāḥ / iha hi vimananaṃ tathā viśantu prakaṭatayā bhuvaṇaiṣaṇā bhavantam //MU_4,21.64//",
    "GSP27motik_4u:2063": " vimananam mananākhyamanodharmarahitam / yathā nirmalaṃ sphaṭikaṃ vicitrāḥ rañjanā",
    "GSP27motik_4u:2064": " viśanti / tathā mananāparaparyāyānusandhānarāhityena śuddham bhavantam api padārthasaṅkalpanārūpāḥ",
    "GSP27motik_4u:2065": " rañjanā viśantv iti piṇḍārthaḥ / lepākāriṇī rañjanā yady āyāti tadā na kācid dhānir",
    "GSP27motik_4u:2066": " iti bhāvaḥ / iti śivam //MT_4,21.64 //",
    "GSP27motik_4u:2067": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe ekaviṃśaḥ sargaḥ //21//",
    "GSP27motik_4u:2068": " pūrvoktam evārthaṃ sthitiprakaraṇavācyatayā sthitatvāt punar api kathayati",
    "GSP27motik_4u:2069": " jantoḥ kṛtavicārasya vigaladvṛtticetasaḥ / mananaṃ tyajato jñatvāt kiñcit parigatātmanaḥ //MU_4,22.1//",
    "GSP27motik_4u:2070": " dṛśyaṃ santyajato heyam upādeyam upeyuṣaḥ / draṣṭāram paśyato dṛśyam adraṣṭāram apaśyataḥ //MU_4,22.2//",
    "GSP27motik_4u:2071": " asuptasya pare tattve jāgarūkasya jīvataḥ / suptasya ghanasammohamaye saṃsāravartmani //MU_4,22.3//",
    "GSP27motik_4u:2072": " paryantātyantavairasyād araseṣu raseṣv api / bhogeṣv ābhogaramyeṣu nīrasasya nirāśiṣaḥ //MU_4,22.4//",
    "GSP27motik_4u:2073": " vrajaty ātmāmbhasaikatvaṃ jīrṇajāḍye manasy alam / galaty apagatāsaṅge himapūra ivātape //MU_4,22.5//",
    "GSP27motik_4u:2074": " taraṅgitāsu kallolajālalolāntarāsu ca / śāmyantīṣv atha tṛṣṇāsu nadīṣv iva ghanātyaye //MU_4,22.6//",
    "GSP27motik_4u:2075": " saṃsāravāsanājāle khagajāla ivākhunā / troṭite cādṛḍhagranthiśleṣe vairasyaraṃhasā //MU_4,22.7//",
    "GSP27motik_4u:2076": " katakam phalam āsādya yathā vāri prasīdati / tathā vijñānavaśataḥ svabhāvaḥ samprasīdati //MU_4,22.8//",
    "GSP27motik_4u:2077": " jantoḥ puruṣasya / vijñānavaśataḥ śuddhātmajñānavaśena / svabhāvaḥ svasvarūpam /",
    "GSP27motik_4u:2078": " tathā prasīdati nirmalībhavati / tathā katham / yathā katakam phalam āsādya vāri",
    "GSP27motik_4u:2079": " prasīdati / keṣu satsu prasīdatīty apekṣāyām āha vrajaty ātmetyādi / apagatāsaṅge",
    "GSP27motik_4u:2080": " naṣṭāsaktyākhyadoṣe / jīrṇajāḍye jāḍyanirgate / ata eva galati galanonmukhe / manasi /",
    "GSP27motik_4u:2081": " ātmāmbhasā paramātmākhyajalena saha / ekatvaṃ vrajati sati / kasminn iva / ātape",
    "GSP27motik_4u:2082": " tāpadeśe / sthite himapūre iva / punaḥ kāsu satīṣu / atha tadanantaram / tṛṣṇāsu",
    "GSP27motik_4u:2083": " śāmyantīṣu satīṣu / kathambhūtāsu / taraṅgitāsu vṛddhiyuktāsu / kallolajālaiḥ vikalpasvarūpaiḥ",
    "GSP27motik_4u:2084": " kallolasamūhaiḥ / lolam antaram yāsām / tāḥ / tādṛśīṣu / kāsv iva / nadīṣv iva /",
    "GSP27motik_4u:2085": " yathā tāḥ ghanātyaye śaradi / śāmyanti / tathety arthaḥ / punaḥ kasmin sati / saṃsāravāsanājāle",
    "GSP27motik_4u:2086": " vairasyaraṃhasā ākhunā iva khagajāle troṭite sati / kathambhūte / adṛḍhaḥ / granthīnām",
    "GSP27motik_4u:2087": " kāmādirūpāṇāṃ granthīnām / śleṣaḥ sambandhaḥ yasya / tādṛśe / jantoḥ kathambhūtasya /",
    "GSP27motik_4u:2088": " kṛtaḥ vicāraḥ ko ḥhaṃ kasya saṃsāra ity evaṃrūpaḥ vivekaḥ yena / tādṛśasya / vigaladvṛtticetaḥ",
    "GSP27motik_4u:2089": " yasya / tādṛśasya / jñasyaiva hi mananatyāge śaktir astīti jñatvād ity uktam / kiñcit",
    "GSP27motik_4u:2090": " parokṣatayā / na tv aparokṣatayety arthaḥ / upādeyam arthāt śuddhadraṣṭṛrūpam / dṛśyam /",
    "GSP27motik_4u:2091": " draṣṭāram draṣṭṛrūpam / paśyataḥ / adraṣṭāram draṣṭṛvyatiriktam / apaśyataḥ / raseṣv",
    "GSP27motik_4u:2092": " api suptasyeti yojyam / nirāśiṣaḥ āśārahitasya / kulakam //MT_4,22.1-8 //",
    "GSP27motik_4u:2093": " anyat kiṃ tasya sampatsyate ity / atrāha",
    "GSP27motik_4u:2094": " nīrāgaṃ nirupāsaṅgaṃ nirdvandvaṃ nirupāśrayam / viniryāti mano mohād vihagaḥ pañjarād iva //MU_4,22.9//",
    "GSP27motik_4u:2095": " nirupāsaṅgam āsaktirahitam / nirupāśrayam nirapekṣam / mohāt anātmany ātmābhimānarūpād avicārāt //MT_4,22.9//",
    "GSP27motik_4u:2096": " śāntasandehadaurātmyaṃ gatakautukavibhramam / paripūrṇāntaraṃ cetaḥ pūrṇendur iva rājate //MU_4,22.10//",
    "GSP27motik_4u:2097": " kautukam atra padārthaviṣayaṃ jñeyam / paripūrṇam sahajānandanirbharam / antaram yasya / tādṛśam //MT_4,22.10//",
    "GSP27motik_4u:2098": " janitottamasaundaryā dūrodastanatonnatā / samatodeti sarvatra śāntavāta ivārṇave //MU_4,22.11//",
    "GSP27motik_4u:2099": " janitam uttamaṃ saundaryam yayā / sā / samatayā hi puruṣaḥ sadaiva prasannavadano bhavati / dūrodastā natonnatā bhāvapradhāno nirdeśaḥ / natonnatatā / yasyām / sā //MT_4,22.11//",
    "GSP27motik_4u:2100": " andhakāramayī mūḍhā jāḍyajarjaritāntarā / tanutām eti saṃsāravāsaneva prage kṣapā //MU_4,22.12//",
    "GSP27motik_4u:2101": " ivaśabdaḥ kṣapety anena sambadhyate //MT_4,22.12//",
    "GSP27motik_4u:2102": " dṛṣṭacidbhāskarā prajñāpadminī puṇyapallavā / vikasaty amaloddyotā prātar dyaur iva rūpiṇī //MU_4,22.13//",
    "GSP27motik_4u:2103": " spaṣṭam //MT_4,22.13//",
    "GSP27motik_4u:2104": " prajñā hṛdayahāriṇyo bhuvanāhlādanakṣamāḥ / sattvalakṣmyaḥ pravartante sakalendor ivāṃśavaḥ //MU_4,22.14//",
    "GSP27motik_4u:2105": " sattvalakṣmyaḥ sattvaguṇasampadaḥ //MT_4,22.14//",
    "GSP27motik_4u:2106": " upasaṃhāraṃ karoti",
    "GSP27motik_4u:2107": " bahunātra kim uktena jñātajñeyo mahāmatiḥ / nodeti naiva yāty astam abhūtākāśakośavat //MU_4,22.15//",
    "GSP27motik_4u:2108": " na udeti astaṃ nāyāti cinmātrākhyāt svasvarūpān na cyavata ity arthaḥ / abhūtākāśakośavat paramākāśamadhyavat //MT_4,22.15//",
    "GSP27motik_4u:2109": " vicāraṇāparijñātasvabhāvasyoditātmanaḥ / anukampyā bhavanty ete brahmaviṣṇvindraśaṅkarāḥ //MU_4,22.16//",
    "GSP27motik_4u:2110": " vicāraṇayā parijñātaḥ svabhāvaḥ svasvarūpaṃ yena / tādṛśasya / anukampyāḥ teṣv api sṛṣṭinirmāṇādikṣobhadarśanāt asya dayā jāyate ity arthaḥ",
    "GSP27motik_4u:2111": " prakaṭākāram apy antar nirahaṅkāracetasam / nāpnuvanti vikalpās tam mṛgatṛṣṇāmbv ivaiṇakāḥ //MU_4,22.17//",
    "GSP27motik_4u:2112": " nāpnuvanti svavaśaṃ na kurvanti / prakaṭākārasya cāhaṅkārarāhityam āścaryakāry eva //MT_4,22.17//",
    "GSP27motik_4u:2113": " taraṅgavad amī lokāḥ prayānty āyānti cābhitaḥ / kroḍīkuruta ātmotthe na jñam maraṇajanmanī //MU_4,22.18//",
    "GSP27motik_4u:2114": " kroḍīkurutaḥ vaśīkurutaḥ / dehābhimānābhāvena tatsthamṛtijanmābhimānābhāvāt //MT_4,22.18//",
    "GSP27motik_4u:2115": " āvirbhāvatirobhāvau saṃsāro netaraḥ kramaḥ / iti tābhyāṃ samāloke ramate na sa khidyate //MU_4,22.19//",
    "GSP27motik_4u:2116": " iti evaṃrūpābhyām / tābhyām āvirbhāvatirobhāvābhyām / saḥ / samāloke tattattvaprakāśe",
    "GSP27motik_4u:2117": " sati / ramate / na khidyate / jñātavastutattvo hi vastubhiḥ ramata eva na khidyate /",
    "GSP27motik_4u:2118": " ajñātatattvasyaiva rajjvādiṣu sarpādibhayakṛtakhedadarśanāt //MT_4,22.19 //",
    "GSP27motik_4u:2119": " na jāyate na mriyate kumbhe kumbhanabho yathā / bhūṣite dūṣite vāpi dehe tadvad ihātmavān //MU_4,22.20//",
    "GSP27motik_4u:2120": " dehābhimānābhāvād iti bhāvaḥ //MT_4,22.20//",
    "GSP27motik_4u:2121": " viveka udite śīte mithyābhramabharoditā / kṣīyate vāsanā sābhre mṛgatṛṣṇā marāv iva //MU_4,22.21//",
    "GSP27motik_4u:2122": " mithyārūpaḥ yaḥ bhramabharaḥ / tenoditā / sābhre hi marau mṛgatṛṣṇā kṣīyata eva / tāpa eva tasyā utthānāt //MT_4,22.21//",
    "GSP27motik_4u:2123": " ko ḥhaṃ katham idaṃ veti yāvan na pravicāritam / saṃsārāḍambaraṃ tāvad andhakāropamaṃ sthitam //MU_4,22.22//",
    "GSP27motik_4u:2124": " andhakāro ḥpi kiṃrūpo ḥyam iti vicāraḥ / tāvad eva tiṣṭhati //MT_4,22.22//",
    "GSP27motik_4u:2125": " mithyābhramabharodbhūtaṃ śarīram padam āpadām / ātmabhāvanayā nedaṃ yaḥ paśyati sa paśyati //MU_4,22.23//",
    "GSP27motik_4u:2126": " yaḥ idaṃ deham / ātmabhāvanayā na paśyati / saḥ paśyati samyak paśyati iti piṇḍārthaḥ //MT_4,22.23//",
    "GSP27motik_4u:2127": " deśakālavaśotthāni na mameti gatabhramam / śarīrasukhaduḥkhāni yaḥ paśyati sa paśyati //MU_4,22.24//",
    "GSP27motik_4u:2128": " mama śuddhacinmātrasya mama //MT_4,22.24//",
    "GSP27motik_4u:2129": " ātmānam itarac caiva dṛśā nityāvibhinnayā / sarvaṃ cijjyotir eveti yaḥ paśyati sa paśyati //MU_4,22.25//",
    "GSP27motik_4u:2130": " cijjyotiḥ śuddhacitprakāśarūpam //MT_4,22.25//",
    "GSP27motik_4u:2131": " apāraparyantanabhodikkālādi kriyānvitam / aham eveti sarvatra yaḥ paśyati sa paśyati //MU_4,22.26//",
    "GSP27motik_4u:2132": " nabhaś ca dik ca kālaś ca / te ādiḥ yasya jagataḥ / tat nabhodikkālādi apāraparyantam",
    "GSP27motik_4u:2133": " pāraparyantarahitaṃ ca tat / nabhodikkālādirūpaṃ jagat aham evāsmi / ahantāsārasya",
    "GSP27motik_4u:2134": " cinmātratattvasyaiva sarvamayatvena sthitatvāt / anyathāham iti sarvatra na sphuret /",
    "GSP27motik_4u:2135": " jaḍeṣv adarśane ḥpi cetanavat sattābhāktvāviśeṣāt / tatrāpi tatsphuraṇānumānasya",
    "GSP27motik_4u:2136": " śakyatvāt na sarvatrety asyānupapatteḥ / kathambhūtaṃ tat / kriyānvitam / ādiśabdākṣiptāyā",
    "GSP27motik_4u:2137": " api kriyāyāḥ pṛthak nirdeśaḥ prādhānyakhyāpanārthaḥ / iti evam / sarvatra sarveṣu",
    "GSP27motik_4u:2138": " deśeṣu kāleṣu ca / yaḥ paśyati saḥ paśyati / nānya ity arthaḥ //MT_4,22.26 //",
    "GSP27motik_4u:2139": " vālāgralakṣabhāgāt tu koṭiśaḥ parikalpitaḥ / ahaṃ sūkṣma iti vyāpī yaḥ paśyati sa paśyati //MU_4,22.27//",
    "GSP27motik_4u:2140": " sūkṣmasya vyāpitvam āścaryāvaham / sūkṣmatvaṃ cātra bāhyāntaḥkaraṇātītatvena draṣṭavyam //MT_4,22.27//",
    "GSP27motik_4u:2141": " sarvaśaktir anantātmā sarvabhāvāntarasthitaḥ / advitīyaś cid ity antar yaḥ paśyati sa paśyati //MU_4,22.28//",
    "GSP27motik_4u:2142": " cit cidātmā / bhavati / kathambhūtaḥ / sarvaśaktiḥ anyathā nānārūpaṃ jagat na prādurbhavet /",
    "GSP27motik_4u:2143": " anantātmā antasyāpi tasminn eva nigīrṇatvāt tadrahitaḥ / na hi nigīrṇa eva nigarituḥ",
    "GSP27motik_4u:2144": " rūpam ācchādayituṃ śaktaḥ / sarveṣām bhāvānām antare sthitaḥ sarvabhāvāntarasthitaḥ /",
    "GSP27motik_4u:2145": " anyathāham iti na sphuret / advitīyaḥ dvitīyatvena matasyāpi tadrūpatvānapāyāt dvitīyarahitaḥ /",
    "GSP27motik_4u:2146": " iti evam / antaḥ manasi / na tu cakṣuṣā / yaḥ paśyati sa paśyatīti //MT_4,22.28 //",
    "GSP27motik_4u:2147": " ādhivyādhibhayodvigno jarāmaraṇajanmavān / deho nāham iti prājño yaḥ paśyati sa paśyati //MU_4,22.29//",
    "GSP27motik_4u:2148": " prājñaḥ śuddhacinmātratattve ātmatvaniścayavān //MT_4,22.29//",
    "GSP27motik_4u:2149": " tiryag ūrdhvam adhastāc ca vyāpako mahimā mama / na dvitīyo mamāstīti yaḥ paśyati sa paśyati //MU_4,22.30//",
    "GSP27motik_4u:2150": " mama śuddhacinmātrarūpasya mama / na tu dehādirūpasya //MT_4,22.30//",
    "GSP27motik_4u:2151": " mayi sarvam idam protaṃ sūtre maṇigaṇā iva / cittantur aham eveti yaḥ paśyati sa paśyati //MU_4,22.31//",
    "GSP27motik_4u:2152": " kathaṃ tvayi sarvam protam ity / atrāha cittantur iti / tantau hi muktā protāḥ bhavanti / tantutvaṃ ca citaḥ vyāpakatayā sūkṣmatayā ca jñeyam",
    "GSP27motik_4u:2153": " nāhaṃ na cānyad astīha brahmaivāsti na cāsti tat / itthaṃ sadasator madhyaṃ yaḥ paśyati sa paśyati //MU_4,22.32//",
    "GSP27motik_4u:2154": " iha loke / aham paricchinnadehādirūpaḥ aham / nāsmi / anyat matto bhinnatvena sthitaṃ",
    "GSP27motik_4u:2155": " jagat / na cāsti / suṣuptau adarśanāt / brahma vyāpakaṃ cinmātratattvam / evāsti",
    "GSP27motik_4u:2156": " paramārthataḥ sattām bhajate / sarvathābhāvasya vaktum aśakyatvāt / na hi nirādiṣṭo",
    "GSP27motik_4u:2157": " no bhramaḥ sambhavati / tat brahma / nāsti ca / bāhyāntaḥkaraṇātītatvāt / ittham",
    "GSP27motik_4u:2158": " evam / sadasatoḥ madhyam sandhibhūtaṃ śuddhacinmātrākhyaṃ vastu / yaḥ paśyati sa",
    "GSP27motik_4u:2159": " paśyati //MT_4,22.32 //",
    "GSP27motik_4u:2160": " yan nāma kiñcit trailokyaṃ sa eko ḥvayavo mama / taraṅgo ḥbdhāv ivety antar yaḥ paśyati sa paśyati //MU_4,22.33//",
    "GSP27motik_4u:2161": " mama śuddhacinmātrarūpasya mama / svapne hi cinmātrāvayavabhūtaṃ jagat sarvo ḥnubhavati //MT_4,22.33//",
    "GSP27motik_4u:2162": " śocyā pālyā mayaiveyaṃ svaseyam me kanīyasī / trilokī pelavety uccair yaḥ paśyati sa paśyati //MU_4,22.34//",
    "GSP27motik_4u:2163": " pelavā nāśabhīruḥ / kanīyasī svasā cedṛśy eva bhavati //MT_4,22.34//",
    "GSP27motik_4u:2164": " ātmatāparate tvattāmatte yasya mahātmanaḥ / bhāvād uparate nūnaṃ sa paśyati sulocanaḥ //MU_4,22.35//",
    "GSP27motik_4u:2165": " bhāvāt manasaḥ / sarvatra cinmātratvadarśanād iti bhāvaḥ //MT_4,22.35//",
    "GSP27motik_4u:2166": " cetyānupātarahitaṃ cidbhairavamayaṃ vapuḥ / āpūritajagajjālaṃ yaḥ paśyati sa paśyati //MU_4,22.36//",
    "GSP27motik_4u:2167": " cetyānupātarahitaḥ yaḥ cidbhairavaḥ sarvagrāsakatvāt cidākhyaḥ bhairavaḥ / tanmayaṃ vapuḥ svarūpam //MT_4,22.36//",
    "GSP27motik_4u:2168": " sukhaṃ duḥkham bhavo ḥbhāvo vivekakalanāś ca yāḥ / ahaṃ na veti nūnaṃ vā paśyan na parihīyate //MU_4,22.37//",
    "GSP27motik_4u:2169": " sukhaṃ duḥkhaṃ bhavaḥ abhāvaḥ vivekakalanāś cāham asmi iti paśyan / etan na vāsmi",
    "GSP27motik_4u:2170": " iti vā paśyan / na parihīyate na hānim prāpnoti / ubhayathāpi śuddhacinmātrasvarūpatvāpteḥ /",
    "GSP27motik_4u:2171": " na hi śuddhacinmātraṃ vinā kaścid vyāpakaḥ uttīrṇo vā bhavati //MT_4,22.37 //",
    "GSP27motik_4u:2172": " svātmasattāparāpūrṇe jagaty anyena varjite / kim me heyaṃ kim ādeyam iti paśyan sadṛg naraḥ //MU_4,22.38//",
    "GSP27motik_4u:2173": " svātmanaḥ śuddhacinmātrarūpasya svātmanaḥ / yā sattā sphūrtirūpā sattā / tayā parāpūrṇe",
    "GSP27motik_4u:2174": " sāratvena sthitatvāt nirbharite / anyathāham iti sphuraṇāyogāt / tathā anyena cinmātravyatiriktena /",
    "GSP27motik_4u:2175": " varjite jagati / kiṃ heyam bhavati / svātmanaḥ heyatvāyogāt na kiñcid apīty arthaḥ /",
    "GSP27motik_4u:2176": " kim ādeyam bhavati / svātmanaḥ sarvadā prāptatvāt na kiñcid apīty arthaḥ / iti evam /",
    "GSP27motik_4u:2177": " paśyan anubhavan / naraḥ / sadṛk dṛṣṭisahito / bhavati / anye ḥndhā ity arthaḥ //MT_4,22.38 //",
    "GSP27motik_4u:2178": " apratarkyam anābhāsaṃ sanmātram idam ity alam / heyopādeyakalanā yasya kṣīṇā namāmi tam //MU_4,22.39//",
    "GSP27motik_4u:2179": " idam jagat / apratarkyam tarkitum aśakyam / anābhāsam śānte svasvarūpe sthitatvād",
    "GSP27motik_4u:2180": " ābhāsarahitam / sanmātram evāsti / iti anena niścayena / yasya puruṣasya / heyopādeyakalanā",
    "GSP27motik_4u:2181": " kṣīṇā / ahaṃ tam puruṣam / namāmi / sa eva sarvebhya utkṛṣṭa iti bhāvaḥ //MT_4,22.39 //",
    "GSP27motik_4u:2182": " ya ākāśavad ekātmā sarvabhāvagato ḥpi san / na bhāvarañjanām eti sa mahātmā maheśvaraḥ //MU_4,22.40//",
    "GSP27motik_4u:2183": " yaḥ puruṣaḥ / ākāśavat ekātmā sarvavyāpakātmā / sarvabhāvagataḥ api san śarīrayātrānimitteṣu",
    "GSP27motik_4u:2184": " sarveṣu padārtheṣu vyavahārayukto ḥpi san / bhāvarañjanām / bhāve manasi / rañjanām",
    "GSP27motik_4u:2185": " harṣāmarṣarūpāṃ rañjanām / na eti / saḥ mahātmā mahāpuruṣaḥ / maheśvaraḥ bhavati",
    "GSP27motik_4u:2186": " mahāśaktiyuktatvāt //MT_4,22.40 //",
    "GSP27motik_4u:2187": " tamaḥprakāśakalanāmuktaḥ kālātmatāṃ gataḥ / yaḥ somyaḥ susamaḥ svasthas taṃ naumi padam āgatam //MU_4,22.41//",
    "GSP27motik_4u:2188": " yaḥ / tamaḥprakāśayoḥ jāḍyacittvayoḥ / yā kalanā / tayā muktaḥ / kālasya kriyāvaicitryarūpasya",
    "GSP27motik_4u:2189": " kālasya / ātmatām sattādāyakatvena svarūpatām / gataḥ / somyaḥ śītalaḥ / svasthaḥ",
    "GSP27motik_4u:2190": " svasvarūpe eva sthitaḥ / bhavati / tam padam āgataṃ naumi / apūrvaś cātra sūrya uktaḥ //MT_4,22.41 //",
    "GSP27motik_4u:2191": " sargāntaślokenāpy etad eva kathayati",
    "GSP27motik_4u:2192": " yasyodayāstamayasaṅkalanākalāsu citrāsu cāruvibhavāsu jagadgatāsu / vṛttiḥ samaiva sakalaikagater anantā tasmai namaḥ paramabodhavate śivāya",
    "GSP27motik_4u:2193": " sakalaikagateḥ samastaikaśaraṇasya / cāruvibhavāsu praśastasāmarthyayuktāsu / citrāsu",
    "GSP27motik_4u:2194": " nānāvidhāsu / udayāstamayayoḥ yāḥ saṅkalanāḥ ghaṭṭanāḥ / tadrūpāsu jagadgatāsu kalāsu /",
    "GSP27motik_4u:2195": " anantā nāśarahitā / vṛttiḥ manovṛttiḥ / samaiva bhavati / anantatvaṃ cātra darḍhyatāpekṣam",
    "GSP27motik_4u:2196": " uktam / tasmai paramabodhavate parātmatattvabodhayuktāya / śivāya śivībhūtāya puruṣāya /",
    "GSP27motik_4u:2197": " namaḥ astu / śivaś ca samavṛttiḥ sakalaikagatiḥ paramabodharūpaś ca bhavatīti śivam //MT_4,22.42 //",
    "GSP27motik_4u:2198": " iti śrībhāskarakaṇṭhaviracitāyāṃ mokṣopāyaṭīkāyāṃ sthitiprakaraṇe dvāviṃśaḥ sargaḥ //22//",
    "GSP27motik_4u:2199": " oṃ / punar api vivekina eva māhātmyaṃ kathayati",
    "GSP27motik_4u:2200": " sa uttamapadālambī cakrabhramavad āsthitaḥ / śarīranagare rājyaṃ kurvann api na lipyate //MU_4,23.1//",
    "GSP27motik_4u:2201": " uttamam padam cinmātrākhyaṃ śreṣṭhaṃ sthānam / ālambata ity uttamapadālambī / cakrabhramavat",
    "GSP27motik_4u:2202": " āsthitaḥ samantāt sthitaḥ / niranusandhānaṃ ceṣṭāyāṃ sthita iti yāvat / saḥ jīvanmuktaḥ /",
    "GSP27motik_4u:2203": " śarīranagare rājyaṃ kurvann api na lipyate / tajjaiḥ sukhaduḥkhaiḥ na gṛhyate ity",
    "GSP27motik_4u:2204": " arthaḥ / rājāpi uttamapadālambī sarvatra bhraman nagare rājyaṃ kurvan bhavati //MT_4,23.1 //",
    "GSP27motik_4u:2205": " tasyeyam bhogamokṣārthaṃ tajjñasyopavanopamā / sukhāyaiva na duḥkhāya svaśarīramahāpurī //MU_4,23.2//",
    "GSP27motik_4u:2206": " sukhāyaiva ātyantikamokṣarūpasukhasādhanatvāt / na duḥkhāya duḥkhalepābhāvāt //MT_4,23.2//",
    "GSP27motik_4u:2207": " atra śrīrāmaḥ pṛcchati",
    "GSP27motik_4u:2208": " nagarītvaṃ śarīrasya kathaṃ nāma mahāmune / etāṃ cādhivasan yogī kathaṃ rājyasukhaikabhāk //MU_4,23.3//",
    "GSP27motik_4u:2209": " spaṣṭam //MT_4,23.3//",
    "GSP27motik_4u:2210": " śrīvasiṣṭha uttaram āha",
    "GSP27motik_4u:2211": " ramyeyaṃ dehanagarī rāma sarvaguṇānvitā / jñasyānantavilāsāḍhyā svālokārkaprakāśitā //MU_4,23.4//",
    "GSP27motik_4u:2212": " svālokaḥ ātmaprakāśaḥ / sa evārkaḥ / tena prakāśitā parāmarśadvāreṇa svam prati prākaṭyaṃ nītā //MT_4,23.4//",
    "GSP27motik_4u:2213": " sarvaguṇatvam eva kathayati",
    "GSP27motik_4u:2214": " netravātāyanoddyotaprakāśabhuvanāntarā / karapratolīvistāraprāptapādopajaṅgalā //MU_4,23.5//",
    "GSP27motik_4u:2215": " netre eva vātāyane / tayoḥ yaḥ uddyotaḥ prakāśaḥ / tena prakāśāni prakaṭāni / bhuvanāntarāṇi",
    "GSP27motik_4u:2216": " bhuvanamadhyāni yasyām / sā / nagaryām api nagaradvāranirmitaiḥ vātāyanaiḥ bhuvanāntarāṇi",
    "GSP27motik_4u:2217": " dṛśyāni bhavanti / karau eva pratolyau viśikhe / tābhyām prāptau pādāv eva upajaṅgalau",
    "GSP27motik_4u:2218": " jaṅgalasamīpadeśau yasyāḥ / sā / nagaryaś ca upajaṅgalaṃ tāvat pratolī bhavati //MT_4,23.5 //",
    "GSP27motik_4u:2219": " romarājilatāgulmā tvagaṭṭālakamālitā / gulphagulguluviśrāntajaṅghorustambhamaṇḍalā //MU_4,23.6//",
    "GSP27motik_4u:2220": " tvag evāṭṭālakam prākāraḥ / tena bhūṣitā / gulguluḥ stambhādhārabhūtā śilā //MT_4,23.6//",
    "GSP27motik_4u:2221": " rekhāvibhaktapādograśilāprathamanirmitā / carmamarmasirāsārasandhisīmā manoramā //MU_4,23.7//",
    "GSP27motik_4u:2222": " rekhābhyāṃ vibhakte ye / pādau evograśile / tayoḥ prathamaṃ nirmitā / prathamanirmāṇe",
    "GSP27motik_4u:2223": " hi kṛtavibhāgāḥ śilāḥ sthāpyante / carmamarmasirāsāraḥ carmamarmasirāsamūha eva /",
    "GSP27motik_4u:2224": " sandhisīmāḥ sandhimaryādāḥ yasyāḥ / sā //MT_4,23.7 //",
    "GSP27motik_4u:2225": " ūrudvayakavāṭāgranirmitopasthanirgamā / kacatkacāvalīkācadalapracchādanāvṛtā //MU_4,23.8//",
    "GSP27motik_4u:2226": " ūrudvayam eva kavāṭe / tayoḥ ye agre / tābhyāṃ nirmitaḥ kavāṭaracanāyuktaḥ kṛtaḥ /",
    "GSP27motik_4u:2227": " upastha eva gudasthānam eva / nirgamaḥ dvāradeśaḥ yasyāḥ / sā / kacantī yā kacāvalī /",
    "GSP27motik_4u:2228": " sā eva kācadalaiḥ nirmitam pracchādanam / tenāvṛtā //MT_4,23.8 //",
    "GSP27motik_4u:2229": " bhrūlalāṭāsyasacchāyavadanodyānaśobhitā / dṛṣṭipātotpalākīrṇakapolavipulasthalā //MU_4,23.9//",
    "GSP27motik_4u:2230": " bhrūlalāṭāsyaiḥ sacchāyam yat vadanam / tad evodyānam / tena śobhitā //MT_4,23.9//",
    "GSP27motik_4u:2231": " vakṣaḥsthalasaraḥsyūtakucapaṅkajakorakā / ghanaromāvalicchannaskandhakrīḍāśiloccayā //MU_4,23.10//",
    "GSP27motik_4u:2232": " ghanaromāvalicchannā cāsau skandhakrīḍāśiloccayā ca //MT_4,23.10//",
    "GSP27motik_4u:2233": " udaraśvabhranikṣiptasvanneṣṭabhakṣyakarparā / dīrghakaṇṭhabilodgīrṇavātasaṃrambhaśabditā //MU_4,23.11//",
    "GSP27motik_4u:2234": " udaraśvabhre udaragarte / nikṣiptāni yāni svannāni śobhanānnāni / taiḥ / tadvyājeneti",
    "GSP27motik_4u:2235": " yāvat / iṣṭabhakṣyakarparā iṣṭabhakṣyabhagnapātram yasyāḥ / sā / rājanagaryām api",
    "GSP27motik_4u:2236": " iṣṭabhakṣyapātrāṇi bhavanti / dīrgham yat kaṇṭhabilam / tasmin / udgīrṇaḥ sañcārī /",
    "GSP27motik_4u:2237": " yaḥ vātaḥ / tasya yaḥ saṃrambhaḥ / tena śabditā śabdayuktā kṛtā / nagaryām api bileṣu",
    "GSP27motik_4u:2238": " vātaśabdo bhavati //MT_4,23.11 //",
    "GSP27motik_4u:2239": " hṛdayāpaṇanirṇītayathāprāptārthabhūṣitā / anārataṃ navadvārapravahatprāṇanāgarā //MU_4,23.12//",
    "GSP27motik_4u:2240": " hṛdayam evāpaṇaḥ niṣadyā / tasmin nirṇītā upādeyatvena niścitāḥ / ye yathāprāptārthāḥ svapravāhāgatārthāḥ / taiḥ bhūṣitā / nagaryā api āpaṇeṣu arthā nirṇīyante //MT_4,23.12//",
    "GSP27motik_4u:2241": " āsyasphārakhadādṛṣṭadantāsthiśakalākulā / mukhakhadābhramajjihvācillācarvitabhojanā //MU_4,23.13//",
    "GSP27motik_4u:2242": " nagaryām api khadāsu māṃsabhakṣakaiḥ tyaktāni asthiśakalāni bhavanti / cillā pakṣiviśeṣaḥ //MT_4,23.13//",
    "GSP27motik_4u:2243": " romaśaṣpabharacchannakarṇakoṭarakūpakā / sphikśṛṅkhalāñcitopāntapṛṣṭavistīrṇajaṅgalā //MU_4,23.14//",
    "GSP27motik_4u:2244": " sphijau eva śṛṅkhale / tābhyām añcitopāntam ramyopāntam / pṛṣṭam eva vistīrṇajaṅgalam",
    "GSP27motik_4u:2245": " yasyāḥ / sā / nagaryā api jaṅgalasandhiṣu caurādipratibandhārthaṃ śṛṅgalāḥ bhavanti //MT_4,23.14 //",
    "GSP27motik_4u:2246": " gudocchinnāraghaṭṭāntaruddhṛtānantakardamā / cittodyānamahīvalgadātmacintāvarāṅganā //MU_4,23.15//",
    "GSP27motik_4u:2247": " guda evocchinnāraghaṭṭaḥ troṭitāraghaṭṭayantraḥ / tenāntaḥ antaḥpradeśāt / uddhṛtaḥ",
    "GSP27motik_4u:2248": " niṣkāsitaḥ / anantaḥ kardamaḥ / arthāt śakṛdrūpaḥ kardamaḥ yasyāḥ / sā / nagaryā",
    "GSP27motik_4u:2249": " api kardamam uddharanti / cittodyāneti / jñacitte hi rātrindinam ātmacintā eva sphurati //MT_4,23.15 //",
    "GSP27motik_4u:2250": " dhīvaratrādṛḍhābaddhacapalendriyamarkaṭā / vadanodyānahasanapuṣpodgamamanoramā //MU_4,23.16//",
    "GSP27motik_4u:2251": " jño hi dhīrajjvā capalendriyāṇi badhnāti / vadanodyāneti / udyāne ca puṣpodgamo yukta eva //MT_4,23.16//",
    "GSP27motik_4u:2252": " svaśarīrapurī jñasya sarvasaubhāgyasundarī / sukhāyaiva na duḥkhāya paramāya hitāya ca //MU_4,23.17//",
    "GSP27motik_4u:2253": " svaśarīrapurī proktasarvapurīguṇā nijaśarīranagarī / paramāya hitāya mokṣarūpāyety arthaḥ //MT_4,23.17//",
    "GSP27motik_4u:2254": " ajñasyeyaṃ sukhadāsty atha vā nety / atrāha",
    "GSP27motik_4u:2255": " ajñasyeyam anantānāṃ duḥkhānāṃ kośamālikā / jñasya tv iyam anantānāṃ sukhānāṃ kośamālikā //MU_4,23.18//",
    "GSP27motik_4u:2256": " kośamālikā bhāṇḍāgāramālā / anantaduḥkhotpādikety arthaḥ / ajñātaśuddhatattvasya",
    "GSP27motik_4u:2257": " tasyaitadarthaṃ rātrindinaṃ santāpabhāktvāt iti bhāvaḥ / nanu tarhi jñasyāpi īdṛśy",
    "GSP27motik_4u:2258": " eva syād ity / atrāha jñasya tv iti / tuśabdaḥ vyatirekadyotakaḥ / jñātaśuddhātmatattvasya",
    "GSP27motik_4u:2259": " tasyaitadarthaṃ santāpabhāktvābhāvāt / na hy anyārtham anyaḥ santāpabhāg bhavatīti",
    "GSP27motik_4u:2260": " bhāvaḥ //MT_4,23.18 //",
    "GSP27motik_4u:2261": " nanu tarhi nāśakāle iyaṃ jñasya duḥkhadā bhaviṣyatīty / atrāha",
    "GSP27motik_4u:2262": " na kiñcid asyāṃ naṣṭāyāṃ jñasya naṣṭam arindama / sthitāyāṃ saṃsthitaṃ sarvaṃ teneyaṃ jñasukhāvahā //MU_4,23.19//",
    "GSP27motik_4u:2263": " etadvyatiriktaśuddhacinmātrasvarūpatvād iti bhāvaḥ / nanu tarhi sthitikāle ḥpy asyānayā",
    "GSP27motik_4u:2264": " na kiñcit prayojanam ity / atrāha sthitāyām iti / sarvaṃ saṃsthitam samastajīvanmuktyupayogikāryasādhakatvād",
    "GSP27motik_4u:2265": " iti bhāvaḥ / upasaṃhāraṃ karoti teneyam iti //MT_4,23.19 //",
    "GSP27motik_4u:2266": " nanv asyāḥ kaiścid rathatvam apy uktam ity / atrāha",
    "GSP27motik_4u:2267": " yad enāṃ jñaḥ samāruhya saṃsāre viharaty alam / aśeṣabhogamokṣārthaṃ teneyaṃ jñarathaḥ smṛtaḥ //MU_4,23.20//",
    "GSP27motik_4u:2268": " enām śarīrapurīm //MT_4,23.20//",
    "GSP27motik_4u:2269": " śabdarūparasasparśagandhabandhuśriyo yataḥ / anayaiva hi labhyante teneyaṃ jñasya lābhadā //MU_4,23.21//",
    "GSP27motik_4u:2270": " nanu śabdādilābhena jñasya ko lābho ḥstīti cen / na / śabdādidvāreṇa paramātmatattvaśaktinicayajñānarūpasya lābhasya sthitatvāt //MT_4,23.21//",
    "GSP27motik_4u:2271": " sukhaduḥkhakriyājālaṃ yadaiṣodvahati svayam / tadaiṣā rāma sarvatra sarvavastubharakṣamā //MU_4,23.22//",
    "GSP27motik_4u:2272": " eṣā dehanagarī / jño hi sukhādikaṃ śarīrasyaiva jānāti na svasya //MT_4,23.22//",
    "GSP27motik_4u:2273": " tasyāṃ śarīrapuryāṃ hi rājyaṃ kurvan gatabhramaḥ / jñas tiṣṭhati gatavyagraṃ svapuryām iva vāsavaḥ //MU_4,23.23//",
    "GSP27motik_4u:2274": " gatabhramaḥ etām prati ahamabhimānarahitaḥ / gatavyagram nirākulam //MT_4,23.23//",
    "GSP27motik_4u:2275": " na kṣipaty avaṭāṭope manomattaturaṅgamam / na lobhadvandvarūpāya prajñāputrīm prayacchati //MU_4,23.24//",
    "GSP27motik_4u:2276": " avaṭāṭope viṣayarūpe śvabhrāḍambare / lobhākhyo yaḥ dvandvarūpaḥ / tasmai / prajñāputrīṃ na prayacchati / lobhagrastām prajñāṃ na karotīti bhāvaḥ",
    "GSP27motik_4u:2277": " ajñānapararāṣṭraṃ ca na randhraṃ tv asya paśyati / saṃsārāribhayasyāntarmūlāny eṣa nikṛntati //MU_4,23.25//",
    "GSP27motik_4u:2278": " ajñānam eva pararāṣṭram lakṣaṇayā ripubhūto rājā / na paśyati / gamanasya tu kā kathā / asya ajñānarājñaḥ / randhram / tu evaśabdārthe / na paśyati / jitatvāt //MT_4,23.25//",
    "GSP27motik_4u:2279": " tṛṣṇāsāraparāvarte kāmasaṅkṣobhadurgrahe / na nimajjanti paryastasukhaduḥkhākṣadevane //MU_4,23.26//",
    "GSP27motik_4u:2280": " tṛṣṇāsārasya parāvartaḥ āvṛttiḥ yasmin / tādṛśe / kāmasya yaḥ saṅkṣobhaḥ / tena durgrahe /",
    "GSP27motik_4u:2281": " paryastau preritau / yau sukhaduḥkhākṣau sukhaduḥkhe evākṣau / tayoḥ yat devanam",
    "GSP27motik_4u:2282": " krīḍanam / dyūtam iti yāvat / tatra na nimajjanti / rājño hi dyūtamajjanaṃ doṣa eva /",
    "GSP27motik_4u:2283": " akṣadevanam api tṛṣṇākāmavalitam eva bhavati //MT_4,23.26 //",
    "GSP27motik_4u:2284": " karoty avirataṃ snānam bahir antar api kṣaṇāt / saritsaṅgamatīrtheṣu manorathagatiḥ kramāt //MU_4,23.27//",
    "GSP27motik_4u:2285": " bahiḥ bāhye / antaḥ manasi / mana eva svādhīnatvāt rathaḥ / tena gatiḥ yasya / saḥ / antaḥ snānaṃ tu ciddhradanimajjanam eva jñeyam //MT_4,23.27//",
    "GSP27motik_4u:2286": " sakalākṣijanādṛśyaḥ puraprekṣāparāṅmukhaḥ / dhyānanāmni sukhaṃ nityaṃ tiṣṭhaty antaḥpurāntare //MU_4,23.28//",
    "GSP27motik_4u:2287": " purasya śarīrasya / nagarasya ca rājāpi sakalajanādṛśyaḥ puraprekṣāparāṅmukhaś caran",
    "GSP27motik_4u:2288": " pure tiṣṭhati / dhyānaṃ cātra svātmabhūtaśuddhacinmātratattvaparāmarśa eva jñeyaḥ //MT_4,23.28 //",
    "GSP27motik_4u:2289": " sukhāvahaiṣā nagarī nityam pramuditātmanaḥ / bhogamokṣapradā divyā śakrasyevāmarāvatī //MU_4,23.29//",
    "GSP27motik_4u:2290": " jñasyeti śeṣaḥ //MT_4,23.29//",
    "GSP27motik_4u:2291": " sthitayā saṃsthitaṃ sarvaṃ kiñcin naṣṭaṃ na naṣṭayā / yayā puryā mahīpasya sā kathaṃ na sukhāvahā //MU_4,23.30//",
    "GSP27motik_4u:2292": " spaṣṭam //MT_4,23.30//",
    "GSP27motik_4u:2293": " vinaṣṭe dehanagare jñasya naṣṭaṃ na kiñcana / ākrāntakumbhakośasya khasya kumbhakṣaye yathā //MU_4,23.31//",
    "GSP27motik_4u:2294": " spaṣṭam //MT_4,23.31//",
    "GSP27motik_4u:2295": " vidyamānaṃ ghaṭaṃ vāyuḥ kila spṛśati nāsthitam / yathā tathaiva dehī svāṃ śarīranagarīm imām //MU_4,23.32//",
    "GSP27motik_4u:2296": " asthitam naṣṭam / dehī dehād vyatiriktam ātmānaṃ jānānaḥ tajjñaḥ //MT_4,23.32//",
    "GSP27motik_4u:2297": " atrastha eṣa bhagavān ātmā sarvagato ḥpi san / svavikalpakṛtām bhuktvā puṃstām adhigatātmadṛk //MU_4,23.33//",
    "GSP27motik_4u:2298": " kurvann api na kurvāṇaḥ samyak sarvakriyonmukhaḥ / kadācit prakṛtān sarvān kāryārthān adhitiṣṭhati //MU_4,23.34//",
    "GSP27motik_4u:2299": " atrasthaḥ dehasthaḥ / apiśabdaḥ sarvagatasya puṃstābhoge virodhaṃ dyotayati / adhigatātmadṛk",
    "GSP27motik_4u:2300": " tajjñaḥ / na tu mūrkhaḥ / tasyaivaṃvidhatvāsambhavāt / kurvan śarīrādidvāreṇa kurvan /",
    "GSP27motik_4u:2301": " na kurvāṇaḥ nāhaṃ karteti niścayāt / kāryārthān karaṇīyāni prayojanāni / adhitiṣṭhati",
    "GSP27motik_4u:2302": " kartavyatvena niścinoti / prakṛtān pravāhāgatān / na tu svavimarśena kalpitān //MT_4,23.33-34 //",
    "GSP27motik_4u:2303": " nanu yadi kadācid etat karoti tarhi anyadā kiṃ karotīty / atrāha",
    "GSP27motik_4u:2304": " kadācil līlayālolaṃ vimānam adhirohati / anāhatagatiṃ kāntaṃ vihartum amalam manaḥ //MU_4,23.35//",
    "GSP27motik_4u:2305": " kadācid asau tajjñaḥ ātmalīlayā manaḥ vimānam manorūpaṃ vimānam / adhirohati / kiṃ",
    "GSP27motik_4u:2306": " kartum / vihartum āntaraṃ vihāraṃ kartum / manovimānaṃ kathambhūtam / alolam cañcalatārahitam /",
    "GSP27motik_4u:2307": " punaḥ kathambhūtam / anāhatā kvacid apratihatā / gatiḥ yasya / saḥ / tam / vimānaśabdāpekṣayā",
    "GSP27motik_4u:2308": " puṃstvam / amalam rāgādimalarahitam / ata eva kāntam //MT_4,23.35 //",
    "GSP27motik_4u:2309": " nanu tatra kiṃ karotīty / atrāha",
    "GSP27motik_4u:2310": " tatrastho lokasundaryā satataṃ śītalāṅgayā / ramate nāma yo maitryā nityaṃ hṛdayasaṃsthayā //MU_4,23.36//",
    "GSP27motik_4u:2311": " saḥ tajjñaḥ tatrasthaḥ manovimānasthaḥ / lokasundaryā lokapriyayā / nityaṃ hṛdayasthayā",
    "GSP27motik_4u:2312": " satataṃ śītalāṅgayā maitryā maitryākhyayā striyā / ramate / kadācid antarmukhaḥ san",
    "GSP27motik_4u:2313": " maitrīmaya eva bhavatīti bhāvaḥ //MT_4,23.36 //",
    "GSP27motik_4u:2314": " na kevalam maitry eva tasya kāntāsti yāvad anye dve apīty āha",
    "GSP27motik_4u:2315": " dve kānte tiṣṭhatas tasya pārśvayoḥ satyataikate / indor iva viśākhe dve samāhlāditacetasī //MU_4,23.37//",
    "GSP27motik_4u:2316": " spaṣṭam //MT_4,23.37//",
    "GSP27motik_4u:2317": " jña imān akhilāṃl lokān duḥkhakrakacadāritān / vālmīkān iva pīṭhasthaḥ pṛṣṭhād arka ivekṣate //MU_4,23.38//",
    "GSP27motik_4u:2318": " lokān kathambhūtān / duḥkham eva krakacaḥ / tena dāritān pīḍitān / vālmīkān pipīlikāḥ / pṛṣṭhād pṛṣṭham āruhyety arthaḥ //MT_4,23.38//",
    "GSP27motik_4u:2319": " ciram pūritasarvāśaḥ sarvasampattisundaraḥ / apunaḥkhaṇḍanāyenduḥ pūrṇāṅga iva rājate //MU_4,23.39//",
    "GSP27motik_4u:2320": " sarvasampattyā sarvasampadā / sundaraḥ //MT_4,23.39//",
    "GSP27motik_4u:2321": " sevyamāno ḥpi bhogaugho na khedāyāsya jāyate / kālakūṭaḥ kileśasya kaṇṭhe pratyuta rājate //MU_4,23.40//",
    "GSP27motik_4u:2322": " khedāya nāśadvāreṇeti bhāvaḥ //MT_4,23.40//",
    "GSP27motik_4u:2323": " nanu kathaṃ nāsāv asya khedāya bhavatīty / atrāha",
    "GSP27motik_4u:2324": " parijñāyopabhukto hi bhogo bhavati tuṣṭaye / vijñāyāśvāsito maitrīm eti cauro na śatrutām //MU_4,23.41//",
    "GSP27motik_4u:2325": " parijñāya samyak niścityātmarūpatvena jñātvety arthaḥ / ātmarūpatvena hi jñāto bhogaḥ",
    "GSP27motik_4u:2326": " naṣṭo ḥpi khedaṃ na dadāti svātmarūpatayā sthitatvāt / na cātmano nāśaḥ yuktaḥ /",
    "GSP27motik_4u:2327": " nāśe ḥpi nāśasākṣitayā sthitatvāt //MT_4,23.41 //",
    "GSP27motik_4u:2328": " naranārīnaṭaughānāṃ kalahe dūragāminā / jñena yātreva subhagā bhogaśrīr avalokyate //MU_4,23.42//",
    "GSP27motik_4u:2329": " anyo ḥpi nipuṇaḥ naṭaughānāṃ kalahe dūraṃ gacchati / yātrām tadārabdhaṃ nāṭyaṃ ca paśyati //MT_4,23.42//",
    "GSP27motik_4u:2330": " aśaṅkitopasamprāptā grāmayātrā yathādhvagaiḥ / prekṣyate tadvad evājñair vyavahāramayī kriyā //MU_4,23.43//",
    "GSP27motik_4u:2331": " niranusandhānam eva prekṣata iti bhāvaḥ //MT_4,23.43//",
    "GSP27motik_4u:2332": " ayatnopanateṣv akṣi digdravyeṣu yathā puraḥ / nīrāgam eva patati tadvat kāryeṣu dhīradhīḥ //MU_4,23.44//",
    "GSP27motik_4u:2333": " ayatnopanateṣu digdravyeṣu yathā akṣi netram / nīrāgam rāgarahitam / patati / dhīradhīḥ",
    "GSP27motik_4u:2334": " tajjñabuddhiḥ / kāryeṣu tadvat patati / rāgarahitam evāsau kāryāṇi karotīti bhāvaḥ //MT_4,23.44 //",
    "GSP27motik_4u:2335": " indriyāṇāṃ na harati prāptam arthaṃ kadācana / na dadāti tathā prāptaṃ sampūrṇo jño ḥvatiṣṭhate //MU_4,23.45//",
    "GSP27motik_4u:2336": " sampūrṇatvaṃ hy etad eva yat prāptasya grahaṇam aprāptasyāvāñchanam iti //MT_4,23.45//",
    "GSP27motik_4u:2337": " aprāptacintāḥ samprāptasamupekṣāś ca sanmatim / nākalpayanti taralā piñchaghātā ivācalam //MU_4,23.46//",
    "GSP27motik_4u:2338": " na ākalpayanti na cañcalīkurvanti //MT_4,23.46//",
    "GSP27motik_4u:2339": " saṃśāntasarvasandeho galitākhilakautukaḥ / saṅkṣīṇakalpanājālo jñaḥ saṃrāḍ iva śobhate //MU_4,23.47//",
    "GSP27motik_4u:2340": " spaṣṭam //MT_4,23.47//",
    "GSP27motik_4u:2341": " ātmany eva na māty antaḥ svātmanātmani jṛmbhate / sampūrṇāpāraparyantaḥ kṣīrārṇava ivātmavān //MU_4,23.48//",
    "GSP27motik_4u:2342": " na māti / ānandanirbharatvāt svātmanātmani jṛmbhate / nāntaḥ kañcid anyam paśyatīti bhāvaḥ / sampūrṇaś cāsau apāraparyantaś ca sampūrṇāpāraparyantaḥ",
    "GSP27motik_4u:2343": " bhogecchākṛpaṇāñ jantūn dīnān dīnendriyāṇi ca / anunmattamanāḥ śānto hasaty unmattakān iva //MU_4,23.49//",
    "GSP27motik_4u:2344": " tadāsaktau tu kā katheti bhāvaḥ //MT_4,23.49//",
    "GSP27motik_4u:2345": " icchato ḥnyanijāṃ jāyāṃ yathaivānyena hasyate / indriyasyecchato bhogaṃ tathaiva jñena hasyate //MU_4,23.50//",
    "GSP27motik_4u:2346": " yathā anyasya nijām anyanijām / tādṛśīm bhāvinīm bhāryām icchataḥ / anyārtham bhāryām",
    "GSP27motik_4u:2347": " icchata iti yāvat / puruṣasya / yathā anyena hasyate hāsaḥ kriyate / tathaiva indriyasya",
    "GSP27motik_4u:2348": " bhogam icchataḥ ajñasya / jñena hasyate //MT_4,23.50 //",
    "GSP27motik_4u:2349": " tyajantaṃ svasukhaṃ sāmyam mano viṣayavidrutam / aṅkuśeneva nāgendraṃ vicāreṇa vaśaṃ nayet //MU_4,23.51//",
    "GSP27motik_4u:2350": " sāmyaṃ svasukham sāmyākhyam ātmānandam / vicāreṇa kiṃsārā ime bhogā ity evaṃrūpeṇa //MT_4,23.51//",
    "GSP27motik_4u:2351": " bhogeṣu prasaro yasyā manovṛtteḥ pradīyate / sāpy ādāv eva hantavyā viṣasyevāṅkurodgatiḥ //MU_4,23.52//",
    "GSP27motik_4u:2352": " sā manovṛttiḥ / ādau prasaradānāt prāk / yasyāḥ tu na dīyate tasyāḥ kā kathety apiśabdābhiprāyaḥ //MT_4,23.52//",
    "GSP27motik_4u:2353": " nanu prathamaṃ hatāyāḥ paścāt prasaradāne kim phalam ity / atrāha",
    "GSP27motik_4u:2354": " tāḍitasya hi yaḥ paścāt sammānaḥ so ḥpy anantakaḥ / śāler grīṣmopataptasya kuseko ḥpy amṛtāyate //MU_4,23.53//",
    "GSP27motik_4u:2355": " sammānaḥ ādaraḥ / prasaradānam iti yāvat //MT_4,23.53//",
    "GSP27motik_4u:2356": " nanu katham etad ity / atrāha",
    "GSP27motik_4u:2357": " anārtena hi sammāno bahumāno na budhyate / pūrṇānāṃ saritām prāvṛṭpūraḥ svalpaṃ virājate //MU_4,23.54//",
    "GSP27motik_4u:2358": " hi yasmāt / anārtenādṛṣṭapīḍanena / sammānaḥ bahumānaḥ na budhyate na jñāyate / etad",
    "GSP27motik_4u:2359": " dṛṣṭāntena samarthayati pūrṇānām iti / pūrṇānāṃ saritām prāvṛṭpūraḥ svalpam tokam /",
    "GSP27motik_4u:2360": " virājate / janamanaāhlādakāritvābhāvād ity arthaḥ / janamano hi kṣīṇānāṃ nadīnām",
    "GSP27motik_4u:2361": " prāvṛṭpūradarśanena sānandam bhavati //MT_4,23.54 //",
    "GSP27motik_4u:2362": " pūrṇas tūpakṛto ḥpy anyat punar apy abhivāñchati / jagatpūraṇayāpy ambu gṛhṇāty ekārṇavo ḥkhilam //MU_4,23.55//",
    "GSP27motik_4u:2363": " jagatpūraṇayā yukto ḥpīti śeṣaḥ //MT_4,23.55//",
    "GSP27motik_4u:2364": " manaso nigṛhītasya yā paścād bhāgamaṇḍanā / tām evālabdhavistāralabdhatvād bahu manyate //MU_4,23.56//",
    "GSP27motik_4u:2365": " bhāgamaṇḍanā leśena pūraṇā / tām eva bhāgamaṇḍanām eva / alabdhavistāraś cāsau labdhaś",
    "GSP27motik_4u:2366": " ca alabdhavistāralabdhaḥ / tasya bhāvaḥ tattvam / tasmāt / alabdhavistāraḥ labdhaḥ",
    "GSP27motik_4u:2367": " hi svalpam api bahu manyate //MT_4,23.56 //",
    "GSP27motik_4u:2368": " baddhamukto mahīpālo grāmamātreṇa tuṣyati / parair abaddho nākrānto rājyenāpi na tuṣyati //MU_4,23.57//",
    "GSP27motik_4u:2369": " ādau baddhaḥ paścān muktaḥ baddhamuktaḥ / tathā nigṛhītam manaḥ bhogaleśenaiva tuṣyatīti bhāvaḥ //MT_4,23.57//",
    "GSP27motik_4u:2370": " indriyanigrahadvāreṇa manonigrahasya sādhyatvād indriyanigraham eva kathayati",
    "GSP27motik_4u:2371": " hastaṃ hastena sampīḍya dantair dantān vicūrṇya ca / aṅgāny aṅgair ivākramya jaya svendriyaśātravān //MU_4,23.58//",
    "GSP27motik_4u:2372": " viṣayeṣu pravṛttāni indriyāṇi samyagjñānabalena pratyāharaṇīyānīti bhāvaḥ //MT_4,23.58//",
    "GSP27motik_4u:2373": " jetum anyaṃ kṛtotsāhaiḥ puruṣair udbubhūṣubhiḥ / pūrvaṃ hṛdayaśatrutvāj jñātavyānīndriyāṇy alam //MU_4,23.59//",
    "GSP27motik_4u:2374": " anyam rājādirūpam / udbhavitum icchubhiḥ udbubhūṣubhiḥ / jñātavyāni śatrutveneti śeṣaḥ / hṛdayaśatrutvam cendriyāṇām bhogān praty ākarṣaṇakāritvena jñeyam //MT_4,23.59//",
    "GSP27motik_4u:2375": " manojayayuktānām praśaṃsāṃ karoti",
    "GSP27motik_4u:2376": " etāvati dharaṇitale subhagās te sādhucetanāḥ puruṣāḥ / puruṣakathāsu ca gaṇyā na jitā ye na cetasā svena //MU_4,23.60//",
    "GSP27motik_4u:2377": " spaṣṭam //MT_4,23.60//",
    "GSP27motik_4u:2378": " sargāntaślokenāpy etad eva kathayati",
    "GSP27motik_4u:2379": " hṛdayabile kṛtakuṇḍala ulbaṇakalanāviṣo manobhujagaḥ / yasyopaśāntim āgata uditaṃ tam arindamaṃ vande //MU_4,23.61//",
    "GSP27motik_4u:2380": " sa eva sarvotkṛṣṭa iti bhāvaḥ / iti śivam //MT_4,23.61//",
    "GSP27motik_4u:2381": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe trayoviṃśaḥ sargaḥ //23//",
    "GSP27motik_4u:2382": " nanu tarhīndriyajaye kaḥ kleśa ity / atrāha",
    "GSP27motik_4u:2383": " mahānarakasamrājo mattaduṣkṛtavāraṇāḥ / āśāśaraśalākāḍhyā durjayā hīndriyārayaḥ //MU_4,24.1//",
    "GSP27motik_4u:2384": " mattaduṣkṛtāny eva vāraṇā yeṣām / te / āśā eva śaraśalākāḥ yeṣām / tādṛśāḥ / samrājaḥ api vāraṇayuktāḥ śarayuktāś ca bhavanti //MT_4,24.1//",
    "GSP27motik_4u:2385": " svāśrayam prathamaṃ dehaṃ kṛtaghnā nāśayanti ye / te kukāryamahākośā durjayāḥ svendriyārayaḥ //MU_4,24.2//",
    "GSP27motik_4u:2386": " nāśayanti asambhavino bhogān prati ceṣṭāṃ kārayanti //MT_4,24.2//",
    "GSP27motik_4u:2387": " kalevarālayam prāpya viṣayāmiṣagardhataḥ / akṣagṛdhrā vivalganti kāryākāryograpakṣiṇaḥ //MU_4,24.3//",
    "GSP27motik_4u:2388": " kāryākārye eva ugrau pakṣau yeṣām / te / tādṛśāḥ //MT_4,24.3//",
    "GSP27motik_4u:2389": " vivekatantujālena gṛhītā yena te śaṭhāḥ / tasyāṅgāni na lumpanti pāṣāṇakavalaṃ yathā //MU_4,24.4//",
    "GSP27motik_4u:2390": " te akṣagṛdhrāḥ / gṛdhrā hi pāṣāṇakavalaṃ na lumpanti //MT_4,24.4//",
    "GSP27motik_4u:2391": " āpātaramaṇīyeṣu ramante viṣayeṣu ye / atyantavirasānteṣu patanti narakeṣu te //MU_4,24.5//",
    "GSP27motik_4u:2392": " atyantaṃ virasaḥ antaḥ yeṣām / teṣu / viṣayeṣv ity asya viśeṣaṇam etat //MT_4,24.5//",
    "GSP27motik_4u:2393": " vivekadhanavān asmin kukalevarapattane / indriyāribhir antaḥsthair avaśo nābhibhūyate //MU_4,24.6//",
    "GSP27motik_4u:2394": " asmin anubhūyamāne / kukalevare nindite śarīre / balavān hi aribhiḥ nāvaśo ḥbhibhūyate //MT_4,24.6//",
    "GSP27motik_4u:2395": " na tathā sukhitā bhūyo mṛṇmayograpurījuṣaḥ / yathā svādhīnamanasaḥ svaśarīrapurīśvarāḥ //MU_4,24.7//",
    "GSP27motik_4u:2396": " mṛṇmayograpurījuṣaḥ bāhyanagarīrājānaḥ / svādhīnamanasa iti viśeṣaṇadvāreṇa hetuḥ //MT_4,24.7//",
    "GSP27motik_4u:2397": " svākrāntendriyabhṛtyasya sugṛhītamanoripoḥ / vasanta iva mañjaryo vardhante buddhabuddhayaḥ //MU_4,24.8//",
    "GSP27motik_4u:2398": " buddhānām jñāninām / buddhayaḥ / buddhabuddhayaḥ //MT_4,24.8//",
    "GSP27motik_4u:2399": " prakṣīṇacittadarpasya nigṛhītendriyadviṣaḥ / padminya iva hemante kṣīyante bhogavāsanāḥ //MU_4,24.9//",
    "GSP27motik_4u:2400": " bhogavāsanāḥ bhogasaṃskārāḥ //MT_4,24.9//",
    "GSP27motik_4u:2401": " tāvan niśīva vetālyo valganti hṛdi vāsanāḥ / ekatattvadṛḍhābhyāsād yāvan na vijitam manaḥ //MU_4,24.10//",
    "GSP27motik_4u:2402": " vijite tu manasi na valgantīti bhāvaḥ / ekatattvam sarvavyāpakaṃ śuddhacinmātratattvam //MT_4,24.10//",
    "GSP27motik_4u:2403": " bhṛtyo ḥbhimatakartṛtvān mantrī satkāryakāraṇāt / sāmantaḥ svendriyākrānter mano manye vivekinaḥ //MU_4,24.11//",
    "GSP27motik_4u:2404": " sāmantaḥ śatrujaye adhikṛtaḥ //MT_4,24.11//",
    "GSP27motik_4u:2405": " lālanāt snigdhalalanā pālanāt pāvanaḥ pitā / suhṛd uttamaviśvāsān mano manye manīṣiṇām //MU_4,24.12//",
    "GSP27motik_4u:2406": " lālanāt lālanākāritvāt / snigdhalalanā snehayuktā cāsau / lalanā strī //MT_4,24.12//",
    "GSP27motik_4u:2407": " svālokitaṃ śāstradṛśā sudhyātaṃ svanunāthitam / prayacchati parāṃ siddhiṃ tyaktvātmānam manaḥpitā //MU_4,24.13//",
    "GSP27motik_4u:2408": " suṣṭhur anunāthitam yācitam / ātmānaṃ tyaktvā nāśayitvā / mano hi svātmānaṃ nāśayitvaiva",
    "GSP27motik_4u:2409": " hitaṃ sampādayati / pitāpi putrasya svaprāṇatyāgena hitaṃ karotīti tasyopamānatvam //MT_4,24.13 //",
    "GSP27motik_4u:2410": " sughṛṣṭaḥ suparāmṛṣṭaḥ sudhṛtaḥ svanubodhitaḥ / suguṇāyojito bhāti hṛdi hṛdyo manomaṇiḥ //MU_4,24.14//",
    "GSP27motik_4u:2411": " maṇipakṣe svanubodhitaḥ samyakparīkṣitaḥ / suguṇeṣu praśasteṣu guṇeṣu tantuṣu ca / ā samantāt / yojitaḥ //MT_4,24.14//",
    "GSP27motik_4u:2412": " janmavṛkṣakuṭhārāṇi tathodarkodayāni ca / diśaty eṣa manomantrī karmāṇi śubhakarmaṇaḥ //MU_4,24.15//",
    "GSP27motik_4u:2413": " udarkaḥ uttaraphalabhūtaḥ / udayaḥ yeṣām / tāni / śubhakarmaṇaḥ śubhakarmakāriṇaḥ puruṣasya //MT_4,24.15//",
    "GSP27motik_4u:2414": " phalitam āha",
    "GSP27motik_4u:2415": " evam manomaṇiṃ rāma bahupaṅkakalaṅkitam / vivekavāriṇā siddhyai prakṣālyālokavān bhava //MU_4,24.16//",
    "GSP27motik_4u:2416": " siddhyai cinmātrasvarūpaparamātmatattvalābhākhyāyai siddhyai / ālokavān prakāśavān / maṇiprakṣālako ḥpi tamasi ālokavān bhavati / ratnālokasya vidyamānatvāt //MT_4,24.16//",
    "GSP27motik_4u:2417": " bhavabhūmiṣu bhīmāsu vivekavitato ḥpi san / mā patotpātapūrṇāsu vivaśaḥ prākṛto yathā //MU_4,24.17//",
    "GSP27motik_4u:2418": " bhīmāsu bhayapradāsu / mā pata mā gaccha / vivekavān apy ahaṃ yadi gacchāmy api /",
    "GSP27motik_4u:2419": " kim mama setsyatīti niścaye ḥpi mā gaccheti dyotayitum apiśabdaḥ / prākṛtaḥ vivekarahitaḥ /",
    "GSP27motik_4u:2420": " patane tu tvam api vivekavān nāsīti bhāvaḥ //MT_4,24.17 //",
    "GSP27motik_4u:2421": " saṃsāramāyām uditām anarthaśatasaṅkulām / mā mahāmohamihikām imāṃ tvam avadhīraya //MU_4,24.18//",
    "GSP27motik_4u:2422": " māvadhīraya kim mām iyaṃ karotīty avagaṇanāviṣayam mā kuru //MT_4,24.18//",
    "GSP27motik_4u:2423": " vivekam param āśritya buddhyā satyam avekṣya ca / indriyārīn alaṃ jitvā tīrṇo bhava bhavā[rṇavāt] //MU_4,24.19//",
    "GSP27motik_4u:2424": " viśeṣaṇadvaye ḥpi hetutvena jñeyam //MT_4,25.12//",
    "GSP27motik_4u:2425": " ratnayantramayānantadaityanirjitavāsavaḥ / himaśītānalajvālānirmitodyānamaṇḍapaḥ //MU_4,25.13//",
    "GSP27motik_4u:2426": " ratnayantramayāḥ māyodbhāvitāḥ ratnayantrasvarūpāḥ / ye ḥnantā daityāḥ / taiḥ nirjitaḥ vāsavaḥ / yena / saḥ //MT_4,25.13//",
    "GSP27motik_4u:2427": " sarvartukusumodyānajitanandanacandanaḥ / māyāsarpahṛtavyālamalayācalacandanaḥ //MU_4,25.14//",
    "GSP27motik_4u:2428": " māyāsarpaiḥ hṛtavyālāni dūrīkṛtasahajasarpāṇi / malayācalacandanāni yasya / saḥ //MT_4,25.14//",
    "GSP27motik_4u:2429": " hemastrīlokalāvaṇyajihmitāntaḥpurāṅganaḥ / krīḍārthaspardhayeśānahatacakragadādharaḥ //MU_4,25.15//",
    "GSP27motik_4u:2430": " hemastrīlokena māyodbhāvitena suvarṇāṅganālokena / lāvaṇyena jihmitāḥ jitāḥ / antaḥpurāṅganāḥ",
    "GSP27motik_4u:2431": " yasya / saḥ / krīḍārtham māyayā udbhāvitā spardhā krīḍārthaspardhā / tayā / īśānena",
    "GSP27motik_4u:2432": " mahārudreṇa / hataḥ cakragadādharaḥ viṣṇuḥ yasya / saḥ //MT_4,25.15 //",
    "GSP27motik_4u:2433": " ajasroḍḍīnaratnaughatārāḍhyasvapurāmbaraḥ / nānākusumasambhārajānudaghnakṛtāṅganaḥ //MU_4,25.16//",
    "GSP27motik_4u:2434": " spaṣṭam //MT_4,25.16//",
    "GSP27motik_4u:2435": " niśāsv akhilapātālaśatacandranabhastalaḥ / svasālabhañjikālokagītigītaguṇotkaraḥ //MU_4,25.17//",
    "GSP27motik_4u:2436": " spaṣṭam //MT_4,25.17//",
    "GSP27motik_4u:2437": " māyairāvaṇanāgendravidrutāmaravāraṇaḥ / trailokyavibhavotkarṣapūritāntaḥpurāntaraḥ //MU_4,25.18//",
    "GSP27motik_4u:2438": " spaṣṭam //MT_4,25.18//",
    "GSP27motik_4u:2439": " sarvasampattisubhagaḥ sarvaiśvaryasamanvitaḥ / samastadaityasāmantavanditāgryānuśāsanaḥ //MU_4,25.19//",
    "GSP27motik_4u:2440": " spaṣṭam //MT_4,25.19//",
    "GSP27motik_4u:2441": " mahābhujavanacchāyāviśrāntāsuramaṇḍalaḥ / sarvāmbudhiguhāsāraratnakuṇḍalamaṇḍitaḥ //MU_4,25.20//",
    "GSP27motik_4u:2442": " sarvāmbudhayaḥ eva guhāḥ / tāsāṃ sārāṇi yāni ratnāni / teṣāṃ kuṇḍalāni / tair maṇḍitaḥ //MT_4,25.20//",
    "GSP27motik_4u:2443": " tasyotsāditadevasya kaṭhinoḍḍāmarākṛteḥ / babhūva vipulaṃ sainyam āsuraṃ suranāśanam //MU_4,25.21//",
    "GSP27motik_4u:2444": " utsāditāḥ khedaṃ nītāḥ devāḥ yena / tādṛśasya //MT_4,25.21//",
    "GSP27motik_4u:2445": " tasmin māyābale supte deśāntaragate tathā / tatsainyāntaram ājagmuś chidram prāpya kilāmarāḥ //MU_4,25.22//",
    "GSP27motik_4u:2446": " tasya śambarasya / yat sainyam / tasyāntaram madhyam / chidram avasaram / prāpya / anyathā teṣāṃ śaktir nābhūd iti bhāvaḥ //MT_4,25.22//",
    "GSP27motik_4u:2447": " atha śambaradaityena dudrikahvadrumādayaḥ / rakṣārtham mattasāmantāḥ svasenāsu niyojitāḥ //MU_4,25.23//",
    "GSP27motik_4u:2448": " niyojitāḥ preritāḥ //MT_4,25.23//",
    "GSP27motik_4u:2449": " tān apy antaram āsādya jaghnur gīrvāṇanāyakāḥ / vyomāntaracarāḥ śyenāḥ kalaviṅkān ivākulān //MU_4,25.24//",
    "GSP27motik_4u:2450": " tān api dudrikahvadrumādīn api / antaram āsādyāvakāśaṃ labdhvā / jaghnuḥ ghnanti sma //MT_4,25.24//",
    "GSP27motik_4u:2451": " senāpatīn punaś cānyāṃś cakārāsurasattamaḥ / capalān udbhaṭārāvāṃs taraṅgān iva sāgaraḥ //MU_4,25.25//",
    "GSP27motik_4u:2452": " spaṣṭam //MT_4,25.25//",
    "GSP27motik_4u:2453": " devās tān api tasyāśu jaghnus tena sa kopavān / jagāmāmaranāśāya paripūrṇas triviṣṭapam //MU_4,25.26//",
    "GSP27motik_4u:2454": " paripūrṇaḥ mahāsainyayuktaḥ //MT_4,25.26//",
    "GSP27motik_4u:2455": " tatrāsya māyābhītās te surā antardhim āyayuḥ / merukānanakuñjeṣu mṛgā gaurīguror iva //MU_4,25.27//",
    "GSP27motik_4u:2456": " kuñjeṣv iti niṣkṛṣya gaurīguror ity anena sambandhanīyam //MT_4,25.27//",
    "GSP27motik_4u:2457": " krandatkṣudrāmaragaṇaṃ vāṣpaklinnasurīmukham / śūnyaṃ dadarśa sa svargaṃ kalpakṣīṇajagatsamam //MU_4,25.28//",
    "GSP27motik_4u:2458": " saḥ śambaraḥ //MT_4,25.28//",
    "GSP27motik_4u:2459": " vihṛtya kupitas tatra labdham āhṛtya śambaraḥ / lokapālapurīr dagdhvā jagāmātmīyam ālayam //MU_4,25.29//",
    "GSP27motik_4u:2460": " labdham hastāgataṃ ratnajātam //MT_4,25.29//",
    "GSP27motik_4u:2461": " evaṃ dṛḍhatarībhūte dveṣe dānavadevayoḥ / devāḥ svargam parityajya dikṣu jagmur adarśanam //MU_4,25.30//",
    "GSP27motik_4u:2462": " dveṣe vaire //MT_4,25.30//",
    "GSP27motik_4u:2463": " atha śambaradaityena ye ye senādhināyakāḥ / kriyante yatnatas tāṃs tāñ jaghnur yatnaparāḥ surāḥ //MU_4,25.31//",
    "GSP27motik_4u:2464": " spaṣṭam //MT_4,25.31//",
    "GSP27motik_4u:2465": " yāvad udvegam āpannaḥ śambaraḥ kopavān bhṛśam / tārṇo ḥbhi vātam anala iva jajvāla cocchvasan //MU_4,25.32//",
    "GSP27motik_4u:2466": " ka iva jajvāla / tārṇaḥ tṛṇodbhūtaḥ / anala iva / yathā saḥ vātam abhi jvalati / tathety arthaḥ //MT_4,25.32//",
    "GSP27motik_4u:2467": " trailokyam api cānviṣya na devāṃl labdhavān atha / pareṇāpi prayatnena sukṛtānīva duṣkṛtī //MU_4,25.33//",
    "GSP27motik_4u:2468": " spaṣṭam //MT_4,25.33//",
    "GSP27motik_4u:2469": " sasarja māyayā ghorān asurāṃs trīn mahābalān / balarakṣārtham uditān kālān mūrtim ivāsthitān //MU_4,25.34//",
    "GSP27motik_4u:2470": " kālān yamān //MT_4,25.34//",
    "GSP27motik_4u:2471": " nirmitā māyayā bhīmāḥ kalpapādapabāhavaḥ / udagus te mahākāyāḥ pakṣakṣubdhā ivādrayaḥ //MU_4,25.35//",
    "GSP27motik_4u:2472": " udaguḥ utthitāḥ //MT_4,25.35//",
    "GSP27motik_4u:2473": " dāmo vyālaḥ kaṭaś ceti nāmabhiḥ parilāñchitāḥ / yathāprāptaikakartāraś cetanāmātradharmiṇaḥ //MU_4,25.36//",
    "GSP27motik_4u:2474": " yathāprāptaikakartāraḥ niranusandhānā ity arthaḥ //MT_4,25.36//",
    "GSP27motik_4u:2475": " tān eva viśinaṣṭi",
    "GSP27motik_4u:2476": " abhāvāt karmaṇāṃ te ca prāktanānām avāsanāḥ / nirvikalpakacinmātraparispandaikakarmiṇaḥ //MU_4,25.37//",
    "GSP27motik_4u:2477": " te ca traya āsan kathambhūtāḥ / sadyaḥ utthitatvena prāktanānāṃ karmaṇām abhāvāt",
    "GSP27motik_4u:2478": " avāsanāḥ vāsanārahitāḥ / punaḥ kathambhūtāḥ / nirvikalpakam vikalparahitam / yat",
    "GSP27motik_4u:2479": " cinmātram / tasya yaḥ parispandaḥ / tadrūpam ekam karma eṣām astīti tādṛśāḥ / nirvikalpaceṣṭā",
    "GSP27motik_4u:2480": " ity arthaḥ //MT_4,25.37 //",
    "GSP27motik_4u:2481": " karmabījaṃ kalāṃ tanvīṃ dadhānā mananābhidhām / apuṣṭāṃ kṛtrimām antar ādāyodayam āgatāḥ //MU_4,25.38//",
    "GSP27motik_4u:2482": " punaḥ kathambhūtāḥ / karmabījam karmabījabhūtām / tanvīm alpām / mananābhidhām kalāṃ",
    "GSP27motik_4u:2483": " dadhānāḥ / ata eva apuṣṭāṃ kṛtrimām āhāryām / tām mananābhidhāṃ kalām ādāya / udayam",
    "GSP27motik_4u:2484": " prādurbhāvam / āgatāḥ / anyathā brahmaṇaḥ utthānaṃ na syād iti bhāvaḥ //MT_4,25.38 //",
    "GSP27motik_4u:2485": " pāramparyeṇa te hy atra kākatālīyavad bhaṭāḥ / prakṛtām anuvartante kriyām ujjhitavāsanāḥ //MU_4,25.39//",
    "GSP27motik_4u:2486": " pāramparyeṇa paramparāpekṣayā / na tu prayojanam anusandhāya //MT_4,25.39//",
    "GSP27motik_4u:2487": " ardhasuptā yathā bālāḥ svāṅgair iṅganti kevalam / vāsanātmābhimānābhyāṃ hīnās te tadvad eva hi //MU_4,25.40//",
    "GSP27motik_4u:2488": " vāsanā cātmābhimānam ca / tābhyām //MT_4,25.40//",
    "GSP27motik_4u:2489": " nābhipātaṃ na cāpātaṃ vidus te na palāyanam / na jīvitaṃ na maraṇaṃ na raṇaṃ ca jayājayau //MU_4,25.41//",
    "GSP27motik_4u:2490": " abhimukham pātaḥ abhipātaḥ / tam / āpatanam āpātaḥ //MT_4,25.41//",
    "GSP27motik_4u:2491": " kevalaṃ sainikān agre dṛṣṭvābhihananodyatān / abhijaghnuḥ parān ājau prahāradalitādrayaḥ //MU_4,25.42//",
    "GSP27motik_4u:2492": " parān śatrubhūtān //MT_4,25.42//",
    "GSP27motik_4u:2493": " śambaraś cintayām āsa parituṣṭamanāḥ pure / vijeṣyate hi matsenā māyāsurasurakṣitā //MU_4,25.43//",
    "GSP27motik_4u:2494": " kiṃ cintayām āsety / atrāha vijeṣyate iti / māyayā utpāditāḥ asurāḥ māyāsurāḥ / taiḥ surakṣitā matsenā / hi niścaye / vijeṣyate vijayam prāpsyati",
    "GSP27motik_4u:2495": " iṣṭāniṣṭābhir ete hi vāsanābhiḥ samujjhitāḥ / tato raṇe bibhyati no vidravanti ca na sthirāḥ //MU_4,25.44//",
    "GSP27motik_4u:2496": " iṣṭāniṣṭavāsanāyukta eva hi śatrum balayuktaṃ jñātvā bibheti vidravati ceti bhāvaḥ //MT_4,25.44//",
    "GSP27motik_4u:2497": " yad ete na palāyante devair abhihatā api / tad eṣātibalā senā mamedānīṃ vyavasthitā //MU_4,25.45//",
    "GSP27motik_4u:2498": " viśeṣeṇāvasthitā vyavasthitā //MT_4,25.45//",
    "GSP27motik_4u:2499": " sargāntaślokena śambaracintāṃ samāpayati",
    "GSP27motik_4u:2500": " atibalāsuradordrumapālitā mama camūḥ sthiratām alam eṣyati / amaravāraṇadantavighaṭṭaneṣv amaraparvatahemamahī yathā //MU_4,25.46//",
    "GSP27motik_4u:2501": " amaraparvatasya sumeroḥ / hemamahī suvarṇabhūmiḥ / iti śivam //MT_4,25.46//",
    "GSP27motik_4u:2502": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe pañcaviṃśaḥ sargaḥ //25//",
    "GSP27motik_4u:2503": " śambaracintām upasaṃharati",
    "GSP27motik_4u:2504": " iti nirṇīya daityendro dāmavyālakaṭānvitām / senāṃ sampreṣayām āsa bhūtalaṃ devanāśinīm //MU_4,26.1//",
    "GSP27motik_4u:2505": " spaṣṭam //MT_4,26.1//",
    "GSP27motik_4u:2506": " daityāḥ sāgarakuñjebhyaḥ kandarebhyaḥ surācalāt / udagur bhīmanirhrādāḥ sapakṣagirilīlayā //MU_4,26.2//",
    "GSP27motik_4u:2507": " udaguḥ utthitāḥ / sapakṣāḥ pakṣayuktāḥ / ye girayaḥ / teṣāṃ yā līlā / tayā //MT_4,26.2//",
    "GSP27motik_4u:2508": " rodasīkoṭaraṃ hastaprahārahatabhāskaram / dānavāḥ pūrayām āsur dāmavyālakaṭeritāḥ //MU_4,26.3//",
    "GSP27motik_4u:2509": " dāmavyālakaṭeritāḥ dāmavyālakaṭapreritāḥ //MT_4,26.3//",
    "GSP27motik_4u:2510": " athottasthur nikuñjebhyaḥ kandarebhyaḥ surācalāt / pralayānta ivākṣubdhā bhītāḥ svarvāsināṃ gaṇāḥ //MU_4,26.4//",
    "GSP27motik_4u:2511": " ā samantāt kṣubdhāḥ ākṣubdhāḥ / svarvāsinām devānām //MT_4,26.4//",
    "GSP27motik_4u:2512": " devāsurapatākinyos tad yuddham abhavat tayoḥ / akālolbaṇakalpāntabhīṣaṇam bhuvanāntare //MU_4,26.5//",
    "GSP27motik_4u:2513": " tat prasiddham //MT_4,26.5//",
    "GSP27motik_4u:2514": " petuḥ pralayaparyastasacandrārkādrivad divaḥ / śirāṃsi kuṇḍalodvāntatejaḥpītatamāṃsy adhaḥ //MU_4,26.6//",
    "GSP27motik_4u:2515": " pralaye paryastāḥ vāteritāḥ / ye sacandrārkāḥ adrayaḥ / tadvat / śirāṃsi divaḥ ākāśāt /",
    "GSP27motik_4u:2516": " adhaḥ bhūmau / petuḥ / śirāṃsi kathambhūtāni / kuṇḍalaiḥ udvāntam udvamitam / yat",
    "GSP27motik_4u:2517": " tejaḥ / tena pītaṃ tamaḥ / yaiḥ / tāni //MT_4,26.6 //",
    "GSP27motik_4u:2518": " jughūrṇur bhaṭanirmuktasiṃhanādavirāvitāḥ / pralayānilasampūraiḥ sāṭṭahāsā ivādrayaḥ //MU_4,26.7//",
    "GSP27motik_4u:2519": " aṭṭahāsayuktā api ghūrṇanti //MT_4,26.7//",
    "GSP27motik_4u:2520": " rejur ātmaśilātulyahetipātārtavṛttayaḥ / kulācalataṭā bhītavibhrāntaharimaṇḍalāḥ //MU_4,26.8//",
    "GSP27motik_4u:2521": " kulācalataṭāḥ rejuḥ / kathambhūtāḥ / ātmanaḥ ātmasambandhinyaḥ / yā śilāḥ / tābhiḥ",
    "GSP27motik_4u:2522": " tulyāḥ / yā hetayaḥ / tāsāṃ yaḥ pātaḥ / tenārtā dīnā / vṛttiḥ sthitiḥ yeṣām / tādṛśāḥ /",
    "GSP27motik_4u:2523": " punaḥ kathambhūtāḥ / bhītāni ata eva vibhrāntāni harimaṇḍalāni siṃhamaṇḍalāni yeṣām /",
    "GSP27motik_4u:2524": " te //MT_4,26.8 //",
    "GSP27motik_4u:2525": " ceruḥ parasparāghātahatahetisamutthitāḥ / lolānalakaṇāḥ kalpaviśīrṇā iva tārakāḥ //MU_4,26.9//",
    "GSP27motik_4u:2526": " spaṣṭam //MT_4,26.9//",
    "GSP27motik_4u:2527": " vilesū raktamāṃsaughapūrṇaikārṇavatīragāḥ / kalpatālatanūttālā vetālās tāratālinaḥ //MU_4,26.10//",
    "GSP27motik_4u:2528": " vilesuḥ vilasanti sma / vetālāḥ bhūtaviśeṣāḥ / tāratālinaḥ udbhaṭavādyayuktāḥ //MT_4,26.10//",
    "GSP27motik_4u:2529": " prasphuradrudhirāsāraśāntapāṃsupayodhare / vyomni hetihatakṣuṇṇamaulikuṇḍalakoṭayaḥ //MU_4,26.11//",
    "GSP27motik_4u:2530": " hetihatānāṃ yodhānām / kṣuṇṇā nipatitāni / yāni maulikuṇḍalāni / teṣāṃ koṭayaḥ vyomni / vilesur iti pūrveṇa sambandhaḥ //MT_4,26.11//",
    "GSP27motik_4u:2531": " babhūvur bhāskarākāraiḥ kalpabhūruhabāhubhiḥ / prahāradalitādrīndrair daityair nirvivarā diśaḥ //MU_4,26.12//",
    "GSP27motik_4u:2532": " nirvivarāḥ nīrandhrāḥ //MT_4,26.12//",
    "GSP27motik_4u:2533": " jagmur jvaladasivrātapātapātitabhittayaḥ / kaṇaprakaratāṃ śailāḥ kalpāgnivalitā iva //MU_4,26.13//",
    "GSP27motik_4u:2534": " kalpāgnivalitāḥ kalpāgnibhramitāḥ //MT_4,26.13//",
    "GSP27motik_4u:2535": " devāḥ tejaḥ samājagmur aśvamedhaidhitā iva / asurān anusasrus tāñ jaladān iva vāyavaḥ //MU_4,26.14//",
    "GSP27motik_4u:2536": " spaṣṭam //MT_4,26.14//",
    "GSP27motik_4u:2537": " jagṛhus tān athākramya jaradākhūn ivotavaḥ / rejuḥ surāsurāḥ phullavanalolādrivad divi //MU_4,26.15//",
    "GSP27motik_4u:2538": " devāḥ tān asurān / jagṛhuḥ iti sambandhaḥ / otavaḥ viḍālāḥ //MT_4,26.15//",
    "GSP27motik_4u:2539": " te ḥnyoḥnyam pūrayām āsuḥ śastrapūrair diśo daśa / vanāni kusumavrātaiḥ sumeror iva mārutāḥ //MU_4,26.16//",
    "GSP27motik_4u:2540": " spaṣṭam //MT_4,26.16//",
    "GSP27motik_4u:2541": " ghoraṃ samabhavad yuddhaṃ devadānavasainyayoḥ / rodorandhroḍumbarāntar mahāmaṣakasaṅghayoḥ //MU_4,26.17//",
    "GSP27motik_4u:2542": " rodorandhra eva dyāvāpṛthivīrandhra eva uḍumbarāntaḥ uḍumbaraphalamadhyam / tatra mahāmaṣakasaṅghayoḥ mahāmaṣakasamūhayoḥ / uḍumbarāntaḥ hi maṣakāḥ bhavanti //MT_4,26.17//",
    "GSP27motik_4u:2543": " athodapatad ullāsair lokapālebhamaṇḍalaiḥ / kalpābhraiḥ pūritākāro dāruṇaḥ samarāravaḥ //MU_4,26.18//",
    "GSP27motik_4u:2544": " ullāsaiḥ ūrdhvagatahastaiḥ / kalpābhraiḥ kalpābhratulyaiḥ / udapatat utthitaḥ //MT_4,26.18//",
    "GSP27motik_4u:2545": " samarāravaṃ vistareṇa viśinaṣṭi",
    "GSP27motik_4u:2546": " piṇḍagraheṇa nabhasi bhūbhāga iva kuṭṭimam / muṣṭigrāhyo mahāmeghamantharodarapīvaraḥ //MU_4,26.19//",
    "GSP27motik_4u:2547": " samarāravaḥ kathambhūtaḥ / nabhasi piṇḍagraheṇa muṣṭigrāhyaḥ / kim iva / kuṭṭimam iva / yathā kuṭṭimam bhūbhāge piṇḍagraheṇa muṣṭigrāhyam bhavati / tathety arthaḥ //MT_4,26.19//",
    "GSP27motik_4u:2548": " prathamāpātasampiṣṭaśastraśailaraṭattaṭaḥ / sphuṭaddhṛdayaniḥsattvakarkaśākrandaghargharaḥ //MU_4,26.20//",
    "GSP27motik_4u:2549": " prathamāpāta eva sampiṣṭāḥ ye śastrabhūtāḥ śailāḥ / taiḥ raṭantaḥ taṭāḥ yasya / saḥ /",
    "GSP27motik_4u:2550": " sphuṭaddhṛdayāḥ ye niḥsattvāḥ dhairyarahitāḥ / teṣāṃ yaḥ karkaśākrandaḥ / tena ghargharaḥ",
    "GSP27motik_4u:2551": " ghargharaśabdayuktaḥ //MT_4,26.20 //",
    "GSP27motik_4u:2552": " pralayapratyayollāsikalpābhrāravabṛṃhaṇaḥ / dvādaśādityasaṅghaṭṭadravatkāñcanasannibhaḥ //MU_4,26.21//",
    "GSP27motik_4u:2553": " pralayapratyaye pralayasamaye / ullāsī yaḥ kalpābhrāravaḥ / tadvat bṛṃhaṇaṃ yasya /",
    "GSP27motik_4u:2554": " saḥ / dvādaśādityānāṃ yaḥ saṅghaṭṭaḥ kalpānte anyoḥnyaṃ saṅghaṭṭanam / tena dravat",
    "GSP27motik_4u:2555": " yat kāñcanam / tena sannibhaḥ / avicchinnapravāhatvena tulya ity arthaḥ //MT_4,26.21 //",
    "GSP27motik_4u:2556": " brahmāṇḍakuḍyasaṅghaṭṭāt parāvṛtyāvaniṃ gataḥ / mahāsrotaḥpayaḥpūraḥ setvāhata ivākaram //MU_4,26.22//",
    "GSP27motik_4u:2557": " punaḥ kathambhūtaḥ / brahmāṇḍakuḍyasaṅghaṭṭāt parāvṛtya avaniṃ gataḥ / ka iva / mahāsrotaḥpayaḥpūra",
    "GSP27motik_4u:2558": " iva / yathā saḥ setvāhataḥ san ākaram utpattisthānaṃ gacchati / tathety arthaḥ //MT_4,26.22 //",
    "GSP27motik_4u:2559": " calatsapakṣaśailendrapakṣavātabaladhvaniḥ / kaṭhināpūraṇoḍḍīnasphuṭaśailendrakandharaḥ //MU_4,26.23//",
    "GSP27motik_4u:2560": " calantaḥ ye sapakṣāḥ śailendrāḥ / teṣāṃ yaḥ pakṣavātaḥ / tena yaḥ baladhvaniḥ balayuktaḥ",
    "GSP27motik_4u:2561": " śabdaḥ / tadrūpaḥ / kaṭhinaiḥ kāṭhinyayuktair āyudhair / āpūraṇena uḍḍīnāḥ sphuṭaṃ",
    "GSP27motik_4u:2562": " śailendrakandharāḥ yasya / saḥ //MT_4,26.23 //",
    "GSP27motik_4u:2563": " mandaroddhūtadugdhābdhisaṅkṣobhasadṛśāṃśakaḥ / pratiśrudghuṅghumāsphoṭaghaṭitadvīpajantubhūḥ //MU_4,26.24//",
    "GSP27motik_4u:2564": " mandaroddhūtaś cāsau dugdhābdhiḥ ca / tasya yaḥ saṅkṣobhaḥ / tena sadṛśāḥ aṃśāḥ bhāgāḥ",
    "GSP27motik_4u:2565": " yasya / saḥ / pratiśrudrūpo yaḥ ghuṅghumaśabdānuvedhaḥ / tena ghaṭitāḥ melitāḥ /",
    "GSP27motik_4u:2566": " dvīpāś ca jantubhuvaś ca / yena / saḥ //MT_4,26.24 //",
    "GSP27motik_4u:2567": " senayoḥ kruddhayor āsīd yuddham uddhatadānavam / niṣpiṣṭanagaragrāmagirikānanamānavam //MU_4,26.25//",
    "GSP27motik_4u:2568": " tayoḥ senayoḥ yuddham āsīt / kathambhūtam ity apekṣāyāṃ yuddhaṃ vistareṇa viśinaṣṭi uddhatetyādi //MT_4,26.25//",
    "GSP27motik_4u:2569": " mahāhetiśatacchinnadānavācalapūrṇadik / anyoḥnyahatahetyadricūrṇapūrṇāmbarodaram //MU_4,26.26//",
    "GSP27motik_4u:2570": " mahāhetīnāṃ yāni śatāni / taiḥ chinnāḥ ye dānavācalāḥ / taiḥ pūrṇāḥ diśaḥ yasya / tat //MT_4,26.26//",
    "GSP27motik_4u:2571": " bhusuṇḍīmaṇḍalāsphoṭasphuṭanmeruśiraḥśatam / śaramārutanirlūnadaityadevāsurāmbujam //MU_4,26.27//",
    "GSP27motik_4u:2572": " āsphoṭaḥ tāḍanam / śareti / mārutena ca ambujāni lūyante //MT_4,26.27//",
    "GSP27motik_4u:2573": " cakrāvartaśatabhrāntadevadaityajarattṛṇam / senāpravāhakallolavalanāvalitāmbaram //MU_4,26.28//",
    "GSP27motik_4u:2574": " cakrāṇām āyudhaviśeṣāṇām / ye āvartāḥ bhramaṇāni / teṣāṃ yāni śatāni / teṣu bhrāntāḥ",
    "GSP27motik_4u:2575": " cakrabhramayuktāḥ / devadaityā eva jarattṛṇaṃ yatra / tat / senāpravāhānāṃ ye kallolāḥ",
    "GSP27motik_4u:2576": " vyūharūpāḥ kallolāḥ / teṣāṃ yā valanāḥ valganāḥ / tābhiḥ valitaṃ vṛttam / ambaraṃ",
    "GSP27motik_4u:2577": " yasya / tat //MT_4,26.28 //",
    "GSP27motik_4u:2578": " hetyadripātaniṣpiṣṭapatadvaimānikavrajam / hastānītābdhivāryoghaplāvitavyomapattanam //MU_4,26.29//",
    "GSP27motik_4u:2579": " plāvitam īritam //MT_4,26.29//",
    "GSP27motik_4u:2580": " vahanmahāstrāvartāsiśūlaśaktinadīśatam / śailapakṣodbhaṭāsphoṭajaḍabrahmāṇḍamaṇḍalam //MU_4,26.30//",
    "GSP27motik_4u:2581": " mahāstrāṇy eva cakrāṇy evāvartāḥ yeṣām / tāni mahāstrāvartāni / vahanti mahāstrāvartāni",
    "GSP27motik_4u:2582": " asiśūlaśaktinadīśatāni yasmin / tat / āsphoṭaḥ saśabdaṃ tāḍanam / tena jaḍam śabdaśravaṇaśaktirahitam //MT_4,26.30 //",
    "GSP27motik_4u:2583": " daityapārṣṇiprahāraughapatallokeśapattanam / nārīhalahalārāvaravatkanakamandiram //MU_4,26.31//",
    "GSP27motik_4u:2584": " halahaleti śabdānukaraṇam //MT_4,26.31//",
    "GSP27motik_4u:2585": " luṭhaddaityācaloddhūtamattārṇavajalādribhiḥ / dhautaraktanabho yodhamuktanādadravadvrajam //MU_4,26.32//",
    "GSP27motik_4u:2586": " luṭhantaḥ patantaḥ / ye daityā evācalāḥ / tair uddhūtāḥ ye mattārṇavāḥ / teṣāṃ ye",
    "GSP27motik_4u:2587": " jalādrayaḥ mahormayaḥ / taiḥ kṛtvā dhautaṃ raktanabhaḥ raktayuktaṃ nabhaḥ yasya /",
    "GSP27motik_4u:2588": " tat / yodhaiḥ muktaḥ yaḥ mahānādaḥ siṃhanādaḥ / tena dravantaḥ dhāvantaḥ / vrajāḥ",
    "GSP27motik_4u:2589": " arthāt dīnasamūhāḥ yatra / tat //MT_4,26.32 //",
    "GSP27motik_4u:2590": " lokapānekapāmbhodacchannacchannāryamānvitam / punaḥ surāsuroddyotair dṛṣṭasainyakulākulam //MU_4,26.33//",
    "GSP27motik_4u:2591": " lokapānām lokeśānām / ye anekapāḥ hastinaḥ / te evāmbhodāḥ meghāḥ / taiḥ channacchannaḥ",
    "GSP27motik_4u:2592": " atiśayenāvṛtaḥ / yaḥ aryamā sūryaḥ / tenānvitam / tarhi tatra tair anyoḥnyaṃ kathaṃ",
    "GSP27motik_4u:2593": " dṛṣṭam ity / atrāha punar iti / punaḥ pakṣāntare / surāsurāṇāṃ ye uddyotāḥ śarīraprakāśāḥ /",
    "GSP27motik_4u:2594": " taiḥ kṛtvā dṛṣṭaṃ yat sainyakulam sainyasamūhaḥ / tenākulam nirbharam //MT_4,26.33 //",
    "GSP27motik_4u:2595": " sapakṣaparvatākāradānavādrigamāgamaiḥ / vahatpacapacāśabdabhūribhākkarabhīṣaṇam //MU_4,26.34//",
    "GSP27motik_4u:2596": " pacapaceti śabdānukaraṇam / bhākkareti ca //MT_4,26.34//",
    "GSP27motik_4u:2597": " āyudhādrivibhinnogradaityaparvatanirjharaiḥ / raktair aruṇitāśeṣavasudhārṇavaparvatam //MU_4,26.35//",
    "GSP27motik_4u:2598": " spaṣṭam //MT_4,26.35//",
    "GSP27motik_4u:2599": " utsannarāṣṭranagaravipinagrāmagahvaraiḥ / dhṛtāsaṅkhyāsurebhāśvamanuṣyarathaparvatam //MU_4,26.36//",
    "GSP27motik_4u:2600": " utsannāḥ vinaṣṭāḥ / ye rāṣṭranagaravipinagrāmāḥ / teṣāṃ gahvaraiḥ randhrarūpaiḥ madhyabhāgaiḥ / dhṛtāḥ asaṅkhyāḥ asurebhāśvamanuṣyarathaparvatāḥ yasya / tat //MT_4,26.36//",
    "GSP27motik_4u:2601": " sutālottālanārācarājirecitacāraṇam / muṣṭiprahārapiṣṭāṃsamattairāvaṇavāraṇam //MU_4,26.37//",
    "GSP27motik_4u:2602": " sutālavat uttālāḥ ye nārācāḥ / teṣāṃ yā rājiḥ / tayā recitāḥ rahitāḥ / cāraṇāḥ devaviśeṣāḥ yasya / tat //MT_4,26.37//",
    "GSP27motik_4u:2603": " kalpābhrapaṭalāsāradhārādalitaparvatam / mahāśaniviniṣpeṣapiṣṭoḍḍīnakulācalam //MU_4,26.38//",
    "GSP27motik_4u:2604": " āsāraḥ śilāmayo ḥtra jñeyaḥ //MT_4,26.38//",
    "GSP27motik_4u:2605": " kupitāgnijvalajjvālājālair jvalitadānavam / ekāñjalipuṭānītasamudrotsāditānalam //MU_4,26.39//",
    "GSP27motik_4u:2606": " utsāditaḥ nirvāpitaḥ //MT_4,26.39//",
    "GSP27motik_4u:2607": " cāndraśaityādisambhāraśilīkṛtamahājalam / vanavyūhendhanāgnyarcirdrāvitāmbuśiloccayam //MU_4,26.40//",
    "GSP27motik_4u:2608": " śītena hi jalam pāṣāṇībhavati / vaneti parvatāḥ api vigalanti smety arthaḥ //MT_4,26.40//",
    "GSP27motik_4u:2609": " astranirmitadurvāratamaḥkalpāntarātrikam / māyāsūryagaṇoddyotapītātanutamaḥpaṭam //MU_4,26.41//",
    "GSP27motik_4u:2610": " spaṣṭam //MT_4,26.41//",
    "GSP27motik_4u:2611": " māyāgnivarṣanipatatkalpāntagaṇavarṣaṇam / saśīkārāgnipavanaśastrasaṅghaṭṭakarṣaṇam //MU_4,26.42//",
    "GSP27motik_4u:2612": " māyāgnivarṣeṇa nipatatkalpāntagaṇavat varṣaṇam yatra / tat / saśīkārau śīkāraśabdayuktau /",
    "GSP27motik_4u:2613": " agnipavanau yatra / tat / tādṛśaḥ yaḥ śastrasaṅghaṭṭaḥ / tena karṣaṇam devāsurakarṣaṇam",
    "GSP27motik_4u:2614": " yatra / tat //MT_4,26.42 //",
    "GSP27motik_4u:2615": " vajravarṣavinirdhūtaśailavarṣāstrasambhavam / nidrābodhāstrayuddhāḍhyaṃ savarṣāvagrahāstrakam //MU_4,26.43//",
    "GSP27motik_4u:2616": " vajravarṣeṇa vinirdhūtaḥ śailavarṣarūpāṇām astrāṇāṃ sambhavaḥ yatra / tat / nidrābodhakārīṇi",
    "GSP27motik_4u:2617": " astrāṇi nidrābodhāstrāṇi / taiḥ yad yuddham / tenāḍhyam / varṣāvagrahakārīṇi astrāṇi",
    "GSP27motik_4u:2618": " varṣāvagrahāstrāṇi / saha taiḥ vartate iti tādṛśam //MT_4,26.43 //",
    "GSP27motik_4u:2619": " vahatkrakacavṛkṣāstraṃ jalāgnyastraraṇānvitam / brahmāstrayuddhaviṣamaṃ tamastejoḥstraśāritam //MU_4,26.44//",
    "GSP27motik_4u:2620": " śāritam citrīkṛtam //MT_4,26.44//",
    "GSP27motik_4u:2621": " astrodgīrṇāyudhānekanīrandhrasakalāmbaram / śilāvarṣāstravalitaṃ vahnivarṣāstrabhāsuram //MU_4,26.45//",
    "GSP27motik_4u:2622": " astrārtham brahmāstrādyartham / udgīrṇāni tyaktāni / yāni āyudhānekāni āyudhasamūhāḥ / taiḥ nīrandhraṃ sakalāmbaraṃ yat / tat //MT_4,26.45//",
    "GSP27motik_4u:2623": " patākāmṛṣṭaśaśakaiś cakracītkāragarjitaiḥ / muhūrtena rathair laṅghitodayāstamayācalam //MU_4,26.46//",
    "GSP27motik_4u:2624": " patākābhiḥ mṛṣṭaḥ śaśakaḥ arthāt candraśaśaḥ yais / taiḥ //MT_4,26.46//",
    "GSP27motik_4u:2625": " vajraprahārāviratamriyamāṇamahāsuram / śukrāmaramahāvidyājāyamānāparāsuram //MU_4,26.47//",
    "GSP27motik_4u:2626": " amaramahāvidyā sañjīvinī vidyā / devānāṃ tu svayam eva maraṇaṃ nāsti / amaratvāt iti teṣām maraṇaṃ vyathā eva jñeyam //MT_4,26.47//",
    "GSP27motik_4u:2627": " śubhagrahamahāketupālitānām itas tataḥ / utpātamaṅgalaughānāṃ yuddhair uddhatakandharam //MU_4,26.48//",
    "GSP27motik_4u:2628": " śubhagrahāḥ maṅgalāni pālayanti / ketuḥ upalakṣaṇam pāpagrahāṇām / pāpagrahāḥ hi utpātān pālayanti //MT_4,26.48//",
    "GSP27motik_4u:2629": " sādrikhorvīsamudradyu jagad rudhiravāribhiḥ / phullaikakiṃśukavanaṃ kurvad durvāravairataḥ //MU_4,26.49//",
    "GSP27motik_4u:2630": " punaḥ kathambhūtam / durvāravairataḥ jagat rudhiravāribhiḥ kṛtvā phullaikakiṃśukavanaṃ",
    "GSP27motik_4u:2631": " kurvat / jagat kathambhūtam / sādrikhorvīsamudradyu parvatākāśabhūmisamudrasvargasahitam //MT_4,26.49 //",
    "GSP27motik_4u:2632": " parvatapratimāsaṅkhyaśavapūrṇamahārṇavam / samagrataruśākhāṃsalambalolamahāśavam //MU_4,26.50//",
    "GSP27motik_4u:2633": " mahārṇavā atra raktasya jñeyāḥ //MT_4,26.50//",
    "GSP27motik_4u:2634": " nīyamānaiḥ svavātāktaiḥ pakṣapuṣpalasatphalaiḥ / tālottālaiḥ śaravrātavanair vyāptanabhastalam //MU_4,26.51//",
    "GSP27motik_4u:2635": " vātenāktaiḥ preritaiḥ / pakṣapuṣpāṇi ca tāni lasatphalāni ca / phalam atra śalyaṃ jñeyam //MT_4,26.51//",
    "GSP27motik_4u:2636": " parvatapratimāsaṅkhyakabandhavanabāhubhiḥ / nṛtyadbhiḥ patitāmbhodavimānasuratārakam //MU_4,26.52//",
    "GSP27motik_4u:2637": " patitāḥ ambhodavimānasuratārakāḥ yasya / tat //MT_4,26.52//",
    "GSP27motik_4u:2638": " śaraśaktigadāprāsapaṭṭisaprotaparvatam / lokasaptakavibhraṣṭakuḍyakhaṇḍācitāmbaram //MU_4,26.53//",
    "GSP27motik_4u:2639": " lokasaptakasya kuḍyāny apatann iti bhāvaḥ //MT_4,26.53//",
    "GSP27motik_4u:2640": " anāratarasanmattakalpābhradṛḍhadundubhi / pṛṣṭhaśabdaśravonnādapātālatalavāraṇam //MU_4,26.54//",
    "GSP27motik_4u:2641": " pṛṣṭhaśabdasya yaḥ śravaḥ śravaṇam / tenonnādāḥ pātālatalavāraṇāḥ yatra / tat //MT_4,26.54//",
    "GSP27motik_4u:2642": " vināyakakarākṛṣṭadīrghadānavaparvatam / ekadiktaṭaniḥspandasiddhasādhyamarudgaṇam //MU_4,26.55//",
    "GSP27motik_4u:2643": " spaṣṭam //MT_4,26.55//",
    "GSP27motik_4u:2644": " palāyamānagandharvakinnarāmaracāraṇam / śavībhūtakṣatakṣīṇapatadgandharvanāyakam //MU_4,26.56//",
    "GSP27motik_4u:2645": " spaṣṭam //MT_4,26.56//",
    "GSP27motik_4u:2646": " kiñcillabdhajayaprāyadaityadānavamaṇḍalam / dūyamānasurānīkam ekāntodvignavāsavam //MU_4,26.57//",
    "GSP27motik_4u:2647": " spaṣṭam //MT_4,26.57//",
    "GSP27motik_4u:2648": " uttarāśāmiladvahniraktahetivṛhatprabham / pratikṣaṇaṃ lasaddāhaprakāśatimirolbaṇam //MU_4,26.58//",
    "GSP27motik_4u:2649": " uttarāśayā uttaradiśā / milan yaḥ vahniḥ / tena raktā hetīnāṃ vṛhatyaḥ prabhāḥ yatra /",
    "GSP27motik_4u:2650": " tat / devamandiradāhottho ḥtra vahnir jñeyaḥ / pratikṣaṇam kṣaṇe kṣaṇe / lasan yaḥ",
    "GSP27motik_4u:2651": " dāhaḥ gṛhadāhaḥ / tena ye prakāśatimire / tābhyām ulbaṇam / timiram atra dhūmakṛtaṃ",
    "GSP27motik_4u:2652": " jñeyam //MT_4,26.58 //",
    "GSP27motik_4u:2653": " sargāntaślokena samīracalanaṃ kathayati",
    "GSP27motik_4u:2654": " vavur aśaninipātapiṇḍitāṅgā dalitaśilāśakalā diśām mukheṣu / pralayasamayasūcakāḥ surāṇām urutaraghargharaghasmarāḥ samīrāḥ //MU_4,26.59//",
    "GSP27motik_4u:2655": " samīrāḥ vātāḥ / diśām mukheṣu vavuḥ vānti sma / kathambhūtāḥ / aśanīnāṃ yaḥ nipātaḥ /",
    "GSP27motik_4u:2656": " tena piṇḍitāny aṅgāni yeṣām / tādṛśāḥ / aśaninipātenaikatra militā ity arthaḥ / ata",
    "GSP27motik_4u:2657": " eva dalitāḥ śilāśakalāḥ yaiḥ / te tādṛśāḥ / urutaraḥ yaḥ ghargharaḥ ghargharaśabdaḥ /",
    "GSP27motik_4u:2658": " tena ghasmarāḥ śabdāntaragrāsakāriṇa ity arthaḥ / iti śivam //MT_4,26.59 //",
    "GSP27motik_4u:2659": " iti bhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe ṣaḍviṃśaḥ sargaḥ //26//",
    "GSP27motik_4u:2660": " tataḥ kiṃ sampannam ity / atrāha",
    "GSP27motik_4u:2661": " tasmiṃs tadā vartamāne ghore samarasambhrame / devāsuraśarīreṣu patatsv adridaleṣv iva //MU_4,27.1//",
    "GSP27motik_4u:2662": " vahatsv abhrapravāheṣu gaṅgāpūreṣv ivāmbarāt / dāmni veṣṭitadevaughe muktakṣveḍāghanārave //MU_4,27.2//",
    "GSP27motik_4u:2663": " vyāle nijakarākṛṣṭipiṣṭasarvasurālaye / kaṭe kaṭhinasaṃrambhasaṅgarācchāditāmare //MU_4,27.3//",
    "GSP27motik_4u:2664": " airāvaṇe kṣīṇamade palāyanaparāyaṇe / pravṛddhe dānavānīke madhyāhna iva bhāskare //MU_4,27.4//",
    "GSP27motik_4u:2665": " pātitāṅgāyudhārdhāni prasravadrudhirāṇi ca / payāṃsīva visetūni devasainyāni dudruvuḥ //MU_4,27.5//",
    "GSP27motik_4u:2666": " pātitāni arthāt asuraiḥ bhūmau pātitāni / aṅgānām āyudhānāṃ cārdhāni yeṣām / tāni",
    "GSP27motik_4u:2667": " cchinnāṅgāni cchinnāyudhāni ceti yāvat / ata eva prasravat rudhiraṃ yeṣām / tānīti",
    "GSP27motik_4u:2668": " tādṛśāni devasainyāni dudruvuḥ bhayena drutāni / kānīva / visetūni payāṃsīva / kasmin",
    "GSP27motik_4u:2669": " sati / tasminn ityādi / dāmni dāmākhye mahāsure / kaṭhinasaṃrambhaṃ yat saṅgaram",
    "GSP27motik_4u:2670": " saṅgrāmaḥ / tatra ācchāditāḥ amarāḥ yena / tādṛśe sati / kulakam //MT_4,27.1-5 //",
    "GSP27motik_4u:2671": " dāmavyālakaṭās tāni ciram antarhitāny api / anujagmur lasannādam indhanānīva pāvakāḥ //MU_4,27.6//",
    "GSP27motik_4u:2672": " tāni devasainyāni / anujagmuḥ paścād dhāvanti sma / antarhitānām anugamanaṃ na yuktam ity apiśabdo dyotayati //MT_4,27.6//",
    "GSP27motik_4u:2673": " anviṣṭān api yatnena nālabhantāsurāḥ surān / ghanajālavanoḍḍīnān siṃhā hariṇakān iva //MU_4,27.7//",
    "GSP27motik_4u:2674": " spaṣṭam //MT_4,27.7//",
    "GSP27motik_4u:2675": " alabdheṣv amaraugheṣu dāmavyālakaṭās tadā / jagmuḥ pātālakośasthaṃ prabhum pramuditāśayāḥ //MU_4,27.8//",
    "GSP27motik_4u:2676": " prabhuṃ śambaram //MT_4,27.8//",
    "GSP27motik_4u:2677": " atha devā viṣaṇṇās te kṣaṇam āśvasya vai yayuḥ / jayopāyāya vijitā brahmāṇam amitaujasam //MU_4,27.9//",
    "GSP27motik_4u:2678": " viṣaṇṇāḥ mūrchitāḥ / āśvasya cetanāṃ labdhvā //MT_4,27.9//",
    "GSP27motik_4u:2679": " teṣām āvirabhūd brahmā raktaraktānanaśriyām / sāyaṃ raktīkṛtāmbūnām abdhīnām iva candramāḥ //MU_4,27.10//",
    "GSP27motik_4u:2680": " raktena rudhireṇa / raktam ānanaṃ yeṣām / te / tādṛśānām / sāyam sāyaṃsandhyayety",
    "GSP27motik_4u:2681": " arthaḥ / candramaso vā raktīkaraṇe kartṛtvaṃ jñeyam / udayakāle tasya raktatvāt /",
    "GSP27motik_4u:2682": " tadā sāyam sāyaṃsamaya ity arthaḥ //MT_4,27.10 //",
    "GSP27motik_4u:2683": " praṇamya te surās tasmai tam arthaṃ śambareritam / samyak prakathayām āsur dāmavyālakaṭakramam //MU_4,27.11//",
    "GSP27motik_4u:2684": " te surāḥ śambareritam śambaraprādurbhāvitam / tam dāmavyālakaṭakramam artham dāmādikramākhyaṃ vastu / praṇamya tasmai / samyak prakathayām āsuḥ",
    "GSP27motik_4u:2685": " tam ākarṇyākhilam brahmā vicārya ca vicāravit / uvācedaṃ surānīkam āśvāsanakaraṃ vacaḥ //MU_4,27.12//",
    "GSP27motik_4u:2686": " tam dāmavyālakaṭakramam / surānīkam devasainyam //MT_4,27.12//",
    "GSP27motik_4u:2687": " brahmā kathayati",
    "GSP27motik_4u:2688": " hanta varṣasahasrānte śambareṇa hareḥ kramāt / martavyam amareśasya tāvat kālam pratīkṣyatām //MU_4,27.13//",
    "GSP27motik_4u:2689": " hanta kaṣṭe / śambareṇa kartrā / varṣasahasrānte amareśasya hareḥ viṣṇoḥ / kramāt",
    "GSP27motik_4u:2690": " yuddhākhyāt kramāt / martavyam maraṇīyam / tāvat kālam asau na mariṣyatīti bhāvaḥ /",
    "GSP27motik_4u:2691": " yuṣmābhiḥ tāvat kālam pratīkṣyatām //MT_4,27.13 //",
    "GSP27motik_4u:2692": " nanu tarhi tāvat kālam bādhāṃ kurvataḥ dāmādīn kiṃ kurma ity / atrāha",
    "GSP27motik_4u:2693": " dāmavyālakaṭān etān adya tv amarasattamāḥ / yodhayantaḥ palāyadhvam māyāyuddhena dānavān //MU_4,27.14//",
    "GSP27motik_4u:2694": " he amarasattamāḥ / yūyam etān dāmavyālakaṭān dānavān māyāyuddhena yodhayantaḥ yuddhaṃ kārayantaḥ santaḥ / palāyadhvam //MT_4,27.14//",
    "GSP27motik_4u:2695": " nanu asmatpalāyanena kim eṣāṃ setsyatīty / atrāha",
    "GSP27motik_4u:2696": " yuddhābhyāsavaśād eṣām makurāṇām ivāśaye / ahaṅkāracamatkāraḥ pratibimbam upaiṣyati //MU_4,27.15//",
    "GSP27motik_4u:2697": " eṣām dāmādīnām / ahaṅkāracamatkāraḥ vayaṃ yuddhe jayinaḥ smaḥ ity evaṃrūpo ḥhambhāvāsvādaḥ / āśaye manasi / pratibimbam upaiṣyati //MT_4,27.15//",
    "GSP27motik_4u:2698": " nanu tato ḥpi kiṃ setsyatīty / atrāha",
    "GSP27motik_4u:2699": " gṛhītavāsanās tv ete dāmavyālakaṭāḥ surāḥ / sujayā vo bhaviṣyanti jālalagnāḥ khagā iva //MU_4,27.16//",
    "GSP27motik_4u:2700": " vāsanāyā eva vakṣyamānanayena vaivaśyakāritvāt //MT_4,27.16//",
    "GSP27motik_4u:2701": " nanv adya kathaṃ na jetuṃ śakyā ete ity / atrāha",
    "GSP27motik_4u:2702": " adya tv avāsanā ete sukhaduḥkhavivarjitāḥ / dhairyeṇārīn vinighnanto devadurjayatāṃ gatāḥ //MU_4,27.17//",
    "GSP27motik_4u:2703": " tu pakṣāntare / adya avāsanāḥ ahaṃvāsanārahitāḥ / ata eva sukhaduḥkhavivarjitāḥ /",
    "GSP27motik_4u:2704": " ata eva dhairyeṇa arīn vinighnantaḥ / devadurjayatām yuṣmaddurjayatām iti yāvat /",
    "GSP27motik_4u:2705": " gatāḥ / sukhādirahito hi bhītirahitatvād durjayo bhavati //MT_4,27.17 //",
    "GSP27motik_4u:2706": " nanu vāsanayā katham ete vaśyā bhaviṣyantīty / atrāha",
    "GSP27motik_4u:2707": " vāsanātantubaddhā ye āśāpāśavaśīkṛtāḥ / vaśyatāṃ yānti te loke rajjubaddhāḥ khagā iva //MU_4,27.18//",
    "GSP27motik_4u:2708": " ye vāsanātantubaddhā ahaṃvāsanātantubaddhāḥ / bhavanti / te āśāpāśavaśīkṛtāḥ santaḥ /",
    "GSP27motik_4u:2709": " loke vaśyā bhavanti / te ke iva / rajjubaddhāḥ khagā iva / ayam bhāvaḥ / puruṣaḥ",
    "GSP27motik_4u:2710": " antaḥsthitayāhaṃvāsanayā mamedam bhavatv etan mā bhavatv ity evaṃrūpayāśayāviṣṭo",
    "GSP27motik_4u:2711": " bhavati / tayā ca dainyaṃ gacchati / tena parasya vaśyo bhavatīti //MT_4,27.18 //",
    "GSP27motik_4u:2712": " nanu vāsanārahitāḥ kathaṃ durjayā bhavantīty / atrāha",
    "GSP27motik_4u:2713": " ye hi nirvāsanā dhīrāḥ sarvatrāsaktabuddhayaḥ / na hṛṣyanti na kupyanti durjayās te mahādhiyaḥ //MU_4,27.19//",
    "GSP27motik_4u:2714": " sarvatra heye upādeye vā / asaktā rāgadveṣarūpayā āsaktyā rahitā / buddhiḥ yeṣām /",
    "GSP27motik_4u:2715": " tādṛśāḥ / upādeyarāgena heyadveṣeṇaiva ca puruṣaḥ jeyo bhavati / anyathā viditanayāḥ",
    "GSP27motik_4u:2716": " rājānaḥ dravyadānena śatrūn jetuṃ na yateran / tadabhāve tu svaśarīre ḥpi rāgarahitaḥ",
    "GSP27motik_4u:2717": " puruṣaḥ na kenāpi jetuṃ śakyate iti bhāvaḥ / dveṣasyāsaktitvam āsaktyutpādakatvena",
    "GSP27motik_4u:2718": " jñeyam / dveṣeṇa hi heyān nivṛttaḥ puruṣaḥ upādeye dṛḍhataraṃ rāgāparaparyāyāsaktiyukto",
    "GSP27motik_4u:2719": " bhavati //MT_4,27.19 //",
    "GSP27motik_4u:2720": " yasyāntarvāsanārajjvā granthibandhaḥ śarīriṇaḥ / mahān api bahujño ḥpi sa bālenāpi jīyate //MU_4,27.20//",
    "GSP27motik_4u:2721": " anyathā bāleṣv api dhanāḍhyeṣu vidyāvayovṛddhāḥ praṇāmaṃ na kuryur iti bhāvaḥ //MT_4,27.20//",
    "GSP27motik_4u:2722": " ayaṃ so ḥham idaṃ me tad ity ākalitakalpanaḥ / āpadām pātratām eti payasām iva sāgaraḥ //MU_4,27.21//",
    "GSP27motik_4u:2723": " ākalitā ā samantāt dhṛtā / kalpanā saṅkalpaḥ yena / saḥ / āpadām mamaitad bhavatv etan mā bhavatv ity evaṃrūpāṇām //MT_4,27.21//",
    "GSP27motik_4u:2724": " iyanmātraparicchinno yenātmā bhavya bhāvitaḥ / sa sarvajño ḥpi sarvatra parāṃ kṛpaṇatāṃ gataḥ //MU_4,27.22//",
    "GSP27motik_4u:2725": " he bhavya he indra / yena ātmā svasvarūpam / iyanmātraparicchinnaḥ / iyanmātraṃ cāsau",
    "GSP27motik_4u:2726": " dehādimātrarūpaś cāsau / ata eva paricchinnaś ceti tādṛśaḥ / bhāvitaḥ bhāvanāviṣayīkṛtaḥ /",
    "GSP27motik_4u:2727": " saḥ puruṣaḥ / sarvajñaḥ api sarvatra parāṃ niratiśayām / kṛpaṇatām dīnatām / gataḥ",
    "GSP27motik_4u:2728": " gacchatīty arthaḥ / dehaniṣṭho hi dehahitam icchann avaśyam eva kṛpaṇatām eti //MT_4,27.22 //",
    "GSP27motik_4u:2729": " anantasyāprameyasya yeneyattā prakalpitā / ātmatattvasya tenātmā svātmanaivāvaśīkṛtaḥ //MU_4,27.23//",
    "GSP27motik_4u:2730": " anantasyāntasākṣitvena sthitatvāt tadrahitasya / aprameyasya kevalam pramātṛrūpeṇa",
    "GSP27motik_4u:2731": " sthitatvāt prameyatām aspṛśamānasya / ātmatattvasya / yena iyattā dehāvacchinnatvākhyam",
    "GSP27motik_4u:2732": " iyanmātratvam / prakalpitā kalpanayā bhāvitā / tenājñāninā / svātmanaiva ātmāvaśīkṛtaḥ /",
    "GSP27motik_4u:2733": " avaśyambhāvi hi dehāvacchinnasya bhogavaivaśyam //MT_4,27.23 //",
    "GSP27motik_4u:2734": " nanu katham etad astīty / atrāha",
    "GSP27motik_4u:2735": " ātmano vyatiriktaṃ yat kiñcid asti jagattraye / tatropādeyabhāvena baddhā bhavati bhāvanā //MU_4,27.24//",
    "GSP27motik_4u:2736": " ātmanaḥ paricchinnatvena bhāvitasyātmanaḥ / yat kiñcit vyatiriktam / bhāvitam iti",
    "GSP27motik_4u:2737": " śeṣaḥ / bhāvitam asti / tatra aprāptatvābhimānena utpannena upādeyabhāvena upādeyatayā /",
    "GSP27motik_4u:2738": " bhāvanā baddhā bhavati / bhāvanābandhasyaiva ca vaivaśyam iti nāmeti bhāvaḥ //MT_4,27.24 //",
    "GSP27motik_4u:2739": " bhāvanābandhasya vaivaśyeti nāmayuktatākāri duḥkhakāraṇatvaṃ kathayati",
    "GSP27motik_4u:2740": " āsthāmātram anantānāṃ duḥkhānāṃ kāraṇaṃ viduḥ / anāsthāmātram abhitaḥ sukhānāṃ kāraṇaṃ viduḥ //MU_4,27.25//",
    "GSP27motik_4u:2741": " āsthāmātram bhāvanābandhamātram //MT_4,27.25//",
    "GSP27motik_4u:2742": " sāmānyena samarthanaṃ kṛtvā viśeṣaṃ smarati",
    "GSP27motik_4u:2743": " dāmavyālakaṭā yāvad anāsthā bhāvasaṃsthitau / tāvan na nāma jeyā vo maṣakāṇām ivānilāḥ //MU_4,27.26//",
    "GSP27motik_4u:2744": " anāsthāḥ āsthārahitāḥ / bhāvasaṃsthitau dehādipadārthasaṃsthitau //MT_4,27.26//",
    "GSP27motik_4u:2745": " antarvāsanayā jantur dīnatām anuyātayā / jito bhavaty anyathā tu maṣako ḥpy amarācalaḥ //MU_4,27.27//",
    "GSP27motik_4u:2746": " anyathā vāsanārāhitye //MT_4,27.27//",
    "GSP27motik_4u:2747": " vidyate vāsanā yatra tatra cāyāti dīnatā / guṇāguṇānuviddhatvaṃ sato dṛṣṭaṃ hi nāsataḥ //MU_4,27.28//",
    "GSP27motik_4u:2748": " yatra ca vāsanā vidyate tatra dīnatā āyāti / pādapūraṇārthaḥ caśabdaḥ / hi yasmāt /",
    "GSP27motik_4u:2749": " guṇāguṇānuviddhatvam dīnatāpādakaṃ hitāhitānubandhitvam / sataḥ vāsanayāhitadehasattākasya /",
    "GSP27motik_4u:2750": " dṛṣṭam / asataḥ vāsanārāhityena śuddhacinmātrarūpatayāsatkalpasya / na dṛṣṭam //MT_4,27.28 //",
    "GSP27motik_4u:2751": " phalitam āha",
    "GSP27motik_4u:2752": " ayaṃ so ḥham mamedaṃ cety evam antaḥ svavāsanām / yathā dāmādayaḥ śakra bhāvayanti tathā kuru //MU_4,27.29//",
    "GSP27motik_4u:2753": " ata iti śeṣaḥ / he śakra / yathā dāmādayaḥ ayaṃ so ḥham mamedaṃ cety evaṃrūpāṃ svavāsanām",
    "GSP27motik_4u:2754": " ahaṅkāravāsanām / antaḥ manasi / bhāvayanti vikalpayanti / tathā kuru / tataḥ jeyā",
    "GSP27motik_4u:2755": " bhaviṣyantīti bhāvaḥ //MT_4,27.29 //",
    "GSP27motik_4u:2756": " nanu kathaṃ na te mama jeyā bhaviṣyantīty / atrāha",
    "GSP27motik_4u:2757": " yā yā janasya vipado bhāvābhāvadaśāś ca yāḥ / tṛṣṇākarañjavallyās tā mañjaryaḥ kaṭukomalāḥ //MU_4,27.30//",
    "GSP27motik_4u:2758": " tṛṣṇā eva duḥkhakāritvāt kaṇṭakavallī / tasyāḥ //MT_4,27.30//",
    "GSP27motik_4u:2759": " vāsanātantubaddho ḥyaṃ loko viparivartate / sā suvṛddhātiduḥkhāya sukhāyocchedam āgatā //MU_4,27.31//",
    "GSP27motik_4u:2760": " viparivartate vaiparītyam bhajati / sā vāsanā / ucchedam nāśam //MT_4,27.31//",
    "GSP27motik_4u:2761": " dhīro ḥpy atibahujño ḥpi kulajo ḥpi mahān api / tṛṣṇayā badhyate jantuḥ siṃhaḥ śṛṅkhalayā yathā //MU_4,27.32//",
    "GSP27motik_4u:2762": " badhyate vivaśaḥ kriyate / tṛṣṇāgrasto hi sphuṭam eva vivaśo bhavati //MT_4,27.32//",
    "GSP27motik_4u:2763": " dehapādapasaṃsthasya hṛdayālayaśāyinaḥ / tṛṣṇācittakhagasyāsya vāgurā parikalpitā //MU_4,27.33//",
    "GSP27motik_4u:2764": " spaṣṭam //MT_4,27.33//",
    "GSP27motik_4u:2765": " dīno vāsanayā lokaḥ kṛtāntenāpakṛṣyate / rajjveva bālena khago vivaśo ḥniśam ucchvasan //MU_4,27.34//",
    "GSP27motik_4u:2766": " kṛtāntena mamatārūpeṇa yamena / mamatāyā eva śrīvyāsena kṛtāntatvābhidhānāt //MT_4,27.34//",
    "GSP27motik_4u:2767": " alam āyudhabhāreṇa saṅgarabhramaṇena ca / vāsanāṃ saviparyāsāṃ yuktyaiva tvaṃ ripoḥ kuru //MU_4,27.35//",
    "GSP27motik_4u:2768": " saviparyāsām viparyāsayuktām / ripoḥ dāmāditrayarūpasya / āyudhādibhiḥ tava na kiñcid api setsyatīti bhāvaḥ //MT_4,27.35//",
    "GSP27motik_4u:2769": " antar akṣubhite dhairye ripor amaranāyakāḥ / na śastrāṇi na śāstrāṇi na cāstrāṇi jayanti vaḥ //MU_4,27.36//",
    "GSP27motik_4u:2770": " akṣubhite vāsanārāhityena kṣobharahite sati //MT_4,27.36//",
    "GSP27motik_4u:2771": " dāmavyālakaṭās tv ete yuddhābhyāsavaśena ca / ahaṅkāramayīm antas te grahīṣyanti vāsanām //MU_4,27.37//",
    "GSP27motik_4u:2772": " ahaṅkāramayīm vayaṃ yotsyāma ity evaṃrūpām //MT_4,27.37//",
    "GSP27motik_4u:2773": " yadi te yantrapuruṣāḥ śambareṇa vinirmitāḥ / vāsanāṃ nāśrayiṣyanti yāsyanti tad ajayyatām //MU_4,27.38//",
    "GSP27motik_4u:2774": " yantrapuruṣāḥ anusandhānarahitā iti yāvat //MT_4,27.38//",
    "GSP27motik_4u:2775": " tat tāvad yuktiyuddhena tān prabodhayatāmarāḥ / yāvad abhyāsavaśato bhaviṣyanti savāsanāḥ //MU_4,27.39//",
    "GSP27motik_4u:2776": " prabodhayata vāsanāyuktān kuruta //MT_4,27.39//",
    "GSP27motik_4u:2777": " tato vadhyā bhaviṣyanti bhavatām baddhabhāvanāḥ / tṛṣṇāprotāśayā loke na kecana napelavāḥ //MU_4,27.40//",
    "GSP27motik_4u:2778": " nanu yadi kadācit tato ḥpi vadhyā na bhaviṣyanti tataḥ kiṃ kāryam ity / atrāha tṛṣṇeti /",
    "GSP27motik_4u:2779": " tṛṣṇāprotāśayāḥ tṛṣṇānuviddhamanasaḥ / pelavāḥ dīnāḥ / tṛṣṇāgrastāḥ sarve eva pelavā",
    "GSP27motik_4u:2780": " bhavanti / ataḥ te ḥpi bhaviṣyanty eveti bhāvaḥ //MT_4,27.40 //",
    "GSP27motik_4u:2781": " sargāntaślokena brahmavākyaṃ samāpayati",
    "GSP27motik_4u:2782": " samaviṣamam idaṃ jagat samagraṃ samupagataṃ sthiratāṃ svavāsanātaḥ / calati ca laharībharo yathābdhāv ata iha saiva cikitsyatām prayātā //MU_4,27.41//",
    "GSP27motik_4u:2783": " samaviṣamam sukhaduḥkhamayam / idam anubhūyamānam / samagraṃ jagat / svavāsanātaḥ",
    "GSP27motik_4u:2784": " ahaṅkāravāsanātaḥ / sthiratāṃ samupāgatam / sā vāsanā / iha loke / calati ca sphulati",
    "GSP27motik_4u:2785": " ca / ka iva / laharībhara iva / yathā laharībharaḥ abdhau samudre / calati / tathety",
    "GSP27motik_4u:2786": " arthaḥ / ataḥ sā vāsanā eva / cikitsyatām cikitsāyogyatām / prayātā bhavatīti śivam //MT_4,27.41 //",
    "GSP27motik_4u:2787": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe saptaviṃśaḥ sargaḥ //27//",
    "GSP27motik_4u:2788": " brahmaṇaḥ antardhānaṃ kathayati",
    "GSP27motik_4u:2789": " ity uktvā bhagavān devas tatraivāntardhim āyayau / velāvanataṭe śabdaṃ kṛtvevāmbutaraṅgakaḥ //MU_4,28.1//",
    "GSP27motik_4u:2790": " tatraiva tasmin sthāna eva / na tv anyatra gatvā / antardhim vyavadhānam //MT_4,28.1//",
    "GSP27motik_4u:2791": " surās tv ākarṇya tadvākyaṃ jagmuḥ svām abhito diśam / kamalāmodam ādāya vanamālām ivānilāḥ //MU_4,28.2//",
    "GSP27motik_4u:2792": " spaṣṭam //MT_4,28.2//",
    "GSP27motik_4u:2793": " dināni katicit sveṣu kānteṣu sthirakāntiṣu / dvirephā iva padmeṣu mandireṣu viśaśramuḥ //MU_4,28.3//",
    "GSP27motik_4u:2794": " spaṣṭam //MT_4,28.3//",
    "GSP27motik_4u:2795": " kañcit kālaṃ samāsādya svātmodayakaraṃ śubham / cakrur dundubhinirghoṣam pralayābhraravopamam //MU_4,28.4//",
    "GSP27motik_4u:2796": " spaṣṭam //MT_4,28.4//",
    "GSP27motik_4u:2797": " atha daityaiḥ saha vyomni taiḥ pātālatalotthitaiḥ / kālakṣepakaraṃ ghoram punar yuddham avartata //MU_4,28.5//",
    "GSP27motik_4u:2798": " kālakṣepakaram na tu śambaravadhakāri / tanmaraṇasya varṣasahasrānte brahmaṇā proktatvāt ity arthaḥ / devānām iti śeṣaḥ / samavartata samabhavat",
    "GSP27motik_4u:2799": " vavur asiśaraśaktimudgaraughā musulagadāparaśūgracakrasaṅghāḥ / aśanigiriśilāhutāśavṛkṣā ahigaruḍādimukhāni cāyudhāni //MU_4,28.6//",
    "GSP27motik_4u:2800": " kīdṛśaṃ yuddhaṃ samavartatety apekṣāyām āha vavur iti / vavuḥ vānti sma / devadaityavisṛṣṭā iti śeṣaḥ //MT_4,28.6//",
    "GSP27motik_4u:2801": " māyākṛtāyudhamahāmbughanapravāhā kṣipram prati pratidiśam parinirjagāma / pāṣāṇaparvatamahītaṭavṛkṣalakṣa- kṣubdhāmbupūraghanaghoṣavatī nadī drāk //MU_4,28.7//",
    "GSP27motik_4u:2802": " māyākṛtaḥ rākṣasaiḥ māyayā sampāditaḥ / āyudhamahāmbunaḥ āyudhayuktasya mahājalasya /",
    "GSP27motik_4u:2803": " ghanaḥ pravāhaḥ yasyāḥ / sā / tathā pāṣāṇaparvataṃ kṣipram prati kṣipraṃ kṣipram /",
    "GSP27motik_4u:2804": " mahītaṭavṛkṣāṇāṃ lakṣeṣu kṣubdhaḥ sañcaraṇaśīlaḥ / yaḥ ambupūraḥ āyudhayuktaḥ ambupūraḥ /",
    "GSP27motik_4u:2805": " tena ghanaḥ ghoṣaḥ vidyate yasyāḥ / sā / tādṛśī nadī āyudhamayī nadī / drāk śīghram /",
    "GSP27motik_4u:2806": " pratidiśaṃ nirjagāma nirgatā //MT_4,28.7 //",
    "GSP27motik_4u:2807": " kena pratidiśaṃ nirjagāmeti karaṇāpekṣāyāṃ saviśeṣaṇam āha",
    "GSP27motik_4u:2808": " madhyapravāhavahadulmukaśūlaśaila- prāsāsikuntaśaratomaramudgareṇa / gaṅgopamāmbuvalitāmaramandireṇa sarvāsu dikṣv aśanivarṣaṇakarṣaṇena //MU_4,28.8//",
    "GSP27motik_4u:2809": " aśaniyuktaṃ varṣaṇam aśanivarṣaṇam / tena yat karṣaṇam diśaḥ prati nayanam / tena",
    "GSP27motik_4u:2810": " kṛtvā nirjagāmeti pūrveṇa sambandhaḥ / varṣeṇa hi nadyaḥ diśaḥ vyāpnuvanti / aśanivarṣaṇakarṣaṇena",
    "GSP27motik_4u:2811": " kathambhūtena / madhye pravāheṇa vahanti ulmukaśūlaśailaprāsāsikuntaśaratomaramudgarāṇi",
    "GSP27motik_4u:2812": " yatra / tat / tādṛśena / punaḥ kathambhūtena / sarvāsu dikṣu gaṅgopamaṃ yat ambu /",
    "GSP27motik_4u:2813": " tena valitāni amaramandirāṇi yena / tat / tādṛśena //MT_4,28.8 //",
    "GSP27motik_4u:2814": " pṛthvyādidāruṇaśarīramayī prahāra- dānagrahe gaganaraśmiśarīrikaiva / yā yopaśāmyati surāsurasiddhasenā māyākṛtā punar udeti rasena saiva //MU_4,28.9//",
    "GSP27motik_4u:2815": " yā yā / prahārāṇāṃ dānagrahe pṛthvyādivat dāruṇaṃ yat śarīram / tanmayī api / prahārāṇāṃ",
    "GSP27motik_4u:2816": " dāne grahaṇe ca samarthāpīti yāvat / paramārthataḥ māyārūpatvāt gaganasya yā raśmiḥ /",
    "GSP27motik_4u:2817": " śūnyam iti yāvat / tadrūpaṃ śarīram yasyāḥ / sā / tādṛśī eva satī / upaśāmyati mriyate /",
    "GSP27motik_4u:2818": " sā surāsurasiddhasenā punaḥ udeti eva / kathambhūtā / rasena icchayā / māyākṛtā māyayā",
    "GSP27motik_4u:2819": " kṛteti tādṛśī / arthāt indraśambarābhyām //MT_4,28.9 //",
    "GSP27motik_4u:2820": " śailopamāyudhavighaṭṭitabhūdharāṇi raktāmbupūraparipūrṇamahārṇavāni / devāsurendrasuraśailavirūḍhakunta- tālīvanāni kakubhāṃ vadanāny athāsan",
    "GSP27motik_4u:2821": " devāsurendrā eva suraśailāḥ sumeravaḥ / teṣu rūḍhāni / kuntā eva tālīvanāni / yeṣām / tāni //MT_4,28.10//",
    "GSP27motik_4u:2822": " udgīrṇakuntaśaraśaktigadāsicakrā helānigīrṇasuradānavamuktaśailā / kāṣakvaṇatkrakacadantanakhogramālā jīvānvitāpatad athāyasasiṃhavṛṣṭiḥ //MU_4,28.11//",
    "GSP27motik_4u:2823": " atha āyasasiṃhavṛṣṭiḥ ayomayānāṃ siṃhānāṃ varṣaṇam / apatat / kathambhūtā / udgīrṇam",
    "GSP27motik_4u:2824": " sahapatitam / kuntaśaraśaktigadāsicakram yasyāḥ / sā / punaḥ kathambhūtā / helayā",
    "GSP27motik_4u:2825": " nigīrṇāḥ grastāḥ / suradānavaiḥ muktāḥ praharaṇabhūtāḥ / śailāḥ yayā / sā / kāṣe",
    "GSP27motik_4u:2826": " kāṣapāṣāṇe / kvaṇan gharṣaṇavaśena śabdāyamānaḥ / yaḥ krakacaḥ / tadvat ye dantanakhāḥ /",
    "GSP27motik_4u:2827": " teṣām ugrā mālā yasyāḥ / sā / tathā jīvānvitā jīvayuktā //MT_4,28.11 //",
    "GSP27motik_4u:2828": " ujjvālalocanaviṣajvalanātapodyad- digdāhadarśitayugāntadineśasenā / uḍḍīyamānaparidīrghamahīmahīdhrā mattābdhivad viṣadharāvalir ullalāsa //MU_4,28.12//",
    "GSP27motik_4u:2829": " viṣadharāṇām sarpāṇām / āvaliḥ paṅktiḥ / mattābdhivat mattasamudravat / ullalāsa",
    "GSP27motik_4u:2830": " ullasati sma / kathambhūtā / ujjvālaḥ udgatajvālaḥ / yaḥ locanaviṣajvalanaḥ / tasya",
    "GSP27motik_4u:2831": " yaḥ ātapaḥ / tenodyan / yaḥ digdāhaḥ / tena darśitā yugāntadineśānām kalpāntasūryāṇām /",
    "GSP27motik_4u:2832": " senā paṅktiḥ / yayā / sā / uḍḍīyamānāḥ uḍḍayanaśīlāḥ / paridīrghāḥ / mahyāḥ sambandhinaḥ",
    "GSP27motik_4u:2833": " mahīdhrāḥ parvatāḥ / yasyāḥ / sā //MT_4,28.12 //",
    "GSP27motik_4u:2834": " unnādavajramakarotkarakarkarāntar- ikṣābdhivīcivalayair valitācalendraiḥ / āsīj jagat sakalam eva susaṅkaṭāṅgam āvartibhir vividhahetinadīpravāhaiḥ",
    "GSP27motik_4u:2835": " unnādāni yāni vajrāṇi / tāny eva makarāḥ / teṣāṃ ya utkaraḥ / tena karkaraḥ karkarākhyaḥ",
    "GSP27motik_4u:2836": " śabdaviśeṣaḥ yasya / tat / tādṛśaṃ yat antarikṣam / tad evābdhiḥ samudraḥ / tasya",
    "GSP27motik_4u:2837": " vīcivalayaiḥ vīcimaṇḍalarūpaiḥ / tathā valitāḥ āvṛtāḥ / acalendrāḥ yaiḥ / te / tādṛśaiḥ /",
    "GSP27motik_4u:2838": " tathā āvartibhiḥ bhramayuktaiḥ / vividhahetayaḥ eva nadīpravāhāḥ / taiḥ / susaṅkaṭāṅgam",
    "GSP27motik_4u:2839": " atyantapūrṇasvarūpam / sakalam eva jagat āsīt //MT_4,28.13 //",
    "GSP27motik_4u:2840": " śailāstraśastragaruḍācalamālitocca- nāgāṅganāsuragaṇāṅganam antarikṣam / āsīt kṣaṇaṃ jaladhibhiḥ kṣaṇam agnipūraiḥ pūrṇaṃ kṣaṇaṃ dinakaraiḥ kṣaṇam andhakāraiḥ //MU_4,28.14//",
    "GSP27motik_4u:2841": " kṣaṇaṃ kṣaṇam ity anena jaladhyādīnām māyākṛtatvam uktam / antarikṣam kathambhūtam /",
    "GSP27motik_4u:2842": " śailarūpāṇi astraśastrāṇi śailāstraśastrāṇi / teṣām madhye ye garuḍācalāḥ māṇikyaparvatāḥ /",
    "GSP27motik_4u:2843": " taiḥ mālitāḥ dhṛtāḥ / uccā nāgāṅganāś cāsuragaṇāṅganāś ca yena / tat / surāṅganānāṃ",
    "GSP27motik_4u:2844": " tu sākṣād evākāśe sthitir iti tāsām akathanam / garuḍeti gakārasya dīrghābhāvaḥ ārṣaḥ /",
    "GSP27motik_4u:2845": " mantrodbhāvitās tu śailāḥ astrarūpāḥ sākṣāt prahitāḥ śastrarūpāḥ //MT_4,28.14 //",
    "GSP27motik_4u:2846": " garuḍaguḍaguḍākulāntarikṣa- pravisṛtahetihutāśaparvataughaiḥ / jagad abhavad asahyakalpakāla- jvalitasurālayabhūtalāntarālam //MU_4,28.15//",
    "GSP27motik_4u:2847": " garuḍānām yaḥ guḍaguḍaḥ guḍaguḍāśabdaḥ / tenākulam yad antarikṣam / tatra pravisṛtāḥ",
    "GSP27motik_4u:2848": " ye hetihutāśaparvataughāḥ / taiḥ kṛtvā / jagat / asahyaḥ yaḥ kalpakālaḥ pralayakālaḥ /",
    "GSP27motik_4u:2849": " tatraiva jvalitāni surālayabhūtalāntarāṇi yasya / tat / tādṛśam abhavat //MT_4,28.15 //",
    "GSP27motik_4u:2850": " udapatan vasudhātalato ḥsurā gaganam adritaṭād iva pakṣiṇaḥ / atibalād apatan vibudhā bhuvi pralayacālitaśailaśilā iva //MU_4,28.16//",
    "GSP27motik_4u:2851": " atibalād ity asya pūrvārdhena sambandhaḥ //MT_4,28.16//",
    "GSP27motik_4u:2852": " śarīrarūḍhonnatahetivṛkṣa- vanāvalīlagnamahāgnidāhāḥ / surāsurāḥ prāpur athāmbarāntaḥ kalpānilāndolitaśailaśobhām //MU_4,28.17//",
    "GSP27motik_4u:2853": " atha surāsurāḥ ambarāntaḥ ākāśamadhye / kalpānilenāndolitāḥ ye śailāḥ / teṣāṃ śobhām",
    "GSP27motik_4u:2854": " prāpuḥ / kathambhūtāḥ / śarīrarūḍhāḥ yāḥ unnatahetayaḥ / tā eva vṛkṣavanāvalī / tasyāṃ",
    "GSP27motik_4u:2855": " lagnāḥ / mahāgneḥ tatsaṅghaṭṭotthasya mahataḥ agneḥ / dāhaḥ yeṣām / te / tādṛśāḥ //MT_4,28.17 //",
    "GSP27motik_4u:2856": " surāsurādrīndraśarīramuktai raktapravāhair abhito bhramadbhiḥ / babhāra pūrṇam parito ḥmbarābdhiḥ sandhyāruṇodyacchatagaṅgam aṅgam //MU_4,28.18//",
    "GSP27motik_4u:2857": " surāsurā evādrīndrāḥ / teṣāṃ yāni śarīrāṇi / tebhyaḥ muktaiḥ / ata evābhitaḥ bhramadbhiḥ",
    "GSP27motik_4u:2858": " raktapravāhaiḥ kṛtvā / ambarābdhiḥ ākāśākhyaḥ samudraḥ / sandhyāruṇāḥ udyatyaḥ śataṃ",
    "GSP27motik_4u:2859": " gaṅgā yasya / tādṛśam aṅgam pūrṇam samyak / babhāra //MT_4,28.18 //",
    "GSP27motik_4u:2860": " girivarṣaṇam ambuvarṣaṇaṃ vividhogrāyudhavarṣaṇaṃ tathā / viṣamāśanivarṣaṇaṃ ca te śamam anyoḥnyam athāgnivarṣaṇam //MU_4,28.19//",
    "GSP27motik_4u:2861": " anayan nayamārgakovidā dalitāśeṣagirīndrabhittayaḥ / sasṛjuś ca samaṃ samantataḥ kakubaṅgeṣv iva puṣpavarṣaṇam //MU_4,28.20//",
    "GSP27motik_4u:2862": " atha naye astraśāntiśāstre / kovidāḥ nipuṇāḥ / te devāsurāḥ / etāni varṣaṇāni samantataḥ",
    "GSP27motik_4u:2863": " śamam anayan / etāni kāni / girivarṣaṇam ityādi / na kevalaṃ śamam anayan / kiṃ tu",
    "GSP27motik_4u:2864": " kakubaṅgeṣu sasṛjuś ca / kim iva / puṣpavarṣaṇam iva / te kathambhūtāḥ / dalitā aśeṣagirīndrāṇām",
    "GSP27motik_4u:2865": " bhittayaḥ yaiḥ / te / tādṛśāḥ / yugmam //MT_4,28.19-20 //",
    "GSP27motik_4u:2866": " devāsurāḥ sarasasaṅgarasambhramārtā anyoḥnyam aṅgadalanākulahetihastāḥ / dāmendraḍimbadahanāḥ pṛthupīṭhapīṭhaiḥ kīrṇāsṛjo nabhasi babhramur ākṣipantaḥ //MU_4,28.21//",
    "GSP27motik_4u:2867": " devāsurāḥ nabhasi babhramuḥ / kathambhūtāḥ / sarasam vīrarasasahitam / yat saṅgaram",
    "GSP27motik_4u:2868": " saṅgrāmaḥ / tatra yaḥ saṃrambhaḥ udyogaḥ / tenārtāḥ vyākulāḥ / anyoḥnyam aṅgadalanārtham",
    "GSP27motik_4u:2869": " ākulahetayaḥ hastāḥ yeṣām / te / tādṛśāḥ / dāmendrayoḥ ḍimbadahanāḥ manaḥsantāpakāritvāt",
    "GSP27motik_4u:2870": " cañcalāgnayaḥ / tatrāpi dāmnaḥ devāḥ indrasyāsurāḥ iti vibhāgaḥ / pṛthupīṭhāḥ pṛthusaṃsthānāḥ /",
    "GSP27motik_4u:2871": " ye pīṭhāḥ aṃsādipīṭhāḥ / taiḥ kīrṇāsṛjaḥ vikṣiptarudhirāḥ / tathā ākṣipantaḥ anyoḥnyam",
    "GSP27motik_4u:2872": " ākṣepaṃ kurvantaḥ //MT_4,28.21 //",
    "GSP27motik_4u:2873": " chinnaiḥ śiraḥkarabhujorubharair bhramadbhir ākāśakośaśalabhair aśivais tadānīm / āsīj jagajjaṭharam abhravarair ivograir ābhāskaraṃ sthagitadiktaṭaśailajālam",
    "GSP27motik_4u:2874": " chinnaiḥ / ata eva bhramadbhiḥ / ata eva ca ākāśe śalabhaiḥ śalabharūpaiḥ / aśivaiḥ",
    "GSP27motik_4u:2875": " amaṅgalakāribhiḥ / śiraḥkarabhujorubharaiḥ / jagajjaṭharam ābhāskaram sūryaṃ tāvat /",
    "GSP27motik_4u:2876": " sthagitāni diktaṭāni śailajālāni ca yasya / tat / tādṛśam āsīt / taiḥ kair iva /",
    "GSP27motik_4u:2877": " abhravarair iva uttamameghair iva //MT_4,28.22 //",
    "GSP27motik_4u:2878": " mattānalaṃ kṣubdhajalānilārkaṃ daladvanaṃ śīrṇasurāsuraugham / brahmāṇḍam ākhaṇḍitakuḍyakoṇam akālakalpāntakarālam āsīt //MU_4,28.23//",
    "GSP27motik_4u:2879": " ā samantāt / khaṇḍitāḥ kuḍyakoṇāḥ yasya / tat / tādṛśam //MT_4,28.23//",
    "GSP27motik_4u:2880": " bhrāntam bhṛśam bhramitadiktaṭam adrikūṭair ātmapramāṇaghanahetihatai raṇadbhiḥ / kūjadbhir ārtibhir ivāgraguhaughavātaiḥ krandadbhir āpatitasiṃharavair adabhraiḥ //MU_4,28.24//",
    "GSP27motik_4u:2881": " adrikūṭaiḥ kartṛbhiḥ / bhṛśam bhrāntam bhramayuktaiḥ jñātam / katham bhrāntam / bhramitāni",
    "GSP27motik_4u:2882": " bhramayuktāni kṛtāni / diktaṭāni yatra / tat / adrikūṭaiḥ kathambhūtaiḥ / ātmapramāṇā",
    "GSP27motik_4u:2883": " adrikūṭapramāṇāḥ / yāḥ ghanahetayaḥ / tābhiḥ hatāḥ / taiḥ / ata eva raṇadbhiḥ / punaḥ",
    "GSP27motik_4u:2884": " kathambhūtaiḥ / guhaughāgrāṇāṃ vātāḥ agraguhaughavātāḥ / taiḥ / tadvyājeneti yāvat /",
    "GSP27motik_4u:2885": " ārtibhir iva kūjadbhiḥ / ārtyā yukto hi kūjati / punaḥ kathambhūtaiḥ / āpatitāḥ ye",
    "GSP27motik_4u:2886": " siṃhāḥ / teṣāṃ ye ravāḥ / taiḥ / tadvyājeneti yāvat / krandadbhiḥ ravaiḥ kathambhūtaiḥ /",
    "GSP27motik_4u:2887": " adabhraiḥ utkaṭaiḥ //MT_4,28.24 //",
    "GSP27motik_4u:2888": " māyānadījaladhiyodhaghanāgnidāhair vṛkṣaiḥ surāsuraśavair acalaiḥ śilaughaiḥ / bhrāntaṃ śirastraśaraśaktigadāstravarṣair vātāvakīrṇavanaparṇavad ambarāntaḥ //MU_4,28.25//",
    "GSP27motik_4u:2889": " ambarāntaḥ ākāśamadhyam / vātenāvakīrṇam valitam / yat vanaparṇam / tadvat / bhrāntam",
    "GSP27motik_4u:2890": " bhramayuktam āsīt / kaiḥ bhrāntam āsīt / na hi ambaramadhyasya bhramo yukta ity apekṣāyām",
    "GSP27motik_4u:2891": " āha māyānadītyādi / ambarāntaś cāriṇām māyānadyādīnām eva bhramaḥ ambarāntaḥ bhramatvenāropitaḥ //MT_4,28.25 //",
    "GSP27motik_4u:2892": " adrīndrapakṣaparimāṇagamāgamaika- durvārahastataladāruṇatāḍanair drāk / āsīt patadbhaṭaśarīragirīndraghāta- vibhraṣṭadevapurapūrṇajalārṇavaughaḥ",
    "GSP27motik_4u:2893": " adrīndrapakṣaparimāṇāś ca te gamāgamaikadurvārāś ca / tādṛśāḥ ye hastāḥ / teṣāṃ yāni",
    "GSP27motik_4u:2894": " talāni / taiḥ yāni tāḍanāni / taiḥ kṛtvā / drāk śīghram / patantaḥ ye bhaṭaśarīrāṇy",
    "GSP27motik_4u:2895": " eva girīndrāḥ / teṣāṃ ye ghātāḥ / taiḥ bhraṣṭāni yāni devapurāṇi / taiḥ pūrṇajalaś",
    "GSP27motik_4u:2896": " cāsau arṇavaughaḥ samudrasaptakam / saḥ / āsīt jāta ity arthaḥ //MT_4,28.26 //",
    "GSP27motik_4u:2897": " ghanaghuṅghumapūritāntarikṣā kṣatajākṣālitabhūdharāntarālā / rudhirahradavṛttivartinī vā bhuvanābhogaguhā tadākulābhūt //MU_4,28.27//",
    "GSP27motik_4u:2898": " bhuvanābhogaḥ bhuvanavistāraḥ / sa eva guhā / tadā tasmin samaye / ākulā abhūt /",
    "GSP27motik_4u:2899": " kathambhūtā / ghanaḥ yaḥ ghuṅghumaḥ yuddhakolāhalaḥ / tenāpūritam antarikṣam yasyāḥ /",
    "GSP27motik_4u:2900": " sā / tādṛśī / kṣatajaiḥ rudhiraiḥ / ā samantāt / kṣālitāni bhūdharāntarālāni yasyāḥ /",
    "GSP27motik_4u:2901": " sā / rudhirahradarūpā yā vṛttiḥ sthānam / tatra vartata iti tādṛśī / sthitau sthitimatītivat",
    "GSP27motik_4u:2902": " prayogaḥ / guhā ca maṣakaghuṅghumapūritāntarikṣā vṛṣṭikṣālitabhūdharāntarālā hradavartinī",
    "GSP27motik_4u:2903": " ca bhavati //MT_4,28.27 //",
    "GSP27motik_4u:2904": " sargāntaślokena asya raṇasya saṃsārasāmyaṃ kathayati",
    "GSP27motik_4u:2905": " anantadikprasaravikārakāriṇī kṣayodayonmukhasukhaduḥkhadāyinī / raṇakriyāsurasurasaṅghasaṅkaṭā tadābhavat khalu sadṛśīha saṃsṛteḥ //MU_4,28.28//",
    "GSP27motik_4u:2906": " khalu niścaye / sā raṇakriyā iha samsṛtisadṛśī abhavat / kathambhūtā / anantadikṣu",
    "GSP27motik_4u:2907": " yaḥ prasaraḥ / tena vikāram hiṃsākhyaṃ vikāram / karotīti tādṛśī / kṣayodayonmukhe",
    "GSP27motik_4u:2908": " ye sukhaduḥkhe / te dadātīti tādṛśī / asurasurasaṅghena saṅkaṭā sambādhā / saṃsṛtir",
    "GSP27motik_4u:2909": " api prasareṇa bandhākhyaṃ vikāraṃ karoti / sukhaduḥkhadāyinī nānāpadārthasaṅkaṭā",
    "GSP27motik_4u:2910": " ca bhavati / iti śivam //MT_4,28.28 //",
    "GSP27motik_4u:2911": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe aṣṭāviṃśaḥ sargaḥ //28//",
    "GSP27motik_4u:2912": " yuddham upasaṃharati",
    "GSP27motik_4u:2913": " evamprāyākulārambhair asurair asuhāribhiḥ / mahāsāhasasaṃrabdhair ārabdhamaraṇai raṇaiḥ //MU_4,29.1//",
    "GSP27motik_4u:2914": " māyayātha vivādena sandhinā vigraheṇa ca / palāyanena dhairyeṇa cchadmanopāyanena ca //MU_4,29.2//",
    "GSP27motik_4u:2915": " kārpaṇyenāstrayuddhena svāntardhānaiś ca bhūriśaḥ / kṛtaḥ sa samaro devais triṃśad varṣāṇi pañca ca //MU_4,29.3//",
    "GSP27motik_4u:2916": " devaiḥ triṃśat pañca ca varṣāṇi pañcatriṃśadvarṣāṇi / asuraiḥ saha / saḥ samaraḥ",
    "GSP27motik_4u:2917": " kṛtaḥ / kena kena prakāreṇa kṛta ity apekṣāyām māyayetyādi / upāyanena samīpagamanena /",
    "GSP27motik_4u:2918": " kārpaṇyena dīnatayā / svāntardhānaiḥ māyodbhāvitaiḥ nijagopanaiḥ / asuraiḥ kathambhūtaiḥ /",
    "GSP27motik_4u:2919": " evamprāyaḥ bāhulyenaitādṛśaḥ / samārambhaḥ yeṣām / taiḥ / asuhāribhiḥ jīvahāribhiḥ /",
    "GSP27motik_4u:2920": " mahāsāhase saṃrabdhāḥ saṃrambhayuktāḥ / taiḥ / punaḥ kathambhūtaiḥ / raṇaiḥ kṛtvā",
    "GSP27motik_4u:2921": " ārabdham maraṇam yaiḥ / te / tādṛśaiḥ / tilakam //MT_4,29.1-3 //",
    "GSP27motik_4u:2922": " varṣāṇi divasān māsān daśāṣṭau pañca sapta ca / varṣāṇi petur vṛkṣāgnihetyambvaśanibhūbhṛtām //MU_4,29.4//",
    "GSP27motik_4u:2923": " vṛkṣāgnihetyambvaśanibhūbhṛtām varṣāṇi vṛṣṭayaḥ / petuḥ / kiyantaṃ kālam / daśa varṣāṇi /",
    "GSP27motik_4u:2924": " aṣṭau māsān / pañca sapta ca dvādaśeti yāvat / divasān / arthāt anyasmin kāle sandhyādir",
    "GSP27motik_4u:2925": " evābhūt iti jñeyam //MT_4,29.4 //",
    "GSP27motik_4u:2926": " etāvatā tu kālena dṛḍhābhyāsād ahaṅkṛteḥ / dāmādayo ḥham ity āsthāṃ jagṛhur grastacetasaḥ //MU_4,29.5//",
    "GSP27motik_4u:2927": " ahaṅkṛteḥ vayaṃ yotsyāma ity evaṃrūpasyāhaṅkārasya / grastam ahaṅkāragrastam / cetaḥ yeṣām / te / tādṛśāḥ //MT_4,29.5//",
    "GSP27motik_4u:2928": " naikaṭyātiśayād yadvad darpaṇam bimbavad bhavet / abhyāsātiśayāt tadvat te ḥpy ahaṅkāritāṃ gatāḥ //MU_4,29.6//",
    "GSP27motik_4u:2929": " naikaṭyātiśayāt sānnidhyodrekāt / bimbavat pratibimbayuktam //MT_4,29.6//",
    "GSP27motik_4u:2930": " yadvad dūrataraṃ vastu nādarśe pratibimbate / padārthavāsanā tadvad anabhyāsān na jāyate //MU_4,29.7//",
    "GSP27motik_4u:2931": " dūrataram bahudūrāt / padārtheṣu yuddhādibhāveṣu / vāsanā mayedaṃ kṛtam ity evaṃrūpaḥ saṃskāraḥ //MT_4,29.7//",
    "GSP27motik_4u:2932": " yadā dāmādayo jātā jātāhaṅkāravāsanāḥ / tadā me jīvitam me ḥrtha iti dainyam upāgaman //MU_4,29.8//",
    "GSP27motik_4u:2933": " yadā dāmādayaḥ dāmavyālakaṭāḥ / jātā utpannā / ahaṅkāravāsanā yeṣām / te / tādṛśāḥ /",
    "GSP27motik_4u:2934": " jātāḥ sampannāḥ / tadā me jīvitam me artha iti evaṃrūpam / dainyam dīnatām / upāgaman",
    "GSP27motik_4u:2935": " upāgatāḥ / ahaṅkārābhāve hi bhittirahitam mamatārūpaṃ dainyaṃ na syāt eva / tatsattāyāṃ",
    "GSP27motik_4u:2936": " tu prāptādhāratvena tad durnivāram eveti bhāvaḥ //MT_4,29.8 //",
    "GSP27motik_4u:2937": " bhayavāsanayā grastā mohavāsanayā hatāḥ / āśāpāśanibaddhās te tataḥ kṛpaṇatāṃ gatāḥ //MU_4,29.9//",
    "GSP27motik_4u:2938": " tataḥ dainyopāgamanānantaram / te dāmādayaḥ / bhayasya dehanāśaśaṅkādyutpannāyā bhīteḥ /",
    "GSP27motik_4u:2939": " yā vāsanā saṃskāraḥ / tayā grastāḥ vaśīkṛtāḥ / tathā mohasya anātmani śarīrādau ātmatvabhāvanārūpasyājñānasya /",
    "GSP27motik_4u:2940": " yā vāsanā / tayā hatāḥ bādhitāḥ / āśāpāśaiḥ svātmatvābhimānaviṣayīkṛtaśarīrādyarthaṃ",
    "GSP27motik_4u:2941": " dhanādiviṣayaiḥ āśāpāśaiḥ / nibaddhāḥ svādhinīkṛtāḥ / kṛpaṇatām dainyasya parāṃ kāṣṭhām /",
    "GSP27motik_4u:2942": " gatāḥ //MT_4,29.9 //",
    "GSP27motik_4u:2943": " nanu tataḥ kiṃ teṣāṃ sampannam ity / atrāha",
    "GSP27motik_4u:2944": " mudhaiva hy anahaṅkārair mamatvam upakalpitam / rajjvām bhujaṅgatvam iva dāmavyālakaṭais tataḥ //MU_4,29.10//",
    "GSP27motik_4u:2945": " hi niścaye / anahaṅkāraiḥ ahaṅkārarahitaiḥ / dāmavyālakaṭaiḥ / tataḥ ahaṅkāravaśena",
    "GSP27motik_4u:2946": " dainyagamanānantaram / mamatvam mamatā / mudhā eva vyartham eva / upakalpitam kalpanayā",
    "GSP27motik_4u:2947": " dṛḍhīkṛtam / kim iva / rajjvām bhujaṅgatvam iva / atyantam mithyābhūtam ity arthaḥ //MT_4,29.10 //",
    "GSP27motik_4u:2948": " mamatvam eva kathayati",
    "GSP27motik_4u:2949": " āpādamastakaṃ dehalateyam bhavatu sthirā / mameti tṛṣṇākṛpaṇā dīnatāṃ te samāyayuḥ //MU_4,29.11//",
    "GSP27motik_4u:2950": " spaṣṭam //MT_4,29.11//",
    "GSP27motik_4u:2951": " sthirībhavatu me dehaḥ sukhāyāstu dhanam mama / iti baddhadhiyāṃ teṣāṃ dhairyam antardhim āyayau //MU_4,29.12//",
    "GSP27motik_4u:2952": " spaṣṭam //MT_4,29.12//",
    "GSP27motik_4u:2953": " avāsanatvād vapuṣām anāsthatvāt suradviṣām / yābhūt prahāraparatā mārjitaivāśu sābhavat //MU_4,29.13//",
    "GSP27motik_4u:2954": " suradviṣām dāmavyālakaṭānām / avāsanatvāt vāsanārāhityāt / tathā vapuṣām anāsthatvāt",
    "GSP27motik_4u:2955": " śarīrāsthārahitatvāt / yā prahāraparatā abhūt pūrvam āsīt / sā āśu mārjitā naṣṭā /",
    "GSP27motik_4u:2956": " abhavat / ahaṅkāraprabhāvena dehanāśādibhayotpādāt ity arthaḥ //MT_4,29.13 //",
    "GSP27motik_4u:2957": " kathaṃ sthirā jagaty asmin bhavema iti cintayā / vedhitā dīnatāṃ jagmuḥ padmā iva nirambhasaḥ //MU_4,29.14//",
    "GSP27motik_4u:2958": " vedhitāḥ vyāptāḥ //MT_4,29.14//",
    "GSP27motik_4u:2959": " teṣāṃ tv arthānnapāneṣu svāhaṅkṛtimatāṃ ratiḥ / babhūva bhavabhāvasthā bhīṣaṇā bhavabhāginī //MU_4,29.15//",
    "GSP27motik_4u:2960": " svā ahaṅkṛtir dehaviṣayaḥ ahaṅkāraḥ vidyate yeṣām / te / tādṛśāḥ / teṣāṃ ratiḥ āsaktiḥ /",
    "GSP27motik_4u:2961": " rāga iti yāvat / bhavabhāvasthā saṃsārikapadārthaviṣayā / bhavabhāginī saṃsārapradā //MT_4,29.15 //",
    "GSP27motik_4u:2962": " atha tasmin raṇe bhītyā sāpekṣatvam upāyayuḥ / mattebhagaṇasaṃrabdhā vane hariṇakā iva //MU_4,29.16//",
    "GSP27motik_4u:2963": " sāpekṣatvam mā mariṣyāma ity evaṃrūpāpekṣāsahitatvam / bhītyā maraṇabhayena / hariṇakāḥ kathambhūtāḥ / mattebhānām yaḥ gaṇaḥ / tena saṃrabdhāḥ kṣobhayuktāḥ kṛtāḥ //MT_4,29.16//",
    "GSP27motik_4u:2964": " sāpekṣatvam eva spaṣṭayati",
    "GSP27motik_4u:2965": " mariṣyāmo mariṣyāma iti cintāhatāśayāḥ / mandam mandaṃ kila bhremuḥ kupitairāvaṇe raṇe //MU_4,29.17//",
    "GSP27motik_4u:2966": " bhremuḥ bhramanti sma //MT_4,29.17//",
    "GSP27motik_4u:2967": " śarīraikārthināṃ teṣām bhītānām maraṇād iti / alpasattvatayā mūrdhni kṛtam āpatpradam padam //MU_4,29.18//",
    "GSP27motik_4u:2968": " śarīram ekam kevalam / arthayante iti tādṛśānām / tathā maraṇād bhītānām / teṣām",
    "GSP27motik_4u:2969": " mūrdhni / iti pūrvoktaprakāreṇa / alpasattvatayā kartryā / padaṃ kṛtam / alpasattvās",
    "GSP27motik_4u:2970": " te jātā iti bhāvaḥ / padaṃ kathambhūtam / āpatpradam vipatpradam ity arthaḥ //MT_4,29.18 //",
    "GSP27motik_4u:2971": " atha pramlānasattvās te hantum agragatam bhaṭam / na śekur indhanakṣīṇā havir dagdhum ivāgnayaḥ //MU_4,29.19//",
    "GSP27motik_4u:2972": " pramlānasattvāḥ naṣṭadhairyāḥ / na śekuḥ na samarthāḥ jātāḥ / kṣīṇam indhanaṃ yeṣām / te indhanakṣīṇāḥ //MT_4,29.19//",
    "GSP27motik_4u:2973": " vibudhānām praharatāṃ sudamyatām upāgatāḥ / kṣatavikṣatasarvāṅgās tasthuḥ sāmānyavad bhaṭāḥ //MU_4,29.20//",
    "GSP27motik_4u:2974": " vibudhānām devānām / sudamyatām sunigrāhyatām //MT_4,29.20//",
    "GSP27motik_4u:2975": " bahunātra kim uktena maraṇād bhītacetasaḥ / daityā deveṣu valgatsu dudruvuḥ samarājirāt //MU_4,29.21//",
    "GSP27motik_4u:2976": " spaṣṭam //MT_4,29.21//",
    "GSP27motik_4u:2977": " teṣu dravatsu sarveṣu sarvato dānavādriṣu / dāmavyālakaṭākhyeṣu vikhyāteṣv asurālaye //MU_4,29.22//",
    "GSP27motik_4u:2978": " taddaityasainyam apatat khād vidrutam itas tataḥ / kalpāntapavanādhūtaṃ tārājālam ivābhitaḥ //MU_4,29.23//",
    "GSP27motik_4u:2979": " spaṣṭam //MT_4,29.22-23//",
    "GSP27motik_4u:2980": " kutrāpatad ity apekṣāyām āha",
    "GSP27motik_4u:2981": " amarācalakuñjeṣu śikharāṇāṃ śilāsu ca / taṭeṣu vārirāśīnām payodapaṭaleṣu ca //MU_4,29.24//",
    "GSP27motik_4u:2982": " spaṣṭam //MT_4,29.24//",
    "GSP27motik_4u:2983": " sāgarāvartagarteṣu śvabhreṣv atha saritsu ca / jaṅgaleṣu diganteṣu jvalatsu vipineṣu ca //MU_4,29.25//",
    "GSP27motik_4u:2984": " spaṣṭam //MT_4,29.25//",
    "GSP27motik_4u:2985": " tadraṇotsannakośeṣu grāmeṣu nagareṣu ca / aṭavīṣūgrayakṣāsu maruṣūdyaddavāgniṣu //MU_4,29.26//",
    "GSP27motik_4u:2986": " teṣām asurāṇām / raṇena utsannaḥ viśīrṇaḥ / kośaḥ madhyaṃ yeṣām / teṣu //MT_4,29.26//",
    "GSP27motik_4u:2987": " lokālokācalānteṣu parvateṣu hradeṣu ca / andhradramiḍakāśmīrapārasīkapureṣu ca //MU_4,29.27//",
    "GSP27motik_4u:2988": " spaṣṭam //MT_4,29.27//",
    "GSP27motik_4u:2989": " nānāmbhodhitaraṅgāsu gaṅgājalaghaṭāsu ca / dvīpāntareṣu dūreṣu jambuṣaṇḍalatāsu ca //MU_4,29.28//",
    "GSP27motik_4u:2990": " dūreṣu dūravartiṣu //MT_4,29.28//",
    "GSP27motik_4u:2991": " sarvataḥ parvatākārāḥ patitās te ḥsurālayaḥ / visphoṭitāṅgacaraṇā vibhinnakarabāhavaḥ //MU_4,29.29//",
    "GSP27motik_4u:2992": " spaṣṭam //MT_4,29.29//",
    "GSP27motik_4u:2993": " śākhālagnāntratantrīkā muktaraktavahacchaṭāḥ / vyastāṅgakhuramūrdhāno niṣkrāntakupitekṣaṇāḥ //MU_4,29.30//",
    "GSP27motik_4u:2994": " niṣkrānte bhūmau patite / kupite īkṣaṇe yeṣām / te //MT_4,29.30//",
    "GSP27motik_4u:2995": " svāyudhā valanāvegacchinnakaṅkaṭahetayaḥ / dūrāpātaviparyastapatannānāvidhāṃśukāḥ //MU_4,29.31//",
    "GSP27motik_4u:2996": " dūrāt yaḥ āpātaḥ / tena viparyastāni viparyāsaṃ gatāni / ata eva patanti aṃśukāni yeṣām / te / tādṛśāḥ //MT_4,29.31//",
    "GSP27motik_4u:2997": " kaṇṭhalagnaśirastrāṇakhaṭatkārograbhītayaḥ / śilāśitaśikhāprotadehabhāgāvalambinaḥ //MU_4,29.32//",
    "GSP27motik_4u:2998": " kaṇṭhalagnāni yāni śirastrāṇāni / teṣāṃ yaḥ khaṭatkāraḥ śabdaviśeṣaḥ / tataḥ ugrā bhītiḥ yeṣām / te / tādṛśāḥ //MT_4,29.32//",
    "GSP27motik_4u:2999": " śalmalyagradṛḍhāpātaprotakaṅkaṭaśaṅkavaḥ / suśilāphalakāsphālaśatadhāśīrṇamastakāḥ //MU_4,29.33//",
    "GSP27motik_4u:3000": " śalmalyagreṣu vṛkṣaviśeṣāgreṣu / yaḥ dṛḍhaḥ / ā samantāt / pātaḥ / tena protaḥ kaṅkaṭaśaṅkavaḥ kavacakīlakāḥ yeṣām / te / tādṛśāḥ //MT_4,29.33//",
    "GSP27motik_4u:3001": " sargāntaślokena samāptiṃ karoti",
    "GSP27motik_4u:3002": " sarva eva sakalāsu saśastrāḥ pātamātrasamanantaram eva / dikṣu nāśam agamann asurendrāḥ pāṃsavo ḥmbudhigatāḥ payasīva //MU_4,29.34//",
    "GSP27motik_4u:3003": " spaṣṭam //MT_4,29.34//",
    "GSP27motik_4u:3004": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇa ekonatriṃśaḥ sargaḥ //29//",
    "GSP27motik_4u:3005": " oṃ / tadā dāmādayaḥ kīdṛśāḥ sampannā ity / atrāha",
    "GSP27motik_4u:3006": " iti tuṣṭeṣu deveṣu dānaveṣu hateṣu ca / dāmavyālakaṭā dīnā babhūvur bhayavihvalāḥ //MU_4,30.1//",
    "GSP27motik_4u:3007": " spaṣṭam //MT_4,30.1//",
    "GSP27motik_4u:3008": " nanu śambaraḥ kiṃ kṛtavān ity / atrāha",
    "GSP27motik_4u:3009": " jajvāla kupitaḥ kopī kalpāntāgnir iva jvalan / śambaraḥ śamitānīko dāmavyālakaṭān prati //MU_4,30.2//",
    "GSP27motik_4u:3010": " dāmādīn prati śambaraḥ kupito ḥbhūd iti piṇḍārthaḥ //MT_4,30.2//",
    "GSP27motik_4u:3011": " śambarasya bhayād gatvā pātālam atha saptamam / dāmavyālakaṭās tasthus tyaktvā dānavamaṇḍalam //MU_4,30.3//",
    "GSP27motik_4u:3012": " spaṣṭam //MT_4,30.3//",
    "GSP27motik_4u:3013": " yamasya kiṅkarās tatra vetālatrāsanakṣamāḥ / kukuhā nāma tiṣṭhanti narakārṇavapālakāḥ //MU_4,30.4//",
    "GSP27motik_4u:3014": " spaṣṭam //MT_4,30.4//",
    "GSP27motik_4u:3015": " taiḥ sārdhaṃ nītavantas te tatra dāmādayo ḥvadhim / daśavarṣasahasrāntām āttānantakuvāsanāḥ //MU_4,30.5//",
    "GSP27motik_4u:3016": " taiḥ kukuhaiḥ / sārdham / daśavarṣasahasrāntām daśavarṣasahasrasaṅkhyāparyantām /",
    "GSP27motik_4u:3017": " avadhim kālāvadhim / te dāmādayaḥ nītavantaḥ nayanti sma / te kathambhūtāḥ / āttāḥ",
    "GSP27motik_4u:3018": " dhāritāḥ / kuvāsanāḥ dhanādiviṣayāḥ ninditāḥ saṃskārāḥ / yaiḥ / tādṛśāḥ //MT_4,30.5 //",
    "GSP27motik_4u:3019": " iyam me vanitā ramyā mameyam prabhuteti ca / kukuhasnehabaddhānāṃ kālas teṣāṃ vyavartata //MU_4,30.6//",
    "GSP27motik_4u:3020": " vyavartata pariṇato ḥbhūt //MT_4,30.6//",
    "GSP27motik_4u:3021": " dharmarājo ḥtha taṃ deśaṃ kadācit samupāyayau / mahānarakakāryāṇāṃ vicārārthaṃ yadṛcchayā //MU_4,30.7//",
    "GSP27motik_4u:3022": " spaṣṭam //MT_4,30.7//",
    "GSP27motik_4u:3023": " aparijñātam enaṃ te dharmarājaṃ trayo ḥsurāḥ / na praṇemur vināśāya sāmānyam iva kiṅkaram //MU_4,30.8//",
    "GSP27motik_4u:3024": " aparijñātam iti viśeṣaṇadvāreṇa hetuḥ //MT_4,30.8//",
    "GSP27motik_4u:3025": " atha vaivasvatenaite jvalitaśvabhrabhūmiṣu / vihitabhrūparispandam ādeśena niveśitāḥ //MU_4,30.9//",
    "GSP27motik_4u:3026": " spaṣṭam //MT_4,30.9//",
    "GSP27motik_4u:3027": " tatra te karuṇākrandāḥ sasuhṛddārabāndhavāḥ / dagdhāḥ saparṇaviṭapā vṛkṣā iva davānalaiḥ //MU_4,30.10//",
    "GSP27motik_4u:3028": " spaṣṭam //MT_4,30.10//",
    "GSP27motik_4u:3029": " svayā vāsanayā jātās tayaiva krūrayā punaḥ / vadhakarmakarākārāḥ kairātā rājakiṅkarāḥ //MU_4,30.11//",
    "GSP27motik_4u:3030": " vadhakarma kurvantīti vadhakarmakarāḥ / tadvat ākāraḥ yeṣām / te / tādṛśāḥ / atyantahiṃsakā ity arthaḥ //MT_4,30.11//",
    "GSP27motik_4u:3031": " tajjanmātha parityajya jātāḥ suhmeṣu vāyasāḥ / tadante gṛdhratāṃ yātās tato ḥpi bakatāṃ gatāḥ //MU_4,30.12//",
    "GSP27motik_4u:3032": " tajjanma rājakiṅkarajanma / suhmeṣu janapadaviśeṣeṣu //MT_4,30.12//",
    "GSP27motik_4u:3033": " śavaratvaṃ trigarteṣu meṣatvam barbareṣu ca / magadheṣv atha kīṭatvaṃ cakrus te vaktrabuddhayaḥ //MU_4,30.13//",
    "GSP27motik_4u:3034": " vaktrabuddhayaḥ iti viśeṣaṇadvāreṇa hetuḥ //MT_4,30.13//",
    "GSP27motik_4u:3035": " anubhūyetarām atra citrāṃ yoniparamparām / adya matsyāḥ sthitā rāma kaśmīrāraṇyapalvale //MU_4,30.14//",
    "GSP27motik_4u:3036": " atra pūrvokteṣu deśeṣu / itarām yoniṃ śavaratvādibhinnām //MT_4,30.14//",
    "GSP27motik_4u:3037": " kathambhūtāḥ te tatra sthitā ity / atrāha",
    "GSP27motik_4u:3038": " dāvāgnikvathitālpālpapaṅkakalkānupāyinaḥ / na mriyante na jīvanti jarajjambālajarjarāḥ //MU_4,30.15//",
    "GSP27motik_4u:3039": " kalkam malam //MT_4,30.15//",
    "GSP27motik_4u:3040": " saṅgṛhya pūrvoktayonikleśaṃ kathayati",
    "GSP27motik_4u:3041": " vicitrayonisaṃrambham anubhūya punaḥ punaḥ / bhūtvā bhūtvā punar naṣṭās taraṅgā jaladhāv iva //MU_4,30.16//",
    "GSP27motik_4u:3042": " proktanyāyeneti bhāvaḥ //MT_4,30.16//",
    "GSP27motik_4u:3043": " sargāntaślokena dāmādivṛttāntaṃ tāvat sthāpayati",
    "GSP27motik_4u:3044": " bhavajaladhigatās te vāsanāvātanunnās tṛṇam iva ciram ūḍhā deharūpais taraṅgaiḥ / upaśamam anuyātā rāma nādyāpy anantam parikalaya mahattvaṃ dāruṇaṃ vāsanāyāḥ //MU_4,30.17//",
    "GSP27motik_4u:3045": " ūḍhāḥ īritāḥ / upaśamam vāsanārāhityam / phalitaṃ kathayati anantam iti / ata iti",
    "GSP27motik_4u:3046": " śeṣaḥ / he rāma / yataḥ dāmādibhiḥ vāsanāvaśata evaṃvidhā yātanā prāptā ataḥ tvaṃ",
    "GSP27motik_4u:3047": " vāsanāyāḥ ahaṃmametirūpāyā vāsanāyāḥ / anantam antarahitam / dāruṇam kaṭhinam / mahattvam",
    "GSP27motik_4u:3048": " parikalaya niścinu / iti śivam //MT_4,30.17 //",
    "GSP27motik_4u:3049": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe triṃśaḥ sargaḥ //30//",
    "GSP27motik_4u:3050": " oṃ / pūrvoktam anusmārayati",
    "GSP27motik_4u:3051": " ataḥ prabodhāya tava vacmi rāma mahāmate / dāmavyālakaṭanyāyo mā te ḥstv iti na līlayā //MU_4,31.1//",
    "GSP27motik_4u:3052": " prabodhāya vāsanāvaśyaṃ tyājyety evaṃrūpāya prakṛṣṭabodhāya / na līlayeti / līlayā parihāsena / parihāsārtham iti yāvat / na / vacmi / avañcakatvād iti bhāvaḥ //MT_4,31.1//",
    "GSP27motik_4u:3053": " dāmādivṛttāntāvaṣṭambhena nānāvidham upadeśam prastauti",
    "GSP27motik_4u:3054": " avivekānusandhānāc cittam āpadam īdṛśīm / anantataraduḥkhāya parigṛhṇāti helayā //MU_4,31.2//",
    "GSP27motik_4u:3055": " avivekasya anātmani dehādāv ātmābhimānarūpasyāvicārasya / anusandhānāt sphuraṇāt /",
    "GSP27motik_4u:3056": " cittam kartṛ / īdṛśīm dāmādyanubhūtāpatsadṛśīm / āpadam karmabhūtām / anantataraduḥkhāya",
    "GSP27motik_4u:3057": " anantataraduḥkhārtham / helayā prayatnaṃ vinā / parigṛhṇāti anubhavati / ato ḥviveka",
    "GSP27motik_4u:3058": " eva tyājya iti bhāvaḥ //MT_4,31.2 //",
    "GSP27motik_4u:3059": " vāsanātyāgam prati uttejanāya dāmādibhir anubhūtāṃ vipadaṃ kathayati",
    "GSP27motik_4u:3060": " kva kilāmaravidhvaṃsiśambarānīkanāthatā / kva tāpataptajambālajalajarjaramīnatā //MU_4,31.3//",
    "GSP27motik_4u:3061": " uttarārdhe kaśmīreṣv iti śeṣaḥ //MT_4,31.3//",
    "GSP27motik_4u:3062": " kva dhairyam amarānīkavidrāvaṇakaram mahat / kva kirātamahīpālakṣudrakiṅkararūpatā //MU_4,31.4//",
    "GSP27motik_4u:3063": " spaṣṭam //MT_4,31.4//",
    "GSP27motik_4u:3064": " kva nāma nirahaṅkāracitsattvodāradhīratā / kva mithyāvāsanāveśād ahaṅkārakukalpanā //MU_4,31.5//",
    "GSP27motik_4u:3065": " nirahaṅkāram deho ḥham iti sthūlāhaṅkārarahitam / yat cit cidrūpam / sattvam sattvākhyam",
    "GSP27motik_4u:3066": " manaḥ / tena yā udāradhīratā maraṇādibhayarāhityena udārabhāvaḥ dhīrabhāvaś ca /",
    "GSP27motik_4u:3067": " sā kva nāma bhavati / mithyābhūtā yā vāsanā saṃskāraḥ / tasyā āveśāt āveśena utpannā /",
    "GSP27motik_4u:3068": " ahaṅkārakukalpanā deho ḥham ity evaṃrūpāhaṅkārarūpā ninditā kalpanā / kva bhavati /",
    "GSP27motik_4u:3069": " anayor antaraṃ svayam eva paśyeti bhāvaḥ //MT_4,31.5 //",
    "GSP27motik_4u:3070": " śākhāpratānagahanā saṃsāraviṣamañjarī / ahaṅkārāṅkurād eva samudetīyam ātatā //MU_4,31.6//",
    "GSP27motik_4u:3071": " iyam puraḥsphurantī / ātatā vistīrṇā / śākhāpratānaiḥ nānāpadārtharūpaiḥ śākhāsamūhaiḥ /",
    "GSP27motik_4u:3072": " gahanā durgamā / saṃsāra eva viṣamañjarī viṣalatā kartrī / ahaṅkāra evāṅkuraḥ bījam /",
    "GSP27motik_4u:3073": " tasmāt udeti prādurbhavati / ahaṅkārābhāve kasya kiṃrūpaḥ saṃsāraḥ syāt / suṣuptau",
    "GSP27motik_4u:3074": " hi ahaṅkāravilaye sarve saṃsāraṃ nānubhavantīti bhāvaḥ //MT_4,31.6 //",
    "GSP27motik_4u:3075": " phalitaṃ kathayati",
    "GSP27motik_4u:3076": " ahaṅkāram ato rāma mārjayāntaḥ prayatnataḥ / ahaṃ na kaścid eveti mārjayitvā sukhī bhava //MU_4,31.7//",
    "GSP27motik_4u:3077": " he rāma / yasmāt ahaṅkāra evāpad asti ataḥ tvam ahaṅkāram deho ḥham ityādirūpaṃ sthūlam",
    "GSP27motik_4u:3078": " ahaṅkāram / antaḥ manasi / prayatnataḥ samyagjñānākhyaprayatnena / mārjaya utpuṃsaya /",
    "GSP27motik_4u:3079": " tataḥ kim mama setsyatīty / atrāha aham iti / aham sthūladehādirūpaḥ aham / naiva",
    "GSP27motik_4u:3080": " kaścit asmi / śuddhacinmātratattvasyaiva sattābhāktvayogāt / iti evam / arthāt ahaṅkāram",
    "GSP27motik_4u:3081": " mārjayitvā tvam sukhī dehādinairapekṣyakṛtamahāsukhayuktaḥ / bhava / dehādyapekṣāvaśād",
    "GSP27motik_4u:3082": " eva hi puruṣaḥ duḥkhī bhavati / nanu dehaṃ tāvat dehāpekṣā kva gacchatīti cen / na",
    "GSP27motik_4u:3083": " gacchati / kiṃ tu tadviṣayāhambhāvahīnatayā tadbhāvābhāvacintāḥ na vyākulīkurvanti /",
    "GSP27motik_4u:3084": " tadyātrāmātranimittaṃ kṛtasya pravāhāgatasya prayatnasya tu na tādṛśī duḥkhakāritāstīty",
    "GSP27motik_4u:3085": " alam //MT_4,31.7 //",
    "GSP27motik_4u:3086": " nanv ahaṅkāreṇa ko doṣa utpādyate yena puruṣo duḥkhī bhavatīty / atrāha",
    "GSP27motik_4u:3087": " ahaṅkārāmbudacchannam paramārthendumaṇḍalam / rasāyanamayaṃ śītam adṛśyatvam upāgatam //MU_4,31.8//",
    "GSP27motik_4u:3088": " paramārthaḥ paramopādeyabhūtaḥ paramātmā / sa evāhlādakāritvāt induḥ / tasya maṇḍalam",
    "GSP27motik_4u:3089": " sarvavyāpakaṃ svarūpam / ahaṅkāra eva deho ḥham ity evaṃrūpaḥ ahaṅkāraḥ eva / ambudaḥ",
    "GSP27motik_4u:3090": " meghaḥ / tena channam āvṛtaṃ sat / adṛśyatvam ahamparāmarśaviṣayatvāyogyatām / upāgatam /",
    "GSP27motik_4u:3091": " dehābhimānāviṣṭo hi puruṣaḥ paramārthataḥ svarūpabhūtam api cinmātratattvaṃ nāhantayā",
    "GSP27motik_4u:3092": " parāmṛśati / tat kathambhūtam / rasāyanamayam mahānairapekṣyādhāratvenāmṛtasvarūpam /",
    "GSP27motik_4u:3093": " ata eva śītam apekṣāsvarūpasantāparahitam / ataś ca sukhasvarūpaparamātmācchādakatvena",
    "GSP27motik_4u:3094": " yuktam evāhaṅkārasya santāpakāridoṣotpādakatvam iti bhāvaḥ //MT_4,31.8 //",
    "GSP27motik_4u:3095": " ahaṅkāraprabhāvenaiva tvam prādurbhūto ḥsīty abhiprāyeṇāha",
    "GSP27motik_4u:3096": " ahaṅkārapiśācāttā dāmavyālakaṭās trayaḥ / gatāḥ sattām asanto ḥpi māyāmāhātmyadānavāḥ //MU_4,31.9//",
    "GSP27motik_4u:3097": " māyāyāḥ śambarāmbaraprayuktāyāḥ māyāyāḥ / māhātmyena prabhāvena / dānavāḥ dānavarūpatāṃ",
    "GSP27motik_4u:3098": " yātāḥ / ata evāsantaḥ api trayaḥ damavyālakaṭāḥ / ahaṅkāra eva piśācaḥ / tenāttāḥ",
    "GSP27motik_4u:3099": " gṛhītāḥ santaḥ / sattām vayaṃ dāmādaya ity evaṃrūpāṃ sattām / gatāḥ / evaṃ tvam api",
    "GSP27motik_4u:3100": " māyāmāhātmyena manuṣyarūpatāṃ yātaḥ / ata evāsan api svāhaṅkāravaśād eva svasattām",
    "GSP27motik_4u:3101": " anubhavasīti bhāvaḥ //MT_4,31.9 //",
    "GSP27motik_4u:3102": " nanu te dāmādayaḥ kaśmīreṣu kasmin palvale santīty / atrāha",
    "GSP27motik_4u:3103": " kaśmīreṣu mahāpadmasarasītīrapalvale / adya matsyāḥ sthitā rāma śevālalavalālasāḥ //MU_4,31.10//",
    "GSP27motik_4u:3104": " spaṣṭam //MT_4,31.10//",
    "GSP27motik_4u:3105": " atra śrīrāmaḥ pṛcchati",
    "GSP27motik_4u:3106": " nāsato vidyate bhāvo nābhāvo vidyate sataḥ / te hy asantaḥ kathaṃ santaḥ sampannā iti me vada //MU_4,31.11//",
    "GSP27motik_4u:3107": " hi yasmāt / asataḥ sattākartṛtvam abhajataḥ / bhāvaḥ sattā / nāsti / śaśiśṛṅgādāv",
    "GSP27motik_4u:3108": " adarśanāt / sataḥ sattākartṛtām bhajataḥ / abhāvaḥ asattā / nāsti / paṅkanikṣipte",
    "GSP27motik_4u:3109": " bīje adarśanāt / ataḥ asantaḥ śambaramāyodbhāvitatvena sattākartṛtvam abhajanto ḥpi /",
    "GSP27motik_4u:3110": " te dāmādayaḥ / santaḥ sattāyuktāḥ / kathaṃ sampannāḥ / iti evam / me vada kathayety",
    "GSP27motik_4u:3111": " arthaḥ //MT_4,31.11 //",
    "GSP27motik_4u:3112": " śrīvasiṣṭha uttaraṃ kathayati",
    "GSP27motik_4u:3113": " evam etan mahābāho nāsad bhavati hi kvacit / kadācit kiñcid apy etad bṛhad bhavati vā tanu //MU_4,31.12//",
    "GSP27motik_4u:3114": " etat tvayoktaṃ vastu / evam bhavati / hi yasmāt / asat vastu / kvacit kutrāpi deśe",
    "GSP27motik_4u:3115": " kāle vā / sat na bhavati sattāṃ na bhajati / arthāt sad asad veti jñeyam / nanu tarhi",
    "GSP27motik_4u:3116": " katham indriyāgocaratvenāsatām paramāṇūnām indriyalabhyatvena satsvarūpasya ghaṭasya",
    "GSP27motik_4u:3117": " bhāvaḥ dṛśyate sataḥ ghaṭasya kālavaśataḥ asatsvarūpaparamāṇutā cety / atrāha kadācid",
    "GSP27motik_4u:3118": " iti / kiñcit api paramārthataḥ anirvacanīyasanmātrarūpatvenāvasthitam api / etat",
    "GSP27motik_4u:3119": " pratyakṣeṇānumānena ca puraḥsphurat sattvāsattvābhyāṃ jñātaṃ ghaṭaparamāṇvādirūpaṃ",
    "GSP27motik_4u:3120": " vastu / bṛhat bhavati tanu vā bhavati / tathā ca nātra sato ḥsattvam asato vā sattvam",
    "GSP27motik_4u:3121": " iti bhāvaḥ //MT_4,31.12 //",
    "GSP27motik_4u:3122": " tathā ca dāmādiṣu ko nyāya ity / atrāha",
    "GSP27motik_4u:3123": " kim asat sat sthitam brūhi kiṃ tat sad vāpy asat sthitam / nidarśanenānenaiva kariṣye tvadvibodhanam //MU_4,31.13//",
    "GSP27motik_4u:3124": " tvam prathamam brūhi / kim bravīmīty apekṣāyām āha kim itīti / kim vastu / sad api",
    "GSP27motik_4u:3125": " bhavat / asat sthitam asadrūpaṃ sampannam / kiṃ vāsat api bhavat / sat sthitam sadrūpaṃ",
    "GSP27motik_4u:3126": " sampannam / nanu matkathanena kiṃ setsyatīty / atrāha nidarśaneneti / tataḥ aham",
    "GSP27motik_4u:3127": " anena nidarśanena tvaduktena dṛṣṭāntena / tvadvibodhanaṃ kariṣye / anyathā tvaṃ na",
    "GSP27motik_4u:3128": " śroṣyasīti bhāvaḥ //MT_4,31.13 //",
    "GSP27motik_4u:3129": " śrīrāmaḥ kathayati",
    "GSP27motik_4u:3130": " santa eva sthitāḥ santo brahman vayam amī kila / dāmādayas tv asanto ḥpi vacmi santaḥ sthitā iti //MU_4,31.14//",
    "GSP27motik_4u:3131": " kila niścaye / he brahman / amī pratyakṣaṃ sphurantaḥ / vayam / santaḥ eva santaḥ",
    "GSP27motik_4u:3132": " sthitāḥ bhavāmaḥ / na hi asmākam asattvaṃ kenāpi prakāreṇa yuktam parasparam ālāpādyarthakriyāsambhavāt /",
    "GSP27motik_4u:3133": " tu pakṣāntare / dāmādayaḥ asantaḥ api śambaramāyodbhāvitatvenāsanto ḥpi santaḥ /",
    "GSP27motik_4u:3134": " santaḥ sthitāḥ bhavanti / aham iti evam / vacmi bravīmi //MT_4,31.14 //",
    "GSP27motik_4u:3135": " śrīvasiṣṭhaḥ anena nidarśanena śrīrāmasya bodhanaṃ karoti",
    "GSP27motik_4u:3136": " yathā dāmādayo rāma sthitā māyāmayā iha / asatyā eva satyābhā mṛgatṛṣṇāmbupūravat //MU_4,31.15//",
    "GSP27motik_4u:3137": " tathaiveme vayam api sasurāsuradānavāḥ / asatyā eva valgāmo yāma āyāma eva ca //MU_4,31.16//",
    "GSP27motik_4u:3138": " māyāmayāḥ māyāsvarūpāḥ / iha asmin saṃsāre / dṛṣṭāntam uktvā dārṣṭāntikaṃ kathayati",
    "GSP27motik_4u:3139": " tathaiveme vayam iti / ime parasparam ālāpaṃ kurvantaḥ / yāmaḥ āyāmaḥ iti sarvāsāṃ",
    "GSP27motik_4u:3140": " kriyāṇām upalakṣaṇam / sarvaṃ kurma ity arthaḥ //MT_4,31.15-16 //",
    "GSP27motik_4u:3141": " nanu vayaṃ kathaṃ dāmādivad asadrūpā ity / atrāha",
    "GSP27motik_4u:3142": " alīkam eva tvadbhāvo madbhāvo ḥlīkam eva ca / anubhūto ḥpy asadrūpaḥ svapne svamaraṇaṃ yathā //MU_4,31.17//",
    "GSP27motik_4u:3143": " tvadbhāvaḥ rāmeti nāmnaḥ tava sattā / alīkam eva asatyam eva bhavati / madbhāvaḥ",
    "GSP27motik_4u:3144": " vasiṣṭheti nāmadheyasya mama sattā ca / alīkam eva bhavati / kathambhūtaḥ tvanmadbhāvaḥ /",
    "GSP27motik_4u:3145": " anubhūtaḥ api asmin samaye anubhūyamāno ḥpi / asadrūpaḥ / atra viśvāsotpādakaṃ dṛṣṭāntaṃ",
    "GSP27motik_4u:3146": " kathayati svapna iti / ayam bhāvaḥ / yathā puruṣaḥ svapne svamaraṇam asatyam eva",
    "GSP27motik_4u:3147": " paśyati / anyathā svapnadraṣṭur abhāvena kaḥ svamaraṇam paśyet / tathā tvadbhāvamadbhāvāv",
    "GSP27motik_4u:3148": " api āvām paśyāvaḥ / anyathā tvayi tvattāyām eva mayi mattāyām eva niṣṭhitāyāṃ tvam",
    "GSP27motik_4u:3149": " mām prati tvam iti na paśyeḥ / svam praty aham iti tvayi tvattvasya mayi mattvasya",
    "GSP27motik_4u:3150": " niṣṭhitatvāt iti / anubhūta iti vartamāne niṣṭhāprayogaḥ //MT_4,31.17 //",
    "GSP27motik_4u:3151": " etad eva dṛṣṭāntāntareṇa kathayati",
    "GSP27motik_4u:3152": " mṛto bandhur yathā svapne ḥpy anubhūto ḥpy asanmayaḥ / mṛto ḥyam iti ca jñaptir bhaved evam idaṃ jagat //MU_4,31.18//",
    "GSP27motik_4u:3153": " yathā mṛtaḥ bandhuḥ svapne anubhūtaḥ api asanmayaḥ asatya eva / bhavati / caḥ hetvarthe /",
    "GSP27motik_4u:3154": " ca yataḥ / mṛto ḥyam iti jñaptiḥ jāgratkālīnaḥ bodhaḥ yataḥ asti / evam anena prakāreṇa /",
    "GSP27motik_4u:3155": " anubhūtam api jagat asad bhavati / jñānināṃ nāstīty atadviṣayo bodho bhavati / ajñānāṃ",
    "GSP27motik_4u:3156": " tu suṣuptikālīnaḥ / anyathā nāsīd iti jāgratkālīnaparāmarśāsambhavād iti bhāvaḥ //MT_4,31.18 //",
    "GSP27motik_4u:3157": " nanu tarhi sarveṣāṃ kathaṃ na maduktānuguṇyenaiva bodho ḥstīty / atrāha",
    "GSP27motik_4u:3158": " eṣā hi mūḍhaviṣayā noktir eva virājate / abhyāsena vinodeti nānubhūter apahnavaḥ //MU_4,31.19//",
    "GSP27motik_4u:3159": " hi niścaye / mūḍhaviṣayā eva / na tu tajjñaviṣayā / eṣā uktiḥ taveti śeṣaḥ / tava",
    "GSP27motik_4u:3160": " na virājate na śobhate / tajjñatvād iti bhāvaḥ / nanu tarhi tvanmadbhāvānubhūteḥ",
    "GSP27motik_4u:3161": " kiṃ karomīty / atrāha abhyāseneti / abhyāsena viruddhānubhavābhyāsena / vinā / anubhūteḥ",
    "GSP27motik_4u:3162": " pūrvasyāḥ anubhūteḥ / apahnavaḥ nodeti / ataḥ tvam api tvadbhāvasadbhāvāsatyatānubhavam",
    "GSP27motik_4u:3163": " eva kuru yena tvadbhāvasadbhāvānubhūtiḥ na syād iti bhāvaḥ //MT_4,31.19 //",
    "GSP27motik_4u:3164": " nanv abhyāsena vinā katham anubhūter apahnavaḥ na sampadyate ity / atrāha",
    "GSP27motik_4u:3165": " niścayo ḥntaḥ prarūḍho yaḥ sa yatnābhyasanaṃ vinā / nāśam āyāti loke ḥsmin na kadācana kasyacit //MU_4,31.20//",
    "GSP27motik_4u:3166": " niścayaḥ anubhavaḥ / antar manasi / prarūḍhaḥ dṛḍhībhūtaḥ / svabhāva evāyam iti bhāvaḥ //MT_4,31.20//",
    "GSP27motik_4u:3167": " nanu tarhi karuṇākrāntāḥ tajjñāḥ sarveṣāṃ kathaṃ naitad evopadiśantīty / atrāha",
    "GSP27motik_4u:3168": " idaṃ jagad asad brahma satyam ity eva vakti yaḥ / tam unmattam ivonmattā vimūḍhā vihasanty alam //MU_4,31.21//",
    "GSP27motik_4u:3169": " idam puraḥ sphurat / jagat asat bhavati / brahma bāhyāntaḥkaraṇāviṣayaṃ saccinmātrarūpam",
    "GSP27motik_4u:3170": " brahmākhyaṃ vastu / sat bhavati / iti evam / yaḥ vakti kathayati / tam tajjñam /",
    "GSP27motik_4u:3171": " unmattāḥ svārthāparijñānena unmattarūpāḥ / vimūḍhāḥ ajñāḥ / unmattam iva vihasanti /",
    "GSP27motik_4u:3172": " tadupadeśaśravaṇasya tu kā kathety / ato ḥsau na vaktīti bhāvaḥ //MT_4,31.21 //",
    "GSP27motik_4u:3173": " nanu kimarthaṃ te taṃ hasantīty / atrāha",
    "GSP27motik_4u:3174": " akṣībakṣībayor aikyaṃ kva kilehājñatajjñayoḥ / āndhyaprakāśayor bodhe syāc chāyātapayor iva //MU_4,31.22//",
    "GSP27motik_4u:3175": " akṣībakṣībayoḥ svātmānandākhyamadhupānena tadapānena ca saṃsāram prati vismaraṇāvismaraṇaśīlayoḥ /",
    "GSP27motik_4u:3176": " tajjñājñayor bodhe anubhave / aikyam parasparasammatirūpam aikyam / kva syāt / na",
    "GSP27motik_4u:3177": " syād ity arthaḥ / na hi kṣībākṣībayor iha bodhe sammatiḥ dṛśyata iti bhāvaḥ / ataḥ",
    "GSP27motik_4u:3178": " ete hasantīty āśayaḥ / tayoḥ kayor iva / chāyātapayor iva / yathā āndhyaprakāśarūpayoḥ",
    "GSP27motik_4u:3179": " chāyātapayoḥ bodhe padārthaprakaṭanākhye bodhe / aikyaṃ nāsti / tathety arthaḥ //MT_4,31.22 //",
    "GSP27motik_4u:3180": " nanu kimarthaṃ tayoḥ bodhe aikyaṃ nāstīty / atrāha",
    "GSP27motik_4u:3181": " yatnenāpy anubhūte ḥrthe satye kartum apahnavam / tajjño ḥjñaś ca na śaknoti śava ākramaṇaṃ yathā //MU_4,31.23//",
    "GSP27motik_4u:3182": " anubhūte / ata eva satye satyatayā jñāte / arthe cinmātrākhye jagadākhye ca vastuni /",
    "GSP27motik_4u:3183": " tajjñaḥ ajñaḥ ca yatnenāpi apahnavaṃ kartuṃ na śaknoti / puraḥsphurattvāt / na hi",
    "GSP27motik_4u:3184": " puraḥ sphurat vastu kaścid apahnotuṃ śaknoti / ata eva tayoḥ bodhe aikyaṃ nāstīti",
    "GSP27motik_4u:3185": " bhāvaḥ / kaḥ yathā na śaknoti / śavo yathā / yathā śavaḥ ākramaṇam padārthākramaṇam /",
    "GSP27motik_4u:3186": " na śaknoti / tathety arthaḥ //MT_4,31.23 //",
    "GSP27motik_4u:3187": " nanu tarhi ajño ḥpy etad eva kathayatv ity / atrāha",
    "GSP27motik_4u:3188": " brahma sarvaṃ jagad iti vaktuṃ tajjñasya yujyate / yato ḥvidyānanubhave sa tad evānubhūtavān //MU_4,31.24//",
    "GSP27motik_4u:3189": " sarvaṃ jagad brahma bhavati / iti evam / vaktum tajjñasya cinmātrākhyabrahmasvarūpajñasya /",
    "GSP27motik_4u:3190": " yujyate / yataḥ sa eva tajjñaḥ eva / tat brahma / anubhūtavān dṛṣṭavān / kasmin sati /",
    "GSP27motik_4u:3191": " avidyāyāḥ ananubhave jagatpadārtharūpaiḥ bhāvābhāvaiḥ upalakṣitāyāḥ avidyāyāḥ adarśane",
    "GSP27motik_4u:3192": " sati //MT_4,31.24 //",
    "GSP27motik_4u:3193": " punar api etad eva kathayati",
    "GSP27motik_4u:3194": " prabuddhaviṣaye hy eṣā rāma vāk pravirājate / buddhasyāsmīti rūpeṇa kila nāsty eva kiñcana //MU_4,31.25//",
    "GSP27motik_4u:3195": " he rāma / eṣā vāk sarvam brahmeti vāk / prabuddhākhyo yaḥ viṣayaḥ yogyo deśaḥ / tatra",
    "GSP27motik_4u:3196": " pravirājate / arthāt abuddhaviṣaye na rājate iti jñeyam / nanu kathaṃ tatraiva rājate",
    "GSP27motik_4u:3197": " ity / atrāha buddhasyeti / yataḥ iti śeṣaḥ / yataḥ buddhasya kiñcana kiñcid api śarīrādikam /",
    "GSP27motik_4u:3198": " asmīti rūpeṇa nāsti asmīti jñānaviṣayaṃ nāsti / ayam bhāvaḥ / ajñaḥ deho ḥham iti",
    "GSP27motik_4u:3199": " niścitaḥ tadupayogīni vastūny api satyānīti jānāti / anyathā tadarthaṃ rātrindinam",
    "GSP27motik_4u:3200": " prayatnaparatvāyogāt / jñas tu dehābhimānābhāvāt tadupayogiṣu satyatāṃ na jānāti /",
    "GSP27motik_4u:3201": " anyathā tadviṣayāyā upekṣāyā ayogāt / iti tajjñasyaiva sarvam brahmeti vaktuṃ yuktaṃ",
    "GSP27motik_4u:3202": " nājñasyeti //MT_4,31.25 //",
    "GSP27motik_4u:3203": " nanu tajjñasyāsyā anubhūteḥ kadācid apahnavo ḥsti na vety / atrāha",
    "GSP27motik_4u:3204": " brahmaivedam paraṃ śāntam ity evānubhavan sudhīḥ / apahnavaḥ svānubhūteḥ kartuṃ tasya na yujyate //MU_4,31.26//",
    "GSP27motik_4u:3205": " sudhīḥ jñaḥ / idam jagat / śāntam param brahmaiva bhavati / ity eva evam eva / anubhavan",
    "GSP27motik_4u:3206": " bhavati / ataḥ tasya jñasya / asyāḥ svānubhūteḥ apahnavaḥ kartuṃ na yujyate yukto",
    "GSP27motik_4u:3207": " na bhavati //MT_4,31.26 //",
    "GSP27motik_4u:3208": " nanu tarhi tvaṃ kathaṃ śrīvasiṣṭha iti nāmayogyo ḥsīty / atrāha",
    "GSP27motik_4u:3209": " parasmād vyatirekeṇa nāham ātmani kiñcana / hemanīvormikāditvaṃ na mayy asti vasiṣṭhatā //MU_4,31.27//",
    "GSP27motik_4u:3210": " aham vasiṣṭhākhyaḥ aham / ātmani svasmin / parasmāt uttīrṇāt cinmātrāt / vyatirekeṇa",
    "GSP27motik_4u:3211": " nāsmi / tvaṃ tu yat paśyasi tat paśyeti bhāvaḥ / ato mayi vasiṣṭhatā vasiṣṭheti nāmayogyatā /",
    "GSP27motik_4u:3212": " nāsti / kim iva / ūrmikāditvam iva / yathā ūrmikāditvaṃ hemani nāsti / tathety arthaḥ /",
    "GSP27motik_4u:3213": " ato ḥham api vasiṣṭho nāsmīti bhāvaḥ //MT_4,31.27 //",
    "GSP27motik_4u:3214": " nanu yadi tvaṃ svātmanīdṛśo ḥsi tarhi mūḍhaḥ kīdṛśo ḥstīty / atrāha",
    "GSP27motik_4u:3215": " bhūtatvavyatirekeṇa mūḍho nātmani kiñcana / ūrmyādibuddhau hemeva nājñe ḥsti paramārthatā //MU_4,31.28//",
    "GSP27motik_4u:3216": " mūḍhaḥ cinmātrasvarūpaparamātmajñānahīnaḥ / ātmani / bhūtatvavyatirekeṇa dehabhāvād",
    "GSP27motik_4u:3217": " ṛte / kiñcana kiñcid api / nāsti / tajjñas tu taṃ yadrūpam paśyati tadrūpam paśyatv",
    "GSP27motik_4u:3218": " iti bhāvaḥ / yataḥ ajñe paramārthatā paramārthabhūtacinmātrabhāvaḥ / nāsti / sa hi",
    "GSP27motik_4u:3219": " svaṃ cinmātrarūpaṃ na paśyati / kim iva / hemeva / yathā ūrmyādibuddhau ūrmikādibuddhau",
    "GSP27motik_4u:3220": " sati / hema nāsti / tathety arthaḥ //MT_4,31.28 //",
    "GSP27motik_4u:3221": " saṅgṛhya kathayati",
    "GSP27motik_4u:3222": " mithyāhantāmayo mūḍhaḥ satyaikātmamayaḥ sudhīḥ / yujyate na kvacin nāma svabhāvāpahnavo ḥnayoḥ //MU_4,31.29//",
    "GSP27motik_4u:3223": " mūḍhaḥ ajñaḥ / mithyābhūtā yā ahantā dehaviṣayaḥ ahaṅkāraḥ / tanmayaḥ bhavati / sudhīḥ",
    "GSP27motik_4u:3224": " tajjñaḥ / satyaḥ satyabhūtaḥ / yaḥ ekātmā sarvavyāpakaḥ paramātmā / tanmayaḥ bhavati /",
    "GSP27motik_4u:3225": " nāma niścaye / anayoḥ mūḍhasudhiyoḥ / svabhāvasya mithyāhaṅkārākhyasya paramārthākhyasya",
    "GSP27motik_4u:3226": " ca svarūpasya / apahnavaḥ apalāpaḥ / kvacit na yujyate / na hi puraḥ sphurat svasvarūpaṃ",
    "GSP27motik_4u:3227": " kaścid apahnotuṃ śaknoti //MT_4,31.29 //",
    "GSP27motik_4u:3228": " etad eva sadṛṣṭāntam āha",
    "GSP27motik_4u:3229": " yo yanmayas tasya tasmin yujyate ḥpahnavaḥ katham / puruṣasya ghaṭo ḥsmīti vākyam unmattataiva hi //MU_4,31.30//",
    "GSP27motik_4u:3230": " yaḥ puruṣaḥ / yanmayaḥ niścayadvāreṇa yatsvarūpaḥ syāt / tasya puruṣasya / tasmin",
    "GSP27motik_4u:3231": " svarūpe / apahnavaḥ katham syāt / hi yasmāt / puruṣasya ghaṭo ḥsmīti vākyam unmattatā",
    "GSP27motik_4u:3232": " eva bhavati / ataḥ brahmātmatve niścitasya jñasya sthūladehātmatve niścitasyājñasya",
    "GSP27motik_4u:3233": " ca svānubhūter apahnavaḥ na yukta iti bhāvaḥ //MT_4,31.30 //",
    "GSP27motik_4u:3234": " prakṛtam phalitatvenānusmarati",
    "GSP27motik_4u:3235": " tasmān neme vayaṃ satyā na ca dāmādayaḥ kvacit / asatyās te vayaṃ ceme nāsti naḥ khalu sambhavaḥ //MU_4,31.31//",
    "GSP27motik_4u:3236": " yataḥ svapratītisiddham evāsmākaṃ dāmādīnāṃ ca svarūpaṃ tasmāt tato hetoḥ / ime vayaṃ",
    "GSP27motik_4u:3237": " satyāḥ na bhavāmaḥ / dāmādayaś ca satyāḥ na bhavanti / pratyuta te dāmādayaḥ / asatyāḥ",
    "GSP27motik_4u:3238": " bhavanti / ime vayaṃ cāsatyā bhavāmaḥ / yataḥ naḥ sthūlarūpāṇām asmākam / sambhavaḥ",
    "GSP27motik_4u:3239": " sattāyogyatā / nāsti / na hi pratītimātreṇāsad vastu sad bhavitum arhati / śaśaśṛṅgāder",
    "GSP27motik_4u:3240": " api sattvaprasaṅgād iti bhāvaḥ //MT_4,31.31 //",
    "GSP27motik_4u:3241": " nanu tarhi tajjñasyāpi cinmātrākhyaṃ svarūpam asmadādivat pratītisiddham evāstīti so ḥpi asad eva syād ity / atrāha",
    "GSP27motik_4u:3242": " satyasaṃvedanaṃ śuddham bodhākāśaṃ nirañjanam / satyaṃ sarvagataṃ śāntam asty anastamitodayam //MU_4,31.32//",
    "GSP27motik_4u:3243": " satyam yat saṃvedanam / tadrūpaṃ ghaṭādisaṃvedyādūṣitasaṃvedanarūpam iti yāvat /",
    "GSP27motik_4u:3244": " na hi ghaṭādisaṃvedyopahitasya saṃvedanasya satyatvaṃ yuktam / saṃvedyanāśena tasyāpi",
    "GSP27motik_4u:3245": " naṣṭakalpatvāt / nāpi saṃvedyasya satyatvaṃ yuktam / pratītimātrasāratvāt / śuddham",
    "GSP27motik_4u:3246": " cetyākhyamalādūṣitam / ata eva nirañjanam nirlepam / satyam sarvasāratvena sthitatvāt",
    "GSP27motik_4u:3247": " satyaṃ rūpaṃ / sarvagatam sākṣitayā sāratvena ca sthitatvāt sarvavyāpakam / śāntam",
    "GSP27motik_4u:3248": " svasvarūpe viśrāntam / anastamitodayam bodhākāśam cinmātrākāśam / asti paramārthataḥ",
    "GSP27motik_4u:3249": " sattām bhajati / ataḥ pratītimātrasiddhatvābhāvāt paramārthasati cinmātrasvarūpe",
    "GSP27motik_4u:3250": " svatayā niścitasya jñasya nāsatyatvam iti bhāvaḥ //MT_4,31.32 //",
    "GSP27motik_4u:3251": " cidātmānam eva punaḥ punaḥ viśinaṣṭi",
    "GSP27motik_4u:3252": " sarvaṃ sat tac ca niḥśūnyaṃ nakiñcid iva saṃsthitam / tatra vyomni vibhāntīmā nijā bhāso ḥṅga dṛṣṭayaḥ //MU_4,31.33//",
    "GSP27motik_4u:3253": " sat sarvopādanatvena sthitatvāt satsvarūpam / na hi asat upādānībhavitum arhati /",
    "GSP27motik_4u:3254": " ata eva niḥśūnyam śūnyetarasvarūpam / tathāpi nakiñcit iva sthitam bāhyāntaḥkaraṇāgocaratvāt",
    "GSP27motik_4u:3255": " śūnyavat tiṣṭhat / tat cinmātrākhyaṃ vastu / sarvam samastaṃ jagat / bhavati / atra",
    "GSP27motik_4u:3256": " hetutvenottarārdhaṃ kathayati tatreti / yata iti śeṣaḥ / yataḥ tatra vyomni cinmātrākāśe /",
    "GSP27motik_4u:3257": " imāḥ puraḥ sphurantyaḥ / dṛṣṭayaḥ jagadrūpāḥ pratītayaḥ / vibhānti sphuranti / dṛṣṭayaḥ",
    "GSP27motik_4u:3258": " kāḥ / nijāḥ bhāsaḥ nijāni kacakāni / na tu svavyatiriktā ity arthaḥ / sarvasaṃvitsākṣikeṇa",
    "GSP27motik_4u:3259": " svapnadṛṣṭānte etat svasiddham eveti nātrāyastam //MT_4,31.33 //",
    "GSP27motik_4u:3260": " etad eva sadṛṣṭāntaṃ kathayati",
    "GSP27motik_4u:3261": " yathā taimirikākṣasya sahajā eva dṛṣṭayaḥ / keśoṇḍukādivad bhānti tathemās tatra sṛṣṭayaḥ //MU_4,31.34//",
    "GSP27motik_4u:3262": " yathā taimirikākṣasya timirarogopahatanetrasya puruṣasya / sahajāḥ eva / na tv āgantukāḥ /",
    "GSP27motik_4u:3263": " dṛṣṭayaḥ netraraśmayaḥ / keśoṇḍukādivat keśakūrcādivat / bhānti sphuranti / tathā",
    "GSP27motik_4u:3264": " tatra cinmātrākhya ākāśe / imāḥ sṛṣṭayaḥ bhānti / etā api cinmātraraśmirūpā eveti",
    "GSP27motik_4u:3265": " bhāvaḥ / ādiśabdena dvicandrādeḥ grahaṇam //MT_4,31.34 //",
    "GSP27motik_4u:3266": " nanu kena yatnena nijaraśmirūpaṃ jagad asau karotīty / atrāha",
    "GSP27motik_4u:3267": " sa ātmānaṃ yathā vetti tathānubhavati kṣaṇāt / cidākāśas tato ḥsatyam api satyaṃ tadīkṣaṇāt //MU_4,31.35//",
    "GSP27motik_4u:3268": " saḥ cidākāśaḥ / ātmānam svasvarūpam / yathā yena prakāreṇa yuktam / vetti jānāti /",
    "GSP27motik_4u:3269": " tathā tena prakāreṇa yuktam / anubhavati sākṣāt paśyati / ataḥ asatyam api jagat /",
    "GSP27motik_4u:3270": " tadīkṣaṇāt cidākāśasya vīkṣaṇāt / satyam bhavati / svapnajagad iva svapnadraṣṭrā",
    "GSP27motik_4u:3271": " vīkṣaṇāt / ato yatnarahitam evāsau etat karotīti bhāvaḥ //MT_4,31.35 //",
    "GSP27motik_4u:3272": " phalitaṃ siddhāntaṃ kathayati",
    "GSP27motik_4u:3273": " na satyam asti nāsatyam iha tasmāj jagattraye / yad yathā vetti cidrūpaṃ tat tathodety asaṃśayam //MU_4,31.36//",
    "GSP27motik_4u:3274": " tasmāt tato hetoḥ / iha jagattraye kiñcit na satyam asti nāpi asatyam asti / cidrūpam",
    "GSP27motik_4u:3275": " cidātma / yat vastu / yathā vetti / tat tathā asaṃśayam udeti / svapnavad iti śeṣaḥ //MT_4,31.36 //",
    "GSP27motik_4u:3276": " anena phalitaṃ dāmādisāmyaṃ svasya kathayati",
    "GSP27motik_4u:3277": " yathā dāmādayas tadvad eveme ḥbhyuditā vayam / satyāsatyāḥ kim atrāṅga tān praty api vikalpanā //MU_4,31.37//",
    "GSP27motik_4u:3278": " ata iti śeṣaḥ / ataḥ yathā dāmādayaḥ satyāsatyāḥ bhāsamānatvena satyāḥ paramārthatas",
    "GSP27motik_4u:3279": " tv asatyāḥ / abhyuditāḥ prādurbhūtāḥ bhavanti / ime vayaṃ tadvad eva satyāsatyāḥ",
    "GSP27motik_4u:3280": " abhyuditāḥ bhavāmaḥ / tulyanyāyāt iti bhāvaḥ / he aṅga / ataḥ atra ihaloke / tān",
    "GSP27motik_4u:3281": " praty api tān praty eva / vikalpanā satyatvakalpanā / kim asti / yadi svasatyaṃ kalpayasi",
    "GSP27motik_4u:3282": " tarhi tān api kurv iti bhāvaḥ //MT_4,31.37 //",
    "GSP27motik_4u:3283": " nanu kathaṃ dāmādīnām asmākaṃ ca parasparaṃ sāmyam astīty / atrāha",
    "GSP27motik_4u:3284": " asyānantasya cidvyomnaḥ sarvagasya nirākṛteḥ / cid udeti yathā yāntas tathā sā tatra bhāty alam //MU_4,31.38//",
    "GSP27motik_4u:3285": " asyātmatvena sphurataḥ / anantasya antasākṣitvenāpi sthitatvād antarahitasya / sarvagasya",
    "GSP27motik_4u:3286": " sarvavyāpakasya / nirākṛteḥ paricchinnākārarahitasya / cidvyomnaḥ cidākāśasya / sambandhinī",
    "GSP27motik_4u:3287": " yā cit cidākhyaḥ spandaḥ / antaḥ svabhittau / yathā yena rūpeṇa / udeti sphurati /",
    "GSP27motik_4u:3288": " sā cit / tatra tasyāṃ cinmātrabhittau / tathā tena rūpeṇa / bhāti kacati / svapnavat",
    "GSP27motik_4u:3289": " iti śeṣaḥ //MT_4,31.38 //",
    "GSP27motik_4u:3290": " nanu tathāpi kim prakṛte āyātam ity / atrāha",
    "GSP27motik_4u:3291": " yatra dāmādirūpeṇa saṃvit prakacate svayam / tathāsau tatra sampannā tathākārānubhūtitaḥ //MU_4,31.39//",
    "GSP27motik_4u:3292": " tathākārasya dāmādyākārasya yānubhūtiḥ / tataḥ //MT_4,31.39//",
    "GSP27motik_4u:3293": " asmadādisvarūpeṇa saṃvid yatroditā svayam / tathāsau tatra sampannā tathākārānubhūtitaḥ //MU_4,31.40//",
    "GSP27motik_4u:3294": " tathākārasyāsmadādyākārasya / yā anubhūtiḥ / tataḥ / tathā ca dāmādibhiḥ sahāsmākaṃ sāmyam eveti bhāvaḥ //MT_4,31.40//",
    "GSP27motik_4u:3295": " svasvapnapratibhāsasya jagad ity abhidhā kṛtā / cidvyomno vyomavapuṣas tāpasyeva mṛgāmbutā //MU_4,31.41//",
    "GSP27motik_4u:3296": " vyomavapuṣaḥ atyantaśuddhatvād vyomasvarūpasya / cidvyomnaḥ sambandhinaḥ / svaḥ yaḥ",
    "GSP27motik_4u:3297": " svapnapratibhāsaḥ / tasya jagad iti abhidhā jagad iti nāma / kṛtā / cidvyomneti bhāvaḥ /",
    "GSP27motik_4u:3298": " kā iva / mṛgāmbutā iva / yathā tāpasya mṛgāmbutāmbu iti nāma kriyate / tathety arthaḥ //MT_4,31.41 //",
    "GSP27motik_4u:3299": " nanu tarhi sarvaṃ cidvyoma jaganmayam eva kim astīty / atrāha",
    "GSP27motik_4u:3300": " yatra prabuddhaṃ cidvyoma tatra dṛśyābhidhā kṛtā / yatra suptaṃ tu tenaiva tatra mokṣābhidhā kṛtā //MU_4,31.42//",
    "GSP27motik_4u:3301": " cidvyoma yatra yasminn aṃśe / prabuddham jagadrūpasvaparāmarśayuktam / bhavati /",
    "GSP27motik_4u:3302": " tatra tenaiva cidvyomnaiva / dṛśyābhidhā kṛtā / yatra yasmin bhāge / suptam jagadrūpasvarūpāmarśarahitam /",
    "GSP27motik_4u:3303": " bhavati / tatra tenaiva mokṣābhidhā kṛtā / tathā ca na sarvaṃ cidvyoma jagatsamayevāstīti",
    "GSP27motik_4u:3304": " bhāvaḥ //MT_4,31.42 //",
    "GSP27motik_4u:3305": " nanu tarhi cidvyomnaḥ sāṃśatvam āgatam ity / atrāha",
    "GSP27motik_4u:3306": " na ca tat kvacid āsuptaṃ na prabuddhaṃ kadācana / cidvyoma kevalaṃ dṛśyaṃ jagad ity avagamyatām //MU_4,31.43//",
    "GSP27motik_4u:3307": " paramārthavicāre kriyamāṇe tat cidvyoma / kvacit kutrāpy aṃśe / kadācana jātu / āsuptaṃ",
    "GSP27motik_4u:3308": " na bhavati / prabuddhaṃ ca na bhavati / tatsākṣikayoḥ svāpaprabodhayoḥ tadvyatirekeṇa",
    "GSP27motik_4u:3309": " sattāyā ayogāt / na ca tad eva tasya viśeṣakam bhavati / ghaṭasyāpi ghaṭaviśeṣakatvaprasaṅgāt /",
    "GSP27motik_4u:3310": " ataḥ paramārthavicārayuktena tvayā dṛśyaṃ jagat kevalam svāpabodhādidharmarahitam /",
    "GSP27motik_4u:3311": " cidvyometi avagamyatām jñāyatām / proktanyāyena mokṣajagattvāpādakayoḥ cinmātrāśrayayoḥ",
    "GSP27motik_4u:3312": " svāpabodhayor asambhavāt //MT_4,31.43 //",
    "GSP27motik_4u:3313": " atyantarahasyatvāt punaḥ pūrvaślokapūrvārdhoktam evārthaṃ kathayati",
    "GSP27motik_4u:3314": " nirvāṇam eva sargaśrīḥ sargaśrīr eva nirvṛtiḥ / nānayoḥ śabdayor arthabhedaḥ paryāyayor iva //MU_4,31.44//",
    "GSP27motik_4u:3315": " nirvāṇam acetyacinmātram / nirvṛtiḥ nirvāṇam / yathā taraṅgajalayoḥ bhedo na yuktaḥ / tathā sarganirvāṇayor api bhedo na yukta iti bhāvaḥ //MT_4,31.44//",
    "GSP27motik_4u:3316": " nanu tarhi jagad iti śabdajñānayoḥ kā gatir ity / atrāha",
    "GSP27motik_4u:3317": " paramārthe jagad iti rūpaṃ vetti svayaṃ svakam / yathā taimirikaṃ cakṣuḥ keśoṇḍukam ivekṣitam //MU_4,31.45//",
    "GSP27motik_4u:3318": " asau acetyacidātmā paramārthe paramārthabhūte svasvarūpe / svayaṃ jagad iti rūpaṃ",
    "GSP27motik_4u:3319": " vetti / jagadrūpatām paśyatīti yāvat / kim iva / cakṣur iva / yathā taimirikam taimirikasambandhi",
    "GSP27motik_4u:3320": " cakṣuḥ svakam raśmirūpaṃ svātmānam / keśoṇḍukam iva vetti / tathety arthaḥ / svakaṃ",
    "GSP27motik_4u:3321": " kathambhūtam / īkṣitam svasmād bahiḥprasaraṇena dṛṣṭam / anyathā atīndriyatvahāneḥ /",
    "GSP27motik_4u:3322": " atīndriyaṃ hi indriyaṃ sarvair uktam //MT_4,31.45 //",
    "GSP27motik_4u:3323": " nanu tarhi keśoṇḍukavat bhāsamānatvāt jagat kiñcid asti / tat katham asya nirvāṇarūpatvam uktam ity / atrāha",
    "GSP27motik_4u:3324": " na tat keśoṇḍukaṃ kiñcit sā hi dṛṣṭis tathā sthitā / naivaṃ dṛśyam idaṃ kiñcid itthaṃ cidvyoma saṃsthitam //MU_4,31.46//",
    "GSP27motik_4u:3325": " tat bhāsamānam / keśoṇḍukaṃ kiñcid api na bhavati / hi yasmāt / sā dṛṣṭiḥ taimirikadṛṣṭiḥ /",
    "GSP27motik_4u:3326": " tathā keśoṇḍukarūpeṇa / sthitā bhavati / yataḥ sahasraśaḥ anviṣyamāṇam api keśoṇḍukaṃ",
    "GSP27motik_4u:3327": " hastagrāhyaṃ na bhavati / na cānyat tatra tadadhiṣṭhānatvayogyaṃ vastv asti / ato",
    "GSP27motik_4u:3328": " jñāyate dṛṣṭir eva tathātvena bhāsate iti bhāvaḥ / proktaṃ nyāyam prakṛte ḥpi saṅghaṭayati",
    "GSP27motik_4u:3329": " naivam iti / evam idam jagat / kiñcit na bhavati / cidvyoma cidākāśam / ittham jagadrūpeṇa /",
    "GSP27motik_4u:3330": " saṃsthitam bhavati / svapne hi cidvyomnaḥ jagadrūpeṇa saṃsthitir dṛṣṭā / ato na virodha",
    "GSP27motik_4u:3331": " iti bhāvaḥ //MT_4,31.46 //",
    "GSP27motik_4u:3332": " siddhāntaṃ kathayati",
    "GSP27motik_4u:3333": " sarvatra sarvam idam asti yathānubhūtaṃ no kiñcana kvacid ihāsti ca nānubhūtam / śāntaṃ sad ekam idam ātatam ittham āste santyaktaśaṅkam apabhedam atas tvam āssva //MU_4,31.47//",
    "GSP27motik_4u:3334": " yathānubhūtam evam eva nānātvenānubhūtam / idam sarvam sarvatrāsti / bhāsamānatvāt /",
    "GSP27motik_4u:3335": " nānubhūtam anubhavaviṣayatām agataṃ sat / kvacit kutracid api deśe / kiñcit leśenāpi /",
    "GSP27motik_4u:3336": " no asti / abhāsamānatvāt / anubhūtatvam ananubhūtatvaṃ ca jagataḥ jāgradādau suṣuptādau",
    "GSP27motik_4u:3337": " ca sarveṣāṃ svapratītisākṣikam eveti / nātrāyāso yuktaḥ / nanu tarhi sarvadā sat",
    "GSP27motik_4u:3338": " kim astīty / atrāha śāntam iti / śāntam anubhavitṛtvena sthitatvāt anubhūtatvānanubhūtatvākhyavikārarahitam /",
    "GSP27motik_4u:3339": " ekam advitīyam / ātatam samantāt vyāpakam / idam ātmatvena puraḥ sphurat / ittham",
    "GSP27motik_4u:3340": " anubhūtatvānanubhūtatvavikāragrastajagadrūpatvena sphurad iti śeṣaḥ / sat sanmātrākhyaṃ",
    "GSP27motik_4u:3341": " vastu / āste sarvadā tiṣṭhati / ananubhūtatvāvasthāyām api svānanubhūtyanubhavitṛtvena",
    "GSP27motik_4u:3342": " sthitatvāt / phalitaṃ kathayati santyakteti / ataḥ tvam santyaktaśaṅkam jagatsatyatvaśaṅkārahitam /",
    "GSP27motik_4u:3343": " abhedam bhedabuddhirahitam / āssva tiṣṭha //MT_4,31.47 //",
    "GSP27motik_4u:3344": " sargāntaślokenāpy etad eva kathayati",
    "GSP27motik_4u:3345": " śilodarākāraghanam praśāntam mahācito rūpam idaṃ kham accham / naivāsti nāstīti dṛśau kvacit sto yac cāsti tat sādhu tad eva bhāti //MU_4,31.48//",
    "GSP27motik_4u:3346": " idam accham kham nakiñcidrūpatvāt nirmalaṃ jagadākhyam ākāśam / mahācitaḥ rūpam svarūpam /",
    "GSP27motik_4u:3347": " bhavati / mahācitaḥ rūpaṃ kathambhūtam / śilodarasya yaḥ ākāraḥ / tadvad ghanam /",
    "GSP27motik_4u:3348": " cidghanam ity arthaḥ / ata eva praśāntam cetyākhyakṣobharahitam / svapnajagataḥ sphuṭaṃ",
    "GSP27motik_4u:3349": " cinmātrarūpatvadarśanād iti bhāvaḥ / nanu tarhi bhāvābhāvabuddhiḥ katham astīty /",
    "GSP27motik_4u:3350": " atrāha naivāstīti / asti nāstīti dṛśau bhāvābhāvabuddhī / kvacit naiva staḥ / ābhāsamātrarūpatvād",
    "GSP27motik_4u:3351": " ity arthaḥ / nanu tathāpi katham bhāsamānayoḥ bhāvābhāvayoḥ apahnavaḥ kartuṃ śakyata",
    "GSP27motik_4u:3352": " ity / atrāha yac cāstīti / yac ca bhāvābhāvarūpaṃ kiñcit tvaddṛṣṭyā asti / tat sādhu",
    "GSP27motik_4u:3353": " samyak / tad eva mahācidrūpam eva / asti / tad vinā sākṣirahitasya tasyāsatkalpatvāt /",
    "GSP27motik_4u:3354": " tatpratītisiddhatve tu svapnapadārthavat tattvānapāyāc ceti śivam //MT_4,31.48 //",
    "GSP27motik_4u:3355": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇa ekatriṃśaḥ sargaḥ //31//",
    "GSP27motik_4u:3356": " oṃ / śrīrāmaḥ pṛcchati",
    "GSP27motik_4u:3357": " satām apy asatām eva bālayakṣapiśācavat / dāmavyālakaṭādīnāṃ duḥkhasyāntaḥ katham bhavet //MU_4,32.1//",
    "GSP27motik_4u:3358": " duḥkhasya nānāyonibhramaṇarūpasya //MT_4,32.1//",
    "GSP27motik_4u:3359": " śrīvasiṣṭha uttaraṃ kathayati",
    "GSP27motik_4u:3360": " dāmavyālakaṭārthaṃ tais tadaiva yamakiṅkaraiḥ / prārthitena yamenoktam idaṃ śṛṇu raghūdvaha //MU_4,32.2//",
    "GSP27motik_4u:3361": " spaṣṭam //MT_4,32.2//",
    "GSP27motik_4u:3362": " yamavākyaṃ kathayati",
    "GSP27motik_4u:3363": " yadā viyogam eṣyanti śroṣyanti ca nijāṃ kathām / dāmādayas tadā muktā bhaviṣyantīty asaṃśayam //MU_4,32.3//",
    "GSP27motik_4u:3364": " itiśabdaḥ yamavākyasamāptau //MT_4,32.3//",
    "GSP27motik_4u:3365": " atra śrīrāmaḥ pṛcchati",
    "GSP27motik_4u:3366": " svavṛttāntam imaṃ kutra kadā kathaya te katham / śroṣyanti bhagavan kena varṇyamānaṃ yathākramam //MU_4,32.4//",
    "GSP27motik_4u:3367": " he bhagavan / tvaṃ yathākramaṃ kathaya / te dāmādayaḥ / imaṃ svavṛttāntaṃ kutra deśe / kadā kāle / kena varṇyamāṇam / katham kena prakāreṇa / śroṣyanti //MT_4,32.4//",
    "GSP27motik_4u:3368": " śrīvasiṣṭha uttaraṃ kathayati",
    "GSP27motik_4u:3369": " kaśmīreṣu mahāpadmasarasītīrapalvale / bhūyo bhūyo ḥnubhūyaite matsyayoniparamparām //MU_4,32.5//",
    "GSP27motik_4u:3370": " ālānitāśayā lolāḥ kālena layam āgatāḥ / tatraiva padmasarasi te bhaviṣyanti sārasāḥ //MU_4,32.6//",
    "GSP27motik_4u:3371": " ālānitāśayāḥ baddhamanasaḥ //5-6//",
    "GSP27motik_4u:3372": " tatra kalhāramālāsu sarojapaṭalīṣu ca / śevālavaravallīṣu taraṅgavalanāsu ca //MU_4,32.7//",
    "GSP27motik_4u:3373": " lalatkumudadolāsu nīlotpalalatāsu ca / śīkaraughābhralekhāsu śītalāvartavṛttiṣu //MU_4,32.8//",
    "GSP27motik_4u:3374": " saraḥsārasasambhogān bhuktvā bhuvanabhūṣaṇāḥ / vihṛtya suciraṃ kālam alam āgataśuddhayaḥ //MU_4,32.9//",
    "GSP27motik_4u:3375": " te viyuktā bhaviṣyanti muktaye labdhayuktayaḥ / rajaḥsattvatamāṃsīva bhedaprāptyā yadṛcchayā //MU_4,32.10//",
    "GSP27motik_4u:3376": " taraṅgarūpāḥ yāḥ valanāḥ dolāviśeṣāḥ / tāsu / saraḥsārasānāṃ sambhogāḥ / tān / sārasocitān",
    "GSP27motik_4u:3377": " bhogān ity arthaḥ / āgataśuddhayaḥ prāptakāṣāyapākāḥ / ata eva bhuvanabhūṣaṇāḥ ārṣam",
    "GSP27motik_4u:3378": " puṃstvam / labdhā yuktiḥ viyogarūpā yuktiḥ yaiḥ / te / tādṛśāḥ / yadṛcchayā na tu",
    "GSP27motik_4u:3379": " prayatnena / te kānīva / rajaḥsattvatamāṃsīva / yathā tāni yadṛcchayā siddhayā /",
    "GSP27motik_4u:3380": " bhedaprāptyā viyuktāni bhaviṣyanti / tathety arthaḥ //MT_4,32.7-10 //",
    "GSP27motik_4u:3381": " kaśmīramaṇḍalasyāntar nagaraṃ nagaśobhitam / nāmnādhiṣṭhānam ity etac chrīmat tatra bhaviṣyati //MU_4,32.11//",
    "GSP27motik_4u:3382": " spaṣṭam //MT_4,32.11//",
    "GSP27motik_4u:3383": " pradyumnaśikharaṃ nāma tasya madhye bhaviṣyati / śṛṅgaṃ laghu sarojasya kośacakram ivodare //MU_4,32.12//",
    "GSP27motik_4u:3384": " kośacakram karṇikā //MT_4,32.12//",
    "GSP27motik_4u:3385": " tasya mūrdhni girer gehaṃ ko ḥpi rājā kariṣyati / abhraṅkaṣamahāsālaṃ śṛṅge śṛṅgam ivāparam //MU_4,32.13//",
    "GSP27motik_4u:3386": " spaṣṭam //MT_4,32.13//",
    "GSP27motik_4u:3387": " gṛhasyeśānakoṇādriśirobhittivraṇodare / tasyāniśam aviśrāntavātoddhūtatṛṇāṅkite //MU_4,32.14//",
    "GSP27motik_4u:3388": " ālaye dānavo vyālaḥ kalaviṅko bhaviṣyati / prathamālpaśrutacchāttra ivārtharahitāraṭiḥ //MU_4,32.15//",
    "GSP27motik_4u:3389": " kalaviṅkaḥ kathambhūtaḥ / artharahitam āraṭati kūjatīti artharahitāraṭiḥ / ka iva /",
    "GSP27motik_4u:3390": " prathamam alpaśrutaḥ chāttraḥ prathamālpaśrutacchāttraḥ / sa iva / alpaśrutaḥ chāttro",
    "GSP27motik_4u:3391": " hi artharahitam eva raṭati / tataḥ kālena tu sārtham api raṭatīti prathamagrahaṇam //MT_4,32.14-15 //",
    "GSP27motik_4u:3392": " tasminn eva tadā kāle tatra rājā bhaviṣyati / śrīyaśaskaradevākhyaḥ śakraḥ svarga ivāparaḥ //MU_4,32.16//",
    "GSP27motik_4u:3393": " spaṣṭam //MT_4,32.16//",
    "GSP27motik_4u:3394": " dānavo dāmanāmā tu maṣakas tasya sadmani / bhaviṣyati bṛhatstambhapṛṣṭhacchidre mṛdudhvaniḥ //MU_4,32.17//",
    "GSP27motik_4u:3395": " spaṣṭam //MT_4,32.17//",
    "GSP27motik_4u:3396": " kaṭāvasthām prastauti",
    "GSP27motik_4u:3397": " adhiṣṭhānābhidhe tasminn evogranagare tadā / ratnāvalīvihārākhyo vihāro ḥpi bhaviṣyati //MU_4,32.18//",
    "GSP27motik_4u:3398": " vihāraḥ krīḍāpradeśaḥ //MT_4,32.18//",
    "GSP27motik_4u:3399": " tasmiṃs tadbhūmipāmātyo narasiṃha iti śrutaḥ / karāmalakavad dṛṣṭabandhamokṣo bhaviṣyati //MU_4,32.19//",
    "GSP27motik_4u:3400": " tasmin tatra vihāre / tasya bhūmipasyāmātyaḥ tadbhūmipāmātyaḥ //MT_4,32.19//",
    "GSP27motik_4u:3401": " bhaviṣyati gṛhe tasya krīḍanakrakaraḥ khagaḥ / kaṭo māyāsuro nāma kṛtahiñjīrapañjaraḥ //MU_4,32.20//",
    "GSP27motik_4u:3402": " kṛtaḥ hiñjīrapañjaraḥ lohapañjaraḥ yasya / tādṛśaḥ //MT_4,32.20//",
    "GSP27motik_4u:3403": " sa nṛsiṃho nṛpāmātyaḥ ślokair viracitām imām / dāmavyālakaṭādīnāṃ kathayiṣyati saṅkathām //MU_4,32.21//",
    "GSP27motik_4u:3404": " nṛsiṃhaḥ narasiṃhaḥ / dāmavyālakaṭādīnām sambandhinīṃ kathām / ādiśabdena śambarādīnāṃ grahaṇam //MT_4,32.21//",
    "GSP27motik_4u:3405": " sa kaṭaḥ krakaraḥ śrutvā tāṃ kathāṃ saṃsmṛtātmabhūḥ / śāntamithyāhamaṃśo ḥntaḥ paraṃ nirvāṇam eṣyati //MU_4,32.22//",
    "GSP27motik_4u:3406": " krakaraḥ pakṣaviśeṣarūpaḥ / sa kaṭaḥ tām svasambandhinīṃ kathāṃ śrutvā / saṃsmṛtā",
    "GSP27motik_4u:3407": " ātmabhūḥ svotpattiḥ yena / tādṛśaḥ / ata eva śāntaḥ mithyārūpaḥ ahamaṃśaḥ yasya /",
    "GSP27motik_4u:3408": " tādṛśaḥ san / param utkṛṣṭam / nirvāṇam brahmaṇy ātyantikaṃ layam / eṣyati gamiṣyati //MT_4,32.22 //",
    "GSP27motik_4u:3409": " pradyumnaśikharaprāntavāstavyaḥ kalaviṅkakaḥ / tathaiva svakathāṃ śrutvā paraṃ nirvāṇam eṣyati //MU_4,32.23//",
    "GSP27motik_4u:3410": " tathaiva kaṭavat eva //MT_4,32.23//",
    "GSP27motik_4u:3411": " rājamandiradārvantar vraṇavāstavyatāṃ gataḥ / maṣako ḥpi prasaṅgena śrutvā śāntim upaiṣyati //MU_4,32.24//",
    "GSP27motik_4u:3412": " prasaṅgena kathāprasaṅgena //MT_4,32.24//",
    "GSP27motik_4u:3413": " saṅgṛhya kathayati",
    "GSP27motik_4u:3414": " pradyumnaśṛṅgāc caṭako maṣako rājamandirāt / vihārāt krakaraś ceti mokṣam eṣyanti rāghava //MU_4,32.25//",
    "GSP27motik_4u:3415": " spaṣṭam //MT_4,32.25//",
    "GSP27motik_4u:3416": " upasaṃhāraṃ karoti",
    "GSP27motik_4u:3417": " eṣa te kathitaḥ sarvo dāmavyālakaṭakramaḥ / māyeyam eva sāṃsārī śūnyaivātyantabhāsurā //MU_4,32.26//",
    "GSP27motik_4u:3418": " bhramayaty aparijñātā mṛgatṛṣṇāmbudhīr iva / saṃśāmyati parijñātā mṛgatṛṣṇāmbudhīr iva //MU_4,32.27//",
    "GSP27motik_4u:3419": " evam dāmādivat / aparijñātā kiṃrūpeyam ity avicāritā //MT_4,32.26-27//",
    "GSP27motik_4u:3420": " mahato ḥpi padād evaṃ rāmājñānavaśād adhaḥ / patanti mohitā mūḍhā dāmavyālakaṭā iva //MU_4,32.28//",
    "GSP27motik_4u:3421": " evam dāmādivat //MT_4,32.28//",
    "GSP27motik_4u:3422": " padād adhaḥpātam eva kathayati",
    "GSP27motik_4u:3423": " kva bhrūkṣepaviniṣpiṣṭamerumandarasahyatā / kva rājagṛhadārvantar vraṇe maṣakarūpatā //MU_4,32.29//",
    "GSP27motik_4u:3424": " spaṣṭam //MT_4,32.29//",
    "GSP27motik_4u:3425": " kva capeṭacchaṭāmātrapātitārkendubimbatā / kva pradyumnagirau gehe bhittivraṇavihaṅgatā //MU_4,32.30//",
    "GSP27motik_4u:3426": " spaṣṭam //MT_4,32.30//",
    "GSP27motik_4u:3427": " kva puṣpalīlayālolakaratolitamerutā / kvārṣyaśṛṅge nṛsiṃhasya gṛhe krakarapotatā //MU_4,32.31//",
    "GSP27motik_4u:3428": " arṣyaśṛṅge pradyumnaśṛṅge //MT_4,32.31//",
    "GSP27motik_4u:3429": " nanu katham āpatataḥ satyabhūtasyādhaḥpātasya nivṛttiḥ śakyakriyety / atrāha",
    "GSP27motik_4u:3430": " cidākāśo hi mithyaiva rajasārañjitaprabhaḥ / svarūpam atyajann eva virūpam iva budhyate //MU_4,32.32//",
    "GSP27motik_4u:3431": " hi yasmāt / cidākāśaḥ mithyā rajasā rajoguṇākhyadūlyā / ārañjitaprabhaḥ rūṣitaprakāśaḥ /",
    "GSP27motik_4u:3432": " svarūpam cittvākhyaṃ svarūpam / atyajann eva / virūpam iva / bhāvapradhāne nirdeśaḥ /",
    "GSP27motik_4u:3433": " virūpatvam iva / svarūpaviruddhaṃ jaḍatvam iva / budhyate anubhavati / paramārthatas",
    "GSP27motik_4u:3434": " tu na budhyate itīvaśabdopādānam / ataḥ rajjusarpāpātavat virūpatvāparaparyāyādhaḥcyutyāpātaḥ",
    "GSP27motik_4u:3435": " na durvāra iti bhāvaḥ //MT_4,32.32 //",
    "GSP27motik_4u:3436": " punar apy etad eva kathayati",
    "GSP27motik_4u:3437": " svayaiva vāsanābhrāntyā satyayevāpy asatyayā / mṛgatṛṣṇāmbubuddhyeva yāti jantur avāntaram //MU_4,32.33//",
    "GSP27motik_4u:3438": " jantuḥ cidekasāraḥ dehābhimānī jīvaḥ / svayā svāvyatiriktayā / vāsanābhrāntyā śarīre",
    "GSP27motik_4u:3439": " ātmatvavāsanārūpeṇa bhrameṇa / avāntaram viśrāntipradeśād bhinnaṃ śarīrāhambhāvākhyam",
    "GSP27motik_4u:3440": " avāntaram pradeśaṃ / yāti / kathambhūtayā / paramārthataḥ asatyayāpi bhāsamānatvāt",
    "GSP27motik_4u:3441": " satyayā / ayam bhāvaḥ / yathā puruṣaḥ kañcid deśaṃ gantukāmaḥ taddeśavāsanākṛtayā",
    "GSP27motik_4u:3442": " bhrāntyāvāntarapradeśān yāti / tathā jīvaḥ citsvarūpaṃ svātmānaṃ gantukāmaḥ tadvāsanākṛtayā",
    "GSP27motik_4u:3443": " bhrāntyā deharūpe ātmani tiṣṭhatīti / ataḥ vāsanākṛta evādhaḥpāto ḥstīti / vāsanayā",
    "GSP27motik_4u:3444": " kayeva / mṛgatṛṣṇāmbubuddhyā iva / yathā mṛgaḥ viśrāntisthānabhūtaṃ jaladeśaṃ gantukāmaḥ",
    "GSP27motik_4u:3445": " mṛgatṛṣṇāmbubuddhyā marudeśe tiṣṭhati / tathety arthaḥ //MT_4,32.33 //",
    "GSP27motik_4u:3446": " nanu kenopāyenādhaḥpāto nivartate ity / atrāha",
    "GSP27motik_4u:3447": " taranti te bhavāmbhodhiṃ svapravāhadhiyaiva ye / śāstreṇāsad idaṃ dṛśyam iti nirvāsanaṃ sthitāḥ //MU_4,32.34//",
    "GSP27motik_4u:3448": " te puruṣāḥ / svapravāhabuddhyā eva svapravāhena sthitāḥ / na tu gurvādipreritā yā",
    "GSP27motik_4u:3449": " buddhiḥ / tayā eva / bhavāmbhodhim taranti te / ke ye / śāstreṇopāyabhūtenādhyātmaśāstreṇa",
    "GSP27motik_4u:3450": " iti / nirvāsanam dṛśyasaṃskārarahitam / sthitā iti / kim iti / idam anubhūyamānam /",
    "GSP27motik_4u:3451": " dṛśyam / asat sattārahitam / bhavati / pratītimātrasāratvāt ity arthaḥ / ataḥ śāstrasyaivātra",
    "GSP27motik_4u:3452": " mukhyam upāyatvam iti bhāvaḥ //MT_4,32.34 //",
    "GSP27motik_4u:3453": " śuṣkatarkāṇām etadupāyatvaṃ nirvārayati",
    "GSP27motik_4u:3454": " tārārāvavikārīṇi śuṣkatarkamatāni ye / yānti śvabhrajalāny āśu nāśubhaṃ nāśayanti te //MU_4,32.35//",
    "GSP27motik_4u:3455": " ye puruṣāḥ / tāraḥ udbhaṭaḥ / yaḥ ārāvaḥ kathanam / sa eva vikāraḥ / tadyuktāni tārārāvavikārīṇi /",
    "GSP27motik_4u:3456": " śuṣkāḥ paramātmatattvanirṇayākhyarasarāhityena mukhaśoṣakārighaṭapaṭādinirṇayākhyapāruṣyeṇa",
    "GSP27motik_4u:3457": " ca śuṣkatulyāḥ / ye tarkāḥ tarkābhāsāḥ / tadyuktāni matāni śuṣkatarkamatāni / yānti /",
    "GSP27motik_4u:3458": " tāny evopāyatvenāśrayam / te puruṣāḥ / aśubham saṃsārākhyam anartham / na nāśayanti /",
    "GSP27motik_4u:3459": " api tu nānāvikalpagrastatvād vardhayanty eveti bhāvaḥ / śuṣkatarkamatāni kāni / śvabhrajalāni",
    "GSP27motik_4u:3460": " śvabhrajalatulyānīti yāvat / śvabhrajalāny api tārārāvavikārīṇi śuṣkāni duṣprāpatvāt",
    "GSP27motik_4u:3461": " malānāśakāni ca bhavanti //MT_4,32.35 //",
    "GSP27motik_4u:3462": " nanu tarhi keṣām aśubhanāśaḥ sampadyata ity / atrāha",
    "GSP27motik_4u:3463": " svānubhūtiprasiddhena mārgeṇāgamagāminā / na vināśo bhavaty aṅga gacchatām patatām iva //MU_4,32.36//",
    "GSP27motik_4u:3464": " he aṅga / svā nijā / yā anubhūtiḥ anubhavaḥ / tena prasiddhena svānubhavasiddheneti",
    "GSP27motik_4u:3465": " yāvat / tathā āgamam sacchāstram / anugacchatīti tādṛśena mārgeṇa gacchatām vināśaḥ",
    "GSP27motik_4u:3466": " aśubhanāśarūpaḥ vināśaḥ / na bhavati / teṣām aśubhaṃ na naśyatīty arthaḥ / teṣāṃ",
    "GSP27motik_4u:3467": " keṣām iva / patatām iva / yathā patatām kumārgaluṭhitānām / vināśo bhavati / tathaiṣāṃ",
    "GSP27motik_4u:3468": " na bhavatīti vyatirekadṛṣṭāntaḥ / svamataviruddhanivartanāya svānubhūtiprasiddhenety",
    "GSP27motik_4u:3469": " uktam [...] //MT_4,32.36 //",
    "GSP27motik_4u:3470": " nanu yadi tarkamatāśrayaṇenānarthaprāptiḥ syāt tarhi tadapekṣayā sāṃsāriko vyavahāra eva śreyān ity / atrāha",
    "GSP27motik_4u:3471": " idam me syād idam me syād iti buddhimatām matiḥ / svena daurbhāgyadainyena na bhasmāpy upatiṣṭhate //MU_4,32.37//",
    "GSP27motik_4u:3472": " idam vastu / me mama / syāt bhavatu / idam me syād iti evam / buddhimatām buddhiyuktānām /",
    "GSP27motik_4u:3473": " matiḥ buddhiḥ / svena daurbhāgyadainyena nijena mamatākhyadāridryakṛtena dīnatvena /",
    "GSP27motik_4u:3474": " bhasmāpi nopatiṣṭhate na prāpnoti / anekārthatvāt dhātūnām upapūrvaḥ tiṣṭhatir atra",
    "GSP27motik_4u:3475": " prāptyarthe vartate / āśāmayasya sāṃsārikavyavahārasyātmaprāptyupāyatve nāmāpi grahītuṃ",
    "GSP27motik_4u:3476": " na yogyam iti / kā kathā śuṣkatarkāt śraiṣṭhyasyeti bhāvaḥ //MT_4,32.37 //",
    "GSP27motik_4u:3477": " proktasāṃsārikavyavahārarahitasya śubhaprāptiṃ kathayati",
    "GSP27motik_4u:3478": " vetti nityam udārātmā trailokyam api yas tṛṇam / taṃ tyajanty āpadaḥ sarvā rasateva jarattṛṇam //MU_4,32.38//",
    "GSP27motik_4u:3479": " yaḥ udārātmā mamatākhyadāridryarahitaḥ / nityam na tu abhimatavastuprāptikāla eva /",
    "GSP27motik_4u:3480": " trailokyam api tṛṇaṃ vetti / tam puruṣam / sarvāḥ āpadaḥ tyajanti / atṛpter evāpacchabdapravṛttinimittatvāt /",
    "GSP27motik_4u:3481": " āpadaḥ kā iva / rasatā iva / pādapūraṇārtho bhāvapratyayaḥ / rasaḥ iva / yathā rasaḥ",
    "GSP27motik_4u:3482": " jarattṛṇaṃ tyajati / tathety arthaḥ //MT_4,32.38 //",
    "GSP27motik_4u:3483": " nanu sarvaṃ tyajataḥ kathaṃ śarīrayātrā sidhyatīty / atrāha",
    "GSP27motik_4u:3484": " parisphurati yasyāntar nityaṃ sattvacamatkṛtiḥ / brāhmam aṇḍam ivākhaṇḍaṃ lokeśāḥ pālayanti tam //MU_4,32.39//",
    "GSP27motik_4u:3485": " yasya puruṣasya / sattvacamatkṛtiḥ / sattvasya sarvatyāgarūpasya dhairyasya / camatkṛtiḥ",
    "GSP27motik_4u:3486": " camatkāraḥ / antaḥ manasi / sphurati / na tu dambhālasyādinā vacanamātre eva sphurati /",
    "GSP27motik_4u:3487": " taṃ lokeśāḥ akhaṇḍam samyak / pālayanti / kim iva / brahmāṇḍam iva / atyantanirlobhasya",
    "GSP27motik_4u:3488": " kāryam brahmāṇḍakāryam iva svayam eva sampadyata iti bhāvaḥ //MT_4,32.39 //",
    "GSP27motik_4u:3489": " nanu yadi kadācit tasya durantā vipat syāt tadā kiṃ kāryam ity / atrāha",
    "GSP27motik_4u:3490": " apy āpadi durantāyāṃ naiva rantavyam akrame / rāhur apy akrameṇaiva pibann apy amṛtam mṛtaḥ //MU_4,32.40//",
    "GSP27motik_4u:3491": " durantāyām api antarahitāyām / bahvyām apīti yāvat / āpadi vicārayuktena puruṣeṇa /",
    "GSP27motik_4u:3492": " akrame śāstrādiviruddhe krame / na rantavyam na laganīyam / arthāt svapravāhāgate",
    "GSP27motik_4u:3493": " krame rantavyam iti jñeyam [...] / ataḥ krama eva kārya iti bhāvaḥ //MT_4,32.40 //",
    "GSP27motik_4u:3494": " kramapradarśakaṃ sacchāstrādikam praśaṃsati",
    "GSP27motik_4u:3495": " sacchāstrasādhusamparkam arkam ugraprakāśadam / ye śrayanti na te yānti mohāndhyasya punar vaśam //MU_4,32.41//",
    "GSP27motik_4u:3496": " mohāndhyasyākramarūpasyety arthaḥ //MT_4,32.41//",
    "GSP27motik_4u:3497": " sacchāstrādisevanād utpannān maitryādiguṇān praśaṃsati",
    "GSP27motik_4u:3498": " avaśyā vaśyam āyānti yānti sarvāpadaḥ kṣayam / avaśyam bhavati śreyaḥ kreyaṃ yasya guṇair yaśaḥ //MU_4,32.42//",
    "GSP27motik_4u:3499": " avaśyāḥ śatravaḥ / śreyaḥ mokṣākhyam paramakalyāṇam / kreyam grāhyam / utpādyam iti",
    "GSP27motik_4u:3500": " yāvat / guṇaiḥ sacchāstrādisevanotpāditaiḥ maitryādiguṇaiḥ / tasmāt yaśaütpādakān",
    "GSP27motik_4u:3501": " guṇān evāśrayed iti bhāvaḥ //MT_4,32.42 //",
    "GSP27motik_4u:3502": " guṇalubdhatvam praśaṃsati",
    "GSP27motik_4u:3503": " yeṣāṃ guṇeṣv asantoṣo rāgo yeṣāṃ śrutam prati / satye vyasanino ye ca te narāḥ paśavo ḥpare //MU_4,32.43//",
    "GSP27motik_4u:3504": " asantoṣaḥ apūrṇatā / śrutam adhyātmaśāstram / apare etebhyaḥ vyatiriktāḥ //MT_4,32.43//",
    "GSP27motik_4u:3505": " guṇotpāditaṃ yaśaḥ praśaṃsati",
    "GSP27motik_4u:3506": " yaśaścandrikayā yeṣām bhāsitaṃ janahṛnnabhaḥ / teṣāṃ kṣīrasamudrāṇāṃ nūnam mūrtau sthito hariḥ //MU_4,32.44//",
    "GSP27motik_4u:3507": " yeṣām puruṣāṇām / sambandhinyā yaśaścandrikayā maitryādiguṇotpāditayā yaśaścandrikayā /",
    "GSP27motik_4u:3508": " janahṛnnabhaḥ janahṛdayaḥ ākāśaḥ / bhāsitam / teṣāṃ kṣīrasamudrāṇām candrikotpādakatvasāmyāt",
    "GSP27motik_4u:3509": " kṣīrasamudratulyānām / nūnam niścayena / mūrtau hariḥ śrīnārāyaṇaḥ / sthitaḥ bhavati /",
    "GSP27motik_4u:3510": " teṣām manasi bhagavān satatam eva sphuratīti bhāvaḥ / yuktaṃ ca kṣīrasamudramūrtau",
    "GSP27motik_4u:3511": " śrīharyavasthānam //MT_4,32.44 //",
    "GSP27motik_4u:3512": " bhuktam bhoktavyam akhilaṃ dṛṣṭā draṣṭavyadṛṣṭayaḥ / kim anyad bhavabhaṅgāya bhūyo bhogeṣv alubdhatā //MU_4,32.45//",
    "GSP27motik_4u:3513": " yuṣmābhiḥ akhilam bhoktavyam bhuktam / kiñcidbhogadvāreṇa tatsamānayogakṣemāḥ sarve",
    "GSP27motik_4u:3514": " bhogā bhuktā ity arthaḥ / draṣṭavyāḥ darśanīyāḥ / dṛṣṭayaḥ dṛṣṭāḥ / atrāpi pūrvavat",
    "GSP27motik_4u:3515": " eva yojyam / bhūyaḥ punaḥ / anyat itarat bhoktavyaṃ draṣṭavyaṃ vā / kim asti / kiñcid",
    "GSP27motik_4u:3516": " api nāstīty arthaḥ / ataḥ bhavabhaṅgāya saṃsāranāśāya / alubdhatā lobharāhityam /",
    "GSP27motik_4u:3517": " dhāryatām iti śeṣaḥ //MT_4,32.45 //",
    "GSP27motik_4u:3518": " yathākramaṃ yathāśāstraṃ yathācāraṃ yathāsthiti / sthīyatām mucyatām antar bhogagārdhyam avāstavam //MU_4,32.46//",
    "GSP27motik_4u:3519": " yathācāram svācārasadṛśam / na tv ācārāntaraniṣṭhatayā / tattve hi ayuktaṃ kāritvaṃ",
    "GSP27motik_4u:3520": " syāt / yathāsthiti / na tu gṛhasthaḥ san vanasthatayā vanastho vā san gṛhasthatayety",
    "GSP27motik_4u:3521": " arthaḥ / antaḥ manasi / bhogagārdhyam bhogeṣu gardhaḥ lobhaḥ yasya / saḥ bhogagardhaḥ /",
    "GSP27motik_4u:3522": " tasya bhāvaḥ / tat //MT_4,32.46 //",
    "GSP27motik_4u:3523": " saṃstavaḥ kriyatāṃ kīrtyā guṇair gaganagāmibhiḥ / trāyante mṛtyunopetaṃ na kadācana bhogakāḥ //MU_4,32.47//",
    "GSP27motik_4u:3524": " yuṣmābhiḥ / gaganagāmibhiḥ guṇaiḥ maitryādiguṇaiḥ / utpannayā kīrtyā saha / saṃstavaḥ",
    "GSP27motik_4u:3525": " paricayaḥ / kriyatām / nanu bhogaiḥ saha saṃstavaṃ tyaktvā kīrtyā saha kimarthaṃ",
    "GSP27motik_4u:3526": " kurma ity / atrāha trāyanta iti / ye tādṛśyām maraṇāvasthāyāṃ nopayujyante kiṃ taiḥ",
    "GSP27motik_4u:3527": " saha saṃstaveneti bhāvaḥ //MT_4,32.47 //",
    "GSP27motik_4u:3528": " guṇotpāditayaśoyuktān praśaṃsati",
    "GSP27motik_4u:3529": " gāyanti siddhasundaryo yeṣām indusitaṃ yaśaḥ / gītibhir gaganābhoge te jīvanti mṛtāḥ pare //MU_4,32.48//",
    "GSP27motik_4u:3530": " pare proktayaśorahitāḥ //MT_4,32.48//",
    "GSP27motik_4u:3531": " nanu yadi proktaguṇārjanenāpi na kiñcit setsyati tadā kiṃ kāryam ity / atrāha",
    "GSP27motik_4u:3532": " paramam pauruṣaṃ yatnam āsthāyādāya sūdyamam / yathāśāstram anudvegam ācārāt ko na siddhibhāk //MU_4,32.49//",
    "GSP27motik_4u:3533": " ācārāt guṇārjanarūpāt ācārāt //MT_4,32.49//",
    "GSP27motik_4u:3534": " nanu yadā kadācin mayā guṇārjane yatnaḥ kṛta eva kiṃ tena sampannam ity / atrāha",
    "GSP27motik_4u:3535": " yathāśāstraṃ viharatā tvarā kāryā na siddhiṣu / cirakālaparāpakvā siddhiḥ puṣṭaphalā bhavet //MU_4,32.50//",
    "GSP27motik_4u:3536": " spaṣṭam //MT_4,32.50//",
    "GSP27motik_4u:3537": " phalitaṃ kathayati",
    "GSP27motik_4u:3538": " vītaśokabhayāyāsam agardham apayantraṇam / vyavahāro yathāśāstraṃ kriyatām mā vinaśyatām //MU_4,32.51//",
    "GSP27motik_4u:3539": " agardham lobharahitam / apayantraṇam bandhanarahitam //MT_4,32.51//",
    "GSP27motik_4u:3540": " jīvo jīrṇāndhakūpeṣu bhaveṣv antardhim āgataḥ / bhavatām bhūribhaṅgānām adhunoddhriyatām ataḥ //MU_4,32.52//",
    "GSP27motik_4u:3541": " bhūribhaṅgānām bahunāśayuktānām / bhavatām / jīvaḥ jīrṇāndhakūpeṣu duḥkhadatvena",
    "GSP27motik_4u:3542": " jīrṇāndhakūparūpeṣu / bhaveṣu / antardhim gataḥ / kṣīṇa iti yāvat / bhavati / ataḥ",
    "GSP27motik_4u:3543": " yuṣmābhiḥ adhunā saḥ jīvaḥ uddhriyatām / andhakūpamagnasya hi uddharaṇam avaśyam",
    "GSP27motik_4u:3544": " eva kāryam iti bhāvaḥ //MT_4,32.52 //",
    "GSP27motik_4u:3545": " itaḥ prabhṛti mā bhūyo gamyatām adharād adhaḥ / idaṃ nirdhāryatāṃ śāstram astram āpannivāraṇe //MU_4,32.53//",
    "GSP27motik_4u:3546": " yuṣmābhiḥ / itaḥ prabhṛti asmān madupadeśāt prabhṛti / bhūyaḥ punaḥ / adharād adhaḥsthānād /",
    "GSP27motik_4u:3547": " adhaḥ mā gamyatām / yuṣmābhiḥ / idam maduktam / etac chāstram / nirdhāryatām niścīyatām /",
    "GSP27motik_4u:3548": " idam kim / āpannivāraṇe astram astrabhūtam āpannivārakam ity arthaḥ //MT_4,32.53 //",
    "GSP27motik_4u:3549": " raṇe rabhasanirlūnavāraṇe prāṇam ujjhatām / kim arthamātrayā kāryam āryāḥ śāstram avekṣyatām //MU_4,32.54//",
    "GSP27motik_4u:3550": " arthamātrayā dhanaleśena arthamātrārtham / raṇādikāryaṃ tyaktvā idam eva śāstram avekṣyatām iti piṇḍārthaḥ //MT_4,32.54//",
    "GSP27motik_4u:3551": " idam bimbam idaṃ nimbam iti matyā vicāryatām / svayā parapreraṇayā yāta mā paśavo yathā //MU_4,32.55//",
    "GSP27motik_4u:3552": " idam bimbam bimbaphalam bhavati / idaṃ nimbam nimbaphalam bhavati / iti evam / svayā",
    "GSP27motik_4u:3553": " matyā buddhyā / vicāryatām / parapreraṇayā mā yāta mā gacchata / ke yathā / paśavo",
    "GSP27motik_4u:3554": " yathā / yathā paśavaḥ parapreraṇayā yānti tathā yūyam mā yātety arthaḥ //MT_4,32.55 //",
    "GSP27motik_4u:3555": " daurbhāgyadāyinī dīnā śubhahīnāvicāraṇā / ghanadīrghamahānidrā tyajyatāṃ samprabudhyatām //MU_4,32.56//",
    "GSP27motik_4u:3556": " yuṣmābhiḥ / avicāraṇā avicārākhyā ghanadīrghā cāsau mahānidrā / sā tyajyatām / kathambhūtā",
    "GSP27motik_4u:3557": " sā / daurbhāgyadāyinī āśārūpadāridryadāyinī / tāṃ tyaktvā samprabudhyatām / yuktaś",
    "GSP27motik_4u:3558": " ca nidrātyāgānantaram prabodhaḥ //MT_4,32.56 //",
    "GSP27motik_4u:3559": " suptaiḥ mā sthīyatāṃ vṛddhamandakacchapavac chanaiḥ / utthānam aṅgīkriyatāṃ jarāmaraṇaśāntaye //MU_4,32.57//",
    "GSP27motik_4u:3560": " yuṣmābhiḥ / vṛddhamandakacchapavat suptaiḥ svātmavicāre vimukhaiḥ / mā sthīyatām /",
    "GSP27motik_4u:3561": " vṛddhamandakacchapo hi suptaḥ tiṣṭhati / śanaiḥ krameṇa / jarāmaraṇaśāntaye mokṣāya /",
    "GSP27motik_4u:3562": " utthānam udyogaḥ / aṅgīkriyatām nirvāṇamukhyopāyabhūtaṃ sacchāstravicārādi kriyatām",
    "GSP27motik_4u:3563": " ity arthaḥ //MT_4,32.57 //",
    "GSP27motik_4u:3564": " nanu sukhasādhanadhanādyarjanam apahāya kimartham anyat kurma ity / atrāha",
    "GSP27motik_4u:3565": " anarthāyārthasampattir bhogaugho bhavarogadaḥ / āpade sampadaḥ sarvāḥ sarvatrānādaro jayaḥ //MU_4,32.58//",
    "GSP27motik_4u:3566": " arthasampattiḥ anarthāya duḥkhāya bhavati / arjanādau kleśahetutvāt / bhogaughaḥ",
    "GSP27motik_4u:3567": " bhavarogadaḥ bhavati / rāgādyutpādakatvāt / sampadaḥ śriyaḥ / āpade bhavanti / tāpakāridarpādidoṣotpādakatvāt /",
    "GSP27motik_4u:3568": " sarvatra samaste dhanādau bhāvajāte / anādaraḥ tyāgādānavyatiriktasvarūpā upekṣā /",
    "GSP27motik_4u:3569": " jayaḥ bhavati //MT_4,32.58 //",
    "GSP27motik_4u:3570": " lokatantrānusāreṇa vicārād vyavahāriṇām / śāstrācārāviruddhena karmaṇā śarma sidhyati //MU_4,32.59//",
    "GSP27motik_4u:3571": " lokatantrānusāreṇa lokācārānusāreṇa / vicārāt iti lyaplope pañcamī / tena vicāraṃ kṛtvety arthaḥ //MT_4,32.59//",
    "GSP27motik_4u:3572": " sargāntaślokenāpy etad eva kathayati",
    "GSP27motik_4u:3573": " svācāracārucaritasya viviktavṛtteḥ saṃsāraduḥkhalavasaukhyadaśāsv agṛdhnoḥ / āyur yaśāṃsi ca guṇāś ca sahaiva lakṣmyā phullanti mādhavalatā iva satphalāya //MU_4,32.60//",
    "GSP27motik_4u:3574": " svācāreṇa śobhanācāreṇa / cārucaritam yasya / saḥ / tādṛśasya / viviktā viśiṣṭā /",
    "GSP27motik_4u:3575": " vṛttiḥ vyāpāro yasya / saḥ / tādṛśasya / tathā duḥkhalavarūpāḥ ca tāḥ saukhyadaśāḥ",
    "GSP27motik_4u:3576": " duḥkhalavasaukhyadaśāḥ / saṃsārasya yāḥ duḥkhalavasaukhyadaśāḥ / tāsu agṛdhnoḥ lobharahitasya",
    "GSP27motik_4u:3577": " puruṣasya / āyuḥ yaśāṃsi guṇāś cety etāni vastūni / lakṣmyā sahaiva satphalāya mokṣākhyāya",
    "GSP27motik_4u:3578": " śobhanāya phalāya / phullanti vikasanti / mokṣam utpādayantīty arthaḥ / etāni vastūni",
    "GSP27motik_4u:3579": " kā iva / mādhavalatāḥ iva / yathā mādhavalatāḥ vasantalatāḥ / satphalāya phullanti /",
    "GSP27motik_4u:3580": " tathety arthaḥ / iti śivam //MT_4,32.60 //",
    "GSP27motik_4u:3581": " iti śrībhāskarakaṇṭhaviracitāyāṃ śrīmokṣopāyaṭīkāyāṃ sthitiprakaraṇe dvātriṃśaḥ sargaḥ //32//",
    "GSP27motik_4u:3582": " punar api pūrvoktam evārthaṃ kathayati",
    "GSP27motik_4u:3583": " sarvātiśayasāphalyāt sarvaṃ sarvatra sarvadā / sambhavaty eva tasmāt svaṃ śubhodyogaṃ na santyajet //MU_4,33.1//",
    "GSP27motik_4u:3584": " sarveṣām atiśayānām yat sāphalyam saphalatā / tato hetoḥ / sarvatra sarveṣu deśeṣu /",
    "GSP27motik_4u:3585": " sarvadā sarveṣu kāleṣu / sarvaṃ sambhavaty eva / yataḥ atiśayaprayuktānāṃ sarveṣāṃ",
    "GSP27motik_4u:3586": " yatnānāṃ sāphalyam asti / ataḥ sarvatra sarvadā sarvaṃ sambhavaty eveti yāvat / phalitaṃ",
    "GSP27motik_4u:3587": " kathayati tasmād iti / tasmāt tato hetoḥ / puruṣaḥ svaṃ śubhodyogaṃ na santyajet //MT_4,33.1 //",
    "GSP27motik_4u:3588": " viśeṣeṇa udyogasya sāphalyaṃ kathayati",
    "GSP27motik_4u:3589": " mitrasvajanabandhūnāṃ nandinānandadāyinā / sarasīśvaram ārādhya mṛtyur apy upanirjitaḥ //MU_4,33.2//nandinā nandirudreṇa //MT_4,33.2//",
    "GSP27motik_4u:3590": " sarvotkarṣeṇa vartante devā api vimarditāḥ / dānavair dānavāryāḍhyair gajaiḥ padmākarā iva //MU_4,33.3//gajaiḥ kathambhūtaiḥ / dānavāriṇā madajalenāḍhyaiḥ yuktaiḥ //MT_4,33.3//",
    "GSP27motik_4u:3591": " maruttanṛpater yajñe saṃvartena maharṣiṇā / brahmaṇevāparaḥ sargo racitaḥ sasurāsuraḥ //MU_4,33.4//spaṣṭam //MT_4,33.4//",
    "GSP27motik_4u:3592": " mahātiśayayuktena viśvāmitreṇa vipratā / bhūyo bhūyaḥ prayuktena duṣprāpā tapasārjitā //MU_4,33.5//spaṣṭam //MT_4,33.5//",
    "GSP27motik_4u:3593": " piṣṭātakāmbu duṣprāpaṃ rasāyanam ivāśnatā / durbhagenedṛśenāptaḥ kṣīroda upamanyunā //MU_4,33.6 //piṣṭātakāmbu/",
    "GSP27motik_4u:3594": " piṣṭamiśritaṃ jalam / īdṛśena durbhagena etādṛśena daridreṇa / āptaḥ / īśvarārādhanayeti",
    "GSP27motik_4u:3595": " śeṣaḥ //MT_4,33.6 //",
    "GSP27motik_4u:3596": " trailokyamallāṃs tṛṇavan nighnan viṣṇvabjajādikān / yuktyātiśayadārḍhyena kālaḥ śvetena",
    "GSP27motik_4u:3597": " kālitaḥ //MU_4,33.7 //yuktyā īśvarārādhanarūpeṇopāyena / śvetena rājaviśeṣeṇa / kathambhūtena /",
    "GSP27motik_4u:3598": " atiśaye yatnātiśaye / dārḍhyam dṛḍhatā yasya / tādṛśena //MT_4,33.7 //",
    "GSP27motik_4u:3599": " praṇayena yamaṃ jitvā kṛtvā vacanasaṅgaram / paralokād upānītaḥ sāvitryā satyavān",
    "GSP27motik_4u:3600": " patiḥ //MU_4,33.8 //praṇayena snehena / upānīta ity anena sambandhaḥ / vacanasaṅgaram",
    "GSP27motik_4u:3601": " vacanasaṅgrāmam //MT_4,33.8 //",
    "GSP27motik_4u:3602": " viśeṣeṇoktvā sāmānyena kathayati",
    "GSP27motik_4u:3603": " na so ḥsty atiśayo loke yasyāsti na phalaṃ sphuṭam / bhavitavyaṃ vicāryātaḥ sarvātiśayaśālinā //MU_4,33.9//",
    "GSP27motik_4u:3604": " atiśayaḥ yatnātiśayaḥ / phalitaṃ kathayati bhavitavyam iti / ataḥ sarvebhyaḥ yaḥ",
    "GSP27motik_4u:3605": " atiśayaḥ udyogākhyaḥ / tena śālatīti tādṛśena puruṣeṇa / vicārya bhavitavyam / aśubhaphalasampādakatvād",
    "GSP27motik_4u:3606": " aśubho yatnaḥ na kārya iti bhāvaḥ //MT_4,33.9 //",
    "GSP27motik_4u:3607": " nanu ko yatnaḥ śubho ḥsti / yatnātiśayavān bhavāmīty apekṣāyām āha",
    "GSP27motik_4u:3608": " ātmajñānam aśeṣāṇāṃ sukhaduḥkhadaśādṛśām / mūlaṃ kaṣakaraṃ tasmād bhāvyaṃ tatrātiśāyinā //MU_4,33.10//",
    "GSP27motik_4u:3609": " ātmajñānam ko ḥham ity evam ātmavicāraḥ / aśeṣāṇām samastānām / sukhaduḥkhadaśādṛśām /",
    "GSP27motik_4u:3610": " mūlaṃ kaṣakaraṃ mūlataḥ nāśakaram / bhavati / ātmavicāreṇa hi cidātmani ātmatvena",
    "GSP27motik_4u:3611": " prāpte śarīrānāsthāyāṃ ca jātāyāṃ śarīrānubaddhasukhaduḥkhādisparśo na bhavati /",
    "GSP27motik_4u:3612": " tasmāt tato hetoḥ / puruṣeṇa / tatra ātmajñāne / atiśayinā atiśayayuktena / bhāvyam //MT_4,33.10 //",
    "GSP27motik_4u:3613": " nanu dṛśyakṛtaṃ sukhaṃ tyaktvā kimartham atyantabhogatyāgasādhye ātmajñāne puruṣo lagatīty / atrāha",
    "GSP27motik_4u:3614": " nānayopahatārthinyā dṛśyadṛṣṭyātiduṣṭayā / duḥkhād ṛte nirābādhaṃ sukhaṃ kiñcid avāpyate //MU_4,33.11//",
    "GSP27motik_4u:3615": " upahataḥ naṣṭaḥ / arthaḥ puruṣārthaḥ / asyām astīti tādṛśyā / ata evātiduṣṭayā dṛśyarūpayā",
    "GSP27motik_4u:3616": " dṛṣṭyā dṛśyadṛṣṭyā / dṛśyeneti yāvat / duḥkhād ṛte duḥkhāmiśram / ata eva nirābādham",
    "GSP27motik_4u:3617": " bādharahitam / kiñcit sukhaṃ na avāpyate / yadi kiñcit prāpyate ḥpi duḥkhamiśram",
    "GSP27motik_4u:3618": " evety arthaḥ //MT_4,33.11 //",
    "GSP27motik_4u:3619": " nanu sarvasya brahmamayatvāt dṛśyadṛṣṭirūpasyāśamasya tannāśarūpasya śamasya ca ko bhedaḥ yenaivaṃ kathayasīty / atrāha",
    "GSP27motik_4u:3620": " aśamaḥ paramam brahma śamaś ca paramam padam / yady apy evaṃ tathāpy enam praśamaṃ viddhi śaṅkaram //MU_4,33.12//",
    "GSP27motik_4u:3621": " yady apy evam bhavati / evam katham / aśamaḥ dṛśyakṣobhaḥ / paramam brahma bhavati /",
    "GSP27motik_4u:3622": " śamaś ca dṛśyanāśaś ca / paramam padam bhavati / tatsāratvāt / tathāpi tvam enam",
    "GSP27motik_4u:3623": " praśamam dṛśyanāśam / śaṅkaram kalyāṇakāriṇam / viddhi / śamāśamarūpabrahmaprāptim",
    "GSP27motik_4u:3624": " praty upāyatvāt / nanv aśamasya brahmatvaṃ na sidhyati / satyam / brahmatvaṃ tvayā",
    "GSP27motik_4u:3625": " kiṃ jñātam / sukhakāritvam iti cen / na / sukhaduḥkhakāritvavyatiriktasya brahmatvayogāt /",
    "GSP27motik_4u:3626": " ataḥ sukhakārivat duḥkhakāriṇo ḥpi svarūpamātraprādhānyena brahmatvānapāyān na tvaccodyāvakāśaḥ /",
    "GSP27motik_4u:3627": " nanu tarhi ānandaikarūpatvaṃ katham brahmaṇaḥ kathayantīti cet / tatratya ānandaḥ",
    "GSP27motik_4u:3628": " na tvadanubhūta[ ]ttirūpānandarūpo bhavati / kiṃ tu apekṣārāhityamātrarūpa evāsau /",
    "GSP27motik_4u:3629": " sarvam brahmeti jñānena hi sarvatra heyopādeyatāvyatiriktā mahānandarūpā tṛptyaparaparyāyā",
    "GSP27motik_4u:3630": " upekṣā jāyate / sā ca sarvatra sambhavatīti alaṃ codyena //MT_4,33.12 //",
    "GSP27motik_4u:3631": " kartavyam upadiśati",
    "GSP27motik_4u:3632": " abhimānam parityajya śamam āśritya śāśvatam / vicārya prajñayāryatvaṃ kuryāt sajjanasevanam //MU_4,33.13//",
    "GSP27motik_4u:3633": " abhimānam mayedṛśaḥ śamaḥ kṛta ity evaṃrūpaṃ darpam / śamam dṛśyakṣobharāhityam / āryatvam sādhutvam / vicārya kenedaṃ sidhyatīti vicāraviṣayaṃ kṛtvā //MT_4,33.13//",
    "GSP27motik_4u:3634": " nanu āryatvasādhanam prasiddhaṃ tapastīrthādikaṃ tyaktvā kim ity aprasiddhaṃ sajjanasevanaṃ kartavyatvenopadiśasīty / atrāha",
    "GSP27motik_4u:3635": " na tapāṃsi na tīrthāni na śāstrāṇi jayanti vaḥ / saṃsārasāgarottāre sajjanāsevanaṃ yathā //MU_4,33.14//",
    "GSP27motik_4u:3636": " saṃsārasāgarāt yaḥ āryatvakaraṇadvāreṇa uttāraḥ / tasmin na jayanti na prabhavanti //MT_4,33.14//",
    "GSP27motik_4u:3637": " nanu kiṃlakṣaṇo ḥsau sajjanaḥ yasya sevanaṃ kartavyatvenopadiśasīty / atrāha",
    "GSP27motik_4u:3638": " lobhamoharuṣāṃ yasya tanutānudinam bhavet / yathāśāstraṃ viharataḥ svakarmasu sa sajjanaḥ //MU_4,33.15//",
    "GSP27motik_4u:3639": " yathāśāstraṃ svakarmasu śarīrayātrānimitteṣu nijeṣu karmasu / viharataḥ krīḍayā yatnaṃ",
    "GSP27motik_4u:3640": " kurvataḥ / yasya puruṣasya / anudinam lobhamoharuṣāṃ tanutā bhavet / saḥ sajjanaḥ",
    "GSP27motik_4u:3641": " bhavati //MT_4,33.15 //",
    "GSP27motik_4u:3642": " nanu mūrkhaśrotriyā api lobhāditānavayuktā dṛśyante / teṣāṃ saṅgenāpi kiñcit setsyaty atha vā nety / atrāha",
    "GSP27motik_4u:3643": " adhyātmaviduṣaḥ saṅgāt tasya sā dhīḥ pravartate / atyantābhāva evāsya yayā dṛśyasya dṛśyate //MU_4,33.16//",
    "GSP27motik_4u:3644": " adhyātmaviduṣaḥ adhyātmaśāstrajñasya / tasya lobhāditānavavataḥ sajjanasya / saṅgāt /",
    "GSP27motik_4u:3645": " puruṣasya sā dhīḥ pravartate / sā kā / yayā dhiyā kāraṇabhūtayā / puruṣeṇa / asya",
    "GSP27motik_4u:3646": " puraḥsphurataḥ / dṛśyasyātyantābhāvaḥ traikālikaḥ abhāvaḥ / dṛśyate / ata indriyāsāmarthyādinā",
    "GSP27motik_4u:3647": " lobhāditānavavato ḥpi mūrkhasya saṅgān na kiñcid api setsyatīti bhāvaḥ //MT_4,33.16 //",
    "GSP27motik_4u:3648": " nanu dṛśyātyantābhāvadarśanena kiṃ setsyatīty / atrāha",
    "GSP27motik_4u:3649": " dṛśyātyantābhāvatas tu param evāvaśiṣyate / anyābhāvavaśād āśu jīvas tatraiva līyate //MU_4,33.17//",
    "GSP27motik_4u:3650": " tu niścaye / dṛśyātyantābhāvataḥ lakṣaṇayā dṛśyātyantābhāvadarśanād dhetoḥ / param",
    "GSP27motik_4u:3651": " dṛśyādhiṣṭhānatvān muktam uttīrṇaṃ cinmātrākhyaṃ vastu / eva / avaśiṣyate avaśeṣatvena",
    "GSP27motik_4u:3652": " dṛśyate / nanu tato ḥpi kiṃ syād ity / atrāhānyābhāveti / tataḥ anyasya paravastuvyatiriktasya /",
    "GSP27motik_4u:3653": " abhāvāt / jīvaḥ draṣṭṛtvena sthitaḥ jīvaḥ / tatraiva parasmin vastuny eva / līyate /",
    "GSP27motik_4u:3654": " so ḥpi tadrūpatvena dṛśyate iti yāvat / jīvanmuktābhiprāyeṇaivamarthaḥ kṛtaḥ / videhamuktābhiprāyeṇa",
    "GSP27motik_4u:3655": " tu dṛśyātyantābhāvaḥ jīvalayaḥ ca[ ]śenopādhimukta eva jñeyaḥ //MT_4,33.17 //",
    "GSP27motik_4u:3656": " atyantābhāvasvarūpaṃ kathayati",
    "GSP27motik_4u:3657": " na cotpannaṃ na caivāsīd dṛśyaṃ na ca bhaviṣyati / vartamāne ḥpi naivāsti param evāsty aveditam //MU_4,33.18//",
    "GSP27motik_4u:3658": " vartamāne vartamānakāle / nanu yadi dṛśyaṃ nāsīt nāsti na bhaviṣyati tarhi kim asti /",
    "GSP27motik_4u:3659": " na hi abhāvasya etādṛk prapañcādhiṣṭhānatvaṃ yuktam ity / atrāha param eveti / param",
    "GSP27motik_4u:3660": " sākṣitvena sthitatvāt sarvottīrṇaṃ cinmātram / eva / asti / svapne tasyaiva prapañcādhiṣṭhānatvena",
    "GSP27motik_4u:3661": " dṛṣṭatvāt / tat kathambhūtam / aveditam vedyarahitam / aveditam iti karmaṇi ktaḥ //MT_4,33.18 //",
    "GSP27motik_4u:3662": " nanu katham etad astīty / atrāha",
    "GSP27motik_4u:3663": " etad yuktisahasreṇa darśitaṃ darśyate ḥpi ca / sarvair evānubhūtaṃ hi darśayiṣyāmi cādhunā //MU_4,33.19//",
    "GSP27motik_4u:3664": " etat dṛśyaṃ nāsīt nāsti na bhaviṣyatīty etat / nanu katham aprasiddham etat darśitam",
    "GSP27motik_4u:3665": " darśyate darśayiṣyasi cety / atrāha sarvair iti / hi yasmāt / etat sarvair anubhūtam",
    "GSP27motik_4u:3666": " vartamāne ktaḥ / anubhūyate ity arthaḥ / suṣuptāv iti śeṣaḥ / suṣuptau hi sarve dṛśyātyantābhāvam",
    "GSP27motik_4u:3667": " anubhavanti //MT_4,33.19 //",
    "GSP27motik_4u:3668": " abhyāsārtham punaḥ etad eva kathayati",
    "GSP27motik_4u:3669": " yathedam akhilaṃ śāntaṃ trijagat saṃvidambaram / idaṃ tattvaṃ tv asattvādi kuto ḥtra syāt kathañcana //MU_4,33.20//",
    "GSP27motik_4u:3670": " idam anubhūyamānam / akhilaṃ trijagat / śāntam saṃvedyākhyakṣobharahitam / saṃvidambaram",
    "GSP27motik_4u:3671": " cidākāśam bhavatīti yathā iti yat bhavati / idam tat / tattvam paramārthaḥ bhavati /",
    "GSP27motik_4u:3672": " tu vyatireke / atra saṃvidākāśarūpe jagati / asattvādi / asattvam acinmayatvaṃ cety",
    "GSP27motik_4u:3673": " evamādi / kathañcana kutaḥ syāt kathañcanāpi na syād ity arthaḥ / dṛṣṭaṃ ca svapnajagataḥ",
    "GSP27motik_4u:3674": " saṃvidākāśātmakatvam iti na virodhaḥ //MT_4,33.20 //",
    "GSP27motik_4u:3675": " nanu tarhi jagad iti śabdapratyayau kathaṃ rūḍhiṃ gatāv ity / atrāha",
    "GSP27motik_4u:3676": " cic camatkurute cāru cañcalācañcalātmani / yat tayaiva tad evedaṃ jagad ity avabudhyate //MU_4,33.21//",
    "GSP27motik_4u:3677": " cañcalā bāhyonmukhatve spandānuviddhā / cit / acañcalātmani paramārthataḥ tathāsthitatvāt",
    "GSP27motik_4u:3678": " acañcale svasvarūpe / cāru samyak / yat camatkurute svarūpāmarśarūpam āsvādaṃ karoti /",
    "GSP27motik_4u:3679": " tayā eva na tv anyena / tad eva camatkaraṇam eva / jagad iti avabudhyate jñāyate /",
    "GSP27motik_4u:3680": " na jagannāma kiñcid aparaṃ vastu asti / cidāśrayaviṣayasya svātmaparāmarśasyaiva",
    "GSP27motik_4u:3681": " jagattvād iti bhāvaḥ //MT_4,33.21 //",
    "GSP27motik_4u:3682": " nanu tathāpi katham bheda iva dṛśyata ity / atrāha",
    "GSP27motik_4u:3683": " trailokyarūpo ḥnubhavaś cidādityāṃśumaṇḍalam / kva vendvaṃśumator bhedo nirvikatthana kathyatām //MU_4,33.22//",
    "GSP27motik_4u:3684": " trailokyarūpaḥ trailokyākāraḥ / anubhavaḥ / trailokyam iti yāvat / cid evādityaḥ /",
    "GSP27motik_4u:3685": " tasyāṃśumaṇḍalam / bhavati / he nirvikatthana he amṛṣāvādin / tvayā kathyatām / kim",
    "GSP27motik_4u:3686": " ity apekṣāyām āha / kveti / indvaṃśumatoḥ jalamaṇḍalapratibimbitasūryāṃśumaṇḍalarūpasya",
    "GSP27motik_4u:3687": " indoḥ sūryasya ca / bhedaḥ kva bhavati / kasmin kāle deśe vā bhavati / yathā jalapratibimbitasūryāṃśumaṇḍalarūpasya",
    "GSP27motik_4u:3688": " candrasya sūryasya ca bhāsamāno ḥpi bhedaḥ paramārthataḥ nāsti / tathā bāhyāntaḥkaraṇapratibimbitacidādityāṃśumaṇḍalarūpasya",
    "GSP27motik_4u:3689": " jagataḥ cidādityasya ca bhāsamāno ḥpi bhedaḥ nāsty evety arthaḥ //MT_4,33.22 //",
    "GSP27motik_4u:3690": " sarvathā bhedābhāvaṃ kathayati",
    "GSP27motik_4u:3691": " svabhāvato ḥsyāś ciddṛṣṭer ye unmeṣanimeṣaṇe / jagadrūpānubhūtes tāv etāv astamayodayau //MU_4,33.23//",
    "GSP27motik_4u:3692": " svabhāvataḥ yatnarahitam / asyāḥ ātmatvena puraḥsthāyāḥ / ciddṛṣṭeḥ cidākhyāyāḥ dṛṣṭeḥ /",
    "GSP27motik_4u:3693": " ye unmeṣaṇanimeṣaṇe svavyatiriktaparāmarśarūpam unmeṣaṇaṃ svamātraparāmarśarūpaṃ",
    "GSP27motik_4u:3694": " nimeṣaṇaṃ ca bhavataḥ / tau eva unmeṣanimeṣau eva / jagadrūpā yā anubhūtiḥ / jagad",
    "GSP27motik_4u:3695": " iti yāvat / tasyāḥ astamayodayau bhavataḥ / nimeṣaṇam astamayaḥ / unmeṣaṇam udayaḥ /",
    "GSP27motik_4u:3696": " atha vā unmeṣaṇam svarūpaprasāraḥ / nimeṣaṇam svarūpasaṅkocaḥ / iti kṛtvā unmeṣaṇam",
    "GSP27motik_4u:3697": " astamayaḥ / nimeṣaṇam udaya iti yojyam / tathā ca bhedagandho ḥpi nāsti / na hi unmeṣanimeṣavataḥ",
    "GSP27motik_4u:3698": " unmeṣanimeṣau bhinnau iti bhāvaḥ / etac ca svapne suṣuptau ca sarvapratītisākṣikam",
    "GSP27motik_4u:3699": " eveti nātrāyastam //MT_4,33.23 //",
    "GSP27motik_4u:3700": " kāraṇatvena samastajagatpradhānabhūtāhaṅkāravarṇanam prastauti",
    "GSP27motik_4u:3701": " ahamartho ḥparijñātaḥ paramārthāmbare malaḥ / parijñāto ḥhamarthas tu paramārthāmbaram bhavet //MU_4,33.24//",
    "GSP27motik_4u:3702": " ahamarthaḥ aham iti śabdābhidheyaṃ vastu / aparijñātaḥ paramārthataḥ kiṃrūpo ḥyam",
    "GSP27motik_4u:3703": " ity ajñātaḥ san / paramārthāmbare cinmātrākāśe / malaḥ bhavati / deharūpatayāvasthānena",
    "GSP27motik_4u:3704": " tadācchādakatvāt / ācchādakatvam eva hi malasya svarūpam / tu vyatireke / parijñātaḥ",
    "GSP27motik_4u:3705": " paramārthataḥ evaṃrūpo ḥsāv iti jñātaḥ san / paramārthāmbaram cinmātrākāśa eva bhavati /",
    "GSP27motik_4u:3706": " tadrūpatāyām eva viśrāmāt //MT_4,33.24 //",
    "GSP27motik_4u:3707": " abhyāsārtham punaḥ punaḥ etad eva kathayati",
    "GSP27motik_4u:3708": " ahambhāvaḥ parijñāto nāhambhāve bhavaty alam / ekatām ambunevāmbu yāti cinnabhasātmanā //MU_4,33.25//",
    "GSP27motik_4u:3709": " parijñātaḥ paramārthataḥ kiṃniṣṭho ḥyam iti jñātaḥ / ahambhāvaḥ ahaṅkāraḥ / ahambhāve",
    "GSP27motik_4u:3710": " nimittasaptamī / sthūlāhambhāvanimittaṃ na bhavati / kuta etad ity / atrāhaikatām",
    "GSP27motik_4u:3711": " iti / yataḥ saḥ ahambhāvaḥ cinnabhasā cidākāśarūpeṇa / ātmanā ekatāṃ yāti / kim iva /",
    "GSP27motik_4u:3712": " ambu iva / yathāmbu ambunā ekatāṃ yāti / tathety arthaḥ / paramārthataḥ kiṃniṣṭho",
    "GSP27motik_4u:3713": " ḥyam iti ahaṅkāraparamārthasvarūpe jñāte sati ahaṅkāraḥ paramātmaniṣṭho bhavati /",
    "GSP27motik_4u:3714": " tataḥ śarīraniṣṭhatārūpām parimitatāṃ nāyātīti bhāvaḥ //MT_4,33.25 //",
    "GSP27motik_4u:3715": " nanu katham parijñātaḥ ahambhāvaḥ cidātmanā ekatvaṃ yāti ity / atrāha",
    "GSP27motik_4u:3716": " ahamādijagaddṛśyaṃ kila nāsty eva vastutaḥ / avaśyam eva tat kasmāc chiṣyate ḥhaṃvicāriṇaḥ //MU_4,33.26//",
    "GSP27motik_4u:3717": " kila niścaye / ahamādi"
}