{
  "S01visvantu:0": "fol.remarks",
  "S01visvantu:1": "5rpreserved as v of 13",
  "S01visvantu:2": "5v3-10",
  "S01visvantu:3": "blank! r of fol. 5",
  "S01visvantu:4": "6r11-15",
  "S01visvantu:5": "6v15-18",
  "S01visvantu:6": "7r18-22",
  "S01visvantu:7": "7v22-25",
  "S01visvantu:8": "8r25-30",
  "S01visvantu:9": "8v30-35",
  "S01visvantu:10": "9lost",
  "S01visvantu:11": "10r40-43",
  "S01visvantu:12": "10v43-45",
  "S01visvantu:13": "11r45-48",
  "S01visvantu:14": "11v48-51",
  "S01visvantu:15": "12r51-54",
  "S01visvantu:16": "12v54-59",
  "S01visvantu:17": "13r59-64",
  "S01visvantu:18": "rGBM 3314",
  "S01visvantu:19": "vGBM 3315",
  "S01visvantu:20": "14r+ Col. and beg. of Kapphiṇa-avadāna",
  "S01visvantu:21": "14vKapphiṇa-avadāna",
  "S01visvantu:22": "(Viśv \u00151) punar api yathaiṣa akṛtajñaḥ akṛtavedī tac chrūyatāṃ",
  "S01visvantu:23": "(Viśv \u00152)",
  "S01visvantu:24_0": "bhūtapūrvaṃ bhikṣavo viśvapuryāṃ rājadhānyāṃ viśvāmitro nāma rājā rājyaṃ kārayati",
  "S01visvantu:24_1": "ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca praśāntakalikalahaḍimbaḍamarataskararogāpagataṃ",
  "S01visvantu:24_2": "śālīkṣugomahiṣīsaṃpannaṃ. dhārmiko dharmarājā dharmeṇa rājyaṃ kārayati. sa ca rājā",
  "S01visvantu:24_3": "śrāddho bhadraḥ kalyāṇāśayaḥ ātmahitaparahitapratipannaḥ kāruṇiko mahātmā dharmakāmaḥ prajāvatsalaḥ",
  "S01visvantu:25": "(Viśv \u00153)",
  "S01visvantu:26": "so 'pareṇa samayena devyā sārdhaṃ krīḍati ramati paricārayati. tasya krīḍato ramamāṇasya paricārayataḥ kālāntareṇa devī āpannasatvā saṃvṛttā",
  "S01visvantu:27": "(Viśv \u00154)",
  "S01visvantu:28_0": "sāṣṭānāṃ va nāvānāṃ vā māsānām atyayāt prasūtā. dārako jāta abhirūpo darśanīyaḥ prāsādiko",
  "S01visvantu:28_1": "gauraḥ kanakavarṇaś chatrākāraśirā pralambabāhur vistīrṇalalāṭaḥ saṃgatabhrūs tuṃganāsaḥ",
  "S01visvantu:28_2": "sarvāṃgapratyaṃgopetaḥ",
  "S01visvantu:29": "(Viśv \u00155)",
  "S01visvantu:30_0": "tasya jātau jātimahaṃ kṛtvā nāmadheyaṃ vyavasthāpyate. kiṃ bhavatu dārakasya nāmeti",
  "S01visvantu:30_1": "jñātaya ūcur yasmād ayaṃ dārako viśvāmitrasya rājñaḥ putras tasmād bhavatu dārakasya",
  "S01visvantu:30_2": "viśvantara iti nāmeti. tasya viśvantara iti nāmadheyaṃ vyavasthāpitaṃ.",
  "S01visvantu:31": "(Viśv \u00156)",
  "S01visvantu:32_0": "viśvantaro dārakaḥ aṣṭābhyo dhātrībhyo 'nupradattaḥ dvābhyām aṃsadhātrībhyāṃ dvābhyāṃ",
  "S01visvantu:32_1": "kṣīradhātrībhyāṃ dvābhyāṃ maladhātrībhyāṃ dvābhyāṃ krīḍanakadhātrībhyāṃ. sa aṣṭābhir",
  "S01visvantu:32_2": "dhātrībhir unnīyate vardhyate kṣīreṇa dadhnā navanītena sarpiṣā sarpirmaṇḍenānyaiś",
  "S01visvantu:32_3": "cottaptottaptair upakaraṇaviśeṣair āśu vardhyate hradastham iva paṅkajaṃ",
  "S01visvantu:33": "(Viśv \u00157)",
  "S01visvantu:34_0": "sa yadā mahān saṃvṛttas tadā lipyām upanyastaḥ saṃkhyāyāṃ gaṇanāyāṃ mudrāyāṃ. sa",
  "S01visvantu:34_1": "yāni tāni rājñāṃ kṣatriyāṇāṃ mūrdhābhiṣiktānāṃ janapadaiśvaryasthāmavīryam anuprāptānāṃ",
  "S01visvantu:34_2": "mahāntaṃ pṛthivīmaṇḍalam abhinirjityādhyāvasatāṃ pṛthag bhavanti śilpasthānakarmasthānāni",
  "S01visvantu:34_3": "tadyathā hastigrīvāyām aśvapṛṣṭhe rathe tsarau dhanuṣy apayāne niryāṇe aṃkuśagrahe",
  "S01visvantu:34_4": "pāśagrahe tomaragrahe cchedye bhedye vedhye muṣṭibandhe pādabandhe śikhābandhe dūravedhe",
  "S01visvantu:34_5": "śabdavedhe marmavedhe akṣaṇavedhe dṛḍhaprahāritāyāṃ pañcasu sthāneṣu kṛtāvī saṃvṛttaḥ",
  "S01visvantu:35": "(Viśv \u00158)",
  "S01visvantu:36_0": "viśvantaraḥ kumāro śrāddho bhadraḥ kalyāṇāśayaḥ ātmahitaparahitapratipannaḥ kāruṇiko",
  "S01visvantu:36_1": "mahātmā dharmakāmaḥ prajāvatsalaḥ sarvapradaḥ sarvaparityāgī niḥsaṅgaparityāgī ca",
  "S01visvantu:36_2": "mahati tyāge vartate tasya pradānavistaram upaśrutya yojanaśatād abhyarthijano 'bhyāgacchati.",
  "S01visvantu:36_3": "sarvaṃ ca paripūrṇamanorathaṃ preṣayati",
  "S01visvantu:37": "(Viśv \u00159)",
  "S01visvantu:38_0": "atha kadācid bodhisatvo maṇikanakarajatavajravidrumavaiḍūryamusāragalvārkendranīlavidyotitaṃ",
  "S01visvantu:38_1": "candanavarasārapariṇāmitaṃ siṃhavyāghradvīpicarmapariṇaddhaṃ pavanabalasamajavaiḥ",
  "S01visvantu:38_2": "kanakarajatamaṇighaṇṭikāpūrṇitaravaiś caturbhis turagair yuktaṃ syandanavaram adhiruhya",
  "S01visvantu:38_3": "nagarād udyānābhimukho niryayau.",
  "S01visvantu:39": "(Viśv \u001510)",
  "S01visvantu:40": "atha kecit pratyarthikaprayuktā viprā vedavedāṃgavidas tvaritatvaritaṃ viśvantarakumāram abhigamyocuḥ jayatu bhavāṃ kṣatriyakumāraḥ ity āha ca",
  "S01visvantu:41": "sarveṣu khalu lokeṣu viśrutaḥ sarvado bhavān /",
  "S01visvantu:42": "ratham etad dvijātibhyo dānaṃ tvaṃ dātum arhasi //",
  "S01visvantu:43": "(Viśv \u001511)",
  "S01visvantu:44": "ity evam ukte bodhisatvo laghulaghv eva tasmād rathavarād avatīrya hṛṣṭatuṣṭapramuditahṛdayas tebhyo dvijātibhyas taṃ rathavaram upadarśayann uvāca",
  "S01visvantu:45": "yathā mayā rathas tyakto viprebhyaḥ parayā mudā /",
  "S01visvantu:46": "tathāhaṃ tribhavaṃ tyaktvā spṛśeyaṃ bodhim uttamām //",
  "S01visvantu:47": "(Viśv \u001512)",
  "S01visvantu:48_0": "so 'pareṇa samayena kundakumudahimarajatasitābhravarṇaṃ saptasujātasupratiṣṭhitacaraṇatalaṃ",
  "S01visvantu:48_1": "airāvaṇadviradavilāsagāminaṃ parasvābhāvyalakṣaṇālaṃkṛtaṃ puṇyadarśanaṃ rājyavardhanaṃ",
  "S01visvantu:48_2": "nāma gajavaram adhiruhya parituṣṭabhṛtyamitrasevakānuyātrikaiś candra iva nakṣatragaṇaparivṛtaḥ",
  "S01visvantu:48_3": "saṃprāpte vasantakālasamaye saṃpuṣpiteṣu pādapeṣu haṃsakrauṃcamayūraśukaśārikākokilajīvaṃjīvavakanirghoṣitavanaṣaṇḍam",
  "S01visvantu:48_4": "udyānabhūmiṃ viniryayau",
  "S01visvantu:49": "(Viśv \u001513)",
  "S01visvantu:50": "atha kecit pratyarthikaprayuktā viprā vedavedāṃgavidas tvaritatvaritaṃ viśvantarakumāram abhigamyocuḥ:",
  "S01visvantu:51": "jayatu bhavāṃ kṣatriyakumāra ity āha ca",
  "S01visvantu:52": "sadaityāmaralokeṣu viśrutaḥ sarvado bhavāṃ /",
  "S01visvantu:53": "dātum enaṃ{d} gajavaram asmabhyas tvam ihārhasi //",
  "S01visvantu:54": "(Viśv \u001514)",
  "S01visvantu:55": "evam ukte bodhisatvas tasmād api gajavarāl laghulaghv evāvatīrya hṛṣṭatuṣṭapramuditamanās tebhyo dvijātibhyas taṃ gajavaram upadarśayann uvāca",
  "S01visvantu:56": "yathā mayā gajas tyakto viprebhyaḥ parayā mudā /",
  "S01visvantu:57": "tathāhaṃ tribhavaṃ tyaktvā spṛśeyaṃ bodhim uttamām //",
  "S01visvantu:58": "(Viśv \u001515)",
  "S01visvantu:59_0": "śuśrāva ca rājā viśvāmitraḥ putreṇa cātra viśvantareṇa rājyavardhano nāma gajavaraḥ",
  "S01visvantu:59_1": "pratyarthikaprayuktebhyo viprebhyo dattaḥ iti. śrutvā ca puna rājñā visvāmitreṇa",
  "S01visvantu:59_2": "paramakopakupitena viśvantaraḥ kumāra āhūyoktaḥ:",
  "S01visvantu:60": "gaccha kumāra na te madviṣaye vastavyam iti.",
  "S01visvantu:61": "(Viśv \u001516)",
  "S01visvantu:62": "kumāraḥ pitrā parityaktaś cintayāmāsa:",
  "S01visvantu:63": "bodhāya mayā kṛtavyavasāyena sarvalokānugrahārthaṃ baddhasannāhena gajo 'sau tyaktas",
  "S01visvantu:64": "tadgṛhe vartamānena deyaṃ dānaṃ yathābalam /",
  "S01visvantu:65": "tapovanaṃ vā saṃśṛtya kartavyo niyamaḥ paraḥ //",
  "S01visvantu:66": "tato 'haṃ gṛham utsṛjya prayāsyāmi tapovanam /",
  "S01visvantu:67": "vaktuṃ na tūtsahe vākyaṃ na dāsyāmīti yācakaṃ //",
  "S01visvantu:68": "(Viśv \u001517)",
  "S01visvantu:69": "athaivaṃ kṛtamatir bodhisatvo bhāryāyā mādryāḥ sakāśaṃ abhigamyaitad vistareṇa nivedayāmāsa. tato mādrī sahaśravaṇād eva priyaviprayogāśaṃkitahṛdayā kṛtakarapuṭā bodhisatvam uvāca:",
  "S01visvantu:70": "āryaputra yady evam ahaṃ api tapovanaṃ yāsyāmi. na śakyaṃ mayā āryaputraviyuktayā muhūrtam api prāṇān dhārayituṃ. kutaḥ",
  "S01visvantu:71": "gaganam iva candravihīnaṃ sasyavihīnā bhaved yathā pṛthivī /",
  "S01visvantu:72": "nalinīva jalavihīnā bhartṛvihīnā tathā bhaven nārī //",
  "S01visvantu:73": "(Viśv \u001518)",
  "S01visvantu:74": "bodhisatva uvāca:",
  "S01visvantu:75_0": "avaśyam evāvayor ante viyogena bhavitavyaṃ. eṣa hi lokasvabhāvaḥ. tvaṃ ca pravarānnapānaśayanāsanasaṃvasanopacitā",
  "S01visvantu:75_1": "paramasukumāraśarīrā. tapovane tṛṇaparṇopacitāyāṃ bhūmyāṃ svaptavyaṃ,",
  "S01visvantu:76": "mūlapuṣpaphalāni cāhāro darbhopalakuśakaṇṭakacitāyāṃ mahyāṃ vicaritavyaṃ abhīkṣṇaṃ copavāsa upavasitavyaḥ,",
  "S01visvantu:77": "sarvajanasyātmā darśayitavyaḥ,",
  "S01visvantu:78": "sarvaprayatnenātithayaḥ pūjayitavyās. tatrāpi ca mayā avaśyaṃ yathāśaktyā dānaṃ deyaṃ. tatra bhavatyā na kathaṃcid anutāpaḥ karaṇīyas tat punar api tāvat saṃpradhāryatām iti.",
  "S01visvantu:79": "mādrī kathayaty āryaputra yathāśaktyāham āryaputrasya anuvartiṣyāmīti.",
  "S01visvantu:80": "bodhisatvaḥ kathayati yady evaṃ smartavyā te iyaṃ pratijñeti.",
  "S01visvantu:81": "(Viśv \u001519) tato bodhisatvaḥ pitaram abhigamya mūrdhnā praṇipatyovāca",
  "S01visvantu:82": "kṣamasva yat tāta mayāparāddhaṃ gajapradānaṃ prati pārthivendra /",
  "S01visvantu:83": "eṣa prayāsyāmi purād araṇyaṃ kośakṣayo mā nṛpate tavābhūd // iti",
  "S01visvantu:84": "tataḥ putraviyogaviklavo rājā bāṣpoparudhyamānagadgadakaṇṭha uvāca:",
  "S01visvantu:85": "putra tiṣṭha nivartyatāṃ dānān matir iti. bodhisatva uvāca",
  "S01visvantu:86": "apy eva parivarteta dharā sadharaṇīdharāḥ /",
  "S01visvantu:87": "pradānān na tv ahaṃ cittaṃ nivarteyaṃ mahīpate //",
  "S01visvantu:88": "ity uktvā prakrāntaḥ.",
  "S01visvantu:89": "(Viśv \u001520)",
  "S01visvantu:90": "tataḥ putraduhitṛkalatrasahitaḥ śokotkaṇṭhaiḥ paurajānapadaśatasahasrair anugamyamāno ratham adhiruhya tasmān nagaravarān nirjagāma.",
  "S01visvantu:91": "(Viśv \u001521)",
  "S01visvantu:92": "atha kaścit puruṣas taṃ ruditaparidevitaśabdaṃ śrutvā mahājanakāyaṃ ca nagaradvāreṇa nirgacchantaṃ dṛṣṭvānyatamaṃ puruṣam uvāca:",
  "S01visvantu:93": "bhoḥ puruṣa kiṃkṛto 'yaṃ mahājanakāyasya rudanaśabda iti. sa uvāca:",
  "S01visvantu:94": "kiṃ bhavān na jānīte. yad asmad-",
  "S01visvantu:95": "deśāt svakān nṛpatinā svasutaḥ sudaṃṣṭro",
  "S01visvantu:96": "nirvāsyate sthiradhṛtir nirataḥ pradāne /",
  "S01visvantu:97": "sa prasthito vanam apetya saputradāraḥ",
  "S01visvantu:98": "paurāḥ ca bhṛtya karuṇaṃkaruṇaṃ rudanti //",
  "S01visvantu:99": "(Viśv \u001522)",
  "S01visvantu:100": "tato viśvantaro bodhisatvas tasmān nagaravarān nirgatān paurān yathānyāyam abhigamyovāca:",
  "S01visvantu:101_0": "nivartantu nivartantu bhavantaḥ. suciram api hi priyasaṃprayogo bhūtvāvaśyam evānte",
  "S01visvantu:101_1": "viyogāvasāno bhaviṣyati. vāsavṛkṣādhvapratiśrayabhūto 'pi bandhujanaviyogo 'vaśyabhāvī",
  "S01visvantu:101_2": "priyaviprayogaḥ. kutaḥ",
  "S01visvantu:102": "sarveṣu lokeṣv avagamya jantoḥ priyair viyogo bhavatīti matvā /",
  "S01visvantu:103": "kāryā bhavadbhir bhuvi sarvayatnaiḥ sthirāprakaṃpyā ca śamāya buddhiḥ //",
  "S01visvantu:104": "(Viśv \u001523)",
  "S01visvantu:105": "atha triṃśadyojanātikrāntaṃ bodhisatvam avekṣyānyatamo brāhmaṇo 'bhigamyovāca:",
  "S01visvantu:106": "bhoḥ kṣatriyakumāra itas triṃśanmātrair yojanair adhiṣṭhānaṃ yato 'haṃ bhavato guṇaśravaṇād āgata iti. tad arhasi bhavān anena rathavareṇa me saphalaṃ śramaṃ kartum iti.",
  "S01visvantu:107": "tato mādrī saṃjātāmarṣā niṣṭhurābhidhānena taṃ brāhmaṇam uvāca",
  "S01visvantu:108": "aho dvijasyāsya sudāruṇā matir vane 'pi yo 'bhyarthayate nṛpātmajaṃ /",
  "S01visvantu:109": "na nāma kāruṇyam ihāsya jāyate narendraputre nṛpatiśriyā cyute //",
  "S01visvantu:110": "bodhisatva uvāca: evaṃ na khalu na khalu bhavatyā brāhmaṇaḥ paribhāṣaṇīyaḥ. kutaḥ",
  "S01visvantu:111": "yady ete na bhaveyur arthanadayo mādri pratigrāhakāḥ",
  "S01visvantu:112": "bodhiṃ kaḥ samavāpnuyād bhuvi naraḥ sarvapradānād ṛte /",
  "S01visvantu:113": "ṣaḍbhiḥ pāramitābhir uttamaguṇāḥ saṃbodhisatvāḥ sadā",
  "S01visvantu:114": "dānādyābhir avāpnuvanti niyataṃ sarvajñatām uttamām //",
  "S01visvantu:115": "(Viśv \u001524) atha bodhisatvas tam apy aśvarathaṃ parameṇa praharṣeṇa tasmai brāhmaṇāya datvovāca",
  "S01visvantu:116": "annena mātsaryamalapravāhiṇā rathapradānena mamāstv iha dvija /",
  "S01visvantu:117": "maharṣibhiḥ ṣaḍbhir anupravartito nirāsravo dharmamayo mahārathaḥ //",
  "S01visvantu:118": "(Viśv \u001525)",
  "S01visvantu:119_0": "tato bodhisatvaḥ pramuditahṛdayas tam api rathavaraṃ brāhmaṇāya datvā kṛṣṇājināṃ",
  "S01visvantu:119_1": "kumārīṃ skandhe āropya mādrī ca jālinaṃ kumāraṃ tapovanābhimukhau saṃprasthitau.",
  "S01visvantu:119_2": "anupūrveṇa tapovanam anuprāptau. tato viśvantaro bodhisatvas tasmiṃ tapovane svahṛdayapraritoṣakaraṃ",
  "S01visvantu:119_3": "vratam āsthāya vijahāra.",
  "S01visvantu:120": "(Viśv \u001526)",
  "S01visvantu:121_0": "tena khalu samayena anyatamasmiṃ karvaṭake brāhmaṇaḥ prativasati sma. tena sadṛśāt",
  "S01visvantu:121_1": "kulāt kalatram ānītaṃ. sa tayā sārdhaṃ krīḍati ramati paricārayati. tasya krīḍato",
  "S01visvantu:121_2": "ramamāṇasya paricārayataḥ putro jāta aṣṭādaśabhir apalakṣaṇaiḥ samanvāgataḥ. sa yadā jujjavayati,",
  "S01visvantu:122": "tasya jujjuko jujjuka iti saṃjñā saṃvṛttā.",
  "S01visvantu:123": "(Viśv \u001527)",
  "S01visvantu:124_0": "anyatamasmiṃ api karvaṭake brāhmaṇaḥ prativasati caturvedajñas. tena sadṛśāt kulāt",
  "S01visvantu:124_1": "kalatram ānītaṃ. sa tayā sārdhaṃ krīḍati ramati paricārayati. tasya krīḍato ramamāṇasya",
  "S01visvantu:124_2": "paricārayato duhitā jātā abhirūpā darśanīyā prāsādikā caturdināvadhinā mahatī saṃvṛttā.",
  "S01visvantu:124_3": "tena brāhmaṇena pratijñā kṛtā:",
  "S01visvantu:125": "na mayā kasyacid iyaṃ duhitā rūpeṇa vā kulena vā dhanena vā śilpena vā dātavyāpi tu yo mamāntikāc caturo vedān adhigamiṣyati,",
  "S01visvantu:126": "tasya mayeyaṃ dātavyā.",
  "S01visvantu:127": "(Viśv \u001528)",
  "S01visvantu:128": "atha jujjuko mantrārthī mantragaveṣī tasya gṛham upasaṃkrāntaḥ. sa tena brāhmaṇenābhihito:",
  "S01visvantu:129": "bho māṇava kutas tvaṃ kiṃ vā prārthayasi",
  "S01visvantu:130": "sa kathayatīcchāmy aham upādhyāyasya pādaśuśruṣāṃ kartuṃ.",
  "S01visvantu:131": "sa kathayati: śobhanam evaṃ kuruṣva māṇava. karaṇīyam etad brāhmaṇānāṃ.",
  "S01visvantu:132": "(Viśv \u001529)",
  "S01visvantu:133": "sa tasyāntike vedādhyayanaṃ kartum ārabdhaḥ. sa medhāvī jātīyaḥ. tena alpīyasā kālena catvāro vedā adhītāḥ",
  "S01visvantu:134": "(Viśv \u001530)",
  "S01visvantu:135": "sa brāhmaṇaḥ saṃlakṣayati:",
  "S01visvantu:136_0": "mayā pratijñā kṛtā na mayā kasyacid iyaṃ duhitā rūpeṇa vā kulena vā dhanena vā śilpena",
  "S01visvantu:136_1": "vā dātavyā. api tu yo mamāntikāc caturo vedān adhigamiṣyati tasya mayeyaṃ dātavyā.",
  "S01visvantu:136_2": "anena ca māṇavakena mamāntikāc caturo vedān adhigatā. ayaṃ ca aṣṭādaśabhir apalakṣaṇaiḥ",
  "S01visvantu:136_3": "samanvāgataḥ. yady etāṃ dārikāṃ sa pratigṛhṇīyāc chobhanaṃ syāt.",
  "S01visvantu:137": "(Viśv \u001531)",
  "S01visvantu:138": "tasya tenoktaṃ:",
  "S01visvantu:139": "māṇava mayā pratijñā kṛtā na mayā kasyacid iyaṃ duhitā rūpeṇa vā kulena vā dhanena vā śilpena vā dātavyā,",
  "S01visvantu:140": "api tu yo mamāntikāc caturo vedān adhigamiṣyati tasya mayedaṃ dātavyā. tvayā ca mamāntikāc caturo vedā adhigatāḥ. tavāhaṃ duhitā bhāryārtham anuprayacchāmi.",
  "S01visvantu:141": "sa kathayati: svasti pratigṛhītā bhavatu.",
  "S01visvantu:142": "tasya tena mahatā śrīsamudayena vivāhaḥ kāritaḥ kṛtvā kathayati:",
  "S01visvantu:143": "māṇava patnīm ādāya svagṛhaṃ gaccha.",
  "S01visvantu:144": "(Viśv \u001532)",
  "S01visvantu:145": "sa tāṃ patnīm ādāya svagṛhaṃ gataḥ. sa tayā ucyate:",
  "S01visvantu:146": "āryaputra sukumārā nāhaṃ śaknomi karma kartuṃ. mama upasthāyakam anuprayaccheti.",
  "S01visvantu:147": "sa kathayati: bhadre kuto mama upasthāyakaḥ.",
  "S01visvantu:148": "sā kathayaty āryaputra viśvapuryāṃ viśvāmitro nāma rājā. tasya putro viśvantaro nāma. sa yat kiṃcit yācyate tat sarvaṃ dadāti. tasya sakāśān mama upasthāyakaṃ mṛgaya.",
  "S01visvantu:149": "sa kathayati: bhadre yady evaṃ sahitaṃ gacchāvaḥ.",
  "S01visvantu:150": "(Viśv \u001533) sa tayā sārdhaṃ viśvapuriṃ gatvā pṛcchati: kutra viśvantarakumāras.",
  "S01visvantu:151": "te kathayanti: tapovanaṃ saṃśritaḥ.",
  "S01visvantu:152": "(Viśv \u001534) atha jujjukaḥ patnyā sārdhaṃ tapovanaṃ gataḥ.",
  "S01visvantu:153": "(Viśv \u001535)",
  "S01visvantu:154": "tato 'sau brāhmaṇo mādryā mūlaphalārtham abhigatāyās tapovanān nirgatya viśvantaram abhigamyovāca:",
  "S01visvantu:155": "jayatu bhavān kṣatriyakumāra iti",
  "S01visvantu:156": "(Viśv \u001540) taṃ arthaṃ nivedayāmāsa:",
  "S01visvantu:157": "nūnaṃ tapovanagatau hi phalāmbubhakṣyau bālau sutau nayanatuṣṭikarau manojñau /",
  "S01visvantu:158": "duḥkhānvitasya jagataḥ parimokṣaṇārthaṃ viśvantaras tyajati kaṃpati yena bhūmiḥ //",
  "S01visvantu:159": "(Viśv \u001541)",
  "S01visvantu:160": "tatas tau bāladārakau pitur āśayaparityāgabuddhim avagamya karuṇakaruṇaṃ rudantau viśvantarasya pādayor nipatya kṛtakarapuṭāv ūcatuḥ:",
  "S01visvantu:161": "prasīda tāta māvāṃ parityākṣīs tadānīṃ guruvihīnau gamiṣyāvaḥ",
  "S01visvantu:162": "aṃbā ca tāta niṣkrāntā tvaṃ ca no dātum arhasi /",
  "S01visvantu:163": "yāvat tām api paśyāvas tato dāsyati nau bhavān //",
  "S01visvantu:164": "tato bodhisatvaḥ sahaviklavahṛdaya .. .. .. .. .. vadanas tau bāladārakau pariṣvajyovāca: putrakau",
  "S01visvantu:165": "na me hṛdayaṃ asnigdhaṃ nākṛpā nāpi nairghṛṇaṃ /",
  "S01visvantu:166": "sarvalokahitārthaṃ tu tyajāmi guṇadarśinau //",
  "S01visvantu:167": "budhy evāhaṃ parāṃ bodhim abhigamya śivāṃ svayam /",
  "S01visvantu:168": "duḥkhārṇavagataṃ lokaṃ tārayeyaṃ nirāśrayam //",
  "S01visvantu:169": "(Viśv \u001542)",
  "S01visvantu:170": "tatas tau bāladārakau pitur āśayaparityāgabuddhim avagamya karuṇadīnavilaṃbitākṣaraiḥ pādayor nipatya kṛtakarapuṭāv ūcatuḥ",
  "S01visvantu:171": "yady evaṃ vyavasāyas te vacanād āvayos tvayā",
  "S01visvantu:172": "vaktavyā jananī tāta kṣantum aṃba tvam ihārhasi //",
  "S01visvantu:173": "api ca tāta",
  "S01visvantu:174": "yan nau guror apakṛtaṃ tvayi bālabāvād",
  "S01visvantu:175": "yady apriyaṃ kvacana kiṃcid udāhṛtaṃ vā /",
  "S01visvantu:176": "śuśrūṣayā ca paripūritam eva na syād",
  "S01visvantu:177": "bālāparādha iti tat khalu marṣaṇīyam //",
  "S01visvantu:178": "ity uktvā pitaram abhivādya triḥpradakṣiṇīkṛtya guruvacanapālakau muhurmuhuḥ saṃparivartamānau nayanāmbupariplutākṣakau tasmād āśramapadād viniścakrāmatuḥ.",
  "S01visvantu:179": "(Viśv \u001543)",
  "S01visvantu:180_0": "tato bodhisatvas tair atikaruṇair bāladārakavacobhiḥ viklavīkṛtahṛdayo bodhau manaḥ",
  "S01visvantu:180_1": "praṇidhāya tapova + + + + niṣkrāntamātrayoś ca punar tayor bāladārakayor ayaṃ trisahasramahāsahasro",
  "S01visvantu:180_2": "lokadhātuḥ ṣaḍvikāraṃ prakaṃpito 'nekaiś ca devatāsahasrair hāhākāro 'ntarikṣāj jāto babhūva",
  "S01visvantu:181": "aho pradānasya māhātmyam aho satvasya niścayaḥ /",
  "S01visvantu:182": "bālāv imau sutau tyaktvā yan na vikriyate manaḥ //",
  "S01visvantu:183": "(Viśv \u001544)",
  "S01visvantu:184_0": "tasmiṃś ca samaye mādrī mūlaphalāny ādāyāśramapadābhimukhī saṃprasthitā. tena ca",
  "S01visvantu:184_1": "mahatā bhūmikaṃpena tvaritatvaritam evāśramapadaṃ saṃpratasthe. tatrānyatamā devatā",
  "S01visvantu:184_2": "siṃharūpadhāriṇī bhūtva mārgam avarudhyamānāvasthitā mā haiva madrī bodhisattvasya",
  "S01visvantu:184_3": "sarvasatvanirmokṣaṇakṛtodyogasya dānapāramitāyāṃ vighnam utpādayiṣyatīti.",
  "S01visvantu:185": "tato mādrī tāṃ mṛgarājavadhūvilāsinīm uvāca",
  "S01visvantu:186": "mṛgarājavadhūvilāsini kim idaṃ mām uparudhya tiṣṭhasi",
  "S01visvantu:187": "dhruvam asmi yathā patiṃ gatā laghu mārgād apasarpa me tathā //",
  "S01visvantu:188": "api ca",
  "S01visvantu:189": "tvam api mṛgarājapatnī aham api bhāryā narendrasiṃhasya /",
  "S01visvantu:190": "dharmeṇa bhavasi bhaginī mṛgarājñi dadasva me mārgam //",
  "S01visvantu:191": "ity evam uktā sā siṃharūpadhāriṇī devatā tasmān mārgād apakrāntā",
  "S01visvantu:192": "(Viśv \u001545)",
  "S01visvantu:193": "tato mādrī 'nimittāny aprasannānīti matvā muhūrtaṃ cintayāmāsa:",
  "S01visvantu:194": "yathāyam antarikṣe rudanaśabdaḥ śrūyate,",
  "S01visvantu:195": "yathā ca vanavāsināṃ bhūtānāṃ vidrāvaṇaśabdo vyaktam āśramapade akuśalaṃ bhaviṣyatīty āha ca",
  "S01visvantu:196": "yathā sphurati me netraṃ yathā rauti vihaṃgamaḥ /",
  "S01visvantu:197": "kathan nau bālakau tyaktau yathā ca matir utsukā //",
  "S01visvantu:198": "yathāyaṃ pṛthivīkaṃpo vepate hṛdayaṃ ca me /",
  "S01visvantu:199": "suvyaktau bālakau tyaktau yathā kāyaś ca sīdati //",
  "S01visvantu:200": "(Viśv \u001546)",
  "S01visvantu:201": "saivam anarthaśatasahasrāṇi cintayantī āsramapadaṃ gatvā praviśya cāśramapadaṃ sasaṃbhrāntā nirīkṣate,",
  "S01visvantu:202_0": "na paśyati tau putrakau. tato mādrī viklavahṛdayā vepamānā sthānapadānusāraṃ vikalpayaty",
  "S01visvantu:202_1": "asmin pradeśe jālimāṃ kumāraḥ saha bhaginyā mṛgapotakair abhīkṣṇaṃ krīḍitavāṃ. imāni",
  "S01visvantu:202_2": "ca tābhyāṃ pāṃsunagarāṇi kṛtāni. imāni ca tayoḥ krīḍanakāni. tau tu na paśyāmi. atha",
  "S01visvantu:202_3": "vā aṃbā na dṛśyata iti parṇakuṭīṃ praviśya śayitau bhaviṣyataḥ",
  "S01visvantu:203": "(Viśv \u001547)",
  "S01visvantu:204_0": "ity evam āśaṃkāparigatahṛdayā sutadarśanalālasā mūlaphalāny ekānte upanikṣipya bāṣpāmbupariplutekṣaṇā",
  "S01visvantu:204_1": "bhartuḥ pādayor nipatya pṛcchaty āryaputra kva gatau tau bāladārakāv iti. viśvantara uvāca",
  "S01visvantu:205": "āśayā samabhikrānto brāhmaṇo mama sannidhim /",
  "S01visvantu:206": "tasya tau bālakau dattau tāv anujñātum arhasi //",
  "S01visvantu:207": "(Viśv \u001548)",
  "S01visvantu:208_0": "athaivam uktā mādrī viṣadigdhaviddheva mṛgī bhūmau nipapāta. jalāśrayoddhṛteva matsī",
  "S01visvantu:208_1": "pṛthivyām āvartanaṃ parivartanaṃ karoti sma. hṛtapoteva kurarī karuṇakaruṇaṃ virauti",
  "S01visvantu:208_2": "sma. pranaṣṭavatseva ca gaur bahuvidhaṃ haṃbhāravair vilalāpa. āha ca",
  "S01visvantu:209": "bālapaṃkajasamānavaktrakau padmapatrasukumārahastakau /",
  "S01visvantu:210": "duḥkhitāv ananubhūtaduḥkhakau kāṃ gatiṃ mama gatau hi putrakau //",
  "S01visvantu:211": "niratau mṛgakaiḥ sahāśrame mṛgaśāvārjavakau mṛgākṣakau /",
  "S01visvantu:212": "katham adya nu putrakau mama vrajato 'nyasya vaśena duḥkhitau //",
  "S01visvantu:213": "nayanāṃbupariplutākṣakau virudantau karuṇaṃ suduḥkhitau /",
  "S01visvantu:214": "na ca me 'dya sudṛṣṭakau kṛtau kṛpaṇair jīvati duḥkhitau bata //",
  "S01visvantu:215": "aṃge mama tau vivṛddhakau mūlapuṣpaphalabhojanātmakau /",
  "S01visvantu:216": "kṣāntimārdavaiḥ sadā gurupriyau duḥkhitau hi paramaṃ sutau mama //",
  "S01visvantu:217": "jñātimātṛparihīnakau ca tau bandhubhiś ca sahasā nirākṛtau /",
  "S01visvantu:218": "durjanaṃ janam upetya pāpakaṃ duḥkhitau hi paramaṃ sutau mama //",
  "S01visvantu:219": "kṣuttṛṣāparigṛhātmakau sadā kasya tau vaśam upāgamiṣyataḥ /",
  "S01visvantu:220": "ārttiduḥkhaparipīḍitau ca tau preṣyabhāvam upayāsyato dhruvam //",
  "S01visvantu:221": "karma nūnam iha pāpakaṃ mayā anyajanmani sudāruṇaṃ kṛtaṃ /",
  "S01visvantu:222": "prāṇinaḥ priyaśatair viyojitā yena gaur iva viraumy adharmikā //",
  "S01visvantu:223": "yena satyavacanena me sadā sarvasatvasamatāṃ nataṃ manas /",
  "S01visvantu:224": "tena satyavacanena me sutau dāsabhāvagamanād vimucyatām //",
  "S01visvantu:225": "(Viśv \u001549)",
  "S01visvantu:226": "tato mādrī tābhyāṃ bāladārakābhyāṃ ye vṛkṣā ropitakāḥ pālitakāś ca tān kisalayasaṃchannāṇ dṛṣṭvā sasaṃbhramā pariṣvajyovāca",
  "S01visvantu:227": "bāla bāla kalaśāvasiktakāḥ pallavāḥ prapatitāśrubindavaḥ /",
  "S01visvantu:228": "cetanā iva rudanti vṛkṣakā bālakāḥ stanavihīnakā iveti //",
  "S01visvantu:229": "(Viśv \u001550)",
  "S01visvantu:230": "punaś ca tayor bāladārakayoḥ krīḍanakāny āśramavāsino mṛgaśāvakān dṛṣṭvā karuṇādīnavilaṃbitair akṣaraiḥ vacanam uvāca",
  "S01visvantu:231": "duḥkham etad aparam hy analpakam yad ramanti mṛgaśāvakā ime /",
  "S01visvantu:232": "tad vayasyaparidarśanotsukāḥ sthānakeṣu parimārgamāṇakā //",
  "S01visvantu:233": "(Viśv \u001551)",
  "S01visvantu:234": "tato mādrī yena mārgeṇa tau bāladārakau gatau taṃ mārgam anusarantī tayor bāladārakayor itaś cāmutaś ca padāny ariktakāni dṛṣṭvā tīvraduḥkhābhyāhatā punar uvāca",
  "S01visvantu:235": "tāḍyamānau dhruvaṃ nītau yathā padavilaṃbitau /",
  "S01visvantu:236": "kvacid gatau gatāvṛttau hā nṛśaṃsa dvijottama //",
  "S01visvantu:237": "bāṣpagadgadaniruddhakaṇṭhakau vepamānarucirādharauṣṭhakau /",
  "S01visvantu:238": "tau hi me hariṇapariplutākṣakau komalaiś caraṇakaiḥ kathaṃ gatāv iti //",
  "S01visvantu:239": "(Viśv \u001552)",
  "S01visvantu:240": "tato bodhisatvas tāṃs tathāparidevanātmikāṃ dṛṣṭvā tābhis tābhiḥ śrutibhir anityatāpratisaṃyuktābhiḥ bahuprakāram anusaṃjñāpayann uvāca",
  "S01visvantu:241": "na darpān na ca vidveṣān mayā tyaktaṃ sutadvayam /",
  "S01visvantu:242": "sarvasatvahitārthaṃ tu tyaktau tau dustyajau sutau //",
  "S01visvantu:243": "ātmaputrakalatrāṃś ca tyaktvā paramadustyajāṃ /",
  "S01visvantu:244": "prāpnuvanti mahāsatvā vidhivad bodhim uttamām //",
  "S01visvantu:245": "tyāgādhiṣṭhānān mādri putrau yadā te tyaktau dustyājau lokanirmokṣaṇārtham /",
  "S01visvantu:246": "dadyāṃ svāṃ dārāṃ vāhanaṃ cāpi vittaṃ sarvaṃ sarvebhyo dātum eṣā matir me // ity",
  "S01visvantu:247": "(Viśv \u001553) atha mādrī dhairyam ālaṃbya cittena bodhisatvam uvāca",
  "S01visvantu:248": "na karomy antarāyaṃ te mā te bhūn matir anyathā /",
  "S01visvantu:249": "mām apīcchasi ced dātuṃ nirviśaṃkaḥ prayaccha mām //",
  "S01visvantu:250": "api ca",
  "S01visvantu:251": "yasyārthe svajanān vīra tyajasi snehaviklavāṃ /",
  "S01visvantu:252": "tam arthaṃ prāpnuhi kṣipraṃ tāraya tribhavāj jagat //",
  "S01visvantu:253": "(Viśv \u001554)",
  "S01visvantu:254_0": "tataḥ śakro devendras tad atyadbhutam atiduṣkaraṃ mādryā bodhisatvasya ca vyavasāyam",
  "S01visvantu:254_1": "avagamya tridaśagaṇaparivṛta upari vihāyasā tadāśramam upagamyodāreṇāvabhāsena tad",
  "S01visvantu:254_2": "vanam avabhāsya gaganatalastha eva bodhisatvam uvāca",
  "S01visvantu:255": "yathā mūḍhe loke kumatimatiparyākulamatau",
  "S01visvantu:256": "vibho bhogāsakte sutahṛdayapāśāni sahite /",
  "S01visvantu:257": "tvam eko niḥsaṃgas tyajasi tanayāṃ snehajanakāṃ",
  "S01visvantu:258": "dhruvaṃ kṣemaṃ śāntaṃ vimalam arajaṃ prāpsyasi padam //",
  "S01visvantu:259": "(Viśv \u001555)",
  "S01visvantu:260": "tad evaṃ protsāhya bodhisatvaṃ śakro devendraś cintayāmāsa:",
  "S01visvantu:261": "eko 'yam upasthāyakarahitaḥ khedam āpatsyate. yanv aham apy asmāt prāthayeyam iti. tato bodhisatvasakāśād apakramya brāhmaṇaveṣam āsthāya punar bodhisatvam uvāca",
  "S01visvantu:262": "imāṃ sarvānavadyāṃgīm anuraktāṃ pativratām /",
  "S01visvantu:263": "saṃprayaccha kulaślāghyāṃ mama bhṛtyārthabhāginīṃ //",
  "S01visvantu:264": "(Viśv \u001556) tato mādrī saṃjātāmarṣā niṣṭhurābhidhānena taṃ brāhmaṇam uvāca",
  "S01visvantu:265": "nirlajjaś cāsi lubdhaś ca tvam iha brāhmaṇādhama /",
  "S01visvantu:266": "saddharmaniratāṃ yas tvaṃ mām icchasi pativratām //",
  "S01visvantu:267": "(Viśv \u001557)",
  "S01visvantu:268": "tato bodhisatvaḥ karuṇāparigatahṛdayo mādrīṃ nirīkṣitum ārabdhaḥ. atha mādrī bodhisatvam uvāca",
  "S01visvantu:269": "na śocāmy aham ātmānaṃ nāpekṣā me tathātmani /",
  "S01visvantu:270": "yathā tvām anuśocāmi katham eko bhaviṣyasi //",
  "S01visvantu:271": "tato bodhisatvo mādrīm uvāca",
  "S01visvantu:272": "aham iha bhuvi mādri nānuśocyaḥ parimṛgayaṃ padam akṣayaṃ viśokam /",
  "S01visvantu:273": "tam imam anusara dvijaṃ viśokā mṛgaśaraṇaṃ tv aham āśrame 'bhyupaimi //",
  "S01visvantu:274": "(Viśv \u001558) iti viditvā hṛṣṭatuṣṭapramuditamanāś cintayāmāsa",
  "S01visvantu:275": "idam asmiṃ vane dānaṃ paścimaṃ me bhaviṣyati",
  "S01visvantu:276": "mādrīpriyāṃ parityajya bhaviṣyāmy aparigrahaḥ //",
  "S01visvantu:277": "iti viditvā mādrīṃ ca pāṇinā gṛhītvā taṃ brāhmaṇam uvāca",
  "S01visvantu:278": "bhāvānuraktaśuśrūṣāṃ sadvṛttāṃ priyavādinīm /",
  "S01visvantu:279": "mama bhāryām imāṃ śiṣyāṃ gṛhāṇa tvaṃ dvijottama //",
  "S01visvantu:280": "(Viśv \u001559) tataḥ patnīm upaspṛśya tyajato bodhikāṃkṣayā /",
  "S01visvantu:281": "ṣaḍvikāramahī kṛtsnā cacālāmbhasi naur yathā //",
  "S01visvantu:282": "(Viśv \u001560)",
  "S01visvantu:283": "tato mādrī bāṣpoparudhyamānā gadgadakaṇṭhī brāhmaṇavaśam āgatā patiputraduhitṛvirahitā idam abhravīt",
  "S01visvantu:284": "kīdṛṅ mayā kṛtaṃ karma anāryaṃ pūrvajanmasu /",
  "S01visvantu:285": "naṣṭavatseva gaur yena viraumi vijane vane //",
  "S01visvantu:286": "(Viśv \u001561) tataḥ śakro devendro brāhmaṇaveṣam antardhāpya svaveṣeṇa sthitvā mādrīm uvāca",
  "S01visvantu:287": "na brāhmaṇo 'smi subhage na ca mānuṣo 'smi",
  "S01visvantu:288": "śakras tv ahaṃ hy asuranāśakaraḥ surendraḥ /",
  "S01visvantu:289": "prīto 'smy anena vinayena tavottamena",
  "S01visvantu:290": "tad brūhi kiṃ varam apīcchasi matsakāśāt //",
  "S01visvantu:291": "tato mādrī tadvacanajanitasaumanasyā śakraṃ praṇipatyovāca",
  "S01visvantu:292": "mama putrau sahasrākṣa dāsabhāvād vimocaya /",
  "S01visvantu:293": "pitāmahasakāśaṃ ca prāpaya tridaśeśvara //",
  "S01visvantu:294": "(Viśv \u001562)",
  "S01visvantu:295": "tathety uktvā mahendraḥ punar āśramaṃ praviśya bodhisatvasakāśam abhijagmivān. mādrīṃ ca vāmena pāṇinā gṛhītvā bodhisatvam uvāca",
  "S01visvantu:296": "ahaṃ mādrīm imāṃ tubhyaṃ dadāmi paricārikām /",
  "S01visvantu:297": "na ca te kasyacid deyā nyāsadroho hi garhitaḥ //",
  "S01visvantu:298": "(Viśv \u001563)",
  "S01visvantu:299_0": "tataḥ śakro devendras taṃ bāladārakaparigṛhītāraṃ brāhmaṇaṃ tathā vyāmohayāmāsa yathānyanagaraśaṃkayā",
  "S01visvantu:299_1": "tad eva nagaram upagamya tau bāladārakau vikrītum ārabdho yāvad amātyair dṛṣṭvā rājño niveditaṃ",
  "S01visvantu:300": "etau putrasya te putrau brāhmaṇo 'smin purottame /",
  "S01visvantu:301": "jālinaṃ ceva kṛṣṇāṃ ca vikrīṇīte ti dāruṇaḥ //",
  "S01visvantu:302": "(Viśv \u001564) etac chrutvodbhrāntacittaḥ sa rājā prāha kṣipraṃ darśayadhvaṃ kumārau /",
  "S01visvantu:303": "nāryaś cakruḥ krośam antaḥpurasthāḥ paurā rājñaḥ kṣipram eyuḥ samīpam //",
  "S01visvantu:304": "yāvad anyatamenāmātyena rājñaḥ sakāśam upanītau",
  "S01visvantu:305": "putrau nirīkṣya sa nṛpo 'bhimukhopanītau",
  "S01visvantu:306": "kṣīṇasvarau kṛśatanū maladigdhagātrau /",
  "S01visvantu:307": "siṃhāsanāt kṣititale sahasā papātaḥ",
  "S01visvantu:308": "paurā vicukruśur amātyagaṇāḥ striyaś ca //",
  "S01visvantu:309": "(Viśv \u001565) tato rājā amātyān āmantrayate",
  "S01visvantu:310": "vane 'pi vasato dāneṣv abhirataṃ manaḥ /",
  "S01visvantu:311": "tam ihānayata kṣipraṃ patnyā sārdhaṃ sulocanam //",
  "S01visvantu:312": "(Viśv \u001566) tataḥ śakro devendro bodhisatvam abhinamasyamānaḥ svabhavanam upajagāma.",
  "S01visvantu:313": "(Viśv \u001567)",
  "S01visvantu:314": "śakreṇa ca rājani viśvāmitre abhyatīte brāhmaṇāmātyapaurajānapadaiḥ sārdhaṃ tad āśramapadaṃ gatvā bodhisatvaṃ yācitvā svapuram ānīya rājye pratiṣṭhāpitavān.",
  "S01visvantu:315": "(Viśv \u001568)",
  "S01visvantu:316": "tato viśvantaro rājā sarvaṃdado babhūva. sa śraṃanabrāhmaṇavanīpakasuhṛtsambandhibāndhavānujīvijaneṣu anekaprakārāṇi dānāni datvā puṇyāni kṛtvā gāthāṃ bhāṣate",
  "S01visvantu:317": "bodhiṃ prārthayamānena dānaṃ deyaṃ viśāradaḥ /",
  "S01visvantu:318": "kṣatriye brāhmaṇe vaiśye śūdre caṇḍālapukkase //",
  "S01visvantu:319": "hiraṇyaṃ ca suvarṇaṃ ca gavāśvamaṇikuṇḍalam //",
  "S01visvantu:320": "dadyāt saṃpannaśīlebhyo dāsakarmakaraṃ tathā //",
  "S01visvantu:321": "sutadāraparityāgaṃ kṛtvā muktena cetasā /",
  "S01visvantu:322": "prāpnuvanti narāḥ śuddhim asmiṃ loke paratra ceti //",
  "S01visvantu:323": "(Viśv \u001569)",
  "S01visvantu:324": "yadā viśvāmitreṇa rājñā viśvantaranimittaṃ jujjukāya brāhmaṇāya prabhūtaṃ dhanaṃ dattaṃ tadāsau vistīrṇavibhavo jātaḥ. tasya suhṛtsambandhibāndhavā mitrāṇi cāgamya kathayanti:",
  "S01visvantu:325": "yā kācit tava śrīsaubhāgyasaṃpat sarvāsau viśvantarakumāram āgamyeti. sa kathayati:",
  "S01visvantu:326": "kiṃ mama viśvantareṇa kṛtam uttamavarṇaprasūto 'haṃ,",
  "S01visvantu:327": "dakṣiṇīyo lokasya; yena mama bhogā upanayanti.",
  "S01visvantu:328": "(Viśv \u001570)",
  "S01visvantu:329": "bhagavān āha:",
  "S01visvantu:330_0": "kiṃ manyadhve bhikṣavo yo 'sau viśvantaro nāma rājakumāra aham eva sa tena kālena",
  "S01visvantu:330_1": "tena samayena. yo 'sau jujjuko brāhmaṇa eṣa evāsau devadattas tena kālena tena samayena.",
  "S01visvantu:330_2": "tadāpy eṣa akṛtajñaḥ akṛtavedī. etarhy apy eṣa akṛtajña akṛtavedī. tasmāt tarhi bhikṣavaḥ",
  "S01visvantu:330_3": "evaṃ śikṣitavyaṃ yat kṛtajñā bhaviṣyāmaḥ kṛtavedinaḥ svalpam api kṛtaṃ na nāśayiṣyāmaḥ,",
  "S01visvantu:331": "prāg eva prabhūtaṃ. ity evaṃ vo bhikṣavaḥ śikṣitavyam.",
  "S01visvantu:332": "viśvantarāvadānaṃ samāptam."
}