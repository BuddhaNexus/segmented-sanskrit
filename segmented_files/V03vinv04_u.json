{
  "V03vinv04_u:0_0": "Var-v § 0 -",
  "V03vinv04_u:1_0": "Var-v § 1 -",
  "V03vinv04_u:2_0": "Var-v § 1.1.a buddho bhagavāṃ śrāvastyāṃ varṣā upagato jetavane 'nāthapiṇḍadasyārāme.",
  "V03vinv04_u:3_0": "Var-v § 1.1.b -",
  "V03vinv04_u:4_0": "Var-v § 1.1.c bhagavān āha. tasmād anujānāmi bhikṣuṇā varṣā upagantavyaṃ.",
  "V03vinv04_u:5_0": "Var-v § 1.2 uktaṃ bhagavatā bhikṣuṇā varṣā upagantavyam iti.",
  "V03vinv04_u:5_1": "bhikṣavo na jānate kathaṃ varṣā upagantavyam iti.",
  "V03vinv04_u:6_0": "Var-v § 1.2.1 bhagavān āha ...",
  "V03vinv04_u:7_0": "Var-v § 1.2.2 tataḥ paścāt śayanāsanagrāhako bhikṣuḥ saṃmantavyaḥ.",
  "V03vinv04_u:8_0": "Var-v § 1.2.2.a pañcabhir dharmaiḥ samanvāgataḥ śayanāsanagrāhako bhikṣur asaṃmato na saṃmantavyaḥ,",
  "V03vinv04_u:8_1": "saṃmataś cāvakāśayitavyaḥ. katamaiḥ pañcabhiḥ. chandād gacchati, dveṣān mohād bhayād gacchati,",
  "V03vinv04_u:8_2": "grāhitāgrāhitaṃ ca śayanāsanaṃ na jānāti.",
  "V03vinv04_u:8_3": "ebhiḥ pañcabhir dharmaiḥ samanvāgataḥ śayanāsanagrāhako bhikṣur asaṃmato na saṃmantavyaḥ,",
  "V03vinv04_u:9_0": "Var-v § 1.2.2.b pañcabhir dharmaiḥ samanvāgataḥ śayanāsanagrāhako bhikṣur asaṃmataḥ saṃmantavyaḥ.",
  "V03vinv04_u:9_1": "saṃmataś ca nāvakāśayitavyaḥ.",
  "V03vinv04_u:9_2": "katamaiḥ pañcabhiḥ. na chandād gacchati, na dveṣān na mohān na bhayād gacchati,",
  "V03vinv04_u:9_3": "grāhitāgrāhitaṃ ca śayanāsanaṃ jānāti.",
  "V03vinv04_u:9_4": "ebhiḥ pañcabhir dharmaiḥ samanvāgataḥ śayanāsanagrāhako bhikṣur asaṃmataḥ saṃmantavyaḥ,",
  "V03vinv04_u:9_5": "saṃmataś ca nāvakāśayitavyaḥ.",
  "V03vinv04_u:10_0": "Var-v § 1.2.3 evaṃ ca punaḥ saṃmantavyaḥ. śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe saṃniṣaṇṇe saṃnipatite pūrvaṃ tāvad utsāhayitavyaḥ.",
  "V03vinv04_u:11_0": "utsahase tvam evaṃnāmā saṃghasya vārṣikaṃ śayanāsanaṃ grāhayitum iti.",
  "V03vinv04_u:12_0": "tena vaktavyam. utsahe iti.",
  "V03vinv04_u:13_0": "Var-v § 1.2.4 tataḥ paścād ekena bhikṣuṇā jñaptiṃ kṛtvā karma kartavyaṃ.",
  "V03vinv04_u:14_0": "śṛṇotu bhadantāḥ saṃghaḥ. ayam evaṃnāmā śayanāsanagrāhako bhikṣuḥ utsahate saṃghasya vārśikaṃ śayanāsanaṃ grāhayituṃ.",
  "V03vinv04_u:15_0": "sacet saṃghasya prāptakālaṃ kṣametānujānīyāt saṃgho yat saṃgha evaṃnāmānaṃ śayanāsanagrāhako saṃmanyeta.",
  "V03vinv04_u:15_1": "evaṃnāmā śayanāsanagrāhako bhikṣuḥ saṃghasya vārṣikaṃ śayanāsanaṃ grāhayiṣyati.",
  "V03vinv04_u:16_0": "Var-v § 1.2.5 evaṃ ca karma kartavyaṃ.",
  "V03vinv04_u:17_0": "śṛṇotu bhadantāḥ saṃghaḥ. evaṃnāmā śayanāsanagrāhako bhikṣur utsahate saṃghasya vārṣikaṃ śayanāsanaṃ grāhayituṃ.",
  "V03vinv04_u:17_1": "tat saṃgha evaṃnāmānaṃ śayanāsanagrāhakaṃ bhikṣuṃ saṃmanyeta.",
  "V03vinv04_u:17_2": "ayam evaṃnāmā śayanāsanagrāhako bhikṣuḥ saṃghasya vārṣikaṃ śayanāsanaṃ grāhayiṣyati.",
  "V03vinv04_u:18_0": "yeṣām āyuṣmatāṃ kṣamate evaṃnāmānaṃ śayanāsanagrāhakaṃ bhikṣuṃ saṃmantuṃ,",
  "V03vinv04_u:19_0": "saṃmataḥ saṃghena evaṃnāmā śayanāsanagrāhako bhikṣuḥ.",
  "V03vinv04_u:19_1": "saṃghasya vārṣikaṃ śayanāsanaṃ grāhayiṣyati.",
  "V03vinv04_u:20_0": "Var-v § 1.2.6 śayanāsanagrāhakasyāhaṃ bhikṣor āsamudācārikān dharmān prajñapayiṣyāmi.",
  "V03vinv04_u:21_0": "Var-v § 1.2.6.1 -",
  "V03vinv04_u:22_0": "Var-v § 1.2.6.2-",
  "V03vinv04_u:23_0": "Var-v § 1.2.6.3 (75r = GBM 732) tataḥ paścāt kriyākāra ārocayitavyaḥ.",
  "V03vinv04_u:23_1": "śṛṇotu bhadantāḥ saṃghaḥ. asminn āvase ayaṃ cāyaṃ kriyākāraḥ.",
  "V03vinv04_u:23_2": "yo yuṣmākam utsahate anena cānena ca kriyākāreṇa varṣā upagantuṃ sa śalākāṃ gṛhṇātu.",
  "V03vinv04_u:23_3": "na ca vaḥ kenacid bhikṣuṇā varṣe + + + + + + + + + + + + + + yo vaḥ kasyacit kiṃcij jānīte sa idānīṃ vadatu.",
  "V03vinv04_u:23_4": "mā paścād antavarṣe raṇam utpādayiṣyati.",
  "V03vinv04_u:23_5": "yo vo antavarṣe raṇam utpādayiṣyati tasya saṃgha uttare upaparīkṣitavyaṃ maṃsyate.",
  "V03vinv04_u:24_0": "Var-v § 1.2.6.4 tataḥ paścāt* śayanāsanagrāhakeṇa bhikṣuṇā śalākāś cārayitavyāḥ.",
  "V03vinv04_u:24_1": "+ + + śāstuḥ śalakā grāhayitavyāḥ.",
  "V03vinv04_u:24_2": "tataḥ paścāt saṃghasthavireṇārdham āsanaṃ muktvā śalākā gṛhya śanaiḥ sthāpayitavyāḥ.",
  "V03vinv04_u:24_3": "evaṃ yāvat saṃghanavakena. śrāmaṇerāṇām ācāryopapādhyāyaiḥ śalākā grāhayitavyāḥ.",
  "V03vinv04_u:24_4": "tataḥ paścād gaṇayitavyaṃ. asminn āvāse iyadbhir bhikṣubhiḥ śalākā gṛhīteti.",
  "V03vinv04_u:25_0": "Var-v § 1.2.6.5.a tataḥ paścāt* śayanāsanagrāhakena bhikṣuṇā tāḍakaṃ kuṃcikāṃ ca gṛhītvā saṃghasthavirasya purataḥ sthitvā vaktavyaṃ.",
  "V03vinv04_u:25_1": "sthavira amuko vihāraḥ salābhaḥ sacīvarikaḥ.",
  "V03vinv04_u:25_2": "gṛhāṇa. saced gṛhṇāti yat saṃghasthavirasya vihāraḥ sa dvitīyasthavirāya dātavyaḥ.",
  "V03vinv04_u:26_0": "Var-v § 1.2.6.5.b sacet saṃghasthaviro na gṛhṇāti dvitīyasthavirāya dātavyaḥ.",
  "V03vinv04_u:26_1": "dvitīyasthaviro na gṛhṇāti tṛtīyasthavirāya dātavyaḥ.",
  "V03vinv04_u:26_2": "sacet tṛtīyasthavireṇa gṛhīto bhavati saṃghasthaviro yācate,",
  "V03vinv04_u:26_3": "prathamāyāṃ vāci na dātavyaḥ.",
  "V03vinv04_u:26_4": "dvitīyāyāṃ vāci na dātavyaḥ. tṛtīyāyāṃ dātavyaḥ. saṃghasthaviraś ca vinayātisāriṇīṃ duṣkṛtām āpattiṃ deśāpayitavyaḥ.",
  "V03vinv04_u:26_5": "evaṃ yāvat saṃghanavakena gṛhītaḥ,",
  "V03vinv04_u:26_6": "sacet saṃghatṛtīyanavako yācate,",
  "V03vinv04_u:26_7": "prathamāyāṃ vāci na dātavyaḥ.",
  "V03vinv04_u:26_8": "dvitīyāyāṃ na dātavyaḥ. trtīyāyāṃ dātavyaḥ. saṃghatṛtīyanavakaś ca vinayātisāriṇīṃ duṣkṛtām āpattiṃ deśayitavyaḥ.",
  "V03vinv04_u:27_0": "Var-v § 1.3.1 bhikṣavaḥ sarvān vihārān uddiśanti.",
  "V03vinv04_u:27_1": "āgantukā bhikṣavaḥ vihanyante.",
  "V03vinv04_u:27_2": "bhagavān āha. āgantukānāṃ bhikṣūṇām sārthāya anuddiṣṭaṃ vastuṃ dhārayitavyaṃ.",
  "V03vinv04_u:28_0": "Var-v § 1.3.2 bhikṣavaḥ dvārakoṣṭhake apy uddiśanti / bhagavān āha. dvārakoṣṭhake noddeṣṭavyam*.",
  "V03vinv04_u:29_0": "bhikṣavaḥ prāsāde vastum uddiśanti. bhagavān āha / prāsāde noddeṣṭavyam iti.",
  "V03vinv04_u:30_0": "Var-v § 1.4 nirāvāseṣu prāsādeṣu kākacaṭakapārāvatāḥ vāsaṃ kurvanti.",
  "V03vinv04_u:30_1": "bhagavān āha // peḍavāriko bhikṣur uddeṣṭavyaḥ.",
  "V03vinv04_u:30_2": "tena pratyavekṣitavyaḥ. saced aṇḍāny amuktāni bhavanti,",
  "V03vinv04_u:30_3": "śātayitavyaḥ. āhosvin muktāni, sthāpayitavyaḥ. tryaṃbukatrailāṭāḥ vāsaṃ kurvanti.",
  "V03vinv04_u:30_4": "bhagavān āha / pratyavekṣitavyaṃ. aṇḍāny amuktāni bhavanti / śātayitavyaḥ. ahosvin muktāni, sūtrakaṃ bandhitavyaṃ vṛddhiṃ na gamiṣyantīti /",
  "V03vinv04_u:31_0": "Var-v § 1.5 tataḥ paścāc chayanāsanaṃ dātavyaṃ /",
  "V03vinv04_u:31_1": "yadi tāvad alpāni vastūni bhavanti,",
  "V03vinv04_u:31_2": "ekaikaṃ dātavyaṃ. āhosvin bahūni bhavanti, dvayaṃdvayaṃ trayaṃtrayaṃ vā dātavyam* /",
  "V03vinv04_u:32_0": "aparāṇi mahānti vastūni bhavanti /",
  "V03vinv04_u:32_1": "vṛddhavṛddhā bhikṣavaḥ klāmyante parikarmaṇā:",
  "V03vinv04_u:33_0": "Var-v § 1.6.1 tataḥ paścāc chayanāsanagrāhakena bhikṣuṇā kriyākāra ārocayitavyaḥ.",
  "V03vinv04_u:33_1": "na kenacid bhikṣuṇā sāṃghikaṃ śayanāsanaṃ vinā pratyāstaraṇena paribhoktavyaṃ (75v = GBM 733) na kalpapratyāstaraṇena na plotikena ghanena vā ekapuṭena pailoṭikena vā dvipuṭena.",
  "V03vinv04_u:33_2": "yāvat sāṃghikaṃ śayanāsanaṃ aparibhogena paribhuṃjīta,",
  "V03vinv04_u:33_3": "tasya saṃgha uttare upaparīkṣitavyaṃ maṃsyate.",
  "V03vinv04_u:34_0": "Var-v § 1.6.2 śayanāsanagrāhakeṇa bhikṣuṇā anvardhamāsaṃ śayanāsanaṃ pratyavekṣitavyaṃ yadi tāvad vṛddhaṃ paśyaty aparibhogena śayanāsanaṃ paribhuṃjānaṃ,",
  "V03vinv04_u:34_1": "saṃghena ārocayitvā ākṣeptavyaṃ.",
  "V03vinv04_u:34_2": "āhosvin navakam ācāryopādhyāyānām ārocayitvā ākṣeptavyaṃ.",
  "V03vinv04_u:35_0": "Var-v § 1.7.1 tataḥ paścāt sāmagryām ārocayitavyaṃ.",
  "V03vinv04_u:35_1": "amukena gocaragrāmeṇa śvaḥ saṃgho varṣā upagamiṣyatīti.",
  "V03vinv04_u:36_0": "Var-v § 1.7.2 tataḥ paścād bhikṣubhir āvāsaṃ gocaraṃ cāvalokayitvā channe praviśya varṣā upagantavyaṃ.",
  "V03vinv04_u:37_0": "Var-v § 1.7.2.a katham āvāso 'valokayitavyaḥ.",
  "V03vinv04_u:37_1": "kiṃ nu bhaviṣyanti me 'smin sthāne vijñāḥ sabrahmacāriṇo ye 'nutpannaṃ duḥkhaṃ daurmanasyaṃ notpādayiṣyanti utpannaṃ ca kṣipram eva prativinodayiṣyanti,",
  "V03vinv04_u:37_2": "ye cānutpannaṃ sukhaṃ saumanasyam utpādayiṣyanti utpannaṃ ca sādhu ca suṣṭhu cānurakṣitavyaṃ (MSV IV.",
  "V03vinv04_u:37_3": "136) maṃsyante / glānasya vā glānopasthāyakaḥ,",
  "V03vinv04_u:38_0": "Var-v § 1.7.2.b kathaṃ gocaro 'valokayitavyaḥ.",
  "V03vinv04_u:38_1": "kiṃ nu bhaviṣyanti me 'smiṃ grāmopavicāragrāme piṇḍakasya dātāro glānasya vā + + + bhaiṣajyasya ca dātāra iti,",
  "V03vinv04_u:39_0": "Var-v § 1.7.3 tataḥ paścāc channe praviśya bhikṣor yathāvṛddhikayā sāmīcīṃ kṛtvā utkuṭukena sthitvā aṃjaliṃ pragṛhya idaṃ syād vacanīyaṃ.",
  "V03vinv04_u:40_0": "samanvāhara āyuṣmaṃ. adya saṃghasya varṣopanyakāṣāḍhī + + + + + + + + + + so 'ham evaṃnāmā asminn āvāse antaḥsīme pūrvikāṃ traimāsīṃ varṣā upagacchāmi amukena vaiyyāpṛtyakareṇa amukena gocaragrāmeṇa yāvad evāsyāvāsasya khaṇḍaphuṭtapratisaṃskaraṇārthaṃ.",
  "V03vinv04_u:40_1": "iha me varṣā iha me varṣāvāsaḥ.",
  "V03vinv04_u:41_0": "Var-v § 1.8 bhikṣavaḥ varṣā upagantavyā:",
  "V03vinv04_u:41_1": "na ca punar varṣoṣitena bhikṣuṇā bahiḥsīmāṃ gantavyaṃ /",
  "V03vinv04_u:41_2": "/ saced gacchati na tatra vastavyaṃ.",
  "V03vinv04_u:42_0": "Var-v § 1.8.1.a uktaṃ bhagavatā na bhikṣuṇā varṣoṣitena bahiḥsīmāṃ gantavyam*.",
  "V03vinv04_u:42_1": "saced gacchati na tatra vastavyam iti /",
  "V03vinv04_u:43_0": "Var-v § 1.8.1.b hastibālagrāmake udayano nāma gṛhapatiḥ prativasati.",
  "V03vinv04_u:43_1": "tasya gṛhakaḍatraṃ pratyupasthitam ātmano veṣṭanaṃ.",
  "V03vinv04_u:43_2": "tena tatra prabhūto vastralābhaḥ āmiṣalābhaś ca samudānītaḥ.",
  "V03vinv04_u:43_3": "tena bhikṣūṇāṃ dūto 'nupreṣitaḥ.",
  "V03vinv04_u:43_4": "āgacchantv āryāḥ paribhokṣyante iti.",
  "V03vinv04_u:44_0": "bhikṣavaḥ pṛcchitum ārabdhāḥ. kiyad dūre hastibālagrāmakaḥ.",
  "V03vinv04_u:44_1": "sātirekais tribhir yojanaiḥ śakṣyāmo vayam adyaiva gatvā āgantuṃ na śakṣyāmaḥ.",
  "V03vinv04_u:44_2": "te saṃlakṣayanti / uktaṃ bhagavatā na bhikṣuṇā varṣopagatena bahiḥsīmāṃ gantavyaṃ.",
  "V03vinv04_u:44_3": "saced gacchati na tatra vastavyam iti.",
  "V03vinv04_u:45_0": "tatra ye bhikṣavaḥ hastibālagrāmakasyopavicāre varṣopagatās teṣāṃ prabhūto vastralābha āmiṣalābhaś cānupradattaḥ.",
  "V03vinv04_u:46_0": "Var-v § 1.8.1.c te trayāṇāṃ vārṣikāṇāṃ māsānām atyayāt kṛtacīvarā niṣṭhitacīvarāḥ samādāya pātracīvaraṃ yena śrāvastī tena cārikāṃ prakrāntāḥ.",
  "V03vinv04_u:46_1": "anupūrveṇa cārikāṃ carantaḥ śrāvastīm anuprāptāḥ.",
  "V03vinv04_u:46_2": "te bhikṣubhir dūrata eva dṛṣṭvābhihitāḥ.",
  "V03vinv04_u:46_3": "(76r = GBM 734) svāgataṃsvāgatam āyuṣmantaḥ.",
  "V03vinv04_u:46_4": "viśrāmitāḥ uktāḥ. kuto yūyam āyuṣmantaḥ etarhy āgacchata,",
  "V03vinv04_u:46_5": "kutra vā stha varṣā upagatā. hastibālagrāmakād vayam āyuṣmanta etarhy āgacchāma:",
  "V03vinv04_u:46_6": "hastibālagrāmake vā sma varṣā upagatāḥ.",
  "V03vinv04_u:46_7": "kaccid yūyam āyuṣmantaḥ hastibālagrāmake sukhaṃ sparśaṃ varṣā uṣitāḥ,",
  "V03vinv04_u:46_8": "na vā stha klāntāḥ piṇḍakena.",
  "V03vinv04_u:46_9": "tathyaṃ vayam āyuṣmantaḥ hastibālagrāmake sukhaṃ sparśaṃ varṣā upagatā,",
  "V03vinv04_u:47_0": "yathākatham āyuṣmantaḥ hastibālagrāmake sukhaṃ sparśaṃ varṣā upagatāḥ,",
  "V03vinv04_u:47_1": "na vā stha klāntāḥ piṇḍakena.",
  "V03vinv04_u:47_2": "tatra hastibālagrāmake udayano nāma gṛhapatiḥ prativasati.",
  "V03vinv04_u:47_3": "tasya gṛhakaḍatraṃ pratyupasthitaṃ ātmano veṣṭanaṃ.",
  "V03vinv04_u:47_4": "tenāsmākaṃ prabhūto vastralābhaḥ āmiṣalābhaś cānupradatta.",
  "V03vinv04_u:47_5": "evaṃ vayam āyuṣmanto hastibālagrāmake sukhaṃ sparśaṃ varṣā uṣitāḥ.",
  "V03vinv04_u:48_0": "te kathayanty. āyuṣmanto 'smākam api tena gṛhapatinā dūto 'nupreṣita.",
  "V03vinv04_u:48_1": "āgacchantv āryāḥ paribhokṣyanta iti.",
  "V03vinv04_u:48_2": "tair asmābhiḥ pṛṣṭaḥ. kiyad dūre hastibālagrāmakaḥ.",
  "V03vinv04_u:48_3": "sātirekais tribhir yojanaiḥ. teṣām asmākaṃ buddhir utpannāḥ.",
  "V03vinv04_u:48_4": "uktaṃ bhagavatā na bhikṣuṇā varṣopagatena bahiḥsīmāṃ gantavyaṃ.",
  "V03vinv04_u:48_5": "saced gacchati na tatra vastavyam iti.",
  "V03vinv04_u:48_6": "vayaṃ na gatāḥ. etat prakaraṇaṃ bhikṣavo bhagavata ārocayanti.",
  "V03vinv04_u:49_0": "Var-v § 1.8.1.d bhagavān saṃlakṣayaty. ākāṃkṣanti bata me śrāvakāḥ vastralābham āmiṣalābhañ ca.",
  "V03vinv04_u:49_1": "yanv ahaṃ bhikṣūṇāṃ sukhasparśavihārārthaṃ datṝṇāṃ ca deyadharmaparibhogārthaṃ saptāham anujānīyāṃ.",
  "V03vinv04_u:49_2": "tasmād anujānāmi saptāham adhiṣṭhāya gantavyaṃ karaṇīyena.",
  "V03vinv04_u:50_0": "Var-v § 1.8.2 uktaṃ bhagavatā saptāham adhiṣṭhāya gantavyaṃ karaṇīyeneti.",
  "V03vinv04_u:50_1": "bhikṣavo na jānate kasya karaṇīyaṃ.",
  "V03vinv04_u:50_2": "etat prakaraṇaṃ bhikṣavo bhagavata ārocayanti.",
  "V03vinv04_u:51_0": "bhagavān āha / upāsakasya karaṇīyena upāsikāyāḥ karaṇīyena bhikṣoḥ karaṇīyena bhikṣuṇyāḥ śikṣamāṇāyāḥ śrāmaṇerakasya śrāmaṇerikāyāḥ karaṇīyena.",
  "V03vinv04_u:52_0": "Var-v § 1.8.2.1.1 kim upāsakasya karaṇīyaṃ. yathāpi tad upāsakasya gṛhakaḍatraṃ pratyupasthitaṃ bhavaty ātmano veṣṭanaṃ.",
  "V03vinv04_u:52_1": "tena tatra prabhūto vastralābha āmiṣalābhaś ca samudānītaḥ.",
  "V03vinv04_u:52_2": "sa bhikṣūṇāṃ dūtam anupreṣayati.",
  "V03vinv04_u:52_3": "āgacchantv āryāḥ paribhokṣyante.",
  "V03vinv04_u:52_4": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:53_0": "Var-v § 1.8.2.1.2 aparam apy upāsakasya karaṇīyaṃ.",
  "V03vinv04_u:53_1": "yathāpi tad upāsakaś cāturdiśe bhikṣusaṃghe vihāraṃ pratiṣṭhāpayitukāmo bhavati.",
  "V03vinv04_u:53_2": "tena tatra prabhūto vastralābhaḥ āmiṣalābhaś ca samudānītaḥ.",
  "V03vinv04_u:53_3": "sa bhikṣūṇāṃ dūtam anupreṣayaty.",
  "V03vinv04_u:53_4": "āgacchantv āryāḥ paribhokṣyante.",
  "V03vinv04_u:53_5": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:54_0": "Var-v § 1.8.2.1.3 aparam apy upāsakasya karaṇīyaṃ yathāpi tad upāsakas tasminn eva vihāre śayanāsanam anupradātukāmo bhavati.",
  "V03vinv04_u:54_1": "tena tatra prabhūto vastralābhaḥ āmiṣalābhaś ca samudānīto bhavati.",
  "V03vinv04_u:54_2": "sa bhikṣūṇāṃ dūtam anupreṣayati.",
  "V03vinv04_u:54_3": "āgacchantv āryāḥ paribhokṣyante.",
  "V03vinv04_u:54_4": "(76v = GBM 735) gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:55_0": "Var-v § 1.8.2.1.4 aparam apy upāsakasya karaṇīyaṃ.",
  "V03vinv04_u:55_1": "yathāpi tad upāsakas tasminn eva vihāre dhruvabhikṣāṃ prajñapayitukāmo bhavaty anukūlayajñaṃ.",
  "V03vinv04_u:55_2": "tena tatra prabhūto vastralābhaḥ āmiṣalābhaś ca samudānīto bhavati.",
  "V03vinv04_u:55_3": "sa bhikṣūṇāṃ dūtam anupreṣayaty.",
  "V03vinv04_u:55_4": "āgacchantv āryāḥ paribhokṣyante.",
  "V03vinv04_u:55_5": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:56_0": "Var-v § 1.8.2.1.5 aparam apy upāsakasya karaṇīyaṃ.",
  "V03vinv04_u:56_1": "yathāpi tad upāsakas tasminn eva vihāre tathāgatasya śarīraṃ stūpaṃ pratiṣṭhāpayitukāmo bhavati /",
  "V03vinv04_u:56_2": "sa bhikṣūṇāṃ dūtam anupreṣayati.",
  "V03vinv04_u:56_3": "āgacchantv āryā dharmasakhāyo bhaviṣyanti.",
  "V03vinv04_u:56_4": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:57_0": "Var-v § 1.8.2.1.6 aparam apy upāsakasya karaṇīyaṃ.",
  "V03vinv04_u:57_1": "yathāpi tad upāsakas tasminn eva stūpe yaṣṭyāropaṇaṃ chatrāropaṇaṃ dhvajāropaṇaṃ patākāropaṇam* /",
  "V03vinv04_u:57_2": "alaṃsekaṃ candanasekaṃ kuṃkumasekam anupradātukāmo bhavati.",
  "V03vinv04_u:57_3": "sa bhikṣūṇāṃ dūtam anupreṣayaty.",
  "V03vinv04_u:57_4": "āgacchantv āryā dharmasakhāyaḥ me bhaviṣyanti.",
  "V03vinv04_u:57_5": "gantavyaṃ bhikṣuṇā upāsakasya karaṇīyena saptāham adhiṣṭhāya.",
  "V03vinv04_u:58_0": "Var-v § 1.8.2.1.7 aparam apy upāsakasya karaṇīyaṃ.",
  "V03vinv04_u:58_1": "yathāpi tad upāsakasya karaṇīyaṃ caturṇāṃ sūtranikāyānāṃ anyatamānyatamaṃ sūtranikāyaṃ vistareṇoddiṣṭaṃ bhavati pravṛttaṃ ca.",
  "V03vinv04_u:58_2": "tena tatra prabhūto vastralābha āmiṣalābhaś ca samudānīto bhavati.",
  "V03vinv04_u:58_3": "sa bhikṣūṇāṃ dūtam anupreṣayati.",
  "V03vinv04_u:58_4": "āgacchantv āryāḥ paribhokṣyante.",
  "V03vinv04_u:58_5": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:59_0": "Var-v § 1.8.2.1.8 aparam apy upāsakasya karaṇīyaṃ.",
  "V03vinv04_u:59_1": "yathāpi tad upāsakasya kaukṛtyam utpannaṃ bhavati.",
  "V03vinv04_u:59_2": "sa bhikṣūṇāṃ dūtam anupreṣayaty.",
  "V03vinv04_u:59_3": "āgacchantv āryāḥ utpannaṃ kaukṛtyaṃ prativinodayiṣyanti.",
  "V03vinv04_u:59_4": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:60_0": "Var-v § 1.8.2.1.9 aparam apy upāsakasya karaṇīyaṃ.",
  "V03vinv04_u:60_1": "yathāpi tad upāsakasya pāpakaṃ dṛṣṭigatam utpannaṃ bhavati.",
  "V03vinv04_u:60_2": "sa bhikṣūṇāṃ dūtam anupreṣayaty.",
  "V03vinv04_u:60_3": "āgacchantv āryā utpannaṃ pāpakaṃ dṛṣṭigataṃ pratiniḥsṛjāpayiṣyanti.",
  "V03vinv04_u:60_4": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:61_0": "Var-v § 1.8.2.1.10 aparam apy upāsakasya karaṇīyaṃ.",
  "V03vinv04_u:61_1": "yathāpi tat saṃgha upāsakasya saṃghena pātraṃ nikubjayitukāmo bhavati /",
  "V03vinv04_u:61_2": "sa bhikṣūṇāṃ dūtam anupreṣayati /",
  "V03vinv04_u:61_3": "āgacchantv āryā dharmeṇa pakṣaṃ bhajiṣyanti.",
  "V03vinv04_u:61_4": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:62_0": "Var-v § 1.8.2.1.11 aparam apy upāsakasya karaṇīyaṃ.",
  "V03vinv04_u:62_1": "yathāpi tad upāsakasya saṃghena pātraṃ nikubjitaṃ bhavati.",
  "V03vinv04_u:62_2": "sa bhikṣūṇāṃ dūtam anupreṣayati.",
  "V03vinv04_u:62_3": "āgacchantv āryāḥ pāttraṃ nikubjam unmajjāpayiṣyatha :",
  "V03vinv04_u:62_4": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:63_0": "Var-v § 1.8.2.1.12 aparam apy upāsakasya karaṇīyaṃ.",
  "V03vinv04_u:63_1": "yathāpi tad upāsakasya ābādhiko (77r = GBM 736) duḥkhito bāḍhaglānaḥ.",
  "V03vinv04_u:63_2": "sa bhikṣūṇāṃ dūtam anupreṣayati.",
  "V03vinv04_u:63_3": "āgacchantv āryā vācaṃ dāsyanti.",
  "V03vinv04_u:63_4": "gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:64_0": "Var-v § 1.8.2.2 kim upāsikāyāḥ karaṇīyaṃ sthāpayitvā gṛhakaḍatram ātmano veṣṭanaṃ.",
  "V03vinv04_u:65_0": "Var-v § 1.8.2.3.1 kiṃ bhikṣoḥ karaṇīyaṃ. yathāpi tad bhikṣuḥ cāturdiśe bhikṣusaṃghe ārāmaṃ niryātayitukāmo bhavati.",
  "V03vinv04_u:65_1": "tena tatra prabhūto vastralābhaḥ āmiṣalābhaś ca samudānīto bhavati.",
  "V03vinv04_u:65_2": "sa bhikṣūṇāṃ dūtam anupreṣayaty.",
  "V03vinv04_u:65_3": "āgacchantv āyuṣmantaḥ paribhokṣyante /",
  "V03vinv04_u:65_4": "gantavyaṃ bhikṣuṇā saptāham adhiṣṭhāya bhikṣoḥ karaṇīyena.",
  "V03vinv04_u:66_0": "Var-v § 1.8.2.3.2 aparam api bhikṣoḥ karaṇīyaṃ.",
  "V03vinv04_u:66_1": "yathāpi tad bhikṣus tasminn evārāme vihāraṃ śayanāsanaṃ dhruvabhikṣāṃ tathāgatasya śarīraṃ stūpaṃ.",
  "V03vinv04_u:66_2": "alaṃsekaṃ candanasekaṃ yaṣṭyāropaṇaṃ dhvajāropaṇaṃ sūtranikāyānām anyatamānyatamaṃ sūtranikāyaṃ kaukṛtyaṃ pāpakaṃ dṛṣṭigatam utpannaṃ bhavati.",
  "V03vinv04_u:66_3": "sa bhikṣūṇāṃ dūtam anupreṣayati.",
  "V03vinv04_u:66_4": "āgacchantv āyuṣmantaḥ utpannaṃ pāpakaṃ dṛṣṭigataṃ pratiniḥsṛjāpayiṣyanti.",
  "V03vinv04_u:66_5": "gantavyaṃ bhikṣuṇā saptāham adhiṣṭhāya bhikṣoḥ karaṇīyena.",
  "V03vinv04_u:66_6": "idaṃ bhikṣoḥ karaṇīyaṃ. pūrvavat sarvaṃ vistareṇa vācyaṃ /",
  "V03vinv04_u:67_0": "Var-v § 1.8.2.3.3 aparam api bhikṣoḥ karaṇīyaṃ.",
  "V03vinv04_u:67_1": "yathāpi tat saṃghaḥ bhikṣor imāny evaṃrūpāṇi praṇidhikarmāṇi kartukāmo bhavati.",
  "V03vinv04_u:67_2": "tadyathā tarjanīyaṃ karma nigarhaṇīyaṃ pravāsanīyaṃ pratisaṃharaṇīyam adarśanāyotkṣepaṇīyam apratikarmaṇāyotkṣepaṇīyaṃ apratiniḥsṛṣṭe pāpake dṛṣṭigate utkṣepaṇīyaṃ karma.",
  "V03vinv04_u:67_3": "sa bhikṣūṇāṃ dūtam anupreṣayati.",
  "V03vinv04_u:67_4": "āgacchantv āyuṣmanto dharmeṇa pakṣaṃ bhajiṣyanti.",
  "V03vinv04_u:67_5": "gantavyaṃ bhikṣuṇā saptāham adhiṣṭhāya bhikṣoḥ karaṇīyena.",
  "V03vinv04_u:68_0": "Var-v § 1.8.2.3.4 aparam api bhikṣoḥ karaṇīyaṃ.",
  "V03vinv04_u:68_1": "yathāpi tat saṃghena bhikṣor imāny evaṃrūpāṇi praṇidhikarmāṇi kṛtāni bhavanti.",
  "V03vinv04_u:68_2": "tadyathā tarjanīyaṃ karma nigarhaṇīyaṃ karma pravāsanīyaṃ pratisaṃharaṇīyaṃ adarśanāyotkṣepaṇīyam apratikarmaṇāyotkṣepaṇīyam apratiniḥsṛṣṭe pāpake dṛṣṭigate utkṣepaṇīyaṃ karma.",
  "V03vinv04_u:68_3": "sa bhikṣūṇāṃ dūtam anupreṣayaty.",
  "V03vinv04_u:68_4": "āgacchantv āyuṣmantaḥ osārayiṣyanti.",
  "V03vinv04_u:68_5": "gantavyaṃ bhikṣuṇā saptāham adhiṣṭhāya bhikṣoḥ karaṇīyena.",
  "V03vinv04_u:69_0": "Var-v § 1.8.2.3.5 -",
  "V03vinv04_u:70_0": "Var-v § 1.8.2.3.6 -",
  "V03vinv04_u:71_0": "Var-v § 1.8.2.3.7 -",
  "V03vinv04_u:72_0": "Var-v § 1.8.2.3.8 aparam api bhikṣoḥ karaṇīyaṃ.",
  "V03vinv04_u:72_1": "yathāpi tad bhikṣur ābādhiko duḥkhito bāḍhaglāno bhavati /",
  "V03vinv04_u:72_2": "sa bhikṣūṇāṃ dūtam anupreṣayaty āgacchantv āyuṣmanto vācaṃ bhāṣiṣyanti.",
  "V03vinv04_u:72_3": "gantavyaṃ bhikṣuṇā saptāham adhiṣṭhāya bhikṣoḥ karaṇīyena.",
  "V03vinv04_u:73_0": "Var-v § 1.8.2.4.1 kiṃ bhikṣuṇyāḥ karaṇīyaṃ. sthāpayitvā praṇidhikarmāṇi //",
  "V03vinv04_u:74_0": "Var-v § 1.8.2.4.2 -",
  "V03vinv04_u:75_0": "Var-v § 1.8.2.5.1 kiṃ śikṣamāṇāyāḥ karaṇīyaṃ. etad eva sarvaṃ śikṣamāṇāyāḥ karaṇīyaṃ.",
  "V03vinv04_u:76_0": "Var-v § 1.8.2.5.2 aparam api śikṣamāṇāyāḥ karaṇīyaṃ.",
  "V03vinv04_u:76_1": "yathāpi tac chikṣamāṇā dve varṣe ṣaṭsu dharmeṣu ṣaṭsv anudharmeṣu śikṣitaśikṣā bhavati.",
  "V03vinv04_u:76_2": "sa bhikṣūṇāṃ dūtam anupreṣayati.",
  "V03vinv04_u:76_3": "āgacchantv āryā upasaṃpādayiṣyanti.",
  "V03vinv04_u:76_4": "gantavyaṃ (77v = GBM 737) bhikṣuṇā saptāham adhiṣṭhāya śikṣamāṇāyāḥ karaṇīyena.",
  "V03vinv04_u:77_0": "Var-v § 1.8.2.6.1 kiṃ śrāmaṇerakasya karaṇīyaṃ. etad eva sarvaṃ śrāmaṇerakasya karaṇīyaṃ.",
  "V03vinv04_u:78_0": "Var-v § 1.8.2.6.2 aparam api śrāmaṇerakasya karaṇīyaṃ.",
  "V03vinv04_u:78_1": "yathāpi tac chrāmaṇerakaḥ saparipūrṇaviṃśativarṣo bhavati.",
  "V03vinv04_u:78_2": "sa bhikṣūṇāṃ dūtam anupreṣayati /",
  "V03vinv04_u:78_3": "āgacchantv āyuṣmantaḥ upasaṃpādayiṣyanti.",
  "V03vinv04_u:78_4": "gantavyaṃ bhikṣuṇā saptāham adhiṣṭhāya śrāmaṇerakasya karaṇīyena.",
  "V03vinv04_u:78_5": "idaṃ śrāmaṇerakasya karaṇīyaṃ /",
  "V03vinv04_u:79_0": "Var-v § 1.8.2.7.1 kiṃ śrāmaṇerikāyāḥ karaṇīyaṃ. etad eva sarvaṃ śrāmaṇerikāyāḥ karaṇīyaṃ.",
  "V03vinv04_u:80_0": "Var-v § 1.8.2.7.2 aparam api śrāmaṇerikāyāḥ karaṇīyaṃ /",
  "V03vinv04_u:80_1": "yathāpi tac chrāmaṇerikā gṛhavustā dvādaśavarṣā bhavati,",
  "V03vinv04_u:80_2": "kumārikābhūtā vā aṣṭādaśavarṣā.",
  "V03vinv04_u:80_3": "sā bhikṣūṇāṃ dūtam anupreṣayati /",
  "V03vinv04_u:80_4": "āgacchantv āryā dve varṣe ṣaṭsu dharmeṣu ṣaṭsv anudharmeṣu śikṣāṃ dāsyanti.",
  "V03vinv04_u:80_5": "gantavyaṃ bhikṣuṇā saptāham adhiṣṭhāya śrāmaṇerikāyāḥ karaṇīyena.",
  "V03vinv04_u:80_6": "idaṃ śrāmaṇerikāyāḥ karaṇīyaṃ /",
  "V03vinv04_u:81_0": "Var-v § 2 uddānam* //",
  "V03vinv04_u:81_1": "bhaiṣajyam upasthāyaka strīpuruṣapaṇḍakaḥ",
  "V03vinv04_u:81_2": "nimittaṃ nidhayo jñātaya antarāyeṇa prakramet* // //",
  "V03vinv04_u:82_0": "Var-v § 2.1.1 yathāpi tad varṣopagatasya bhikṣor evaṃ bhavati /",
  "V03vinv04_u:82_1": "aham asminn āvāse varṣā upagataḥ.",
  "V03vinv04_u:82_2": "na ca me 'sti kaścit piṇḍakasya dātā.",
  "V03vinv04_u:82_3": "so 'haṃ piṇḍakam alabhamānaḥ klameyaṃ kālaṃ vā kuryāṃ.",
  "V03vinv04_u:82_4": "sa me syād antarāyaḥ aprāptasya prāptaye,",
  "V03vinv04_u:82_5": "anadhigatasyādhigamāya / asākṣātkṛtasya sākṣātkriyāyai /",
  "V03vinv04_u:82_6": "yanv aham asmād āvāsāt prakrameyaṃ.",
  "V03vinv04_u:82_7": "sa tasmād āvāsāt prakramaty. etad eva pratyayaṃ kṛtvā anāpattir varṣācchede /",
  "V03vinv04_u:83_0": "Var-v § 2.1.2 yathāpi tad varṣopagatasya bhikṣor evaṃ bhavati.",
  "V03vinv04_u:83_1": "aham asminn āvāse varṣā upagataḥ.",
  "V03vinv04_u:83_2": "na ca me kaścid glānasya glānabhaiṣajyasya dātā.",
  "V03vinv04_u:83_3": "so 'haṃ bhaiṣajyam alabhamānaḥ klameyaṃ kālaṃ vā kuryāṃ.",
  "V03vinv04_u:83_4": "sa me syād antarāyaḥ aprāptasya prāptaye,",
  "V03vinv04_u:83_5": "anadhigatasyādhigamāya, asākṣātkṛtasya sākṣātkriyāyai /",
  "V03vinv04_u:83_6": "yanv aham asmād āvāsāt prakrameyaṃ.",
  "V03vinv04_u:83_7": "sa tasmād āvāsāt prakramaty. etad eva pratyayaṃ kṛtvā anāpattir varṣācchede /",
  "V03vinv04_u:84_0": "Var-v § 2.1.3 yathāpi tad varṣopagatasya bhikṣor evaṃ bhavaty.",
  "V03vinv04_u:84_1": "aham asminn āvāse varṣā upagataḥ.",
  "V03vinv04_u:84_2": "na ca me kaścid glānasya glānopasthāyakaḥ.",
  "V03vinv04_u:84_3": "so 'ham upasthāyakavirahāt* klameyaṃ kālaṃ vā kuryāṃ.",
  "V03vinv04_u:84_4": "sa me syād antarāyaḥ aprāptasya prāptaye,",
  "V03vinv04_u:84_5": "anadhigatasyādhigamāya / asākṣātkṛtasya sākṣātkriyāyai /",
  "V03vinv04_u:84_6": "yanv aham asmād āvāsāt prakrameyaṃ.",
  "V03vinv04_u:84_7": "sa tasmād āvāsāt prakramaty. etad eva pratyayaṃ kṛtvā anāpattir varṣācchede /",
  "V03vinv04_u:85_0": "Var-v § 2.1.4 yathāpi tad varṣopagataṃ bhikṣuṃ strī upasaṃkramyāpratirūpayā upanimantraṇayā upanimantrayati.",
  "V03vinv04_u:85_1": "vasa ārya rama ārya. ahaṃ te upasthāsyāmi. duhitaraṃ te dāsyāmi snuṣāṃ te dāsīṃ te karmakarīṃ te dāsyāmi /",
  "V03vinv04_u:85_2": "tatra varṣopagatasya bhikṣor evaṃ bhavati /",
  "V03vinv04_u:85_3": "aham asminn āvāse varṣā upagata.",
  "V03vinv04_u:85_4": "iyaṃ ca me strī upasaṃkramyāpratirūpayā upanimantraṇayā upanimantrayati.",
  "V03vinv04_u:85_5": "vasa ārya rama ārya. ahaṃ te upasthāsyāmi duhitaraṃ te dāsyāmi snuṣāṃ te dāsīṃ te karmakarīṃ te dāsyāmi.",
  "V03vinv04_u:85_6": "ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
  "V03vinv04_u:85_7": "yanv aham asmād āvāsāt prakrāmeyaṃ.",
  "V03vinv04_u:85_8": "sa tasmād (78r = GBM 738) āvāsāt prakrāmaty.",
  "V03vinv04_u:85_9": "etad eva pratyayaṃ kṛtvā anāpattir varṣācchede /",
  "V03vinv04_u:86_0": "Var-v § 2.1.5 yathāpi tad varṣopagataṃ bhikṣuṃ puruṣa upasaṃkramyāpratirūpayā upanimantraṇayā upanimantrayati /",
  "V03vinv04_u:86_1": "vasa ārya rama ārya. duhitaraṃ te dāsyāmi snuṣāṃ te dāsīṃ te karmakarīṃ te dāsyāmi.",
  "V03vinv04_u:86_2": "tatra varṣopagatasya bhikṣor evaṃ bhavaty.",
  "V03vinv04_u:86_3": "aham asminn āvāse varṣā upagataḥ.",
  "V03vinv04_u:86_4": "ayaṃ ca me puruṣa upasaṃkramyāpratirūpayā upanimantraṇayā upanimantrayati.",
  "V03vinv04_u:86_5": "vasa ārya rama ārya. duhitaraṃ te dāsyāmi snuṣāṃ te dāsīṃ te karmakarīṃ te dāsyāmy.",
  "V03vinv04_u:86_6": "ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
  "V03vinv04_u:86_7": "yanv aham asmād āvāsāt prakrāmeyaṃ.",
  "V03vinv04_u:86_8": "sa tasmād āvāsāt prakramaty. etad eva pratyayaṃ kṛtvā anāpattir varṣācchede /",
  "V03vinv04_u:87_0": "Var-v § 2.1.6 yathāpi tad varṣopagataṃ bhikṣuṃ paṇḍaka upasaṃkramyāpratirūpayā upanimantraṇayā upanimantrayati /",
  "V03vinv04_u:87_1": "vasa ārya rama ārya. ahaṃ te upasthāsyāmi. dāsīṃ te karmakarīṃ te dāsyāmi /",
  "V03vinv04_u:87_2": "tatra varṣopagatasya bhikṣor evaṃ bhavati.",
  "V03vinv04_u:87_3": "aham asminn āvāse varṣā upagataḥ.",
  "V03vinv04_u:87_4": "ayaṃ ca me paṇḍaka upasaṃkramyāpratirūpayā upanimantraṇayā upanimantrayati.",
  "V03vinv04_u:87_5": "vasa ārya rama ārya. ahaṃ te upasthāsyāmi. dāsīṃ te karmakarīṃ te dāsyāmi.",
  "V03vinv04_u:87_6": "ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
  "V03vinv04_u:87_7": "yanv aham asmād āvāsāt prakrāmeyaṃ.",
  "V03vinv04_u:87_8": "sa tasmād āvāsāt prakramaty. etad eva pratyayaṃ kṛtvā anāpattir varṣācchede /",
  "V03vinv04_u:88_0": "Var-v § 2.1.7 yathāpi tad varṣopagatena bhikṣuṇā anyatmānyatamaṃ śiśum udāravarṇaṃ raṃjanīyaṃ mātṛgrāmaṃ dṛṣṭvā ayoniśo nimittam udgṛhītaṃ bhavati /",
  "V03vinv04_u:88_1": "tatra varṣopagatasya bhikṣor evaṃ bhavaty.",
  "V03vinv04_u:88_2": "aham asminn āvāse varṣā upagataḥ.",
  "V03vinv04_u:88_3": "mayā cānyatmānyatamaṃ śiśum udāravarṇaṃ raṃjanīyaṃ mātṛgrāmaṃ dṛṣṭvā ayoniśo nimittam udgṛhītaṃ.",
  "V03vinv04_u:88_4": "ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
  "V03vinv04_u:88_5": "yanv aham asmād āvāsāt prakrāmeyaṃ.",
  "V03vinv04_u:88_6": "sa tasmād āvāsāt prakrāmaty. etad eva pratyayaṃ kṛtvā anāpattir varṣācchede /",
  "V03vinv04_u:89_0": "Var-v § 2.1.8 yathāpi tad varṣopagatasya bhikṣor nidhānam upadarśayanti.",
  "V03vinv04_u:89_1": "tatra varṣopagatasya bhikṣor evaṃ bhavaty.",
  "V03vinv04_u:89_2": "aham asminn āvāse varṣā upagata.",
  "V03vinv04_u:89_3": "idam eva nidhaya upadarśayanti.",
  "V03vinv04_u:89_4": "ahaṃ ced asminn āvāse varṣāṃ vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
  "V03vinv04_u:89_5": "yanv aham asmād āvāsāt prakrameyaṃ.",
  "V03vinv04_u:89_6": "sa tasmād āvāsāt prakrāmaty. etad eva pratyayaṃ kṛtvā anāpattir varṣācchede /",
  "V03vinv04_u:90_0": "Var-v § 2.1.9 yathāpi tad varṣopagataṃ bhikṣuṃ jñātaya upasaṃkramyāpratirūpayā upanimantraṇayā upanimantrayati /",
  "V03vinv04_u:90_1": "kasmāt tvam ārya muṇḍaḥ pātrapāṇir anuveśmānuveśma kulāny upasaṃkramasi.",
  "V03vinv04_u:90_2": "imāni ca te śītalāni kāṣāyāṇi vastrāṇi kāyaṃ paritāpayanti.",
  "V03vinv04_u:90_3": "ehi tvam ārya. niṣadya kāmāṃś ca paribhuṃkṣva dānāni ca dehi puṇyāni ca kuru.",
  "V03vinv04_u:90_4": "tatra varṣopagatasya bhikṣor evaṃ bhavaty.",
  "V03vinv04_u:90_5": "(78v = GBM 739) aham asminn āvāse varṣā upagata.",
  "V03vinv04_u:90_6": "ime ca me jñātaya upasaṃkramyāpratirūpayā upanimantraṇayā upanimantrayanti /",
  "V03vinv04_u:90_7": "kasmāt tvam ārya muṇḍaḥ pātrapāṇir anuveśmānuveśma kulāny upasaṃkramasi.",
  "V03vinv04_u:90_8": "imāni ca te śītalāni kāṣāyāṇi vastrāṇi kāyaṃ paritāpayanti.",
  "V03vinv04_u:90_9": "ehi tvam ārya. niṣadya kāmāṃś ca paribhuṃkṣva dānāni ca dehi puṇyāni ca kuru.",
  "V03vinv04_u:90_10": "ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
  "V03vinv04_u:90_11": "yanv aham asmād āvāsāt prakrāmeyaṃ.",
  "V03vinv04_u:90_12": "sa tasmād āvāsāt prakramaty. etad eva pratyayaṃ kṛtvā anāpattir varṣācchede /",
  "V03vinv04_u:91_0": "Var-v § 2.2.0.2 - (Chinese only)",
  "V03vinv04_u:92_0": "Var-v § 2.2.0.3 - (Chinese only)",
  "V03vinv04_u:93_0": "Var-v § 2.2.0.4 - (Chinese only)",
  "V03vinv04_u:94_0": "Var-v § 2.2.0.5 - (Chinese only)",
  "V03vinv04_u:95_0": "Var-v § 2.2.0.6 - (Chinese only)",
  "V03vinv04_u:96_0": "Var-v § 2.2.1.a yathāpi tad rājā caturaṅgaṃ balakāyaṃ sannāhya hastikāyaṃ aśvakāyaṃ rathakāyaṃ pattikāyaṃ yāvad ārāmadvāram āgatya yathā gṛhītikaṃ ghoṣayati.",
  "V03vinv04_u:96_1": "gṛhṇantu bhavantaḥ śramaṇāṃ śākyaputrīyāṃ pūrvavad yāvad yathā pravāraṇāvastuni evaṃ vistareṇa vācyaṃ.",
  "V03vinv04_u:96_2": "tatra varṣopagatasya bhikṣor evaṃ bhavaty.",
  "V03vinv04_u:96_3": "aham asminn āvāse varṣā upagataḥ.",
  "V03vinv04_u:96_4": "ayaṃ ca rājā caturaṅgaṃ balakāyaṃ sannāhya pūrvavad yāvat saced ahaṃ asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
  "V03vinv04_u:96_5": "yanv aham asmād āvāsāt prakrameyaṃ.",
  "V03vinv04_u:96_6": "sa tasmād āvāsāt prakramaty. etad eva pratyayaṃ kṛtvā anāpattir varṣācchede /",
  "V03vinv04_u:97_0": "Var-v § 2.2.1.b yathāpi tad bhikṣur yaṃ strīpuruṣapaṇḍakam upaniśritya varṣā upagato bhavati,",
  "V03vinv04_u:97_1": "sa rājñā gṛhīto bhavati baddho vā ghātito vā.",
  "V03vinv04_u:97_2": "santaḥsvāpateyaṃ vāsyāpahṛtaṃ,",
  "V03vinv04_u:97_3": "rājabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:97_4": "ucchidya vā kālagataḥ. tatra varṣopagatasya bhikṣor evaṃ bhavati.",
  "V03vinv04_u:97_5": "aham asminn āvāse yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:97_6": "sa rājñā gṛhīto baddho vā ghātito vā,",
  "V03vinv04_u:97_7": "santaḥsvāpateyaṃ vāsyāpahṛtaṃ,",
  "V03vinv04_u:97_8": "rājabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:97_9": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
  "V03vinv04_u:97_10": "yanv aham asmād āvāsāt prakrāmeyaṃ.",
  "V03vinv04_u:97_11": "sa tasmād āvāsāt prakramaty. etad eva pratyayaṃ kṛtvā anāpattir varṣācchede /",
  "V03vinv04_u:98_0": "Var-v § 2.2.2.a yathāpi tac corāḥ grāmaghātaṃ vā nagaraghātaṃ vā janapadaghātaṃ vā kṛtvā ārāmadvāram āgatya gāṃ vā hatvā mahiṣīṃ vā chagalikāṃ vā rudhirāṃgakāni rudhiravilekhanāni kṛtvā bhikṣūṇāṃ dūtam anupreṣayanti /",
  "V03vinv04_u:98_1": "nirgacchantv āryāḥ, vayam atra vatsyāmaḥ. tatra varṣopagatasya bhikṣor evaṃ bhavati.",
  "V03vinv04_u:98_2": "aham asminn āvāse varṣā upagataḥ.",
  "V03vinv04_u:98_3": "ime ca corā grāmaghātaṃ kṛtvā pūrvavad yāvat sa tasmād āvāsāt prakramaty.",
  "V03vinv04_u:98_4": "etad eva pratyayaṃ kṛtvā anāpattir varṣācchede /",
  "V03vinv04_u:99_0": "Var-v § 2.2.2.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:99_1": "sa corair gṛhīto bhavati baddho vā ghātito vā,",
  "V03vinv04_u:99_2": "santasvāpateyaṃ vāsyāpahṛtaṃ bhavati,",
  "V03vinv04_u:99_3": "corabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:99_4": "ucchidya vā kālagatas. tatra varṣoṣitasya bhikṣor evaṃ bhavati aham asminn āvāse yaṃ strīpuruṣapaṇḍakam upaniśritya varṣā upagataḥ.",
  "V03vinv04_u:99_5": "sa corair gṛhīto baddho vā ghātito vā,",
  "V03vinv04_u:99_6": "santasvāpateyaṃ vāsyāpahṛtaṃ,",
  "V03vinv04_u:99_7": "corabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:99_8": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
  "V03vinv04_u:99_9": "yanv aham asmād āvāsāt prakrāmeyaṃ.",
  "V03vinv04_u:99_10": "sa tasmād āvāsāt prakrāmaty /",
  "V03vinv04_u:99_11": "etad eva pratyayaṃ kṛtvā (79r = GBM 741) anāpattir varṣācchede /",
  "V03vinv04_u:100_0": "Var-v § 2.2.3.a yathāpi tad anyatamena mahallena bālena mūḍhenāvyaktenākuśalena gocare vā gocaramārge vā kulastrī vā kulakumārī vā ākruṣṭā vā bhavaty ābhāṣṭā vā parāmṛṣṭā vā.",
  "V03vinv04_u:100_1": "manuṣyāḥ prakupitā ārāmadvāram āgatya yathā gṛhītikām udghoṣayanti.",
  "V03vinv04_u:100_2": "pūrvavad yāvat sa tasmād āvāsāt prakrāmaty.",
  "V03vinv04_u:100_3": "etad eva pratyayaṃ kṛtvā anāpattir varṣācchede /",
  "V03vinv04_u:101_0": "Var-v § 2.2.3.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:101_1": "sa manuṣyair gṛhīto bhavati baddho vā ghātito vā,",
  "V03vinv04_u:101_2": "santasvāpateyaṃ vāsyāpahṛtaṃ,",
  "V03vinv04_u:101_3": "manuṣyabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:101_4": "ucchidya vā kālagataḥ. tatra varṣoṣitasya bhikṣor evaṃ bhavati.",
  "V03vinv04_u:101_5": "aham asminn āvāse yaṃ strīpuruṣapaṇḍakam upaniśṛtya varṣā upagataḥ,",
  "V03vinv04_u:101_6": "sa manuṣyair gṛhīto baddho vā ghātito vā santasvāpateyaṃ vāsyāpahṛtaṃ,",
  "V03vinv04_u:101_7": "manuṣyabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:101_8": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
  "V03vinv04_u:101_9": "yanv aham asmād āvāsāt prakrameyaṃ.",
  "V03vinv04_u:101_10": "sa tasmād āvāsāt prakrāmaty. etad eva pratyayaṃ kṛtvā anāpattir varṣācchede /",
  "V03vinv04_u:102_0": "Var-v § 2.2.4.a yathāpi tad vihāraḥ amanuṣyādhyuṣite pradeśe pratiṣṭhāpito bhavati.",
  "V03vinv04_u:102_1": "anyatamena ca mahallena bālena mūḍhenāvyaktenākuśalenāpratirūpe pradeśe uccāraprasrāvaṃ pūrvavad yāvat sa tasmād āvāsāt prakrāmaty.",
  "V03vinv04_u:102_2": "etad eva pratyayaṃ kṛtvā anāpattir varṣācchede /",
  "V03vinv04_u:103_0": "Var-v § 2.2.4.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:103_1": "so 'manuṣyair gṛhīto vā baddho vā ghātito vā santasvāpateyaṃ vāsyāpahṛtaṃ,",
  "V03vinv04_u:103_2": "amanuṣyabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:103_3": "ucchidya vā kālagataḥ. tatra varṣopagatasya bhikṣor evaṃ bhavaty.",
  "V03vinv04_u:103_4": "aham asminn āvāse yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:103_5": "so 'manuṣyair gṛhīto baddho vā ghātito vā,",
  "V03vinv04_u:103_6": "santasvāpateyaṃ vāsyāpahṛtam,",
  "V03vinv04_u:103_7": "amanuṣyabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:103_8": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
  "V03vinv04_u:103_9": "yanv aham asmād āvāsāt prakrameyaṃ.",
  "V03vinv04_u:103_10": "sa tasmād āvāsāt prakrāmaty. etad eva pratyayaṃ kṛtvā anāpattir varṣācchede /",
  "V03vinv04_u:104_0": "Var-v § 2.2.5.a yathāpi tad vihāro vyāḍādhyuṣite pradeśe pratiṣṭhāpito bhavati.",
  "V03vinv04_u:104_1": "anyatamena ca mahallena bālena mūḍhenāvyaktenākuśalena apratirūpe pradeśe uccāraprasrāvaṃ kheṭaṃ śiṅghāṇakaṃ vāntaṃ viriktaṃ choritam,",
  "V03vinv04_u:104_2": "aśucimrakṣitaṃ vā śayanāsanaṃ pravikṣiptaṃ.",
  "V03vinv04_u:104_3": "vyāḍāḥ prakupitāḥ gocare 'pi tiṣṭhanti gocaramārge 'pi caṃkrame 'pi meḍhyām api dvārakoṣṭhake 'pi,",
  "V03vinv04_u:104_4": "bhikṣūn apyāviśanti. tatra varṣopagatasya bhikṣor evaṃ bhavati.",
  "V03vinv04_u:104_5": "pūrvavad yāvat sa tasmād āvāsāt prakrāmaty.",
  "V03vinv04_u:104_6": "etad eva pratyayaṃ kṛtvā anāpattir varṣācchede /",
  "V03vinv04_u:105_0": "Var-v § 2.2.5.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:105_1": "sa vyāḍair gṛhīto bhavati baddho vā ghātito vā,",
  "V03vinv04_u:105_2": "vyāḍabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:105_3": "ucchidya vā kālagataḥ. tatra varṣopagatasya bhikṣor evaṃ bhavaty.",
  "V03vinv04_u:105_4": "aham asminn āvāse yaṃ strīpuruṣapaṇḍakam upaniśṛtya varṣā upagataḥ.",
  "V03vinv04_u:105_5": "sa vyāḍair baddho vā gṛhīto vā santasvāpateyaṃ vāsyāpahṛtaṃ,",
  "V03vinv04_u:105_6": "vyāḍabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:105_7": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ (79v = GBM 740) śrāmaṇyāntarāyaḥ brahmacaryāntarāyaḥ.",
  "V03vinv04_u:105_8": "yanv aham asmād āvāsāt prakrameyaṃ.",
  "V03vinv04_u:105_9": "sa tasmād āvāsāt prakramaty. etad eva pratyayaṃ kṛtvā anāpattir varṣācchede.",
  "V03vinv04_u:106_0": "Var-v § 2.2.6.a yathāpi tad vihāro nāgādhyuṣite pradeśe pratiṣṭhāpito bhavati.",
  "V03vinv04_u:106_1": "pūrvavad yāvat sa tasmād āvāsāt prakrāmaty.",
  "V03vinv04_u:106_2": "etad eva pratyayaṃ kṛtvā anāpattir varṣācchede /",
  "V03vinv04_u:107_0": "Var-v § 2.2.6.b yathāpi tad bhikṣur yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:107_1": "sa nāgair gṛhīto bhavati baddho vā ghātito vā,",
  "V03vinv04_u:107_2": "santasvāpateyaṃ vāsyāpahṛtaṃ,",
  "V03vinv04_u:107_3": "nāgabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:107_4": "ucchidya vā kālagataḥ. tatra varṣopagatasya bhikṣor evaṃ bhavati /",
  "V03vinv04_u:107_5": "aham asminn āvāse yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:107_6": "sa nāgair gṛhīto vā baddho vā ghātito vā santasvāpateyaṃ vāsyāpahṛtaṃ,",
  "V03vinv04_u:107_7": "nāgabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:107_8": "ucchidya vā kālagataḥ. ahaṃ ced asminn āvāse varṣā vaseyaṃ,",
  "V03vinv04_u:107_9": "syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
  "V03vinv04_u:107_10": "yanv aham asmād āvāsāt prakrameyaṃ.",
  "V03vinv04_u:107_11": "sa tasmād āvāsāt prakrāmaty. etad eva pratyayaṃ kṛtvā anāpattir varṣācchede /",
  "V03vinv04_u:108_0": "Var-v § 2.2.7.a yathāpi tad vihāraḥ dāvamadhye pratiṣṭhāpito bhavati.",
  "V03vinv04_u:108_1": "pūrvavad yāvat sa tasmād āvāsāt prakrāmaty.",
  "V03vinv04_u:108_2": "etad eva pratyayaṃ kṛtvā anāpattir varṣācchede /",
  "V03vinv04_u:109_0": "Var-v § 2.2.7.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:109_1": "so 'gninā dagdhaḥ, santasvāpateyaṃ vāsyāgninā dagdhaṃ,",
  "V03vinv04_u:109_2": "agnibhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:109_3": "ucchidya vā kālagataḥ. tatra varṣopagatasya bhikṣor evaṃ bhavati /",
  "V03vinv04_u:109_4": "aham asminn āvāse yaṃ strīpuruṣapaṇḍakam upaniśṛtya varṣā upagataḥ,",
  "V03vinv04_u:109_5": "so 'gninā dagdhaḥ, santasvāpateyaṃ vāsyāgninā dagdhaṃ,",
  "V03vinv04_u:109_6": "agnibhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:109_7": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyo śrāmaṇyāntarāyo brahmacaryāntarāyaḥ /",
  "V03vinv04_u:109_8": "yanv aham asmād āvāsāt prakrameyaṃ.",
  "V03vinv04_u:109_9": "sa tasmād āvāsāt prakrāmaty. etad eva pratyayaṃ kṛtvā anāpattir varṣācchede /",
  "V03vinv04_u:110_0": "Var-v § 2.2.8.a yathāpi tad vihāro 'nūpamadhye pratiṣṭāpito bhavati.",
  "V03vinv04_u:110_1": "pūrvavad yāvat sa tasmād āvāsāt prakrāmaty.",
  "V03vinv04_u:110_2": "etad eva pratyayaṃ kṛtvā anāpattir varṣācchede /",
  "V03vinv04_u:111_0": "Var-v § 2.2.8.b yathāpi tad bhikṣur yaṃ strīpuruṣapaṇḍakam upaniśritya varṣā upagataḥ.",
  "V03vinv04_u:111_1": "sa udakenoḍhaḥ, santasvāpateyaṃ vāsya udakenoḍhaṃ bhavati /",
  "V03vinv04_u:111_2": "udakabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:111_3": "ucchidya vā kālagataḥ. tatra varṣopagatasya bhikṣor evaṃ bhavati.",
  "V03vinv04_u:111_4": "aham asminn āvāse yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:111_5": "sa udakenoḍhaḥ santasvāpateyaṃ vāsyodakeṇodhaṃ udakabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:111_6": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
  "V03vinv04_u:111_7": "yanv aham asmād āvāsāt prakrameyaṃ.",
  "V03vinv04_u:111_8": "sa tasmād āvāsāt (80r = GBM 743) prakrāmaty.",
  "V03vinv04_u:111_9": "etad eva pratyayaṃ kṛtvā anāpattir varṣācchede /",
  "V03vinv04_u:112_0": "Var-v § 3",
  "V03vinv04_u:113_0": "uddānam* //",
  "V03vinv04_u:114_0": "anāpattiḥ saṃvāsena pratiśrutena + + +",
  "V03vinv04_u:114_1": "+ + + + + + + + + + + + + + + +",
  "V03vinv04_u:114_2": "Dutt pūrvaṃ dvādaśa paścimaṃ ca dvādaśa //",
  "V03vinv04_u:115_0": "Var-v § 3.1.1 yathāpi tad varṣopagato bhikṣuḥ paśyati.",
  "V03vinv04_u:115_1": "bhikṣur bhikṣuṃ tathātathājñāpayati saṃjñāpayati śikṣayati grāhayati saṃghabhedāya parākrāmati.",
  "V03vinv04_u:115_2": "sthānam etad vidyate yat tasminn āvāse tasminn evāntarvarṣe saṃgho bhidyate /",
  "V03vinv04_u:115_3": "tatra varṣopagatasya bhikṣor evaṃ bhavati.",
  "V03vinv04_u:115_4": "aham asminn āvāse varṣā upagataḥ.",
  "V03vinv04_u:115_5": "ayaṃ ca bikṣur bhikṣuṃ tathātathājñāpayati saṃjñāpayati śikṣayati grāhayati saṃghabhedāya parākrāmate.",
  "V03vinv04_u:115_6": "sthānam etad vidyate yad asminn āvāse 'sminn evāntarvarṣe saṃgho bhidyate.",
  "V03vinv04_u:115_7": "ahaṃ ced asminn āvāse varṣā vaseyaṃ,",
  "V03vinv04_u:115_8": "/// . sthānam etad vidyate yad sa me syād antarāyaḥ aprāptasya prāptaye,",
  "V03vinv04_u:115_9": "'nadhigatasyādhigamāya, asākṣātkṛtasya sākṣātkriyāyai.",
  "V03vinv04_u:115_10": "yanv aham asmād āvāsāt prakrameyaṃ.",
  "V03vinv04_u:115_11": "sa tasmād āvāsāt prakramaty etad eva pratyayaṃ kṛtvā anāpattir varṣācchede.",
  "V03vinv04_u:116_0": "Var-v § 3.1.2 yathāpi tad varṣopagato bhikṣuḥ śṛṇoti.",
  "V03vinv04_u:116_1": "amuṣminn āvāse bhikṣur bhikṣuṃ tathātathājñāpayati saṃjñapayati śikṣayati grāhayati saṃghasya bhedāya parākramati.",
  "V03vinv04_u:116_2": "sthānam etad vidyate yat tasminn āvāse 'ntarvarṣe saṃgho bhidyate.",
  "V03vinv04_u:116_3": "asau me bhikṣur ālaptakaḥ saṃlaptakaḥ saṃstutakaḥ sapremakaḥ.",
  "V03vinv04_u:116_4": "ahaṃ cet tatra gaccheyaṃ, /// yathā tasminn āvāse asminn evāntarvarṣe saṃgho na bhidyate /",
  "V03vinv04_u:116_5": "gantavyaṃ bhikṣuṇā saptāham adhiṣṭhāya saṃghasya karaṇīyena.",
  "V03vinv04_u:116_6": "sacet tatra gacchatīty evaṃ kuśalaṃ,",
  "V03vinv04_u:116_7": "no ced gacchati sātisāro bhavati.",
  "V03vinv04_u:116_8": "sacet tatra gatasya saptāho 'tikrāntaḥ anāpattir varṣācchede /",
  "V03vinv04_u:117_0": "Var-v § 3.1.3 yathāpi tad varṣopagato bhikṣuḥ śṛṇoti.",
  "V03vinv04_u:117_1": "amuṣminn āvāse bhikṣur bhikṣuṃ tathātathājñāpayati saṃjñapayati śikṣayati saṃghasya bhedāya parākrāmati.",
  "V03vinv04_u:117_2": "sthānam etad vidyate yat tasminn āvāse 'ntarvarṣe saṃgho bhidyate.",
  "V03vinv04_u:117_3": "nāsau me bhikṣur ālaptakaḥ saṃlaptakaḥ saṃstutakaḥ sapremakaḥ.",
  "V03vinv04_u:117_4": "api tu yasyāsau bhikṣur ālaptakaḥ saṃlaptakaḥ saṃstutakaḥ sapremakaḥ,",
  "V03vinv04_u:117_5": "sa me bhikṣur ālaptakaḥ saṃlaptakaḥ saṃstutakaḥ sapremakaḥ.",
  "V03vinv04_u:117_6": "ahaṃ cet tatra gaccheyaṃ, /// yathā tasminn āvāse asminn evāntarvarṣe saṃgho na bhidyate.",
  "V03vinv04_u:117_7": "gantavyaṃ bhikṣuṇā saptāham adhiṣṭhāya saṃghasya karaṇīyena.",
  "V03vinv04_u:117_8": "saced gacchatīty evaṃ kuśalaṃ,",
  "V03vinv04_u:117_9": "no ced gacchati sātisāro bhavati /",
  "V03vinv04_u:117_10": "sacet tatra gatasya saptāho 'tikrāntaḥ,",
  "V03vinv04_u:118_0": "Var-v § 3.2.1 yathāpi tad bhikṣuḥ pratiśṛṇoty.",
  "V03vinv04_u:118_1": "amuṣminn āvāse pūrvikāṃ traimāsīṃ vatsye tayor āvāsayor ekalābhau hirukpoṣadho.",
  "V03vinv04_u:118_2": "tasyaivaṃ bhavati ihāpi me vasataḥ sa eva,",
  "V03vinv04_u:118_3": "tatrāpi me vasataḥ sa eva. sa pratiśrutya na gacchati. tasya tasminn āvāse pūrvikāṃ traimāsīṃ na prajñāyate,",
  "V03vinv04_u:119_0": "Var-v § 3.2.2 yathāpi tad bhikṣuḥ pratiśṛṇoty.",
  "V03vinv04_u:119_1": "amuṣminn āvāse pūrvikāṃ (80v = GBM 742) traimāsīṃ vatsye.",
  "V03vinv04_u:119_2": "sa pratiśrutya gacchati. gatvā śalākādīn na pratigṛhṇāti.",
  "V03vinv04_u:119_3": "tasya tasminn āvāse pūrvikāṃ traimāsīṃ na prajñāyate,",
  "V03vinv04_u:120_0": "Var-v § 3.2.3 yathāpi tad bhikṣuḥ pratiśṛṇoty.",
  "V03vinv04_u:120_1": "amuṣminn āvāse pūrvikāṃ traimāsīṃ vatsye.",
  "V03vinv04_u:120_2": "sa pratiśrutya gacchati. gatvā śalākādīn pratigṛhṇāti.",
  "V03vinv04_u:120_3": "śayanāsanaṃ na pratigṛhṇāti. gacchati karaṇīyena. tasya tasminn āvāse pūrvikāṃ traimāsīṃ na prajñāyate,",
  "V03vinv04_u:121_0": "Var-v § 3.2.4 yathāpi tad bhikṣuḥ pratiśṛṇoty.",
  "V03vinv04_u:121_1": "amuṣminn āvāse pūrvikāṃ traimāsīṃ vatsye.",
  "V03vinv04_u:121_2": "sa pratiśrutya gacchati. gatvā śalākādīn pratigṛhṇāti śayanāsanaṃ pratigṛhṇāti.",
  "V03vinv04_u:121_3": "varṣā upagamya gacchati karaṇīyena.",
  "V03vinv04_u:121_4": "tasya tasminn āvāse pūrvikāṃ traimāsīṃ na prajñāyate /",
  "V03vinv04_u:122_0": "Var-v § 3.2.5 yathāpi tad bhikṣuḥ pratiśṛṇoty.",
  "V03vinv04_u:122_1": "amuṣminn āvāse pūrvikāṃ traimāsīṃ vatsye.",
  "V03vinv04_u:122_2": "sa pratiśrutya gacchati. gatvā śalākādīn pratigṛhṇāti.",
  "V03vinv04_u:122_3": "śayanāsanaṃ pratigṛhṇāti. varṣā upagamya saptāham anadhiṣṭhāya bahiḥsīmāṃ gacchati karaṇīyena.",
  "V03vinv04_u:122_4": "tasya tasminn āvāse pūrvikāṃ traimāsīṃ na prajñāyate,",
  "V03vinv04_u:123_0": "Var-v § 3.2.6 yathāpi tad bhikṣuḥ pratiśṛṇoty.",
  "V03vinv04_u:123_1": "amuṣminn āvāse pūrvikāṃ traimāsīṃ vatsye.",
  "V03vinv04_u:123_2": "sa pratiśrutya gacchati. gatvā śalākādīn pratigṛhṇāti.",
  "V03vinv04_u:123_3": "śayanāsanaṃ pratigṛhṇāti. varṣā upagamya saptāham anadhiṣṭhāya bahiḥsīmāṃ gacchati karaṇīyena.",
  "V03vinv04_u:123_4": "tasya tasminn āvāse pūrvikāṃ traimāsīṃ na prajñāyate.",
  "V03vinv04_u:123_5": "pratiśraveṇa ca duṣkṛtā. sacet tatra kṛtyakaraṇīyena saptāho 'tikrāntaḥ anāpattir varṣācchede /",
  "V03vinv04_u:123_6": "ṣaṭkarma evaṃ kartavyam* / yathā pūrvikāṃ traimāsīṃ tathāpi paścimikāṃ /"
}