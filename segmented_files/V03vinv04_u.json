{
  "V03vinv04_u:0": "Var-v § 0 -",
  "V03vinv04_u:1": "Var-v § 1 -",
  "V03vinv04_u:2": "Var-v § 1.1.a buddho bhagavāṃ śrāvastyāṃ varṣā upagato jetavane 'nāthapiṇḍadasyārāme.",
  "V03vinv04_u:3": "Var-v § 1.1.b -",
  "V03vinv04_u:4": "Var-v § 1.1.c bhagavān āha. tasmād anujānāmi bhikṣuṇā varṣā upagantavyaṃ.",
  "V03vinv04_u:5": "Var-v § 1.2 uktaṃ bhagavatā bhikṣuṇā varṣā upagantavyam iti. bhikṣavo na jānate kathaṃ varṣā upagantavyam iti.",
  "V03vinv04_u:6": "Var-v § 1.2.1 bhagavān āha ...",
  "V03vinv04_u:7": "Var-v § 1.2.2 tataḥ paścāt śayanāsanagrāhako bhikṣuḥ saṃmantavyaḥ.",
  "V03vinv04_u:8": "Var-v § 1.2.2.a pañcabhir dharmaiḥ samanvāgataḥ śayanāsanagrāhako bhikṣur asaṃmato na saṃmantavyaḥ,",
  "V03vinv04_u:9": "saṃmataś cāvakāśayitavyaḥ. katamaiḥ pañcabhiḥ. chandād gacchati,",
  "V03vinv04_u:10": "dveṣān mohād bhayād gacchati,",
  "V03vinv04_u:11": "grāhitāgrāhitaṃ ca śayanāsanaṃ na jānāti. ebhiḥ pañcabhir dharmaiḥ samanvāgataḥ śayanāsanagrāhako bhikṣur asaṃmato na saṃmantavyaḥ,",
  "V03vinv04_u:12": "saṃmataś cāvakāśayitavyaḥ.",
  "V03vinv04_u:13": "Var-v § 1.2.2.b pañcabhir dharmaiḥ samanvāgataḥ śayanāsanagrāhako bhikṣur asaṃmataḥ saṃmantavyaḥ. saṃmataś ca nāvakāśayitavyaḥ. katamaiḥ pañcabhiḥ. na chandād gacchati,",
  "V03vinv04_u:14": "na dveṣān na mohān na bhayād gacchati,",
  "V03vinv04_u:15": "grāhitāgrāhitaṃ ca śayanāsanaṃ jānāti. ebhiḥ pañcabhir dharmaiḥ samanvāgataḥ śayanāsanagrāhako bhikṣur asaṃmataḥ saṃmantavyaḥ,",
  "V03vinv04_u:16": "saṃmataś ca nāvakāśayitavyaḥ.",
  "V03vinv04_u:17": "Var-v § 1.2.3 evaṃ ca punaḥ saṃmantavyaḥ. śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe saṃniṣaṇṇe saṃnipatite pūrvaṃ tāvad utsāhayitavyaḥ.",
  "V03vinv04_u:18": "utsahase tvam evaṃnāmā saṃghasya vārṣikaṃ śayanāsanaṃ grāhayitum iti.",
  "V03vinv04_u:19": "tena vaktavyam. utsahe iti.",
  "V03vinv04_u:20": "Var-v § 1.2.4 tataḥ paścād ekena bhikṣuṇā jñaptiṃ kṛtvā karma kartavyaṃ.",
  "V03vinv04_u:21": "śṛṇotu bhadantāḥ saṃghaḥ. ayam evaṃnāmā śayanāsanagrāhako bhikṣuḥ utsahate saṃghasya vārśikaṃ śayanāsanaṃ grāhayituṃ.",
  "V03vinv04_u:22_0": "sacet saṃghasya prāptakālaṃ kṣametānujānīyāt saṃgho yat saṃgha evaṃnāmānaṃ śayanāsanagrāhako",
  "V03vinv04_u:22_1": "saṃmanyeta. evaṃnāmā śayanāsanagrāhako bhikṣuḥ saṃghasya vārṣikaṃ śayanāsanaṃ grāhayiṣyati. eṣā jñaptiḥ.",
  "V03vinv04_u:23": "Var-v § 1.2.5 evaṃ ca karma kartavyaṃ.",
  "V03vinv04_u:24_0": "śṛṇotu bhadantāḥ saṃghaḥ. evaṃnāmā śayanāsanagrāhako bhikṣur utsahate saṃghasya vārṣikaṃ",
  "V03vinv04_u:24_1": "śayanāsanaṃ grāhayituṃ. tat saṃgha evaṃnāmānaṃ śayanāsanagrāhakaṃ bhikṣuṃ saṃmanyeta.",
  "V03vinv04_u:24_2": "ayam evaṃnāmā śayanāsanagrāhako bhikṣuḥ saṃghasya vārṣikaṃ śayanāsanaṃ grāhayiṣyati.",
  "V03vinv04_u:25": "yeṣām āyuṣmatāṃ kṣamate evaṃnāmānaṃ śayanāsanagrāhakaṃ bhikṣuṃ saṃmantuṃ,",
  "V03vinv04_u:26": "te tūṣṇīṃ. na kṣamate bhāṣantāṃ.",
  "V03vinv04_u:27": "saṃmataḥ saṃghena evaṃnāmā śayanāsanagrāhako bhikṣuḥ. saṃghasya vārṣikaṃ śayanāsanaṃ grāhayiṣyati. kṣāntam anujñātaṃ saṃghena,",
  "V03vinv04_u:28": "yasmāt tūṣṇīm,",
  "V03vinv04_u:29": "evam etad dhārayāmi.",
  "V03vinv04_u:30": "Var-v § 1.2.6 śayanāsanagrāhakasyāhaṃ bhikṣor āsamudācārikān dharmān prajñapayiṣyāmi.",
  "V03vinv04_u:31": "Var-v § 1.2.6.1 -",
  "V03vinv04_u:32": "Var-v § 1.2.6.2-",
  "V03vinv04_u:33": "Var-v § 1.2.6.3 (75r = GBM 732)",
  "V03vinv04_u:34_0": "tataḥ paścāt kriyākāra ārocayitavyaḥ. śṛṇotu bhadantāḥ saṃghaḥ. asminn āvase ayaṃ",
  "V03vinv04_u:34_1": "cāyaṃ kriyākāraḥ. yo yuṣmākam utsahate anena cānena ca kriyākāreṇa varṣā upagantuṃ",
  "V03vinv04_u:34_2": "sa śalākāṃ gṛhṇātu. na ca vaḥ kenacid bhikṣuṇā varṣe + + + + + + + + + + + + + +",
  "V03vinv04_u:34_3": "yo vaḥ kasyacit kiṃcij jānīte sa idānīṃ vadatu. mā paścād antavarṣe raṇam utpādayiṣyati.",
  "V03vinv04_u:34_4": "yo vo antavarṣe raṇam utpādayiṣyati tasya saṃgha uttare upaparīkṣitavyaṃ maṃsyate.",
  "V03vinv04_u:35_0": "Var-v § 1.2.6.4 tataḥ paścāt* śayanāsanagrāhakeṇa bhikṣuṇā śalākāś cārayitavyāḥ.",
  "V03vinv04_u:35_1": "+ + + śāstuḥ śalakā grāhayitavyāḥ. tataḥ paścāt saṃghasthavireṇārdham āsanaṃ muktvā",
  "V03vinv04_u:35_2": "śalākā gṛhya śanaiḥ sthāpayitavyāḥ. evaṃ yāvat saṃghanavakena. śrāmaṇerāṇām ācāryopapādhyāyaiḥ",
  "V03vinv04_u:35_3": "śalākā grāhayitavyāḥ. tataḥ paścād gaṇayitavyaṃ. asminn āvāse iyadbhir bhikṣubhiḥ śalākā gṛhīteti.",
  "V03vinv04_u:36_0": "Var-v § 1.2.6.5.a tataḥ paścāt* śayanāsanagrāhakena bhikṣuṇā tāḍakaṃ kuṃcikāṃ ca",
  "V03vinv04_u:36_1": "gṛhītvā saṃghasthavirasya purataḥ sthitvā vaktavyaṃ. sthavira amuko vihāraḥ salābhaḥ",
  "V03vinv04_u:36_2": "sacīvarikaḥ. gṛhāṇa. saced gṛhṇāti yat saṃghasthavirasya vihāraḥ sa dvitīyasthavirāya",
  "V03vinv04_u:36_3": "dātavyaḥ. + + + + + + + + + + + + +",
  "V03vinv04_u:37_0": "Var-v § 1.2.6.5.b sacet saṃghasthaviro na gṛhṇāti dvitīyasthavirāya dātavyaḥ. dvitīyasthaviro",
  "V03vinv04_u:37_1": "na gṛhṇāti tṛtīyasthavirāya dātavyaḥ. sacet tṛtīyasthavireṇa gṛhīto bhavati saṃghasthaviro yācate,",
  "V03vinv04_u:38_0": "prathamāyāṃ vāci na dātavyaḥ. dvitīyāyāṃ vāci na dātavyaḥ. tṛtīyāyāṃ dātavyaḥ. saṃghasthaviraś",
  "V03vinv04_u:38_1": "ca vinayātisāriṇīṃ duṣkṛtām āpattiṃ deśāpayitavyaḥ. evaṃ yāvat saṃghanavakena gṛhītaḥ,",
  "V03vinv04_u:39": "sacet saṃghatṛtīyanavako yācate,",
  "V03vinv04_u:40": "prathamāyāṃ vāci na dātavyaḥ. dvitīyāyāṃ na dātavyaḥ. trtīyāyāṃ dātavyaḥ. saṃghatṛtīyanavakaś ca vinayātisāriṇīṃ duṣkṛtām āpattiṃ deśayitavyaḥ.",
  "V03vinv04_u:41": "Var-v § 1.3.1 bhikṣavaḥ sarvān vihārān uddiśanti. āgantukā bhikṣavaḥ vihanyante. bhagavān āha. āgantukānāṃ bhikṣūṇām sārthāya anuddiṣṭaṃ vastuṃ dhārayitavyaṃ.",
  "V03vinv04_u:42": "Var-v § 1.3.2 bhikṣavaḥ dvārakoṣṭhake apy uddiśanti / bhagavān āha. dvārakoṣṭhake noddeṣṭavyam*.",
  "V03vinv04_u:43": "bhikṣavaḥ prāsāde vastum uddiśanti. bhagavān āha / prāsāde noddeṣṭavyam iti.",
  "V03vinv04_u:44": "Var-v § 1.4 nirāvāseṣu prāsādeṣu kākacaṭakapārāvatāḥ vāsaṃ kurvanti. bhagavān āha //",
  "V03vinv04_u:45": "peḍavāriko bhikṣur uddeṣṭavyaḥ. tena pratyavekṣitavyaḥ. saced aṇḍāny amuktāni bhavanti,",
  "V03vinv04_u:46": "śātayitavyaḥ. āhosvin muktāni,",
  "V03vinv04_u:47": "sthāpayitavyaḥ. tryaṃbukatrailāṭāḥ vāsaṃ kurvanti. bhagavān āha /",
  "V03vinv04_u:48": "pratyavekṣitavyaṃ. aṇḍāny amuktāni bhavanti /",
  "V03vinv04_u:49": "śātayitavyaḥ. ahosvin muktāni, sūtrakaṃ bandhitavyaṃ vṛddhiṃ na gamiṣyantīti /",
  "V03vinv04_u:50": "Var-v § 1.5 tataḥ paścāc chayanāsanaṃ dātavyaṃ /",
  "V03vinv04_u:51": "yadi tāvad alpāni vastūni bhavanti,",
  "V03vinv04_u:52": "ekaikaṃ dātavyaṃ. āhosvin bahūni bhavanti,",
  "V03vinv04_u:53": "dvayaṃdvayaṃ trayaṃtrayaṃ vā dātavyam* /",
  "V03vinv04_u:54": "aparāṇi mahānti vastūni bhavanti /",
  "V03vinv04_u:55": "vṛddhavṛddhā bhikṣavaḥ klāmyante parikarmaṇā: bhagavān āha /",
  "V03vinv04_u:56": "tāni niśṛtānāṃ dātavyāni.",
  "V03vinv04_u:57": "Var-v § 1.6.1 tataḥ paścāc chayanāsanagrāhakena bhikṣuṇā kriyākāra ārocayitavyaḥ. na kenacid bhikṣuṇā sāṃghikaṃ śayanāsanaṃ vinā pratyāstaraṇena paribhoktavyaṃ (75v = GBM 733)",
  "V03vinv04_u:58": "na kalpapratyāstaraṇena na plotikena ghanena vā ekapuṭena pailoṭikena vā dvipuṭena. yāvat sāṃghikaṃ śayanāsanaṃ aparibhogena paribhuṃjīta,",
  "V03vinv04_u:59": "tasya saṃgha uttare upaparīkṣitavyaṃ maṃsyate.",
  "V03vinv04_u:60": "Var-v § 1.6.2 śayanāsanagrāhakeṇa bhikṣuṇā anvardhamāsaṃ śayanāsanaṃ pratyavekṣitavyaṃ yadi tāvad vṛddhaṃ paśyaty aparibhogena śayanāsanaṃ paribhuṃjānaṃ,",
  "V03vinv04_u:61": "saṃghena ārocayitvā ākṣeptavyaṃ. āhosvin navakam ācāryopādhyāyānām ārocayitvā ākṣeptavyaṃ.",
  "V03vinv04_u:62": "Var-v § 1.7.1 tataḥ paścāt sāmagryām ārocayitavyaṃ. amukena gocaragrāmeṇa śvaḥ saṃgho varṣā upagamiṣyatīti.",
  "V03vinv04_u:63": "Var-v § 1.7.2 tataḥ paścād bhikṣubhir āvāsaṃ gocaraṃ cāvalokayitvā channe praviśya varṣā upagantavyaṃ.",
  "V03vinv04_u:64_0": "Var-v § 1.7.2.a katham āvāso 'valokayitavyaḥ. kiṃ nu bhaviṣyanti me 'smin sthāne",
  "V03vinv04_u:64_1": "vijñāḥ sabrahmacāriṇo ye 'nutpannaṃ duḥkhaṃ daurmanasyaṃ notpādayiṣyanti utpannaṃ",
  "V03vinv04_u:64_2": "ca kṣipram eva prativinodayiṣyanti,",
  "V03vinv04_u:65": "ye cānutpannaṃ sukhaṃ saumanasyam utpādayiṣyanti utpannaṃ ca sādhu ca suṣṭhu cānurakṣitavyaṃ (MSV IV.136) maṃsyante /",
  "V03vinv04_u:66": "glānasya vā glānopasthāyakaḥ, evam āvāso 'valokayitavyaḥ.",
  "V03vinv04_u:67": "Var-v § 1.7.2.b kathaṃ gocaro 'valokayitavyaḥ. kiṃ nu bhaviṣyanti me 'smiṃ grāmopavicāragrāme piṇḍakasya dātāro glānasya vā + + + bhaiṣajyasya ca dātāra iti,",
  "V03vinv04_u:68": "evaṃ gocaro 'valokayitavyaḥ.",
  "V03vinv04_u:69": "Var-v § 1.7.3 tataḥ paścāc channe praviśya bhikṣor yathāvṛddhikayā sāmīcīṃ kṛtvā utkuṭukena sthitvā aṃjaliṃ pragṛhya idaṃ syād vacanīyaṃ.",
  "V03vinv04_u:70_0": "samanvāhara āyuṣmaṃ. adya saṃghasya varṣopanyakāṣāḍhī + + + + + + + + + + so 'ham",
  "V03vinv04_u:70_1": "evaṃnāmā asminn āvāse antaḥsīme pūrvikāṃ traimāsīṃ varṣā upagacchāmi amukena vaiyyāpṛtyakareṇa",
  "V03vinv04_u:70_2": "amukena gocaragrāmeṇa yāvad evāsyāvāsasya khaṇḍaphuṭtapratisaṃskaraṇārthaṃ. iha me",
  "V03vinv04_u:70_3": "varṣā iha me varṣāvāsaḥ. evaṃ dvir api, evaṃ trir api.",
  "V03vinv04_u:71": "Var-v § 1.8 bhikṣavaḥ varṣā upagantavyā: na ca punar varṣoṣitena bhikṣuṇā bahiḥsīmāṃ gantavyaṃ //",
  "V03vinv04_u:72": "saced gacchati na tatra vastavyaṃ.",
  "V03vinv04_u:73": "Var-v § 1.8.1.a uktaṃ bhagavatā na bhikṣuṇā varṣoṣitena bahiḥsīmāṃ gantavyam*. saced gacchati na tatra vastavyam iti /",
  "V03vinv04_u:74_0": "Var-v § 1.8.1.b hastibālagrāmake udayano nāma gṛhapatiḥ prativasati. tasya gṛhakaḍatraṃ",
  "V03vinv04_u:74_1": "pratyupasthitam ātmano veṣṭanaṃ. tena tatra prabhūto vastralābhaḥ āmiṣalābhaś ca",
  "V03vinv04_u:74_2": "samudānītaḥ. tena bhikṣūṇāṃ dūto 'nupreṣitaḥ. āgacchantv āryāḥ paribhokṣyante iti.",
  "V03vinv04_u:75": "bhikṣavaḥ pṛcchitum ārabdhāḥ. kiyad dūre hastibālagrāmakaḥ. sātirekais tribhir yojanaiḥ śakṣyāmo vayam adyaiva gatvā āgantuṃ na śakṣyāmaḥ. te saṃlakṣayanti /",
  "V03vinv04_u:76": "uktaṃ bhagavatā na bhikṣuṇā varṣopagatena bahiḥsīmāṃ gantavyaṃ. saced gacchati na tatra vastavyam iti. te na gatāḥ.",
  "V03vinv04_u:77": "tatra ye bhikṣavaḥ hastibālagrāmakasyopavicāre varṣopagatās teṣāṃ prabhūto vastralābha āmiṣalābhaś cānupradattaḥ.",
  "V03vinv04_u:78_0": "Var-v § 1.8.1.c te trayāṇāṃ vārṣikāṇāṃ māsānām atyayāt kṛtacīvarā niṣṭhitacīvarāḥ",
  "V03vinv04_u:78_1": "samādāya pātracīvaraṃ yena śrāvastī tena cārikāṃ prakrāntāḥ. anupūrveṇa cārikāṃ carantaḥ",
  "V03vinv04_u:78_2": "śrāvastīm anuprāptāḥ. te bhikṣubhir dūrata eva dṛṣṭvābhihitāḥ. (76r = GBM 734)",
  "V03vinv04_u:79": "svāgataṃsvāgatam āyuṣmantaḥ. viśrāmitāḥ uktāḥ. kuto yūyam āyuṣmantaḥ etarhy āgacchata,",
  "V03vinv04_u:80": "kutra vā stha varṣā upagatā. hastibālagrāmakād vayam āyuṣmanta etarhy āgacchāma:",
  "V03vinv04_u:81": "hastibālagrāmake vā sma varṣā upagatāḥ. kaccid yūyam āyuṣmantaḥ hastibālagrāmake sukhaṃ sparśaṃ varṣā uṣitāḥ,",
  "V03vinv04_u:82": "na vā stha klāntāḥ piṇḍakena. tathyaṃ vayam āyuṣmantaḥ hastibālagrāmake sukhaṃ sparśaṃ varṣā upagatā,",
  "V03vinv04_u:83": "na vā sma klāntāḥ piṇḍakena.",
  "V03vinv04_u:84": "yathākatham āyuṣmantaḥ hastibālagrāmake sukhaṃ sparśaṃ varṣā upagatāḥ,",
  "V03vinv04_u:85_0": "na vā stha klāntāḥ piṇḍakena. tatra hastibālagrāmake udayano nāma gṛhapatiḥ prativasati.",
  "V03vinv04_u:85_1": "tasya gṛhakaḍatraṃ pratyupasthitaṃ ātmano veṣṭanaṃ. tenāsmākaṃ prabhūto vastralābhaḥ",
  "V03vinv04_u:85_2": "āmiṣalābhaś cānupradatta. evaṃ vayam āyuṣmanto hastibālagrāmake sukhaṃ sparśaṃ varṣā",
  "V03vinv04_u:85_3": "uṣitāḥ. na vā sma klāntāḥ piṇḍakena.",
  "V03vinv04_u:86_0": "te kathayanty. āyuṣmanto 'smākam api tena gṛhapatinā dūto 'nupreṣita. āgacchantv",
  "V03vinv04_u:86_1": "āryāḥ paribhokṣyanta iti. tair asmābhiḥ pṛṣṭaḥ. kiyad dūre hastibālagrāmakaḥ. sātirekais",
  "V03vinv04_u:86_2": "tribhir yojanaiḥ. teṣām asmākaṃ buddhir utpannāḥ. uktaṃ bhagavatā na bhikṣuṇā varṣopagatena",
  "V03vinv04_u:86_3": "bahiḥsīmāṃ gantavyaṃ. saced gacchati na tatra vastavyam iti. vayaṃ na gatāḥ. etat",
  "V03vinv04_u:86_4": "prakaraṇaṃ bhikṣavo bhagavata ārocayanti.",
  "V03vinv04_u:87_0": "Var-v § 1.8.1.d bhagavān saṃlakṣayaty. ākāṃkṣanti bata me śrāvakāḥ vastralābham āmiṣalābhañ",
  "V03vinv04_u:87_1": "ca. yanv ahaṃ bhikṣūṇāṃ sukhasparśavihārārthaṃ datṝṇāṃ ca deyadharmaparibhogārthaṃ",
  "V03vinv04_u:87_2": "saptāham anujānīyāṃ. tasmād anujānāmi saptāham adhiṣṭhāya gantavyaṃ karaṇīyena.",
  "V03vinv04_u:88": "Var-v § 1.8.2 uktaṃ bhagavatā saptāham adhiṣṭhāya gantavyaṃ karaṇīyeneti. bhikṣavo na jānate kasya karaṇīyaṃ. etat prakaraṇaṃ bhikṣavo bhagavata ārocayanti.",
  "V03vinv04_u:89": "bhagavān āha /",
  "V03vinv04_u:90": "upāsakasya karaṇīyena upāsikāyāḥ karaṇīyena bhikṣoḥ karaṇīyena bhikṣuṇyāḥ śikṣamāṇāyāḥ śrāmaṇerakasya śrāmaṇerikāyāḥ karaṇīyena.",
  "V03vinv04_u:91_0": "Var-v § 1.8.2.1.1 kim upāsakasya karaṇīyaṃ. yathāpi tad upāsakasya gṛhakaḍatraṃ pratyupasthitaṃ",
  "V03vinv04_u:91_1": "bhavaty ātmano veṣṭanaṃ. tena tatra prabhūto vastralābha āmiṣalābhaś ca samudānītaḥ.",
  "V03vinv04_u:91_2": "sa bhikṣūṇāṃ dūtam anupreṣayati. āgacchantv āryāḥ paribhokṣyante. gantavyaṃ bhikṣuṇā",
  "V03vinv04_u:91_3": "saptāham adhiṣṭhāya upāsakasya karaṇīyena. idam upāsakasya karaṇīyaṃ.",
  "V03vinv04_u:92_0": "Var-v § 1.8.2.1.2 aparam apy upāsakasya karaṇīyaṃ. yathāpi tad upāsakaś cāturdiśe",
  "V03vinv04_u:92_1": "bhikṣusaṃghe vihāraṃ pratiṣṭhāpayitukāmo bhavati. tena tatra prabhūto vastralābhaḥ",
  "V03vinv04_u:92_2": "āmiṣalābhaś ca samudānītaḥ. sa bhikṣūṇāṃ dūtam anupreṣayaty. āgacchantv āryāḥ paribhokṣyante.",
  "V03vinv04_u:92_3": "gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
  "V03vinv04_u:93_0": "Var-v § 1.8.2.1.3 aparam apy upāsakasya karaṇīyaṃ yathāpi tad upāsakas tasminn eva",
  "V03vinv04_u:93_1": "vihāre śayanāsanam anupradātukāmo bhavati. tena tatra prabhūto vastralābhaḥ āmiṣalābhaś",
  "V03vinv04_u:93_2": "ca samudānīto bhavati. sa bhikṣūṇāṃ dūtam anupreṣayati. āgacchantv āryāḥ paribhokṣyante. (76v = GBM 735)",
  "V03vinv04_u:94": "gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
  "V03vinv04_u:95_0": "Var-v § 1.8.2.1.4 aparam apy upāsakasya karaṇīyaṃ. yathāpi tad upāsakas tasminn eva",
  "V03vinv04_u:95_1": "vihāre dhruvabhikṣāṃ prajñapayitukāmo bhavaty anukūlayajñaṃ. tena tatra prabhūto",
  "V03vinv04_u:95_2": "vastralābhaḥ āmiṣalābhaś ca samudānīto bhavati. sa bhikṣūṇāṃ dūtam anupreṣayaty.",
  "V03vinv04_u:95_3": "āgacchantv āryāḥ paribhokṣyante. gantavyaṃ bhikṣuṇā saptāham adhiṣṭhāya upāsakasya",
  "V03vinv04_u:95_4": "karaṇīyena. idam upāsakasya karaṇīyaṃ.",
  "V03vinv04_u:96": "Var-v § 1.8.2.1.5 aparam apy upāsakasya karaṇīyaṃ. yathāpi tad upāsakas tasminn eva vihāre tathāgatasya śarīraṃ stūpaṃ pratiṣṭhāpayitukāmo bhavati /",
  "V03vinv04_u:97": "sa bhikṣūṇāṃ dūtam anupreṣayati. āgacchantv āryā dharmasakhāyo bhaviṣyanti. gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
  "V03vinv04_u:98": "Var-v § 1.8.2.1.6 aparam apy upāsakasya karaṇīyaṃ. yathāpi tad upāsakas tasminn eva stūpe yaṣṭyāropaṇaṃ chatrāropaṇaṃ dhvajāropaṇaṃ patākāropaṇam* /",
  "V03vinv04_u:99_0": "alaṃsekaṃ candanasekaṃ kuṃkumasekam anupradātukāmo bhavati. sa bhikṣūṇāṃ dūtam anupreṣayaty.",
  "V03vinv04_u:99_1": "āgacchantv āryā dharmasakhāyaḥ me bhaviṣyanti. gantavyaṃ bhikṣuṇā upāsakasya karaṇīyena",
  "V03vinv04_u:99_2": "saptāham adhiṣṭhāya. idam upāsakasya karaṇīyaṃ.",
  "V03vinv04_u:100_0": "Var-v § 1.8.2.1.7 aparam apy upāsakasya karaṇīyaṃ. yathāpi tad upāsakasya karaṇīyaṃ",
  "V03vinv04_u:100_1": "caturṇāṃ sūtranikāyānāṃ anyatamānyatamaṃ sūtranikāyaṃ vistareṇoddiṣṭaṃ bhavati pravṛttaṃ",
  "V03vinv04_u:100_2": "ca. tena tatra prabhūto vastralābha āmiṣalābhaś ca samudānīto bhavati. sa bhikṣūṇāṃ",
  "V03vinv04_u:100_3": "dūtam anupreṣayati. āgacchantv āryāḥ paribhokṣyante. gantavyaṃ bhikṣuṇā saptāham",
  "V03vinv04_u:100_4": "adhiṣṭhāya upāsakasya karaṇīyena. idam upāsakasya karaṇīyaṃ.",
  "V03vinv04_u:101_0": "Var-v § 1.8.2.1.8 aparam apy upāsakasya karaṇīyaṃ. yathāpi tad upāsakasya kaukṛtyam",
  "V03vinv04_u:101_1": "utpannaṃ bhavati. sa bhikṣūṇāṃ dūtam anupreṣayaty. āgacchantv āryāḥ utpannaṃ kaukṛtyaṃ",
  "V03vinv04_u:101_2": "prativinodayiṣyanti. gantavyaṃ bhikṣuṇā saptāham adhiṣṭhāya upāsakasya karaṇīyena.",
  "V03vinv04_u:101_3": "idam upāsakasya karaṇīyaṃ.",
  "V03vinv04_u:102_0": "Var-v § 1.8.2.1.9 aparam apy upāsakasya karaṇīyaṃ. yathāpi tad upāsakasya pāpakaṃ",
  "V03vinv04_u:102_1": "dṛṣṭigatam utpannaṃ bhavati. sa bhikṣūṇāṃ dūtam anupreṣayaty. āgacchantv āryā utpannaṃ",
  "V03vinv04_u:102_2": "pāpakaṃ dṛṣṭigataṃ pratiniḥsṛjāpayiṣyanti. gantavyaṃ bhikṣuṇā saptāham adhiṣṭhāya",
  "V03vinv04_u:102_3": "upāsakasya karaṇīyena. idam upāsakasya karaṇīyaṃ.",
  "V03vinv04_u:103": "Var-v § 1.8.2.1.10 aparam apy upāsakasya karaṇīyaṃ. yathāpi tat saṃgha upāsakasya saṃghena pātraṃ nikubjayitukāmo bhavati /",
  "V03vinv04_u:104": "sa bhikṣūṇāṃ dūtam anupreṣayati /",
  "V03vinv04_u:105": "āgacchantv āryā dharmeṇa pakṣaṃ bhajiṣyanti. gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
  "V03vinv04_u:106_0": "Var-v § 1.8.2.1.11 aparam apy upāsakasya karaṇīyaṃ. yathāpi tad upāsakasya saṃghena",
  "V03vinv04_u:106_1": "pātraṃ nikubjitaṃ bhavati. sa bhikṣūṇāṃ dūtam anupreṣayati. āgacchantv āryāḥ pāttraṃ",
  "V03vinv04_u:106_2": "nikubjam unmajjāpayiṣyatha :",
  "V03vinv04_u:107": "gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
  "V03vinv04_u:108": "Var-v § 1.8.2.1.12 aparam apy upāsakasya karaṇīyaṃ. yathāpi tad upāsakasya ābādhiko (77r = GBM 736)",
  "V03vinv04_u:109": "duḥkhito bāḍhaglānaḥ. sa bhikṣūṇāṃ dūtam anupreṣayati. āgacchantv āryā vācaṃ dāsyanti. gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
  "V03vinv04_u:110": "Var-v § 1.8.2.2 kim upāsikāyāḥ karaṇīyaṃ sthāpayitvā gṛhakaḍatram ātmano veṣṭanaṃ.",
  "V03vinv04_u:111_0": "Var-v § 1.8.2.3.1 kiṃ bhikṣoḥ karaṇīyaṃ. yathāpi tad bhikṣuḥ cāturdiśe bhikṣusaṃghe",
  "V03vinv04_u:111_1": "ārāmaṃ niryātayitukāmo bhavati. tena tatra prabhūto vastralābhaḥ āmiṣalābhaś ca samudānīto",
  "V03vinv04_u:111_2": "bhavati. sa bhikṣūṇāṃ dūtam anupreṣayaty. āgacchantv āyuṣmantaḥ paribhokṣyante /",
  "V03vinv04_u:112": "gantavyaṃ bhikṣuṇā saptāham adhiṣṭhāya bhikṣoḥ karaṇīyena. idaṃ bhikṣoḥ karaṇīyaṃ.",
  "V03vinv04_u:113_0": "Var-v § 1.8.2.3.2 aparam api bhikṣoḥ karaṇīyaṃ. yathāpi tad bhikṣus tasminn evārāme",
  "V03vinv04_u:113_1": "vihāraṃ śayanāsanaṃ dhruvabhikṣāṃ tathāgatasya śarīraṃ stūpaṃ. alaṃsekaṃ candanasekaṃ",
  "V03vinv04_u:113_2": "yaṣṭyāropaṇaṃ dhvajāropaṇaṃ sūtranikāyānām anyatamānyatamaṃ sūtranikāyaṃ kaukṛtyaṃ",
  "V03vinv04_u:113_3": "pāpakaṃ dṛṣṭigatam utpannaṃ bhavati. sa bhikṣūṇāṃ dūtam anupreṣayati. āgacchantv",
  "V03vinv04_u:113_4": "āyuṣmantaḥ utpannaṃ pāpakaṃ dṛṣṭigataṃ pratiniḥsṛjāpayiṣyanti. gantavyaṃ bhikṣuṇā",
  "V03vinv04_u:113_5": "saptāham adhiṣṭhāya bhikṣoḥ karaṇīyena. idaṃ bhikṣoḥ karaṇīyaṃ. pūrvavat sarvaṃ vistareṇa vācyaṃ //",
  "V03vinv04_u:114_0": "Var-v § 1.8.2.3.3 aparam api bhikṣoḥ karaṇīyaṃ. yathāpi tat saṃghaḥ bhikṣor imāny",
  "V03vinv04_u:114_1": "evaṃrūpāṇi praṇidhikarmāṇi kartukāmo bhavati. tadyathā tarjanīyaṃ karma nigarhaṇīyaṃ",
  "V03vinv04_u:114_2": "pravāsanīyaṃ pratisaṃharaṇīyam adarśanāyotkṣepaṇīyam apratikarmaṇāyotkṣepaṇīyaṃ apratiniḥsṛṣṭe",
  "V03vinv04_u:114_3": "pāpake dṛṣṭigate utkṣepaṇīyaṃ karma. sa bhikṣūṇāṃ dūtam anupreṣayati. āgacchantv",
  "V03vinv04_u:114_4": "āyuṣmanto dharmeṇa pakṣaṃ bhajiṣyanti. gantavyaṃ bhikṣuṇā saptāham adhiṣṭhāya bhikṣoḥ",
  "V03vinv04_u:114_5": "karaṇīyena. idaṃ bhikṣoḥ karaṇīyaṃ.",
  "V03vinv04_u:115_0": "Var-v § 1.8.2.3.4 aparam api bhikṣoḥ karaṇīyaṃ. yathāpi tat saṃghena bhikṣor imāny",
  "V03vinv04_u:115_1": "evaṃrūpāṇi praṇidhikarmāṇi kṛtāni bhavanti. tadyathā tarjanīyaṃ karma nigarhaṇīyaṃ",
  "V03vinv04_u:115_2": "karma pravāsanīyaṃ pratisaṃharaṇīyaṃ adarśanāyotkṣepaṇīyam apratikarmaṇāyotkṣepaṇīyam",
  "V03vinv04_u:115_3": "apratiniḥsṛṣṭe pāpake dṛṣṭigate utkṣepaṇīyaṃ karma. sa bhikṣūṇāṃ dūtam anupreṣayaty.",
  "V03vinv04_u:115_4": "āgacchantv āyuṣmantaḥ osārayiṣyanti. gantavyaṃ bhikṣuṇā saptāham adhiṣṭhāya bhikṣoḥ",
  "V03vinv04_u:115_5": "karaṇīyena. idaṃ bhikṣoḥ karaṇīyaṃ.",
  "V03vinv04_u:116": "Var-v § 1.8.2.3.5 -",
  "V03vinv04_u:117": "Var-v § 1.8.2.3.6 -",
  "V03vinv04_u:118": "Var-v § 1.8.2.3.7 -",
  "V03vinv04_u:119": "Var-v § 1.8.2.3.8 aparam api bhikṣoḥ karaṇīyaṃ. yathāpi tad bhikṣur ābādhiko duḥkhito bāḍhaglāno bhavati /",
  "V03vinv04_u:120": "sa bhikṣūṇāṃ dūtam anupreṣayaty āgacchantv āyuṣmanto vācaṃ bhāṣiṣyanti. gantavyaṃ bhikṣuṇā saptāham adhiṣṭhāya bhikṣoḥ karaṇīyena. idaṃ bhikṣoḥ karaṇīyaṃ.",
  "V03vinv04_u:121": "Var-v § 1.8.2.4.1 kiṃ bhikṣuṇyāḥ karaṇīyaṃ. sthāpayitvā praṇidhikarmāṇi //",
  "V03vinv04_u:122": "Var-v § 1.8.2.4.2 -",
  "V03vinv04_u:123": "Var-v § 1.8.2.5.1 kiṃ śikṣamāṇāyāḥ karaṇīyaṃ. etad eva sarvaṃ śikṣamāṇāyāḥ karaṇīyaṃ.",
  "V03vinv04_u:124_0": "Var-v § 1.8.2.5.2 aparam api śikṣamāṇāyāḥ karaṇīyaṃ. yathāpi tac chikṣamāṇā dve varṣe",
  "V03vinv04_u:124_1": "ṣaṭsu dharmeṣu ṣaṭsv anudharmeṣu śikṣitaśikṣā bhavati. sa bhikṣūṇāṃ dūtam anupreṣayati.",
  "V03vinv04_u:124_2": "āgacchantv āryā upasaṃpādayiṣyanti. gantavyaṃ (77v = GBM 737)",
  "V03vinv04_u:125": "bhikṣuṇā saptāham adhiṣṭhāya śikṣamāṇāyāḥ karaṇīyena. idaṃ śikṣamāṇāyāḥ karaṇīyaṃ.",
  "V03vinv04_u:126": "Var-v § 1.8.2.6.1 kiṃ śrāmaṇerakasya karaṇīyaṃ. etad eva sarvaṃ śrāmaṇerakasya karaṇīyaṃ.",
  "V03vinv04_u:127": "Var-v § 1.8.2.6.2 aparam api śrāmaṇerakasya karaṇīyaṃ. yathāpi tac chrāmaṇerakaḥ saparipūrṇaviṃśativarṣo bhavati. sa bhikṣūṇāṃ dūtam anupreṣayati /",
  "V03vinv04_u:128": "āgacchantv āyuṣmantaḥ upasaṃpādayiṣyanti. gantavyaṃ bhikṣuṇā saptāham adhiṣṭhāya śrāmaṇerakasya karaṇīyena. idaṃ śrāmaṇerakasya karaṇīyaṃ /",
  "V03vinv04_u:129": "Var-v § 1.8.2.7.1 kiṃ śrāmaṇerikāyāḥ karaṇīyaṃ. etad eva sarvaṃ śrāmaṇerikāyāḥ karaṇīyaṃ.",
  "V03vinv04_u:130": "Var-v § 1.8.2.7.2 aparam api śrāmaṇerikāyāḥ karaṇīyaṃ /",
  "V03vinv04_u:131": "yathāpi tac chrāmaṇerikā gṛhavustā dvādaśavarṣā bhavati,",
  "V03vinv04_u:132": "kumārikābhūtā vā aṣṭādaśavarṣā. sā bhikṣūṇāṃ dūtam anupreṣayati /",
  "V03vinv04_u:133": "āgacchantv āryā dve varṣe ṣaṭsu dharmeṣu ṣaṭsv anudharmeṣu śikṣāṃ dāsyanti. gantavyaṃ bhikṣuṇā saptāham adhiṣṭhāya śrāmaṇerikāyāḥ karaṇīyena. idaṃ śrāmaṇerikāyāḥ karaṇīyaṃ //",
  "V03vinv04_u:134": "Var-v § 2 uddānam* //",
  "V03vinv04_u:135": "bhaiṣajyam upasthāyaka strīpuruṣapaṇḍakaḥ",
  "V03vinv04_u:136": "nimittaṃ nidhayo jñātaya antarāyeṇa prakramet* // //",
  "V03vinv04_u:137": "Var-v § 2.1.1 yathāpi tad varṣopagatasya bhikṣor evaṃ bhavati /",
  "V03vinv04_u:138": "aham asminn āvāse varṣā upagataḥ. na ca me 'sti kaścit piṇḍakasya dātā. so 'haṃ piṇḍakam alabhamānaḥ klameyaṃ kālaṃ vā kuryāṃ. sa me syād antarāyaḥ aprāptasya prāptaye,",
  "V03vinv04_u:139": "anadhigatasyādhigamāya /",
  "V03vinv04_u:140": "asākṣātkṛtasya sākṣātkriyāyai /",
  "V03vinv04_u:141": "yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede //",
  "V03vinv04_u:142_0": "Var-v § 2.1.2 yathāpi tad varṣopagatasya bhikṣor evaṃ bhavati. aham asminn āvāse",
  "V03vinv04_u:142_1": "varṣā upagataḥ. na ca me kaścid glānasya glānabhaiṣajyasya dātā. so 'haṃ bhaiṣajyam",
  "V03vinv04_u:142_2": "alabhamānaḥ klameyaṃ kālaṃ vā kuryāṃ. sa me syād antarāyaḥ aprāptasya prāptaye,",
  "V03vinv04_u:143": "anadhigatasyādhigamāya,",
  "V03vinv04_u:144": "asākṣātkṛtasya sākṣātkriyāyai /",
  "V03vinv04_u:145": "yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede //",
  "V03vinv04_u:146_0": "Var-v § 2.1.3 yathāpi tad varṣopagatasya bhikṣor evaṃ bhavaty. aham asminn āvāse",
  "V03vinv04_u:146_1": "varṣā upagataḥ. na ca me kaścid glānasya glānopasthāyakaḥ. so 'ham upasthāyakavirahāt*",
  "V03vinv04_u:146_2": "klameyaṃ kālaṃ vā kuryāṃ. sa me syād antarāyaḥ aprāptasya prāptaye,",
  "V03vinv04_u:147": "anadhigatasyādhigamāya /",
  "V03vinv04_u:148": "asākṣātkṛtasya sākṣātkriyāyai /",
  "V03vinv04_u:149": "yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede //",
  "V03vinv04_u:150_0": "Var-v § 2.1.4 yathāpi tad varṣopagataṃ bhikṣuṃ strī upasaṃkramyāpratirūpayā upanimantraṇayā",
  "V03vinv04_u:150_1": "upanimantrayati. vasa ārya rama ārya. ahaṃ te upasthāsyāmi. duhitaraṃ te dāsyāmi",
  "V03vinv04_u:150_2": "snuṣāṃ te dāsīṃ te karmakarīṃ te dāsyāmi /",
  "V03vinv04_u:151": "tatra varṣopagatasya bhikṣor evaṃ bhavati /",
  "V03vinv04_u:152_0": "aham asminn āvāse varṣā upagata. iyaṃ ca me strī upasaṃkramyāpratirūpayā upanimantraṇayā",
  "V03vinv04_u:152_1": "upanimantrayati. vasa ārya rama ārya. ahaṃ te upasthāsyāmi duhitaraṃ te dāsyāmi snuṣāṃ",
  "V03vinv04_u:152_2": "te dāsīṃ te karmakarīṃ te dāsyāmi. ahaṃ ced asminn āvāse varṣā vaseyaṃ syān me atonidānaṃ",
  "V03vinv04_u:152_3": "jīvitāntarāyaḥ śrāmaṇyāntarāyo brahmacaryāntarāyaḥ. yanv aham asmād āvāsāt prakrāmeyaṃ.",
  "V03vinv04_u:152_4": "sa tasmād (78r = GBM 738)",
  "V03vinv04_u:153": "āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:154": "Var-v § 2.1.5 yathāpi tad varṣopagataṃ bhikṣuṃ puruṣa upasaṃkramyāpratirūpayā upanimantraṇayā upanimantrayati /",
  "V03vinv04_u:155_0": "vasa ārya rama ārya. duhitaraṃ te dāsyāmi snuṣāṃ te dāsīṃ te karmakarīṃ te dāsyāmi.",
  "V03vinv04_u:155_1": "tatra varṣopagatasya bhikṣor evaṃ bhavaty. aham asminn āvāse varṣā upagataḥ. ayaṃ",
  "V03vinv04_u:155_2": "ca me puruṣa upasaṃkramyāpratirūpayā upanimantraṇayā upanimantrayati. vasa ārya rama",
  "V03vinv04_u:155_3": "ārya. duhitaraṃ te dāsyāmi snuṣāṃ te dāsīṃ te karmakarīṃ te dāsyāmy. ahaṃ ced asminn",
  "V03vinv04_u:155_4": "āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
  "V03vinv04_u:155_5": "yanv aham asmād āvāsāt prakrāmeyaṃ. sa tasmād āvāsāt prakramaty. etad eva pratyayaṃ",
  "V03vinv04_u:155_6": "kṛtvā anāpattir varṣācchede //",
  "V03vinv04_u:156": "Var-v § 2.1.6 yathāpi tad varṣopagataṃ bhikṣuṃ paṇḍaka upasaṃkramyāpratirūpayā upanimantraṇayā upanimantrayati /",
  "V03vinv04_u:157": "vasa ārya rama ārya. ahaṃ te upasthāsyāmi. dāsīṃ te karmakarīṃ te dāsyāmi /",
  "V03vinv04_u:158_0": "tatra varṣopagatasya bhikṣor evaṃ bhavati. aham asminn āvāse varṣā upagataḥ. ayaṃ",
  "V03vinv04_u:158_1": "ca me paṇḍaka upasaṃkramyāpratirūpayā upanimantraṇayā upanimantrayati. vasa ārya",
  "V03vinv04_u:158_2": "rama ārya. ahaṃ te upasthāsyāmi. dāsīṃ te karmakarīṃ te dāsyāmi. ahaṃ ced asminn",
  "V03vinv04_u:158_3": "āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
  "V03vinv04_u:158_4": "yanv aham asmād āvāsāt prakrāmeyaṃ. sa tasmād āvāsāt prakramaty. etad eva pratyayaṃ",
  "V03vinv04_u:158_5": "kṛtvā anāpattir varṣācchede //",
  "V03vinv04_u:159": "Var-v § 2.1.7 yathāpi tad varṣopagatena bhikṣuṇā anyatmānyatamaṃ śiśum udāravarṇaṃ raṃjanīyaṃ mātṛgrāmaṃ dṛṣṭvā ayoniśo nimittam udgṛhītaṃ bhavati /",
  "V03vinv04_u:160_0": "tatra varṣopagatasya bhikṣor evaṃ bhavaty. aham asminn āvāse varṣā upagataḥ. mayā",
  "V03vinv04_u:160_1": "cānyatmānyatamaṃ śiśum udāravarṇaṃ raṃjanīyaṃ mātṛgrāmaṃ dṛṣṭvā ayoniśo nimittam",
  "V03vinv04_u:160_2": "udgṛhītaṃ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
  "V03vinv04_u:160_3": "śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṃ. sa tasmād",
  "V03vinv04_u:160_4": "āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:161_0": "Var-v § 2.1.8 yathāpi tad varṣopagatasya bhikṣor nidhānam upadarśayanti. tatra varṣopagatasya",
  "V03vinv04_u:161_1": "bhikṣor evaṃ bhavaty. aham asminn āvāse varṣā upagata. idam eva nidhaya upadarśayanti.",
  "V03vinv04_u:161_2": "ahaṃ ced asminn āvāse varṣāṃ vaseyaṃ syān me atonidānaṃ jīvitāntarāyaḥ śrāmaṇyāntarāyo",
  "V03vinv04_u:161_3": "brahmacaryāntarāyaḥ. yanv aham asmād āvāsāt prakrameyaṃ. sa tasmād āvāsāt prakrāmaty.",
  "V03vinv04_u:161_4": "etad eva pratyayaṃ kṛtvā anāpattir varṣācchede //",
  "V03vinv04_u:162": "Var-v § 2.1.9 yathāpi tad varṣopagataṃ bhikṣuṃ jñātaya upasaṃkramyāpratirūpayā upanimantraṇayā upanimantrayati /",
  "V03vinv04_u:163_0": "kasmāt tvam ārya muṇḍaḥ pātrapāṇir anuveśmānuveśma kulāny upasaṃkramasi. imāni ca",
  "V03vinv04_u:163_1": "te śītalāni kāṣāyāṇi vastrāṇi kāyaṃ paritāpayanti. ehi tvam ārya. niṣadya kāmāṃś",
  "V03vinv04_u:163_2": "ca paribhuṃkṣva dānāni ca dehi puṇyāni ca kuru. tatra varṣopagatasya bhikṣor evaṃ",
  "V03vinv04_u:163_3": "bhavaty. (78v = GBM 739)",
  "V03vinv04_u:164": "aham asminn āvāse varṣā upagata. ime ca me jñātaya upasaṃkramyāpratirūpayā upanimantraṇayā upanimantrayanti /",
  "V03vinv04_u:165_0": "kasmāt tvam ārya muṇḍaḥ pātrapāṇir anuveśmānuveśma kulāny upasaṃkramasi. imāni ca",
  "V03vinv04_u:165_1": "te śītalāni kāṣāyāṇi vastrāṇi kāyaṃ paritāpayanti. ehi tvam ārya. niṣadya kāmāṃś",
  "V03vinv04_u:165_2": "ca paribhuṃkṣva dānāni ca dehi puṇyāni ca kuru. ahaṃ ced asminn āvāse varṣā vaseyaṃ",
  "V03vinv04_u:165_3": "syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ. yanv aham",
  "V03vinv04_u:165_4": "asmād āvāsāt prakrāmeyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede //",
  "V03vinv04_u:166": "Var-v § 2.2.0.2 - (Chinese only)",
  "V03vinv04_u:167": "Var-v § 2.2.0.3 - (Chinese only)",
  "V03vinv04_u:168": "Var-v § 2.2.0.4 - (Chinese only)",
  "V03vinv04_u:169": "Var-v § 2.2.0.5 - (Chinese only)",
  "V03vinv04_u:170": "Var-v § 2.2.0.6 - (Chinese only)",
  "V03vinv04_u:171_0": "Var-v § 2.2.1.a yathāpi tad rājā caturaṅgaṃ balakāyaṃ sannāhya hastikāyaṃ aśvakāyaṃ",
  "V03vinv04_u:171_1": "rathakāyaṃ pattikāyaṃ yāvad ārāmadvāram āgatya yathā gṛhītikaṃ ghoṣayati. gṛhṇantu",
  "V03vinv04_u:171_2": "bhavantaḥ śramaṇāṃ śākyaputrīyāṃ pūrvavad yāvad yathā pravāraṇāvastuni evaṃ vistareṇa",
  "V03vinv04_u:171_3": "vācyaṃ. tatra varṣopagatasya bhikṣor evaṃ bhavaty. aham asminn āvāse varṣā upagataḥ.",
  "V03vinv04_u:171_4": "ayaṃ ca rājā caturaṅgaṃ balakāyaṃ sannāhya pūrvavad yāvat saced ahaṃ asminn āvāse",
  "V03vinv04_u:171_5": "varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
  "V03vinv04_u:171_6": "yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ",
  "V03vinv04_u:171_7": "kṛtvā anāpattir varṣācchede //",
  "V03vinv04_u:172": "Var-v § 2.2.1.b yathāpi tad bhikṣur yaṃ strīpuruṣapaṇḍakam upaniśritya varṣā upagato bhavati,",
  "V03vinv04_u:173": "sa rājñā gṛhīto bhavati baddho vā ghātito vā. santaḥsvāpateyaṃ vāsyāpahṛtaṃ,",
  "V03vinv04_u:174": "rājabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:175": "ucchidya vā kālagataḥ. tatra varṣopagatasya bhikṣor evaṃ bhavati. aham asminn āvāse yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:176": "sa rājñā gṛhīto baddho vā ghātito vā,",
  "V03vinv04_u:177": "santaḥsvāpateyaṃ vāsyāpahṛtaṃ,",
  "V03vinv04_u:178": "rājabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:179_0": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
  "V03vinv04_u:179_1": "śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṃ. sa tasmād",
  "V03vinv04_u:179_2": "āvāsāt prakramaty. etad eva pratyayaṃ kṛtvā anāpattir varṣācchede //",
  "V03vinv04_u:180_0": "Var-v § 2.2.2.a yathāpi tac corāḥ grāmaghātaṃ vā nagaraghātaṃ vā janapadaghātaṃ vā",
  "V03vinv04_u:180_1": "kṛtvā ārāmadvāram āgatya gāṃ vā hatvā mahiṣīṃ vā chagalikāṃ vā rudhirāṃgakāni rudhiravilekhanāni",
  "V03vinv04_u:180_2": "kṛtvā bhikṣūṇāṃ dūtam anupreṣayanti /",
  "V03vinv04_u:181": "nirgacchantv āryāḥ,",
  "V03vinv04_u:182_0": "vayam atra vatsyāmaḥ. tatra varṣopagatasya bhikṣor evaṃ bhavati. aham asminn āvāse",
  "V03vinv04_u:182_1": "varṣā upagataḥ. ime ca corā grāmaghātaṃ kṛtvā pūrvavad yāvat sa tasmād āvāsāt prakramaty.",
  "V03vinv04_u:182_2": "etad eva pratyayaṃ kṛtvā anāpattir varṣācchede //",
  "V03vinv04_u:183": "Var-v § 2.2.2.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:184": "sa corair gṛhīto bhavati baddho vā ghātito vā,",
  "V03vinv04_u:185": "santasvāpateyaṃ vāsyāpahṛtaṃ bhavati,",
  "V03vinv04_u:186": "corabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:187": "ucchidya vā kālagatas. tatra varṣoṣitasya bhikṣor evaṃ bhavati aham asminn āvāse yaṃ strīpuruṣapaṇḍakam upaniśritya varṣā upagataḥ. sa corair gṛhīto baddho vā ghātito vā,",
  "V03vinv04_u:188": "santasvāpateyaṃ vāsyāpahṛtaṃ,",
  "V03vinv04_u:189": "corabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:190_0": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
  "V03vinv04_u:190_1": "śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṃ. sa tasmād āvāsāt prakrāmaty /",
  "V03vinv04_u:191": "etad eva pratyayaṃ kṛtvā (79r = GBM 741) anāpattir varṣācchede //",
  "V03vinv04_u:192_0": "Var-v § 2.2.3.a yathāpi tad anyatamena mahallena bālena mūḍhenāvyaktenākuśalena gocare",
  "V03vinv04_u:192_1": "vā gocaramārge vā kulastrī vā kulakumārī vā ākruṣṭā vā bhavaty ābhāṣṭā vā parāmṛṣṭā",
  "V03vinv04_u:192_2": "vā. manuṣyāḥ prakupitā ārāmadvāram āgatya yathā gṛhītikām udghoṣayanti. pūrvavad",
  "V03vinv04_u:192_3": "yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:193": "Var-v § 2.2.3.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:194": "sa manuṣyair gṛhīto bhavati baddho vā ghātito vā,",
  "V03vinv04_u:195": "santasvāpateyaṃ vāsyāpahṛtaṃ,",
  "V03vinv04_u:196": "manuṣyabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:197": "ucchidya vā kālagataḥ. tatra varṣoṣitasya bhikṣor evaṃ bhavati. aham asminn āvāse yaṃ strīpuruṣapaṇḍakam upaniśṛtya varṣā upagataḥ,",
  "V03vinv04_u:198": "sa manuṣyair gṛhīto baddho vā ghātito vā santasvāpateyaṃ vāsyāpahṛtaṃ,",
  "V03vinv04_u:199": "manuṣyabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:200_0": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
  "V03vinv04_u:200_1": "śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṃ. sa tasmād",
  "V03vinv04_u:200_2": "āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:201_0": "Var-v § 2.2.4.a yathāpi tad vihāraḥ amanuṣyādhyuṣite pradeśe pratiṣṭhāpito bhavati.",
  "V03vinv04_u:201_1": "anyatamena ca mahallena bālena mūḍhenāvyaktenākuśalenāpratirūpe pradeśe uccāraprasrāvaṃ",
  "V03vinv04_u:201_2": "pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:202": "Var-v § 2.2.4.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:203": "so 'manuṣyair gṛhīto vā baddho vā ghātito vā santasvāpateyaṃ vāsyāpahṛtaṃ,",
  "V03vinv04_u:204": "amanuṣyabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:205": "ucchidya vā kālagataḥ. tatra varṣopagatasya bhikṣor evaṃ bhavaty. aham asminn āvāse yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:206": "so 'manuṣyair gṛhīto baddho vā ghātito vā,",
  "V03vinv04_u:207": "santasvāpateyaṃ vāsyāpahṛtam,",
  "V03vinv04_u:208": "amanuṣyabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:209_0": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
  "V03vinv04_u:209_1": "śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṃ. sa tasmād",
  "V03vinv04_u:209_2": "āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:210_0": "Var-v § 2.2.5.a yathāpi tad vihāro vyāḍādhyuṣite pradeśe pratiṣṭhāpito bhavati. anyatamena",
  "V03vinv04_u:210_1": "ca mahallena bālena mūḍhenāvyaktenākuśalena apratirūpe pradeśe uccāraprasrāvaṃ kheṭaṃ",
  "V03vinv04_u:210_2": "śiṅghāṇakaṃ vāntaṃ viriktaṃ choritam,",
  "V03vinv04_u:211": "aśucimrakṣitaṃ vā śayanāsanaṃ pravikṣiptaṃ. vyāḍāḥ prakupitāḥ gocare 'pi tiṣṭhanti gocaramārge 'pi caṃkrame 'pi meḍhyām api dvārakoṣṭhake 'pi,",
  "V03vinv04_u:212": "bhikṣūn apyāviśanti. tatra varṣopagatasya bhikṣor evaṃ bhavati. pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:213": "Var-v § 2.2.5.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:214": "sa vyāḍair gṛhīto bhavati baddho vā ghātito vā,",
  "V03vinv04_u:215": "vyāḍabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:216_0": "ucchidya vā kālagataḥ. tatra varṣopagatasya bhikṣor evaṃ bhavaty. aham asminn āvāse",
  "V03vinv04_u:216_1": "yaṃ strīpuruṣapaṇḍakam upaniśṛtya varṣā upagataḥ. sa vyāḍair baddho vā gṛhīto vā",
  "V03vinv04_u:216_2": "santasvāpateyaṃ vāsyāpahṛtaṃ,",
  "V03vinv04_u:217": "vyāḍabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:218": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ (79v = GBM 740)",
  "V03vinv04_u:219": "śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede.",
  "V03vinv04_u:220": "Var-v § 2.2.6.a yathāpi tad vihāro nāgādhyuṣite pradeśe pratiṣṭhāpito bhavati. pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:221": "Var-v § 2.2.6.b yathāpi tad bhikṣur yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:222": "sa nāgair gṛhīto bhavati baddho vā ghātito vā,",
  "V03vinv04_u:223": "santasvāpateyaṃ vāsyāpahṛtaṃ,",
  "V03vinv04_u:224": "nāgabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:225": "ucchidya vā kālagataḥ. tatra varṣopagatasya bhikṣor evaṃ bhavati /",
  "V03vinv04_u:226": "aham asminn āvāse yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:227": "sa nāgair gṛhīto vā baddho vā ghātito vā santasvāpateyaṃ vāsyāpahṛtaṃ,",
  "V03vinv04_u:228": "nāgabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:229": "ucchidya vā kālagataḥ. ahaṃ ced asminn āvāse varṣā vaseyaṃ,",
  "V03vinv04_u:230_0": "syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham",
  "V03vinv04_u:230_1": "asmād āvāsāt prakrameyaṃ. sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:231": "Var-v § 2.2.7.a yathāpi tad vihāraḥ dāvamadhye pratiṣṭhāpito bhavati. pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:232": "Var-v § 2.2.7.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
  "V03vinv04_u:233": "so 'gninā dagdhaḥ,",
  "V03vinv04_u:234": "santasvāpateyaṃ vāsyāgninā dagdhaṃ,",
  "V03vinv04_u:235": "agnibhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:236": "ucchidya vā kālagataḥ. tatra varṣopagatasya bhikṣor evaṃ bhavati /",
  "V03vinv04_u:237": "aham asminn āvāse yaṃ strīpuruṣapaṇḍakam upaniśṛtya varṣā upagataḥ,",
  "V03vinv04_u:238": "so 'gninā dagdhaḥ,",
  "V03vinv04_u:239": "santasvāpateyaṃ vāsyāgninā dagdhaṃ,",
  "V03vinv04_u:240": "agnibhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:241": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyo śrāmaṇyāntarāyo brahmacaryāntarāyaḥ /",
  "V03vinv04_u:242": "yanv aham asmād āvāsāt prakrameyaṃ. sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:243": "Var-v § 2.2.8.a yathāpi tad vihāro 'nūpamadhye pratiṣṭāpito bhavati. pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
  "V03vinv04_u:244": "Var-v § 2.2.8.b yathāpi tad bhikṣur yaṃ strīpuruṣapaṇḍakam upaniśritya varṣā upagataḥ. sa udakenoḍhaḥ,",
  "V03vinv04_u:245": "santasvāpateyaṃ vāsya udakenoḍhaṃ bhavati /",
  "V03vinv04_u:246": "udakabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:247": "ucchidya vā kālagataḥ. tatra varṣopagatasya bhikṣor evaṃ bhavati. aham asminn āvāse yaṃ strīpuruṣapaṇḍakam upaniśritya varṣā upagataḥ,",
  "V03vinv04_u:248": "sa udakenoḍhaḥ santasvāpateyaṃ vāsyodakeṇodhaṃ udakabhayena vā pararāṣṭraṃ paraviṣayaṃ niṣpalānaḥ,",
  "V03vinv04_u:249_0": "ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
  "V03vinv04_u:249_1": "śrāmaṇyāntarāyo brahmacaryāntarāyaḥ. yanv aham asmād āvāsāt prakrameyaṃ. sa tasmād",
  "V03vinv04_u:249_2": "āvāsāt (80r = GBM 743)",
  "V03vinv04_u:250": "prakrāmaty. etad eva pratyayaṃ kṛtvā anāpattir varṣācchede // //",
  "V03vinv04_u:251": "Var-v § 3",
  "V03vinv04_u:252": "uddānam* //",
  "V03vinv04_u:253": "anāpattiḥ saṃvāsena pratiśrutena + + +",
  "V03vinv04_u:254": "+ + + + + + + + + + + + + + + +",
  "V03vinv04_u:255": "Dutt pūrvaṃ dvādaśa paścimaṃ ca dvādaśa //",
  "V03vinv04_u:256_0": "Var-v § 3.1.1 yathāpi tad varṣopagato bhikṣuḥ paśyati. bhikṣur bhikṣuṃ tathātathājñāpayati",
  "V03vinv04_u:256_1": "saṃjñāpayati śikṣayati grāhayati saṃghabhedāya parākrāmati. sthānam etad vidyate",
  "V03vinv04_u:256_2": "yat tasminn āvāse tasminn evāntarvarṣe saṃgho bhidyate /",
  "V03vinv04_u:257_0": "tatra varṣopagatasya bhikṣor evaṃ bhavati. aham asminn āvāse varṣā upagataḥ. ayaṃ",
  "V03vinv04_u:257_1": "ca bikṣur bhikṣuṃ tathātathājñāpayati saṃjñāpayati śikṣayati grāhayati saṃghabhedāya",
  "V03vinv04_u:257_2": "parākrāmate. sthānam etad vidyate yad asminn āvāse 'sminn evāntarvarṣe saṃgho bhidyate.",
  "V03vinv04_u:257_3": "ahaṃ ced asminn āvāse varṣā vaseyaṃ, //",
  "V03vinv04_u:258": "/",
  "V03vinv04_u:259": ". sthānam etad vidyate yad sa me syād antarāyaḥ aprāptasya prāptaye,",
  "V03vinv04_u:260": "'nadhigatasyādhigamāya,",
  "V03vinv04_u:261": "asākṣātkṛtasya sākṣātkriyāyai. yanv aham asmād āvāsāt prakrameyaṃ. sa tasmād āvāsāt prakramaty etad eva pratyayaṃ kṛtvā anāpattir varṣācchede.",
  "V03vinv04_u:262_0": "Var-v § 3.1.2 yathāpi tad varṣopagato bhikṣuḥ śṛṇoti. amuṣminn āvāse bhikṣur bhikṣuṃ",
  "V03vinv04_u:262_1": "tathātathājñāpayati saṃjñapayati śikṣayati grāhayati saṃghasya bhedāya parākramati.",
  "V03vinv04_u:262_2": "sthānam etad vidyate yat tasminn āvāse 'ntarvarṣe saṃgho bhidyate. asau me bhikṣur",
  "V03vinv04_u:262_3": "ālaptakaḥ saṃlaptakaḥ saṃstutakaḥ sapremakaḥ. ahaṃ cet tatra gaccheyaṃ, ///",
  "V03vinv04_u:263": "yathā tasminn āvāse asminn evāntarvarṣe saṃgho na bhidyate /",
  "V03vinv04_u:264": "gantavyaṃ bhikṣuṇā saptāham adhiṣṭhāya saṃghasya karaṇīyena. sacet tatra gacchatīty evaṃ kuśalaṃ,",
  "V03vinv04_u:265": "no ced gacchati sātisāro bhavati. sacet tatra gatasya saptāho 'tikrāntaḥ anāpattir varṣācchede //",
  "V03vinv04_u:266_0": "Var-v § 3.1.3 yathāpi tad varṣopagato bhikṣuḥ śṛṇoti. amuṣminn āvāse bhikṣur bhikṣuṃ",
  "V03vinv04_u:266_1": "tathātathājñāpayati saṃjñapayati śikṣayati saṃghasya bhedāya parākrāmati. sthānam",
  "V03vinv04_u:266_2": "etad vidyate yat tasminn āvāse 'ntarvarṣe saṃgho bhidyate. nāsau me bhikṣur ālaptakaḥ",
  "V03vinv04_u:266_3": "saṃlaptakaḥ saṃstutakaḥ sapremakaḥ. api tu yasyāsau bhikṣur ālaptakaḥ saṃlaptakaḥ",
  "V03vinv04_u:266_4": "saṃstutakaḥ sapremakaḥ,",
  "V03vinv04_u:267": "sa me bhikṣur ālaptakaḥ saṃlaptakaḥ saṃstutakaḥ sapremakaḥ. ahaṃ cet tatra gaccheyaṃ, ///",
  "V03vinv04_u:268": "yathā tasminn āvāse asminn evāntarvarṣe saṃgho na bhidyate. gantavyaṃ bhikṣuṇā saptāham adhiṣṭhāya saṃghasya karaṇīyena. saced gacchatīty evaṃ kuśalaṃ,",
  "V03vinv04_u:269": "no ced gacchati sātisāro bhavati /",
  "V03vinv04_u:270": "sacet tatra gatasya saptāho 'tikrāntaḥ, anāpattir varṣācchede //",
  "V03vinv04_u:271": "Var-v § 3.2.1 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ vatsye tayor āvāsayor ekalābhau hirukpoṣadho. tasyaivaṃ bhavati ihāpi me vasataḥ sa eva,",
  "V03vinv04_u:272": "tatrāpi me vasataḥ sa eva. sa pratiśrutya na gacchati. tasya tasminn āvāse pūrvikāṃ traimāsīṃ na prajñāyate,",
  "V03vinv04_u:273": "pratiśraveṇa ca duṣkṛtā.",
  "V03vinv04_u:274": "Var-v § 3.2.2 yathāpi tad bhikṣuḥ pratiśṛṇoty. amuṣminn āvāse pūrvikāṃ (80v = GBM 742)",
  "V03vinv04_u:275": "traimāsīṃ vatsye. sa pratiśrutya gacchati. gatvā śalākādīn na pratigṛhṇāti. tasya tasminn āvāse pūrvikāṃ traimāsīṃ na prajñāyate,",
  "V03vinv04_u:276": "pratiśraveṇa ca duṣkṛtā.",
  "V03vinv04_u:277_0": "Var-v § 3.2.3 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ",
  "V03vinv04_u:277_1": "vatsye. sa pratiśrutya gacchati. gatvā śalākādīn pratigṛhṇāti. śayanāsanaṃ na pratigṛhṇāti.",
  "V03vinv04_u:277_2": "gacchati karaṇīyena. tasya tasminn āvāse pūrvikāṃ traimāsīṃ na prajñāyate,",
  "V03vinv04_u:278": "pratiśraveṇa ca duṣkṛtā //",
  "V03vinv04_u:279_0": "Var-v § 3.2.4 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ",
  "V03vinv04_u:279_1": "vatsye. sa pratiśrutya gacchati. gatvā śalākādīn pratigṛhṇāti śayanāsanaṃ pratigṛhṇāti.",
  "V03vinv04_u:279_2": "varṣā upagamya gacchati karaṇīyena. tasya tasminn āvāse pūrvikāṃ traimāsīṃ na prajñāyate /",
  "V03vinv04_u:280": "pratiśraveṇa ca duṣkṛtā //",
  "V03vinv04_u:281_0": "Var-v § 3.2.5 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ",
  "V03vinv04_u:281_1": "vatsye. sa pratiśrutya gacchati. gatvā śalākādīn pratigṛhṇāti. śayanāsanaṃ pratigṛhṇāti.",
  "V03vinv04_u:281_2": "varṣā upagamya saptāham anadhiṣṭhāya bahiḥsīmāṃ gacchati karaṇīyena. tasya tasminn",
  "V03vinv04_u:281_3": "āvāse pūrvikāṃ traimāsīṃ na prajñāyate,",
  "V03vinv04_u:282": "pratiśraveṇa ca duṣkṛtā //",
  "V03vinv04_u:283_0": "Var-v § 3.2.6 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ",
  "V03vinv04_u:283_1": "vatsye. sa pratiśrutya gacchati. gatvā śalākādīn pratigṛhṇāti. śayanāsanaṃ pratigṛhṇāti.",
  "V03vinv04_u:283_2": "varṣā upagamya saptāham anadhiṣṭhāya bahiḥsīmāṃ gacchati karaṇīyena. tasya tasminn",
  "V03vinv04_u:283_3": "āvāse pūrvikāṃ traimāsīṃ na prajñāyate. pratiśraveṇa ca duṣkṛtā. sacet tatra kṛtyakaraṇīyena",
  "V03vinv04_u:283_4": "saptāho 'tikrāntaḥ anāpattir varṣācchede /",
  "V03vinv04_u:284": "ṣaṭkarma evaṃ kartavyam* /",
  "V03vinv04_u:285": "yathā pūrvikāṃ traimāsīṃ tathāpi paścimikāṃ ///",
  "V03vinv04_u:286": "traimāsī //",
  "V03vinv04_u:287": "varṣāvastu samaptam* // //",
  "V03vinv04_u:288": "//"
}