{
  "GR13parakspu:0": "Paraśurāmakalpasūtra",
  "GR13parakspu:1": "1. Khaṇḍa: Dīkṣāvidhi",
  "GR13parakspu:2": "athāto dīkṣāṃ vyākhyāsyāmaḥ // Parks_1.1 //",
  "GR13parakspu:3": "bhagavān paramaśivabhaṭṭārakaḥ śrutyādyaṣṭādaśavidyāḥ sarvāṇi darśanāni līlayā tattadavasthāpannaḥ praṇīya,",
  "GR13parakspu:4": "saṃvinmayyā bhagavatyā bhairavyā svātmābhinnayā pṛṣṭaḥ pañcabhiḥ mukhaiḥ pañcāmnāyān paramārthasārabhūtān praṇināya // Parks_1.2 //",
  "GR13parakspu:5": "tatrāyaṃ siddhāntaḥ // Parks_1.3 //",
  "GR13parakspu:6": "ṣaṭtriṃśattattvāni viśvam // Parks_1.4 //",
  "GR13parakspu:7": "śarīrakañcukitaḥ śivo jīvo niṣkañcukaḥ paraśivaḥ // Parks_1.5 //",
  "GR13parakspu:8": "svavimarśaḥ purusārthaḥ // Parks_1.6 //",
  "GR13parakspu:9": "varṇātmakā nityāḥ śabdāḥ // Parks_1.7 //",
  "GR13parakspu:10": "mantrāṇām acintyaśaktitā // Parks_1.8 //",
  "GR13parakspu:11": "saṃpradāyaviśvāsābhyāṃ sarvasiddhiḥ // Parks_1.9 //",
  "GR13parakspu:12": "viśvāsabhūyiṣṭhaṃ prāmāṇyam // Parks_1.10 //",
  "GR13parakspu:13": "gurumantradevatātmamanaḥpavanānām",
  "GR13parakspu:14": "aikyaniṣphālanād antarātmavittiḥ // Parks_1.11 //",
  "GR13parakspu:15": "ānandaṃ brahmaṇo rūpaṃ,",
  "GR13parakspu:16": "tac ca dehe vyavasthitaṃ,",
  "GR13parakspu:17": "tasyābhivyañjakāḥ pañca makārāḥ,",
  "GR13parakspu:18": "tair arcanaṃ guptyā,",
  "GR13parakspu:19": "prākaṭyān nirayaḥ // Parks_1.12 //",
  "GR13parakspu:20": "bhāvanādārḍhyād ājñāsiddhiḥ // Parks_1.13 //",
  "GR13parakspu:21": "sarvadarśanānindā // Parks_1.14 //",
  "GR13parakspu:22": "agaṇanaṃ kasyāpi // Parks_1.15 //",
  "GR13parakspu:23": "sacchiṣye rahasyakathanam // Parks_1.16 //",
  "GR13parakspu:24": "sadā vidyānusaṃhatiḥ // Parks_1.17 //",
  "GR13parakspu:25": "satataṃ śivatāsamāveśaḥ // Parks_1.18 //",
  "GR13parakspu:26": "kāmakrodhalobhamohamadamātsaryāvihitahiṃsāsteyalokavidviṣṭavarjanam // Parks_1.19 //",
  "GR13parakspu:27": "ekagurūpāstir asaṃśayaḥ // Parks_1.20 //",
  "GR13parakspu:28": "sarvatra niṣparigrahatā // Parks_1.21 //",
  "GR13parakspu:29": "phalaṃ tyaktvā karmakaraṇam // Parks_1.22 //",
  "GR13parakspu:30": "anityakarmalopaḥ // Parks_1.23 //",
  "GR13parakspu:31": "mapañcakālābhe 'pi nityakramapratyavamṛṣṭiḥ // Parks_1.24 //",
  "GR13parakspu:32": "nirbhayatā sarvatra // Parks_1.25 //",
  "GR13parakspu:33": "sarvaṃ vedyaṃ havyam indriyāṇi srucaḥ śaktayo jvālāḥ svātmā śivaḥ pāvakaḥ svayam eva hotā // Parks_1.26 //",
  "GR13parakspu:34": "nirviṣayacidvimṛṣṭiḥ phalam // Parks_1.27 //",
  "GR13parakspu:35": "ātmalābhān na paraṃ vidyate // Parks_1.28 //",
  "GR13parakspu:36": "saiṣā śāstraśailī // Parks_1.29 //",
  "GR13parakspu:37": "veśyā iva prakaṭā vedādividyāḥ /",
  "GR13parakspu:38": "sarveṣu darśaneṣu gupteyaṃ vidyā // Parks_1.30 //",
  "GR13parakspu:39": "tatra sarvathā matimān dīkṣeta // Parks_1.31 //",
  "GR13parakspu:40": "dīkṣās tisraḥ śāktī śāmbhavī māntrī ceti /",
  "GR13parakspu:41": "tatra śāktī śaktipraveśanāt śāmbhavī caraṇavinyāsāt",
  "GR13parakspu:42": "māntrī mantropadiṣṭayā sarvāś ca kuryāt // Parks_1.32 //",
  "GR13parakspu:43": "ekaikāṃ vety eke // Parks_1.33 //",
  "GR13parakspu:44_0": "sadguruḥ kramaṃ pravartya sāṅgaṃ hutvā taruṇollāsavān śiṣyam āhūya vāsasā mukhaṃ",
  "GR13parakspu:44_1": "baddhvā gaṇapatilalitāśyāmāvārtālīparāpātrabindubhis tam avokṣya siddhāntaṃ śrāvayitvā // Parks_1.34 //",
  "GR13parakspu:45": "tacchirasi raktaśuklacaraṇaṃ bhāvayitvā tadamṛtakṣālitaṃ sarvaśarīram alaṅkuryāt // Parks_1.35 //",
  "GR13parakspu:46": "tasyāmūlam ābrahmabilaṃ prajvalantīṃ prakāśalaharīṃ jvaladanalanibhāṃ dhyātvā tadraśmibhis tasya pāpapāśān dagdhvā // Parks_1.36 //",
  "GR13parakspu:47_0": "trikaṭutriphalācaturjātatakkolamadayantīsahadevīdūrvābhasmamṛttikācandanakuṅkumarocanākarpūravāsitajalapūrṇaṃ",
  "GR13parakspu:47_1": "vastrayugaveṣṭitaṃ nūtanakalaśaṃ bālāṣaḍaṅgenābhyarcya śrīśyāmāvārtālīcakrāṇi nikṣipya",
  "GR13parakspu:47_2": "tisṛṇām āvaraṇamantrair abhyarcya saṃrakṣyāstreṇa pradarśya dhenuyonī // Parks_1.37 //",
  "GR13parakspu:48_0": "śivayuksauvarṇakarṇike svaradvandvajuṣṭakiñjalkāṣṭake ka ca ṭa ta pa ya śa lākṣaravargāṣṭayuktāṣṭadale",
  "GR13parakspu:48_1": "digaṣṭakasthita ṭhaṃ vaṃ caturaśre mātṛkāyantre śiṣyaṃ niveśya tena kumbhāmbhasā",
  "GR13parakspu:48_2": "tisṛbhiḥ vidyābhiḥ snapayet // Parks_1.38 //",
  "GR13parakspu:49_0": "sadukūlaṃ sālepaṃ sābharaṇaṃ samālaṃ suprasannaṃ śiṣyaṃ pārśve niveśya mātṛkāṃ tadaṅge",
  "GR13parakspu:49_1": "vinyasya vimuktamukhakarpaṭasya tasya haste trīn prathamasiktān candanokṣitān dvitīyakhaṇḍān",
  "GR13parakspu:49_2": "puṣpakhaṇḍān nikṣipya tattvamantrair grāsayitvā dakṣiṇakarṇe bālam upadiśya paścād",
  "GR13parakspu:49_3": "iṣṭamanuṃ vadet // Parks_1.39 //",
  "GR13parakspu:50_0": "tatas tasya śirasi svacaraṇaṃ nikṣipya sarvān mantrān sakṛd vā krameṇa vā yathādhikāram",
  "GR13parakspu:50_1": "upadiśya svāṅgeṣu kimapy aṅgaṃ śiṣyaṃ sparśayitvā tadaṅgamātṛkāvarṇādi dvyakṣaraṃ",
  "GR13parakspu:50_2": "tryakṣaraṃ caturakṣaraṃ vā ānandanāthaśabdāntaṃ tasya nāma diśet // Parks_1.40 //",
  "GR13parakspu:51": "bālopadiṣṭeḥ pūrvam ātmanaḥ pādukāṃ ṣaṭtārayuktāṃ dadyāt // Parks_1.41 //",
  "GR13parakspu:52": "ācārān anuśiṣya,",
  "GR13parakspu:53": "hārdacaitanyam āmṛśya,",
  "GR13parakspu:54": "vidyātrayeṇa tadaṅgaṃ triḥ parimṛjya parirabhya mūrdhany avaghrāya svātmarūpaṃ kuryāt // Parks_1.42 //",
  "GR13parakspu:55": "śiṣyo 'pi pūrṇatāṃ bhāvayitvā kṛtārthas taṃ guruṃ yathāśakti vittair upacarya viditaveditavyo 'śeṣamantrādhikārī bhaved iti śivam // Parks_1.43 //",
  "GR13parakspu:56": "__________________________________________________________________________",
  "GR13parakspu:57": "2. Khaṇḍa: Gaṇanāyakapaddhati",
  "GR13parakspu:58": "itthaṃ sadguror āhitadīkṣaḥ mahāvidyārādhanapratyūhāpohāya gāṇanāyakīṃ paddhatim āmṛśet // Parks_2.1 //",
  "GR13parakspu:59_0": "brāhme muhūrta utthāya dvādaśānte sahasradalakamalakarṇikāmadhyaniviṣṭagurucaraṇayugalavigaladamṛtarasavisarapariplutākhilāṅgo",
  "GR13parakspu:59_1": "hṛdayakamalamadhye jvalantam udyadaruṇakoṭipāṭalam aśeṣadoṣanirveṣabhūtam anekapānanaṃ",
  "GR13parakspu:59_2": "niyamitapavanamanogatir dhyātvā tatprabhāpaṭalapāṭalīkṛtatanuḥ bahir nirgatya muktamalamūtro",
  "GR13parakspu:59_3": "dantadhāvanasnānavastraparidhānasūryārghyadānāni vidhāya udyadādityavartine mahāgaṇapataye",
  "GR13parakspu:59_4": "“tatpuruṣāya vidmahe,",
  "GR13parakspu:60": "vakratuṇḍāya dhīmahi //",
  "GR13parakspu:61": "tan no dantī pracodayāt” ity arghyaṃ datvā nityakṛtyaṃ vidhāya caturāvṛttitarpaṇaṃ kuryāt / [69]",
  "GR13parakspu:62": "āyur ārogyam aiśvaryaṃ balaṃ puṣṭir mahadyaśaḥ /",
  "GR13parakspu:63": "kavitvaṃ bhuktimuktī ca caturāvṛttitarpaṇāt // Parks_2.2 //",
  "GR13parakspu:64_0": "prathamaṃ dvādaśavāraṃ mūlamantreṇa tarpayitvā mantrāṣṭāviṃśativarṇān svāhāntān ekaikaṃ",
  "GR13parakspu:64_1": "caturvāraṃ mūlaṃ ca caturvāraṃ tarpayitvā punaḥ",
  "GR13parakspu:64_2": "śrīśrīpatigirijāgirijāpatiratiratipatimahīmahīpatimahālakṣmīmahālakṣmīpatiṛddhyāmodasamṛddhipramodakāntisumukhamadanāvatīdurmukhamadadravāvighnadrāviṇīvighnakartṛvasudhārāśaṅkhanidhivasumatīpadmanidhitrayodaśamithuneṣv",
  "GR13parakspu:64_3": "ekaikāṃ devatāṃ caturvāraṃ mūlaṃ caturvāraṃ ca tarpayet,",
  "GR13parakspu:65": "evaṃ catuścatvāriṃśadadhikacatuśśatatarpaṇāni bhavanti // Parks_2.3 //",
  "GR13parakspu:66_0": "atha yāgavidhiḥ gṛham āgatya sthaṇḍilam upalipya dvāradeśa ubhayapārśvayor bhadrakālyai",
  "GR13parakspu:66_1": "bhairavāya dvārordhve lambodarāya namaḥ iti antaḥpraviśya āsanamantreṇa āsane sthitvā",
  "GR13parakspu:66_2": "prāṇān āyamya ṣaḍaṅgāni vinyasya mūlena vyāpakaṃ kṛtvā svātmani devaṃ siddhalakṣmīsamāśliṣṭapārśvam",
  "GR13parakspu:66_3": "ardhenduśekharam āraktavarṇaṃ mātuluṅgagadāpuṇḍrekṣukārmukaśūlasudarśanaśaṅkhapāśotpaladhānyamañjarīnijadantāñcalaratnakalaśapariṣkṛtapāṇyekādaśakaṃ",
  "GR13parakspu:66_4": "prabhinnakaṭam ānandapūrṇam aśeṣavighnadhvaṃsanighnaṃ vighneśvaraṃ dhyātvā // Parks_2.4 //",
  "GR13parakspu:67_0": "purato mūlasaptābhimantritena gandhākṣatapuṣpapūjitena śuddhena vāriṇā trikoṇaṣaṭkoṇavṛttacaturaśrāṇi",
  "GR13parakspu:67_1": "vidhāya tasmin puṣpāṇi vikīrya vahnīśāsuravāyuṣu madhye dikṣu ca ṣaḍaṅgāni vinyasya",
  "GR13parakspu:67_2": "agnimaṇḍalāya daśakalātmane arghyapātrādhārāya namaḥ sūryamaṇḍalāya dvādaśakalātmane",
  "GR13parakspu:67_3": "arghyapātrāya namaḥ somamaṇḍalāya ṣoḍaśakalātmane arghyāmṛtāya namaḥ iti śuddhajalam",
  "GR13parakspu:67_4": "āpūrya astreṇa saṃrakṣya kavacenāvakuṇṭhya dhenuyonimudrāṃ pradarśayet // Parks_2.5 //",
  "GR13parakspu:68_0": "saptavāram abhimantrya tajjalavipruḍbhir ātmānaṃ pūjopakaraṇāni ca saṃprokṣya tajjalena",
  "GR13parakspu:68_1": "pūrvoktaṃ maṇḍalaṃ parikalpya tadvad ādimaṃ saṃyojya tatro [79] pādimaṃ madhyamaṃ",
  "GR13parakspu:68_2": "ca nikṣipya vahnyarkendukalāḥ abhyarcya vakratuṇḍagāyatryā gaṇānāṃ tvety anayā ṛcā",
  "GR13parakspu:68_3": "cābhimantrya astrādirakṣaṇaṃ kṛtvā tadbindubhis triśaḥ śirasi gurupādukām ārādhayet // Parks_2.6 //",
  "GR13parakspu:69_0": "purato raktacandananirmite pīṭhe mahāgaṇapatipratimāyāṃ vā caturasrāṣṭadalaṣaṭkoṇatrikoṇamaye",
  "GR13parakspu:69_1": "cakre vā tīvrāyai jvālinyai nandāyai bhogadāyai kāmarūpiṇyai ugrāyai tejovatyai satyāyai",
  "GR13parakspu:69_2": "vighnanāśinyai ṛṃ dharmāya ṝṃ jñānāya ḷṃ vairāgyāya ḹṃ aiśvaryāya ṛṃ adharmāya ṝṃ",
  "GR13parakspu:69_3": "ajñānāya ḷṃ avairāgyāya ḹṃ anaiśvaryāya nama iti pīṭhaśaktīr dharmādyaṣṭakaṃ cābhyarcya",
  "GR13parakspu:69_4": "mūlam uccārya mahāgaṇapatim āvāhayāmīty āvāhya pañcadhopacarya daśadhā saṃtarpya",
  "GR13parakspu:69_5": "mūlena mithunāṅgabrāhmyādīndrādirūpapañcāvaraṇapūjāṃ kuryāt // Parks_2.7 //",
  "GR13parakspu:70_0": "trikoṇe devaḥ tasya ṣaḍasrasyāntarāle śrīśrīpatyādicaturmithunāni aṅgāni ca ṛddhyāmodādiṣaṇmithunāni",
  "GR13parakspu:70_1": "ṣaḍasre mithunadvayaṃ ṣaḍasrobhayapārśvayos tatsandhiṣv aṅgāni brāhmyādyā aṣṭadale",
  "GR13parakspu:70_2": "caturasrāṣṭadikṣv indrādyāḥ pūjyāḥ sarvatra devatānāmasu śrīpūrvaṃ pādukām uccārya",
  "GR13parakspu:70_3": "pūjayāmīty aṣṭākṣarīṃ yojayet // Parks_2.8 //",
  "GR13parakspu:71_0": "evaṃ pañcāvaraṇīm iṣṭvā punar devaṃ gaṇanāthaṃ daśadhopatarpya ṣoḍaśopacārair upacarya",
  "GR13parakspu:71_1": "praṇavamāyānte sarvavighnakṛdbhyaḥ sarvabhūtebhyo huṃ svāhā iti triḥ paṭhitvā baliṃ",
  "GR13parakspu:71_2": "datvā gaṇapatibuddhyaikaṃ baṭukaṃ siddhalakṣmībuddhyaikāṃ śaktiṃ cāhūya gandhapuṣpākṣatair",
  "GR13parakspu:71_3": "abhyarcyādimopādimamadhyamān datvā mama nirvighnaṃ mantrasiddhir bhūyād ity anugrahaṃ",
  "GR13parakspu:71_4": "kārayitvā namaskṛtya yathāśakti japet // Parks_2.9 //",
  "GR13parakspu:72_0": "yady agnikāryasaṃpattiḥ baleḥ pūrvaṃ vidhivat saṃskṛte 'gnau svāhāntaiḥ śrīśrīpatyādivighnakartṛparyantaiḥ",
  "GR13parakspu:72_1": "mantrair hutvā punar āgatya devaṃ trivāraṃ saṃtarpya yogyais saha mapañcakam urarīkṛtya",
  "GR13parakspu:72_2": "mahāgaṇapatim ātmany udvāsya siddhasaṅkalpaḥ sukhī viharet iti śivam // Parks_2.10 //",
  "GR13parakspu:73": "__________________________________________________________________________",
  "GR13parakspu:74": "3. Khaṇḍa: Śrīkrama",
  "GR13parakspu:75": "evaṃ gaṇapatim iṣṭvā vidhūtasamastavighnavyatikaraḥ śakticakraikanāyikāyāḥ śrīlalitāyāḥ kramam ārabheta // Parks_3.1 //",
  "GR13parakspu:76": "brāhme muhūrte brāhmaṇo muktasvāpaḥ pāpavilāpāya paramaśivarūpaṃ gurum abhimṛśya // Parks_3.2 //",
  "GR13parakspu:77_0": "mūlādividhibilaparyantaṃ taḍitkoṭikaḍārāṃ taruṇadivākarapiñjarāṃ jvalantīṃ mūlasaṃvidaṃ",
  "GR13parakspu:77_1": "dhyātvā tadraśminihatakaśmalajālaḥ kādiṃ hādiṃ vā mūlavidyāṃ manasā daśavāram āvartya // Parks_3.3 //",
  "GR13parakspu:78_0": "snānakarmaṇi prāpte mūlena datvā triḥ salilāñjalīn tris tadabhimantritāḥ pītvāpas",
  "GR13parakspu:78_1": "tris santarpya triḥ prokṣyātmānaṃ paridhāya vāsasī hrāṃ hrīṃ hrūṃ saḥ ity uktvā mārtāṇḍabhairavāya",
  "GR13parakspu:78_2": "prakāśaśaktisahitāya svāheti tris savitre dattārghyaḥ // Parks_3.4 //",
  "GR13parakspu:79": "tanmaṇḍalamadhye navayonicakram anucintya vācam uccārya tripurasundari vidmahe kāmam uccārya pīṭhakāmini dhīmahi śaktim uccārya,",
  "GR13parakspu:80": "tan naḥ klinnā pracodayād iti trir maheśyai dattārghyaḥ śatam aṣṭottaram āmṛśya manuṃ maunam ālambya // Parks_3.5 //",
  "GR13parakspu:81": "yāgamandiraṃ gatvā kḷptākalpas saṅkalpākalpo vā pīṭhamanunā āsane samupaviṣṭaḥ // Parks_3.6 //",
  "GR13parakspu:82": "tritārīm uccārya raktadvādaśaśaktiyuktāya dīpanāthāya nama iti bhūmau muñcet puṣpāñjalim // Parks_3.7 //",
  "GR13parakspu:83": "sarveṣāṃ mantrāṇām ādau tritārīsaṃyogaḥ /",
  "GR13parakspu:84": "tritārī vāṅmāyākamalāḥ // Parks_3.8 //",
  "GR13parakspu:85_0": "purataḥ pañcaśakticatuḥśrīkaṇṭhamelanarūpaṃ bhūsadanatrayavalitrayabhūpapatradikpatrabhuvanāradruhiṇāravidhikoṇadikkoṇatrikoṇabinducakramayaṃ",
  "GR13parakspu:85_1": "mahācakrarājaṃ sindūrakuṅkumalikhitaṃ cāmīkarakaladhautapañcaloharatnasphaṭikādyutkīrṇaṃ",
  "GR13parakspu:85_2": "vā niveśya // Parks_3.9 //",
  "GR13parakspu:86_0": "tatra mahācakre amṛtāmbhonidhaye ratnadvīpāya nānāvṛkṣamahodyānāya kalpavṛkṣavāṭikāyai",
  "GR13parakspu:86_1": "santānavāṭikāyai haricandanavāṭikāyai mandāravāṭikāyai pārijātavāṭikāyai kadambavāṭikāyai",
  "GR13parakspu:86_2": "puṣparāgaratnaprākārāya padmarāgaratnaprākārāya gomedharatnaprākārāya vajraratnaprākārāya",
  "GR13parakspu:86_3": "vaiḍūryaratnaprākārāya indranīlaratnaprākārāya muktāratnaprākārāya marakataratnaprākārāya",
  "GR13parakspu:86_4": "vidrumaratnaprākārāya māṇikyamaṇḍapāya sahasrastambhamaṇḍapāya amṛtavāpikāyai ānandavāpikāyai",
  "GR13parakspu:86_5": "vimarśavāpikāyai bālātapodgārāya candrikodgārāya mahāśṛṅgāraparighāyai mahāpadmāṭavyai",
  "GR13parakspu:86_6": "cintāmaṇigṛharājāya pūrvāmnāyamayapūrvadvārāya dakṣiṇāmnāyamayadakṣiṇadvārāya paścimāmnāyamayapaścimadvārāyottarāmnāyamayottaradvārāya",
  "GR13parakspu:86_7": "ratnapradīpavalayāya maṇimayamahāsiṃhāsanāya brahmamayaikamañcapādāya viṣṇumayaikamañcapādāya",
  "GR13parakspu:86_8": "rudramayaikamañcapādāya īśvaramayaikamañcapādāya sadāśivamayaikamañcaphalakāya haṃsatūlatalpāya",
  "GR13parakspu:86_9": "haṃsatūlamahopadhānāya kausumbhāstaraṇāya mahāvitānakāya mahājavanikāyai namaḥ iti",
  "GR13parakspu:86_10": "catuścatvāriṃśanmantrais tattad akhilaṃ bhāvayitvā arcayitvā // Parks_3.10 //",
  "GR13parakspu:87": "gandhapuṣpākṣatādīṃś ca dakṣiṇabhāge dīpān abhito dattvā mūlena cakram abhyarcya mūlatrikhaṇḍaiḥ prathamatryasre // Parks_3.11 //",
  "GR13parakspu:88": "vāyvagnisalilavarṇayukprāṇāyāmaiḥ śoṣaṇaṃ saṃdahanam āplāvanaṃ ca vidhāya // Parks_3.12 //",
  "GR13parakspu:89": "triḥ prāṇān āyamya // Parks_3.13 //",
  "GR13parakspu:90": "apasarpantu te bhūtā ye bhūtā bhuvi saṃsthitāḥ /",
  "GR13parakspu:91": "ye bhūtā vighnakartāras te naśyantu śivājñayā /",
  "GR13parakspu:92": "iti vāmapādapārṣṇighātakarāsphoṭasamudañcitavaktras tālatrayaṃ datvā devyahambhāvayuktaḥ svaśarīre vajrakavacanyāsajālaṃ vidadhīta // Parks_3.14 //",
  "GR13parakspu:93": "binduyukśrīkaṇṭhānantatārtīyaiḥ madhyamāditalaparyantaṃ kṛtakaraśuddhiḥ // Parks_3.15 //",
  "GR13parakspu:94": "kumārīm uccārya mahātripurasundarīpadam ātmānaṃ rakṣa rakṣeti hṛdaye añjaliṃ dattvā // Parks_3.16 //",
  "GR13parakspu:95": "māyākāmaśaktīr uccārya devyātmāsanāya namaḥ iti svasyāsanaṃ dattvā // Parks_3.17 //",
  "GR13parakspu:96_0": "śivayugbālām uccārya śrīcakrāsanāya namaḥ śivabhṛguyugbālām uccārya sarvamantrāsanāya",
  "GR13parakspu:96_1": "namo bhuvanāmadanau blem uccārya sādhyasiddhāsanāya namaḥ iti cakramantradevatāsanaṃ",
  "GR13parakspu:96_2": "tribhir mantraiś cakre kṛtvā // Parks_3.18 //",
  "GR13parakspu:97": "bālādvirāvṛttyā tridvyekadaśatridvisaṅkhyāṅgulivinyāsaiḥ kḷptaṣaḍaṅgaḥ // Parks_3.19 //",
  "GR13parakspu:98": "sabindūn aco blūm uccārya vaśinīvāgdevatāyai namaḥ iti śirasi /",
  "GR13parakspu:99": "sarvatra vargāṇāṃ binduyogaḥ /",
  "GR13parakspu:100": "kavargaṃ kalahrīṃ ca nigadya kāmeśvarīvāgdevatāyai namaḥ iti lalāṭe /",
  "GR13parakspu:101": "cuṃ gaditvā nvlīṃ modinīvāgdevatāyai namaḥ iti bhrūmadhye /",
  "GR13parakspu:102": "ṭuṃ bhaṇitvā ylūṃ vimalāvāgdevatāyai namaḥ iti kaṇṭhe /",
  "GR13parakspu:103": "tuṃ ca procya jmrīṃ aruṇāvāgdevatāyai namaḥ iti hṛdi /",
  "GR13parakspu:104": "puṃ ca hslvyūṃ uccārya jayinīvāgdevatāyai namaḥ iti nābhau /",
  "GR13parakspu:105": "yādicatuṣkaṃ jhmryūṃ uccārya sarveśvarīvāgdevatāyai namaḥ iti liṅge /",
  "GR13parakspu:106": "śādiṣaṭkaṃ kṣmrīṃ ākhyāya kaulinīvāgdevatāyai namaḥ iti mūle // Parks_3.20 //",
  "GR13parakspu:107": "mūlavidyāpañcadaśavarṇān mūrdhni mūle hṛdi cakṣustritaye śrutidvayamukhabhujayugalapṛṣṭhajānuyugalanābhiṣu vinyasya ṣoḍhā cakre nyasyānyasya vā // Parks_3.21 //",
  "GR13parakspu:108_0": "śuddhāmbhasā vāmabhāge trikoṇaṣaṭkoṇavṛttacaturaśramaṇḍalaṃ kṛtvā puṣpair abhyarcya",
  "GR13parakspu:108_1": "sādhāraṃ śaṅkhaṃ pratiṣṭhāpya śuddhajalam āpūrya ādimabinduṃ dattvā ṣaḍaṅgenābhyarcya",
  "GR13parakspu:108_2": "vidyayā abhimantrya tajjalavipruḍbhiḥ ātmānaṃ pūjopakaraṇāni ca saṃprokṣya // Parks_3.22 //",
  "GR13parakspu:109_0": "tajjalena trikoṇaṣaṭkoṇavṛttacaturasramaṇḍalaṃ kṛtvā madhyaṃ vidyayā vidyākhaṇḍais",
  "GR13parakspu:109_1": "trikoṇaṃ bījāvṛttyā ṣaḍaśraṃ saṃpūjya vācam uccārya agnimaṇḍa [107] lāya daśakalātmane",
  "GR13parakspu:109_2": "arghyapātrādhārāya namaḥ iti pratiṣṭhāpya ādhāraṃ prapūjya pāvakīḥ kalāḥ // Parks_3.23 //",
  "GR13parakspu:110_0": "madanād upari sūryamaṇḍalāya dvādaśakalātmane arghyapātrāya namaḥ iti saṃvidhāya",
  "GR13parakspu:110_1": "pātraṃ saṃspṛśya kalāḥ saurīḥ sauḥ somamaṇḍalāya ṣoḍaśakalātmane arghyāmṛtāya namaḥ",
  "GR13parakspu:110_2": "iti pūrayitvā ādimaṃ dattvopādimamadhyamau pūjayitvā vidhoḥ kalāṣoḍaśakam // Parks_3.24 //",
  "GR13parakspu:111_0": "tatra vilikhya tryasram akathādimayarekhaṃ halakṣayugāntasthitahaṃsabhāsvaraṃ vākkāmaśaktiyuktakoṇaṃ",
  "GR13parakspu:111_1": "haṃsenārādhya bahir vṛttaṣaṭkoṇaṃ kṛtvā ṣaḍasraṃ ṣaḍaṅgena purobhāgādy abhyarcya",
  "GR13parakspu:111_2": "mūlena saptadhā abhimantrya dattagandhākṣatapuṣpadhūpadīpaḥ tadvipruḍbhiḥ prokṣitapūjādravyaḥ",
  "GR13parakspu:111_3": "sarvaṃ vidyāmayaṃ kṛtvā tat spṛṣṭvā caturnavatimantrān japet // Parks_3.25 //",
  "GR13parakspu:112": "tritārīnamassaṃpuṭitāḥ tejastritayakalā aṣṭatriṃśat /",
  "GR13parakspu:113": "sṛṣṭiṛddhismṛtimedhākāntilakṣmīdyutisthirāsthitisiddhayo brahmakalā daśa /",
  "GR13parakspu:114": "jarā pālinī śāntir īśvarī ratikāmike varadāhlādinī prītir dīrghā viṣṇukalā daśa /",
  "GR13parakspu:115": "tīkṣṇā raudrī bhayā nidrā tandrī kṣudhā krodhinī kriyodgārīmṛtyavo rudrakalā daśa /",
  "GR13parakspu:116": "pītā śvetāruṇāsitāś catasra īśvarakalāḥ /",
  "GR13parakspu:117": "nivṛttipratiṣṭhāvidyāśāntīndhikādīpikārecikāmocikāparāsūkṣmāsūkṣmāmṛtājñānājñānāmṛtāpyāyinīvyāpinīvyomarūpāḥ ṣoḍaśa sadāśivakalāḥ //",
  "GR13parakspu:118": "haṃsaś śuciṣad vasur antarikṣasad dhotā vvediṣad atithir duroṇasat /",
  "GR13parakspu:119": "nṛṣad varasad ṛtasad vayomasad abjā gojā ṛtajā adrijā ṛtaṃ bṛhat //",
  "GR13parakspu:120": "pra tadviṣṇuḥ stavate vīryeṇa mṛgo na bhīmaḥ kucaro giriṣṭhāḥ /",
  "GR13parakspu:121": "yasyoruṣu triṣu vikrameṣv adhikṣiyanti bhuvanāni vviśvā //",
  "GR13parakspu:122": "tryambakaṃ yajāmahe sugandhiṃ puṣṭivardhanam /",
  "GR13parakspu:123": "urvārukam iva bandhanān mṛtyor mukṣīya māmṛtāt //",
  "GR13parakspu:124": "tadviṣṇoḥ paramaṃ padaṃ sadā paśyanti sūrayaḥ /",
  "GR13parakspu:125": "divīva cakṣur ātatam //",
  "GR13parakspu:126": "tadviprāso vipanyavo jāgṛvāṃsaḥ samindhate /",
  "GR13parakspu:127": "viṣṇor yat paramaṃ padam //",
  "GR13parakspu:128": "viṣṇur yoniṃ kalpayatu tvaṣṭā rūpāṇi piṃśatu /",
  "GR13parakspu:129": "āsiñcatu prajāpatir dhātā garbhaṃ dadhātu te //",
  "GR13parakspu:130": "garbhaṃ dhehi sinīvāli garbhaṃ dhehi sarasvati /",
  "GR13parakspu:131": "garbhaṃ te aśvinau devāv ādhattāṃ puṣkarasrajā //",
  "GR13parakspu:132": "ity ete pañcamantrāḥ //",
  "GR13parakspu:133": "mūlavidyā cāhatya caturnavatimantrāḥ // Parks_3.26 //",
  "GR13parakspu:134": "atha haike pañcabhir akhaṇḍādyair abhimantraṇam āmananti // Parks_3.27 //",
  "GR13parakspu:135": "akhaṇḍaikarasānandakare parasudhātmani /",
  "GR13parakspu:136": "svacchandasphuraṇam atra nidhehy akulanāyike //",
  "GR13parakspu:137": "akulasthāmṛtākāre śuddhajñānakare pare /",
  "GR13parakspu:138": "amṛtatvaṃ nidhehy asmin vastuni klinnarūpiṇi //",
  "GR13parakspu:139": "tadrūpiṇy aikarasyatvaṃ kṛtvā hy etat svarūpiṇi /",
  "GR13parakspu:140": "bhūtvā parāmṛtākārā mayi citsphuraṇaṃ kuru //",
  "GR13parakspu:141": "iti tisro 'nuṣṭubho vidyāḥ // Parks_3.28 //",
  "GR13parakspu:142": "atho vācaṃ blūṃ jhraum iti jūṃ saḥ iti coktvā amṛte amṛtodbhave amṛteśvari amṛtavarṣiṇi amṛtaṃ srāvaya srāvaya svāheti caturtho mantraḥ // Parks_3.29 //",
  "GR13parakspu:143_0": "vāgbhavo vada vada tato vāgvādini vāṅmadanaklinne kledini kledaya mahākṣobhaṃ kuruyugalaṃ",
  "GR13parakspu:143_1": "mādanaṃ śaktir mokṣaṃ kuru kuru śabdo hasacaturdaśapañcadaśapiṇḍaḥ sahacaturdaśaṣoḍaśapiṇḍaś",
  "GR13parakspu:143_2": "ceti pañcamīyaṃ vidyaitābhiḥ abhimantrya jyotirmayaṃ tad arghyaṃ vidhāya // Parks_3.30 //",
  "GR13parakspu:144_0": "tadbindubhis triśaḥ śirasi gurupādukām iṣṭvā ārdraṃ jvalati jyotir aham asmi jyotir",
  "GR13parakspu:144_1": "jvalati brahmāham asmi yo 'ham asmi brahmāham asmi aham asmi brahmāham asmi aham",
  "GR13parakspu:144_2": "evāhaṃ māṃ juhomi svāheti tad bindum ātmanaḥ kuṇḍalinyāṃ juhuyāt // Parks_3.31 //",
  "GR13parakspu:145": "etad arghyaśodhanam iti śivam // Parks_3.32 //",
  "GR13parakspu:146": "__________________________________________________________________________",
  "GR13parakspu:147": "4. Khaṇḍa: Lalitākrama",
  "GR13parakspu:148_0": "atha hṛccakrasthitām antassuṣumṇāpadmāṭavīnirbhedanakuśalāṃ nirastamohatimirāṃ śivadīpadīptim",
  "GR13parakspu:148_1": "ādyāṃ saṃvidaṃ vahannāsapuṭena nirgamayya līlākalitavapuṣaṃ tāṃ trikhaṇḍamudrāśikhaṇḍe",
  "GR13parakspu:148_2": "kusumāñjalau haste samānīya // Parks_4.1 //",
  "GR13parakspu:149": "māyālakṣmī parā uccārya devīnāma cāmṛtacaitanyamūrtiṃ kalpayāmi namaḥ iti kalpayitvā // Parks_4.2 //",
  "GR13parakspu:150": "hasarayujaṃ vācaṃ hasayuktāṃ kalarīṃ hasaracaturdaśaṣoḍaśān apy uccārya,",
  "GR13parakspu:151": "mahāpadmavanāntaḥsthe kāraṇānandavigrahe /",
  "GR13parakspu:152": "sarvabhūtahite mātar ehy ehi parameśvari //",
  "GR13parakspu:153": "iti baindavacakre paracitim āvāhya // Parks_4.3 //",
  "GR13parakspu:154": "catuṣṣaṣṭyupacārān kuryāt /",
  "GR13parakspu:155": "sarve upacāramantrāḥ tritārīpūrvāḥ kalpayāmi namaḥ ity antāḥ kartavyāḥ // Parks_4.4 //",
  "GR13parakspu:156_0": "tritārīm uccārya pādyaṃ kalpayāmi namaḥ iti krameṇa ābharaṇāvaropaṇaṃ sugandhitailābhyaṅgaṃ",
  "GR13parakspu:156_1": "majjanaśālāpraveśanaṃ majjanamaṇḍapamaṇipīṭhopaveśanaṃ divyasnānīyodvartanam uṣṇodakasnānam",
  "GR13parakspu:156_2": "kanakakalaśacyutasakalatīrthābhi [139] ṣekaṃ dhautavastraparimārjanam aruṇadukūlaparidhānam",
  "GR13parakspu:156_3": "aruṇakucottarīyam ālepamaṇḍapapraveśanam ālepamaṇḍapamaṇipīṭhopaveśanaṃ candanāgarukuṅkumasaṅkumṛgamadakarpūrakastūrīgorocanādidivyagandhasarvāṅgīṇavilepanaṃ",
  "GR13parakspu:156_4": "keśabharasya kālāgarudhūpaṃ mallikāmālatījātīcampakāśokaśatapatrapūgakuḍmalīpunnāgakalhāramukhyasarvartukusumamālāṃ",
  "GR13parakspu:156_5": "bhūṣaṇamaṇḍapapraveśanaṃ bhūṣaṇamaṇḍapamaṇipīṭhopaveśanaṃ navamaṇimakuṭaṃ candraśakalaṃ",
  "GR13parakspu:156_6": "sīmantasindūraṃ tilakaratnaṃ kālāñjanaṃ pālīyugalaṃ maṇikuṇḍalayugalaṃ nāsābharaṇam",
  "GR13parakspu:156_7": "adharayāvakaṃ prathamabhūṣaṇaṃ kanakacintākaṃ padakaṃ mahāpadakaṃ muktāvalim ekāvaliṃ",
  "GR13parakspu:156_8": "channavīraṃ keyūrayugalacatuṣṭayaṃ valayāvalim ūrmikāvaliṃ kāñcīdāmakaṭisūtraṃ saubhāgyābharaṇaṃ",
  "GR13parakspu:156_9": "pādakaṭakaṃ ratnanūpuraṃ pādāṅgulīyakam ekakare pāśam anyakare aṅkuśam itarakare",
  "GR13parakspu:156_10": "puṇḍrekṣucāpam aparakare puṣpabāṇān śrīmanmāṇikyapāduke svasamānaveṣābhir āvaraṇadevatābhiḥ",
  "GR13parakspu:156_11": "saha mahācakrādhirohaṇaṃ kāmeśvarāṅkaparyaṅkopaveśanam amṛtāsavacaṣakam ācamanīyaṃ",
  "GR13parakspu:156_12": "karpūravīṭikām ānandollāsavilāsahāsaṃ maṅgalārārtikaṃ chatraṃ cāmarayugalaṃ darpaṇaṃ",
  "GR13parakspu:156_13": "tālavṛntaṃ gandhaṃ puṣpaṃ dhūpaṃ dīpaṃ naivedyaṃ kalpayāmi namaḥ iti catuṣṣaṣṭyupacārān",
  "GR13parakspu:156_14": "vidhāya // Parks_4.5 //",
  "GR13parakspu:157": "navamudrāś ca pradarśya // Parks_4.6 //",
  "GR13parakspu:158": "mūlena tridhā santarpya // Parks_4.7 //",
  "GR13parakspu:159": "devyā agnīśāsuravāyuṣu madhye dikṣu ca ṣaḍaṅgāni pūjayitvā // Parks_4.8 //",
  "GR13parakspu:160": "vāksakalahrīṃ nityaklinne madadrave sauḥ iti kāmeśvarī /",
  "GR13parakspu:161": "sarvatra nityāśrīpāduketi yojyam /",
  "GR13parakspu:162_0": "vāgbhagabhuge bhagini bhagodari bhagamāle bhagāvahe bhagaguhye bhagayoni bhaganipātini",
  "GR13parakspu:162_1": "sarvabhagavaśaṅkari bhagarūpe nityaklinne bhagasvarūpe sarvāṇi bhagāni me hy ānaya",
  "GR13parakspu:162_2": "varade rete surete bhagaklinne klinnadrave kledaya drāvaya amoghe bhagavicce kṣubha",
  "GR13parakspu:162_3": "kṣobhaya sarvasa [147] ttvān bhageśvari aiṃ blūṃ jeṃ blūṃ bheṃ blūṃ moṃ blūṃ heṃ",
  "GR13parakspu:162_4": "blūṃ heṃ klinne sarvāṇi bhagāni me vaśam ānaya strīṃ hara bleṃ hrīṃ bhagamālinī /",
  "GR13parakspu:163": "tāro māyā nityaklinne madadrave svāhā iti nityaklinnā /",
  "GR13parakspu:164": "praṇavaḥ kroṃ bhroṃ krauṃ jhrauṃ chrauṃ jrauṃ svāhā iti bheruṇḍā /",
  "GR13parakspu:165": "praṇavo māyā vahnivāsinyai namaḥ iti vahnivāsinī /",
  "GR13parakspu:166": "māyāklinne vāk kroṃ nityamadadrave hrīṃ iti mahāvajreśvarī /",
  "GR13parakspu:167": "māyā śivadūtyai namaḥ iti śivadūtī /",
  "GR13parakspu:168": "praṇavo māyā huṃ khe ca che kṣaḥ strīṃ huṃ kṣeṃ hrīṃ phaṭ iti tvaritā /",
  "GR13parakspu:169": "kumārī kulasundarī /",
  "GR13parakspu:170": "hasakalaraḍavāgbhavahasakalaraḍabindumālinīhasakalaraḍacaturdaśaṣoḍaśā iti nityā /",
  "GR13parakspu:171": "māyā phreṃ srūṃ aṅkuśapāśasmaravāgbhavablūṃpadanityamadadrave varma phreṃ māyeti nīlapatākā /",
  "GR13parakspu:172": "bhamarayaūm iti vijayā /",
  "GR13parakspu:173": "svaum iti sarvamaṅgalā /",
  "GR13parakspu:174_0": "tāro namo bhagavati jvālāmālini devadevi sarvabhūtasaṃhārakārike jātavedasi jvalanti",
  "GR13parakspu:174_1": "jvala jvala prajvala prajvala trijātiyuktamāyārephasaptakajvālāmālini varmaphaḍagnijāyeti jvālāmālinī /",
  "GR13parakspu:175": "(aṃ) ckauṃ iti citreti pañcadaśa nityāḥ prathamatryasrarekhāsthitapañcadaśasvareṣu pūjyaḥ /",
  "GR13parakspu:176": "visṛṣṭau ṣoḍaśīṃ mūlavidyayā cābhyarcya // Parks_4.9 //",
  "GR13parakspu:177": "madhye prāktryasram adhyāntaḥ munivedanāgasaṅkhyān yathāsampradāyaṃ pādukān divyasiddhamānavaughasiddhān iṣṭvā paścāt svaśirasi nāthaṃ yajet /",
  "GR13parakspu:178": "etallayāṅgapūjanam iti śivam // Parks_4.10 //",
  "GR13parakspu:179": "__________________________________________________________________________",
  "GR13parakspu:180": "5. Khaṇḍa: Lalitānavāvaraṇapūjā",
  "GR13parakspu:181_0": "atha prāthamike caturasre aṇimālaghimāmahimeśitvavaśitvaprākāmyabhuktīcchāprāptisarvakāmasiddhyantāḥ",
  "GR13parakspu:181_1": "madhyame caturasre brāhmyādyāmahālakṣmyantāḥ tṛtīye caturasre saṃkṣobhaṇadrāvaṇakarṣaṇavaśyonmādanamahāṅkuśakhecarībījayonitrikhaṇḍāḥ",
  "GR13parakspu:181_2": "sarvapūrvās tāḥ sampūjyāḥ // Parks_5.1 //",
  "GR13parakspu:182_0": "etāḥ prakaṭayoginyas trailokyamohanacakre samudrāḥ sasiddhayaḥ sāyudhāḥ saśaktayaḥ",
  "GR13parakspu:182_1": "savāhanāḥ saparivārāḥ sarvopacāraiḥ sampūjitāḥ santv iti tāsām eva samaṣṭyarcanaṃ",
  "GR13parakspu:182_2": "kṛtvā // Parks_5.2 //",
  "GR13parakspu:183": "karaśuddhim uccārya tripurācakreśvarīm avamṛśya drām iti sarvasaṃkṣobhiṇīmudrāṃ pradarśayet /",
  "GR13parakspu:184": "cakrayoginīcakreśīnāṃ nāmāni bhinnāni /",
  "GR13parakspu:185": "śiṣṭaṃ samānam // Parks_5.3 //",
  "GR13parakspu:186_0": "ṣoḍaśapatre kāmākarṣiṇī nityākaleti nityākalāntāḥ",
  "GR13parakspu:186_1": "buddhyākarṣiṇīahaṅkārākarṣiṇīśabdākarṣiṇīsparśākarṣiṇīrūpākarṣiṇīrasākarṣiṇīgandhākarṣiṇīcittākarṣiṇīdhairyākarṣiṇīsmṛtyākarṣiṇīnāmākarṣiṇībījākarṣiṇīātmākarṣiṇīamṛtākarṣiṇīśarīrākarṣiṇī",
  "GR13parakspu:186_2": "etā guptayoginyaḥ sarvāśāparipūrake cakre samudrāḥ ity ādi pūrvavat ātmarakṣām uccārya",
  "GR13parakspu:186_3": "tripureśīm iṣṭvā drīṃ iti sarvavidrāviṇīṃ pradarśayet // Parks_5.4 //",
  "GR13parakspu:187_0": "dikpatre kusumāmekhalāmadanāmadanāturārekhāveginyaṅkuśāmālinīr anaṅgapūrvāḥ saṃmṛśyaitā",
  "GR13parakspu:187_1": "guptatarayoginyaḥ sarvasaṃkṣobhaṇacakre samudrāḥ ity ādi pūrvavad ātmāsanam uccārya",
  "GR13parakspu:187_2": "tripurasundarīm iṣṭvā klīm iti sarvākarṣiṇīmudrāṃ pradarśayet // Parks_5.5 //",
  "GR13parakspu:188_0": "bhuvanāre saṃkṣobhiṇīdrāviṇyākarṣiṇyāhlādinīsaṃmohinīstambhinījṛmbhiṇīvaśaṅkarīrañjanyunmādinyarthasādhinīsampattipūraṇīmantramayīdvandvakṣayaṅkarīḥ",
  "GR13parakspu:188_1": "sarvādīr avamṛśyaitāḥ sampradāyayoginyaḥ sarvasaubhāgya [158] dāyakacakre samudrāḥ",
  "GR13parakspu:188_2": "ity ādi mantraśeṣaḥ cakrāsanam uccārya tripuravāsinīṃ cakreśvarīm iṣṭvā blūṃ iti",
  "GR13parakspu:188_3": "sarvavaśaṅkarīmudrām udghāṭayet // Parks_5.6 //",
  "GR13parakspu:189_0": "bahirdaśāre siddhipradāsampatpradāpriyaṅkarīmaṅgalakāriṇīkāmapradāduḥkhavimocinīmṛtyupraśamanīvighnanivāriṇyaṅgasundarīsaubhāgyadāyinīḥ",
  "GR13parakspu:189_1": "sarvapūrvāḥ sampūjyaitāḥ kulottīrṇayoginyaḥ sarvārthasādhakacakre manuśeṣam uktvā",
  "GR13parakspu:189_2": "mantrāsanam uccārya tripurāśrīcakreśvarīṃ pratyavamṛśya sa ity unmādinīmudrāṃ dadyāt // Parks_5.7 //",
  "GR13parakspu:190_0": "antardaśāre jñānaśaktyaiśvaryapradājñānamayīvyādhivināśinyādhārasvarūpāpāpaharānandamayīrakṣāsvarūpiṇīpsitaphalapradāḥ",
  "GR13parakspu:190_1": "sarvopapadāḥ [159] yaṣṭavyā etāni garbhayoginyaḥ sarvarakṣākaracakre śiṣṭaṃ tadvat",
  "GR13parakspu:190_2": "sādhyasiddhāsanam uccārya tripuramālinī mānyā krom iti sarvamahāṅkuśāṃ darśayet // Parks_5.8 //",
  "GR13parakspu:191_0": "aṣṭāre vaśinyādyaṣṭakaṃ namaḥsthāne pūjāmantrasannāma etā rahasyayoginyaḥ sarvarogaharacakre",
  "GR13parakspu:191_1": "śiṣṭaṃ spaṣṭaṃ mūrtividyām uccārya tripurāsiddhām ārādhya śivabhṛguṛddhiyukphreṃ",
  "GR13parakspu:191_2": "iti khecarī deyā // Parks_5.9 //",
  "GR13parakspu:192_0": "bāṇabījāny uccārya sarvajṛmbhaṇebhyo bāṇebhyo namaḥ dhaṃ thaṃ sarvasaṃmohanāya dhanuṣe",
  "GR13parakspu:192_1": "āṃ hrīṃ sarvavaśīkaraṇāya pāśāya kroṃ sarvasthambhanāyāṅkuśāya namaḥ iti mahātryasrabāhyacaturdikṣu",
  "GR13parakspu:192_2": "bāṇādyāyudhapūjā // Parks_5.10 //",
  "GR13parakspu:193": "trikoṇe vākkāmaśaktisamastapūrvāḥ kāmeśvarīvajreśvarībhagamālinīmahādevyaḥ bindau caturthī // Parks_5.11 //",
  "GR13parakspu:194": "tisṛṇām āsām anantaram abhedāya mūladevyāḥ pūjā /",
  "GR13parakspu:195": "kāmeśvaryādicaturthī nityānāṃ ṣoḍaśī cakradevīnāṃ navamī binducakrasthā cety ekaiva /",
  "GR13parakspu:196": "na tatra mantradevatābhedaḥ kāryaḥ /",
  "GR13parakspu:197": "tanmahādevyā eva /",
  "GR13parakspu:198": "caturṣu sthaleṣu viśeṣārcanam āvartate // Parks_5.12 //",
  "GR13parakspu:199": "etā atirahasyayoginyaḥ sarvasiddhiprade cakre /",
  "GR13parakspu:200": "pariśiṣṭaṃ draṣṭavyam /",
  "GR13parakspu:201": "āvāhanīm uccārya tripurāmbāṃ sambhāvya hsauṃ iti bījamudrākṛtiḥ // Parks_5.13 //",
  "GR13parakspu:202_0": "binducakre mūlena devīm iṣṭvā eṣā parāpararahasyayoginī sarvānandamaye cakre samudrā",
  "GR13parakspu:202_1": "sasiddhiḥ sāyudhā saśaktiḥ savāhanā saparivārā sarvopacāraiḥ saṃpūjitāstv iti punar mūlam uccārya,",
  "GR13parakspu:203": "mahācakreśvarīm iṣṭvā vāgbhavena yoniṃ pradarśya // Parks_5.14 //",
  "GR13parakspu:204": "pūrvavad dhūpadīpamudrātarpaṇanaivedyādi dattvā // Parks_5.15 //",
  "GR13parakspu:205": "bindunā mukhaṃ bindudvayena kucau saparārdhena yoniṃ kṛtvā kāmakalām iti dhyātvā // Parks_5.16 //",
  "GR13parakspu:206": "saubhāgyahṛdayam āmṛśya // Parks_5.17 //",
  "GR13parakspu:207_0": "vāmabhāgavihitatrikoṇavṛttacaturasre gandhākṣatārcite vāgbhavam uccārya vyāpakamaṇḍalāya",
  "GR13parakspu:207_1": "namaḥ ity ardhabhaktabharitāmbhasā ādimopādimamadhyamabhājanaṃ tatra nyasya // Parks_5.18 //",
  "GR13parakspu:208": "praṇavamāyānte sarvavighnakṛdbhyaḥ sarvabhūtebhyo huṃ svāhā iti triḥ paṭhitvā baliṃ dattvā // Parks_5.19 //",
  "GR13parakspu:209": "pradakṣiṇanamaskārajapastotraiḥ santoṣya // Parks_5.20 //",
  "GR13parakspu:210": "tadrūpiṇīm ekāṃ śaktiṃ bālayopacāraiḥ sampūjya tāṃ mapañcakena santarpya // Parks_5.21 //",
  "GR13parakspu:211": "śiṣṭaiḥ sārdhaṃ cidagnau haviśśeṣaṃ hutvā // Parks_5.22 //",
  "GR13parakspu:212": "khecarīṃ baddhvā kṣamasveti visṛjya tām ātmani saṃyojayet iti śivam // Parks_5.23 //",
  "GR13parakspu:213": "__________________________________________________________________________",
  "GR13parakspu:214": "6. Khaṇḍa: Śyāmākrama",
  "GR13parakspu:215": "iyam eva mahatī vidyā siṃhāsaneśvarī sāmrājñī,",
  "GR13parakspu:216": "tasyāḥ pradhānasacivapadaṃ śyāmā,",
  "GR13parakspu:217": "tatkramavimṛṣṭiḥ sadā kāryā // Parks_6.1 //",
  "GR13parakspu:218": "pradhānadvārā rājaprasādanaṃ hi nyāyyam // Parks_6.2 //",
  "GR13parakspu:219_0": "brāhme muhūrte cotthāya śayane sthitvaiva śrīpādukāṃ praṇamya prāṇān āyamya mūlādidvādaśāntaparyantaṃ",
  "GR13parakspu:219_1": "jvalantīṃ parasaṃvidaṃ vicintya manasā mūlaṃ triśo japtvā bahir nirgatya vimuktamalamūtro",
  "GR13parakspu:219_2": "dantadhāvanajihvāgharṣaṇakaphavimocananāsaśodhanaviṃśatigaṇḍūṣān vidhāya // Parks_6.3 //",
  "GR13parakspu:220": "mantrabhasmajalasnāneṣv iṣṭaṃ vidhāya vastraṃ paridhāya // Parks_6.4 //",
  "GR13parakspu:221": "sandhyām upāsya savitṛmaṇḍale devīṃ sāvaraṇaṃ vicintya mūlena trir arghyaṃ dattvā yathāśakti santarpya // Parks_6.5 //",
  "GR13parakspu:222": "yāgagṛhaṃ praviśyāsane ādhāraśaktikamalāsanāya nama ity upaviśya // Parks_6.6 //",
  "GR13parakspu:223": "samastaprakaṭaguptasiddhayoginīcakraśrīpādukābhyo nama iti śirasy añjalim ādhāya svagurupādukāpūjāṃ ca vidhāya // Parks_6.7 //",
  "GR13parakspu:224": "aiṃ hraḥ astrāya phaṭ ity astramantreṇa aṅguṣṭhādikaniṣṭhāntaṃ karatalayoḥ kūrparayoḥ dehe ca vyāpakatvena vinyasya // Parks_6.8 //",
  "GR13parakspu:225": "yaṃ iti vāyuṃ piṅgalayākṛṣya deham upaviśoṣya,",
  "GR13parakspu:226": "raṃ iti vāyum ākṛṣya dehaṃ dagdhvā,",
  "GR13parakspu:227": "vaṃ iti vāyum ākṛṣyāmṛtena dagdhadehabhasma siktvā,",
  "GR13parakspu:228": "laṃ iti vāyum ākṛṣya dṛḍhaṃ vidhāya,",
  "GR13parakspu:229": "haṃsa iti vāyum ākṛṣya śivacaitanyam utpādya // Parks_6.9 //",
  "GR13parakspu:230": "mūlam ekaśa uccārya vāyum ākṛṣya triśaḥ uccārya kumbhayitvā sakṛd uccārya recayet /",
  "GR13parakspu:231": "evaṃ recakapūrakakumbhakaṃ tridhā saptadhā daśadhā ṣoḍaśadhā vā viracya tejomayatanuḥ // Parks_6.10 //",
  "GR13parakspu:232": "ṣaḍaṅgaṃ bālāsahitāṃ mātṛkāṃ mūlahṛnmukheṣu ratiprītimanobhavān vinyasya // Parks_6.11 //",
  "GR13parakspu:233_0": "mūlaṃ saptadaśadhā khaṇḍayitvā ṣaṭ brahmabile trīṇi lalāṭe catvāri bhrūmadhye dakṣavāmekṣaṇayoḥ",
  "GR13parakspu:233_1": "ṣaṭ cāṣṭau saptāsye dakṣavāmaśrutikaṇṭheṣv ekaikaṃ dakṣavāmāṃsayor aṣṭau ca daśa",
  "GR13parakspu:233_2": "hṛdi daśa dakṣavāmastanayor aṣṭāv aṣṭau nava nābhau dviḥ svādhiṣṭhāne ṣaḍ ādhāra",
  "GR13parakspu:233_3": "evaṃ vinyasya // Parks_6.12 //",
  "GR13parakspu:234": "punar ādhārādibrahmabilaparyantaṃ saptadaśakhaṇḍān uktasthāneṣu vinyasya // Parks_6.13 //",
  "GR13parakspu:235": "amṛtodadhimadhyaratnadvīpe muktāmālādyalaṅkṛtaṃ caturdvārasahitaṃ maṇḍapaṃ vicintya tasya prāgādicaturdvāreṣu sāṃ sarasvatyai,",
  "GR13parakspu:236": "lāṃ lakṣmyai,",
  "GR13parakspu:237": "śaṃ śaṅkhanidhaye,",
  "GR13parakspu:238_0": "paṃ padmanidhaye namaḥ lāṃ indrāya vajrahastāya surādhipataye airāvatavāhanāya saparivārāya",
  "GR13parakspu:238_1": "namaḥ rāṃ agnaye śaktihastāya tejo'dhipataye ajavāhanāya saparivārāya namaḥ ṭāṃ yamāya",
  "GR13parakspu:238_2": "daṇḍahastāya pretādhipataye mahiṣavāhanāya saparivārāya namaḥ kṣāṃ nirṛtaye khaḍgahastāya",
  "GR13parakspu:238_3": "rakṣo'dhipataye naravāhanāya saparivārāya namaḥ vāṃ varuṇāya pāśahastāya jalādhipataye",
  "GR13parakspu:238_4": "makaravāhanāya saparivārāya namaḥ yāṃ vāyave dhvajahastāya prāṇādhipataye ruruvāhanāya",
  "GR13parakspu:238_5": "saparivārāya namaḥ sāṃ somāya śaṅkhahastāya nakṣatrādhipataye aśvavāhanāya saparivārāya",
  "GR13parakspu:238_6": "namaḥ hāṃ īśānāya triśūlahastāya vidyādhipataye vṛṣabhavāhanāya saparivārāya namaḥ",
  "GR13parakspu:238_7": "oṃ brahmaṇe padmahastāya satyalokādhipataye haṃsavāhanāya saparivārāya namaḥ śrīṃ",
  "GR13parakspu:238_8": "viṣṇave cakrahastāya nāgādhipataye garuḍavāhanāya saparivārāya namaḥ oṃ vāstupataye",
  "GR13parakspu:238_9": "brahmaṇe namaḥ ity ekādaśadikṣu ekādaśadevān arcayet // Parks_6.14 //",
  "GR13parakspu:239": "śyāmākramamantrāṇām ādau tritārīkumārīyogaḥ kumārīyogo vā,",
  "GR13parakspu:240": "tritārī pūrvoktā kumārī bālā śeṣam uttānam // Parks_6.15 //",
  "GR13parakspu:241": "gandhadravyeṇa liptāṅgas tāmbūlāmoditavadanaḥ prasannamanā bhūtvā // Parks_6.16 //",
  "GR13parakspu:242": "suvarṇarajatatāmracandanamaṇḍaleṣu bindutrikoṇapañcakoṇāṣṭadalaṣoḍaśadalāṣṭadalacaturdalacaturasrātmakaṃ cakrarājaṃ vilikhya // Parks_6.17 //",
  "GR13parakspu:243_0": "mūlena trivārajaptena śuddhajalena caturasravṛttaṣaṭkoṇatrikoṇabindūn praveśena matsyamudrayā",
  "GR13parakspu:243_1": "vidhāya aṃ ātmatattvāya ādhāraśaktaye vauṣaṭ ity ādhāraṃ pratiṣṭhāpya dhūmrārcir",
  "GR13parakspu:243_2": "ūṣmā jvalinī jvālinī visphuliṅginī suśrīḥ surūpā kapilā havyavāhā kavyavāhety agnikalā",
  "GR13parakspu:243_3": "abhyarcya uṃ vidyātattvāya padmānanāya vauṣaṭ iti pātraṃ pratiṣṭhāpya tapinī tāpinī",
  "GR13parakspu:243_4": "dhūmrā marīcir jvālinī ruciḥ suṣumnā bhogadā viśvā bodhinī dhāriṇī kṣamā iti pātre",
  "GR13parakspu:243_5": "sūryakalā abhyarcya maṃ śivatattvāya somamaṇḍalāya namaḥ iti śuddhajalam āpūrya amṛtā",
  "GR13parakspu:243_6": "mānadā pūṣā tuṣṭiḥ puṣṭī ratiḥ dhṛtiḥ śaśinī candrikā kāntir jyotsnā śrīḥ prītir",
  "GR13parakspu:243_7": "aṅgadā pūrṇā pūrṇāmṛtā ceti candrakalā abhyarcya agnīśāsuravāyuṣu madhye dikṣu ca",
  "GR13parakspu:243_8": "ṣaḍaṅgāni vinyasya astreṇa saṃrakṣya kavacenāvakuṇṭhya dhenuyonī pradarśya mūlamantreṇa",
  "GR13parakspu:243_9": "saptaśo 'bhimantrya tajjalavipruḍbhiḥ yāgagṛhaṃ pūjopakaraṇāni cāvokṣya // Parks_6.18 //",
  "GR13parakspu:244_0": "tābhir īkārāṅkitatrikoṇavṛttacaturasraṃ maṇḍalaṃ vidhāya tasmin puṣpāṇi vikīrya pūrvavad",
  "GR13parakspu:244_1": "ādhāraṃ pratiṣṭhāpya agnikalā abhyarcya pātraṃ pratiṣṭhāpya tasmin pātre hrīṃ aiṃ",
  "GR13parakspu:244_2": "mahālakṣmīśvari paramasvāmini ūrdhva [199] śūnyapravāhini somasūryāgnibhakṣiṇi paramākāśabhāsure",
  "GR13parakspu:244_3": "āgacchāgaccha viśa viśa pātraṃ pratigṛhṇa pratigṛhṇa huṃ phaṭ svāheti puṣpāñjaliṃ",
  "GR13parakspu:244_4": "vikīrya sūryakalā abhyarcya",
  "GR13parakspu:245": "brahmāṇḍākhaṇḍasambhūtam aśeṣarasasambhṛtam /",
  "GR13parakspu:246": "āpūritaṃ mahāpātraṃ pīyūṣarasam āvaha //",
  "GR13parakspu:247_0": "ity ādimam āpūrya dvitīyaṃ nikṣipya akathāditrirekhāṅkitakoṇatraye halakṣān madhye",
  "GR13parakspu:247_1": "haṃsaṃ ca vilikhya mūlena daśadhā abhimantrya candrakalāḥ abhyarcya agnīśāsuravāyuṣu madhye dikṣu,",
  "GR13parakspu:248": "ṣaḍaṅgāni vinyasya astreṇa saṃrakṣya kavacenāvakuṇṭhya,",
  "GR13parakspu:249": "dhenuyonī pradarśayet // Parks_6.19 //",
  "GR13parakspu:250": "cakramadhye śrīmātam uktvā gīśvarīmūrtaye namaḥ iti mūrtiṃ kalpayitvā bhūyaḥ śrīmātam uktvā gīśvaryamṛtacaitanyam āvāhayāmi ity āvāhya,",
  "GR13parakspu:251": "ṣoḍaśabhir upacarya āśuśukṣaṇitryakṣarakṣaḥprabhañjanadikṣu devyā maulau paritaś ca pūjyā aṅgadevyaḥ /",
  "GR13parakspu:252": "tanmantrāḥ sarvajanādayaḥ aṣṭau saptaikādaśa daśa punar daśāṣṭāviṃśatikhaṇḍāḥ tritārīkumārīvāgādayaḥ sajātayaḥ sāmānyamanuyuktāḥ // Parks_6.20 //",
  "GR13parakspu:253": "paścād āvaraṇapūjāṃ kuryāt // Parks_6.21 //",
  "GR13parakspu:254": "sarvacakradevatārcanāni vāmakarāṅguṣṭhānāmikāsandaṣṭadvitīyaśakalagṛhītaśrīpātraprathamabindusahapatitaiḥ dakṣakarākṣatapuṣpakṣepaiḥ kuryāt // Parks_6.22 //",
  "GR13parakspu:255": "trikoṇe ratiprītimanobhavān // Parks_6.23 //",
  "GR13parakspu:256_0": "pañcāramūle pura ādikrameṇa drāṃ drāvaṇabāṇāya drīṃ śoṣaṇabāṇāya klīṃ bandhanabāṇāya",
  "GR13parakspu:256_1": "blūṃ mohanabāṇāya saḥ unmādanabāṇāya namaḥ iti tadagre māyākāmavāgblūṃ strīm upajuṣṭāḥ",
  "GR13parakspu:256_2": "kāmamanmathakandarpamakaraketanamanobhavāḥ // Parks_6.24 //",
  "GR13parakspu:257": "aṣṭadalamūle brāhmīmaheśvarīkaumārīvaiṣṇavīvārāhīmāhendrīcāmuṇḍācaṇḍikāḥ,",
  "GR13parakspu:258": "sendusvarayugmāntyādayaḥ pūjyāḥ /",
  "GR13parakspu:259": "tadagre lakṣmīsarasvatīratiprītikīrtiśāntipuṣṭituṣṭayaḥ // Parks_6.25 //",
  "GR13parakspu:260": "ṣoḍaśadale vāmājyeṣṭhāraudrīśāntiśraddhāsarasvatīkriyāśaktilakṣmīsṛṣṭimohinīpramathinīāśvāsinīvīcīvidyunmālinīsurānandānāgabuddhikāḥ // Parks_6.26 //",
  "GR13parakspu:261": "aṣṭadale asitāṅgarurucaṇḍakrodhanaunmattakapālabhīṣaṇasaṃhārāḥ sadaṇḍisvarayugmādisaṃyuktā bhairavāntāś ca bhāvanīyāḥ // Parks_6.27 //",
  "GR13parakspu:262": "caturdalaṃ māyuktataṅgī siddhalakṣmīś ca mahāmāyuktataṅgī mahāsiddhalakṣmīś ca // Parks_6.28 //",
  "GR13parakspu:263": "gaṃ gaṇapati duṃ durgā baṃ baṭuka kṣaṃ kṣetrapālāḥ,",
  "GR13parakspu:264": "caturasre sampūjyāḥ // Parks_6.29 //",
  "GR13parakspu:265": "sāṃ sarasvatyai namaḥ,",
  "GR13parakspu:266": "itiprabhṛti,",
  "GR13parakspu:267": "vāstupataye brahmaṇe namaḥ itiparyantaṃ punas tatraivābhyarcya // Parks_6.30 //",
  "GR13parakspu:268": "haṃsamūrtiparaprakāśapūrṇanityakaruṇasampradāyagurūṃś caturasrapūrvarekhāyām abhyarcya // Parks_6.31 //",
  "GR13parakspu:269": "svaśirasi sāmānyaviśeṣapāduke abhyarcayet // Parks_6.32 //",
  "GR13parakspu:270": "punar devīm abhyarcya bālayā ṣoḍaśopacārān vidhāya // Parks_6.33 //",
  "GR13parakspu:271": "śuddhajalena trikoṇavṛttacaturasraṃ vidhāyārdhānnapūrṇasalilaṃ sādimopādimamadhyamaṃ su[sa]gandhapuṣpaṃ sādhāraṃ pātraṃ nidhāya // Parks_6.34 //",
  "GR13parakspu:272_0": "śrīmātam uktvā gīśvarīmaṃ baliṃ gṛhṇa gṛhṇa huṃ phaṭ svāhā śrīmātam uktvā gīśvari",
  "GR13parakspu:272_1": "śaraṇāgataṃ māṃ trāhi trāhi huṃ phaṭ svāhā kṣetrapālanāthemaṃ baliṃ gṛhṇa gṛhṇa phaṭ",
  "GR13parakspu:272_2": "svāhā iti mantratrayeṇa vāmapārṣṇighātakarāsphoṭasamudañcitavaktranārācamudrābhiḥ",
  "GR13parakspu:272_3": "baliṃ pradāya // Parks_6.35 //",
  "GR13parakspu:273": "śyāmalāṃ śaktim āhūya bālayā tām abhyarcya tasyā hasta ādimopādimau dattvā tattvaṃ śodhayitvā taccheṣam urarīkṛtya yogyaiḥ saha haviśśeṣaṃ svīkuryāt // Parks_6.36 //",
  "GR13parakspu:274": "evaṃ nityasaparyāṃ kurvan lakṣajapaṃ japtvā taddaśāṃśakrameṇa ca homatarpaṇabrāhmaṇabhojanāni vidadhyāt // Parks_6.37 //",
  "GR13parakspu:275": "etanmanujāpī na kadambaṃ chindyāt girā kālīti na vadet vīṇāveṇunartanagāyanagāthāgoṣṭhīṣu na parāṅmukho gacchet gāyakaṃ na nindyāt // Parks_6.38 //",
  "GR13parakspu:276_0": "lalitopāsako nekṣukhaṇḍaṃ bhakṣayet na divā smared vārtālīṃ na jugupseta siddhadravyāṇi",
  "GR13parakspu:276_1": "na kuryāt strīṣu niṣṭhuratāṃ vīrastriyaṃ na gacchet na taṃ hanyāt na taddravyam apaharet",
  "GR13parakspu:276_2": "nātmecchayā mapañcakam urarīkuryāt kulabhraṣṭaiḥ saha nāsīta na bahu pralapet yoṣitaṃ",
  "GR13parakspu:276_3": "sambhāṣamāṇām apratisambhāṣamāṇo na gacchet kulapustakāni gopāyet iti śivam // Parks_6.39 //",
  "GR13parakspu:277": "__________________________________________________________________________",
  "GR13parakspu:278": "7. Khaṇḍa: Vārāhīkrama",
  "GR13parakspu:279_0": "itthaṃ sāṅgāṃ saṅgītamātṛkām iṣṭvā saṃvitsāmrājñīsiṃhāsanādhirūḍhāyā lalitāyā mahārājñyā",
  "GR13parakspu:279_1": "daṇḍanāyikāsthānīyāṃ duṣṭanigrahaśiṣṭānugrahanirargalājñācakrāṃ samayasaṅketāṃ kolamukhīṃ",
  "GR13parakspu:279_2": "vidhivad varivasyet // Parks_7.1 //",
  "GR13parakspu:280": "tatrāyaṃ kramo mahārātre buddhvā svahṛdayaparamākāśe dhvanantam anāhatadhvanim ūrjitānandadāyakam avamṛśya // Parks_7.2 //",
  "GR13parakspu:281": "śivādiśrīgurubhyo namaḥ iti mūrdhni badhnīyād añjalim // Parks_7.3 //",
  "GR13parakspu:282": "vācam uccārya glaum iti ca paddhatāv asyāṃ sarve manavo japyāḥ // Parks_7.4 //",
  "GR13parakspu:283": "mūlādiṣaṇmantraiḥ yathāmantraṃ liṅgadehaṃ śodhayet // Parks_7.5 //",
  "GR13parakspu:284_0": "mūlaśṛṅgāṭakāt suṣumnāpathena jīvaśivaṃ paraśive yojayāmi svāhā yaṃ saṅkocaśarīraṃ",
  "GR13parakspu:284_1": "śoṣaya śoṣaya svāhā raṃ saṅkocaśarīraṃ [209] daha daha paca paca svāhā vaṃ paramaśivāmṛtaṃ",
  "GR13parakspu:284_2": "varṣaya varṣaya svāhā laṃ śāmbhavaśarīram utpādayotpādaya svāhā haṃsaḥ so 'ham avatarāvatara",
  "GR13parakspu:284_3": "śivapadāt jīva suṣumnāpathena praviśa mūlaśṛṅgāṭakam ullasollasa jvala jvala prajvala",
  "GR13parakspu:284_4": "prajvala haṃsaḥ so 'haṃ svāhā iti bhūtaśuddhiṃ vidhāya // Parks_7.6 //",
  "GR13parakspu:285_0": "mātṛkāsampuṭitāṃ dvitārīṃ kānanavṛttadvyakṣiśrutināsāgaṇḍoṣṭhadantamūrdhāsyadoḥpatsandhyagrapārśvadvayapṛṣṭhanābhijaṭharahṛddormūlāparagalakakṣahṛdādipāṇipādayugalajaṭharānaneṣu",
  "GR13parakspu:285_1": "vinyasya // Parks_7.7 //",
  "GR13parakspu:286": "andheprabhṛti saptārṇapañcakam aṅguṣṭhādikaniṣṭhāntam // Parks_7.8 //",
  "GR13parakspu:287": "vāṅ namo bhagavatīty ārabhya trayodaśabhir hṛdayaṃ,",
  "GR13parakspu:288": "ṣaḍbhiḥ śiraḥ,",
  "GR13parakspu:289": "daśabhiḥ śikhāṃ,",
  "GR13parakspu:290": "saptabhiḥ saptabhiḥ saptabhiḥ kavacanetrāstrāṇi,",
  "GR13parakspu:291": "vinyasya // Parks_7.9 //",
  "GR13parakspu:292": "gandhādibhir alaṅkṛtya arghyaṃ śodhayet // Parks_7.10 //",
  "GR13parakspu:293": "ātmano 'grabhāge gomayena vilipte,",
  "GR13parakspu:294": "hetumiśritajalena caturasraṃ vartulaṃ ṣaṭkoṇaṃ trikoṇaṃ antarāntaraṃ vilikhya,",
  "GR13parakspu:295": "arghyaśodhanamanubhiḥ śyāmākramoktaiḥ ādhārārghyapātrāṇi saṃśodhya,",
  "GR13parakspu:296": "sāmānyenābhyarcya,",
  "GR13parakspu:297": "tad arghyaṃ vaṣaḍ ity uddhṛtya,",
  "GR13parakspu:298": "svāheti saṃsthāpya,",
  "GR13parakspu:299": "huṃ ity avakuṇṭhya,",
  "GR13parakspu:300": "vauṣaṭ ity amṛtīkṛtya,",
  "GR13parakspu:301": "phaḍ iti saṃrakṣya,",
  "GR13parakspu:302": "namaḥ iti puṣpaṃ nikṣipya,",
  "GR13parakspu:303": "mūlena nirīkṣya,",
  "GR13parakspu:304": "tatpṛṣataiḥ pāvayitvā saparyāvastūni // Parks_7.11 //",
  "GR13parakspu:305": "(1) śirovadanahṛdguhyapādeṣu pūrvoktasaptakapañcakaṃ vinyasya (2)",
  "GR13parakspu:306": "vidyām aṣṭadhā khaṇḍayitvā,",
  "GR13parakspu:307_0": "pādādijānujānvādikaṭikaṭyādinābhinābhyādihṛdayahṛdayādikaṇṭhakaṇṭhādibhrūmadhyabhrūmadhyādilalāṭalalāṭādimauliṣu",
  "GR13parakspu:307_1": "ekatriṃśat sapta sapta sapta sapta sapta pañcatriṃśad ekādaśārṇakhaṇḍān (3)",
  "GR13parakspu:308": "mātṛkāsthāneṣu mūlamanupadāni ca nyasya // Parks_7.12 //",
  "GR13parakspu:309": "pūrvoktān aṣṭakhaṇḍān ekaikaśa uccārya pūrvokteṣu sthāneṣu hlāṃ śarvāya kṣititattvādhipataye,",
  "GR13parakspu:310": "hlīṃ bhavāya ambutattvādhipataye,",
  "GR13parakspu:311": "hlūṃ rudrāya vahnitattvādhipataye,",
  "GR13parakspu:312": "hlaiṃ ugrāya vāyutattvādhipataye,",
  "GR13parakspu:313": "hlauṃ īśānāya bhānutattvādhipataye,",
  "GR13parakspu:314": "soṃ mahādevāya somatattvādhipataye,",
  "GR13parakspu:315": "haṃ mahādevāya yajamānatattvādhipataye,",
  "GR13parakspu:316": "auṃ bhīmāya ākāśatattvādhipataye namaḥ iti tattvanyāsaḥ // Parks_7.13 //",
  "GR13parakspu:317": "mūlena sarveṇa vyāpakaṃ kṛtvā devīṃ dhyātvā // Parks_7.14 //",
  "GR13parakspu:318_0": "purataḥ paṭapaṭṭasuvarṇarajatatāmracandanapīṭhādinirmitaṃ dṛṣṭimanoharaṃ caturasratrayasahasrapatraśatapatrāṣṭapatraṣaḍasrapañcāsratryasrabindulakṣaṇaṃ",
  "GR13parakspu:318_1": "kolamukhīcakraṃ viracya // Parks_7.15 //",
  "GR13parakspu:319": "tatra kusumāñjaliṃ vikīrya svarṇaprākārāya sudhābdhaye varāhadvīpāya varāhapīṭhāya namaḥ iti /",
  "GR13parakspu:320": "āṃ ādhāraśaktaye,",
  "GR13parakspu:321": "kuṃ kūrmāya,",
  "GR13parakspu:322": "kaṃ kandāya,",
  "GR13parakspu:323": "aṃ anantanālāya namaḥ iti ca dharmādibhiḥ saha ṣoḍaśamantraiḥ pīṭhe abhyarcya // Parks_7.16 //",
  "GR13parakspu:324": "tripañcaṣaḍaradalāṣṭakaśatasahasrārapadmāsanāya namaḥ iti cakramanunā cakram iṣṭvā // Parks_7.17 //",
  "GR13parakspu:325": "vahnimaṇḍalāya sūryamaṇḍalāya somamaṇḍalāya namaḥ iti trayo guṇamantrāḥ ātmamantrāḥ catvāraḥ iti saptaviṃśatikam idaṃ pīṭhe varivasanīyam // Parks_7.18 //",
  "GR13parakspu:326": "hauṃ pretapadmāsanāya sadāśivāya namaḥ iti cakropari devyāsanavimṛṣṭiḥ // Parks_7.19 //",
  "GR13parakspu:327": "ḹ ṣā ī vārāhīmūrtaye ṭhaḥ ṭhaḥ ṭhaḥ ṭhaḥ huṃ phaṭ iti,",
  "GR13parakspu:328": "vāgglaumādiglauṃvāgantā,",
  "GR13parakspu:329": "mūrtikaraṇī, vidyā // Parks_7.20 //",
  "GR13parakspu:330": "mūlavidyayā āvāhanasaṃsthāpanasaṃnidhāpanasaṃnirodhanasammukhīkaraṇāvakuṇṭhanavandanadhenuyonīr baddhvā // Parks_7.21 //",
  "GR13parakspu:331": "devyaṅganyastaṣaḍaṅgapañcāṅgaḥ // Parks_7.22 //",
  "GR13parakspu:332": "pādyārghyācamanīyasnānavāsogandhapuṣpadhūpadīpanīrājanachatracāmaradarpaṇarakṣācamanīyanaivedyapānīyatāmbūlākhyaṣoḍaśopacārakḷptyante // Parks_7.23 //",
  "GR13parakspu:333": "dhyānaṃ devyāḥ meghamecakā kuṭiladaṃṣṭrā kapilanayanā,",
  "GR13parakspu:334": "ghanastanamaṇḍalā cakrakhaḍgamusalābhayaśaṅkhakheṭahalavarapāṇiḥ padmāsīnā vārtālī dhyeyā // Parks_7.24 //",
  "GR13parakspu:335": "daśadhā tasyās tarpaṇaṃ kuryāt // Parks_7.25 //",
  "GR13parakspu:336": "tryasre jambhinīmohinīstambhinyaḥ // Parks_7.26 //",
  "GR13parakspu:337": "pañcāre andhinīrundhinyau tāś ca // Parks_7.27 //",
  "GR13parakspu:338": "ṣaṭkoṇe ā kṣā ī brahmāṇī,",
  "GR13parakspu:339": "ī lā ī māheśvarī,",
  "GR13parakspu:340": "ū hā ī kaumārī,",
  "GR13parakspu:341": "ṝ sā ī vaiṣṇavī,",
  "GR13parakspu:342": "ai śā ī indrāṇī,",
  "GR13parakspu:343": "au vā ī cāmuṇḍā tasyaivāgreṣu madhye ca yamarayūṃ yāṃ yīṃ yūṃ yaiṃ yauṃ yaḥ yākini jambhaya jambhaya mama sarvaśatrūṇāṃ tvagdhātuṃ gṛhṇa gṛhṇa aṇimādivaśaṃ kuru kuru svāheti /",
  "GR13parakspu:344": "anyāsāṃ dhātunāthānām apy evaṃ bīje nāmani dhātau tv ārādhanakarmaṇi mantrasannāmaḥ /",
  "GR13parakspu:345_0": "ramarayūṃ rākiṇi raktadhātuṃ piba piba lamarayūṃ lākini māṃsadhātuṃ bhakṣaya bhakṣaya",
  "GR13parakspu:345_1": "ḍamarayūṃ ḍākini medodhātuṃ grasa grasa kamarayūṃ kākini asthidhātuṃ jambhaya jambhaya",
  "GR13parakspu:345_2": "samarayūṃ sākini majjādhātuṃ gṛhṇa gṛhṇa hamarayūṃ hākini śukradhātuṃ piba piba aṇimādivaśaṃ",
  "GR13parakspu:345_3": "kuru kuru svāhā iti dhātunāthayajanam // Parks_7.28 //",
  "GR13parakspu:346_0": "anantaraṃ ṣaḍasrobhayapārśvayoḥ krodhinīstambhinyau cāmaragrāhiṇyau tatraiva stambhanamusalāyudhāya",
  "GR13parakspu:346_1": "ākarṣaṇahalāyudhāya namaḥ ṣaḍarād bahiḥ purato devyāḥ kṣrauṃ krauṃ caṇḍoccaṇḍāya",
  "GR13parakspu:346_2": "namaḥ iti tadyajanam // Parks_7.29 //",
  "GR13parakspu:347": "aṣṭadale vārtālīvārāhīvarāhamukhyandhinyādayaḥ pañca tadbahiḥ mahāmahiṣāya devīvāhanāya namaḥ // Parks_7.30 //",
  "GR13parakspu:348_0": "(1) śatāre devīpurato dalasandhau jambhinyā indrāyāpsarobhyaḥ siddhebhyo dvādaśādityebhyo",
  "GR13parakspu:348_1": "'gnaye sādhyebhyo viśvebhyo devebhyo viśvakarmaṇe yamāya mātṛbhyo rudraparicārakebhyo",
  "GR13parakspu:348_2": "rudrebhyo mohinyai nirṛtaye rākṣasebhyo mitrebhyo gandharvebhyo bhūtagaṇebhyo varuṇāya",
  "GR13parakspu:348_3": "vasubhyo vidyādharebhyaḥ [221] kinnarebhyo vāyave stambhinyai citrarathāya tumburave",
  "GR13parakspu:348_4": "nāradāya yakṣebhyaḥ somāya kuberāya devebhyo viṣṇave īśānāya brahmaṇe aśvibhyāṃ dhanvantaraye",
  "GR13parakspu:348_5": "vināyakebhyo namaḥ iti devatāmaṇḍalam iṣṭvā (2)",
  "GR13parakspu:349": "tadbahiḥ auṃ kṣauṃ kṣetrapālāya namaḥ,",
  "GR13parakspu:350": "siṃhavarāya devīvāhanāya namaḥ iti ca tad ubhayaṃ varivasyet /",
  "GR13parakspu:351": "tadbahiḥ mahākṛṣṇāya mṛgarājāya devīvāhanāya namaḥ iti tatpūjā // Parks_7.31 //",
  "GR13parakspu:352": "(1) sahasrāre aṣṭadhā vibhakte airāvatāya puṇḍarīkāya vāmanāya kumudāyāñjanāya puṣpadantāya sārvabhaumāya supratīkāya namaḥ iti tatpūjā bahiḥ sudhābdher vā /",
  "GR13parakspu:353": "(2) bāhyaprākārāṣṭadikṣu adha upari ca hetukādayaḥ,",
  "GR13parakspu:354": "bhairavakṣetrapālaśabdayuktāḥ pratyekaṃ kṣaumādayaś ca yaṣṭavyāḥ /",
  "GR13parakspu:355": "hetukatripurāntakāgniyamajihvaikapādakālakarālabhīmarūpahāṭakeśācalāḥ daśa bhairavāḥ // Parks_7.32 //",
  "GR13parakspu:356": "evaṃ ṣaḍāvaraṇīm iṣṭvā punar devīṃ tridhā santarpya sarvair upacārair upacarya // Parks_7.33 //",
  "GR13parakspu:357_0": "purato vāmabhāge hastamātraṃ jalenopalipya rudhirānnaharidrānnamahiṣapalasaktuśarkarāhetuphalatrayamākṣikamudgatrayamāṣacūrṇadadhikṣīraghṛtaiḥ",
  "GR13parakspu:357_1": "śuddhodanaṃ sammardya caraṇāyudhāṇḍapramāṇān daśapiṇḍān vidhāya tatra nidhāya kapitthaphalamānam",
  "GR13parakspu:357_2": "ekaṃ piṇḍaṃ ca tatsamīpe sādimopādimamadhyamaṃ caṣakaṃ ca nikṣipya daśapiṇḍān hetukādibhyo",
  "GR13parakspu:357_3": "madhyamapiṇḍaṃ caṣakaṃ ca caṇḍoccaṇḍāya tattanmantraiḥ datvā vṛndam ārādhya // Parks_7.34 //",
  "GR13parakspu:358": "yathāvibhavaṃ śrīguruṃ saṃtoṣya // Parks_7.35 //",
  "GR13parakspu:359_0": "sampūrṇayauvanāḥ salakṣaṇāmadanonmādinīs tisraḥ śaktīr āhūya baṭukaṃ caikam abhyarcya",
  "GR13parakspu:359_1": "snapayitvā gandhādibhir alaṅkṛtya vārtālībuddhyā ekāṃ śaktiṃ madhye krodhinīstambhinībuddhyā",
  "GR13parakspu:359_2": "dve itare pārśvayoś caṇḍoccaṇḍadhiyā baṭukam agre sthāpayitvā sarvair dravyaiḥ saṃtoṣya",
  "GR13parakspu:359_3": "mama śrīvārtālīmantrasiddhir bhūyād iti tāḥ prativadet tāś ca prasīdantv adhidevatāḥ",
  "GR13parakspu:359_4": "iti brūyuḥ // Parks_7.36 //",
  "GR13parakspu:360": "evaṃ saparivārām udārāṃ bhūdāravadanām upatoṣya lakṣaṃ puraścaraṇaṃ kṛtvā yaddaśāṃśaṃ tāpicchakusumair hutvā mantraṃ sādhayet // Parks_7.37 //",
  "GR13parakspu:361": "tataś ca pūjitāṃ devīm ātmani yojayitvā svairaṃ viharann ājñāsiddhaḥ sukhī viharet iti śivam // Parks_7.38 //",
  "GR13parakspu:362": "__________________________________________________________________________",
  "GR13parakspu:363": "8. Khaṇḍa: Parākrama",
  "GR13parakspu:364": "iti vidhivat kṛtavārtālīvarivasyaḥ siṃhāsanavidyāhṛdayam anuttaraṃ parābījarūpaṃ dhāma tatkramapūrvaṃ vimṛśet // Parks_8.1 //",
  "GR13parakspu:365": "prabhuhṛdayajñātuḥ pade pade sukhāni bhavanti // Parks_8.2 //",
  "GR13parakspu:366": "atho 'nuttarapaddhatiṃ vyākhyāsyāmāḥ // Parks_8.3 //",
  "GR13parakspu:367": "kalye samutthāya brahmakoṭaravartini sahasradalakamale sanniviṣṭāyāḥ sauvarṇarūpāyāḥ parāyāś caraṇayugalavigaladamṛtarasavisarapariplutaṃ vapuḥ dhyātvā // Parks_8.4 //",
  "GR13parakspu:368": "snātaḥ śucivāsovasānaḥ,",
  "GR13parakspu:369": "sauḥvarṇena trir ācamya,",
  "GR13parakspu:370": "dviḥ parimṛjya,",
  "GR13parakspu:371": "sakṛd upaspṛśya,",
  "GR13parakspu:372": "cakṣuṣī,",
  "GR13parakspu:373": "nāsike,",
  "GR13parakspu:374": "śrotre,",
  "GR13parakspu:375": "aṃse,",
  "GR13parakspu:376": "nābhiṃ,",
  "GR13parakspu:377": "hṛdayaṃ,",
  "GR13parakspu:378": "śiraś cāvamṛśya,",
  "GR13parakspu:379": "evaṃ trir ācamya // Parks_8.5 //",
  "GR13parakspu:380": "ūrṇāmṛduśucitamam āsanaṃ sauvarṇasūryajapābhimantritaṃ mūlamantrokṣitam adhiṣṭhāya // Parks_8.6 //",
  "GR13parakspu:381": "udagvadano maunī bhūṣitavigraho mūlapūrveṇa deśikamanunā mastake deśikam iṣṭvā // Parks_8.7 //",
  "GR13parakspu:382": "vāmapārṣṇighātaiḥ choṭikātrayeṇa pātālādigatān bhedāvabhāsinaḥ vighnān utsārya // Parks_8.8 //",
  "GR13parakspu:383": "śiromukhahṛnmūlasarvāṅgeṣu mūlaṃ vinyasya // Parks_8.9 //",
  "GR13parakspu:384_0": "kākacañcūpuṭākṛtinā mukhena saṃcoṣyānilaṃ saptaviṃśatiśo mūlaṃ japtvā vedyaṃ nābhau",
  "GR13parakspu:384_1": "saṃmudrya punaḥ saptaviṃśatiśo japtvā aṅguṣṭhena śikhāṃ badhvā punar anilam āpūrya",
  "GR13parakspu:384_2": "tena mūle cidagnim utthāpya tatra vedyasya vilayaṃ vibhāvya // Parks_8.10 //",
  "GR13parakspu:385": "gomayenopaliptacaturasrabhūtale pravahatpārśvakarakṛtayā matsyamudrayā divyagandhāmbuyutayā bhūvyomavāyuvahnimaṇḍalāni kṛtvā // Parks_8.11 //",
  "GR13parakspu:386": "śyāmāvat sāmānyaviśeṣārghye sādayet // Parks_8.12 //",
  "GR13parakspu:387": "sarve 'pi parākramamanavaḥ sauḥ varṇapūrvāḥ kāryāḥ // Parks_8.13 //",
  "GR13parakspu:388": "bhṛgucaturdaśaṣoḍaśadvirāvṛtyā,",
  "GR13parakspu:389": "varṇaṣaḍaṅgaṃ sarvamūlaṣaḍāvṛtyā,",
  "GR13parakspu:390": "mantraṣaḍaṅgaṃ ca, kṛtvā // Parks_8.14 //",
  "GR13parakspu:391": "ubhābhyām arcayitvā // Parks_8.15 //",
  "GR13parakspu:392": "mūlam uccārya,",
  "GR13parakspu:393": "tāṃ cinmayīm ānandalakṣaṇām amṛtakalaśapiśitahastadvayāṃ,",
  "GR13parakspu:394": "prasannāṃ,",
  "GR13parakspu:395": "devīṃ,",
  "GR13parakspu:396": "pūjayāmi namaḥ svāhā iti sudhādevīm abhyarcya tayā samprokṣya varivasyāvastūni // Parks_8.16 //",
  "GR13parakspu:397": "pūrvaṃ nābhau sammudritaṃ cidagnivilīnaṃ taptāyodravavat ṣaṭtriṃśattattvakadambakaṃ hṛtsaroje samānīya // Parks_8.17 //",
  "GR13parakspu:398_0": "mūlajaptaiḥ kusumakṣepaiḥ vakṣyamāṇaiś ca mantrair āsanakḷptiṃ kuryāt mūlādiyogapīṭhāya",
  "GR13parakspu:398_1": "namaḥ ity antāni tāni ca pṛthivyaptejovāyvākāśagandharasarūpasparśaśabdopasthapāyupādapāṇivāgghrāṇajihvācakṣustvakśrotrā",
  "GR13parakspu:398_2": "[243] haṅkārabuddhimanaḥprakṛtipuruṣaniyatikālarāgakalāvidyāmāyāśuddhavidyeśvarasadāśivaśaktiśivāḥ /",
  "GR13parakspu:399": "evaṃ parācakraṃ kṛtvā // Parks_8.18 //",
  "GR13parakspu:400": "tatraitadaikyavimarśarūpiṇīṃ ṣoḍaśakalāṃ parāṃ devīm āvāhya // Parks_8.19 //",
  "GR13parakspu:401": "akalaṅkaśaśāṅkābhā tryakṣā candrakalāvatī /",
  "GR13parakspu:402": "mudrāpustalasadbāhuḥ pātu māṃ,",
  "GR13parakspu:403": "paramā kalā //",
  "GR13parakspu:404": "iti dhyātvā // Parks_8.20 //",
  "GR13parakspu:405": "mūlādim uccārya prakāśarūpiṇī parābhaṭṭārikā,",
  "GR13parakspu:406": "mūlamadhyam uccārya vimarśarūpiṇī parābhaṭṭārikā,",
  "GR13parakspu:407": "mūlāntyam uccārya prakāśavimarśarūpiṇī parābhaṭṭāriketi tribhiḥ devyā mūlahṛnmukheṣv abhyarcya samastam uccārya,",
  "GR13parakspu:408": "mahāprakāśavimarśarūpiṇī parābhaṭṭāriketi,",
  "GR13parakspu:409": "daśavāram avamṛśya tām eva devīṃ,",
  "GR13parakspu:410": "kālāgnikoṭidīptāṃ dhyātvā // Parks_8.21 //",
  "GR13parakspu:411": "tasyāṃ kriyāsamabhivyāhāreṇa vedyam akhilaṃ hutvā // Parks_8.22 //",
  "GR13parakspu:412": "mūlam uccārya,",
  "GR13parakspu:413": "sāmānyapādukayā svamastakasthāya gurave arghyaṃ nivedya // Parks_8.23 //",
  "GR13parakspu:414": "punaś cidagnim uddīptaṃ vibhāvya // Parks_8.24 //",
  "GR13parakspu:415": "divyaughaṃ tisraḥ pādukāḥ siddhaughaṃ tisraḥ mānavaugham aṣṭāv abhyarcya // Parks_8.25 //",
  "GR13parakspu:416": "parābhaṭṭārikāghoraśrīkaṇṭhaśaktidharakrodhatryambakānandapratibhādevyambā,",
  "GR13parakspu:417": "vīrasaṃvidānandamadhurādevyambā,",
  "GR13parakspu:418": "jñānaśrīrāmayogāḥ iti,",
  "GR13parakspu:419": "parākramapādukāḥ // Parks_8.26 //",
  "GR13parakspu:420": "tataḥ kalāmanunā baliṃ nivedya // Parks_8.27 //",
  "GR13parakspu:421": "haviśśeṣam ātmasātkuryāt /",
  "GR13parakspu:422": "iti śivam // Parks_8.28 //",
  "GR13parakspu:423": "__________________________________________________________________________",
  "GR13parakspu:424": "9. Khaṇḍa: Homavidhi",
  "GR13parakspu:425": "atha sveṣṭamantrasya homavidhānaṃ vyākhyāsyāmaḥ // Parks_9.1 //",
  "GR13parakspu:426": "caturasraṃ kuṇḍam athavā hastāyāmam aṅguṣṭhonnataṃ sthaṇḍilaṃ kṛtvā // Parks_9.2 //",
  "GR13parakspu:427": "sāmānyārghyam upaśodhya tenāvokṣya // Parks_9.3 //",
  "GR13parakspu:428": "prācīr udīcīs tisras tisro rekhā likhitvā // Parks_9.4 //",
  "GR13parakspu:429": "tāsu rekhāsu brahmayamasomarudraviṣṇvindrān,",
  "GR13parakspu:430": "ṣaṭtārīnamassampuṭitān abhyarcya // Parks_9.5 //",
  "GR13parakspu:431": "sahasrārciṣe hṛdayāya namaḥ,",
  "GR13parakspu:432": "svastipūrṇāya śirase svāhā,",
  "GR13parakspu:433": "uttiṣṭha puruṣāya śikhāyai vaṣaṭ,",
  "GR13parakspu:434": "dhūmavyāpine kavacāya huṃ,",
  "GR13parakspu:435": "saptajihvāya netratrayāya vauṣaṭ,",
  "GR13parakspu:436": "dhanurdharāya astrāya phaṭ iti ṣaḍaṅgaṃ vidhāya tena ṣaḍaṅgena kuṇḍam abhyarcya // Parks_9.6 //",
  "GR13parakspu:437_0": "tatrāṣṭakoṇaṣaṭkoṇatrikoṇātmakaṃ agnicakraṃ vilikhya pītāyai śvetāyai aruṇāyai kṛṣṇāyai",
  "GR13parakspu:437_1": "dhūmrāyai tīvrāyai sphuliṅginyai rucirāyai jvālinyai nama iti trikoṇamadhye vahneḥ",
  "GR13parakspu:437_2": "pīṭhaśaktīḥ sampūjya taṃ tamase,",
  "GR13parakspu:438": "raṃ rajase,",
  "GR13parakspu:439": "saṃ sattvāya,",
  "GR13parakspu:440": "ām ātmane,",
  "GR13parakspu:441": "am antarātmane,",
  "GR13parakspu:442": "paṃ paramātmane,",
  "GR13parakspu:443": "hrīṃ jñānātmane namaḥ iti tatraivābhyarcayet // Parks_9.7 //",
  "GR13parakspu:444": "tato janiṣyamāṇavahneḥ pitarau vāgīśvarīvagīśvarau pīṭhe 'bhyarcya tayor mithunībhāvaṃ bhāvayitvā hrīṃ vāgīśvarīvāgīśvarābhyāṃ namaḥ iti dhyātvā // Parks_9.8 //",
  "GR13parakspu:445": "araṇeḥ sūryakāntāt dvijagṛhād vā vahnim utpādya mṛtpātre tāmrapātre vā āgneyyām aiśānyāṃ nairṛtyāṃ vā nidhāya,",
  "GR13parakspu:446_0": "agniśakalaṃ krāvyādāṃśaṃ nairṛtyāṃ visārya nirīkṣaṇaprokṣaṇatāḍanāvakuṇṭhanādibhiḥ",
  "GR13parakspu:446_1": "viśodhya [248] oṃ vaiśvānara jātaveda ihāvaha lohitākṣa sarvakarmāṇi sādhaya svāhā",
  "GR13parakspu:446_2": "iti mūlādhārodgatasaṃvidaṃ lalāṭanetradvārā nirgamayya taṃ bāhyāgniyuktaṃ pātayet // Parks_9.9 //",
  "GR13parakspu:447": "kavacamantreṇa indhanair ācchādya // Parks_9.10 //",
  "GR13parakspu:448": "agniṃ prajvalitaṃ vande jātavedaṃ hutāśanam /",
  "GR13parakspu:449": "suvarṇavarṇam analaṃ samiddhaṃ viśvatomukham //",
  "GR13parakspu:450": "ity upasthāya // Parks_9.11 //",
  "GR13parakspu:451": "uttiṣṭha haritapiṅgala lohitākṣa sarvakarmāṇi sādhaya me dehi dāpaya svāhā iti vahnim utthāpya // Parks_9.12 //",
  "GR13parakspu:452": "citpiṅgala hana hana daha daha paca paca sarvajñājñāpaya svāhā,",
  "GR13parakspu:453": "iti prajvālya // Parks_9.13 //",
  "GR13parakspu:454": "ṣaṭtāravāco namomantreṇa puṃsavanasīmantajātakarmanāmakaraṇānnaprāśanacaulopanayanagodānavivāhakarmāṇy amukāgner amukaṃ karma kalpayāmi namaḥ iti vidhāya // Parks_9.14 //",
  "GR13parakspu:455": "pariṣicya paristīrya paridhāya // Parks_9.15 //",
  "GR13parakspu:456": "triṇayanam aruṇābhaṃ baddhamauliṃ suśuklāṃ",
  "GR13parakspu:457": "śukam aruṇam anekākalpam ambhojasaṃstham /",
  "GR13parakspu:458": "abhimatavaraśaktisvastikābhītihastaṃ",
  "GR13parakspu:459": "namata kanakamālālaṅkṛtāṃsaṃ kṛśānum //",
  "GR13parakspu:460": "iti dhyātvā // Parks_9.16 //",
  "GR13parakspu:461": "(1) aṣṭakoṇe jātavedase saptajihvāya havyavāhāya aśvodarāya vaiśvānarāya kaumāratejase viśvamukhāya devamukhāya namaḥ iti (2)",
  "GR13parakspu:462": "ṣaṭkoṇe ṣaḍaṅgaṃ (3)",
  "GR13parakspu:463": "trikoṇe agnimantreṇa agniṃ pūjayitvā // Parks_9.17 //",
  "GR13parakspu:464": "hiraṇyāyai kanakāyai raktāyai kṛṣṇāyai suprabhāyai atiraktāyai bahurūpāyai namaḥ ity agneḥ saptajihvāsu mūlaśuddhenājyena saptāhutīḥ kuryāt // Parks_9.18 //",
  "GR13parakspu:465": "vaiśvānarottiṣṭhacitpiṅgalair agnes tridhāhutiṃ vidhāya // Parks_9.19 //",
  "GR13parakspu:466": "bahurūpajihvāyām iṣṭāṃ devatām āvāhya pañcopacārair upacarya // Parks_9.20 //",
  "GR13parakspu:467": "sarvāsāṃ cakradevīnām ekāhutiṃ hutvā,",
  "GR13parakspu:468": "namo'ntān pādukāntān śeṣān mantrān svāhāntān vidhāya juhuyāt // Parks_9.21 //",
  "GR13parakspu:469": "atha pradhānadevatāyai daśāhutīr juhuyāt // Parks_9.22 //",
  "GR13parakspu:470": "yadi kāmyam īpsed abhīṣṭadevatāyai vijñāpya saṅkalpaṃ kṛtvaitāvatkarmasiddhyartham etāvadāhutīḥ kariṣyāmīti // Parks_9.23 //",
  "GR13parakspu:471_0": "tilājyaiḥ śāntyā annenānnāyāmṛtāya samiccūtapallavair jvaraśamāya dūrvābhir āyuṣe",
  "GR13parakspu:471_1": "kṛtamālair dhanāyotpalair bhāgāya bilvadalai rājyāya padmaiḥ [252] sāmrājyāya śuddhalājaiḥ",
  "GR13parakspu:471_2": "kanyāyai nandyāvartaiḥ kavitvāya vañjulaiḥ puṣṭayai mallikājātīpunnāgair bhāgyāya",
  "GR13parakspu:471_3": "bandhūkajapākiṃśukabakulamadhukarair aiśvaryāya lavaṇair ākarṣaṇāya kadambaiḥ sarvavaśyāya",
  "GR13parakspu:471_4": "śālitaṇḍulair dhānyāya kuṅkumagorocanādisugandhaiḥ saubhāgyāya palāśapuṣpaiḥ kapilāghṛtair",
  "GR13parakspu:471_5": "vā tejase dhattūrakusumair unmādāya viṣavṛkṣaiḥ nimbaśleṣmātakavibhītakasamidbhiḥ",
  "GR13parakspu:471_6": "śatrunāśāya nimbatailāktalavaṇair māraṇāya kākolūkapakṣair vidveṣaṇāya tilatailāktamarīcaiḥ",
  "GR13parakspu:471_7": "kāsaśvāsanāśāya juhuyāt // Parks_9.24 //",
  "GR13parakspu:472": "baliṃ pradāya // Parks_9.25 //",
  "GR13parakspu:473": "oṃ bhūr agnaye ca pṛthivyai ca mahate ca svāhā /",
  "GR13parakspu:474": "oṃ bhuvo vāyave cāntarikṣāya ca mahate ca svāhā /",
  "GR13parakspu:475": "oṃ suvar ādityāya ca dive ca mahate ca svāhā /",
  "GR13parakspu:476": "oṃ bhūr bhuvas suvaś candramase ca nakṣatrebhyaś ca digbhyaś ca mahate ca svāhā /",
  "GR13parakspu:477": "iti caturbhir mantraiḥ mahāvyāhṛtihomaṃ kṛtvā // Parks_9.26 //",
  "GR13parakspu:478_0": "itaḥ pūrvaṃ prāṇabuddhidehadharmādhikārato jāgratsvapnasuṣuptyavasthāsu manasā vācā",
  "GR13parakspu:478_1": "karmaṇā hastābhyāṃ padbhyām udareṇa śiśnā yat smṛtaṃ yad uktaṃ [254] yat kṛtaṃ tat",
  "GR13parakspu:478_2": "sarvaṃ brahmārpaṇaṃ bhavatu svāhā,",
  "GR13parakspu:479": "iti brahmārpaṇāhutiṃ kṛtvā // Parks_9.27 //",
  "GR13parakspu:480": "cidagniṃ devatāṃ cātmany udvāsayāmi namaḥ ity udvāsya // Parks_9.28 //",
  "GR13parakspu:481": "tadbhasmatilakadharo lokasammohanakāraḥ sukhī viharet /",
  "GR13parakspu:482": "iti śivam // Parks_9.29 //",
  "GR13parakspu:483": "__________________________________________________________________________",
  "GR13parakspu:484": "10. Khaṇḍa: Sarvasādhāraṇakrama",
  "GR13parakspu:485": "athātaḥ sarveṣāṃ mantrāṇāṃ sāmānyapaddhatiṃ vyākhyāsyāmaḥ // Parks_10.1 //",
  "GR13parakspu:486": "śyāmāvat sandhyādyarghyaśodhanaparyantaṃ nyāsavarjam // Parks_10.2 //",
  "GR13parakspu:487": "anuktaṣaḍaṅgasya ṣaḍjātiyuktamāyayā ṣaḍaṅgam // Parks_10.3 //",
  "GR13parakspu:488": "bindutriṣaḍaranāgadalacatuṣpatracaturasramayaṃ cakram // Parks_10.4 //",
  "GR13parakspu:489": "bindau mukhyadevatecchājñānakriyāśaktayas tryasre,",
  "GR13parakspu:490": "ṣaḍare tattatṣaḍaṅgāny aṣṭadale brāhmyādyāḥ,",
  "GR13parakspu:491": "caturdale gaṇapatidurgābaṭukakṣetreśāś,",
  "GR13parakspu:492": "caturasre dikpālāḥ // Parks_10.5 //",
  "GR13parakspu:493": "tritārīkumārībhyāṃ sarve kramamantrāḥ prayoktavyāḥ // Parks_10.6 //",
  "GR13parakspu:494": "tattanmūlenāvāhanaṃ kalāmanunā balir anena krameṇāhutiḥ // Parks_10.7 //",
  "GR13parakspu:495": "atha raśmimālā // Parks_10.8 //",
  "GR13parakspu:496": "suptotthitenaiṣā manasaikavāram āvartyā // Parks_10.9 //",
  "GR13parakspu:497": "(1) praṇavo bhūr bhuvas suvaḥ",
  "GR13parakspu:498": "tatsavitur vareṇiyaṃ bhargo devasya dhīmahi /",
  "GR13parakspu:499": "dhiyo yo naḥ pracodayāt //",
  "GR13parakspu:500": "iti triṃśadvarṇā gāyatrī //",
  "GR13parakspu:501": "(2) yata indra bhayāmahe tato no abhayaṃ kuru /",
  "GR13parakspu:502": "maghavañ chagdhi tava tan na ūtaye vidviṣo vimṛdho jahi //",
  "GR13parakspu:503": "svastidā viśaspatir vṛtrahā vimṛdho vaśī /",
  "GR13parakspu:504": "[258] vṛṣendraḥ pura etu naḥ svastidā abhayaṅkaraḥ //",
  "GR13parakspu:505": "ity aindrī saptaṣaṣṭyarṇā saṅkaṭe bhayanāśinī //",
  "GR13parakspu:506": "(3) praṇavo ghṛṇis sūrya āditya ity aṣṭārṇā saurī tejodā //",
  "GR13parakspu:507": "(4) praṇavaḥ kevalo brahmavidyā muktidā //",
  "GR13parakspu:508": "(5) tāraḥ parorajase (')",
  "GR13parakspu:509": "sāvad om iti navārṇā turyagāyatrī svaikyavimarśinī //",
  "GR13parakspu:510": "raśmipañcakam etanmūlahṛtphālavidhibiladvādaśāntabījatayā vimṛṣṭavyam // Parks_10.10 //",
  "GR13parakspu:511": "(1) sūryākṣitejase namaḥ /",
  "GR13parakspu:512": "(2) khecarāya namaḥ /",
  "GR13parakspu:513": "(3) asato mā sad gamaya /",
  "GR13parakspu:514": "(4) tamaso mā jyotir gamaya /",
  "GR13parakspu:515": "(5) mṛtyor māmṛtaṃ gamaya /",
  "GR13parakspu:516": "(6) uṣṇo bhagavān śucirūpaḥ /",
  "GR13parakspu:517": "(7) haṃso bhagavān śucir apratirūpaḥ //",
  "GR13parakspu:518": "(8) viśvarūpaṃ ghṛṇinaṃ jātavedasaṃ",
  "GR13parakspu:519": "hiraṇmayaṃ jyotir ekaṃ tapantam /",
  "GR13parakspu:520": "sahasraraśmiḥ śatadhā vartamānaḥ",
  "GR13parakspu:521": "prāṇaḥ prajānām udayaty eṣa sūryaḥ //",
  "GR13parakspu:522": "[259] (9) oṃ namo bhagavate sūryāya aho vāhini vāhiny aho vāhini vāhini svāhā //",
  "GR13parakspu:523": "(10) vayas suparṇā upasedur indraṃ",
  "GR13parakspu:524": "priyamedhā ṛṣayo nāthamānāḥ /",
  "GR13parakspu:525": "apadhvāntam ūrṇuhi pūrdhi cakṣur",
  "GR13parakspu:526": "mumugdhy asmān nidhayeva baddhān //",
  "GR13parakspu:527": "(11) puṇḍarīkākṣāya namaḥ /",
  "GR13parakspu:528": "(12) puṣkarekṣaṇāya namaḥ /",
  "GR13parakspu:529": "(13) amalekṣaṇāya namaḥ /",
  "GR13parakspu:530": "(14) kamalekṣaṇāya namaḥ /",
  "GR13parakspu:531": "(15) viśvarūpāya namaḥ /",
  "GR13parakspu:532": "(16) śrīmahāviṣṇave namaḥ //",
  "GR13parakspu:533": "iti ṣoḍaśamantrasamaṣṭirūpiṇī dūradṛṣṭipradā cākṣuṣmatī vidyā // Parks_10.11 //",
  "GR13parakspu:534": "praṇavo gandharvarāja viśvāvaso mama abhilaṣitāmukāṃ kanyāṃ prayaccha tato 'gnivallabhety uttamakanyāvivāhadāyinī vidyā // Parks_10.12 //",
  "GR13parakspu:535": "tāro namo rudrāya pathiṣade svasti mā sampāraya iti mārgasaṅkaṭahāriṇī vidyā // Parks_10.13 //",
  "GR13parakspu:536": "tāras tāre padam uktvā tuttāre ture śabdaṃ ca dahanadayiteti jalāpacchamanī vidyā // Parks_10.14 //",
  "GR13parakspu:537": "acyutāya namaḥ,",
  "GR13parakspu:538": "anantāya namaḥ,",
  "GR13parakspu:539": "govindāya namaḥ iti mahāvyādhivināśinī nāmatrayī vidyā // Parks_10.15 //",
  "GR13parakspu:540": "pañcemā raśmayo mūlādiparikaratayā prapañcyāḥ // Parks_10.16 //",
  "GR13parakspu:541_0": "praṇavaḥ kamalā bhuvanā madano glāc caturdaśapañcadaśau gaṃ gaṇapataye varayugalaṃ",
  "GR13parakspu:541_1": "da sarvajanaṃ me śabdo vaśam ānayāgnivāmalocaneti mahāgaṇapatividyā pratyūhaśamanī // Parks_10.17 //",
  "GR13parakspu:542": "praṇavo namaḥ śivāyai,",
  "GR13parakspu:543": "praṇavo namaḥ śivāyeti dvādaśārṇā,",
  "GR13parakspu:544": "śivatattvavimarśinī vidyā // Parks_10.18 //",
  "GR13parakspu:545": "praṇavaḥ kāṣṭamadakṣaśrutibindupiṇḍo bhṛguṣoḍaśo māṃ pālayadvandvam iti daśārṇā mṛtyor api mṛtyur eṣā vidyā // Parks_10.19 //",
  "GR13parakspu:546": "tāraḥ namo brahmaṇe dhāraṇaṃ me astv anirākaraṇaṃ dhārayitā bhūyāsaṃ karṇayoḥ śrutaṃ mācyoḍhvaṃ mamāmuṣya oṃ iti śrutadhāriṇī vidyā // Parks_10.20 //",
  "GR13parakspu:547": "śrīkaṇṭādikṣāntāḥ sarve varṇāḥ bindusahitāḥ mātṛkā sarvajñatākarī vidyā // Parks_10.21 //",
  "GR13parakspu:548": "raśmayaḥ pañca mūlādirakṣātmakatayā yaṣṭavyāḥ // Parks_10.22 //",
  "GR13parakspu:549": "śivaśaktikāmakṣitimāyāravīndusmarahaṃsapurandarabhuvanāparāmanmathavāsavabhauvanāś ca śivādividyā svasvarūpavimarśinī // Parks_10.23 //",
  "GR13parakspu:550": "klaśabdād vāmekṣaṇabindur eko 'nantayonibindavo 'nyaḥ śaṅkaraparātriśūlavisṛṣṭayo 'paraś caita eva khaṇḍāḥ pratilomāḥ ṣaṭkūṭā sampatkarī vidyā // Parks_10.24 //",
  "GR13parakspu:551_0": "sam uccārya sṛṣṭinitye svāheti ham ity uktvā sthitipūrṇe namaḥ ity analabindumahāsaṃhāriṇī",
  "GR13parakspu:551_1": "kṛśe padāc caṇḍaśabdaḥ kāli phaṭ ity agnibindusaptamamudrābījaṃ mahānākhye anantabhāskari",
  "GR13parakspu:551_2": "mahācaṇḍapadāt kāli phaṭ iti sṛṣṭisthitisaṃhārākhyānāṃ prātilomyaṃ khecarībījaṃ mahācaṇḍavāṇī",
  "GR13parakspu:551_3": "ca yogīśvarīti vidyāpañcakarūpiṇī kālasaṅkarṣiṇī paramāyuḥpradāyinī // Parks_10.25 //",
  "GR13parakspu:552": "tritārī saptamamudrā śivayukśaktir ahaṃyugalam etatpañcaiva lomyam iti śuddhajñānamayī śāmbhavī vidyā // Parks_10.26 //",
  "GR13parakspu:553": "bhṛgutriśūlavisṛṣṭayaḥ parāvidyā // Parks_10.27 //",
  "GR13parakspu:554": "pañcemā raśmayo mūlādyadhiṣṭhānatayā parikalpanīyāḥ // Parks_10.28 //",
  "GR13parakspu:555": "vākkāmaśaktayo 'nulomavilomāḥ punar anulomāḥ iti śriyo 'ṅgabālā // Parks_10.29 //",
  "GR13parakspu:556": "bhuvanā kamalā subhagā tāro namo bhagavati pūrṇe śekharam anna mamābhilaṣitam uktvānnaṃ dehi dahanajāyeti śriya upāṅgam annapūrṇā // Parks_10.30 //",
  "GR13parakspu:557": "praṇavaḥ pāśāditryarṇā ehi parameśvarīty uktvā vahnivāmākṣyuktir iti śrīpratyaṅgam aśvārūḍhā // Parks_10.31 //",
  "GR13parakspu:558_0": "tāritrikaṃ saptamamudrā śivaśaktisaṃvartapupañcamapurandaravarayūṃ śaktiśivakṣamānte",
  "GR13parakspu:558_1": "vādivarayīṃ śivabhṛgutriśūlabindubhṛguśivatriśūlavisṛṣṭayaḥ śrīpūrvaṃ svagurunāmato",
  "GR13parakspu:558_2": "'ṣṭākṣarī ceti śrīpādukā ca // Parks_10.32 //",
  "GR13parakspu:559": "etābhiś catasṛbhir yuktā mūlavidyā sāmrājñī mūlādhāre vilocanīyā // Parks_10.33 //",
  "GR13parakspu:560": "mādanaśaktibindumālinīvāsavamāyāghoṣadoṣākarakandarpagaganamaghavadbhuvanabhṛgupuṣpabāṇabhūmāyeti seyaṃ tasyā mahāvidyā // Parks_10.34 //",
  "GR13parakspu:561": "vāṅnatir ucchiṣṭacāṇḍali mātam uktvā gi sarvapadād vaśaṅkari vahnivāmalocaneti śyāmāṅgaṃ laghuśyāmā // Parks_10.35 //",
  "GR13parakspu:562": "kumārīm uccārya vadadvandvaṃ vākpadaṃ vādini vahnipriyeti śyāmopāṅgaṃ vāgvādinī // Parks_10.36 //",
  "GR13parakspu:563": "praṇava opinākudaṃpavṛpasasyaicaśācāmāhadaśabdāḥ,",
  "GR13parakspu:564": "ṣṭhādhānalītaiḥritāviḥrvavāīnārumivāyecchekharā,",
  "GR13parakspu:565": "nakulī śyāmāpratyaṅgam // Parks_10.37 //",
  "GR13parakspu:566": "lalitāpādukāditrikasthāne kumārī yojyā śiṣṭaṃ tadvat iti śyāmāpādukā ca // Parks_10.38 //",
  "GR13parakspu:567": "catasṛbhir yuktā hṛccakre śyāmā yaṣṭavyā // Parks_10.39 //",
  "GR13parakspu:568_0": "tadvidyā tu tritārī kumārī nabhavaśrītaṃśvasajamahāsamuraṃnimāyāsarāvakasastrīruvakasadumṛvakasasavakasalovakaakaṃvamāyahāvarṇā",
  "GR13parakspu:568_1": "oṃmogatimāgīrirvananorirvakhajimadanaśrīṃrvajaśaṃrirvapuṣaśaṃrirvaṣṭagaśaṃrirvatvaśaṃrirvakaśaṃrimumeśanasvānta",
  "GR13parakspu:568_2": "mantrādi bījaṣaṭkaṃ prātilomyam iti aṣṭanavativarṇāḥ // Parks_10.40 //",
  "GR13parakspu:569": "haraḥ sabindur vāpūrvarāhi sthāṇuḥ sabindur unmattapadaṃ bhaiśabdo ravipādukābhyāṃ nama iti vārtālyaṅgaṃ laghuvārtālī // Parks_10.41 //",
  "GR13parakspu:570": "vedādibhuvanaṃ namo vārāhi ghore svapnaṃ ṭhadvitayaṃ agnidārā iti vārtālyupāṅgaṃ svapnavārtālī svapne śubhāśubhaphalavaktrī // Parks_10.42 //",
  "GR13parakspu:571": "vāg ghṛdayaṃ bhagavati tiraskariṇi mahāmāye paśupadāj janamanaścakṣustiraskaraṇaṃ kurudvitayaṃ varma phaṭ pāvakaparigraha iti vārtālīpratyaṅgaṃ,",
  "GR13parakspu:572": "tiraskariṇī // Parks_10.43 //",
  "GR13parakspu:573": "śyāmāpādukāmantrāditribījam apahāya vāg glaum iti yojyam /",
  "GR13parakspu:574": "eṣā vārtālīpādukā // Parks_10.44 //",
  "GR13parakspu:575": "vidyābhir etābhir yuktā phālacakre paripūjyā bhagavatīyaṃ bhūdāramukhī // Parks_10.45 //",
  "GR13parakspu:576_0": "manur idam īyo 'yaṃ vākpuṭitaṃ glauṃ nabhavavālirtāvāhirāvahakhirāmuaṃaṃnimaḥdhedhinajaṃjaṃnimaḥhehinastaṃstaṃnimaḥrvaṣṭadunāṃrvesavākttakṣukhatihvābhakukuśīvaśabdā",
  "GR13parakspu:576_1": "yathākramaṃ mogatirtāvālirāvāhirāmuvahakhidhedhinaruṃruṃnimaḥbhebhinamomonimaḥbhebhinasadupraṣṭāsaṣāṃrvacicarmugajistaṃnaṃrurughraṃśyaṃśabdopetā",
  "GR13parakspu:576_2": "vāk glauṃ visṛṣṭyantāś ca saptamāś catvāro varmāstrāya phaḍ iti dvādaśottaraśatākṣarā // Parks_10.46 //",
  "GR13parakspu:577": "pañcamaikādaśabījavarjā śrīr eva śrīpūrtividyā brahmakoṭare yaṣṭavyā // Parks_10.47 //",
  "GR13parakspu:578": "śyāmāpādukāprathamatrikasthāne tāratrayaṃ kumārī vāk glauṃ iti yojyam /",
  "GR13parakspu:579": "tataḥ parastāc cheṣaṃ samānam // Parks_10.48 //",
  "GR13parakspu:580": "iyaṃ mahāpādukā sarvamantrasamaṣṭirūpiṇī svaikyavimarśinī mahāsiddhipradāyinī dvādaśānte yaṣṭavyā // Parks_10.49 //",
  "GR13parakspu:581": "evaṃ raśmimālā sampūrṇā /",
  "GR13parakspu:582": "sarvagātraḥ śuddhavidyāmayatanuḥ sa eva paramaśivaḥ // Parks_10.50 //",
  "GR13parakspu:583": "atha vighnadevatāḥ /",
  "GR13parakspu:584": "irimilikirikilipadāt parimirom ity ekaḥ /",
  "GR13parakspu:585": "praṇavo māyā namo bhagavati mahātripurād bhaivarṇād ravipadam anu mama traipurarakṣāṃ kuru kuru iti dvitīyaḥ /",
  "GR13parakspu:586": "saṃhara saṃhara vighnarakṣovibhīṣakān kālaya huṃ phaṭ svāhā iti tṛtīyaḥ /",
  "GR13parakspu:587": "blūṃ raktābhyo yoginībhyo namaḥ iti caturthaḥ /",
  "GR13parakspu:588": "sāṃ sārasāya bahvāśanāya namaḥ iti pañcamaḥ /",
  "GR13parakspu:589": "dumuluṣu muluṣu māyā cāmuṇḍāyai namaḥ iti ṣaṣṭhaḥ /",
  "GR13parakspu:590": "ete manavo lalitājapavighnadevatāḥ // Parks_10.51 //",
  "GR13parakspu:591": "hasanti hasitālāpe padaṃ mātam uktvā gīparicārike mama bhayavighnanāśaṃ kurudvitayaṃ savisargaṭhatritayam iti śyāmāvighnadevī // Parks_10.52 //",
  "GR13parakspu:592": "staṃ stambhinyai namaḥ iti kolamukhīvighnadevī // Parks_10.53 //",
  "GR13parakspu:593": "ete tattajjapārambhe japtavyāḥ // Parks_10.54 //",
  "GR13parakspu:594": "lalitā prāhṇe /",
  "GR13parakspu:595": "aparāhṇe śyāmā /",
  "GR13parakspu:596": "vārtālī rātrau /",
  "GR13parakspu:597": "brāhme muhūrte parā // Parks_10.55 //",
  "GR13parakspu:598": "vyavahāradeśasvātmyaprāṇodvegasahāyāmayavayāṃsi pravicāryaiva tadanukūlaḥ pañcamādiparāmarśaḥ // Parks_10.56 //",
  "GR13parakspu:599": "sarvabhūtair avirodhaḥ // Parks_10.57 //",
  "GR13parakspu:600": "paripanthiṣu nigrahaḥ // Parks_10.58 //",
  "GR13parakspu:601": "anugrahaḥ saṃśriteṣu // Parks_10.59 //",
  "GR13parakspu:602": "guruvat guruputrakalatrādiṣu vṛttiḥ // Parks_10.60 //",
  "GR13parakspu:603": "ādimasya svayaṃ sevanam āgamadṛṣṭyā doṣadaṃ tyājyam // Parks_10.61 //",
  "GR13parakspu:604": "sānandasya rucirasyāmodino laghuno vārkṣasya gauḍasya piṣṭaprakṛtinaḥ andhaso vālkalasya kausumasya vā yathādeśasiddhasya vā tasya parigrahaḥ // Parks_10.62 //",
  "GR13parakspu:605": "tadanantaraṃ madhyamayor asvayam asuvimocanam /",
  "GR13parakspu:606": "upādime nāyaṃ niyamaḥ /",
  "GR13parakspu:607": "madhyame tu svayaṃ saṃjñapane tatrāyaṃ mantraḥ",
  "GR13parakspu:608": "udbudhyasva paśo tvaṃ hi nāśivas tvaṃ śivo hy asi /",
  "GR13parakspu:609": "śivotkṛttam idaṃ piṇḍaṃ mattas tvaṃ śivatāṃ vraja //",
  "GR13parakspu:610": "iti // Parks_10.63 //",
  "GR13parakspu:611": "sarvatra vacanapūrvaṃ pravṛttiḥ // Parks_10.64 //",
  "GR13parakspu:612": "daśakulavṛkṣānupaplavaḥ // Parks_10.65 //",
  "GR13parakspu:613": "strīvṛndādimakalaśasiddhaliṅgikrīḍākulakumārīkulasahakārāśokaikataruparetāvanimattaveśyāśyāmāraktavasanāmattebhānāṃ darśane vandanam // Parks_10.66 //",
  "GR13parakspu:614": "pañcaparvasu viśeṣārcā // Parks_10.67 //",
  "GR13parakspu:615": "ārambhataruṇayauvanaprauḍhatadantonmanānavasthollāseṣu prauḍhāntāḥ samayācārāḥ /",
  "GR13parakspu:616": "tataḥ paraṃ yathākāmī /",
  "GR13parakspu:617": "svairavyavahāreṣu vīrāvīreṣv ayathāmananād adhaḥ pātaḥ // Parks_10.68 //",
  "GR13parakspu:618": "raktātyāgaviraktākramaṇodāsīnāpralobhanavarjanam // Parks_10.69 //",
  "GR13parakspu:619": "ghṛṇāśaṅkābhayalajjājugupsākulajātiśīlānāṃ krameṇāvasādanam // Parks_10.70 //",
  "GR13parakspu:620": "gurupragurusannipāte praguroḥ prathamaṃ praṇatiḥ tadagre tadanurodhena tannativarjanam // Parks_10.71 //",
  "GR13parakspu:621": "abhyarhiteṣv aparāṅmukhyam // Parks_10.72 //",
  "GR13parakspu:622": "mukhyatayā prakāśavibhāvanā // Parks_10.73 //",
  "GR13parakspu:623": "adhijigamiṣā śarīrārthāsūnāṃ gurave dhāraṇam // Parks_10.74 //",
  "GR13parakspu:624": "etaduktakaraṇam // Parks_10.75 //",
  "GR13parakspu:625": "aparīkṣaṇaṃ tadvacane vyavasthā // Parks_10.76 //",
  "GR13parakspu:626": "sarvathā satyavacanam // Parks_10.77 //",
  "GR13parakspu:627": "paradāradhaneṣv anāsaktiḥ // Parks_10.78 //",
  "GR13parakspu:628": "svastutiparanindāmarmaviruddhavacanaparihāsadhikkārākrośatrāsanavarjanam // Parks_10.79 //",
  "GR13parakspu:629": "prayatnena vidyārādhanadvārā pūrṇakhyātisamāveśanecchā cety ete sāmāyikācārāḥ // Parks_10.80 //",
  "GR13parakspu:630": "pare ca śāstrānuśiṣṭāḥ // Parks_10.81 //",
  "GR13parakspu:631": "itthaṃ viditvā vidhivad anuṣṭhitavataḥ kulaniṣṭhasya sarvataḥ kṛtakṛtyatā śarīratyāge śvapacagṛhakāśyor nāntaraṃ jīvanmuktaḥ // Parks_10.82 //",
  "GR13parakspu:632_0": "ya imāṃ daśakhaṇḍīṃ mahopaniṣadaṃ mahātraipurasiddhāntasarvasvabhūtām adhīte saḥ",
  "GR13parakspu:632_1": "sarveṣu yajñeṣu yaṣṭā bhavati yaṃ yaṃ kratum adhīte tena tenāsyeṣṭaṃ bhavati iti",
  "GR13parakspu:632_2": "hi śrūyate ity upaniṣat iti śivam // Parks_10.83 //",
  "GR13parakspu:633": "athātaḥ sarveṣāṃ mantrāṇāṃ,",
  "GR13parakspu:634": "atha sveṣṭamantrasya,",
  "GR13parakspu:635": "iti vidhivat,",
  "GR13parakspu:636": "itthaṃ sāṅgāṃ,",
  "GR13parakspu:637": "iyam eva mahatī vidyā,",
  "GR13parakspu:638": "atha prāthamike caturasre,",
  "GR13parakspu:639": "atha hṛccakrasthitāṃ,",
  "GR13parakspu:640": "evaṃ gaṇapatim iṣṭvā,",
  "GR13parakspu:641": "itthaṃ sadguroḥ,",
  "GR13parakspu:642": "athāto dīkṣāṃ vyākhyāsyāmaḥ /",
  "GR13parakspu:643": "atha, evam, atha,",
  "GR13parakspu:644": "ittham,",
  "GR13parakspu:645": "atha sveṣṭeti pañca // Parks_10.84 //",
  "GR13parakspu:646": "iti śrīduṣṭakṣatriyakulakālāntakareṇukāgarbhasambhūtamahādevapradhānaśiṣyajāmadagnyaśrīparaśurāmabhārgavamahopādhyāyamahākulācāryanirmitaṃ kalpasūtraṃ saṃpūrṇam // Parks_10.85 //"
}