{
    "GSP32paddhs_u:0": "[Pdhs_0 0] praśastapādabhāṣyam /",
    "GSP32paddhs_u:1": "[Pdhs_1 1ab] praṇamya hetum īśvaram munim kaṇādam anvataḥ /",
    "GSP32paddhs_u:2": "[Pdhs_1 1cd] padārthadharmasaṃgrahaḥ pravakṣyate mahodayaḥ //",
    "GSP32paddhs_u:3": "[Pdhs_2 1_6] dravyaguṇakarmasāmānyaviśeṣasamavāyānām ṣaṇṇām padārthānām sādharmyavaidharmyatattvajñānam {5 -vaidharmyābhyām tattva-} nihśreyasahetuḥ //",
    "GSP32paddhs_u:4": "[Pdhs_2 1_7] tac ceśvaracodanābhivyaktād dharmād eva //",
    "GSP32paddhs_u:5": "[Pdhs_2 2_8] atha ke dravyādayaḥ padārthāḥ kim ca teṣām sādharmyam vaidharmyam ceti //",
    "GSP32paddhs_u:6": "[Pdhs_2 2_8] tatra dravyāṇi pṛthivyaptejovāyvākāśakāladigātmamanāṃsi sāmānyaviśeṣasaṃjñayoktāni {5 saṃjñoktāni} navaiveti {5 navaiva} / tadvyatirekeṇānyasya saṃjñān abhidhānāt {5 tadvyatirekeṇa saṃjñāntarān abhidhānāt} //",
    "GSP32paddhs_u:7": "[Pdhs_2 2_10] guṇāś ca {5 guṇāḥ} rūparasagandhasparśasaṃkhyāparimāṇapṛthaktvasamyogavibhāgaparatvāparatvabuddhisukhaduhkhecchādveṣaprayatnāś ceti kaṇṭhoktāḥ saptadaśa / caśabdasamuccitāś ca gurutvadravatvasnehasaṃskārād ūṣṭaśabdāḥ saptaivety evam caturviṃśatir guṇāḥ {5 caturviṃśatiguṇāḥ} //",
    "GSP32paddhs_u:8": "[Pdhs_2 2_11] utkṣepaṇāpakṣepaṇākuñcanaprasāraṇagamanāni pañcaiva karmāṇi / gamanagrahaṇād bhramaṇarecanasyandanordhvajvalanatiryakpavananamanonnamanādayo gamanaviśeṣā na jātyantarāṇi // ",
    "GSP32paddhs_u:9": "[Pdhs_2 2_11] sāmānyam dvividham param aparam cānuvṛttipratyayakāraṇam / tatra param sattā, mahāviṣayatvāt sā cānuvṛtter eva hetutvāt sāmānyam eva / dravyatvādyaparam, alpaviṣayatvāt / tac ca vyāvṛtter api hetutvāt sāmānyam sadviśeṣākhyām api labhate // ",
    "GSP32paddhs_u:10": "[Pdhs_2 2_13] nityadravyavṛttayo 'ntyā viśeṣāḥ / te khalv atyantavyāvṛttihetutvād viśeṣā eva //",
    "GSP32paddhs_u:11": "[Pdhs_2 2_14] ayutasiddhānām ādhāryādhārabhūtānām yaḥ sambandhaḥ `iha'-pratyayahetuḥ sa samavāyaḥ // ",
    "GSP32paddhs_u:12": "[Pdhs_2 2_15] evam dharmair vinā dharmiṇām uddeśaḥ kṛtaḥ // ",
    "GSP32paddhs_u:13": "[Pdhs_2 3_16] ṣaṇṇām api padārthānām astitvābhidheyatvajñeyatvāni // ",
    "GSP32paddhs_u:14": "[Pdhs_2 3_16] āśritatvam cānyatra nityadravyebhyaḥ //",
    "GSP32paddhs_u:15": "[Pdhs_2 3_16] dravyādīnām pañcānām samavāyitvam anekatvam ca // ",
    "GSP32paddhs_u:16": "[Pdhs_2 3_16] guṇādīnām pañcānām api nirguṇatvaniṣkriyatve // ",
    "GSP32paddhs_u:17": "[Pdhs_2 3_17] dravyādīnām trayāṇām api sattāsambandhah, sāmānyaviśeṣavattvam, svasamayārthaśabdābhidheyatvam, dharmādharmakartṛtvam ca //",
    "GSP32paddhs_u:18": "[Pdhs_2 3_17] kāryatvānityatve kāraṇavatām eva //",
    "GSP32paddhs_u:19": "[Pdhs_2 3_18] kāraṇatvam cānyatra pārimāṇḍalyādibhyaḥ //",
    "GSP32paddhs_u:20": "[Pdhs_2 3_18] dravyāśritatvam cānyatra nityadravyebhyaḥ //",
    "GSP32paddhs_u:21": "[Pdhs_2 3_19] sāmānyādīnām trayāṇām svātmasattvam, buddhilakṣaṇatvam, akāryatvam, akāraṇatvam, asāmānyaviśeṣavattvam, nityatvam, arthaśabdānabhidheyatvam ceti //",
    "GSP32paddhs_u:22": "[Pdhs_3_20] pṛthivyādīnām navānām api dravyatvayogah, svātmany ārambhakatvam guṇavattvam, kāryakāraṇavirodhitvam, antyaviśeṣavattvam //",
    "GSP32paddhs_u:23": "[Pdhs_3_21] anāśritatvanityatve cānyatrāvayavidravyebhyaḥ // ",
    "GSP32paddhs_u:24": "[Pdhs_3_21] pṛthivyudakajvalanapavanātmamanasām anekatvāparajātimattve //",
    "GSP32paddhs_u:25": "[Pdhs_3_21] kṣitijalajyotir anilamanasām kriyāvattvamūrtatvaparatvāparatvavegavattvāni // ",
    "GSP32paddhs_u:26": "[Pdhs_3_22] ākāśakāladigātmanām sarvagatatvam, paramamahattvam, sarvasamyogisamānadsatvam ca //",
    "GSP32paddhs_u:27": "[Pdhs_3_22] pṛthivyādīnām pañcānām api bhūtatvendriyaprakṛtitvabāhyaikendriyagrāhyaviśeṣaguṇavattvāni //",
    "GSP32paddhs_u:28": "[Pdhs_3_24] caturṇām dravyārambhakatvasparśavattve //",
    "GSP32paddhs_u:29": "[Pdhs_3_24] trayāṇām pratyakṣatvarūpavattvadravatvāni //",
    "GSP32paddhs_u:30": "[Pdhs_3_24] dvayor gurutvam rasavattvam ca //",
    "GSP32paddhs_u:31": "[Pdhs_3_24] bhūtātmanām vaiśeṣikaguṇavattvam // ",
    "GSP32paddhs_u:32": "[Pdhs_3_25] kṣityudakātmanām caturdaśaguṇavattvam // ",
    "GSP32paddhs_u:33": "[Pdhs_3_25] ākāśātmanām kṣaṇikaikadeśavṛttiviśeṣaguṇavattvam //",
    "GSP32paddhs_u:34": "[Pdhs_3_25] dikkālayoḥ pañcaguṇavattvam sarvotpattimatām nimittakāraṇatvam ca // ",
    "GSP32paddhs_u:35": "[Pdhs_3_25] kṣititejasor naimittikadravatvayogaḥ // ",
    "GSP32paddhs_u:36": "[Pdhs_3_26] evam sarvatra sādharmyam viparyayād vaidharmyam ca vācyam iti dravyāsaṅkaraḥ // ",
    "GSP32paddhs_u:37": "[Pdhs_4 0_27] ihedānīm ekaikaśo vaidharmyam ucyate // ",
    "GSP32paddhs_u:38": "[Pdhs_4 1_27] pṛthivītvābhisambandhāt pṛthivī / rūparasagandhasparśasaṅkhyāparimāṇapṛthaktvasamyogavibhāgaparatvāparatvagurutvadravatvasaṃskāravatī /",
    "GSP32paddhs_u:39": "[Pdhs_4 1_27] ete ca guṇaviniveśādhikāre rūpādayo guṇaviśeṣāḥ siddhāḥ / `cākṣuṣa'-vacanāt saptasaṅkhyādayaḥ / patanopadeśād gurutvam / `adbhiḥ sāmānya'-vacanād dravyatvam / `uttarakarma'-vacanāt saṃskāraḥ /",
    "GSP32paddhs_u:40": "[Pdhs_4 1_27] kṣitāv eva gandhaḥ / rūpam anekaprakāram śuklādi / rasaḥ ṣaḍvidho madhurādiḥ / gandho dvividhaḥ surabhir asurabihś ca / sparśo 'syā anuṣṇāśītatve sati pākajaḥ / ",
    "GSP32paddhs_u:41": "[Pdhs_4 1_27] sā tu dvividhā / nityā cānityā ca / paramāṇulakṣaṇā nityā / kāryalakṣaṇā tv anityā / sā ca sthairyādyavayavasanniveśaviśiṣṭā 'parajātibahutvopetā śayanāsanādyanekopakārakarī ca / trividham cāsyāḥ kāryam / śarīrendriyaviṣayasaṃjñakam // ",
    "GSP32paddhs_u:42": "[Pdhs_4 1_27] śarīram dvividham / yonijam ayonijam ca / tatrāyonijam anapekṣya śukraśoṇitam devarṣīṇām dharmaviśeṣasahitebhyo 'ṇubhyo jāyate /",
    "GSP32paddhs_u:43": "[Pdhs_4 1_28] kṣudrajantūnām yātanāśarīrāṇy adharmaviśeṣasahitebhyo 'ṇubhyo jāyante / śukraśoṇitasannipātajam yonijam / tad vividham jarāyujam aṇḍajam ca / māṇuṣapaśumṛgāṇām jarāyujam / pakṣisarīsṛpāṇām aṇḍajam // ",
    "GSP32paddhs_u:44": "[Pdhs_4 1_28] indriyam gandhavyaṃjakam sarvaprāṇinām jalādyanabhibhūtaiḥ pārthivāvayavair ārabdham ghrāṇam /",
    "GSP32paddhs_u:45": "[Pdhs_4 1_28] viṣayas tu dvyaṇukādikrameṇārabdhas trividho mṛtpāṣāṇasthāvaralakṣaṇaḥ / tatra bhūpradeśāḥ prākāreṣṭakādayaḥ mṛtprakārāḥ / pāṣāṇā upalamaṇivajrādayaḥ / sthāvarās tṛṇauṣadhivṛkṣagulmalatāvatānavanaspataya iti // ",
    "GSP32paddhs_u:46": "[Pdhs_4 2_35] aptvābhisambandhād āpaḥ / rūparasasparśadravatvasnehasaṅkhyāparimāṇapṛthaktvasamyogavibhāgaparatvāparatvagurutvasaṃskāravatyaḥ /",
    "GSP32paddhs_u:47": "[Pdhs_4 2_35] pūrvavad eṣām siddhiḥ /",
    "GSP32paddhs_u:48": "[Pdhs_4 2_35] śuklamadhuraśītā eva rūparasasparśāḥ / sneho 'mbhasy eva sāṃsiddhikam ca dravatvam /",
    "GSP32paddhs_u:49": "[Pdhs_4 2_36] tāś ca pūrvavad dvividhāḥ / nityānityabhāvāt / tāsām tu kāryam trividham / śarīrendriyaviṣayasaṃjñakam /",
    "GSP32paddhs_u:50": "[Pdhs_4 2_36] tatra śarīram ayonijam eva varuṇaloke, pārthivāvayavopaṣṭambhāc copabhogasamartham /",
    "GSP32paddhs_u:51": "[Pdhs_4 2_36] indriyam sarvaprāṇinām rasavyaṃjakam vijātyanabhibhūtair jalāvayavair ārabdham rasanam /",
    "GSP32paddhs_u:52": "[Pdhs_4 2_36] viṣayas tu saritsamudrahimakarakādiḥ //",
    "GSP32paddhs_u:53": "[Pdhs_4 3_38] tejastvābhisambandhāt tejaḥ / rūpasparśasaṅkhyāparimāṇapṛthaktvasamyogavibhāgaparatvāparatvadravatvasaṃskāravat /",
    "GSP32paddhs_u:54": "[Pdhs_4 3_39] pūrvavad eṣām siddhiḥ /",
    "GSP32paddhs_u:55": "[Pdhs_4 3_39] tatra śuklam bhāsvaram ca rūpam / uṣṇa eva sparśaḥ /",
    "GSP32paddhs_u:56": "[Pdhs_4 3_39] tad api dvividham aṇukāryabhāvāt / kāryam ca śarīrāditrayam /",
    "GSP32paddhs_u:57": "[Pdhs_4 3_39] śarīram ayonijam ādityaloke, pārthivāvayavopaṣṭambhāc copabhogasamartham /",
    "GSP32paddhs_u:58": "[Pdhs_4 3_39] indriyam sarvaprāṇinām rūpavyaṃjakam anyāvayavānabhibhūtais tejo 'vayavair ārabdham cakṣuḥ /",
    "GSP32paddhs_u:59": "[Pdhs_4 3_39] viṣayasaṃjñakam caturvidham / bhaumam divyam udaryam ākarajam ca / tatra bhaumam kāṣṭhendhanaprabhavam ūrdhvajvalanasvabhāvam pacanadahanasvedanādisamartham divyam abindhanam sauravidyudādi bhuktasyāhārasya rasādipariṇāmārtham udaryam ākarajam ca suvarṇādi /",
    "GSP32paddhs_u:60": "[Pdhs_4 3_39] tatra samyuktasamavāyād rasādyupalabdhir iti //",
    "GSP32paddhs_u:61": "[Pdhs_4 4_44] vāyutvābhisambandhād vāyuḥ / sparśasaṅkhyāparimāṇapṛthaktvasamyogavibhāgaparatvāparatvasaṃskāravān /",
    "GSP32paddhs_u:62": "[Pdhs_4 4_44] sparśo 'syānuṣṇāśītatve saty apākajaḥ / guṇaviniveśāt siddhaḥ / `arūpiṣv acākṣuṣa'-vacanāt sapta saṅkhyādayaḥ / tṛṇakarmavacanāt saṃskāraḥ /",
    "GSP32paddhs_u:63": "[Pdhs_4 4_44] sa cāyam dvividho 'ṇukāryabhāvāt /",
    "GSP32paddhs_u:64": "[Pdhs_4 4_44] tatra kāryalakṣaṇaś caturvidhaḥ śarīram indriyam viṣayaḥ prāṇa iti /",
    "GSP32paddhs_u:65": "[Pdhs_4 4_44] tatrāyonijam eva śarīram marutām loke pārthivāvayavopaṣṭambhāc copabhogasamartham /",
    "GSP32paddhs_u:66": "[Pdhs_4 4_44] indriyam sarvaprāṇinām sparśopalambhakam pṛthivyādyanabhibhūtair vāyvavayavair ārabdham sarvaśarīravyāpi tvagindriyam /",
    "GSP32paddhs_u:67": "[Pdhs_4 4_44] viṣayas tūpalabhyamānasparśādhiṣṭhānabhūtaḥ sparśaśabdadhṛtikampaliṅgas tiryaggamanasvabhāvo meghādipreraṇadhāraṇādisamarthaḥ /",
    "GSP32paddhs_u:68": "[Pdhs_4 4_44] tasyāpratyakṣasyāpi nānātvam sammūrcchanenānumīyate / sammūrcchanam punaḥ samānajavayor vāyvor viruddhadikkriyayoḥ sannipātaḥ / so 'pi sāvayavinor vāyvor ūrdhvagamanenānumīyate; tad api tṛṇādigamaneneti //",
    "GSP32paddhs_u:69": "[Pdhs_4 4_44] prāṇo 'ntahserīre rasamaladhātūnām preraṇādihetur ekaḥ san kriyābhedād apānādisaṃjñām labhate //",
    "GSP32paddhs_u:70": "[Pdhs_5_48 7-] ihedānīm caturṇām mahābhūtānām sṛṣṭisaṃhāravidhir ucyate /",
    "GSP32paddhs_u:71": "[Pdhs_5_48 8-] brāhmaṇe mānena varṣaśatānte {5 varṣaśatasyānte} vartamānasya brahmaṇo 'pavargakāle saṃsārakhinnānām {5 saṃsāre khinnānām} sarvaprāṇinām niśi viśrāmārtham sakalabhuvanapater maheśvarasya saṃjihīrṣāsamakālam śarīrendriyamahābhūtopanibandhakānām sarvātmagatānām adṛṣṭānām vṛttinirodhe sati maheśvarecchātmāṇusamyogajakarmabhyaḥ śarīrendriyakāraṇāṇuvibhāgebhyas tatsamyoganivṛttau teṣām āparamāṇvanto vināśaḥ {Kir / }",
    "GSP32paddhs_u:72": "[Pdhs_5_48 15-] tathā pṛthivyudakajvalanapavanānām api mahābhūtānām anenaiva krameṇottarasminn uttarasmin {5 uttarasmiṃś ca} sati pūrvasya pūrvasya {5 pūrvapūrvasya} vināśaḥ tataḥ pravibhaktāḥ paramāṇavovatiṣṭhante dharmādharmasaṃskārānuviddhā ātmānas {5 ātmānaś ca} tāvantam eva kālam /",
    "GSP32paddhs_u:73": "[Pdhs_5_48 19-] tataḥ punaḥ prāṇinām bhogabhūtaye maheśvarasisṛkṣānantaram {5 maheśvarasya sisṛkṣānantaram} sarvātmagatavṛttilabdhādṛṣṭāpekṣebhyas tatsamyogebhyaḥ pavanaparamāṇuṣu karmotpattau teṣām parasparasamyogebhyo dvyaṇukādiprakrameṇa mahān vāyuḥ samutpanno nabhasi dodhūyamānas tiṣṭhati /",
    "GSP32paddhs_u:74": "[Pdhs_5_49 1-] tadanantaram tasminn eva vāyāvāpy ebhyaḥ paramāṇubhyas tenaiva krameṇa mahān salilanidhir utpannaḥ poplūyamānas tiṣṭhati tadanantaram tasminn eva {5 tasminn eva jalanidho } pārthivebhyaḥ paramāṇubhyo {? dvyāṇukādiprakrameṇotpanna } mahāpṛthivī {5 adds samutpannā} saṃhatāvatiṣṭhate /",
    "GSP32paddhs_u:75": "[Pdhs_5_49 5-] tadanantaram tasminn eva mahodadhau taijasebhyo 'ṇubhyo dvyaṇukādiprakrameṇotpanno mahāṃs tejorāśiḥ kenacid anabhibhūtatvād dedīpyamānas tiṣṭhati /",
    "GSP32paddhs_u:76": "[Pdhs_5_49 7-] evam samutpannenṣu caturṣu mahābhūteṣu maheśvarasyābhidhyānamātrāt taijasebhyo 'ṇubhyaḥ {1 taijasāṇubhyaḥ} pārthivaparamāṇusahitebhyo {1 pārthivādiparamāṇusahitebhyo} mahadaṇḍam ārabhyate {5 utpadyate} tasmiṃś caturvadanakamalam sarvalokapitāmaham brahmāṇam sakalabhuvanasahitam utpādya prajāsarge viniyuṅkte /",
    "GSP32paddhs_u:77": "[Pdhs_5_49 11-] sa ca maheśvareṇa viniyukto brahmātiśayajñānavairāgyaiśvaryasampannaḥ prāṇinām karmavipākam viditvā karmānurūpajñānabhogāyuṣaḥ {6 jñānavairāgyabhogāyuṣaḥ} sutān prajāpatīn mānasān maudevarṣipitṛgaṇān mukhabāhūrupādataś caturo varṇānanyāni coccāvacāni bhūtāni ca sṛṣṭvāśayāṇurūpair dharmajñānavairāgyaiśvaryaiḥ samyojayatīti //",
    "GSP32paddhs_u:78": "[Pdhs_6 1_58 5-] ākāśakāladiśām ekaikatvād parajātyabhāve {6 sājātyabhāve} pāribhāṣikyastisraḥ saṃjñā bhavanti / ākāśaḥ {5 ākāśam} kālo dig iti / tatrākāśasya guṇāḥ śabdasaṃkhyāparimāṇapṛthaktvasamyogavibhāgāḥ /",
    "GSP32paddhs_u:79": "[Pdhs_6 1_58] śabdaḥ {5 tatra ityadhikam} pratyakṣatve satyakāraṇaguṇapūrvakatvād ayāvad dravyabhāvitvād āśrayād anyatropalabdheś ca na sparśavad viśeṣaguṇaḥ / bāhyendriyapratyakṣatvād ātmāntaragrāhyatvād ātmany asamavāyād ahaṅkāreṇa vibhaktagrahaṇāc ca nātmaguṇaḥ /",
    "GSP32paddhs_u:80": "[Pdhs_6 1_58] śrotragrāhyatvād vaiśeṣikaguṇabhāvāc ca na dikkālamanasām / pariśeṣād {6;4 pāriśeṣyāt} guṇo bhūtvā ākāśasyādhigame liṅgam / śabdaliṅgāviśeṣād {1 śabdaliṅgāvisṣatvā} ekatvam siddham /",
    "GSP32paddhs_u:81": "[Pdhs_6 1_58] tad anuvidhānād ekapṛthaktvam {5 vidhānāt pṛthaktvam; 2 vidhānād eva pṛthaktvam} / vibhavavacanāt paramamahatparimāṇam {1 mahatparimāṇam} / śabdakāraṇatvavacanāt {5 śabdakāraṇavacanāt} samyogavibhāgāv iti /",
    "GSP32paddhs_u:82": "[Pdhs_6 1_58] ato guṇavattvād {6 guṇavacanavatvā} anāśritatvāc ca dravyam / samānāsamānajātoyakāraṇābhāvāc ca nityam / sarvaprāṇinām ca śabdopalabdhau nimittam {5 śabdopalambhekanimittam; 1 śabdopalabdhinimittam} śrotrabhāvena /",
    "GSP32paddhs_u:83": "[Pdhs_6 1_58] śrotram punaḥ śravaṇavivarasaṃjñako nabhodeśaḥ {6 nabhahpradeśaḥ} śabdanimittopabhogaprāpakadharmādharmopanibaddhas tasya ca nityatve saty upanibandhakavaikalyād bādhiryam iti //",
    "GSP32paddhs_u:84": "[Pdhs_6 2_63 15-] kālaḥ parāparavyatikarayaugapadyāyaugapadyacirakṣiprapratyayaliṅgam / teṣām viṣayeṣu pūrvapratyayavilakṣaṇānām {6 pratyayānām ity adhikam} utpattāv anyanimittābhāvād yad {6 nimittāsambhavād} atra nimittam sa kālaḥ /",
    "GSP32paddhs_u:85": "[Pdhs_6 2_63] sarvakāryāṇām {5;6 sarvakāryāṇām utpatti} cotpattisthitivināśahetus tadvyapadeśāt / kṣaṇalavanimeṣakāṣṭhākalāmuhūrtayāmāhorātrārdhamāsamāsartvayanasaṃvatsarayugakalapamanvantarapralayamahāpralayavyavahārahetuḥ {5 hetuś ca} /",
    "GSP32paddhs_u:86": "[Pdhs_6 2_63] tasya guṇāḥ saṃkhyāparimāṇapṛthaktvasamyogavibhāgāḥ / kālaliṅgāviśeṣād ekatvam siddham / tad anuvidhānāt pṛthaktvam / kāraṇe kāla itivacanāt paramamahatparimāṇam / kāraṇaparatvādivacanāt {5 kāraṇamahattvā} samyogaḥ /",
    "GSP32paddhs_u:87": "[Pdhs_6 2_64] tadvināśakatvād vibhāga iti / tasyākāśavad dravyatvanityatve siddhe {not seen in 1} kālaliṅgāviśeṣād aṃjasaikatve[m ']pi sarvakāryāṇām {5 pūrvabhūtakāryāṇām} ārambhakriyābhinirvṛttisthitinirodhopapādhibhedān maṇivat pācakavad vā nānātvopacāra iti //",
    "GSP32paddhs_u:88": "[Pdhs_6 3_66 20-] dik pūrvāparādipratyayaliṅgā / mūrtadravyam avadhim kṛtvā mūrteṣv eva dravyeṣv etasmād idam {5 dravyeṣu tasmād idam} pūrveṇa dakṣiṇena paścimenottareṇa pūrvadakṣiṇena dakṣiṇāpareṇa aparottareṇa {5 dakṣiṇapaścimena paścamottareṇa} uttarapūrveṇa cādhastād upariṣṭāc ceti {5 upariṣṭād iti} daśa pratyayā yato bhavanti {5 pratyayān nā? bhavati; 6 pratyayā bhavanti yataḥ} sā dig iti /",
    "GSP32paddhs_u:89": "[Pdhs_6 3_66] anyanimittāsambhavāt / ",
    "GSP32paddhs_u:90": "[Pdhs_6 3_67] tasyās tu guṇāḥ saṃkhyāyaparimāṇapṛthaktvasamyogavibhāgāḥ kālavad ete siddhāḥ / dig liṅgāviśeṣād aṃjasaikatve 'pi diśaḥ paramamaharṣibhiḥ {6 paramarṣibhiḥ } śrutismṛtilokasaṃvyavahārārtham {5 lokavyavahārārtham} merum pradakṣiṇam āvartamānasya bhagavataḥ savitur ye samyogaviśeṣāḥ lokapālaparigṛhītadikpradeśānām {5 samyogās teṣām lokapāla-} anvarthāḥ prācyādibhedena daśavidhāḥ saṃjñāḥ kṛtāḥ ato {5 tato} bhaktyā daśa diśaḥ siddhāḥ /",
    "GSP32paddhs_u:91": "[Pdhs_6 3_67] tāsām eva devatāparigrahāt {6 parigṛhītatvāt; 5 parigrahavaśāt} punar daśa saṃjñā bhavanti / {6 tadyathā} māhendrī vaiśvānarī yāmyā {5 yāmo} nairṛtī vāruṇī vāyavyā kauverī {5 vāyavo cāndramasī} aiśānī brāhmī nāgī ceti /",
    "GSP32paddhs_u:92": "[Pdhs_6 4_69 6-] ātmatvābhisambandhād ātmā / tasya saukṣmyād apratyakṣatve sati {5 'pi} karaṇaiḥ śabdādyupalabdhyanumitaiḥ śrotrādibhiḥ samadhigamaḥ kriyate / vāsyādīnām {6;7 vāsyādīnām iva} karaṇānām kartṛprayojyatvadarśanāt {1 prayojyatva} śabdādiṣu prasiddhyā ca prasādhako 'numīyate /",
    "GSP32paddhs_u:93": "[Pdhs_6 4_69] na śarīrendriyamanasām ajñatvāt {5 ajñānatvāt; 1 na śarīrendriyamanasām caitanyam ajñatvāt} / na śarīrasya caitanyam ghaṭādivad bhūtakāryatvāt mṛte cāsambhavāt / nendriyāṇām karaṇatvāt upahateṣu viṣayāsānnidhye cānusmṛtidarśanāt {1 cātra smṛti} /",
    "GSP32paddhs_u:94": "[Pdhs_6 4_69] nāpi manasaḥ karaṇāntarānapekṣitve yugapadālocanasmṛtiprasaṅgāt {5 yugapadālocanānusmṛti} svayam karaṇabhāvāc ca / pariśeṣād {5;6 pāriśeṣyād} ātmakāryatvāt {6 ātmakāryam jñānam} tenātmā samadhigamyate śarīrasamavāyinībhyām ca hitāhitaprāptiparihārayogyābhyām pravṛttinivṛttibhyām {1 pravṛttinivṛttibhyām not seen} rathakarmaṇā sārathivat prayatnavān vigrahasyādhiṣṭhātānumīyate prāṇādibhiś ceti /",
    "GSP32paddhs_u:95": "[Pdhs_6 4_69] katham śarīraparigṛhīte {5 vigṛhīte} vāyau vikṛtakarmadarśanād bhastrādhmāpayiteva nimeṣonmeṣakarmaṇā niyatena dāruyantraprayokteva dehasya vṛddhikṣatabhagnasaṃrohaṇādinimittatvāt {6 saṃrauhaṇābhyām} ",
    "GSP32paddhs_u:96": "[Pdhs_6 4_70] gṛhapatir iva abhimataviṣayagrāhakakaraṇasambandhanimittena manahkarmaṇā gṛhakoṇeṣu pelakapreraka iva {5 gṛha?koṇavyavasthitapelaka iva preraka iva} dārakaḥ nayanaviṣayālocanānantaram rasānusmṛtikrameṇa rasanavikriyādarśanād anekagavākṣāntargataprekṣakavad {5 preraka} ubhayadarśī kaścid eko vijñāyate /",
    "GSP32paddhs_u:97": "[Pdhs_6 4_70] sukhaduhkhecchādveṣaprayatnaiś ca guṇair guṇyanumīyate te ca na śarīrendriyaguṇāḥ {5 viśeṣaguṇāḥ} kasmād ahaṅkāreṇaikavākyatābhāvāt pradeśavṛttitvād ayāvaddravyabhāvitvād bāhyendriyāpratyakṣatvāc {5 grāhyatvā} ca tathāhaṃśabdenāpi pṛthśśdivyādiśabdavyatirekād iti /",
    "GSP32paddhs_u:98": "[Pdhs_6 4_70] tasya guṇāḥ buddhisukhaduhkhecchādveṣaprayatnadharmādharmasaṃskārasaṃkhyāparimāṇapṛthaktvasamyogavibhāgāḥ / ātmaliṅgādhikāre buddhyādayaḥ prayatnāntāḥ siddhāḥ {6 prayatnāntāś ca prasiddhāḥ} /",
    "GSP32paddhs_u:99": "[Pdhs_6 4_70] dharmādharmāv ātmāntaraguṇānām akāraṇatvavacanāt saṃskāraḥ smṛtyutpattau kāraṇavacanāt / vyavasthāvacanāt {5 vacanābhisambandhāt} saṃkhyā pṛthaktvam apy ata eva {1 mata eva} tathā cātmetivacanāt paramamahat parimāṇam /",
    "GSP32paddhs_u:100": "[Pdhs_6 4_70] sannikarṣajatvāt sukhādīnām samyogaḥ / tadvināśakatvād vibhāga iti //",
    "GSP32paddhs_u:101": "[Pdhs_6 5_89 8-] manastvayogān manaḥ / saty apy ātmendriyārthasānnidhye jñānasukhādīnām abhūtvotpattidarśanāt karaṇāntaram anumīyate / śrotrādyavyāpāre smṛtyutpattidarśanāt bāhyendriyair agṛhītasukhādigrāhyāntarabhāvāc cāntahkaraṇam /",
    "GSP32paddhs_u:102": "[Pdhs_6 5_89] tasya guṇāḥ saṃkhyāparimāṇapṛthaktvasamyogavibhāgaparatvāparatvasaṃskārāḥ / prayatnajñānāyaugapadyavacanāt pratiśarīram ekatvam siddham / pṛthaktvam apy ata eva / tadabhāvavacanād aṇuparimāṇam /",
    "GSP32paddhs_u:103": "[Pdhs_6 5_89] apasarpaṇopasarpaṇavacanāt samyogavibhāgau / mūrtatvāt paratvāparatve saṃskāraś ca / asparśavattvād dravyānārambhakatvam / kriyāvattvān mūrtatvam / sādhāraṇavigrahavattvaprasaṅgād ajñatvam /",
    "GSP32paddhs_u:104": "[Pdhs_6 5_89] karaṇabhāvāt parārtham / guṇavattvād dravyam / prayatnādṛṣṭaparigrahavaśād āśusañcāri ceti //",
    "GSP32paddhs_u:105": "[Pdhs_6 0_89] iti praśastapādabhāṣye dravyapadārthaḥ //",
    "GSP32paddhs_u:107": "[Pdhs_7 0_94 5] atha guṇapadārthanirūpaṇam /",
    "GSP32paddhs_u:108": "[Pdhs_7 0_94 6-] rūpādīnām guṇānām sarveṣām guṇatvābhisambandho dravyāśritatvam nirguṇatvam niṣkriyatvam //",
    "GSP32paddhs_u:109": "[Pdhs_7 0_95 3-] rūparasagandhasparśaparatvāparatvagurutvadravatvasnehavegā mūrtaguṇāḥ //",
    "GSP32paddhs_u:110": "[Pdhs_7 0_95 9-] buddhisukhaduhkhecchādveṣaprayatnadharmādharmabhāvanāśabdā amūrtaguṇāḥ //",
    "GSP32paddhs_u:111": "[Pdhs_7 0_95 13] saṃkhyāparimāṇapṛthaktvasamyogavibhāgā ubhayaguṇāḥ //",
    "GSP32paddhs_u:112": "[Pdhs_7 0_95 15] samyogavibhāgadvitvadvipṛthaktvādayo 'nekāśritāḥ //",
    "GSP32paddhs_u:113": "[Pdhs_7 0_95 21] śeṣās tv ekaikadravyavṛttayaḥ //",
    "GSP32paddhs_u:114": "[Pdhs_7 0_95 24-] rūparasagandhasparśasnehasāṃsiddhikadravatvabuddhisukhaduhkhecchādveṣaprayatnadharmādharmabhāvanāśabdā vaiśeṣikaguṇāḥ //",
    "GSP32paddhs_u:115": "[Pdhs_7 0_96 5-] saṃkhyāparimāṇapṛthaktvasamyogavibhāgaparatvāparatvagurutvanaimitikadravatvavegāḥ sāmānyaguṇāḥ //",
    "GSP32paddhs_u:116": "[Pdhs_7 0_96 11-] śabdasparśarūparasagandhā bāhyaikaikendriyagrāhyāḥ //",
    "GSP32paddhs_u:117": "[Pdhs_7 0_96 14-] saṃkhyāparimāṇapṛthaktvasamyogavibhāgaparatvāparatvadravatvasnehavegā dvīndriyagrāhyāḥ //",
    "GSP32paddhs_u:118": "[Pdhs_7 0_96 19-] buddhisukhaduhkhecchādveṣaprayatnās tv antahkaraṇagrāhyāḥ //",
    "GSP32paddhs_u:119": "[Pdhs_7 0_98 4] gurutvadharmādharmabhāvanā hy atīndriyāḥ //",
    "GSP32paddhs_u:120": "[Pdhs_7 0_98 7-] apākajarūparasagandhasparśaparimāṇaikatvaikapṛthaktvagurutvadravatvasnehavegāḥ kāraṇaguṇapūrvakāḥ //",
    "GSP32paddhs_u:121": "[Pdhs_7 0_98 20-] buddhisukhaduhkhecchādveṣaprayatnadharmādharmabhāvanāśabdā akāraṇaguṇapūrvakāḥ //",
    "GSP32paddhs_u:122": "[Pdhs_7 0_98 24-] buddhisukhaduhkhecchādveṣaprayatnadharmādharmabhāvanāśabdatūlaparimāṇottarasamyoganaimittikadravatvaparatvāparatvāpākajāḥ samyogajāḥ //",
    "GSP32paddhs_u:123": "[Pdhs_7 0_99 6] samyogavibhāgavegāḥ karmajāḥ //",
    "GSP32paddhs_u:124": "[Pdhs_7 0_99 8] śabdottaravibhāgau vibhāgajau //",
    "GSP32paddhs_u:125": "[Pdhs_7 0_99 11] paratvāparatvadvitvadvipṛthaktvādayo buddhyapekṣāḥ //",
    "GSP32paddhs_u:126": "[Pdhs_7 0_99 14-] rūparasagandhānuṣṇasparśaśabdaparimāṇaikatvaikapṛthaktvasnehāḥ samānajātyārambhakāḥ //",
    "GSP32paddhs_u:127": "[Pdhs_7 0_99 22] sukhadūhkhecchādveṣaprayatnāś cāsamānajātyārambhakāḥ //",
    "GSP32paddhs_u:128": "[Pdhs_7 0_100 3-] samyogavibhāgasaṃkhyāgurutvadravatvoṣṇasparśajñānadharmādharmasaṃskārāḥ samānāsamānajātyārambhakāḥ //",
    "GSP32paddhs_u:129": "[Pdhs_7 0_100 11-] buddhisukhaduhkhecchādveṣabhāvanāśabdāḥ svāśrayasamavetārambhakāḥ //",
    "GSP32paddhs_u:130": "[Pdhs_7 0_100 16] rūparasagandhasparśaparimāṇasnehaprayatnāḥ paratrārambhakāḥ //",
    "GSP32paddhs_u:131": "[Pdhs_7 0_100 20-] samyogavibhāgasaṃkhyaikapṛthaktvagurutvadravatvavegadharmādharmās tūbhayatrārambhakāḥ //",
    "GSP32paddhs_u:132": "[Pdhs_7 0_101 3-] gurutvadravatvavegaprayatnadharmādharmasamyogaviśeṣāḥ kriyāhetavaḥ //",
    "GSP32paddhs_u:133": "[Pdhs_7 0_101 9-] rūparasagandhānuṣṇasparśasaṃkhyāparimāṇaikapṛthaktvasanehaśabdānām asamavāyikāraṇatvam //",
    "GSP32paddhs_u:134": "[Pdhs_7 0_102 1-] buddhisukhaduhkhecchādveṣaprayatnadharmādharmabhāvanānām nimittakāraṇatvam //",
    "GSP32paddhs_u:135": "[Pdhs_7 0_102 4-] samyogavibhāgoṣṇasparśagurutvadravatvavegānām ubhayathā kāraṇatvam //",
    "GSP32paddhs_u:136": "[Pdhs_7 0_102 12] paratvāparatvadvitvadvipṛthaktvādīnām akāraṇatvam //",
    "GSP32paddhs_u:137": "[Pdhs_7 0_102 16-] samyogavibhāgaśabdātmaviśeṣaguṇānām pradeśavṛttitvam //",
    "GSP32paddhs_u:138": "[Pdhs_7 0_103 8] śeṣāṇām āśrayavyāpitvam //",
    "GSP32paddhs_u:139": "[Pdhs_7 0_103 11-] apākajarūparasagandhasparśaparimāṇaikatvaikapṛthaktvasāṃsiddhikadravatvagurutvasnehānām yāvaddravyabhāvitvam //",
    "GSP32paddhs_u:140": "[Pdhs_7 0_103 15] śeṣāṇām ayāvaddravyabhāvitvam ceti //",
    "GSP32paddhs_u:141": "[Pdhs_8 1_103 18-] rūpādīnām sarveṣām guṇānām pratyekam aparasāmānyasambandhād rūpādisaṃjñā bhavanti //",
    "GSP32paddhs_u:142": "[Pdhs_8 1_104 1-] tatra rūpam cakṣurgrāhyam / pṛthivyudakajvalanavṛtti dravyādyupalambhakam nayanasahakāri śuklādyanekaprakāram salilādiparamāṇuṣu nityam pārthivaparamāṇuṣv agnisamyogavirodhi sarvakāryadravyeṣu kāraṇaguṇapūrvakam āśrayavināśād eva vinaśyatīti //",
    "GSP32paddhs_u:143": "[Pdhs_8 2_105 8-] raso rasanagrāhyaḥ / pṛthivyudakavṛttiḥ jīvanapuṣṭibalārogyanimittam rasanasahakārī madhurāṃlalavaṇatiktakaṭukaṣāyabhedabhinnaḥ / asyāpi nityānityatvaniṣpattayo rūpavat //",
    "GSP32paddhs_u:144": "[Pdhs_8 3_105 23-] gandho ghrāṇagrāhyaḥ / pṛthivīvṛttiḥ ghrāṇasahakārī surabhir asurabhiś ca / asyāpi pūrvavad utpattyādayo vyākhyātāḥ //",
    "GSP32paddhs_u:145": "[Pdhs_8 4_106 8-] sparśas tvagindriyagrāhyaḥ / kṣityudakajvalanapavanavṛttiḥ tvakṣahakārī rūpānuvidhāyī śītoṣṇānuṣṇāśītabhedāt trividhaḥ / asyāpi nityānityatvaniṣpattayaḥ pūrvavat //",
    "GSP32paddhs_u:146": "[Pdhs_8 5_106 19-] pārthivaparamāṇurūpādīnām pākajotpattividhānam / ghaṭāder āmadravyasyāgninā sambaddhasyāgnyabhighātān nodanād vā tadārambhakeṣv aṇuṣu karmāṇy utpadyante tebhyo vibhāgāḥ vibhāgebhyaḥ samyogavināśāḥ samyogavināśebhyaś ca kāryadravyam vinaśyati /",
    "GSP32paddhs_u:147": "[Pdhs_8 5_106] tasmin vinaṣṭe svatantreṣu paramāṇuṣv agnisamyogād auṣṇyāpekṣāc chyāmādīnām vināśaḥ punar anyasmād agnisamyogād auṣṇyāpekṣāt pākajā jāyante /",
    "GSP32paddhs_u:148": "[Pdhs_8 5_107] tadanantaram bhoginām adṛṣtāpekṣād ātmāṇusamyogād utpannapākajeṣv aṇuṣu karmotpattau teṣām parasparasamyogād dvyaṇukādikrameṇa kāryadravyam utpadyate / tatra ca kāraṇaguṇaprakrameṇa rūpādyutpattiḥ /",
    "GSP32paddhs_u:149": "[Pdhs_8 5_107] na ca kāryadravya eva rūpādyutpattir vināśo vā sambhavati sarvāvayaveṣv antar bahiś ca vartamānasyāgninā vyāptyabhāvād aṇupraveśād api ca vyāptir na sambhavati kāryadravyavināśād iti //",
    "GSP32paddhs_u:150": "[Pdhs_8 6_111 3-] ekādivyavahārahetuḥ saṃkhyā / sā punar ekadravyā cānekadravyā ca / tatraikadravyāyāḥ salilādiparamāṇurūpadīnām iva nityānityatvaniṣpattayaḥ / anekadravyā tu dvitvādikā parārdhāntā /",
    "GSP32paddhs_u:151": "[Pdhs_8 6_111] tasyāḥ khalv ekatvebhyo 'nekaviṣayabuddhisahitebhyo niṣpattir apekṣābuddhivināśād vināśa iti / katham /",
    "GSP32paddhs_u:152": "[Pdhs_8 6_111] yadā boddhuś cakṣuṣā samānāsamānajātīyayor dravyayoḥ sannikarṣe sati tatsamyuktasamavetasamavetaikatvasāmānyajñānotpattāv ekatvasāmānyatas sambandhajñānebhya ekaguṇayor anekaviṣayiṇy ekā buddhir utpadyate tadā tām apkṣyaikatvābhyām svāśrayayor dvitvam ārambhyate tataḥ punas tasmin dvitvasāmānyajñānam utpadyate tasmād dvitvasāmānyajñānād apekṣābuddher vinaśyattā dvitvasāmānyatatsambandhatajjñānebhyo dvitvaguṇabuddher utpadyamānatety ekaḥ kālaḥ /",
    "GSP32paddhs_u:153": "[Pdhs_8 6_111] tata idānīm apekṣābuddhivināśād dvitvaguṇasya vinaśyattā dvitvaguṇajñānam dvitvasāmānyajñānasya vināśakāraṇam dvitvaguṇatajjñānasambandhebhyo dve dravye iti dravyabuddher utpadyamānatety ekaḥ kālaḥ /",
    "GSP32paddhs_u:154": "[Pdhs_8 6_111] tadanantaram dve dravye iti dravyajñānasyotpādaḥ dvitvasya vināśaḥ dvitvaguṇabuddher vinaśyat tā dravyajñānāt saṃskārasyotpadyamānatety ekaḥ kālaḥ tadanantaram dravyajñānād dvitvaguṇabuddher vināśo dravyabuddher api saṃskārāt /",
    "GSP32paddhs_u:155": "[Pdhs_8 6_112] etena tritvādyutpattir api vyākhyātā / ekatvebhyo 'nekaviṣayabuddhisahitebhyo niṣpattir apekṣābuddhivināśāc ca vināśa iti / kvacic cāśrayavināśād iti / katham /",
    "GSP32paddhs_u:156": "[Pdhs_8 6_112] yadaikatvādhārāvayave karmotpadyate tadaivaikatvasāmānyajñānam utpadyate karmaṇā cāvayavāntarād vibhāgaḥ kriyate apekṣābuddheś cotpattiḥ /",
    "GSP32paddhs_u:157": "[Pdhs_8 6_112] tato yasminn eva kāle vibhāgāt samyogavināśas tasminn eva kāle dvitvam utpadyate samyogavināśād dravyavināśaḥ sāmānyabuddheś cotpattiḥ /",
    "GSP32paddhs_u:158": "[Pdhs_8 6_112] tato yasminn eva kāle sāmānyajñānād apekṣābuddher vināśaḥ tasminn eva kāle āśrayavināśād dvitvavināśa iti śobhanam etadvidhānam badhyaghātakapakṣe sahānavasthānalakṣaṇe tu virodhe dravyajñānānutpattiprasaṅgaḥ / katham /",
    "GSP32paddhs_u:159": "[Pdhs_8 6_112] guṇabuddhisamakālam apekṣābuddhivināśād dvitvavināśe tadapekṣasya dve dravye iti dravyajñānasyānutpattiprasaṅga iti / laiṅgikavaj jñānamātrād iti cetasyān matam yathā 'bhūtam bhūtasyety atra liṅgābhāve 'pi jñānamātrād anumānam tathā guṇavināśe 'pi guṇabuddhimātrād dravyapratyayaḥ syād iti /",
    "GSP32paddhs_u:160": "[Pdhs_8 6_112] na / viśeṣyajñānatvāt / nahi viśeṣyajñānam sārūpyād viśeṣaṇasambandham antareṇa bhavitum arhati / tathā cāha sūtrakāraḥ samavāyinaḥ śvaityāc chvaityabuddheḥ śvete buddhis te kāryakāraṇabhūte iti /",
    "GSP32paddhs_u:161": "[Pdhs_8 6_113 1-] na tu laiṅgikam jñānam abhedenotpadyate tasmād viṣamo 'yam upanyāsaḥ na āśūtpatteḥ yathā śabdavad ākāśam iti atra trīṇi jñānāny āśūtpadyante tathā dvitvādijñanotpattāv ity adoṣaḥ /",
    "GSP32paddhs_u:162": "[Pdhs_8 6_113] badhyaghātakapakṣe 'pi samāno doṣa iti cet syān matam / nanu badhyaghātakapakṣe 'pi tarhi dravyajñānānutpatti prasaṅgaḥ / katham / dvitvasāmānyabuddhisamakālam saṃskārād apekṣābuddhivināśād iti / na /",
    "GSP32paddhs_u:163": "[Pdhs_8 6_113] samūhajñānasya saṃskārahetutvāt samūhajñānm eva saṃskārakāraṇam nālocanajñānam ity adoṣaḥ / jñānayaugapadyaprasaṅga iti cet syān matam nanu jñānānām badhyaghātakavirodhe jñānayaugapadyaprasaṅga iti / na /",
    "GSP32paddhs_u:164": "[Pdhs_8 6_113] avinaśyator avasthānapratiṣedhāt /",
    "GSP32paddhs_u:165": "[Pdhs_8 6_113] jñānāyaugapdyavacanena jñānayor yugapad utpattir avinaśyatoś ca yugapadavasthānam pratiṣidhyate nahi badhyaghātakavirodhe jñānayor yugapadutpattir vinaśyatoś ca yugapadavasthānam astīti //",
    "GSP32paddhs_u:166": "[Pdhs_8 7_130 20-] parimāṇam mānavyavahārakāraṇam / tac caturvidham aṇu mahad dīrgham hrasvam ceti / tatra mahad dvividham nityam anityam ca / nityam ākāśakāladigātmasu paramamahattvam anityam tryaṇukādāv eva /",
    "GSP32paddhs_u:167": "[Pdhs_8 7_130] tathā cāṇv api dvividham nityam anityam ca / nityam paramāṇumanassu tat pārimāṇḍaluyam / anityam dvyaṇuka eva / kuvalayāmalakabilvādiṣu mahatsv api tatprakarṣabhāvābhāvam apekṣya bhākto 'ṇutvavyavahāraḥ /",
    "GSP32paddhs_u:168": "[Pdhs_8 7_131 2-] dīrghatvahrasvatve cotpādye mahadaṇutvaikārthasamavete / samidikṣuvaṃśādiṣv aṃjasā dīrgheṣv api tatprakarṣabhāvābhāvam apekṣya bhākto hrasvatvavyavahāraḥ /",
    "GSP32paddhs_u:169": "[Pdhs_8 7_131] anityam caturvidham api saṃkhyāparimāṇapracayayoni / tatreśvarabuddhim apekṣyotpannā paramāṇudvyaṇukeṣu bahutvasaṃkhyā tair ārabdhe kāryadravye tryaṇukādilakṣaṇe rūpādyutpattisamakālam mahattvam dīrghatvam ca karoti /",
    "GSP32paddhs_u:170": "[Pdhs_8 7_131] dvibahubhir mahadbhiś cārabdhe kāryadravye kāraṇamahattvāny eva mahattvam ārabhante na bahutvam / samānasaṃkhyaiś cārabdhe 'tiśayadarśanāt /",
    "GSP32paddhs_u:171": "[Pdhs_8 7_131] pracaya tūlapiṇḍayor vartamānaḥ piṇḍārambhakāvayavapraśithilasamyogān apekṣamāṇa itaretarapiṇḍāvayavasamyogāpekṣo vā dvitūlake mahattvam ārabhate na bahutvamahattvāni /",
    "GSP32paddhs_u:172": "[Pdhs_8 7_131] samānasaṃkhyāpalaparimāṇair ārabdhe 'tiśayadarśanāt / dvitvasaṃkhyā cāṇvor vartamānā dvyaṇuke 'ṇutvam ārabhate / mahattvavat tryaṇukādau kāraṇabahutvamahattvasamānajātīyapracayebhyo dīrghatvasyopattiḥ /",
    "GSP32paddhs_u:173": "[Pdhs_8 7_131] aṇutvavad dvyaṇuke dvitvasaṃkhyāto hrasvatvasyotpattiḥ / atha tryaṇukādiṣu vartamānayor mahattvadīrghatvayoḥ parsparataḥ ko viśeṣaḥ dvyaṇukeṣu cāṇutvahrasvatvayor iti /",
    "GSP32paddhs_u:174": "[Pdhs_8 7_131] tatrāsti mahattvadīrghatvayoḥ parasparato viśeṣah, mahatsu dīrgham ānīyatām dīrgheṣu ca mahad ānīyatām iti viśiṣṭavyavahāradarśanād iti /",
    "GSP32paddhs_u:175": "[Pdhs_8 7_132 2-] aṇutvahrasvatvayos tu parasparato viśeṣas taddarśinām pratyakṣa iti / tac caturvidham api parimāṇam utpādyam āśrayavināśād eva vinaśyatīti //",
    "GSP32paddhs_u:176": "[Pdhs_8 8_138 5-] pṛthaktvam apoddhāravyavahārakāraṇam / tat punar ekadravyam anekadravyam ca / tasya tu nityānityatvaniṣpattayaḥ saṃkhyayā vyākhyātāḥ / etāvāṃs tu viśeṣaḥ ekatvādivad ekapṛthaktvādiṣv aparasāmānyābhāvaḥ saṃkhyayā tu viśiṣyate tadviśiṣṭavyavahāradarśanād iti //",
    "GSP32paddhs_u:177": "[Pdhs_8 9_139 13-] samyogaḥ samyuktapratyayanimittam / sa ca dravyaguṇakarmahetuḥ / dravyārambhe nirapekṣas tathā bhavatīti sāpekṣebhyo nirapekṣebhyaś ceti vacanāt / guṇakarmārambhe tu sāpekṣaḥ samyuktasamavāyād agner vaiśeṣikam iti vacanāt /",
    "GSP32paddhs_u:178": "[Pdhs_8 9_139] atha kathaṃlakṣaṇaḥ katividhaś ceti / aprāptayoḥ prāptiḥ samyogaḥ sa ca trividhaḥ anyatarakarmajaḥ ubhayakarmajaḥ samyogajaś ca / tatrānyatarakarmajaḥ kriyāvatā niṣkriyasya /",
    "GSP32paddhs_u:179": "[Pdhs_8 9_139] yathā sthāṇoḥ śyenenna vibhūnām ca mūrttaiḥ / ubhayakarmajo viruddhadikkriyayoḥ sannipātaḥ / yathā mallayor meṣāyor vā / ",
    "GSP32paddhs_u:180": "[Pdhs_8 9_139] samyogajas tūtpannamātrasya cirotpannasya vā niṣkriyasya kāraṇasamyogibhir akāraṇaiḥ kāraṇākāraṇasamyogapūrvakaḥ kāryākāryagataḥ samyogaḥ /",
    "GSP32paddhs_u:181": "[Pdhs_8 9_140 2-] sa caikasmād dvābhyām bahubhyaś ca bhavati / ekasmāt tāvat tantuvīraṇasamyogāt dvitantukavīraṇasamyogaḥ / dvābhyām tantvākāśasamyogābhyām eko dvitantukākāśasamyogaḥ / bahubhyaś ca tantturīsamyogebhya ekaḥ paṭaturīsamyogaḥ /",
    "GSP32paddhs_u:182": "[Pdhs_8 9_140] ekasmāc ca dvayor utpattiḥ / katham / yadā pārthivāpyayor aṇvoḥ samyoge saty anyena pārthivena pārthivasyānyenāpyena cāpyasya yugapatsamyogau bhavatas tadā tābhyām samyogābhyām pārhtivāpye dvyaṇuke yugapad ārabhyete /",
    "GSP32paddhs_u:183": "[Pdhs_8 9_140] tato yasmin kāle dvyaṇukayoḥ kāraṇaguṇapūrvakrameṇa rūpādyutpattiḥ tasminn eva kāle itaretarakāraṇākāraṇagatāt samyogād itaretarakāyākāryagatau samyogau yugapad utpadyete / kim kāraṇam /",
    "GSP32paddhs_u:184": "[Pdhs_8 9_140] kāraṇasāyoginā hy akāraṇena kāryam avaśyam samyujyate iti nyāyaḥ ataḥ pārthivam dvyaṇukam kāraṇasamyogināpyenāṇunā sambaddhyate āpyam api dvyaṇukam kāraṇsamyoginā pārthiveneti /",
    "GSP32paddhs_u:185": "[Pdhs_8 9_140] atha dvyaṇukayor itaretarakāraṇākāraṇasambaddhayoḥ katham parasparataḥ sambandha iti / tayor api samyogajābhyām samyogābhyām sambandha iti / nāstyajaḥ samyogo nityaparimaṇḍalavat pṛthaganabhidhānāt /",
    "GSP32paddhs_u:186": "[Pdhs_8 9_140] yathā caturvidham parimāṇam utpādyam uktvāha nityam parimaṇḍalam ity evam anyatarakarmajādisamyogam utpādyam uktvā pṛthaṅnityam brūyān na tv evam abravīt tasmān nāstyajaḥ samyogaḥ /",
    "GSP32paddhs_u:187": "[Pdhs_8 9_141 3-] paramāṇubhir ākāśādīnām pradeśavṛttir anyatarakarmajaḥ samyogaḥ / vibhūnām tu parasparataḥ samyogo nāsti yutasiddhyabhāvāt /",
    "GSP32paddhs_u:188": "[Pdhs_8 9_141] sā punar dvayor anyatarasya vā pṛthaggatimattvam pṛthagāśrayāśrayitvam ceti / vināśas tu sarvasya samyogasyaikārthasamavetād vibhāgāt kvacid esrayavināśād api / katham /",
    "GSP32paddhs_u:189": "[Pdhs_8 9_141] yadā tantvoḥ samyoge satyanyataratantvārambhake aṃśau karmotpadyate tena karmaṇā aṃśvantatarād vibhāgaḥ kriyate vibhāgāc ca tantvārambhakasamyogavināśaḥ samyogavināśāt tantuvināśas tadvināśe tadāśritasya tantvantarasamyogasya vināśa iti //",
    "GSP32paddhs_u:190": "[Pdhs_8 10_151 4-] vibhāgo vibhaktapratyayanimittam / śabdavibhāgahetuś ca / prāptipūrvikā 'prāptir vibhāgaḥ / sa ca trividhaḥ / anyatarakarmaja ubhayakarmajo vibhāgajaś ca vibhāga iti /",
    "GSP32paddhs_u:191": "[Pdhs_8 10_151] tatrānyatarakarmajobhayakarmajau samyogavat / vibhāgajas tu dvividhaḥ kāraṇavibhāgāt kāraṇākāraṇavibhāgāc ca / tatra kāraṇavibhāgāt tāvat kāryāviṣṭe kāraṇe karmotpannam yadā tasyāvayavāntarād vibhāgam karoti na tadākāśādideśāt yadā tv ākāśādideśād vibhāgam karoti na tadāvayavāntarād iti sthitiḥ /",
    "GSP32paddhs_u:192": "[Pdhs_8 10_151] ato 'vayavakarmāvayavāntarād eva vibhāgam ārabhate tato vibhāgāc ca dravyārambhakasamyogavināśaḥ tasmin vinaṣṭe kāraṇābhāvāt kāryābhāva ity avayavivināśaḥ tadā kāraṇayor vartamāno vibhāgaḥ kāryavināśaviśiṣṭam kālam svatantram vāvayavam apekṣya sakriyasyaivāvayavasya kāryasamyuktād ākāśādideśād vibhāgam ārabhate na niṣkriyasya kāraṇābhāvād uttarasamyogānutpattāv anupabhogyatvaprasaṅgaḥ na tu tadavayavakarmākāśādideśād vibhāgam karoti tadārambhakālātītatvāt pradeśāntarasamyogam tu karoty eva akṛtasamyogasya karmaṇaḥ kālātyayābhāvād iti /",
    "GSP32paddhs_u:193": "[Pdhs_8 10_151] kāraṇākāraṇavibhāgād api katham /",
    "GSP32paddhs_u:194": "[Pdhs_8 10_152 1-] yadā haste karmotpannam avayavāntarād vibhāgam akurvadākāśādideśebhyo vibhāgān ārabhya pradeśāntare samyogān ārabhate tadā te kāraṇākāraṇavibhāgāḥ karma yām diśam prati kāryārambhābhimukham tām apekṣya kāryākāryavibhāgān ārabhante tadanantaram kāraṇākāraṇasamyogāc ca kāryākāryasamyogān iti /",
    "GSP32paddhs_u:195": "[Pdhs_8 10_152] yadi kāraṇavibhāgānantaram kāryavibhāgotpattiḥ kāraṇasamyogānantaram kāryasamyogotpattiḥ nanv evam avayavāvayavinor yutasiddhidoṣaprasaṅgaḥ iti / na /",
    "GSP32paddhs_u:196": "[Pdhs_8 10_152] yutasiddhyaparijñānāt / sā punar dvayor anyatarasya vā pṛthaggatimattvam iyantu nityānām anityānām tu yuteṣv āśrayeṣu samavāyo yutasiddhir iti /",
    "GSP32paddhs_u:197": "[Pdhs_8 10_152] tvagindriyaśarīrayoḥ pṛthaggatimattvam nāsti yuteṣv āśrayeṣu samavāyostīti paraspareṇa samyogaḥ siddhaḥ / aṇvākāśayos tv āśrayāntarābhāvepy anyatarasya pṛthaggatimattvāt samyogavibhāgau siddhau /",
    "GSP32paddhs_u:198": "[Pdhs_8 10_152] tantupaṭayor anityayor āśrayāntarābhāvāt parasparataḥ samyogavibhāgābhāva iti / digādīnām tu pṛthaggatimattvābhāvād iti paraspareṇa samyogavibhāgābhāva iti /",
    "GSP32paddhs_u:199": "[Pdhs_8 10_152] vināśas tu sarvasya vibhāgasya kṣaṇikatvād uttarasamyogāvadhisadbhāvād kṣaṇika iti /",
    "GSP32paddhs_u:200": "[Pdhs_8 10_152] na tu samyogavidyayor eva vibhāgas tayor eva samyogād vināśo bhavati kasmāt samyuktapratyayavadvibhaktapratyayānuvṛttyabhāvāt tasmād uttarasamyogāvadhisadbhāvāt kṣaṇika iti /",
    "GSP32paddhs_u:201": "[Pdhs_8 10_153 3-] kvacic cāśrayavināśād eva vinaśyatīti / katham /",
    "GSP32paddhs_u:202": "[Pdhs_8 10_153] yadā dvitantukakāraṇāvayave aṃśau karmotpannam aṃśvantarād vibhāgām ārabhate tadaiva tantvantare 'pi karmotpadyate vibhāgāc ca tantvārambhakasamyogavināśaḥ tantukarmaṇā tantvantarād vibhāgaḥ kriyate ity ekaḥ kālaḥ /",
    "GSP32paddhs_u:203": "[Pdhs_8 10_153] tato yasminn eva kāle vibhāgāt tantusamyogavināśaḥ tasminn eva kāle samyogavināśāt tantuvināśas tasmin vinaṣṭe tadāśritasya tantvantaravibhāgasya vināśa iti / evam tarhy uttaravibhāgānutpattiprasaṅgaḥ /",
    "GSP32paddhs_u:204": "[Pdhs_8 10_153] kāraṇavibhāgābhāvāt / tataḥ pradeśāntarasamyogavati samyogābhāva ity ato virodhiguṇāsambhavāt karmaṇaś cirakālāvasthāyitvam nityadravyasamavetasya ca nityatvam iti doṣaḥ / katham /",
    "GSP32paddhs_u:205": "[Pdhs_8 10_153] yadāpyadvyaṇukārambhakaparamāṇau karmotpannam aṇvantarād vibhāgam karoti tadaivāṇvantare 'pi karma tato yasminn eva kāle vibhāgād dravyārambhakasamyogavināśaḥ tadaivāṇvantarakarmaṇā dvyaṇukāṇvor vibhāgaḥ kriyate tato yasminn eva kāle vibhāgāt dvyuaṇukāṇusamyogasya vināśaḥ tasminn eva kāle samyogavināśāt dvyaṇukasya vināśaḥ",
    "GSP32paddhs_u:206": "[Pdhs_8 10_154] tasmin vinaṣṭe tadāśritasya dvyaṇukāṇuvibhāgasya vināśaḥ tataś ca virodhiguṇāsambhavān nityadravyasamavetakarmaṇo nityatvam iti /",
    "GSP32paddhs_u:207": "[Pdhs_8 10_154] tantvaṃśvantaravibhāgād vibhāga ity adoṣaḥ / āśrayavināśāt tantvor eva vibhāgo vinaṣṭo na tantvaṃśvantaravibhāga iti etasmād uttaro vibhāgo jāyate aṅgulyākāśavibhāgāc charīrākāśavibhāgavat tasminn eva kāle karma samyogam kṛtvā vinaśyatīty adoṣaḥ /",
    "GSP32paddhs_u:208": "[Pdhs_8 10_154] athavā aṃśvantaravibhāgotpattisamakālam tasminn eva tantau karmotpadyate tatoṃśvantaravibhāgāt tantvārambhakasamyogavināśaḥ tantukarmaṇā ca tantvantarād vibhāgaḥ kriyate ity ekaḥ kālaḥ /",
    "GSP32paddhs_u:209": "[Pdhs_8 10_154] tataḥ samyogavināśāt tantuvināśaḥ tadvināśāc ca tadāśritayor vibhāgakarmaṇor yugapadvināśaḥ / tantuvīraṇayor vā samyoge sati dravyānutpattau pūrvoktena vidhānenāśrayavināśasamyogābhyām tantuvīraṇavibhāgavināśa iti //",
    "GSP32paddhs_u:210": "[Pdhs_8 11_164 3] paratvam aparatvam ca parāparābhidhānapratyayanimittam / tat tu dvividham dikkṛtam kālakṛtam ca / tatra dikkṛtam digviśeṣapratyāyakam /",
    "GSP32paddhs_u:211": "[Pdhs_8 11_164] kālakṛtam ca vayobhedapratyāyakam / tatra dikkṛtasyotpattir abhidhīyate / katham / ekasyām diśy avasthitayoḥ piṇḍayoḥ samyuktasamyogabahvalpabhāve saty ekasya draṣṭuḥ sannikṛṣṭam avadhim kṛtvā etasmād viprakṛṣṭo 'yam iti paratvādhāre 'sannikṛṣṭā buddhir utpadyate /",
    "GSP32paddhs_u:212": "[Pdhs_8 11_164] tatas tām apekṣya pareṇa dikpradeśena samyogāt paratvasyotpattiḥ / tathā viprakṛṣṭam cāvadhim kṛtvā etasmāt sannikṛṣṭoyam ity aparatvādhāre itarasmin sannikṛṣṭā buddhir utpadyate /",
    "GSP32paddhs_u:213": "[Pdhs_8 11_164] tatas tām apekṣyāpareṇa dikpradeśena samyogād aparatvasyotpattiḥ / kālakṛtayor api katham /",
    "GSP32paddhs_u:214": "[Pdhs_8 11_164] vartamānakālayor aniyatadigdeśasamyuktayor yuvasthavirayo rūḍhaśmaśrukārkaśyabalipalitādisānnidhye saty ekasya draṣṭur yuvānam avadhim kṛtvā sthivire viprakṛṣṭā buddhir utpadyate /",
    "GSP32paddhs_u:215": "[Pdhs_8 11_164] tatas tām apekṣya pareṇa kālapradeśena samyogāt paratvasyotpattiḥ / sthaviram cāvadhim kṛtvā yūni sannikṛṣṭā buddhir utpadyate / tatas tām apekṣyāpareṇa kālapradeśena samyogād aparatvasyotpattir iti /",
    "GSP32paddhs_u:216": "[Pdhs_8 11_164] vināśas tv apekṣābuddhisamyogadravyavināśāt / apekṣābuddhivināśāt tāvad utpanne paratve yasmin kāle sāmānyabuddhir utpannā bhavati tato 'pekṣābuddher vinaśyattā sāmānyajñānatatsambandhebhyaḥ paratvaguṇabuddher utpadyamānatety ekaḥ kālaḥ /",
    "GSP32paddhs_u:217": "[Pdhs_8 11_165 4] tato 'pekṣābuddher vināśo guṇabuddheś cotpattiḥ tato 'pekṣābuddhivināśād guṇasya vinaśyattā guṇajñānatatsambandhebhyo dravyabuddher utpadyamānatety ekaḥ kālaḥ / tato dravyabuddher utpattir guṇasya vināśa iti /",
    "GSP32paddhs_u:218": "[Pdhs_8 11_165] samyogavināśād api katham / apekṣābuddhisamakālam eva paratvādhāre karmotpadyate tena karmaṇā dikpiṇḍavibhāgaḥ kriyate apekṣābuddhitaḥ paratvasyotpattir ity ekaḥ kālaḥ /",
    "GSP32paddhs_u:219": "[Pdhs_8 11_165] tataḥ sāmānyabuddhier utpattiḥ dikpiṇḍasamyogasya ca vināśaḥ tato yasmin kāle guṇabuddhir utpadyate tasminn eva kāle dikpiṇḍasamyogavināśād guṇasya vināśaḥ / dravyavināśād api katham /",
    "GSP32paddhs_u:220": "[Pdhs_8 11_165] paratvādhārāvayave karmotpannam yasminn eva kāle 'vayavāntarād vibhāgam karoti tasminn eva kāle 'pekṣābuddhir utpadyate tato vibhāgād yasminn eva kāle samyogavināśaḥ tasminn eva kāle paratvam utpadyate tataḥ samyogavināśād dravyavināśaḥ tadvināśāc ca tadāśritasya guṇasya vināśaḥ /",
    "GSP32paddhs_u:221": "[Pdhs_8 11_165] dravyāpekṣābuddhor yugapadvināśād api katham / yadā paratvādhārāvayave karmotpadyate tadaivāpekṣābuddhir utpadyate karmaṇā cāvayavāntarād vibhāgaḥ kriyate paratvasyotpattir ity ekaḥ kālaḥ /",
    "GSP32paddhs_u:222": "[Pdhs_8 11_166 1] tato yasminn eva kāle 'vayavavibhāgād dravyārambhakasamyogavināśas tasminn eva kāle sāmānyabuddhir utpadyate tadanantaram samyogavināśād dravyavināśaḥ sāmānyabuddheś cāpekṣābuddhivināśa ity ekaḥ kālaḥ /",
    "GSP32paddhs_u:223": "[Pdhs_8 11_166] tato dravyāpekṣābuddhor vināśāt paratvasya vināśaḥ / dravyasamyogavināśād api katham /",
    "GSP32paddhs_u:224": "[Pdhs_8 11_166] yadā paratvādhārāvayave karmotpannam avayavāntarād vibhāgam karoti tasminn eva kāle piṇḍakarmāpekṣābuddhor yugapad utpattiḥ tato yasminn eva kāle paratvasyotpattis tasminn eva kāle vibhāgād dravyārambhakasamyogavināśaḥ piṇḍakarmaṇā dikpiṇḍasya ca vibhāgaḥ kriyate ity ekaḥ kālaḥ /",
    "GSP32paddhs_u:225": "[Pdhs_8 11_166] tato yasminn eva kāle sāmānyabuddhir utpadyate tasminn eva kāle dravyārambhakasamyogavināśāt piṇḍavināśaḥ piṇḍavināśāc ca piṇḍasamyogavināśaḥ tato guṇabuddhisamakālam piṇḍadikpiṇḍasamyogavināśāt paratvasya vināśaḥ /",
    "GSP32paddhs_u:226": "[Pdhs_8 11_166] samyogāpekṣābuddhor yugapadvināśād api katham / yadā paratvam utpadyate tadā paratvādhāre karma tato yasminn eva kāle paratvasāmānyabuddhir utpadyate tasminn eva kāle piṇḍakarmaṇā dikpiṇḍavibhāgaḥ kriyate tataḥ sāmānyabuddhito 'pekṣābuddhivināśo vibhāgāc ca dikpiṇḍasamyogavināśa ity ekaḥ kālaḥ /",
    "GSP32paddhs_u:227": "[Pdhs_8 11_166] tataḥ samyogāpekṣābuddhivināśāt paratvasya vināśaḥ /",
    "GSP32paddhs_u:228": "[Pdhs_8 11_167 1] trayāṇām samavāyyasamavāyinimittakāraṇānām yugapad vināśād api katham / yadāpekṣābuddhir utpadyate tadā piṇḍāvayave karma tato yasminn eva kāle karmaṇāvayavāntarād vibhāgaḥ kriyate 'pekṣābuddheḥ paratvasya cotpattis tasminn eva kāle piṇḍe 'pi karma tato 'vayavavibhāgāt piṇḍārambhakasamyogavināśaḥ piṇḍakarmaṇā ca dikpiṇḍavibhāgaḥ kriyate sāmānyabuddheś cotpattir ity ekaḥ kālaḥ /",
    "GSP32paddhs_u:229": "[Pdhs_8 11_167] tataḥ samyogavināśāt piṇḍavināśaḥ vibhāgāc ca dikpiṇḍasamyogavināśaḥ sāmānyajñānād apekṣābuddher vināśa ity etat sarvam yugapat trayāṇām samavāyyasamavāyinimittakāraṇānām vināśāt paratvasya vināśa iti //",
    "GSP32paddhs_u:230": "[Pdhs_8 12_171 16] buddhir upalabdhir jñānam pratyaya iti paryāyāḥ //",
    "GSP32paddhs_u:231": "[Pdhs_8 12_172 13] sā cānekaprakārārthānantyāt pratyarthaniyatatvāc ca //",
    "GSP32paddhs_u:232": "[Pdhs_8 12_172 19] tasyāḥ saty apy anekavidhatve samāsato dve vidhe vidyā cāvidyā ceti / tatrāvidyā caturvidhā saṃśayaviparyayānadhyavasāyasvapnalakṣaṇā //",
    "GSP32paddhs_u:233": "[Pdhs_8 12 1 1_174 20] saṃśayas tāvat prasiddhānekaviśeṣayoḥ sādṛśyamātradarśanād ubhayaviśeṣānusmaraṇād adharmāc ca kiṃsvid ity ubhayāvalambī vimarṣaḥ saṃśayaḥ /",
    "GSP32paddhs_u:234": "[Pdhs_8 12 1 1_174] sa ca dvividhaḥ antar bahiś ca / antas tāvat ādeśikasya samyaṅmithyā coddiśya punar ādiśatas triṣu kāleṣu saṃśayo bhavati kin nu samyaṅmithyā veti /",
    "GSP32paddhs_u:235": "[Pdhs_8 12 1 1_174] bahir dvividhaḥ pratyakṣaviṣaye cāpratyakṣaviṣaye ca /",
    "GSP32paddhs_u:236": "[Pdhs_8 12 1 1_175 1] tatrāpratyakṣaviṣaye tāvat sādhāraṇaliṅgadarśanād ubhayaviśeṣānusmaraṇād adharmāc ca saṃśayo bhavati / yathā 'ṭavyām viṣāṇamātradarśanād gaur gavayo veti /",
    "GSP32paddhs_u:237": "[Pdhs_8 12 1 1_175] pratyakṣāviṣaye 'pi sthāṇupuruṣayor ūrdhvatāmātrasādūśyadarśanāt vakrādiviśeṣānupalabdhitaḥ sthāṇutvādisāmānyaviśeṣānabhivyaktāv ubhayaviśeṣānusmaraṇād ubhayatrākṛṣyamāṇasyātmanaḥ pratyayo dolāyate kim nu khalv ayam sthāṇuḥ syāt puruṣo veti //",
    "GSP32paddhs_u:238": "[Pdhs_8 12 1 2_177 10] viparyayopi pratyakṣānumānaviṣaya eva bhavati /",
    "GSP32paddhs_u:239": "[Pdhs_8 12 1 2_177] pratyakṣaviṣaye tāvat prasiddhānekaviśeṣayoḥ pittakaphānilopahatendriyasyāyathārthālocanāt asannihitaviṣayajñānajasaṃskārāpekṣād ātmamanasoḥ samyogād adharmāc cātasmiṃs tad iti pratyayo viparyayaḥ /",
    "GSP32paddhs_u:240": "[Pdhs_8 12 1 2_177] yathā gavyevāśva iti / asaty api pratyakṣe pratyakṣābhimāno bhavati yathā vyapagataghanapaṭalamacalajalanidhisadūśambaram aṃjanacūrṇapuṃjaśyāam śārvaram tama iti /",
    "GSP32paddhs_u:241": "[Pdhs_8 12 1 2_177] anumānaviṣaye 'pi bāṣpādibhir dhūmābhimatair vahyanumāṇam gavayaviṣāṇadarśanāc ca gaur iti /",
    "GSP32paddhs_u:242": "[Pdhs_8 12 1 2_177] trayīdarśanaviparīteṣu śākyādidarśaneṣv idam śreya iti mithyāpratyayaḥ viparyayaḥ śarīrendriyamanas svātmābhimānaḥ kṛtakeṣu nityatvadarśanam kāraṇavaikalye kāryotpattijñānam hitam upadiśatsv ahitam itijñānam ahitam upadiśatsu hitam itijñānam //",
    "GSP32paddhs_u:243": "[Pdhs_8 12 1 3_182 1] anadhyavasāyopi pratyakṣānumānaviṣaya eva saṃjāyate / tatra pratyakṣaviṣaye tāvat prasiddhārtheṣv aprasiddhāryeṣu vā vyāsaṅgād arhtitvād vā kim ity ālocanamātram anadhyavasāyaḥ /",
    "GSP32paddhs_u:244": "[Pdhs_8 12 1 3_182] yathā vāhīkasya panasādiṣv anadhyavasāyo bhavati / tatra sattādravyatvapṛthvītvavṛkṣatvarūpavattvādiśākhādyapekṣo 'dhyavasāyo bhavati /",
    "GSP32paddhs_u:245": "[Pdhs_8 12 1 3_182] panasatvam api panaseṣv anuvṛttam āṃrādibhyo vyāvṛttam pratyakṣam eva kevalam tūpadeśābhāvād viśeṣasaṃjñāpratipattir na bhavati /",
    "GSP32paddhs_u:246": "[Pdhs_8 12 1 3_182] anumānaviṣaye 'pi nārikeladvīpavāsinaḥ sāsnāmātradarśanāt konu khalv ayam prāṇī syād ity anadhyavasāyo bhavati //",
    "GSP32paddhs_u:247": "[Pdhs_8 12 1 4_183 13] uparatendriyagrāmasya pralīnamanaskasyendriyadvāreṇaiva yad anubhavanam mānasam tat svapnajñānam / katham /",
    "GSP32paddhs_u:248": "[Pdhs_8 12 1 4_183] yadā buddhipūrvād ātmanaḥ śarīravyāpārād ahani khinnānām prāṇinām niśi viśramārtham āhārapariṇāmārtham vādṛṣṭakāritaprayatnāpekṣād ātmāntahkaraṇasambandhān manasi kriyāprabandhād antarhṛdaye nirindriye ātmapradeśe niścalam manas tiṣṭhati tadā pralīnamanaska ity ākhyāyate",
    "GSP32paddhs_u:249": "[Pdhs_8 12 1 4_183] pralīne ca tasminn uparatendriyagrāmo bhavati tasyāmavasthāyām prabandhena prāṇāpānasantānapravṛttāv ātmamanahsamyogaviśeṣāt svāpākhyāt saṃskārāc cendriyadvāreṇaivāsatsu viṣayeṣu pratyakṣākāram svapnajñānam utpadyate /",
    "GSP32paddhs_u:250": "[Pdhs_8 12 1 4_184 1] tat tu trividham / saṃskārapāṭavāddhātudoṣād adṛṣṭāc ca /",
    "GSP32paddhs_u:251": "[Pdhs_8 12 1 4_184] tatra saṃskārapāṭavāt tāvat kāmī krudho vā yadā yamartham ādūtaś cintayan svapiti tadā saiva cintāsantatiḥ pratyakṣākārā saṃjāyate /",
    "GSP32paddhs_u:252": "[Pdhs_8 12 1 4_184] dhātudoṣād vātaprakṛtis taddūṣito vā ākāśagamanādīn paśyati / pittaprakṛtiḥ pittadūṣito vāgnipraveśakanakaparvatādīn paśyati /",
    "GSP32paddhs_u:253": "[Pdhs_8 12 1 4_184] śleṣmaprakṛtiḥ śleṣmadūṣito vā saritsamudraprataraṇahimaparvatādīn paśyati / ",
    "GSP32paddhs_u:254": "[Pdhs_8 12 1 4_184] yat svayam anubhūteṣv ananubhūteṣu vā prasiddhārtheṣv aprasiddhārtheṣu vā yac chubhāvedakam gajārohaṇacchattralābhādi tat sarvam sāṃskārādharmābhyām bhavati viparītam ca tailābhyaṃjanakharoṣṭārohaṇādi tat sarvam adharmasaṃskārābhyām bhavati /",
    "GSP32paddhs_u:255": "[Pdhs_8 12 1 4_184] atyantāprasiddhārtheṣv adṛṣṭād eveti /",
    "GSP32paddhs_u:256": "[Pdhs_8 12 1 4_184] svapnāntikam yady apy uparatendriyagrāmasya bhavati tathāpy atītasya jñānaprabandhasya pratyavekṣaṇāt smṛtir eveti bhavaty eṣā caturividhā 'vidyeti //",
    "GSP32paddhs_u:257": "[Pdhs_8 12 2_186 6] vidyāpi caturvidhā / pratyakṣalaiṅgikasmṛtyārṣalakṣaṇā //",
    "GSP32paddhs_u:258": "[Pdhs_8 12 2 1_186 12] tatrākṣam akṣam pratītyotpadyate pratakṣam [ 5: pratītya yad utpadyate tat pratyakṣam ] /",
    "GSP32paddhs_u:259": "[Pdhs_8 12 2 1_186] akṣāṇīndriyāṇi ghrāṇarasanacakṣustvakchrotramanāṃsi ṣaṭ / tad dhi dravyādiṣu padārtheṣūtpadyate /",
    "GSP32paddhs_u:260": "[Pdhs_8 12 2 1_186] dravye tāvad dvividhe mahaty anekadravyavattvodbhūtarūpaprakāśacatuṣṭayasannikarṣād dharmādisāmagrye ca svarūpālocanamātram /",
    "GSP32paddhs_u:261": "[Pdhs_8 12 2 1_186] sāmānyaviśeṣadravyaguṇakarmaviśeṣaṇāpekṣād ātmamanaḥ sannikarṣāt pratyakṣam utpadyate sad dravyam pṛthivī viṣāṇī śuklo gaur gacchatīti /",
    "GSP32paddhs_u:262": "[Pdhs_8 12 2 1_186] rūparasagandhasparśeṣv anekadravyasamavāyāt svagataviśeṣāt svāśrayasannikarṣān niyatendriyanimittam utpadyate / tenaivopalabdhiḥ /",
    "GSP32paddhs_u:263": "[Pdhs_8 12 2 1_187 1] saṃkhyāparimāṇapṛthaktvasamyogavibhāgaparatvāparatvasnehadravatvavegakarmaṇām pratyakṣadravyasamavāyāc cakṣuḥ sparśanābhyām grahaṇam /",
    "GSP32paddhs_u:264": "[Pdhs_8 12 2 1_187] buddhisukhaduhkhecchādveṣaprayatnānām dvayor ātmamanasoḥ samyogād upalabdhiḥ / bhāvadravyatvaguṇatvakarmatvādīnām upalabhyādhārasamavetānām āśrayagrāhakair indriyair grahaṇam ity etad asmadādīnām pratyakṣam /",
    "GSP32paddhs_u:265": "[Pdhs_8 12 2 1_187] asmadviśiṣṭānām tu yoginām yuktānām yogajadharmānugṛhītena manasā svātmāntarākāśadikkālaparamaṇuvāyumanasassu tatsamavetaguṇakarmasāmānyaviśeṣeṣu samavāye cāvitatham svarūpadarśanam utpadyate /",
    "GSP32paddhs_u:266": "[Pdhs_8 12 2 1_187] viyuktānām punaś catuṣṭayasannikarṣād yogajadharmānugrahasāmarthayāt sūkṣmavyavahitaviprakṛṣṭeṣu pratyakṣam utpadyate /",
    "GSP32paddhs_u:267": "[Pdhs_8 12 2 1_187] tatra sāmānyaviśeṣeṣu svarūpālocanamātram pratyakṣam pramāṇam prameyā dravyādayaḥ padārthāḥ pramānātmā pramitir dravyādiviṣayam jñānam /",
    "GSP32paddhs_u:268": "[Pdhs_8 12 2 1_187] sāmānyaviśeṣajñānotpattāv avibhaktam ālocanamātram pratyakṣam pramāṇam asmin nānyatpramāṇāntaram asti aphalarūpatvāt /",
    "GSP32paddhs_u:269": "[Pdhs_8 12 2 1_187] athavā sarveṣu padārtheṣu catuṣṭayasannikarṣād avitatham avyapadeśyam yajjñānam utpadyate tatpratyakṣam pramāṇam prameyā dravyādayaḥ padārthāḥ pramātātmā pramitir guṇadoṣamādhyasthyadarśanam iti //",
    "GSP32paddhs_u:270": "[Pdhs_8 12 2 2_200 4] liṅgadarśanāt saṃjāyamānam laiṅgikam //",
    "GSP32paddhs_u:271": "[Pdhs_8 12 2 2_200 18] liṅgam punaḥ",
    "GSP32paddhs_u:272": "[Pdhs_8 12 2 2_200] yadanumeyena sambaddham prasiddham ca tadanvite /",
    "GSP32paddhs_u:273": "[Pdhs_8 12 2 2_200] tadabhāve ca nāsty eva talliṅgam anumāpakam //",
    "GSP32paddhs_u:274": "[Pdhs_8 12 2 2_200] viparītam ato yat syād ekena dvitayena vā /",
    "GSP32paddhs_u:275": "[Pdhs_8 12 2 2_200] viruddhāsiddhasandigdham aliṅgam kāśyapo 'bravīt //",
    "GSP32paddhs_u:276": "[Pdhs_8 12 2 2_201 18] yadanumeyenārthena deśaviśeṣe kālaviśeṣe vā sahacaritam anumeyadharmānvite cānyatra sarvasminn ekadeśe vā prasiddham anumeyaviparīte ca sarvasmin pramāṇato 'sad eva tadaprasiddhārthasyānumāpakam liṅgam bhavatīti //",
    "GSP32paddhs_u:277": "[Pdhs_8 12 2 2_205 10] vidhis tu yatra dhūmas tatrāgnir agnyabhāve dhūmo 'pi na bhavatīti / evam prasiddhasamayasyāsandigdhadhūmadarśanāt sāhacaryānusmaraṇāt tadanantaram agnyadhyavasāyo bhavatīti /",
    "GSP32paddhs_u:278": "[Pdhs_8 12 2 2_205] evam sarvatra deśakālāvinābhūtam itarasya liṅgam / śāstre kāryādigrahaṇam nidarśanārtham kṛtam nāvadhāraṇārtham kasmādyūtir ekadarśanāt /",
    "GSP32paddhs_u:279": "[Pdhs_8 12 2 2_205] tadyathā adhvaryur oṃśrāvayan vyavahitasya hotur liṅgam candrodayaḥ samudravṛddheḥ kumudavikāśasya ca śaradi jalaprasādo 'gastyodayasyeti /",
    "GSP32paddhs_u:280": "[Pdhs_8 12 2 2_205] evamādi tat sarvam asyedam iti sambandhamātravacanāt siddham / tat tu dvividham / dṛṣṭam sāmānyato dṛṣṭam ca /",
    "GSP32paddhs_u:281": "[Pdhs_8 12 2 2_205] tatra dṛṣṭam prasiddhasādhyayor atyantajātyabhede 'numānam / yathā gavy eva sāsnāmātram upalabhya deśāntare 'pi sāsnāmātradarśanād gavi pratipattiḥ /",
    "GSP32paddhs_u:282": "[Pdhs_8 12 2 2_206 1] prasiddhasādhyayor atyantajātibhede liṅgānumeyadharmasāmānyānuvṛttito 'numānam sāmānyato dṛṣṭam /",
    "GSP32paddhs_u:283": "[Pdhs_8 12 2 2_206] yathā karṣakavaṇigrājapuruṣāṇām ca pravṛtteḥ phalavattvam upalabhya varṇāśramiṇām api dṛṣṭam prayojanam anuddiśya pravartamānānām phalānumānam iti /",
    "GSP32paddhs_u:284": "[Pdhs_8 12 2 2_206] tatra liṅgadarśanam pramāṇam pramitir agnijñānam / athavāgnijñānam eva pramāṇam pramitir agnau guṇadoṣamādhyasthyadarśanam ity etat svaniścitārtham anumānam /",
    "GSP32paddhs_u:285": "[Pdhs_8 12 2 2 A(213 12)] śabdādīnām apy anumāne 'ntarbhāvaḥ samānavidhitvāt /",
    "GSP32paddhs_u:286": "[Pdhs_8 12 2 2 A(213)] yathā prasiddhasamayasyāsandigdhaliṅgadarśanaprasiddhyanusmaraṇābhyām atīndriye 'rthe bhavaty anumānam evam śabdādibhyo 'pīti /",
    "GSP32paddhs_u:287": "[Pdhs_8 12 2 2 A(213)] śrutismṛtilakṣaṇo 'py āmnāyovaktṛprāmāṇyāpekṣaḥ tadvacanād āmnāyaprāmāṇyam liṅgāc cānityo buddhipūrvā vākyakṛtir vede buddhipūrvo dadātir ity uktatvāt //",
    "GSP32paddhs_u:288": "[Pdhs_8 12 2 2 A(220 10)] prasiddhābhinayasya ceṣṭayā pratipattidarśanāt tad apy anumānam eva //",
    "GSP32paddhs_u:289": "[Pdhs_8 12 2 2 A(220 17)] āptenāprasiddhasya gavayasya gavā gavayapratipādanād upamānam āptavacanam eva //",
    "GSP32paddhs_u:290": "[Pdhs_8 12 2 2 A(223 1)] darśanārthād arthāpattir virodhy eva śravaṇād anumitānumānam //",
    "GSP32paddhs_u:291": "[Pdhs_8 12 2 2 A(225 10)] sambhavo 'py avinābhāvitvād anumānam eva //",
    "GSP32paddhs_u:292": "[Pdhs_8 12 2 2 A(225 14)] abhāvo 'py anumānam eva yathotpannam kāryam kāraṇasadbhāve liṅgam / evam anutpannam kāryam kāraṇāsadbhāve liṅgam //",
    "GSP32paddhs_u:293": "[Pdhs_8 12 2 2 A(230 24)] tathaivaitihyam apy avitatham āptopadeśa eveti //",
    "GSP32paddhs_u:294": "[Pdhs_8 12 2 2 B(231 3)] pañcāvayavena vākyena svaniścitārthapratipādanām parārthānumānam / pañcāvayavenaiva vākyena saṃśayitaviparyas tāvyutpannānām pareṣām svaniścitārthapratipādanam parārthānumānam vijñeyam //",
    "GSP32paddhs_u:295": "[Pdhs_8 12 2 2 B(233 24)] avayavāḥ punaḥ pratijñāpadeśanidarśanānusandhānapratyāmnāyāḥ /",
    "GSP32paddhs_u:296": "[Pdhs_8 12 2 2 B 1(233 25)] tatrānumeyoddeśo 'virodhī pratijñā /",
    "GSP32paddhs_u:297": "[Pdhs_8 12 2 2 B 1(234 1)] pratipipādayiṣitadharmaviśiṣṭasya dharmiṇopadeśaviṣayam āpādayitum uddeśamātram pratijñā / yathā dravyam vāyur iti /",
    "GSP32paddhs_u:298": "[Pdhs_8 12 2 2 B 1(234)] avirodhigrahaṇāt pratyakṣānumānābhyupagatasvaśāstrasvavacanavirodhino nirastā bhavanti /",
    "GSP32paddhs_u:299": "[Pdhs_8 12 2 2 B 1(234)] yathā 'nuṣṇo 'gnir iti pratyakṣavirodhī ghanam ambaram ity anumānavirodhī brāhmaṇena surā peyety āgamavirodhī vaiśeṣikasya satkāryam itibruvataḥ svaśāstravirodhī na śabdo 'rthapratyāyaka iti svavacanavirodhī //",
    "GSP32paddhs_u:300": "[Pdhs_8 12 2 2 B 2(237 16)] liṅgavacanam apadeśaḥ / yadanumeyena sahacaritam tatsamānajātīye sarvatra sāmānyena prasiddham tadviparīte ca sarvasminn asad eva talliṅgam uktam tasya vacanam apadeśaḥ /",
    "GSP32paddhs_u:301": "[Pdhs_8 12 2 2 B 2(237)] yathā kriyāvattvād guṇavattvāc ca tathā ca tadanumeye 'sti tatsamānajātīye ca sarvasmin guṇavattvam asārvasmin kriyāvattvam /",
    "GSP32paddhs_u:302": "[Pdhs_8 12 2 2 B 2(237)] ubhayam apy etad adravye nāsty eva tasmāt tasya vacanam apadeśa iti siddham //",
    "GSP32paddhs_u:303": "[Pdhs_8 12 2 2 B 2(238 9)] etenāsiddhaviruddhasandigdhānadhyavasitavacanānām anapadeśatvam uktam bhavati / tatrāsiddhaś caturvidhaḥ / ubhayāsiddho 'nyatarāsiddhaḥ tadbhāvāsiddho 'numeyāsiddhaś ceti /",
    "GSP32paddhs_u:304": "[Pdhs_8 12 2 2 B 2(238)] tatrobhayāsiddhaḥ ubhayor vādiprativādinor asiddhaḥ yathā 'nityaḥ śabdaḥ sāvayavatvād iti /",
    "GSP32paddhs_u:305": "[Pdhs_8 12 2 2 B 2(238)] anyatarāsiddhaḥ yathā 'nityaḥ śabdaḥ kāryatvād iti / tadbhāvāsiddho yathā dhūmabhāvenāgnyadhigatau kartavyāyām upanyasyamāno vāṣpe dhūmabhāvenāsiddha iti /",
    "GSP32paddhs_u:306": "[Pdhs_8 12 2 2 B 2(238)] anumeyāsiddho yathā pārthivam dravyam tamaḥ kṛṣṇarūpavattvād iti / yo hy anumeye 'vidyamāno 'pi tatsamānajātīye sarvasmin nāsti tadviparīte cāsti sa viparītasādhanād viruddhaḥ yathā yasmād viṣāṇī tasmād aśva iti /",
    "GSP32paddhs_u:307": "[Pdhs_8 12 2 2 B 2(238)] yas tu sann anumeye tatsamānāsamānajātīyayoḥ sādhāraṇaḥ sann eva sa sandehajanakatvāt sandigdhaḥ yathā yasmād viṣāṇī tasmād gaur iti / ekasmiṃś ca dvayor hetvor yathoktalakṣaṇayor viruddhayoḥ sannipāte sati saṃśayadarśanād ayam anyaḥ sandigdha iti kecit /",
    "GSP32paddhs_u:308": "[Pdhs_8 12 2 2 B 2(239)] yathā mūrtatvāmūrtatvam prati manasaḥ kriyāvattvāsparśavattvayor iti /",
    "GSP32paddhs_u:309": "[Pdhs_8 12 2 2 B 2(239)] nanv ayam asādhāraṇa evācākṣuṣatvapratyakṣatvavat saṃhatayor anyatarapakṣāsambhavāt tataś cānadhyavasita it vakṣyāmaḥ /",
    "GSP32paddhs_u:310": "[Pdhs_8 12 2 2 B 2(239)] nanu śāstre tatratatrobhayathā darśanam saṃśayakāraṇam apadiśyata iti na saṃśayo viṣayadvaitadarśanāt /",
    "GSP32paddhs_u:311": "[Pdhs_8 12 2 2 B 2(239)] saṃśayotpattau viṣayadvaitadarśanam kāraṇam tulyabalatve ca tayoḥ parasparavirodhān nirṇayānutpādakatvam syān na tu saṃśayahetutvam na ca tayos tulyabalavattvam asti anyatarasyānumeyoddeśasyāgamabādhitatvād ayam tu viruddhabheda eva /",
    "GSP32paddhs_u:312": "[Pdhs_8 12 2 2 B 2(239)] yaś cānumeye vidyamānas tatsamānāsamānajātīyayor asann eva so 'nyatarāsiddho 'nadhyavasāyahetutvād anadhyavasitaḥ yathā satkāryam utpatter iti /",
    "GSP32paddhs_u:313": "[Pdhs_8 12 2 2 B 2(239)] ayam aprasiddho 'napadeśa iti vacanād avaruddhaḥ /",
    "GSP32paddhs_u:314": "[Pdhs_8 12 2 2 B 2(239)] nanu cāyam viśeṣaḥ saṃśayahetur abhihitaḥ śāstre tulyajātīyeṣv arthāntarabhūteṣu viśeṣasyobhayathā dṛṣṭatvād iti nānyārthatvāc chabde viśeṣadarśanāt /",
    "GSP32paddhs_u:315": "[Pdhs_8 12 2 2 B 2(239)] saṃśayānutpattir ity ukte nāyam dravyādīnām anyatamasya viśeṣaḥ syāc chrāvaṇatvam kim tu sāmānyam eva sampadyate kasmāt tulyajātīyeṣv arthāntarabhūteṣu dravyādibhedānām ekaikaśo viśeṣasyobhayathā dṛṣṭatvād ity uktam na saṃśayakāraṇam anyathā ṣaṭsv api padārtheṣu saṃśayaprasaṅgāt tasmāt sāmānyapratyayād eva saṃśaya iti //",
    "GSP32paddhs_u:316": "[Pdhs_8 12 2 2 B 3(246 14)] dvividham nidarśanam sādharmyeṇa vaidharmyeṇa ca / tatrānumeyasāmānyena liṅgasāmānyasyānuvidhānadarśanam sādharmyanidarśanam /",
    "GSP32paddhs_u:317": "[Pdhs_8 12 2 2 B 3(246)] tadyathā yat kriyāvat tad dravyam dṛṣṭam yathā śara iti / anumeyaviparyaye ca liṅgasyābhāvadarśanam vaidharmyanidarśanam / tadyathā yad adravyam tat kriyāvan na bhavati yathā satteti //",
    "GSP32paddhs_u:318": "[Pdhs_8 12 2 2 B 3(247 1)] anena nidarśanābhāsā nirastā bhavanti /",
    "GSP32paddhs_u:319": "[Pdhs_8 12 2 2 B 3(247)] tadyathā nityaḥ śabdo 'mūratvāt yad amūrtam dṛṣṭam tan nityam yathā paramāṇur yathā karma yathā sthālī yathā tamaḥ ambaravad iti yad dravyam tat kriyāvad dṛṣṭam iti ca liṅgānumeyobhayāśrayāsiddhānanugataviparītānugatāḥ sādharmyanidarśanābhāsāḥ /",
    "GSP32paddhs_u:320": "[Pdhs_8 12 2 2 B 3(247)] yad anityam tan mūratam dṛṣṭam yathā karma yathā paramāṇur yathākāśam yathā tamaḥ ghaṭavat yan niṣkriyam tad adravyañ ceti liṅgānumeyobhayāvyāvṛttāśrayāsiddhāvyāvṛttaviparītavyāvṛttā vaidharmyanidarśanābhāsā iti //",
    "GSP32paddhs_u:321": "[Pdhs_8 12 2 2 B 4(249 7)] nidarśane 'numeyasāmānyena saha dṛṣṭasysa liṅgasāmānyasyānumeye 'nvānayanam anusandhānam /",
    "GSP32paddhs_u:322": "[Pdhs_8 12 2 2 B 4(249)] anumeyadharmātratvenābhitam liṅgasāmānyam anupalabdhaśaktikam nidarśane sādhyadharmasāmānyena saha dṛṣṭam anumeye yena vacanenānusandhīyate tadanusandhānam / tathā ca vāyuḥ kriyāvān iti /",
    "GSP32paddhs_u:323": "[Pdhs_8 12 2 2 B 4(249)] anumeyābhāve ca tasyāsattvam upalabhya na ca tathā vāyur niṣkriya iti //",
    "GSP32paddhs_u:324": "[Pdhs_8 12 2 2 B 5(250 25)] anumeyatvenoddiṣṭe cāniścite ca pareṣām niścayāpādanārtham pratijñāyāḥ punar vacanam praptyāmnāyaḥ /",
    "GSP32paddhs_u:325": "[Pdhs_8 12 2 2 B 5(251 2)] pratipādyatvenoddiṣṭe cāniścite ca pareṣām hetvādibhir avayavair āhitaśaktīnām parisamāptena vākyena niścayāpādanārtham pratijñāyāḥ punar vacanam pratyāmanāyaḥ / tasmād dravyam eveti /",
    "GSP32paddhs_u:326": "[Pdhs_8 12 2 2 B 5(251)] na hy etasmin na sati pareṣām avayavānām samastānām vyastānām vā tadarthavācakatvam asti gamyamānārthatvād iti cen na atiprasaṅgāt /",
    "GSP32paddhs_u:327": "[Pdhs_8 12 2 2 B 5(251)] tathāhi pratijñānantaram hetumātrābhidhānam kartavyam viduṣāmanvayavyatirekasmaraṇāt tadarthāvagatir bhaviṣyatīti tasmād atraivārthaparisamāptiḥ /",
    "GSP32paddhs_u:328": "[Pdhs_8 12 2 2 B 5(251)] katham anityaḥ śabda ity anenāniścitānityatvamātraviśiṣṭaḥ śabdaḥ kathyate prayatnānantarīyakatvād ity anenānityatvasādhanadharmamātram abhidhīyate /",
    "GSP32paddhs_u:329": "[Pdhs_8 12 2 2 B 5(251)] iha yat prayatnānantarīyakam tadanityam dṛṣṭam yathā ghaṭa ity anena sādhyasāmānyena sādhanasāmānyasyānugāmamātram ucyate /",
    "GSP32paddhs_u:330": "[Pdhs_8 12 2 2 B 5(251)] nityam aprayatnānantarīyakam dṛṣṭam yathākāśam ity anena sādhyābhāvena sādhanasyāsattvam pradarśyate /",
    "GSP32paddhs_u:331": "[Pdhs_8 12 2 2 B 5(251)] tathā ca prayatnānantarīyakaḥ śabdo dṛṣṭo na ca tathākāśavad aprayatnānantarīyakaḥ śabda ity anvayavyatirekābhyām dṛṣṭasāmarthyasya sādhanasāmānyasya śabde 'nusandhānam gamyate tasmād anityaḥ śabda ty anenānitya eva śabda iti pratipipādayiṣitārthaparisamāptir gamyate tasmāt pañcāvayavenaiva vākyena pareṣām svaniścitārthaprtipādanam kriyate ity etat parārthānumānam siddham iti //",
    "GSP32paddhs_u:332": "[Pdhs_8 12 2 2 C(255 23)] viśeṣadarśanajam avadhāraṇajñānam saṃśayavirodhī nirṇayaḥ / etad eva pratyakṣam anumānam vā /",
    "GSP32paddhs_u:333": "[Pdhs_8 12 2 2 C(255)] yad viśeṣadarśanāt saṃśayavirodhy utpadyate sa pratyakṣanirṇayaḥ /",
    "GSP32paddhs_u:334": "[Pdhs_8 12 2 2 C(255)] yathā sthāṇupuruṣayor ūrdhvatāmātrasādṛśyālocanād viśeṣeṣv apratyakṣeṣūbhayaviśeṣānusmaraṇāt kim ayam sthāṇupuruṣo veti saṃśayotpattau śirahpāṇyādidarśanāt puruṣa evāyam ity avadhāraṇajñānam pratyakṣanirṇayaḥ /",
    "GSP32paddhs_u:335": "[Pdhs_8 12 2 2 C(255)] viṣāṇamātradarśanād gaur gavayo veti saṃśayotpattau sāsnāmātradarśanād gauru evāyam ity avadhāraṇajñānam anumānanirṇaya iti //",
    "GSP32paddhs_u:336": "[Pdhs_8 12 2 3_256 17] lṅgadarśanecchānusmaraṇādyapekṣād ātmamanasoḥ samyogaviśeṣāt paṭvābhyāsādarapratyayajanitāc ca saṃskārād dṛṣṭaśrutānubhūteṣv artheṣu śeṣānuvyavasāyecchānusmaraṇadveṣahetur atītaviṣayā smṛtir iti //",
    "GSP32paddhs_u:337": "[Pdhs_8 12 2 4_258 1] āmnāyavidhātqṇām ṛṣīṇām atītānāgatavartamāneṣv atīndriyeṣv artheṣu dharmādiṣu granthopanibaddheṣv anupanibaddheṣu cātmamanasoḥ samyogād dharmaviśeṣāc ca yat prātibham yathārthanivedanam jñānam utpadyate tadārṣam ity ācakṣate /",
    "GSP32paddhs_u:338": "[Pdhs_8 12 2 4_258] tat tu prastāreṇa devarṣīṇām kadācid eva laukikānām yathā kanyakā bravīti śvo me bhātā ''ganti hṛdayam me kathayatīti //",
    "GSP32paddhs_u:339": "[Pdhs_8 12 2 5_258 21] siddhadarśanam na jñānāntaram kasmāt prayatnapūrvakam aṃjanapādalopakhaḍgagulikādisiddhānām dṛśyadraṣṭqṇām sūkṣmavyavahitaviprakṛṣṭeṣv artheṣu yad darśanam tat pratyakṣam eva /",
    "GSP32paddhs_u:340": "[Pdhs_8 12 2 5_259 1] atha divyāntarikṣabhaumānām prāṇinām grahanakṣatrasañvārādinimittam dharmādharmavipākadarśanam iṣṭam tad apy anumānam eva /",
    "GSP32paddhs_u:341": "[Pdhs_8 12 2 5_259] atha liṅgānapekṣam dhramādiṣu darśanam iṣṭam tad api pratyakṣārṣayor anyatarasminn atarbhūtam ity evam buddhir iti //",
    "GSP32paddhs_u:342": "[Pdhs_8 13_259 15] anugrahalakṣaṇam sukham / sragādyabhipretaviṣayasānnidhye satīṣṭopalabdhīndriyārthasannikarṣād dharmādyapekṣād ātmamanasoḥ samyogād anugrahābhiṣvaṅganayanādiprasādajanakam utpadyate tat sukham /",
    "GSP32paddhs_u:343": "[Pdhs_8 13_259] atīteṣu viṣayeṣu smṛtijam / anāgateṣu saṅkalpajam / yat tu viduṣām asatu viṣayānusmaraṇechāsaṅkalpeṣv āvirbhavati tad vidyāśamasantoṣadharmaviśeṣanimittam iti //",
    "GSP32paddhs_u:344": "[Pdhs_8 14_260 19] upaghātalakṣaṇam duhkham /",
    "GSP32paddhs_u:345": "[Pdhs_8 14_260] viṣādyanabhipretaviṣayasānnidhye satyaniṣṭopalabdhīndriyārthasannikarṣād adharmādyapekṣād ātmamanasoḥ samyogād yad amarṣopaghātadainyanimittam utpadyate tad duhkham /",
    "GSP32paddhs_u:346": "[Pdhs_8 14_260] atīteṣu sarpavyāghrācaurādiṣu smṛtijam / anāgateṣu saṅkalpajam iti //",
    "GSP32paddhs_u:347": "[Pdhs_8 15_261 6] svārtham parārtham vā 'praptaprārthanecchā / sā cātmamanasoḥ samyogāt sukhādyapekṣāt smṛtyapekṣād votpadyate /",
    "GSP32paddhs_u:348": "[Pdhs_8 15_261] prayatnasmṛtidhamādharmahetuḥ / kāmo 'bhilāṣaḥ rāgaḥ saṅkalpaḥ kāruṇyam vairāgyam upadhā bhāva ity evam ādaya icchābhedāḥ / maithunecchā kāmaḥ /",
    "GSP32paddhs_u:349": "[Pdhs_8 15_261] abhyavahārecchābhilāṣaḥ / punaḥ punar viṣayānuraṃjanecchā rāgaḥ / anāsannakriyecchā saṅkalpaḥ / svārtham anapekṣya paraduhkhaprahāṇecchā kāruṇyam /",
    "GSP32paddhs_u:350": "[Pdhs_8 15_261] doṣadarśanād viṣayatyāgecchā vairāgyam / paravañvanecchā upadhā / antarnigūḍhecchā bhāvaḥ / cikīrṣājihīrṣety ādikriyābhedād icchābhedā bhavanti //",
    "GSP32paddhs_u:351": "[Pdhs_8 16_262 14] prajvalanātmako dveṣaḥ / yasmin sati prajvalitam ivātmānam manyate sa dveṣaḥ / sa cātammanasoḥ samyogād duhkhāpekṣāt smṛtyapekṣād votpadyate /",
    "GSP32paddhs_u:352": "[Pdhs_8 16_262] prayatnasmṛtidharmādharmahetuḥ / krodho drohaḥ manyur akṣam āmarṣa iti dveṣabhedāḥ //",
    "GSP32paddhs_u:353": "[Pdhs_8 17_263 3] prayatnaḥ saṃrambha utsāha iti prayāyāḥ / sad vividho jīvanapūrvaḥ icchādveṣapūrvakaś ca / tatra jīvanapūrvakh; suptasya prāṇāpānasantānaprerakaḥ prabodhakāle cāntahkaraṇasyendriyāntaraprāptihetuḥ /",
    "GSP32paddhs_u:354": "[Pdhs_8 17_263] asya jīvanapūrvakasyātmamanasoḥ samyogād dharmādharmāpekṣād utpattiḥ / itaras tu hitāhitaprāptiparhihārasamarthasya vyāpārasya hetuḥ śarīravidhārakaś ca /",
    "GSP32paddhs_u:355": "[Pdhs_8 17_263] sa cātammanasoḥ samyogād icchāpekṣād dveṣāpekṣād votpadyate //",
    "GSP32paddhs_u:356": "[Pdhs_8 18_263 25] gurutvam jalabhūmyoḥ patanakarmakāraṇam / apratyakṣam patanakarmānumeyam samyogaprayatnasāṃskāravirodhi / asya cābādiparamāṇurūpādivan nityānityatvaniṣpattayaḥ //",
    "GSP32paddhs_u:357": "[Pdhs_8 19_264 23] dravatvam syandanakarmakāraṇam / tridravyavṛtti / tat tu dvividham sāṃsiddhakam naimittikam ca / sāṃsiddhikam apām viśeṣaguṇaḥ / naimittikam pṛthivītejasoḥ sāmānyaguṇaḥ /",
    "GSP32paddhs_u:358": "[Pdhs_8 19_264] sāṃsiddhikasya gurutvavan nityānityatvaniṣpattayaḥ / saṅghātadarśanāt sāṃsiddhikam ayuktam iti cen na / ",
    "GSP32paddhs_u:359": "[Pdhs_8 19_264] divyena tejasā samyuktānām āpyānām paramāṇūnām parasparam samyogo dravyārambhakaḥ saṅghātākhyaḥ tena paramāṇudravatvapratibandhāt kārye himakarakādau dravatvānupattiḥ /",
    "GSP32paddhs_u:360": "[Pdhs_8 19_265 3] naimittikam ca pṛthivītejasor agnisamyogajam /",
    "GSP32paddhs_u:361": "[Pdhs_8 19_265] katham sarpir jatumadhūcchiṣṭādīnām kāraṇeṣu paramāṇuṣv agnisamyogād vegāpekṣāt karmotpattau tajjebhyo vibhāgebhyo dravyārambhakasamyogavināśāt kāryadravyanivṛttāv agnisamyogādauṣṇyāpekṣāt svatantreṣu paramāṇuṣu dravatvam utpadyate tatas teṣu bhoginām adṛṣṭāpekṣād ātmāṇusamyogāt karmotpattau tajjebhyaḥ samyogebhyo dyūṇukādiprakrameṇa kāryadravyam utpadyate tasmiṃś ca rūpādyutpattisamakālam kāraṇaguṇaprakrameṇa dravatvam utpadyata iti //",
    "GSP32paddhs_u:362": "[Pdhs_8 20_266 16] sneho 'pām viśeṣaguṇaḥ / up to here",
    "GSP32paddhs_u:363": "saṃgrahamṛjādihetuḥ /",
    "GSP32paddhs_u:364": "asyāpi gurutvavan nityānityatvaniṣpattayaḥ //",
    "GSP32paddhs_u:365": "[Pdhs_8 21_266 23] saṃskāras trividho vego bhāvanā sthitisthāpakaś ca /",
    "GSP32paddhs_u:366": "tatra vego mūrtimatsu pañvasu dravyeṣu nimittaviśeṣāpekṣāt karmaṇo jāyate niyatadikkriyāprabandhahetuḥ sparśavad dravyasamyogaviśeṣavirodhī kvacit kāraṇaguṇapūrvakrameṇotpadyate /",
    "GSP32paddhs_u:367": "bhāvanāsaṃjñakas tv ātmaguṇo dṛṣṭaśrutānubhūteṣv artheṣu smṛtipratyabhijñānahetur bhavati jñānamad aduhkhādivirodhī /",
    "GSP32paddhs_u:368": "paṭvabhyāsādarapratyayajaḥ paṭupratyayāpekṣād ātmamanasoḥ samyogād āścarye 'rthe paṭuḥ saṃskārātiśayo jāyate /",
    "GSP32paddhs_u:369": "yathā dākṣiṇāty asyoṣṭradarśanād iti /",
    "GSP32paddhs_u:370": "vidyāśilpavyāyāmādiṣv abhyasyamāneṣu tasminn evārthe pūrvapūrvasaṃskāram apekṣamāṇād uttarottarasmāt pratyayād ātmamanasoḥ samyogāt saṃskārātiśayo jāyate /",
    "GSP32paddhs_u:371": "prayatnena manaś cakṣuṣi sthāpayitvā 'pūrvam artham didūkṣamāṇasya vidyut sampātadarśanavad ādarapratyayaḥ tam apekṣamāṇād ātmamanasoḥ samyogāt saṃskārātiśayo jāyate /",
    "GSP32paddhs_u:372": "yathā devahraderājatasauvarṇapadmadarśanād iti /",
    "GSP32paddhs_u:373": "sthitisthāpakas tu sparśavad dravyeṣu vartamāno ghanāvayavasanniveśaviśiṣṭeṣu kālāntarāvasthāyiṣu svāśrayam anyathākṛtam yathāvasthitam sthāpayati /",
    "GSP32paddhs_u:374": "sthāvarajaṅgamavikāreṣu dhanuhśākhāśṛṅgadantāsthisūtravastrādiṣu bhugnasaṃvartiteṣu sthitisthāpakasya kāryam saṃlakṣyate /",
    "GSP32paddhs_u:375": "nityānityatvaniṣpattayosyāpi gurutvavat //",
    "GSP32paddhs_u:376": "[Pdhs_8 22_272 8] dharmaḥ puruṣaguṇaḥ /",
    "GSP32paddhs_u:377": "kartuḥ priyahitamokṣahetuḥ atīndiryo 'ntyasukhasaṃvijñānavirodhī puruṣāntahkaraṇasamyogaviśuddhābhisandhijaḥ varṇāśramiṇām pratiniyatasādhananimittaḥ /",
    "GSP32paddhs_u:378": "tasya tu sādhanāni śrutismṛtivihitāni varṇāśramiṇām sāmānyaviśeṣabhāvenāvasthitāni dravyaguṇakarmāṇi /",
    "GSP32paddhs_u:379": "tatra sāmānyāni dharme śraddhā ahiṃsā bhūtahitatvam satyavacanam asteyam brahamacaryam anupadhā krodhavarjanam abhiṣecanam śicidravyasevanam viśiṣṭadevatābhaktir upavāso 'pramādaś ca /",
    "GSP32paddhs_u:380": "brāhmaṇakṣaciyavaiśyānāmijyādhyayanadānāni brāhmaṇasya viśiṣṭāni pratigrahādhyāpanayājanāni svavarṇavihitāś ca saṃskārāḥ /",
    "GSP32paddhs_u:381": "kṣatriyasya samyak prajāpālanam asādhunigraho yuddheṣv anivartanam svakīyāś ca saṃskārāḥ /",
    "GSP32paddhs_u:382": "vaiśyasya kriyavikrayakṛṣipaśupālanāni svakīyāś ca saṃskārāḥ /",
    "GSP32paddhs_u:383": "śūdrasya pūrvavarṇapāratantryam amantrikāś ca kriyāḥ /",
    "GSP32paddhs_u:384": "āśramiṇām tu brahmacāriṇo gurukulanivāsinaḥ svaśāstravihitāni guruśuśrūṣāgnīndhanabhaikṣyācaraṇāni madhumāṃsadivāsvapnāṃjanābhyañajanādivarjanam ca /",
    "GSP32paddhs_u:385": "[Pdhs_8 22_273 1] vidyāvratasnātakasya kṛtadārasya gṛhasthasya śālīnayāyāvaravṛttyupārjitair arthair bhūtamanuṣyadevapitṛbrahmākhyānām pañvānām mahāyajñānam sāyamprātaranuṣṭhānam ekāgnividhānena pākayajñasaṃsthānām ca nityānām śaktau vidyamānāyām agnyādheyādīnām ca haviryajñasaṃsthānām agniṣṭomādīnām somayajñasaṃsthānām ca /",
    "GSP32paddhs_u:386": "ṛtvantareṣu brahmacaryam apatyotpādanam ca /",
    "GSP32paddhs_u:387": "brahmacāriṇo gṛhasthasya vā grāmān nirgatasya vanavāso valkakājinakeśaśmaśrunakharomadhāraṇam ca /",
    "GSP32paddhs_u:388": "vanyahutātithiśeṣabhojanāni vānaprasthasya /",
    "GSP32paddhs_u:389": "trayāṇām anyatamasya śraddhāvataḥ sarvabhūtebhyo nityam abhayam dattvā samnyasya svāni karmāṇi yamaniyameṣv apramattasya ṣaṭpadārthaprasaṃkhyānād yogaprasādhanam pravrajitasyeti /",
    "GSP32paddhs_u:390": "dṛṣṭam prayojanam anuddiśyaitāni sādhanāni bhāvaprasādam cāpekṣyātmamanasoḥ samyogād dharmotpattir iti //",
    "GSP32paddhs_u:391": "[Pdhs_8 23_280 4] adharmo 'py ātmaguṇaḥ /",
    "GSP32paddhs_u:392": "kartur ahitapratyavāyahetur atīndriyo 'ntyaduhkhasaṃvijñānavirodhī /",
    "GSP32paddhs_u:393": "tasya tu sādhanāni śāstre pratiṣiddhāni dharmasādhanaviparītāni hiṃsānṛtasteyādīni vihitākaraṇam pramādaś caitāni duṣṭābhisandhim cāpekṣyātmamanasoḥ samyogād adharmasyotpattiḥ //",
    "GSP32paddhs_u:394": "[Pdhs_8 24_280 20] aviduṣo rāgadveṣavataḥ pravartakāddharmāt prakṛṣṭāt svalpādharmasahitāt brahmendraprajāpatipitṛmanuṣyalokeṣv āśayānurūpair iṣṭaśarīrendriyaviṣayasukhādibhir yogo bhavati /",
    "GSP32paddhs_u:395": "tathā prakṛṣṭād adharmāt svalpadharmasahitāt pretatiryagyonisthāneṣv aniṣṭaśarīrendriyaviṣayaduhkhābhir yogo bhavati /",
    "GSP32paddhs_u:396": "[Pdhs_8 24_281 1] evam pravṛttilakṣaṇād dharmād adharmasahitād devamanuṣyatiryaṅnārakeṣu punaḥ punaḥ saṃsārabandho bhavati //",
    "GSP32paddhs_u:397": "[Pdhs_8 24_281 19] jñānapūrvakāt tu kṛtād asaṃkalpitaphalād viśuddhe kule jātasya duhkhavigamopāyajijñāsor ācāryam upasaṅgamyotpannaṣaṭpadārthatattvajñānasyājñānanivṛttau viraktasya rāgadveṣādyabhāvāt tajjayor dharmādharmayor anutpattau pūrvasaṅcitayoś copabhogān nirodhe santoṣasukham śarīraparicchedam cotpadya rāgādinivṛttau nivṛttilakṣaṇaḥ kevalo dharmaḥ paramārthadarśanajam sukham kṛtvā nivartate /",
    "GSP32paddhs_u:398": "tadā nirodhāt nirbījasyāt manaḥ śarīrādinivṛttiḥ punaḥ śarīrādyanutpattau dagdhendhanānalavadupaśamo mokṣa iti //",
    "GSP32paddhs_u:399": "[Pdhs_8 24_287 17] śabdo 'mbaraguṇaḥ śrotragrāhyaḥ kṣaṇikaḥ kāryakāraṇobhayavirodhī samyogavibhāgaśabdajaḥ pradeśavṛttiḥ samānāsamānajātīyakāraṇaḥ /",
    "GSP32paddhs_u:400": "sa dvividho varṇalakṣaṇo dhvanilakṣaṇaś ca /",
    "GSP32paddhs_u:401": "tatra akārādirvarṇalakṣaṇaḥ śaṅkhādinimitto dhvanilakṣaṇaś ca /",
    "GSP32paddhs_u:402": "tatra varṇalakṣaṇasyotpattir ātmamanasoḥ samyogāt smṛtyapekṣād varṇoccāraṇecchā tadanantaram prayatnas tam apekṣamāṇād ātmavāyusamyogād vāyau karma jāyate sa cordhvam gacchan kaṇṭhādīn abhihanti tataḥ sthānavāyusamyogāpekṣamāṇāt sthānākāśasamyogāt varṇotpattiḥ /",
    "GSP32paddhs_u:403": "[Pdhs_8 24_288 2] avarṇalakṣaṇo 'pi bherīdaṇḍasamyogāpekṣād bheryākāśasamyogād utpadyate /",
    "GSP32paddhs_u:404": "veṇuparvavibhāgād veṇvākāśavibhāgāc ca śabdāc ca samyogavibhāganiṣpannādvīcīsantānavac chabdasantāna ity evamṇ santānena śrotrapradeśam āgatasya grahaṇam śrotraśabdayor gamanāgamanābhāvād aprāptasya grahaṇam nāsti prariśeṣāt santānasiddhir iti //",
    "GSP32paddhs_u:405": "[Pdhs_8 0_288 9] praśastapādabhāṣye guṇapadārthaḥ samāptaḥ //",
    "GSP32paddhs_u:406": "[Pdhs_9 0_290 1] atha karmapadārthanirūpaṇam /",
    "GSP32paddhs_u:407": "[Pdhs_9 1_290 2] utkṣepaṇādīnām pañcānām api karmatvasambandhaḥ /",
    "GSP32paddhs_u:408": "ekadravyavattvam kṣaṇikatvam mūrtadravyavṛttitvam aguṇavattvam gurutvadravatvaprayatnasamyogajatvam svakāryasamyogavirodhitvam samyogavibhāganirapekṣakāraṇatvam asamavāyikāraṇatvam svaparāśrayasamavetakāryārambhakatvam samānajātīyānārambhakatvam dravyānārambhakatvam ca pratiniyatajātiyogitvam /",
    "GSP32paddhs_u:409": "digviśiṣṭakāryārambhakatvam ca viśeṣaḥ //",
    "GSP32paddhs_u:410": "[Pdhs_9 2 1_291 10] tatrotkṣepaṇam śarīrāvayaveṣu tat sambaddheṣu ca yad ūrdhvabhāgibhiḥ pradeśaiḥ samyogakāraṇam adhobhāgbhiś ca pradeśaiḥ vibhāgakāraṇam karmotpadyate gurutvaprayatnasamyogebhyas tad utkṣepaṇam //",
    "GSP32paddhs_u:411": "[Pdhs_9 2 1_291 17] tad viparītasamyogavibhāgakāraṇam karmāpakṣepaṇam //",
    "GSP32paddhs_u:412": "[Pdhs_9 2 2_291 21] ṛjuno dravyasyāgrāvayvānām tad deśair vibhāgaḥ samyogaś ca mūlapradeśair yena karmaṇāvayavī kuṭilaḥ saṃjāyate tad ākuñcanam //",
    "GSP32paddhs_u:413": "[Pdhs_9 2 2_292 3] tadviprayayeṇa samyogavibhāgotpattau yena karmaṇāvayavī ṛjuḥ sampadyate tat prasāraṇam //",
    "GSP32paddhs_u:414": "[Pdhs_9 2 3_292 6] yad aniyatadikpradeśasamyogavibhāgakāraṇam tad gamanam iti //",
    "GSP32paddhs_u:415": "[Pdhs_9 3_292 8] etat pañcavidham api karma śarīrāvayaveṣu tat sambaddheṣu ca sat pratyayam asat pratyayam ca yad anyat tad apratyayam eva teṣv anyeṣu ca tad gamanam iti /",
    "GSP32paddhs_u:416": "karmaṇām jātipañcakatvam ayuktaṃgamanāviśeṣāt /",
    "GSP32paddhs_u:417": "sarvam hi kṣaṇikam karma gamanamātram utpannam svāśrayasyordhvam adhis tiryag vāpy aṇumātraiḥ pradeśaiḥ samyogavibhāgātn karoti sarvatra gamanapratyayo 'vusiṣṭas tasmād gamanam eva sarvam iti /",
    "GSP32paddhs_u:418": "na vargaśaḥ pratyayānuvṛttivyāvṛttidarśanāt ihotkṣepaṇam paratrāpakṣepaṇam ity evam ādi sarvatra vargaśaḥ pratyayānuvṛttivyāvṛttī dṛṣṭe tad dhetuḥ sāmānyaviśeṣabhedo 'vagamyate /",
    "GSP32paddhs_u:419": "teṣām udādyupasargaviśeṣāt pratiniyatadigviśiṣṭakāryārambhatvād upalakṣaṇabhedo 'pi siddhaḥ /",
    "GSP32paddhs_u:420": "evam api pañcaivety avadhāraṇānupapattiḥ /",
    "GSP32paddhs_u:421": "niṣkrāmaṇapraveśanādiṣv api vargaśaḥ pratyayānuvṛttivyāvṛttidarśanāt /",
    "GSP32paddhs_u:422": "yady utkṣepaṇādiṣu sarvatra vargaśaḥ pratyayānuvṛttivyāvṛttidarśanāj jātibheda iṣyate evam ca niṣkramaṇapraveśanādiṣv api /",
    "GSP32paddhs_u:423": "kāryabhedāt teṣu pratyayānuvṛttivyāvṛttī iti cet na utkṣepaṇādiṣv api kāryabhedād eva pratyayānuvṛttivyāvṛttiprasaṅgaḥ /",
    "GSP32paddhs_u:424": "atha samāne vargaśaḥ pratyayānuvṛttivyāvṛttisadbhāve utkṣepaṇādīnām eva jātibhedo na niṣkramaṇādīnām ity atra viśeṣahetur astīti na jātisaṅkaraprasaṅgāt /",
    "GSP32paddhs_u:425": "niṣkramaṇādīnām jātibhedāt pratyayānuvṛttivyāvṛttau jātisaṅkaraḥ prasajyate /",
    "GSP32paddhs_u:426": "katham dvayor draṣṭror ekasmād apavarakādapavarakāntaram gacchato yugapan niṣkramaṇapraveśanapratyayau dṛṣṭau tathā dvārapradeśe praviśati niṣkrāmatīti ca /",
    "GSP32paddhs_u:427": "yadā tu pratisīrādyapanītam bhavati tadā na praveśanapratyayo nāpi niṣkramaṇapratyayaḥ kin tu gamanapratyaya eva bhavati /",
    "GSP32paddhs_u:428": "tathā nālikāyām vaṃśapattrādau patati bahūnām draṣṭqṇām yugapadbhramaṇapatanapraveśanapratyayā dṛṣṭā iti jātisaṅkaraprasaṅgaḥ /",
    "GSP32paddhs_u:429": "na caivam utkṣepaṇādiṣu pratyayasaṅkaro dṛṣṭaḥ tasmād utkṣepaṇādīnām eva jātibhedāt pratyayānuvṛttivyāvṛttī niṣkramaṇādīnām tu kāryabhedād iti /",
    "GSP32paddhs_u:430": "katham yugapat prayayabheda iti cet /",
    "GSP32paddhs_u:431": "atha matam yathā jātisaṅkaro nāsit evam anekakarmasamāveśo 'pi nāstīty ekasmin karmaṇi yugapad draṣṭqṇām bhramaṇapatanapraveśanapratyayāḥ katham bhavantīti /",
    "GSP32paddhs_u:432": "atra brūmaḥ na avayavāvayavinor digviśiṣṭasamyogavibhāgānām bhedāt /",
    "GSP32paddhs_u:433": "[Pdhs_9 3_294 1] yo hi draṣṭā avayavānām pārśvataḥ paryāyeṇa dikpradeśaiḥ samyogavibhāgān paśyati tasya bhramaṇapratyayo bhavti yo hy avayavini ūrdhvapradeśair vibhāgam adhaḥ samyogam cāvekṣate tasya patanapratyayo bhavati /",
    "GSP32paddhs_u:434": "yaḥ punar nālikāntar deśe samyogam bahir deśe ca vibhāgam paśyati tasya praveśanapratyayo bhavatīti siddhaḥ kāryabhedān niṣkramaṇādīnām pratyayabheda iti /",
    "GSP32paddhs_u:435": "bhavatūtkṣepaṇādīnām jātibhedāt pratyayabhedaḥ niṣkramaṇādīnām tu kāryabhedād iti //",
    "GSP32paddhs_u:436": "[Pdhs_9 3_296 1] atha gamanatvam kim karmatvaparyāyaḥ āhosvid aparam sāmānyam iti /",
    "GSP32paddhs_u:437": "kutas te saṃśayaḥ /",
    "GSP32paddhs_u:438": "samas teṣūtkṣepaṇādiṣu karmapratyayavad gamanapratyayāviśeṣāt karmatvaparyāya iti gamyate /",
    "GSP32paddhs_u:439": "yatas tūtkṣepaṇādivad viśeṣasaṃjñayābhihitam tasmād aparam sāmānyam syād iti / na /",
    "GSP32paddhs_u:440": "karmatvaparyāyatvāt /",
    "GSP32paddhs_u:441": "ātmatvapuruṣatvavat karmatvaparyāya eva gamanatvam iti /",
    "GSP32paddhs_u:442": "atha viśeṣasaṃjñayā kim artham gamanagrahaṇam kṛtam iti na bhramaṇādyavarodhārthatvāt /",
    "GSP32paddhs_u:443": "utkṣepaṇādiśabdair anavaruddhānām bhramaṇapatanaspandanādīnām avarodhārtham gamanagrahaṇam kṛtam iti /",
    "GSP32paddhs_u:444": "anyathā hi yāny eva catvāri viśeṣasaṃjñayoktāni tāny eva sāmānyaviśeṣasaṃjñāviṣayāṇi prasajyerann iti /",
    "GSP32paddhs_u:445": "athavā astv aparam sāmānyam gamanatvam aniyatadigdeśasamyogavibhāgakāraṇeṣu bhramaṇādiṣv eva vartate gamanaśabdaś cotkṣepaṇādiṣu bhākto draṣṭavyaḥ svāśrayasamyogavibhāgakartṛtvasāmānyād iti //",
    "GSP32paddhs_u:446": "[Pdhs_9 4_297 19] sat pratyayakarmavidhiḥ /",
    "GSP32paddhs_u:447": "katham cikīrṣiteṣu yajñādhyayanadānakṛṣyādiṣu yadā hastam utkṣeptum icchaty apakṣeptum vā tadā hastavaty ātmapradeśe prayatnaḥ saṃjāyate tam prayatnam gurutvā copekṣamāṇād ātmahastasamyogād dhaste karma bhavati hastavat sarvaśarīrāvayaveṣu pādādiṣu śarīre ceti /",
    "GSP32paddhs_u:448": "tat sambaddheṣv api katham yadā hastena musalam gṛhītvecchām karoti utkṣipāmi hastena musalam iti tadanantaram prayatnas tam apekṣamaṇād ātmahastasamyogād yasminn eva kāle haste utkṣepaṇakarmotpadyate tasminn eva kāle tam eva prayatnam apekṣamāṇād dhastamusalasamyogāt musalae 'pi karmeti /",
    "GSP32paddhs_u:449": "[Pdhs_9 4_298 4] tato dūram utkṣipte musale tadarthecchā nivartate punar apy apakṣepaṇecchotpadyate tadanataram prayatnas tam apekṣamāṇād yathoktāt samyogād dhastamusalayor yugapad apakṣepaṇakarmaṇī bhavataḥ tato 'ntyena musalakarmaṇolūkhalamusalayor abhighātākhyaḥ samyogaḥ kriyate sa samyogomusalagatavegam apekṣamāṇo 'pratyayam musale utpatanakarma karoti /",
    "GSP32paddhs_u:450": "tat karmābhighātāpekṣam musale saṃskāram ārabhate tam apekṣya musalahastasamyogo 'prayayam hate 'py utpatanakarma karoti /",
    "GSP32paddhs_u:451": "yady api prāktanaḥ saṃskāro vinaṣṭaḥ tathāpi musalolūkhalayoḥ samyogaḥ paṭukarmotpādakaḥ samyogaviśeṣabhāvāt tasya saṃskārārambhe sācivyasamartho bhavati /",
    "GSP32paddhs_u:452": "athavā prāktana eva paṭuḥ saṃskāro 'bhighātād avinaśyann avasthita iti /",
    "GSP32paddhs_u:453": "ataḥ saṃskāravati punaḥ saṃskārārambho nāsty ato yasmin kāle saṃskārāpekṣād abhighātād aprayayam musale utpatanakarma tasminn eva kāle tam eva saṃskāram apekṣamāṇāt musalahastasamyogād apratyayam haste 'py utpatanakarmeti //",
    "GSP32paddhs_u:454": "[Pdhs_9 4_300 12] paṇim ukteṣu gamanavidhiḥ /",
    "GSP32paddhs_u:455": "katham yadā tomaram hastena gṛhītvotkṣeptum icchotpadyate tadanantaram prayatnaḥ tam apekṣamāṇād yathoktāt samyogadvayāt tomarahastayor yugapad ākarṣaṇakarmaṇī bhavataḥ /",
    "GSP32paddhs_u:456": "prasārite ca haste tadākarṣaṇārthaḥ prayatno nivartate tadanantaram tiryag ūrdhva dūram āsannam vā kṣipāmītīcchā saṃjāyate tadanantaram tadnurūpaḥ prayatnas tam apekṣamāṇas tomarahastasamyogo nodanākhyaḥ tasmāt tomare karṃtopannam nodanāpekṣam tasmin saṃskāram ārabhate tataḥ saṃskāranodanābhyām tāvat karmāṇi bhavanti yāvad dhastatomaravibhāga iti tato vibhāgān nodane nivṛtte saṃskārād ūrdhvam tiryag dūram āsannam vā prayatnānurūpāṇi karmāṇi bhavanty āpatanād iti //",
    "GSP32paddhs_u:457": "[Pdhs_9 4_301 13] tathā yantram ukteṣu gamanvidhiḥ /",
    "GSP32paddhs_u:458": "katham yo balavān kṛtavyāyāmo vāmena kareṇa dhanur viṣṭabhya dakṣiṇena śaram sandhāya saśarām jyām muṣṭinā gṛhītvā ākarṣaṇecchām karoti sajyeṣv ākarṣayāmy etad dhanur iti /",
    "GSP32paddhs_u:459": "tadanantaram prayatnas tam apekṣamāṇād ātmahastasamyogād ākarṣaṇakarma haste yadaivotpadyate tadaiva tam eva prayatnam apekṣamāṇād dhastajyāśarasamyogād jyāyām śare ca karma prayatnaviśiṣṭahastajyāśarasamyogam apekṣamāṇābhyām jyākoṭisamyogābhyām karmaṇī bhavato dhanuṣkoṭyor ity etat sarvam yugapat /",
    "GSP32paddhs_u:460": "evam ākarṇād ākṛṣṭe dhanuṣi nātaḥ param anena gantavyam iti yaj jñānam tatas tad ākarśaṇārthasya prayatnasya vināśas tataḥ punar mokṣaṇecchā saṃjāyate tadanantaram prayatnas tam apekṣamāṇād ātmāṅgulisamyogād aṅgulikarma tasmāj jyāṅgulivibhāgaḥ tato vibhāgāt samyogavināśaḥ tasmin vinaṣṭe pratibandhakābhāvād yadā dhaṇuṣi vartamānaḥ sthitisthāpakaḥ saṃskāro maṇḍalībhūtam dhanur yathāvasthitam sthāpayati tadā tam eva saṃskāram apekṣamāṇād dhanur jyāsamyogāj jyāyām śare ca karmotpadyate tatsv akāraṇāpekṣam jyāyām saṃskāram karoti",
    "GSP32paddhs_u:461": "tam apekṣamāṇa iṣujyāsamyogo nodanam tasmād iṣāvādyam karma nodanāpekṣam iṣau saṃskāram ārabhate /",
    "GSP32paddhs_u:462": "[Pdhs_9 4_302 8] tasmāt saṃskārān nodanasahāyāt tāvat karmāṇi bhavanti yāvad iṣujyāvibhāgo vibhāgān nivṛtte nodane karmāṇy uttarottarānīṣusaṃskārād evāpatanād iti /",
    "GSP32paddhs_u:463": "bahūni karmāṇi kramaśaḥ kasmāt samyogabahutvāt ekas tu saṃskāro 'ntarāle karmaṇo 'pekṣākāraṇābhāvād iti //",
    "GSP32paddhs_u:464": "[Pdhs_9 4_303 20] evam ātmādhiṣṭhiteṣu satpratyayam asatprayayam ca karmoktam /",
    "GSP32paddhs_u:465": "[Pdhs_9 5_303 21] anadhiṣṭhiteṣu bāhyeṣu caturṣu mahābhūteṣv apratyayam karma gamanam eva nodanādibhyo bhavati /",
    "GSP32paddhs_u:466": "tatra nodanam gurutvadravatvavegaprayatnān samastavyas tān apekṣamāṇo yaḥ samyogaviśeṣo nodanam avibhāgahetor ekasya karmaṇaḥ kāraṇam tasmāc caturṣv api mahābhūteṣu karma bhavati //",
    "GSP32paddhs_u:467": "[Pdhs_9 5_304 7] yathā paṅkākhyāyām pṛthivyām /",
    "GSP32paddhs_u:468": "vegāpekṣo yaḥ samyogaviśeṣā vibhāgahetor ekasya karmaṇaḥ kāraṇam so 'bhighātaḥ /",
    "GSP32paddhs_u:469": "tasmād api caturṣu mahābhūteṣu karma bhavati yathā pāṣāṇādiṣu niṣṭhure vastuny abhipatiteṣu tathā pādādibhir nudyamānāyām abhihanyamānāyām vā paṅkākhyāyām pṛthivyām yaḥ samyogo nodanābhighātayor anyatarāpekṣa ubhayāpekṣo vā sa samyuktasamyogaḥ tasmād api pṛthivyādiṣu karma bhavati /",
    "GSP32paddhs_u:470": "ye ca pradeśā na nudyante nāpy abhihanyante teṣv api karma jāyate /",
    "GSP32paddhs_u:471": "pṛthivyudakayor gurutvavidhārakasamyogaprayatnavegābhāve sati gurutvād yad adhogamanam tat patanam /",
    "GSP32paddhs_u:472": "yathā musalaśarīrādiṣūktam /",
    "GSP32paddhs_u:473": "tatrādyam gurutvād dvitīyādīni tu gurutvasaṃskārābhyām //",
    "GSP32paddhs_u:474": "[Pdhs_9 5_305 20] srotobhūtānām apām sthalānnimnābhisarpaṇam yat tad dravatvāt syandanam /",
    "GSP32paddhs_u:475": "katham samantād rodhahsamyogenāvayavidravatvam pratibaddham avayavadravatvam apy ekārthasamavetam tenaiva pratibaddham uttarottarāvayavadravatvāni samyuktasamyogaiḥ pratibaddhāni /",
    "GSP32paddhs_u:476": "yadā tu mātrayā setubhedaḥ kṛto bhavati tadā samantāt pratibaddhatvād avayavidravatvasya kāryārambho nāsti setusamīpasthasyāvayavadravatvasyottarottareṣām avayavadravatvānām pratibandhakābhāvād vṛttilābhaḥ /",
    "GSP32paddhs_u:477": "tataḥ kramaśaḥ samyuktānām evābhisarpaṇam tataḥ pūrvadravyavināśe sati prabandhenāvasthitair avayavir dīrgham dravyam ārabhyate tatra ca kāraṇaguṇapūrvakrameṇa dravatvam utpadyate tatra ca kāraṇānām samyuktānām prabandhena gamane yad avayavini karmotpadyate tat syandanākhyam iti //",
    "GSP32paddhs_u:478": "[Pdhs_9 5_307 10] saṃskārāt karm aiṣvādiṣūktam /",
    "GSP32paddhs_u:479": "tathā cakrādiṣv avayavānām pārśvataḥ pratiniyatadigdeśasamyogavibhāgotpattau yad avayavinaḥ saṃskārād aniyatadigdeśasamyogavibhāganimittam karma tad bhramaṇam iti /",
    "GSP32paddhs_u:480": "evam ādayo gamanaviśeṣāḥ //",
    "GSP32paddhs_u:481": "[Pdhs_9 5_308 1] prāṇākhye tu vāyau karma ātmavāyusamyogādicchādveṣapūrvakaprayatnāpekṣāj jāgrata icchānuvidhānadarśanāt suptasya tu jīvanapūrvakaprayatnāpekṣāt /",
    "GSP32paddhs_u:482": "ākāśakāladigātmanām saty api dravyabhāve niṣkriyatvam sāmānyādivad amūrtatvāt /",
    "GSP32paddhs_u:483": "mūrtir asarvagatadravyaparimāṇam tad anuvidhāyinī ca kriyā sā cākāśādiṣu nāsti tasmān na teṣām kriyāsambandho 'stīti //",
    "GSP32paddhs_u:484": "[Pdhs_9 5_308 18] savigrahe manasīndriyāntarasambandhārtham jāgrataḥ karma ātmamanahsamyogād icchādveṣapūrvakaprayatnāpekṣāt anvabhiprāyam indriyāntareṇa viṣayāntaropalabdhidarśanāt /",
    "GSP32paddhs_u:485": "suptasya prabodhakāle jīvanapūrvakaprayatnāpekṣāt /",
    "GSP32paddhs_u:486": "apasarpaṇakarmotpasarpaṇakarma cātmamanahsamyogād adṛṣṭāpekṣāt /",
    "GSP32paddhs_u:487": "katham yadā jīvanasahakārinor dharmādharmayor upabhogāt prakṣayo 'nyonyābhibhavo vā tadā jīvanasahāyayor vaikalyāt tatpūrvakaprayatnavaikalyāt prāṇanirodhe saty anyābhyām labdhavṛttibhyām dharmādharmābhyām ātmamanahsamyogasahāyābhyām mṛtaśarīrād vibhāgakāraṇam apasarpaṇakarmotpadyate /",
    "GSP32paddhs_u:488": "[Pdhs_9 5_309 4] tataḥ śarīrād vahir apagatam tābhyām eva dharmādharmābhyām samutpanenātivāhikaśarīreṇa sambandhyate tatsaṅkrāntam ca svargam narakam vāgatvā āśayānurūpeṇa śarīreṇa sambadhyate tatsamyogārtham karmopasarpaṇam iti /",
    "GSP32paddhs_u:489": "yoginām ca bahir udrecitasya manaso 'bhipretadeśagamanam pratyāgamanam ca /",
    "GSP32paddhs_u:490": "tathā sargakāle pratyagreṇa śarīreṇa sambandhārtham karmādṛṣṭakāritam /",
    "GSP32paddhs_u:491": "evam anyad api mahābhūteṣu yat pratyakṣānumānābhyām anupalabhyamānakāraṇam upakārāpakārasamartham ca bhavati tad apy adṛṣṭakāritam /",
    "GSP32paddhs_u:492": "yathā sargādāv aṇukarma agnivāyvor ūrdhvatiryag gamane mahābhūtānām prakṣebhaṇam /",
    "GSP32paddhs_u:493": "abhiṣiktānām maṇīnām taskaram prati gamanam /",
    "GSP32paddhs_u:494": "ayaso 'yaskāntābhisarpaṇam ceti //",
    "GSP32paddhs_u:495": "[Pdhs_9 0_309] iti praśastapādabhāṣye karmapadārthaḥ samāpataḥ //",
    "GSP32paddhs_u:496": "[Pdhs_10 0_311 13] atha sāmānyapadārthanirūpaṇam /",
    "GSP32paddhs_u:497": "[Pdhs_10_311 14] sāmānyam dvividham param aparam ca /",
    "GSP32paddhs_u:498": "svaviṣayasarvagatam abhinnātmakam anekavṛtti ekadvibahuṣv ātmasvarūpānugamapratyayakāri svarūpābhedenādhāreṣu prabandhena vartamānam anuvṛttipratyayakāraṇam /",
    "GSP32paddhs_u:499": "katham pratipiṇḍam sāmānyāpekṣam prabandhena jñānotpattāv abhyāsapratyayajanitāc ca saṃskārād atītajñānaprabandhapratyavekṣaṇād yad anugatam asti tat sāmānyam iti /",
    "GSP32paddhs_u:500": "tatra sattāsā{m mā}nyam param anuvṛttipratyayakāraṇam eva /",
    "GSP32paddhs_u:501": "yathā parasparaviśiṣṭeṣu carmavastrakambalādiṣv ekasmāniladravyābhisambandhāt nīlam nilam iti pratyayānuvṛttiḥ tathā parasparaviśiṣṭeṣu dravyaguṇakarmasv aviśiṣṭā sat sad iti pratyayānuvṛttiḥ sā cārthāntarād bhavitum arhatīti yat tad arthānatarm sā satteti siddhā /",
    "GSP32paddhs_u:502": "[Pdhs_10_312 3] sattānusambandhāt sat sad iti pratyayānuvṛttiḥ tasmāt sā sāmānyam eva /",
    "GSP32paddhs_u:503": "aparam dravyatvaguṇatvakarmatvādi anuvṛttivyāvṛttihetutvāt sāmānyam viśeṣaś ca bhavati /",
    "GSP32paddhs_u:504": "tatra dravyatvam parasparaviśiṣṭeṣu pṛthivyādiṣv anuvṛttihetutvāt sāmānyam guṇakarmabhyo vyāvṛttihetutvāt viśeṣaḥ /",
    "GSP32paddhs_u:505": "tathā guṇatvam parasparaviśiṣṭeṣu rūpādiṣv anuvṛttihetutvāt sāmānyam dravyakarmabhyo vyāvṛttihetutvāt viśeṣaḥ /",
    "GSP32paddhs_u:506": "tathā karmatvam parasparaviśiṣteṣūtkṣepaṇādiṣv anuvṛttipratyayahetutvāt sāmānyam dravyaguṇebhyo vyāvṛttihetutvād viśeṣaḥ evam pṛthivītvarūpatvotkṣepaṇatvagotvaghaṭatvapaṭatvādīnām api prāṇyaprāṇigatānām anuvṛttivyāvṛttihetutvāt sāmānyaviśeṣabhāvaḥ siddhaḥ /",
    "GSP32paddhs_u:507": "etāni tu dravyatvādīni prabhūtaviṣayatvāt prādhānyena sāmānyāni svāśrayaviśeṣakatvād bhaktyā viśeṣākhyānīti //",
    "GSP32paddhs_u:508": "[Pdhs_10_314 15] lakṣaṇabhedād eṣām dravyaguṇakarmabhyaḥ padārthāntaratvam siddham /",
    "GSP32paddhs_u:509": "ata eva ca nityatvam /",
    "GSP32paddhs_u:510": "dravyādiṣu vṛttiniyamāt pratyayabhedāc ca parasparataś cānyatvam /",
    "GSP32paddhs_u:511": "pratyekam svāśrayeṣu lakṣaṇāviśeṣād viśeṣalakṣaṇābhāvāc caikatvam /",
    "GSP32paddhs_u:512": "yady apy aparicchinnadeśāni sāmānyāni bhavanti tathāpy upalakṣaṇaniyamāt kāraṇasāmagrīniyamāc ca svaviṣayasarvagatāni /",
    "GSP32paddhs_u:513": "antarāle ca samyogasamavāyavṛttyabhāvād avyapadeśyānīti //",
    "GSP32paddhs_u:514": "[Pdhs_10 0_314 23] iti praśastapādabhāṣye sāmānyapadārthaḥ samāptaḥ //",
    "GSP32paddhs_u:515": "[Pdhs_11 0_321 11] atha viśeṣapadārthanirūpaṇam /",
    "GSP32paddhs_u:516": "[Pdhs_11_321 12] anteṣu bhavā antyāḥ svāśrayaviśeṣakatvād viśeṣāḥ /",
    "GSP32paddhs_u:517": "vināśārambharahiteṣu nityadravyeṣv aṇvākāśakāladigātmamanassu pratidravyam ekaikaśo vartamānāḥ atyantavyāvṛttibuddhihetavaḥ /",
    "GSP32paddhs_u:518": "yathāsmadīnām gavādiṣv aśvādibhyas tulyākṛtiguṇakriyāvayavasamyoganimittā pratyayavyāvṛttir dṛṣṭā gauḥ śuklaḥ śīghragatiḥ pīnakakudmān mahāghaṇṭa iti /",
    "GSP32paddhs_u:519": "tathāsmadviśiṣṭānām yoginām nityeṣu tulyākṛtiguṇakriyeṣu paramāṇuṣu muktātmamanassu ca anyanimittāsambhavād yebhyo nimittebhyaḥ pratyādhāram vilakṣaṇo 'yam vilakṣaṇo 'yam iti pratyayavyāvṛttiḥ deśakālaviprakarṣe ca paramāṇau sa evāyam iti pratyabhijñānam ca bhavati te 'ntyā viśeṣāḥ /",
    "GSP32paddhs_u:520": "[Pdhs_11_322 2] yadi punar antyaviśeṣam antareṇa yoginām yogajād dharmāt pratyayavyāvṛttiḥ pratyabhijñānam ca syāt tataḥ kim syān naivam bhavati /",
    "GSP32paddhs_u:521": "yathā na yogajād dharmād aśukle śuklapratyayaḥ saṃjāyate atyantādṛṣṭe ca pratyabhijñānam /",
    "GSP32paddhs_u:522": "yadi syān mithyā bhavet tathehāpy antyaviśeṣam antareṇa yoginām na yogajād dharmāt pratyayavyāvṛttiḥ pratyabhijñānam vā bhavitum arhati /",
    "GSP32paddhs_u:523": "athāntyaviśeṣeṣv iva paramāṇuṣu kasmān na svataḥ pratyayavyāvṛttiḥ kalpyate iti cen na tādātmyāt /",
    "GSP32paddhs_u:524": "ihātadātmakeṣv anyanimittaḥ pratyayo bhavati yathā ghaṭādiṣu pradīpāt na tu pradīpe pradīpāntarāt /",
    "GSP32paddhs_u:525": "yathā gavāśvamāṃsādīnām svata evāśucitvam tadyogād anyeṣām tathehāpi tādātmyād antyaviśeṣeṣu svata eva pratyayavyāvṛttiḥ tadyogāt paramāṇvādiṣv iti //",
    "GSP32paddhs_u:526": "[Pdhs_11 0_322 17] iti praśastapādabhāṣye viśeṣapadārthaḥ samāptaḥ //",
    "GSP32paddhs_u:527": "[Pdhs_12 0_324 18] atha samavāyapadārthanirūpaṇam /",
    "GSP32paddhs_u:528": "[Pdhs_12_324 19] ayutasiddhānām ādhāryādhārabhūtānām yaḥ sambandha ihapratyayahetuḥ sa samavāyaḥ /",
    "GSP32paddhs_u:529": "dravyaguṇakarmasāmānyaviśeṣāṇām kāryakāraṇabhūtānām akāryakāraṇabhūtānām vāyutasiddhānām ādhāryādhārabhāvenāvasthitānām ihedam itibuddhir yato bhavati yataś cāsarvagatānām adhigatānyatvānām aviṣvagbhāvaḥ sa samavāyākhyaḥ sambandhaḥ /",
    "GSP32paddhs_u:530": "katham yatheha kuṇḍe dadhītipratyayaḥ sambandhe sati dṛṣṭas tatheha tantuṣu paṭaḥ iha vīraṇeṣu kaṭaḥ iha dravye guṇakaṃraṇī iha dravyaguṇakarmasu sattā iha dravye dravyatvam iha guṇe guṇatvam iha karmaṇi karmatvam iha nityadravye 'ntyā viśeṣā itipratyayadarśanād asty eṣām sambandha iti jñāyate //",
    "GSP32paddhs_u:531": "[Pdhs_12_326 1] na cāsau samyogaḥ sam bandhinām ayutasiddhatvāt anyatarakarmādinimittāsambhavāt vibhāgāntatvādarśanād adhikaraṇādhikartavyayor eva bhāvād iti //",
    "GSP32paddhs_u:532": "[Pdhs_12_326 12] sa ca dravyādibhyaḥ padārthāntaram bhāvaval lakṣaṇabhedāt /",
    "GSP32paddhs_u:533": "yathā bhāvasya dravyatvādīnām svādhāreṣu ātmānurūpapratyayakartṛtvāt svāśrayādibhyaḥ parasparataś cārthāntarabhāvaḥ tathā samavāyasyāpi pañcasu padārtheṣv ihetipratyayadarśanāt tebhyaḥ padārthāntaratvam iti /",
    "GSP32paddhs_u:534": "na ca samyogavan nānātvam bhāvaval liṅgāviśeṣāt viśeṣaliṅgābhāvāc ca tasmād bhāvavat sarvatraikaḥ samavāya iti //",
    "GSP32paddhs_u:535": "[Pdhs_12_327 9] nanu yady ekaḥ samavāyo dravyaguṇakarmaṇām dravyatvaguṇatvakarmatvādiviśeṣaṇaiḥ saha sambandhaikatvāt padārthasaṅkaraprasaṅga iti na ādhārādheyaniyamāt /",
    "GSP32paddhs_u:536": "yady apy ekaḥ samavāyaḥ sarvatra svatantraḥ tathāpy ādhārādheyaniyamo 'sti /",
    "GSP32paddhs_u:537": "katham dravyeṣv eva dravyatvam guṇeṣv eva guṇatvam karmasv eva karmatvam iti /",
    "GSP32paddhs_u:538": "evam ādi kasmād anvayavyatirekadarśanāt /",
    "GSP32paddhs_u:539": "ihetisamavāyanimittasya jñānasyānvayadarśanāt sarvatraikaḥ samavāya iti gamyate /",
    "GSP32paddhs_u:540": "dravyatvādinimittānām vyatirekadarśanāt pratiniyamo jñāyate /",
    "GSP32paddhs_u:541": "yathā kuṇḍadadhnoḥ samyogaikatve bhavaty āśrayāśrayibhāvaniyamaḥ /",
    "GSP32paddhs_u:542": "tathā dravyatvādīnām api samavāyaikatve 'pi vyaṅgyavyaṃjakaśaktibhedād ādhārādheyaniyama iti //",
    "GSP32paddhs_u:543": "[Pdhs_12_328 19] sambandhanityatve 'pi na samyogavad anityatvam bhāvavad akāraṇatvāt /",
    "GSP32paddhs_u:544": "yathā pramāṇataḥ kāraṇānupalabdher nityo bhāva ity uktam tathā samavāyo 'pīti /",
    "GSP32paddhs_u:545": "na hy asya kiñcit kāraṇam pramāṇata upalabhyate iti /",
    "GSP32paddhs_u:546": "kayā punar vṛttyā dravyādiṣu samavāyo vartate /",
    "GSP32paddhs_u:547": "na samyogaḥ sambhavati tasya guṇatvena dravyāśritatvāt /",
    "GSP32paddhs_u:548": "nāpi samavāyas tasyaikatvāt na cānyā vṛttir astīti / na / tādātmyāt /",
    "GSP32paddhs_u:549": "yathā dravyaguṇakarmaṇām sadātmakasya bhāvasya nānyaḥ sattāyogo 'sti /",
    "GSP32paddhs_u:550": "evam avibhāgino vṛttyātmakasya samavāyasya nānyā vṛttir asti tasmāt svātmavṛttiḥ /",
    "GSP32paddhs_u:551": "[Pdhs_12_326 2] ata evātīndriyaḥ sattādīnām iva pratyakṣeṣu vṛttyabhāvāt svātmagatasaṃvedanābhāvāc ca /",
    "GSP32paddhs_u:552": "tasmād ihabuddhyanumeyaḥ samavāya iti //",
    "GSP32paddhs_u:553": "[Pdhs_12 0_326 5] iti praśastapādabhāṣye samavāyapadārthaḥ samāptaḥ //",
    "GSP32paddhs_u:554": "[Pdhs_0 0_326 7] yogācāravibhūtyā yas toṣayitvā maheśvaram /",
    "GSP32paddhs_u:555": "cakre vaiśeṣikam śāstram tasmai kaṇabhuje namaḥ //",
    "GSP32paddhs_u:556": "[Pdhs_0 0_326 9] iti praśastapādaviracitam dravyādiṣaṭpadārthabhāṣyam samāptam //"
}
