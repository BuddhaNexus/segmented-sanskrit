{
  "SA11sanss14u:0_0": "ātmabhāvapariśuddhiḥ paricchedaś caturdaśaḥ //",
  "SA11sanss14u:1_0": "uktāni smṛtyupasthānāni /",
  "SA11sanss14u:2_0": "evaṃ yogyacitto daśasu dikṣu śeṣa-",
  "SA11sanss14u:3_0": "[ Cambridge MS f107b ---> ]",
  "SA11sanss14u:4_0": "sya jagato duṣkhasāgarôddharaṇâbhisaṃbodhyupāyo vyomaparyantatraikālyasarvadharmavaśavartitvāyâiva tu punaḥ sarvadharmaśūnyatām avataret /",
  "SA11sanss14u:5_0": "evaṃ hi pudgalaśūnyatā siddhā bhavati /",
  "SA11sanss14u:6_0": "tataś ca chinnamūlatvāt kleśā na samudācaranti //",
  "SA11sanss14u:7_0": "yathôktam āryatathāgataguhyasūtre /",
  "SA11sanss14u:8_0": "tad yathâpi nāma śāntamate vṛkṣasya mūlachinnasya sarvaśākhā*patrapalāśāḥ śuṣyanti /",
  "SA11sanss14u:9_0": "evam eva śāntamate satkāyadṛṣṭyupaśamāt sarvakleśôpaśāmyantîti /",
  "SA11sanss14u:9_1": "/śūnyatābhāvanânuśaṃsās tv aparyantāḥ /",
  "SA11sanss14u:10_0": "yathā tāvac candrapradīpasūtre /",
  "SA11sanss14u:11_0": "so 'sau śikṣa na jātu traśatī sugatānāṃ /",
  "SA11sanss14u:12_0": "so 'sau śūru na jātu istriṇāṃ vaśam etī /",
  "SA11sanss14u:13_0": "[ Bendall ed p243 ---> ]",
  "SA11sanss14u:14_0": "so 'sau sāsani prīti vindate sugatānāṃ /",
  "SA11sanss14u:15_0": "yo 'sau dharmasvabhāva jānatī supraśāntaṃ //",
  "SA11sanss14u:16_0": "so 'sau nêha cireṇa bheṣyate dvipadêndraḥ /",
  "SA11sanss14u:17_0": "so 'sau vaidyabhiṣak bheṣyate sukhadātā /",
  "SA11sanss14u:18_0": "so 'saûddhari śalya sarvaśo dukhitānāṃ /yo 'sau dharmasvabhāva jānatī supraśāntaṃ //",
  "SA11sanss14u:19_0": "so 'sau kṣāntibalenôdgato naracandraḥ /",
  "SA11sanss14u:20_0": "so 'sau loṣṭakadaṇḍa tāḍito na ca kupyī /",
  "SA11sanss14u:21_0": "so 'sau chidyati aṅgam aṅgaśo na ca kṣubhyo /",
  "SA11sanss14u:22_0": "yo 'sau dharmasvabhāva jānatī supraśāntaṃ //",
  "SA11sanss14u:23_0": "nâsau durgatiṣū patiṣyatī anuvyañjana /",
  "SA11sanss14u:24_0": "nityaṃ lakṣaṇadhāri bheṣyatī abhirūpaḥ /",
  "SA11sanss14u:25_0": "pañcyo tasyâbhijña bhāvitêma nityaṃ /",
  "SA11sanss14u:26_0": "purataḥ so sugatāna sthāsyatī sa ca śūra /",
  "SA11sanss14u:27_0": "ity ādi //",
  "SA11sanss14u:28_0": "bhagavatyām apy uktaṃ /",
  "SA11sanss14u:29_0": "punar aparaṃ śāriputra bodhisatvena mahāsatvena buddhakāyaṃ niṣpādayi-",
  "SA11sanss14u:30_0": "[ Bendall ed p244 ---> ]",
  "SA11sanss14u:31_0": "tukāmena dvātriṃśanmahāpuruṣalakṣaṇāny aśītiṃ cânuvyañjanāni pratilabdhukāmena sarvatra jātau jātismaratāṃ bodhicittâvipraṇāśatāṃ bodhisatvacaryâsaṃpramoṣatāṃ pratilabdhukāmena sarvapāpamitrapāpasahāyān vivarjayitukāmena sarvabuddhabodhisatvakalyāṇamitrāṇy ārāgayitukāmena sarvamāramārakāyikadevatānirjetukāmena sarvâvaraṇī",
  "SA11sanss14u:32_0": "yāni śodhayitukāmena sarvadharmânāvaraṇatāṃ pratilabdhukāmena prajñāpāramitāyāṃ śikṣitavyaṃ /",
  "SA11sanss14u:33_0": "punar aparaṃ śāriputra bodhisatvena mahāsatvena ye daśasu dikṣu buddhā bhagavantas tiṣṭhanti te me varṇaṃ bhāṣera-",
  "SA11sanss14u:34_0": "[ Cambridge MS f108a ---> ]",
  "SA11sanss14u:35_0": "nn iti prajñāpāramitāyāṃ śikṣitavyaṃ /",
  "SA11sanss14u:36_0": "punar aparaṃ śāriputra bodhisatvena mahāsatvenâikacittôtpādena pūrvasyāṃ diśi gaṅgānadīvālukôpamān lokadhātūn samatikramitukāmena /",
  "SA11sanss14u:37_0": "pe /",
  "SA11sanss14u:38_0": "evaṃ sarvadikṣu prajñāpāramitāyāṃ śikṣitavyam ity ādy iti [[DOUBT]] vistaraḥ //",
  "SA11sanss14u:39_0": "tatra yathā nirātmānaś ca sarvadharmāḥ /",
  "SA11sanss14u:40_0": "karmaphalasaṃbandhâvirodhaś ca niḥsvabhāvatā ca yathādṛṣṭasarvadharmâvirodhaś ca /",
  "SA11sanss14u:41_0": "tathā pitṛputrasamāgame darśitam /",
  "SA11sanss14u:42_0": "ṣaḍdhātur ayaṃ mahārāja puruṣaḥ ṣaṭsparśâyatanaḥ /",
  "SA11sanss14u:43_0": "aṣṭādaśamanôpavicāraḥ /",
  "SA11sanss14u:44_0": "ṣaḍdhātur ayaṃ mahārāja puruṣêti /",
  "SA11sanss14u:45_0": "na khalu punar etad yuktaṃ /",
  "SA11sanss14u:46_0": "kiṃ vâitad pratītyôktaṃ ṣaḍ ime mahārāja dhātavaḥ /",
  "SA11sanss14u:47_0": "katame ṣaṭ /",
  "SA11sanss14u:48_0": "tad yathā pṛthivīdhātur abdhātus tejodhātur vāyudhātur ākāśadhātur vijñānadhātuś ca /",
  "SA11sanss14u:49_0": "ime mahārāja ṣaḍ dhātavaḥ //yāvat ṣaḍ imāni mahārāja sparśâyatanāni /",
  "SA11sanss14u:50_0": "katamāni ṣaṭ /",
  "SA11sanss14u:51_0": "cakṣuḥ sparśâyatanaṃ rūpāṇāṃ darśanāya /",
  "SA11sanss14u:52_0": "śrotraṃ sparśâyatanaṃ śabdānāṃ śravaṇāya /",
  "SA11sanss14u:53_0": "ghrāṇaṃ sparśâyatanaṃ gandhârāmâghrāṇāya /",
  "SA11sanss14u:54_0": "jihvā sparśâyatanaṃ rasānām āsvādanāya /",
  "SA11sanss14u:55_0": "kāyasparśâyatanaṃ spraṣṭavyānāṃ sparśanāya /",
  "SA11sanss14u:56_0": "manaḥsparśâyatanaṃ dharmāṇāṃ vijñānāya /",
  "SA11sanss14u:57_0": "imāni ca mahārāja ṣaṭ sparśâyatanāni //",
  "SA11sanss14u:58_0": "pe //aṣṭādaśême mahārāja manôpavicārāḥ /",
  "SA11sanss14u:59_0": "katame 'ṣṭādaśa /",
  "SA11sanss14u:60_0": "iha puruṣaś cakṣuṣā rūpāṇi dṛṣṭvā /",
  "SA11sanss14u:61_0": "saumanasyadaurmanasyôpekṣāsthānīyāny upavicarati /",
  "SA11sanss14u:62_0": "evaṃ śrotrâdiṣu vācyaṃ /",
  "SA11sanss14u:63_0": "tena pratyekam indriyaṣaṭkena saumanasyâditrayāṇāṃ-",
  "SA11sanss14u:64_0": "[ Bendall ed p245 ---> ]",
  "SA11sanss14u:65_0": "bhedād aṣṭādaśa manôpavicārā bhavanti /",
  "SA11sanss14u:66_0": "pe /",
  "SA11sanss14u:67_0": "katamaś ca mahārājâdhyātmikaḥ pṛthivīdhātuḥ /",
  "SA11sanss14u:68_0": "yat kiñcid asmin kāye 'dhyātmaṃ kakkhaṭatvaṃ kharagatam upāttaṃ /",
  "SA11sanss14u:69_0": "tat punaḥ katamat /",
  "SA11sanss14u:70_0": "tad yathā /",
  "SA11sanss14u:71_0": "keśā romāṇi nakhā dantêty ādi /",
  "SA11sanss14u:72_0": "ayam ucyate ādhyātmikaḥ pṛthivīdhātuḥ //",
  "SA11sanss14u:73_0": "katamaś ca mahārāja bāhyaḥ pṛthivīdhātuḥ /",
  "SA11sanss14u:74_0": "yat kiñcid bāhyaṃ kakkhaṭvaṃ kharagatam anupāttam ayam ucyate bāhyaḥ pṛthivīdhātuḥ /",
  "SA11sanss14u:75_0": "tatra mahārājâdhyātmikaḥ pṛthivīdhātur utpadyamāno na kutaścid āgacchati nirudhyamāno*na kvacit saṃnicayaṃ gacchati /",
  "SA11sanss14u:76_0": "bhavati mahārāja sa samayo",
  "SA11sanss14u:77_0": "[ Cambridge MS f108b ---> ]",
  "SA11sanss14u:78_0": "yat strī adhyātmam ahaṃ strîti kalpayati /",
  "SA11sanss14u:79_0": "sâdhyātmam ahaṃ strîti kalpayitvā bahirdhā puruṣaṃ puruṣêti kalpayati /",
  "SA11sanss14u:80_0": "sā bahirdhā puruṣaṃ puruṣêti kalpayitvā saṃraktā satī bahirdhā puruṣeṇa sārdhaṃ saṃyogam ākāṅkṣate /",
  "SA11sanss14u:81_0": "puruṣo 'dhyātmaṃ puruṣo 'smîti kalpayatîti pūrvavat /",
  "SA11sanss14u:82_0": "tayoḥ saṃyogâkāṅkṣayā saṃyogo bhavati /",
  "SA11sanss14u:83_0": "saṃyogapratyayāt kalalaṃ jāyate /",
  "SA11sanss14u:84_0": "tatra mahārāja yaś ca saṃkalpo yaś ca saṃkalpayitā /",
  "SA11sanss14u:85_0": "ubhayam etan na saṃvidyate /",
  "SA11sanss14u:86_0": "striyāṃ strī na saṃvidyate /",
  "SA11sanss14u:87_0": "puruṣe puruṣo na saṃvidyate /",
  "SA11sanss14u:88_0": "iti hy asann asadbhūtaḥ saṃkalpo jātaḥ /",
  "SA11sanss14u:89_0": "so 'pi saṃkalpāsvabhāvena na saṃvidyate /",
  "SA11sanss14u:90_0": "yathā saṃkalpas tathā saṃyogo 'pi kalalam api svabhāvena na saṃvidyate /",
  "SA11sanss14u:91_0": "yaś ca svabhāvato na saṃvidyate tat kathaṃ kakkhaṭatvaṃ janayiṣyati /",
  "SA11sanss14u:92_0": "iti hi mahārāja saṃkalpaṃ jñātvā kakkhaṭatvaṃ veditavyaṃ yathā kakkhaṭatvam utpadyamānaṃ na kutaścid āgacchati /",
  "SA11sanss14u:93_0": "nirudhyamānaṃ na kvacit saṃnicayaṃ gacchatîti /",
  "SA11sanss14u:94_0": "bhavati mahā-",
  "SA11sanss14u:95_0": "[ Bendall ed p246 ---> ]",
  "SA11sanss14u:96_0": "rāja samayo yad ayaṃ kāyaḥ śmaśānaparyavasāno bhavati /",
  "SA11sanss14u:97_0": "tasya tat kakkhaṭatvaṃ saṃklidyamānaṃ nirudhyamānaṃ na pūrvāṃ diśaṃ gacchati /",
  "SA11sanss14u:98_0": "na dakṣiṇāṃ /",
  "SA11sanss14u:99_0": "na paścimāṃ /",
  "SA11sanss14u:100_0": "nôttarāṃ /",
  "SA11sanss14u:101_0": "nôrdhvaṃ /",
  "SA11sanss14u:102_0": "nâdho /",
  "SA11sanss14u:103_0": "na tu vidiśaṃ gacchati /",
  "SA11sanss14u:104_0": "evaṃ mahārājâdhyātmikaḥ pṛthivŌā̃dhātur draṣṭavyaḥ /",
  "SA11sanss14u:105_0": "bhavati mahārāja sa samayo*yadâkāśībhūte lokasaṃniveśe brāhmaṃ vimānaṃ saṃtiṣṭhate mahāratnamayaṃ /",
  "SA11sanss14u:106_0": "tan mahārāja kakkhaṭatvam utpadyamānaṃ na kutaścid āgacchati /",
  "SA11sanss14u:107_0": "cakravāḍamahācakravāḍāḥ saṃtiṣṭhante dṛḍhāḥ sārâikaghanā vajramayās teṣām api kakkhaṭatvam utpadyamānaṃ na kutaścid āgacchati /",
  "SA11sanss14u:108_0": "sumeravaḥ parvatarājāno yugaṃdharā nimiṃdharêśādharā yāvat kālaparvatāḥ saṃtiṣṭhante /",
  "SA11sanss14u:109_0": "sarvaś ca trisāhasramahāsāhasro lokadhātuḥ saṃtiṣṭhate /",
  "SA11sanss14u:110_0": "caturaśītir yojanasahasrāṇy udvedhena /",
  "SA11sanss14u:111_0": "madhye câṣṭaṣaṣṭiṃ yojanaśatasahasraṃ mahāpṛthivī saṃtiṣṭhate /",
  "SA11sanss14u:112_0": "tad api mahārāja kakkhaṭatvaṃ samudāgacchat kutaścid āgacchati /",
  "SA11sanss14u:113_0": "bhavati mahārāja sa samayo yadâyaṃ lokaḥ saṃvartate /",
  "SA11sanss14u:114_0": "tadêyaṃ mahāpṛthivī",
  "SA11sanss14u:115_0": "[ Cambridge MS f109a ---> ]",
  "SA11sanss14u:115_1": "agninā vā dahyate 'dbhir vā klidyate vāyunā vā vikīryate /",
  "SA11sanss14u:116_0": "tasyâgninā dahyamānāyā maṣir api na prajāyate tad yathâpi nāma sarpiṣo vā tailasya vâgninā dahyamānasya na maṣir na chāyikā prajñāyate evam evâsyās trisāhasramahāsāhasrāyā lokadhātor agninā dahyamānāyā nâiva maṣir na chāyikâvaśiṣṭā prajñāyate /",
  "SA11sanss14u:117_0": "evam adbhir lavaṇavilayavad vāyunā vairambhavātâbhihataśakuntavat pṛthivyāṃ na kiñcid avaśiṣṭaṃ prajñāyatae iti paṭhyate /",
  "SA11sanss14u:118_0": "tatra mahārāja pṛthivīdhātor utpādo 'pi śūnyaḥ vyayo 'pi śūnyôtpanno 'pi pṛthivīdhātuḥ svabhāvaśūnya /",
  "SA11sanss14u:119_0": "iti hi mahārāja pṛthivīdhātuḥ pṛthivīdhātutvena nôpalabhyate 'nyatra vyavahārāt /",
  "SA11sanss14u:120_0": "so 'pi vyavahāro na strī na puruṣaḥ /",
  "SA11sanss14u:121_0": "evam evâitan mahārāja yathābhūtaṃ samyakprajñayā draṣṭavyaṃ /",
  "SA11sanss14u:122_0": "tatra katamo 'bdhātuḥ /",
  "SA11sanss14u:123_0": "yad idam asmin kāye 'dhyātmaṃ pratyātmam āpaḥ /",
  "SA11sanss14u:124_0": "abgataṃ /",
  "SA11sanss14u:125_0": "aptvaṃ snehaḥ /",
  "SA11sanss14u:126_0": "snehagataṃ snehatvaṃ dravatvam upagatam upāttaṃ //",
  "SA11sanss14u:127_0": "tat punaḥ katamat /",
  "SA11sanss14u:128_0": "tad yathā /",
  "SA11sanss14u:129_0": "aśru svedaḥ kheṭaḥ siṅghāṇakaṃ-",
  "SA11sanss14u:130_0": "[ Bendall ed p247 ---> ]",
  "SA11sanss14u:131_0": "vaśā lasikā majjā medaḥ pittaṃ śleṣmā pūyaḥ śoṇitaṃ kṣīraṃ prasrāvêty ādir ayam ucyante ādhyātmiko 'bdhātuḥ /",
  "SA11sanss14u:132_0": "pe //bhavati mahārāja sa samayo yat priyaṃ dṛṣṭvâśru pravartate /",
  "SA11sanss14u:133_0": "duṣkhena câbhyāhatasya dharmasaṃvegena vâśru pravartate /",
  "SA11sanss14u:134_0": "vātena vâkṣi prasyandate /",
  "SA11sanss14u:135_0": "yāvat sa mahārājâbdhātur na kutaścid āgacchati /",
  "SA11sanss14u:136_0": "bhavati mahārāja sa samayo yadâdhyātmiko 'bdhātuḥ pariśuṣyati /",
  "SA11sanss14u:137_0": "sa pariśuṣyan nirudhyamāno*na kvacid gacchati /",
  "SA11sanss14u:138_0": "pe /",
  "SA11sanss14u:139_0": "vivartamāne khalu punar loke samantād dvātriṃśat paṭalâbhraghanāḥ saṃtiṣṭhante saṃsthāya sarvāvantaḥ /",
  "SA11sanss14u:140_0": "trisāhasramahāsāhasraṃ lokadhātuṃ chādayanti /",
  "SA11sanss14u:141_0": "yataḥ pañcântarakalpān īṣādhāro devo varṣati /",
  "SA11sanss14u:142_0": "evaṃ pañca gajaprameho devo varṣati /",
  "SA11sanss14u:143_0": "pañcâcchinnadhāraḥ /pañca sthūlabindukaḥ /",
  "SA11sanss14u:144_0": "tatêyaṃ mahāpṛthivī yāvad brahmalokād udakena sphuṭā bhavati /",
  "SA11sanss14u:145_0": "sa mahārāja tāvan mahān abdhātur utpadyamāno na kutaścid āgacchati /",
  "SA11sanss14u:146_0": "bhavati mahārāja sa samayo yad ayaṃ lokaḥ saṃvartate /",
  "SA11sanss14u:147_0": "saṃvartamāne khalu punar loke dvitīyasya sūryasya prādurbhāvo bhavati /",
  "SA11sanss14u:148_0": "dvitīyasya sū-",
  "SA11sanss14u:149_0": "[ Cambridge MS f109b ---> ]",
  "SA11sanss14u:150_0": "ryasa loke prādurbhāvād utsāḥ sarāṃsi kunadyaś ca śuṣyanti /",
  "SA11sanss14u:151_0": "evaṃ tṛtīyasya mahôtsā mahānadyaḥ /",
  "SA11sanss14u:152_0": "caturthasyânavataptaṃ mahāsaraḥ sarveṇa sarvam ucchuṣyati /",
  "SA11sanss14u:153_0": "caturthasya sūryasya prādurbhāvān mahāsamudrasya yojanikam apy udakaṃ parikṣayaṃ paryādānaṃ gacchati /",
  "SA11sanss14u:154_0": "dviyojanikam api tricatuḥpañcadaśaviṃśatitriṃśaccatvāriṃśatpañcāśadyojanikam api yāvac catvāriṃśadyojanasahasram udakam avaśiṣṭaṃ bhavati /",
  "SA11sanss14u:155_0": "yāvad dvitālamātraṃ /yāvat kaṇṭhamātraṃ /",
  "SA11sanss14u:156_0": "yāvad goṣpadamātram udakam avaśiṣṭaṃ bhavati /",
  "SA11sanss14u:157_0": "bhavati mahārāja sa samayo yan mahāsamudre pṛthitapṛthitāny avaśiṣṭāni bhavanti /",
  "SA11sanss14u:158_0": "pe //",
  "SA11sanss14u:159_0": "bhavati mahārāja sa samayo yan mahāsamudre 'ṅgulisnehamātram apy udakaṃ nâvaśiṣṭaṃ bhavati /",
  "SA11sanss14u:160_0": "sa mahārāja tāvān abdhātur nirudhyamāno na kvacid gacchati /",
  "SA11sanss14u:161_0": "pe /",
  "SA11sanss14u:162_0": "tasya khalu punar mahārājâbdhātor utpādo 'pi śūnyaḥ /",
  "SA11sanss14u:163_0": "vyayo 'pi śūnyaḥ tiṣṭhann api so 'bdhātuḥ",
  "SA11sanss14u:164_0": "[ Bendall ed p248 ---> ]",
  "SA11sanss14u:165_0": "svabhāvaśūnyêti hi mahārājâbdhātur abdhātutvenôpalabhyate 'nyatra vyavahāramātrāt /",
  "SA11sanss14u:166_0": "so 'pi vyavahāro na strī na puruṣaḥ pūrvavat //",
  "SA11sanss14u:167_0": "ādhyātmikas tejodhātuḥ katamaḥ //",
  "SA11sanss14u:168_0": "yat kiñcid asmin kāye tejas tejogatam ūṣmagatam upagatam upāttaṃ /",
  "SA11sanss14u:169_0": "tat punaḥ katamat /",
  "SA11sanss14u:170_0": "yenâyaṃ kāyâtapyate saṃtapyate /",
  "SA11sanss14u:171_0": "yena vâsyâsitapītakhāditāni samyaksukhena paripākaṃ gacchati /",
  "SA11sanss14u:172_0": "yasya côtsadatvāj jvarito jvaritêti saṃkhyāṃ gacchati //",
  "SA11sanss14u:173_0": "pe //",
  "SA11sanss14u:174_0": "bāhyas tejodhātuḥ katamaḥ /",
  "SA11sanss14u:175_0": "yad bāhyaṃ tejas tejogatam ūṣmagatam upagatam upāttaṃ /",
  "SA11sanss14u:176_0": "tat punaḥ katamat /",
  "SA11sanss14u:177_0": "yan manuṣyâraṇīsahagatebhyo garbhalasahagatebhyo vā gomayacūrṇena vā kārpāsapicunâvāsam anveṣante yad utpannaṃ grāmam api dahati grāmapradeśam api dahati yāvad dvīpaṃ vā kakṣaṃ tṛṇānāṃ vā dāvaṃ vā kāṣṭhaṃ vā yāvad dahan paraitîty ādi /",
  "SA11sanss14u:177_1": "tatra mahārājâdhyātmikas tejodhātur utpadyate na kutaścid āgacchati nirudhyamāno na kvacit saṃnicayaṃ gacchati /",
  "SA11sanss14u:178_0": "iti hy abhūtvā bhavati bhūtvā ca prativigacchati svabhāvarahitatvāt //",
  "SA11sanss14u:179_0": "evaṃ yat kiñcid asmin kāye vāyur vāyugataṃ laghutvaṃ samudīraṇatvaṃ /",
  "SA11sanss14u:180_0": "tat punaḥ katamat /",
  "SA11sanss14u:181_0": "tad yathôrdhvagamā vāyavo 'dhogamāḥ pārśvâśrayāḥ pṛṣṭhâśrayāḥ kukṣigamāḥ śastrakāḥ",
  "SA11sanss14u:182_0": "[ Cambridge MS f110a ---> ]",
  "SA11sanss14u:183_0": "kṣurakāḥ sūcakāḥ pippalakā vātâṣṭhīlā vātagulmâśvāsapraśvāsâṅgânusāriṇo vāyavêty ādi /",
  "SA11sanss14u:184_0": "santi bahirdhā pūrve vāyavo dakṣiṇāḥ paścimôttarā vāyavaḥ sarajasaḥ arajasaḥ parīttā mahadgatā vāyavêti /",
  "SA11sanss14u:185_0": "bhavati mahārāja sa samayo yan mahāvāyuskandhaḥ samudāgataḥ /",
  "SA11sanss14u:186_0": "[ Bendall ed p249 ---> ]",
  "SA11sanss14u:187_0": "vṛkṣâgrān api pātayati /",
  "SA11sanss14u:188_0": "kuḍyān api parvatâgrān api pātayati /",
  "SA11sanss14u:189_0": "pātayitvā nirupādāno vigacchati /",
  "SA11sanss14u:190_0": "yaṃ satvāś cīvarakarṇikena vā vidhamanakena vātânuvṛttena vā paryeṣyante /",
  "SA11sanss14u:191_0": "yāvad ayam ucyate bāhyo vāyudhātuḥ /",
  "SA11sanss14u:192_0": "tasyâpy utpattiḥ pūrvavat //ādhyātmikâkāśadhātuḥ katamaḥ /",
  "SA11sanss14u:193_0": "yat kiñcid asmin kāye 'dhyātmaṃ pratyātmam upagatam upāttam ākāśagatam ihâbhyantarasaṃkhyābhūtaṃ /",
  "SA11sanss14u:194_0": "asphuṭam aspharaṇīyaṃ tvaṅmānsaśoṇitena /",
  "SA11sanss14u:195_0": "tat punaḥ katamat /",
  "SA11sanss14u:196_0": "yad asmin kāye cakṣuḥ suṣiram iti vā yāvan mukhaṃ vā mukhadvāraṃ vā kaṇṭhaṃ vā kaṇṭhanāḍyā vā yena câbhyavaharati yatra câvatiṣṭhate /",
  "SA11sanss14u:197_0": "yena câsyâśitapītakhāditâsvāditam adhastāt pragharati /",
  "SA11sanss14u:198_0": "ayam ucyatae ādhyātmikâkāśadhātuḥ /",
  "SA11sanss14u:199_0": "evaṃ bāhye 'pi yad asphuṭam aspharaṇīyaṃ rūpagatenâpaliguddhaṃ suṣirabhāvaś chidraṃ /",
  "SA11sanss14u:200_0": "ayam ucyate bāhyaḥ ākāśadhātuḥ //",
  "SA11sanss14u:201_0": "bhavati mahārāja sa samayo yat karmapratyayād āyatanāni prādurbhavanti tāny ākāśadhātuṃ paricārayanti /",
  "SA11sanss14u:202_0": "tatra saṃkhyā bhavaty ādhyātmikâkāśadhātur iti /",
  "SA11sanss14u:203_0": "sa na kutaścid āgacchati /",
  "SA11sanss14u:204_0": "bhavati samayo yad rūpaṃ bibharti sarvam ākāśībhavati /",
  "SA11sanss14u:205_0": "tat kasya hetoḥ /",
  "SA11sanss14u:206_0": "akṣayo hy ākāśadhātuḥ sthiro 'calaḥ /",
  "SA11sanss14u:207_0": "tad yathā mahārājâsaṃskṛto nirvāṇadhātuḥ /",
  "SA11sanss14u:208_0": "evam evâkāśadhātuḥ sarvatrânugato draṣṭavyaḥ /",
  "SA11sanss14u:209_0": "tad yathâpi nāma mahārāja puruṣôtthale deśe udapānaṃ vā kuṭakaṃ vā kūpaṃ vā puṣkariṇīṃ vā khānayet /",
  "SA11sanss14u:210_0": "tat kiṃ manyase mahārāja yat tatrâkāśaḥ kutas tad āgatam iti /",
  "SA11sanss14u:211_0": "āha /",
  "SA11sanss14u:212_0": "na kutaścid bhagavan /",
  "SA11sanss14u:213_0": "bhagavān āha /",
  "SA11sanss14u:214_0": "tad yathâpi nāma mahārāja sa puruṣaḥ punar eva tad udapānaṃ vā yāvat puṣkariṇīṃ vā pūrayet /",
  "SA11sanss14u:215_0": "tat kiṃ manyase mahārāja yat tad ākāśaṃ kvacid gatam iti /",
  "SA11sanss14u:216_0": "āha /",
  "SA11sanss14u:217_0": "na kvacid gataṃ bhagavan /",
  "SA11sanss14u:218_0": "tat kasya hetoḥ /",
  "SA11sanss14u:219_0": "na hy ākā",
  "SA11sanss14u:220_0": "[ Bendall ed p250 ---> ]",
  "SA11sanss14u:221_0": "śa-",
  "SA11sanss14u:222_0": "[ Cambridge MS f110b ---> ]",
  "SA11sanss14u:223_0": "dhātur gamane vâgamane vā pratyupasthitaḥ /",
  "SA11sanss14u:224_0": "na strībhāvena na puruṣabhāvena pratyupasthitaḥ /",
  "SA11sanss14u:225_0": "bhagavān āha /",
  "SA11sanss14u:226_0": "iti hi mahārāja bāhyâkāśadhātur acalaḥ /avikāraḥ /tat kasya hetoḥ /",
  "SA11sanss14u:227_0": "śūnyo hy ākāśadhātur ākāśadhātutvena /",
  "SA11sanss14u:228_0": "virahitâkāśadhātur ākāśadhātutvena /",
  "SA11sanss14u:229_0": "na puruṣabhāvena na strībhāvena pratyupasthitaḥ /",
  "SA11sanss14u:230_0": "evam eva yathābhūtaṃ samyakprajñayā draṣṭavyaṃ //",
  "SA11sanss14u:231_0": "tatra katamo vijñānadhātur yā cakṣurindriyâdhipateyā /",
  "SA11sanss14u:232_0": "rūpârambaṇaprativijñaptiḥ /",
  "SA11sanss14u:233_0": "yāvad iti hi mahārāja yā kācid varṇasaṃsthānaprativijñaptir ayam ucyate cakṣurvijñānadhātuḥ /",
  "SA11sanss14u:234_0": "pe /",
  "SA11sanss14u:235_0": "iti hi yā ṣaḍindriyâdhipateyā ṣaḍviṣayârambaṇā viṣayavijñaptir ayam ucyate vijñānadhātuḥ /",
  "SA11sanss14u:236_0": "sa khalu punar ayaṃ mahārāja vijñānadhātur nêndriyaniśrito na viṣayebhyâgato na madhye 'ntarasthāyī sa nâdhyātma bahirdhā nôbhayam antareṇa /",
  "SA11sanss14u:237_0": "sa khalu punar ayaṃ mahārāja vijñānadhātur vastu prativijñapya niruddhaḥ /",
  "SA11sanss14u:238_0": "sôtpadyamāno na kutaścid āgacchati nirudhyamāno na kvacid gacchati /",
  "SA11sanss14u:239_0": "tasya khalu punar vijñānadhātor utpādo 'pi śūnyaḥ /",
  "SA11sanss14u:240_0": "vyayo 'pi śūnyaḥ /",
  "SA11sanss14u:241_0": "utpanno 'pi vijñānadhātuḥ svabhāvaśūnyaḥ /",
  "SA11sanss14u:242_0": "iti mahārāja vijñānadhātur vijñānadhātutvena śūnyo nôpalabhyate 'nyatra vyavahārāt /",
  "SA11sanss14u:243_0": "so 'pi vyavahāro na strī na puruṣaḥ /",
  "SA11sanss14u:244_0": "evam etad yathābhūtaṃ samyakprajñayā draṣṭavyaṃ //",
  "SA11sanss14u:245_0": "tatra mahārāja katamac cakṣurāyatanaṃ /",
  "SA11sanss14u:246_0": "yac caturṇāṃ mahābhūtānāṃ prasādaḥ /",
  "SA11sanss14u:247_0": "tad yathā pṛthivīdhātor abdhātos tejodhātor vāyudhātor yāvat /",
  "SA11sanss14u:248_0": "tatra pṛthivīdhātuprasādaś cakṣurāyatanaṃ nâbdhātuprasādo na tejodhātuprasādo na vāyudhātuprasādaś cakṣurāyatanaṃ /",
  "SA11sanss14u:249_0": "tat kasya hetoḥ /",
  "SA11sanss14u:250_0": "na hi pṛthivīdhātuprasādaḥ kasyacid dharmâyatanaṃ vâyatanapratilambhena vā pratyupasthitaḥ /",
  "SA11sanss14u:251_0": "evaṃ yāvan na vāyudhātuprasādaḥ kasyacid dharmasyâyatanaṃ vâyatanapratilambhena vā pratyupasthitaḥ /",
  "SA11sanss14u:252_0": "tat kasya",
  "SA11sanss14u:253_0": "[ Bendall ed p251 ---> ]",
  "SA11sanss14u:254_0": "hetoḥ /",
  "SA11sanss14u:255_0": "niśceṣṭā hy ete dharmā niṣṭhāpārā nirvāṇasamā /",
  "SA11sanss14u:256_0": "iti hi mahārājâikâikato dharmān mṛgyamāṇān cakṣurāyatanaṃ nôpalabhate 'nyatra vyavahārāt /",
  "SA11sanss14u:257_0": "tat kasya hetoḥ /",
  "SA11sanss14u:258_0": "śūnyo hi pṛthivīdhātuprasādaḥ pṛthivīdhātuprasādena /",
  "SA11sanss14u:259_0": "yāvac chūnyo vāyudhātuprasādo vāyudhātuprasādena /",
  "SA11sanss14u:260_0": "ye ca dharmāḥ svabhāvena śūnyāḥ",
  "SA11sanss14u:261_0": "[ Cambridge MS f111a ---> ]",
  "SA11sanss14u:262_0": "kas teṣāṃ prasādo vā kṣobho vā /",
  "SA11sanss14u:263_0": "yeṣāṃ na prasādo na kṣobhôpalabhyate /",
  "SA11sanss14u:264_0": "kathaṃ te rūpaṃ drakṣyanti /",
  "SA11sanss14u:265_0": "iti hy atyantatayā cakṣurāyatanaṃ śūnyaṃ cakṣurāyatanasvabhāvena tat pūrvântato nôpalabhyate //",
  "SA11sanss14u:266_0": "aparântato 'pi nôpalabhyate /",
  "SA11sanss14u:267_0": "anāgamanatāṃ gamanatāṃ côpādāya sthānam apy asya nôpalabhyate svabhāvavirahitatvāt /",
  "SA11sanss14u:268_0": "yac ca svabhāvena na saṃvidyate /",
  "SA11sanss14u:269_0": "na tat strī na puruṣaḥ /",
  "SA11sanss14u:270_0": "tena kā manyanā /",
  "SA11sanss14u:271_0": "manyanā ca nāma mahārāja māragocaraḥ /",
  "SA11sanss14u:272_0": "amanyanā buddhagocaraḥ /",
  "SA11sanss14u:273_0": "tat kasya hetoḥ /",
  "SA11sanss14u:274_0": "manyanâpagatā hi sarvadharmāḥ /",
  "SA11sanss14u:275_0": "pe /",
  "SA11sanss14u:276_0": "tatra mahārāja katamac chrotrâyatanaṃ /",
  "SA11sanss14u:277_0": "yac caturṇāṃ mahābhūtānāṃ prasādo /",
  "SA11sanss14u:278_0": "yāvad iti hi mahārāja sarvadharmā vimokṣâbhimukhā dharmadhātuniyatâkāśadhātuparyavasānâprāptikā avyavahārânabhilāpyânabhilapanīyāḥ /",
  "SA11sanss14u:279_0": "yatra mahārājêndriyāṇi pratihanyante te viṣayêty ucyante /",
  "SA11sanss14u:280_0": "cakṣur hi rūpe pratihanyate tasmād rūpāṇi cakṣurviṣayêty ucyante /",
  "SA11sanss14u:281_0": "evaṃ śrotraṃ śabdeṣv ity ādi /",
  "SA11sanss14u:282_0": "tatra cakṣū rūpe pratihanyatêti nipātaḥ /",
  "SA11sanss14u:283_0": "pratihanyanā teṣāṃ nirdiṣṭā /",
  "SA11sanss14u:284_0": "tathā hi cakṣū rūpeṣu trividhaṃ nipatatîti /",
  "SA11sanss14u:285_0": "anukūleṣu śubhasaṃjñayā /",
  "SA11sanss14u:286_0": "pratikūleṣu pratighasaṃjñayā /",
  "SA11sanss14u:287_0": "nâivânukūleṣu na pratikūleṣûpekṣayā /",
  "SA11sanss14u:288_0": "evaṃ mano dharmeṣv ity ādi /",
  "SA11sanss14u:289_0": "tae ime viṣayā manogocarêty ucyante /",
  "SA11sanss14u:290_0": "atra hi manaś carati /",
  "SA11sanss14u:291_0": "upavicarati /",
  "SA11sanss14u:292_0": "tasmān manogocarêty ucyante /",
  "SA11sanss14u:293_0": "yad etan mahārāja mano 'pratikūleṣu rūpeṣv anunītaṃ carati /",
  "SA11sanss14u:294_0": "tenâsya rāgôtpadyate /",
  "SA11sanss14u:295_0": "pratikūleṣu rūpeṣu pratihataṃ carati tenâsya",
  "SA11sanss14u:296_0": "[ Bendall ed p252 ---> ]",
  "SA11sanss14u:297_0": "dveṣôtpadyate /",
  "SA11sanss14u:298_0": "nâivânukūleṣu na pratikūleṣu saṃmūḍhaṃ carati /",
  "SA11sanss14u:299_0": "tenâsya mohôtpadyate /",
  "SA11sanss14u:300_0": "evaṃ śabdâdiṣv api trividham ārambaṇam anubhavati pūrvavat //",
  "SA11sanss14u:301_0": "tatra mahārāja māyôpamānîndriyāṇi /",
  "SA11sanss14u:302_0": "svapnôpamā viṣayāḥ /",
  "SA11sanss14u:303_0": "tad yathâpi nāma mahārāja puruṣaḥ suptaḥ svapnântare janapadakalyā-",
  "SA11sanss14u:304_0": "[ Cambridge MS f111b ---> ]",
  "SA11sanss14u:305_0": "ṇyā striyā sārdhaṃ paricaret /",
  "SA11sanss14u:306_0": "sa śayitavibuddho janapadakalyāṇīṃ striyam anusmaret /",
  "SA11sanss14u:307_0": "tat kiṃ manyase mahārāja saṃvidyate svapnântare janapadakalyāṇī strī /",
  "SA11sanss14u:308_0": "āha /",
  "SA11sanss14u:309_0": "nô hîdaṃ bhagavan /",
  "SA11sanss14u:310_0": "bhagavān āha /",
  "SA11sanss14u:311_0": "tat kiṃ manyase mahārājâpi nu sa puruṣaḥ paṇḍitajātīyo bhavet /",
  "SA11sanss14u:312_0": "yaḥ svapnântare janapadakalyāṇīṃ striyam anusmaret /",
  "SA11sanss14u:313_0": "tayā vā sārdhaṃ krīḍitam abhiniveśet /",
  "SA11sanss14u:314_0": "āha /",
  "SA11sanss14u:315_0": "nô hîdaṃ bhagavan /",
  "SA11sanss14u:316_0": "tat kasya hetoḥ /",
  "SA11sanss14u:317_0": "atyantatayā hi bhagavan svapnântare janapadakalyāṇī na saṃvidyate nôpalabhyate /",
  "SA11sanss14u:318_0": "kutaḥ punar anayā sārdhaṃ paricaraṇā /",
  "SA11sanss14u:319_0": "anyatra yāvad eva sa puruṣo vighātasya klamathasya bhāgī syāt /",
  "SA11sanss14u:320_0": "yas tām abhiniviśet //",
  "SA11sanss14u:321_0": "bhagavān āha /",
  "SA11sanss14u:322_0": "evam eva mahārāja bālo 'śrutavān pṛthagjanaś cakṣuṣā rūpāṇi dṛṣṭvā saumanasyasthānīyāny abhiniviśet /",
  "SA11sanss14u:323_0": "so 'bhiniviṣṭaḥ sann anunīyate 'nunītaḥ saṃrajyate /",
  "SA11sanss14u:324_0": "saṃrakto rāgajaṃ karmâbhisaṃskaroti /",
  "SA11sanss14u:325_0": "trividhaṃ kāyena caturvidhaṃ vācā trividhaṃ manasā /",
  "SA11sanss14u:326_0": "tac ca karmâbhisaṃskṛtam āditâiva kṣīṇaṃ niruddhaṃ vigataṃ vipariṇataṃ na pūrvāṃ diśaṃ niśritya tiṣṭhati /",
  "SA11sanss14u:327_0": "na dakṣiṇāṃ na paścimāṃ nôttarāṃ nôrdhvaṃ nâdho nânuvidiśaṃ /",
  "SA11sanss14u:328_0": "nêha na tiryak /",
  "SA11sanss14u:329_0": "nôbhayam antarā /",
  "SA11sanss14u:330_0": "tat punaḥ kālântareṇa maraṇakālasamaye pratyupasthite /",
  "SA11sanss14u:331_0": "jīvitêndriyanirodhe āyuṣaḥ parikṣayāt tatsabhāgasya karmaṇaḥ kṣīṇatvāc carama-",
  "SA11sanss14u:332_0": "[ Bendall ed p253 ---> ]",
  "SA11sanss14u:333_0": "vijñānasya nirudhyamānasya manasârambaṇībhavati /",
  "SA11sanss14u:334_0": "tad yathâpi nāma śayitavibuddhasya janapadakalyāṇîti manasârambaṇaṃ bhavati /",
  "SA11sanss14u:335_0": "iti hi mahārāja caramavijñānenâdhipatinā tena ca karmaṇârambaṇenâupapattyaṃśikadvayapratyayaṃ prathamavijñānam utpadyate /",
  "SA11sanss14u:336_0": "yadi vā narakeṣu yadi vā tiryagyonau yadi vā yamaloke yadi vâsure kāye yadi vā manuṣyeṣu yadi vā deveṣu /",
  "SA11sanss14u:337_0": "tasya ca prathamavijñānasyâupapattyaṃśikasya samanantaraniruddhasyânantarasabhāgā cittasaṃtatiḥ pravartate /",
  "SA11sanss14u:338_0": "yatra vipākasya pratisaṃvedanā prajñāyate /",
  "SA11sanss14u:339_0": "tatra yaś caramavijñānasya nirodhas tatra cyutir iti saṃkhyāṃ gacchati /",
  "SA11sanss14u:340_0": "yaḥ",
  "SA11sanss14u:341_0": "[ Cambridge MS f112a ---> ]",
  "SA11sanss14u:342_0": "prathamavijñānasya prādurbhāvas tatrôpapattiḥ /",
  "SA11sanss14u:343_0": "iti hi mahārāja na kaścid dharmo 'smāl lokāt paraṃ lokaṃ gacchati /",
  "SA11sanss14u:344_0": "cyutyupapattī ca prajāyete /",
  "SA11sanss14u:345_0": "tatra mahārāja caramavijñānam utpadyamānaṃ na kutaścid āgacchati /",
  "SA11sanss14u:345_1": "/nirudhyamānaṃ na kvacid gacchati /",
  "SA11sanss14u:346_0": "karmâpy utpadyamānaṃ na kutaścid āgacchati /",
  "SA11sanss14u:347_0": "nirudhyamānaṃ na kvacid gacchati /",
  "SA11sanss14u:348_0": "prathamavijñānam apy utpadyamānaṃ na kutaścid āgacchati /",
  "SA11sanss14u:349_0": "nirudhyamānaṃ ca na kvacid gacchati /",
  "SA11sanss14u:350_0": "tat kasya hetoḥ /",
  "SA11sanss14u:351_0": "svabhāvavirahitatvāt /",
  "SA11sanss14u:352_0": "caramavijñānaṃ caramavijñānena śūnyaṃ /",
  "SA11sanss14u:353_0": "karma karmaṇā śūnyaṃ /",
  "SA11sanss14u:354_0": "prathamavijñānaṃ prathamavijñānena śūnyaṃ /",
  "SA11sanss14u:355_0": "cyutiś cyutyā śūnyā /",
  "SA11sanss14u:356_0": "upapattir upapattyā śūnyā /",
  "SA11sanss14u:357_0": "karmaṇāṃ câbandhyatā prajāyate vipākasya ca pratisaṃvedanā na câtra kaścit kartā na bhoktânyatra nāmasaṃketāt /",
  "SA11sanss14u:358_0": "[ Bendall ed p254 ---> ]",
  "SA11sanss14u:359_0": "tad yathâpi nāma mahārāja puruṣaḥ suptaḥ svapnântare śatruṇā sārdhaṃ saṃgrāmayet /",
  "SA11sanss14u:360_0": "sa śayitavibuddhaḥ /",
  "SA11sanss14u:361_0": "tam evânusmaret /",
  "SA11sanss14u:362_0": "tat kiṃ manyase mahārāja saṃvidyate svapnântare śatruḥ /",
  "SA11sanss14u:363_0": "śatruṇā vā sārdhaṃ saṃgrāmêti /",
  "SA11sanss14u:364_0": "āha /",
  "SA11sanss14u:365_0": "nô hîdaṃ bhagavan /",
  "SA11sanss14u:366_0": "bhagavān āha /",
  "SA11sanss14u:367_0": "tat kiṃ manyase mahārājâpi nu sa puruṣaḥ paṇḍitajātīyo bhavet /",
  "SA11sanss14u:368_0": "yo 'sau svapnântare śatrum abhiniviśet /",
  "SA11sanss14u:369_0": "śatruṇā vā sārdhaṃ saṃgrāmaṃ /",
  "SA11sanss14u:370_0": "āha /",
  "SA11sanss14u:371_0": "nô hîdaṃ bhagavan /",
  "SA11sanss14u:372_0": "tat kasya hetoḥ /",
  "SA11sanss14u:373_0": "atyantatayā hi bhagavan svapne śatrur na saṃvidyate kutaḥ punas tena sārdhaṃ saṃgrāmaḥ /",
  "SA11sanss14u:374_0": "anyatra yāvad eva sa puruṣo vighātasya klamathasya ca bhāgī syāt yas tam abhiniviśet /",
  "SA11sanss14u:375_0": "bhagavān āha /",
  "SA11sanss14u:376_0": "evam eva mahārāja bālo 'śrutavān pṛthagjanaś cakṣuṣā rūpāṇi dṛṣṭvā daurmanasyāsthānīyāny abhiniviśate 'bhiniviṣṭaḥ san pratihanyate /",
  "SA11sanss14u:377_0": "pratihataḥ saṃtuṣyati /",
  "SA11sanss14u:378_0": "duṣṭo doṣajaṃ karmâbhisaṃskarotîti pūrvavat /",
  "SA11sanss14u:379_0": "tad yathâpi nāma mahārāja puruṣah",
  "SA11sanss14u:380_0": "[ Cambridge MS f112b ---> ]",
  "SA11sanss14u:381_0": "suptaḥ svapnântare piśācena paripātyamāno bhītaḥ saṃoham āpadyate /",
  "SA11sanss14u:382_0": "sa śayitavibuddhas taṃ piśācaṃ taṃ ca saṃmoham anusmaret /",
  "SA11sanss14u:383_0": "tat kiṃ manyase mahārāja saṃvidyante svapne piśācaḥ saṃmoho vā /",
  "SA11sanss14u:384_0": "yāvad evam eva mahārāja bālo 'śrutavān pṛthagjanaś cakṣuṣā rūpāṇi dṛṣṭvôpekṣāsthānīyāny abhiniviśate 'bhiniviṣṭaḥ san muhyati mūḍho mohajaṃ karmâbhisaṃskarotîti pūrvavat /",
  "SA11sanss14u:385_0": "tad yathâpi nāma mahārāja puruṣaḥ suptaḥ svapnântare janapadakalyāṇyā gāyantyā madhuraṃ gītasvaraṃ madhuraṃ ca tantrīsvaraṃ ca śṛṇuyāt /",
  "SA11sanss14u:386_0": "sā tena gītavāditena paricārayet /",
  "SA11sanss14u:387_0": "sa śayitavibuddhas tad eva gītavāditam anusmaret /",
  "SA11sanss14u:388_0": "tat kiṃ manyase mahārājâpi nu sa puruṣaḥ paṇḍitajātīyaḥ svapnântare janapadakalyāṇyā gītavāditam abhiniviśet /",
  "SA11sanss14u:389_0": "āha /",
  "SA11sanss14u:390_0": "nô hîdaṃ bhagavan /",
  "SA11sanss14u:391_0": "bhagavān āha /",
  "SA11sanss14u:392_0": "tat kasya hetoḥ /",
  "SA11sanss14u:393_0": "atyantatayā hi bhagavan svapnântare janapadakalyāṇī strī na saṃvidyate nôpalabhyate /",
  "SA11sanss14u:394_0": "kutaḥ punar asyā gītavāditaṃ /",
  "SA11sanss14u:395_0": "anyatra yāvad eva sa puruṣo",
  "SA11sanss14u:396_0": "[ Bendall ed p255 ---> ]",
  "SA11sanss14u:397_0": "vighātasya klamathasya ca bhāgī syāt /",
  "SA11sanss14u:398_0": "yas tad abhiniviśet /",
  "SA11sanss14u:399_0": "bhagavān āha /",
  "SA11sanss14u:400_0": "evam eva mahārāja bālo 'śrutavān pṛthagjanaḥ śrotreṇa śabdān śrutvā saumanasyasthānīyāny abhiniviśate /",
  "SA11sanss14u:401_0": "iti pūrvavat /",
  "SA11sanss14u:402_0": "evaṃ gandhâdiṣu tridhā tridhā veditavyam //",
  "SA11sanss14u:403_0": "pe //atra mahārāja mānasaṃ niveśayitavyaṃ /",
  "SA11sanss14u:404_0": "kim ity ahaṃ sadevakasya lokasya cakṣur bhaveyaṃ /",
  "SA11sanss14u:405_0": "ulkā pradīpâlokabhūtaḥ /",
  "SA11sanss14u:406_0": "kūlaṃ naus tīrthaṃ /",
  "SA11sanss14u:407_0": "nāyakaḥ pariṇāyakaḥ daiśikaḥ sârthavāhaḥ /",
  "SA11sanss14u:408_0": "puro javeyaṃ /",
  "SA11sanss14u:409_0": "mukto mocayeyam āśvastâśvāsayeyaṃ parinirvṛttaḥ parinirvāpayeyam iti /",
  "SA11sanss14u:410_0": "pūrvā hi koṭir mahārāja na prajñāyate 'iśvaryâdhipatyānām anubhūya mānānāṃ /",
  "SA11sanss14u:411_0": "iti hi mahārāja māyôpamānîndriyāṇy a-",
  "SA11sanss14u:412_0": "[ Cambridge MS f113a ---> ]",
  "SA11sanss14u:413_0": "tṛptāny atarṣaṇīyāni /",
  "SA11sanss14u:414_0": "svapnôpamā viṣayâtarṣakâtṛptikarāḥ /",
  "SA11sanss14u:414_1": "/atrânantayaśaścakravartinaḥ kathā svargāc ca patite tasmin sarājakaiḥ pauraiḥ parivṛtâivaṃ paṭhyate /",
  "SA11sanss14u:415_0": "tad yathâpi nāma mahārāja sarpirmaṇḍo vā navanītamaṇḍo vā taptāyāṃ vālukāyām upanikṣipto 'vasīdati /",
  "SA11sanss14u:416_0": "na saṃtiṣṭhate /",
  "SA11sanss14u:417_0": "evam eva mahārājânantayaśâvasīdati na saṃtiṣṭhate /",
  "SA11sanss14u:418_0": "atha rājā priyaṃkaro rājānam anantayaśasaṃ tathâvasīdantaṃ /",
  "SA11sanss14u:419_0": "upasaṃkramyâitad avocat /",
  "SA11sanss14u:420_0": "kiṃ vayaṃ mahārāja lokasya vyākuryāmaḥ /",
  "SA11sanss14u:421_0": "kiṃ rājño 'nantayaśasaḥ subhāṣitam iti /",
  "SA11sanss14u:422_0": "sâha /",
  "SA11sanss14u:423_0": "vaktavyaṃ /",
  "SA11sanss14u:424_0": "mahārājânantayaśāś caturdvīpeṣu rājyâiśvaryaṃ kārayitvâbandhyamanorathatām anubhūya sarvadrumâkālaphalatāṃ sarvôpadravaprasrabdhisarvasatvâbandhyamanorathatāṃ gandhôdakavarṣaṃ hiraṇyavarṣaṃ suvarṇavarṣaṃ sarvôpakaraṇavarṣaṃ cânubhūya caturo mahādvīpān adhyāvasitvā śakrasyârdhâsanam ākramyātîcchayā na mukto 'tṛptâiva kāmaiḥ kālagatêti /",
  "SA11sanss14u:425_0": "evaṃ tvaṃ mahārāja vyākuryêty evam uktvā ca rājânantayaśāḥ kālam akārṣīt /",
  "SA11sanss14u:426_0": "pe //",
  "SA11sanss14u:427_0": "ta-",
  "SA11sanss14u:428_0": "[ Bendall ed p256 ---> ]",
  "SA11sanss14u:429_0": "smāt tarhi te mahārāja marīcikāyām udakasvabhāvo nâbhūn na bhaviṣyati na câitarhi vidyate /",
  "SA11sanss14u:430_0": "evam eva mahārāja rūpavedanāsaṃjñā saṃskāravijñanāṃ svabhāvo nâbhūn na bhaviṣyati na câitarhi vidyatae ity ādi /",
  "SA11sanss14u:431_0": "punar apy uktaṃ /",
  "SA11sanss14u:432_0": "etāvac câitat jñeyam /",
  "SA11sanss14u:433_0": "yad uta saṃvṛtiḥ paramârthaś ca /",
  "SA11sanss14u:434_0": "tac ca bhagavatā śūnyataḥ sudṛṣṭaṃ suviditaṃ susākṣātkṛtaṃ /",
  "SA11sanss14u:435_0": "tena sa sarvajñêty ucyate /",
  "SA11sanss14u:436_0": "tatra saṃvṛtir lokapracāratas tathāgatena dṛṣṭā /",
  "SA11sanss14u:437_0": "yaḥ punaḥ paramârthaḥ so 'nabhilāpyaḥ /",
  "SA11sanss14u:438_0": "[ Cambridge MS f113b ---> ]",
  "SA11sanss14u:439_0": "anājñeyo 'vijñeyo 'deśito 'prakāśito yāvad akriyo yāvan na lābho nâlābho na sukhaṃ na duṣkhaṃ na yaśo nâyaśaḥ /",
  "SA11sanss14u:440_0": "na rūpaṃ nârūpam ity ādi //",
  "SA11sanss14u:441_0": "tatra jinena jagasya kṛtena",
  "SA11sanss14u:442_0": "saṃvṛti deśita lokahitāya /",
  "SA11sanss14u:443_0": "yena jagat sugatasya sakāśe",
  "SA11sanss14u:444_0": "saṃjanayīha prasādasukhârthe //",
  "SA11sanss14u:445_0": "saṃvṛti prajñamayī narasiṃhaḥ",
  "SA11sanss14u:446_0": "ṣaḍgatayo bhaṇi satvagaṇānāṃ /",
  "SA11sanss14u:447_0": "narakatiraś ca tathâiva ca pretān",
  "SA11sanss14u:448_0": "āsurakāya narāṃś ca marūṃś ca //",
  "SA11sanss14u:449_0": "nīcakulāṃs tathôccakulāṃś ca",
  "SA11sanss14u:450_0": "āḍhyakulāṃś ca daridrakulāṃś cêty ādi //",
  "SA11sanss14u:451_0": "[ Bendall ed p257 ---> ]",
  "SA11sanss14u:452_0": "punaś côktaṃ /",
  "SA11sanss14u:453_0": "katamâiṣa dharmo yo bhagavatā vyākṛto 'nuttarāyāṃ samyaksaṃbodhau /",
  "SA11sanss14u:454_0": "kiṃ rūpam uta vedanâho śvit saṃjñôtâho saṃskārâtha vijñānaṃ bhagavatā vyākṛtam anuttarāyāṃ samyaksaṃbodhāv iti /",
  "SA11sanss14u:455_0": "teṣām etad abhūt /",
  "SA11sanss14u:456_0": "na rūpaṃ yāvan na vijñānaṃ bhagavatā vyākṛtam anuttarāyāṃ samyaksaṃbodhau /",
  "SA11sanss14u:457_0": "tat kasya hetoḥ /",
  "SA11sanss14u:458_0": "anutpādo hi rūpam anutpādo bodhiḥ /",
  "SA11sanss14u:459_0": "tat katham anutpādo 'nutpādam abhisaṃbudhyate /",
  "SA11sanss14u:460_0": "evaṃ yāvad vijñānam //",
  "SA11sanss14u:461_0": "pe //",
  "SA11sanss14u:462_0": "tad evam anupalabhyamāneṣu sarvadharmeṣu katamo 'tra buddhaḥ /",
  "SA11sanss14u:463_0": "katamā bodhiḥ /",
  "SA11sanss14u:464_0": "katamo bodhisatvaḥ /",
  "SA11sanss14u:465_0": "katamad vyākaraṇam /",
  "SA11sanss14u:466_0": "śūnyaṃ hi rūpaṃ rūpeṇa yāvad vijñānaṃ //",
  "SA11sanss14u:467_0": "pe //yāvad eva vyavahāramātram etat /",
  "SA11sanss14u:468_0": "nāmadheymātraṃ saṃketamātraṃ saṃvṛtimātraṃ prajñaptimātraṃ /",
  "SA11sanss14u:469_0": "nâlam atra paṇḍitair abhiniveśôtpādayitavyêti //",
  "SA11sanss14u:470_0": "tathâtrâivâhuḥ /",
  "SA11sanss14u:471_0": "nirmāṇaratayo devā yathā vayaṃ bhagavan /",
  "SA11sanss14u:472_0": "bhagavato bhāṣitasyârtham ājānīmaḥ /",
  "SA11sanss14u:473_0": "sarvadharmā bhūtakoṭir anantakoṭir anāvaraṇakoṭir apratiṣṭhitakoṭir ity ādi //",
  "SA11sanss14u:474_0": "sarvadharmā bhagavan bodhiḥ /",
  "SA11sanss14u:475_0": "svabhāvavirahitā boddhavyāḥ /",
  "SA11sanss14u:476_0": "antaśânantaryāṇy api bodhiḥ /",
  "SA11sanss14u:477_0": "tat kasya hetoḥ /",
  "SA11sanss14u:478_0": "aprakṛtikā hi bhagavan bodhir aprakṛtikāni ca pañcânantaryāṇi /",
  "SA11sanss14u:479_0": "tenôcyate ānantaryāṇi bodhir iti /",
  "SA11sanss14u:480_0": "tathā vihasyante bhagavan ye kecit parinirvātukāmāḥ /",
  "SA11sanss14u:481_0": "tat kasya hetoḥ /",
  "SA11sanss14u:482_0": "yadi kaścit saṃsārapratipa-",
  "SA11sanss14u:483_0": "[ Cambridge MS f114a ---> ]",
  "SA11sanss14u:484_0": "nno bhavet /",
  "SA11sanss14u:485_0": "sa nirvāṇaṃ paryeṣatae iti //",
  "SA11sanss14u:486_0": "punar uktaṃ /",
  "SA11sanss14u:487_0": "bhūtakoṭir iti bhagavan yad uktaṃ nirmāṇaratibhir devais tatra vayaṃ bhūtam api nôpalabhāmahe /",
  "SA11sanss14u:488_0": "kiṃ punar asya koṭim /",
  "SA11sanss14u:489_0": "tat kasya hetoḥ /",
  "SA11sanss14u:490_0": "yo hi kaścid bhagavan bhūtam upalabhate /",
  "SA11sanss14u:491_0": "koṭim api sa tasyôpalabhate dvaye câsau caratîti //",
  "SA11sanss14u:492_0": "tathâtrâiva sahāṃpatibrahmaṇā śāstā stutaḥ //",
  "SA11sanss14u:493_0": "supiti yatha naraḥ kṣudhâbhibhūtaḥ śatarasabhojanabhuñjino ca tṛptaḥ /",
  "SA11sanss14u:494_0": "na pi ca kṣudha na bhojanaṃ na satvaḥ supina yathâiva nidṛṣṭa sarvadharmāḥ //",
  "SA11sanss14u:495_0": "[ Bendall ed p258 ---> ]",
  "SA11sanss14u:496_0": "bhaṇi naru paṭhane manojñavācaṃ priyu bhavatī na ca saṃkramo 'sti vācaṃ /",
  "SA11sanss14u:497_0": "na ca vacana câsya rakta vācām upalabhase na ca tatra saṃśayo 'sti //",
  "SA11sanss14u:498_0": "śruṇati yatha manojña vīṇaśabdaṃ madhura na câsti svabhāvataḥ sa śabdaḥ /",
  "SA11sanss14u:499_0": "tathêmi vidu skandha prekṣamāṇo na labhati bhāvu svabhāvataḥ sumedhāḥ //",
  "SA11sanss14u:500_0": "pe //",
  "SA11sanss14u:501_0": "yatha naru iha śaṅkhaśabda śrutvā vimṛśati vidva kuto ya prādubhūtaḥ /",
  "SA11sanss14u:502_0": "na ca labhati svabhāva śūnyabhāvaṃ tatha tv aya dṛṣṭa narêndra sarvadharmāḥ /",
  "SA11sanss14u:502_1": "/yatha naru iha bhojanaṃ praṇītaṃ vimṛśati aṅgaśu siddham asvabhāvam /",
  "SA11sanss14u:503_0": "yatha rasu tatha te 'ṅga tatsvabhāvās tatha tv aya dṛṣṭa maharṣi sarvadharmāḥ //",
  "SA11sanss14u:504_0": "yatha naru ihêndrayaṣṭi dṛṣṭvā vimṛśati aṅgaśu niḥsvabhāva śūnyam /",
  "SA11sanss14u:505_0": "vimṛśatu yatha yaṣṭi te 'ṅga śūnyās tatha tv aya dṛṣṭa maharṣi sarvadharmāḥ /",
  "SA11sanss14u:505_1": "/puravara yathâṅgaśo vibhajya nagaru svabhāvatu nāmato na labdham /",
  "SA11sanss14u:506_0": "yatha nagara tathâṅga sarvaśūnyās tatha tv aya dṛṣṭa narêndra sarvadharmāḥ //",
  "SA11sanss14u:507_0": "mudita yatha narāga mukta bherī harṣa janeti svabhāvaśūnyaśabdā /",
  "SA11sanss14u:508_0": "svaru yatha tatha te 'ṅga tatsvabhāvaṃ tatha tv aya dṛṣṭa maharṣi sarvadharmāḥ //",
  "SA11sanss14u:509_0": "[ Bendall ed p259 ---> ]",
  "SA11sanss14u:510_0": "...",
  "SA11sanss14u:511_0": "...",
  "SA11sanss14u:512_0": "hanatu yatha narasya tāṃ hi bherīṃ pratighu na vidyati nâpi snehadhātuḥ /",
  "SA11sanss14u:513_0": "vimṛśatu bherîva te 'ṅga tatsvabhāvās tatha tv aya dṛṣṭa narêndra sarvadharmāḥ /",
  "SA11sanss14u:513_1": "/hanatu yatha narasya tāṃ hi bherīṃ svaru na sa manyati rāmayāmi lokam /",
  "SA11sanss14u:514_0": "svaru yatha tatha te 'ṅga tatsvabhāvāḥ",
  "SA11sanss14u:515_0": "[ Cambridge MS f114b ---> ]",
  "SA11sanss14u:516_0": "tatha tv aya dṛṣṭa narêndra sarvadharmāḥ //",
  "SA11sanss14u:517_0": "hanatu yatha narasya tasya bheryāṃ na pi svaru aṅgaśu nâpi sa svatantraḥ /",
  "SA11sanss14u:518_0": "svaru yatha tatha te 'ṅga tatsvabhāvās tatha tv aya dṛṣṭa maharṣi sarvadharmāḥ //",
  "SA11sanss14u:519_0": "punaś côktaṃ /",
  "SA11sanss14u:520_0": "satvârambaṇanāyakena kathitā maitrī śubhābhāvanā /",
  "SA11sanss14u:521_0": "satvaś câsya vibhāvitaḥ suviditaṃ niḥsatva sarvaṃ jagat /",
  "SA11sanss14u:522_0": "tatrâivaṃ dvipadôttamo 'kaluṣo niḥsaṃśayā mānasaḥ /",
  "SA11sanss14u:523_0": "tena tvā sugataṃ vibhāvitamatiṃ pūjema pūjâriham //",
  "SA11sanss14u:524_0": "duṣkhaṃ cā sugatā [[DOUBT]] daśaddiśigataṃ nâivaṃ parīdṛśyate /",
  "SA11sanss14u:525_0": "[ Bendall ed p260 ---> ]",
  "SA11sanss14u:526_0": "satveṣū karuṇā ca nāma bhaṇitā devâtideva tvayā /",
  "SA11sanss14u:527_0": "evaṃ bho jinapuṅgavā jinamataṃ ajñāta yathāvataḥ /",
  "SA11sanss14u:528_0": "tena tvāṃ dvipadôttamā naravarāḥ pūjema pūjâriham //",
  "SA11sanss14u:529_0": "satvānâiva na duṣkhaṃ śākyamuninā yasyâpanītaṃ dukhaṃ /",
  "SA11sanss14u:530_0": "jātās te muditāś ca hṛṣṭamanaso 'ratīś ca tair nôditāḥ //",
  "SA11sanss14u:531_0": "evaṃ buddhanayaṃ acintiyanayaṃ yāthāvato jānato /",
  "SA11sanss14u:532_0": "tasmāt pūjiya tvāṃ narāṇa pravaraṃ prāyema prāptaṃ phalaṃ //",
  "SA11sanss14u:533_0": "kāyaḥ kāyavivarjitena muninā nâsādito mārgatāṃ /",
  "SA11sanss14u:534_0": "nâivaṃ te smṛtināyakā na bhaṇitā nâiva pramuṣṭā smṛtiḥ //",
  "SA11sanss14u:535_0": "uktaṃ cô sugatena bhāvapathimāḥ kāyaṃ gatā bhāvanāḥ /",
  "SA11sanss14u:536_0": "evaṃ buddhanayaṃ viditva sugatā pūjā kṛtā tāyinaḥ //",
  "SA11sanss14u:537_0": "bhāvethaḥ śamathaṃ vipaśyanam ayaṃ mārgaṃ dukhā śāntaye /",
  "SA11sanss14u:538_0": "[ Bendall ed p261 ---> ]",
  "SA11sanss14u:539_0": "śāntās te bhagavan savāsanamalā yehī jagat kliṣyate //",
  "SA11sanss14u:540_0": "śamathaś câtha vipaśyanā na ca malā sarve 'ti śūnyā mune /",
  "SA11sanss14u:541_0": "asmin devagaṇā na kāṅkṣa kvacanā pūjentu tvāṃ nāyakaṃ /",
  "SA11sanss14u:542_0": "ity ādi //",
  "SA11sanss14u:543_0": "punar uktaṃ /",
  "SA11sanss14u:544_0": "śūnyaṃ hi cakṣuś cakṣuḥsvabhāvena /",
  "SA11sanss14u:545_0": "yasya ca dharmasya svabhāvo na vidyate so 'vastukaḥ /",
  "SA11sanss14u:546_0": "yo 'vastukaḥ so 'pariniṣpannaḥ yo 'pariniṣpannaḥ sa nôtpadyate na nirudhyate /",
  "SA11sanss14u:547_0": "pe //",
  "SA11sanss14u:548_0": "yat triṣv apy adhvasu nôpalabhyate na tac cakṣur nêndriyaṃ kathaṃ tasya vyavahāro jñeyaḥ /",
  "SA11sanss14u:549_0": "tad yathâpi nāma riktamuṣṭir alīkaḥ /",
  "SA11sanss14u:550_0": "yāvad eva nāmamātraṃ nô tu khalu paramâ-",
  "SA11sanss14u:551_0": "[ Cambridge MS f115a ---> ]",
  "SA11sanss14u:552_0": "rthato riktam upalabhyate na muṣṭiḥ /",
  "SA11sanss14u:553_0": "evaṃ cakṣuś cêndriyaṃ ca rikte muṣṭisadṛśam alīkam asadbhūtaṃ tucchaṃ mṛṣāmoṣadharme bālôpalāpanaṃ mūrkhasaṃmohanam yāvad eva nāmamātram /",
  "SA11sanss14u:554_0": "punar atrâivâha /",
  "SA11sanss14u:555_0": "svapnântare mahāvṛṣṭir āsravāṇāṃ pravartanā /",
  "SA11sanss14u:556_0": "darśitā te mahāvīrâsravôtpattipaṇḍitāḥ //",
  "SA11sanss14u:557_0": "svapne yathā śiraśchedo dṛṣṭas te āsravakṣayaḥ /",
  "SA11sanss14u:558_0": "darśitaḥ sarvavijñānāṃ sarvadarśin namo 'stu te //",
  "SA11sanss14u:559_0": "atrâiva ca drumeṇa kinnararājena bhagavān pṛṣṭaḥ pratyāha /",
  "SA11sanss14u:560_0": "yad vadasi śūnyatāṃ ca vyākaraṇaṃ /",
  "SA11sanss14u:561_0": "câpy ahaṃ na jānāmi /",
  "SA11sanss14u:562_0": "syād yadi kiṃcid aśūnyaṃ na bhavej jinenâsya vyākaraṇam //",
  "SA11sanss14u:563_0": "kiṃkāraṇaṃ /",
  "SA11sanss14u:564_0": "tathā hi /",
  "SA11sanss14u:565_0": "sthitaṃ bhavet tat svake bhave /",
  "SA11sanss14u:566_0": "kūṭasthanirvikāraṃ /",
  "SA11sanss14u:567_0": "na tasya vṛddhir na parihāṇiḥ /",
  "SA11sanss14u:568_0": "na kriyā na ca kāraṇaṃ /",
  "SA11sanss14u:569_0": "yat svabhāvaśūnyam ādarśamaṇḍale supariśuddhe saṃdṛśyate pratibi-",
  "SA11sanss14u:570_0": "[ Bendall ed p262 ---> ]",
  "SA11sanss14u:571_0": "mbam /",
  "SA11sanss14u:572_0": "tathâiva druma jānīhîmān dharmān /",
  "SA11sanss14u:573_0": "avikāraṃ dharmadhātum imāṃ ca pūjāṃ drumâṅgaśo vicārayasi /",
  "SA11sanss14u:574_0": "aṅgaśo nirīkṣya pūjāṃ /",
  "SA11sanss14u:575_0": "katame 'vikāriṇo 'ṅgāḥ //",
  "SA11sanss14u:576_0": "yad api ca nirīhakatvaṃ kriyāṃ ca na jānase mayā proktaṃ /",
  "SA11sanss14u:577_0": "śakaṭâṅga saṃnipātaṃ nirīkṣva śakaṭasya câiva kriyāṃ //",
  "SA11sanss14u:578_0": "karma ca me ākhyātaṃ kartā na vidyate daśasu dikṣu /",
  "SA11sanss14u:579_0": "vātêritād iva taror yathā hi nivartate vahniḥ //",
  "SA11sanss14u:580_0": "na ca māruto na ca taruś cetayati hutâśanaṃ ca yajane /",
  "SA11sanss14u:581_0": "na nivartate vahnis tathâiva karmasya kartāraḥ //",
  "SA11sanss14u:582_0": "yad api vadase na ca saṃcaya puṇyasya hi vidyate /",
  "SA11sanss14u:583_0": "sucaritasya samudāgamaś ca /",
  "SA11sanss14u:584_0": "bodhis tasyâpi śṛṇu kramanta tvaṃ /",
  "SA11sanss14u:585_0": "yathā bhaṇasi manuṣyāṇām āyuḥparimāṇaṃ varṣaśataṃ jīvin /",
  "SA11sanss14u:586_0": "na câsti varṣapuñjī /",
  "SA11sanss14u:587_0": "ayam api samudāgamas tadvad iti //",
  "SA11sanss14u:588_0": "bhagavatyām apy uktaṃ /",
  "SA11sanss14u:589_0": "kiṃ punar āyuṣman subhūte utpanno dharmôtpadyate utânutpannaḥ /",
  "SA11sanss14u:590_0": "subhūtir āha /",
  "SA11sanss14u:591_0": "nâham āyuṣman śāriputrôtpannasya dharmasyôtpattim icchā-",
  "SA11sanss14u:592_0": "[ Cambridge MS f115b ---> ]",
  "SA11sanss14u:593_0": "mi na cânutpannasyêti //",
  "SA11sanss14u:594_0": "[ Bendall ed p263 ---> ]",
  "SA11sanss14u:595_0": "dharmasaṃgītyām apy uktaṃ /",
  "SA11sanss14u:596_0": "tathatā tathatêti kulaputra śūnyatāyâitad adhivacanaṃ /",
  "SA11sanss14u:597_0": "sā ca śūnyatā nôtpadyate na nirudhyate /",
  "SA11sanss14u:598_0": "āha /",
  "SA11sanss14u:599_0": "yady evaṃ dharmāḥ śūnyôktā bhagavatā tasmāt sarvadharmā nôtpatsyante na nirotsyante /",
  "SA11sanss14u:600_0": "nirārambho bodhisatvaḥ /",
  "SA11sanss14u:601_0": "āha /",
  "SA11sanss14u:602_0": "evam eva kulaputra tathā yathâbhisaṃbudhyase sarvadharmā nôtpadyante na nirudhyante /",
  "SA11sanss14u:603_0": "āha /",
  "SA11sanss14u:604_0": "yad etad uktaṃ bhagavatā /",
  "SA11sanss14u:605_0": "saṃskṛtā dharmôtpadyante nirudhyante cêty asya tathāgatabhāṣitasya ko 'bhiprāyaḥ /",
  "SA11sanss14u:606_0": "āha /",
  "SA11sanss14u:607_0": "utpādanirodhâbhiniviṣṭaḥ kulaputra lokasaṃniveśaḥ /",
  "SA11sanss14u:608_0": "tatra tathāgato mahākāruṇiko lokasyôttrāsapadaparihārârthaṃ vyavahāravaśād uktavān utpadyante nirudhyante cêti /",
  "SA11sanss14u:609_0": "na câtra kasyacid dharmasyôtpādo na nirodhêti //",
  "SA11sanss14u:610_0": "punar atra evôktaṃ /",
  "SA11sanss14u:611_0": "tatra bhagavaṃś cakṣūrūpeṣu na raṇati śrotraṃ /",
  "SA11sanss14u:612_0": "śabdeṣu /",
  "SA11sanss14u:613_0": "yāvan manodharmeṣu na raṇati /",
  "SA11sanss14u:614_0": "sa dharmaḥ /",
  "SA11sanss14u:615_0": "tatra kathaṃ cakṣūrūpeṣu na raṇati /",
  "SA11sanss14u:616_0": "saṃsargâbhāvāt /",
  "SA11sanss14u:617_0": "na hi cakṣūrūpeṇa saṃsṛjyate /",
  "SA11sanss14u:618_0": "yāvan na manodharmeṇa saṃsṛjyate /",
  "SA11sanss14u:619_0": "yan na saṃsṛjyate tan na raṇati /",
  "SA11sanss14u:620_0": "advitīyasya bhagavan dharmasya raṇaṃ nâsti /",
  "SA11sanss14u:621_0": "advitīyāś ca bhagavan sarvadharmāḥ parasparaṃ na jānanti na vijānanti /",
  "SA11sanss14u:622_0": "na kalpayanti na vikalpayanti /",
  "SA11sanss14u:623_0": "na saṃbhavanti na visaṃbhavanti /",
  "SA11sanss14u:624_0": "na hīyante na varddhante /",
  "SA11sanss14u:625_0": "na rajyanti /",
  "SA11sanss14u:626_0": "na virajyanti /",
  "SA11sanss14u:627_0": "na saṃsaranti na parinirvānti nâite kasyacit /",
  "SA11sanss14u:628_0": "nâiṣāṃ kaścit /",
  "SA11sanss14u:629_0": "nâite bhagavan dharmôdvijante na saṃkliśyante na vyavadāyante /",
  "SA11sanss14u:630_0": "evam ahaṃ bhagavan jānāmy evam avabudhye /",
  "SA11sanss14u:631_0": "yad apy ahaṃ /",
  "SA11sanss14u:632_0": "bhagavann evaṃ vadāmi /",
  "SA11sanss14u:633_0": "evam ahaṃ jānāmy evam ahaṃ budhyāmîti /",
  "SA11sanss14u:634_0": "āyatanānām eṣa vikāraḥ /",
  "SA11sanss14u:635_0": "na ca bhagavann āyatanānām evaṃ bhavati /",
  "SA11sanss14u:636_0": "asmākam eṣa vikārêti /",
  "SA11sanss14u:637_0": "yo hy evaṃ jānāti sa na kenacit sārddhaṃ vivadati /",
  "SA11sanss14u:638_0": "yan na vivadati tac chramaṇadharmam anusaratîti /",
  "SA11sanss14u:639_0": "tathā dharmadarśanaṃ-",
  "SA11sanss14u:640_0": "[ Cambridge MS f116a ---> ]",
  "SA11sanss14u:641_0": "buddhadarśanaṃ sarvasatvadarśanaṃ sarvasatva-",
  "SA11sanss14u:642_0": "[ Bendall ed p264 ---> ]",
  "SA11sanss14u:643_0": "hetupratyayadarśanaṃ śūnyatādarśanaṃ śūnyatādarśanam adarśanaṃ /",
  "SA11sanss14u:644_0": "adarśanaṃ bhagavan sarvadharmāṇāṃ darśanaṃ samyagdarśanam iti //",
  "SA11sanss14u:645_0": "katham anadhiṣṭhānā saṃvṛtir yuktā /",
  "SA11sanss14u:646_0": "kathaṃ punar ayuktā /",
  "SA11sanss14u:647_0": "yathâsati sthāṇau puruṣabhrāntiḥ /",
  "SA11sanss14u:648_0": "kasya punaḥ śūnyatāvādinaḥ paramârthataḥ sthāṇuḥ siddho yadāśrayāt puruṣabhrāntiḥ syād /",
  "SA11sanss14u:649_0": "amūlâiva ca sarvadharmās tatvato mūlânupapatteḥ //",
  "SA11sanss14u:650_0": "tathā côktam āryavimalakīrtinirdeśe /",
  "SA11sanss14u:651_0": "abhūtaparikalpasya kiṃ mūlaṃ /",
  "SA11sanss14u:652_0": "āha /",
  "SA11sanss14u:653_0": "viparyastā saṃjñā mūlaṃ /",
  "SA11sanss14u:654_0": "āha /",
  "SA11sanss14u:655_0": "viparyastāyāḥ saṃjñāyāḥ kiṃ mūlaṃ /",
  "SA11sanss14u:656_0": "apratiṣṭhānaṃ mūlaṃ /",
  "SA11sanss14u:657_0": "āha /",
  "SA11sanss14u:658_0": "apratiṣṭhāyāḥ kiṃ mūlaṃ /",
  "SA11sanss14u:659_0": "āha /",
  "SA11sanss14u:660_0": "yan mañjuśrīr apratiṣṭhānaṃ na tasya kiñcin mūlam iti hy apratiṣṭhānamūlapratiṣṭhitāḥ sarvadharmêti /",
  "SA11sanss14u:661_0": "iyaṃ samāsataḥ prajñāpāramitā cittaśuddhyarthinā bhāvayitavyā /",
  "SA11sanss14u:662_0": "bhāvayitvā ca kleśaripuraṇakuśalena bhavitavyaṃ /",
  "SA11sanss14u:663_0": "na svagṛhaśūreṇa //",
  "SA11sanss14u:664_0": "yathôktam āryadharmasaṃgītisūtre /",
  "SA11sanss14u:665_0": "na śūnyatāvādī lokadharmaiḥ saṃhriyate 'niśritatvāt /",
  "SA11sanss14u:666_0": "na sa lābhena saṃhṛṣyāti /",
  "SA11sanss14u:667_0": "alābhena na vimanā bhavati /",
  "SA11sanss14u:668_0": "yaśasā na vismayate 'yaśasā na saṃkucati /",
  "SA11sanss14u:669_0": "nindayā nâvalīyate /",
  "SA11sanss14u:670_0": "praśaṃsayā nânunīyate /",
  "SA11sanss14u:671_0": "sukhena na rajyate duṣkhena na virajyate /",
  "SA11sanss14u:672_0": "yo hy evaṃ lokadharmair na saṃhriyate sa śūnyatāṃ jānītae iti //",
  "SA11sanss14u:673_0": "tathā śūnyatāvādino na kvacid anurāgo na virāgaḥ /",
  "SA11sanss14u:674_0": "yasmin rajyeta tac chūnyam eva jānīte /",
  "SA11sanss14u:675_0": "śūnyam eva paśyati /",
  "SA11sanss14u:676_0": "nâsau śūnyatāṃ jānīte yaḥ kvacid dharme rajyate vā virajyate vā tathā nâsau śūnyatāṃ jānīte yaḥ kenacit sārddhaṃ vigrahaṃ vivādaṃ vā kuryāc chūnyam eva jānīte tac chūnyam eva paśyatîty ādi /",
  "SA11sanss14u:677_0": "etat saṃkṣepāc cittaśodhanam //",
  "SA11sanss14u:678_0": "[ Bendall ed p265 ---> ]",
  "SA11sanss14u:679_0": "athâivam api paramaviśuddhir dharmadarśane sati /",
  "SA11sanss14u:680_0": "iha pañcakaṣāyasaṃkliṣṭasya kalyāṇamitrâvasāditasya vā saṃkṣepeṇa tāvat kutra",
  "SA11sanss14u:681_0": "[ Cambridge MS f116b ---> ]",
  "SA11sanss14u:682_0": "yatnaṃ kṛtvā śīghraṃ cittaśuddhir bhavati /",
  "SA11sanss14u:683_0": "ātmabahumānaparâvajñātyāge 'nayor mūlam ātmasatvadṛṣṭiḥ /",
  "SA11sanss14u:684_0": "sā câitadabhyāsāt sukaraṃ prahīyatae iti paragauravam ātmâvajñā câivaṃ bhāvanīyā //",
  "SA11sanss14u:685_0": "yadi satvo yadi skandhāḥ kṣamatā sarvathā sthitā /",
  "SA11sanss14u:686_0": "ekasya hi parâtmatvaṃ viruddhaṃ saṃbhavet kathaṃ //",
  "SA11sanss14u:687_0": "vinâlambanam apy etad ācaranty eva dehinaḥ /",
  "SA11sanss14u:688_0": "anādikalyānâbhyāsāt kim abhyāsasya duṣkaram //",
  "SA11sanss14u:689_0": "evam abhyāsavaśyatve tulye kasmāt sukhôdayam /",
  "SA11sanss14u:690_0": "paragauravam utsṛjya svasukhāyān yad iṣyate //",
  "SA11sanss14u:691_0": "cintāmaṇir yathôktāś ca santi gauravahetavaḥ /",
  "SA11sanss14u:692_0": "na tu me gauravāt saukhyam ihâpi janadurbhagāt //",
  "SA11sanss14u:693_0": "tasmāt satvântare yadvad rūkṣamatsaramāninaḥ /",
  "SA11sanss14u:694_0": "ātmasnehavato vṛttir bhāvayet tadviparyayam //",
  "SA11sanss14u:695_0": "ātmano bahumāno 'yaṃ stutinindâdisekataḥ /",
  "SA11sanss14u:696_0": "vardhate nārakavaśāt sekān narakavahnivat //",
  "SA11sanss14u:697_0": "[ Bendall ed p266 ---> ]",
  "SA11sanss14u:698_0": "śabdas tāvad acittatvān māṃ stautîti na saṃbhavaḥ /",
  "SA11sanss14u:699_0": "paraḥ kila mayi prītêty ayaṃ me matibhramaḥ //",
  "SA11sanss14u:700_0": "tattuṣṭyâiva mama prītiḥ sāmānye na sadā astu sā /",
  "SA11sanss14u:701_0": "tatsukhena na cet kāryaṃ tena tuṣṭena kiṃ mama //",
  "SA11sanss14u:702_0": "anyatra mayi vā prītyā kiṃ hi me parakīyayā /",
  "SA11sanss14u:703_0": "na me pareṇa tuṣṭena kāye saukhyam ihâṇv api //",
  "SA11sanss14u:704_0": "evaṃ jñātvā prahātavyā kalpanā nirvibandhanā /",
  "SA11sanss14u:705_0": "akīrtinindā satkārâivaṃ jñeyāś ca niṣphalāḥ //",
  "SA11sanss14u:706_0": "na dharmo nâyur ārogyaṃ na balaṃ vandanâdibhiḥ /",
  "SA11sanss14u:707_0": "yadvad utprāsyamānasya vikārair anyakāyikaiḥ //",
  "SA11sanss14u:708_0": "hṛṣṭasyâtha viṣaṇṇasya lābhâlābhau samôdayau /",
  "SA11sanss14u:709_0": "vivarjya niṣphalaṃ tasmād bhaveyaṃ śailamānasaḥ //",
  "SA11sanss14u:710_0": "saṃstavatyāgāc ca śīghraṃ cittaviśuddhir bhavati /",
  "SA11sanss14u:711_0": "iti //",
  "SA11sanss14u:712_0": "tatrâpi cintyate /",
  "SA11sanss14u:713_0": "nimittôdgrahasaṃbhūtā pratyabhijñā punaḥ punaḥ /",
  "SA11sanss14u:714_0": "utpādayaty anunayaṃ jāyate pratigho 'py ataḥ //",
  "SA11sanss14u:715_0": "pratighânunayau yasya tasya pāpam avāritam /",
  "SA11sanss14u:716_0": "abhyākhyānāni citrāṇi mātsaryaṃ cêrṣyayā saha //",
  "SA11sanss14u:717_0": "[ Bendall ed p267 ---> ]",
  "SA11sanss14u:718_0": "lābhâdikāmatā nāmêty ādy āvartate bahu /",
  "SA11sanss14u:719_0": "tasmāt sarvaprayatnena saṃstavaṃ pra-",
  "SA11sanss14u:720_0": "[ Cambridge MS f117a ---> ]",
  "SA11sanss14u:721_0": "haren muniḥ // sādṛśyād anyad apy etad vārisrotovad īkṣyate /",
  "SA11sanss14u:722_0": "tad evêdam iti bhrāntyā tatve tiṣṭhāmy ato balāt //",
  "SA11sanss14u:723_0": "avastu câitat sādṛśyaṃ duṣkhaṃ ca janayiṣyati /",
  "SA11sanss14u:724_0": "ahaṃ câitac ca sarvaṃ ca na cirān na bhaviṣyati /",
  "SA11sanss14u:725_0": "iti //",
  "SA11sanss14u:726_0": "ātmabhāvapariśuddhiś caturdaśaḥ paricchedaḥ //",
  "SA11sanss14u:727_0": "Copyright (c) 2002 by Jens Braarvig - Oslo"
}