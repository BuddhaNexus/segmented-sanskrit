{
    "K10dvtasutu:0": " Devatāsūtra (GBM 1542.5)",
    "K10dvtasutu:1": " evaṃ mayā śrutam ekasmiṃ samaye bhagavāṃ cchrāvastyāṃ viharati sma (Ds; GBM 1542.6)",
    "K10dvtasutu:2": " jetavane 'nāthapiṇḍadasyārāme athānyatamā devatā atikrāntavarṇā atikrāntāyāṃ rātryāṃ yena bhagavāṃs tenopasaṃkrāntā (Ds; GBM 1542.7)",
    "K10dvtasutu:3": " upasaṃkramya bhagavataḥ pādau śirasā vanditvā ekānte niṣaṇṇā /",
    "K10dvtasutu:4": " atha tasyā devatāyā varṇānubhāvena sarvaṃ jetavanaṃ udāreṇāvabhāsena (Ds; GBM 1542.8)",
    "K10dvtasutu:5": " sphuṭam abhūt /",
    "K10dvtasutu:6": " ekānte niṣaṇṇā sā devatā tasyāṃ velāyām imāṃ gāthām abhāṣata",
    "K10dvtasutu:7": " kiṃ nu taṃ niśitaṃ śastraṃ kiṃ vā hālāhalaṃ viṣaṃ /",
    "K10dvtasutu:8": " ko nu prajvālito vahni kiṃ vā tad dāruṇaṃ tamaḥ 1 (Ds; GBM 1543.1)",
    "K10dvtasutu:9": " bhagavān āha /",
    "K10dvtasutu:10": " duṣṭā vāṅ niśitaṃ śastraṃ rāgo hālāhalaṃ viṣaṃ /",
    "K10dvtasutu:11": " dveṣaḥ prajvālito vahni 'vidyā tad dāruṇaṃ tamaḥ 2",
    "K10dvtasutu:12": " devatā prāha (Ds; GBM 1543.2)",
    "K10dvtasutu:13": " gṛhītaṃ kiṃ nu martyena kiṃ vā tad yad ihojjhitaṃ /",
    "K10dvtasutu:14": " abhedyaṃ kavacaṃ kiṃ nu kiṃ vā tīkṣṇam ihāyudhaṃ / 3",
    "K10dvtasutu:15": " bhagavān āha /",
    "K10dvtasutu:16": " gṛhītaṃ yat svayaṃ dattaṃ yad gṛhe tad ihojjhitaṃ / (Ds; GBM 1543.3)",
    "K10dvtasutu:17": " abhedyaṃ kavacaṃ kṣānti prajñā tīkṣṇam ihāyudham / 4",
    "K10dvtasutu:18": " devatā prāha /",
    "K10dvtasutu:19": " ko nv asau procyate cauro dhanaṃ kiṃ vā satāṃ mataṃ /",
    "K10dvtasutu:20": " ke vā sadevake loke procyante muṣitā iti / 5 (Ds; GBM 1543.4)",
    "K10dvtasutu:21": " bhagavān āha /",
    "K10dvtasutu:22": " vitarkaḥ kuśalaś cauro dhanaṃ śīlaṃ satāṃ mataṃ /",
    "K10dvtasutu:23": " te cāpi muṣitā loke yaiḥ śīlaṃ vinipātitam / 6 (Ds; GBM 1543.5)",
    "K10dvtasutu:24": " devatā prāha /",
    "K10dvtasutu:25": " ko nv asau sukhito jñeya ko vā yaḥ parameśvaraḥ",
    "K10dvtasutu:26": " ko vā vibhūṣito nityaṃ brūhi ko vā viḍaṃbitaḥ 7",
    "K10dvtasutu:27": " bhagavān āha / (Ds; GBM 1543.6)",
    "K10dvtasutu:28": " alpecchaḥ sukhito jñeyaḥ saṃtuṣṭo parameśvaraḥ",
    "K10dvtasutu:29": " śīlavāṃ vibhūṣito nityaṃ bhraṣṭaśīlo viḍaṃbitaḥ 8",
    "K10dvtasutu:30": " devatā prāha /",
    "K10dvtasutu:31": " kiṃ svid agnir na dahati na bhinatti ca mārutaḥ (Ds; GBM 1543.7)",
    "K10dvtasutu:32": " kiṃ svin na kledayanty āpaḥ plāvayanto vasundharām / 9",
    "K10dvtasutu:33": " bhagavān āha /",
    "K10dvtasutu:34": " puṇyam agnir na dahati na bhinatti ca mārutaḥ",
    "K10dvtasutu:35": " puṇyaṃ na kledayanty āpaḥ plāvayanto vasundharām / 10 (Ds; GBM 1543.8)",
    "K10dvtasutu:36": " devatā prāha /",
    "K10dvtasutu:37": " kiṃ svid rājā ca caurāś ca spandamānā samudyatā /",
    "K10dvtasutu:38": " nāpahartuṃ śaknuvanti striyā vā puruṣasya vā / 11 (Ds; GBM 1544.1)",
    "K10dvtasutu:39": " bhagavān āha /",
    "K10dvtasutu:40": " puṇyaṃ rājā ca caurāś ca spandamānā samudyatā /",
    "K10dvtasutu:41": " nāpahartuṃ śaknuvanti striyā vā puruṣasya vā / 12",
    "K10dvtasutu:42": " devatā prāha /",
    "K10dvtasutu:43": " vatsalo bāndhavaḥ ko 'sau ko vā duṣṭāśayo ripuḥ (Ds; GBM 1544.2)",
    "K10dvtasutu:44": " kiṃ vā tad dāruṇaṃ duḥkhaṃ kiṃ vā paramaṃ sukham / 13",
    "K10dvtasutu:45": " bhagavān āha /",
    "K10dvtasutu:46": " vatsalo bāndhavaḥ puṇyaṃ pāpaṃ duṣṭāśayo ripuḥ (Ds; GBM 1544.3)",
    "K10dvtasutu:47": " nārakaṃ dāruṇaṃ duḥkhaṃ śuddhā bhāvaḥ paramaṃ sukham / 14",
    "K10dvtasutu:48": " devatā prāha /",
    "K10dvtasutu:49": " kenāyam āvṛto lokaḥ kena loko vaśīkṛtaḥ",
    "K10dvtasutu:50": " kena tyajati mitrāṇi kena svargaṃ na gacchati / 15 (Ds; GBM 1544.4)",
    "K10dvtasutu:51": " bhagavān āha /",
    "K10dvtasutu:52": " ajñānenāvṛto loko mohena ca vaśīkṛtaḥ",
    "K10dvtasutu:53": " lobhāt tyajati mitrāṇi saṃgāt svargaṃ na gacchati / 16 (Ds; GBM 1544.5)",
    "K10dvtasutu:54": " devatā prāha /",
    "K10dvtasutu:55": " kiṃ tat priyam apathyaṃ ca kiṃ vā pathyaṃ na ca priyaṃ",
    "K10dvtasutu:56": " ko vā pīḍākaro vyādhiḥ ko 'sāv eko bhiṣag varaḥ / 17",
    "K10dvtasutu:57": " bhagavān āha /",
    "K10dvtasutu:58": " kāmāḥ priyā apathyāś ca mokṣaḥ pathyo na ca priyaḥ (Ds; GBM 1544.6)",
    "K10dvtasutu:59": " rāgaḥ pīḍākaro vyādhir buddhaś caiko bhiṣag varaḥ / 18",
    "K10dvtasutu:60": " devatā prāha /",
    "K10dvtasutu:61": " kena mitrāṇi vardhante kena śāmyanti śatravaḥ (Ds; GBM 1544.7)",
    "K10dvtasutu:62": " kena svargam avāpnoti kena mokṣaṃ ca gacchati / 19",
    "K10dvtasutu:63": " bhagavān āha /",
    "K10dvtasutu:64": " tyāgān mitrāṇi vardhante maitryā śāmyanti śatravaḥ",
    "K10dvtasutu:65": " śīlāt svargam avāpnoti jñānān mokṣaṃ ca gacchati / 20 (Ds; GBM 1544.8)",
    "K10dvtasutu:66": " devatā prāha /",
    "K10dvtasutu:67": " idaṃ saṃśayam adyāpi mama tvaṃ chettum arhasi /",
    "K10dvtasutu:68": " asmāl lokāt paraṃ lokaṃ ko gato 'tyantavaṃcitaḥ / 21 (Ds; GBM 1545.1)",
    "K10dvtasutu:69": " bhagavān āha /",
    "K10dvtasutu:70": " vidyamāneṣu bhogeṣu puṇyaṃ yena na saṃcitaṃ /",
    "K10dvtasutu:71": " asmāl lokāt paraṃ lokaṃ so gato 'tyantavaṃcitaḥ / 22",
    "K10dvtasutu:72": " devatā prāha (Ds; GBM 1545.2)",
    "K10dvtasutu:73": " cirasya bata paśyāmi brāhmaṇaṃ parinirvṛtaṃ /",
    "K10dvtasutu:74": " sarvavairabhayātītaṃ tīrṇaṃ loke viṣaktikām // 23",
    "K10dvtasutu:75": " ity uktvā sā devatā bhagavato bhāṣitam (Ds; GBM 1545.3)",
    "K10dvtasutu:76": " abhinandyānumodya bhagavataḥ pādau śirasā vanditvā bhagavato 'ntikāt prakrāntā // *********************************************************************************",
    "K10dvtasutu:77": " Alpadevatāsūtra = Ads",
    "K10dvtasutu:78": " evaṃ mayā śrutam ekasmiṃ samaye bhagavāṃ cchrāvastyāṃ (Ads; GBM 1545.4)",
    "K10dvtasutu:79": " viharati sma jetavane anāthapiṇḍadasyārāme athānyatamā devatā atikrāntavarṇā atikrāntāyāṃ rātryāṃ yena bhagavāṃs (Ads; GBM 1545.5)",
    "K10dvtasutu:80": " tenopasaṃkrāntā upasaṃkramya bhagavataḥ pādau śirasā vanditvaikānte niṣaṇṇā apīdānīṃ tasyā devatāyā varṇānubhāvena (Ads; GBM 1545.6)",
    "K10dvtasutu:81": " sarvaṃ jetavanaṃ udāreṇāvabhāsena sphuṭam abhūt /",
    "K10dvtasutu:82": " ekānte niṣaṇṇā sā devatā tasyāṃ velāyāṃ gāthām abhāṣata //",
    "K10dvtasutu:83": " kiṃśīlāḥ kiṃsamācārāḥ ke guṇāḥ kena karmaṇā / (Ads; GBM 1545.7)",
    "K10dvtasutu:84": " ke .e .ihādi .. prājñāḥ ke janā svargagāminaḥ 1",
    "K10dvtasutu:85": " tasyā śāstā vyākārṣī devatā .. .. .. .. ..ḥ (Ads; GBM 1545.8)",
    "K10dvtasutu:86": " śrūyatāṃ devate mahyaṃ ye janā svargagāminaḥ 2",
    "K10dvtasutu:87": " prāṇātipātād viratā suśīlāḥ saṃyame ratāḥ",
    "K10dvtasutu:88": " yena hiṃsanti bhūtāni te janāḥ svargagāminaḥ 3"
}