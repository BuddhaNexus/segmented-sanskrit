{
  "GSP30partrvpu:0": "[p.] refers to page numbers of ed. R. Gnoli Roma 1985.",
  "GSP30partrvpu:1": "[Sp] refers to page numbers of J.Singh's ed. Delhi 1994.",
  "GSP30partrvpu:2": "Parātriṃśikāvivaraṇa",
  "GSP30partrvpu:3": "%[p.187]",
  "GSP30partrvpu:4": "oṃ namaḥ śivāya",
  "GSP30partrvpu:5": "vimalakalāśrayābhinavasṛṣṭimahā jananī bharitatanuś ca pañcamukhaguptarucir janakaḥ /",
  "GSP30partrvpu:6": "tad ubhayayāmalasphuritabhāvavisargamayaṃ hṛdayam anuttarāmṛtakulaṃ mama saṃsphuratāt // ParTriVi_Mang.1 //",
  "GSP30partrvpu:7": "yasyām antar viśvam etad vibhāti bāhyābhāsaṃ bhāsamānaṃ visṛṣṭau /",
  "GSP30partrvpu:8": "kṣobhe kṣīṇe 'nuttarāyāṃ sthitau tāṃ vande devīṃ svātmasaṃvittim ekām // ParTriVi_Mang.2 //",
  "GSP30partrvpu:9": "naraśaktiśivātmakaṃ trikaṃ hṛdaye yā vinidhāya bhāsayet /",
  "GSP30partrvpu:10": "praṇamāmi parām anuttarāṃ nijabhāsāṃ pratibhācamatkṛtim // ParTriVi_Mang.3 //",
  "GSP30partrvpu:11": "jayaty anarghamahimā vipāśitapaśuvrajaḥ /",
  "GSP30partrvpu:12": "śrīmān ādyaguruḥ śambhuḥ śrīkaṇṭhaḥ parameśvaraḥ // ParTriVi_Mang.4 //",
  "GSP30partrvpu:13": "nijaśiṣyavibodhāya prabuddhasmaraṇāya ca /",
  "GSP30partrvpu:14": "mayābhinavaguptena śramo 'yaṃ kriyate manāk // ParTriVi_Mang.5 //",
  "GSP30partrvpu:15": "_____________________________________________________________",
  "GSP30partrvpu:16": "ParTri 1:",
  "GSP30partrvpu:17": "śrīdevī uvāca",
  "GSP30partrvpu:18": "anuttaraṃ kathaṃ deva sadyaḥkaulikasiddhidam /",
  "GSP30partrvpu:19": "yena vijñātamātreṇa khecarīsamatāṃ vrajet // ParTri_1 //",
  "GSP30partrvpu:20": "_____________________________________________________________",
  "GSP30partrvpu:21": "parameśvaraḥ pañcavidhakṛtyamayaḥ satatam anugrahamayyā parārūpayā śaktyā ākrānto vastuto 'nugrahaikātmaiva na hi śaktiḥ śivād bhedam āmarśayet /",
  "GSP30partrvpu:22": "%",
  "GSP30partrvpu:23": "%[p.188]",
  "GSP30partrvpu:24": "%",
  "GSP30partrvpu:25_0": "sā ca śaktiḥ lokānugrahavimarśamayī prathamataḥ parāmarśamayapaśyantyāsūtrayiṣyamāṇānantaśaktiśatāvibhinnā",
  "GSP30partrvpu:25_1": "prathamataraṃ paramahāmantramayyām adeśakālakalitāyāṃ saṃvidi nirūḍhā tāvatpaśyantyudbhaviṣyaduktipratyuktyavibhāgenaiva",
  "GSP30partrvpu:25_2": "vartate / saiva ca sakalapramātṛsaṃvidadvayamayī satatam eva vartamānarūpā / tatas",
  "GSP30partrvpu:25_3": "tu paśyantī yad yat abhīpsitaṃ tat tad eva samucitakāraṇaniyamaprabodhitaṃ bodhasūtraṇamātreṇa vimṛśati,",
  "GSP30partrvpu:26_0": "yathā anekabhāvābhāvajñānasaṃskārasaṃskṛtāyā mecakadhiyaḥ smṛtibījaprabodhakaucityāt",
  "GSP30partrvpu:26_1": "kiṃcid eva smṛtir vimṛśati / na hi prathamajñānakāle bhedo 'trāsphurat yatra vācyavācakaviśeṣayor",
  "GSP30partrvpu:26_2": "abhedaḥ / madhyamā punas tayor eva vācyavācakayor bhedam ādarśya sāmānādhikaraṇyena",
  "GSP30partrvpu:26_3": "vimarśavyāpārā / vaikharī tu",
  "GSP30partrvpu:27_0": "tadubhayabhedasphuṭatāmayy eva iti tāvadvyavasthāyāṃ svasaṃvitsiddhāyāṃ yaiva parāvāgbhūmiḥ",
  "GSP30partrvpu:27_1": "saiva māyīyaśabdaśaktiparamārthasvabhāvāsāṃketikākṛtakapāramārthikasaṃskārasārā vakṣyamāṇanayena",
  "GSP30partrvpu:27_2": "mantravīryabhūtāṃśacoditā taduttaraṃ paśyantyādidaśāsv api vastuto vyavasthitā /",
  "GSP30partrvpu:27_3": "tayā vinā paśyantyādiṣu aprakāśatāpattyā jaḍatāprasaṅgāt / tatra ca idam evam atra",
  "GSP30partrvpu:27_4": "idānīm ityādibhedakalanā na kācit / tata eva ca paramahāmantravīryavisṛṣṭirūpāyā",
  "GSP30partrvpu:27_5": "ārabhya vaikharīprasṛtabhāvabhedaprakāśaparyantaṃ yad iyaṃ svacamatkṛtimayī svātmany",
  "GSP30partrvpu:27_6": "eva prakāśanamaye viśramya sphurati tad evaṃ sphuritam avicchinnatāparamārtham aham",
  "GSP30partrvpu:27_7": "iti / tad etat agre sphuṭībhaviṣyati / tanmadhya eva tu paśyantyāṃ yatra bhedāṃśasyāsūtraṇaṃ",
  "GSP30partrvpu:27_8": "yatra ca madhyamāyāṃ",
  "GSP30partrvpu:28_0": "bhedāvabhāsas tatrobhayatra jñānakriyāśaktimaye rūpe sadāśiveśvarasāre saiva aham",
  "GSP30partrvpu:28_1": "iti camatkṛtir antaḥkṛtānantaviśvedantācamatkṛtipūrṇavṛttis tatpaśyantīmadhyamātmikā",
  "GSP30partrvpu:28_2": "svātmānam eva vastutaḥ parasaṃvidātmakaṃ vimṛśati /",
  "GSP30partrvpu:29": "%",
  "GSP30partrvpu:30": "%[p.189]",
  "GSP30partrvpu:31": "%",
  "GSP30partrvpu:32": "paraiva ca saṃvid bhagavatī devī ity ucyate / iyatā paśyantyādisṛṣṭikrameṇa bāhyanīlādiparyantena svavimarśānandātmanā krīḍanena,",
  "GSP30partrvpu:33": "sarvottīrṇatvena sarvotkarṣāvasthiter bhagavato bhairavasya tathā sthātum icchayā vijigīṣātmanā,",
  "GSP30partrvpu:34": "iyadanantajñānasmṛtisaṃśayaniścayādivyavahārakaraṇena,",
  "GSP30partrvpu:35": "sarvatra ca bhāsamāne nīlādau tannīlādyātmabhāsanarūpeṇa dyotanena,",
  "GSP30partrvpu:36": "sarvair eva tadīyaprakāśāveśais tatpravaṇaiḥ stūyamānatayā,",
  "GSP30partrvpu:37_0": "yathecchaṃ ca deśakālāvacchedena sarvātmatāgamanena / ata eva mukhyato bhairavanāthasyaiva",
  "GSP30partrvpu:37_1": "devatvam iṣyate / tacchakter eva bhagavatyā devīrūpatā / yad uktaṃ divu kriḍāvijigīṣāvyavahāradyutistutigatiṣv",
  "GSP30partrvpu:37_2": "iti / tathā ca evaṃvidhamukhyapāramaiśvaryamayadevatvāṃśāṃśikānugrahād viṣṇuviriñcyādiṣu",
  "GSP30partrvpu:37_3": "devatāvyavahāraḥ / evaṃ",
  "GSP30partrvpu:38": "bhagavatī paśyantī madhyamā ca svātmānam eva yadā vimṛśati aham eva parāvāgdevatāmayī evam avocam iti,",
  "GSP30partrvpu:39": "tadā tena rūpeṇollasanmāyārambhatayā svātmāpekṣatayā tanmāyīyabhedānusārāt tām eva parābhuvaṃ svātmamayīṃ bhūtatvena abhimanvānā,",
  "GSP30partrvpu:40": "bhedāvabhāsaprāṇanāntarbahiṣkaraṇapathavyativartinītvāt parokṣatayā sūryādisaṃcārāyattadinavibhāgakṛtādyatanānavacchedāt / brahmaṇo 'nekakalpasaṃmitam ahaḥ,",
  "GSP30partrvpu:41": "tato 'pi viṣṇuprabhṛteḥ,",
  "GSP30partrvpu:42_0": "antaś ca prāṇacārādau prāṇīyaśatasahasrāṃśe 'pi aharvyavahāra ity anavasthitaṃ kālpanikaṃ",
  "GSP30partrvpu:42_1": "cādyatanatvam akālpanike saṃvidvapuṣi katham iti nyāyāt bhūtānadyatanaparokṣārthaparipūraṇāt",
  "GSP30partrvpu:42_2": "parokṣottamapuruṣakrameṇa vimṛśet / aham eva sā parāvāgdevīrūpaiva sarvavācyavācakāvibhaktatayaivam",
  "GSP30partrvpu:43": "uvāceti tātparyam / supto' haṃ kila vilalāpa iti hy evam evopapattiḥ / tathāhi tām atītām avasthāṃ na smarati prāgavedyatvāt,",
  "GSP30partrvpu:44_0": "idānīṃ puruṣāntarakathitamāhātmyāt ativilāpagānādikriyājanitagadgadikādidehavikriyāveśena",
  "GSP30partrvpu:44_1": "vā tadavasthāṃ camatkārāt pratipadyate / na hy apratipattimātram evaitat / mattaḥ",
  "GSP30partrvpu:44_2": "supto vāhaṃ kila vilalāpa iti madasvapnamūrchādiṣu hi vedyaviśeṣānavagamāt parokṣatvam,",
  "GSP30partrvpu:45": "parāvasthāyāṃ tu vedyaviśeṣasyābhāva eva,",
  "GSP30partrvpu:46": "%",
  "GSP30partrvpu:47": "%[p.190]",
  "GSP30partrvpu:48": "%",
  "GSP30partrvpu:49": "kevalam atra vedakatādātmyapratipattyā turyarūpatvāt,",
  "GSP30partrvpu:50": "madādiṣu tu mohāveśaprādhānyāt itīyānviśeṣaḥ,",
  "GSP30partrvpu:51_0": "parokṣatā tu samānaiva / evaṃ sarva eva pramātā guruśiṣyādipade anyatra vā vyavahāre",
  "GSP30partrvpu:51_1": "sthitaḥ sarvakālam eva yat kiṃcit kurvāṇa enām eva saṃvidam anupraviśya sarvavyavahārabhājanaṃ",
  "GSP30partrvpu:51_2": "bhavati / atas tām eva vastuto vimṛśati devī uvāca iti / yāvad uktaṃ syād aham eva",
  "GSP30partrvpu:51_3": "satataṃ sarvam abhedena vimṛśāmi parābhūmau,",
  "GSP30partrvpu:52": "anyathā paśyantīmadhyamābhūmigaṃ sphuṭam idaṃ prathanaṃ na syāt,",
  "GSP30partrvpu:53_0": "tāvad evoktaṃ bhavati devī uvāca iti / evam eva purastād bhairava uvāca iti mantavyam /",
  "GSP30partrvpu:53_1": "tatrāpi hi svaparaśaktyavibhāgamayo bhairavātmaiva aham uvāca ity arthaḥ / kevalaṃ",
  "GSP30partrvpu:53_2": "śaktipradhānatayā sṛṣṭisvabhāvākhyāmarśe aham ity ucito devīparāmarśaḥ,",
  "GSP30partrvpu:54": "śaktimatpradhānatayā",
  "GSP30partrvpu:55": "saṃhārāveśavimarśe maha iti bhairavarūpacamatkāraḥ / sphuṭayiṣyate caitat /",
  "GSP30partrvpu:56": "etac ca paśyantīmadhyamābhuvi jñānaśaktimayyām eva parasyā icchāśaktimayyāḥ saṃvido vimarśanaṃ,",
  "GSP30partrvpu:57_0": "tad eva ca sarvārambhaparyantaśāstraprayojanam / ata eva jñanaśaktāv eva sadāśivamayyāṃ",
  "GSP30partrvpu:57_1": "pūrvottarapadavākyakramollāsād vāstavaparamahāmantravīryavimarśa eva dakāraekāravakārayakāraukāravakāraākāracakāra,",
  "GSP30partrvpu:58": "bhakāraaikārarephaakāravakāraakārādipadavākyayojanā / uktaṃ ca svacchandatantre",
  "GSP30partrvpu:59": "Q: guruśiṣyapade sthitvā svayaṃ devaḥ sadāśivaḥ /",
  "GSP30partrvpu:60": "Q: purvottarapadair vākyais tantraṃ samavatārayat // [SvaTa 8.31]",
  "GSP30partrvpu:61_0": "iti / evaṃ cānugrahaśaktiḥ satataṃ sarvapramātṛṣv anastamitaiveti saiṣa ṣaḍardhasāraśāstraikaprāṇaḥ",
  "GSP30partrvpu:61_1": "para eva saṃbandhaḥ / atrānuttare saṃbandhāntarāṇāṃ mahadantarāladivyādivyādīnām",
  "GSP30partrvpu:61_2": "uktopadeśena paraikamayatvāt / tad uktaṃ trikahṛdaye",
  "GSP30partrvpu:62": "Q: nityaṃ visargaparamaḥ svaśaktau parameśvaraḥ /",
  "GSP30partrvpu:63": "Q: anugrahātmā sraṣṭā ca saṃhartā cāniyantritaḥ // [TriHṛ]",
  "GSP30partrvpu:64": "iti / evam amunā krameṇa sadoditatā /",
  "GSP30partrvpu:65": "%",
  "GSP30partrvpu:66": "%[p.191]",
  "GSP30partrvpu:67": "%",
  "GSP30partrvpu:68_0": "evaṃparamārthamayatvāt parameśvarasya cittattvasya yad evāvibhāgenāntarvastu sphuritaṃ",
  "GSP30partrvpu:68_1": "tad eva paśyantībhuvi varṇapadavākyavibibhājayiṣayā parāmṛṣṭaṃ madhyamāpade ca bhedena",
  "GSP30partrvpu:68_2": "sthitaṃ vastupūrvakaṃ saṃpannaṃ yāvad vaikharyantam anuttaraṃ katham ityādi bhinnamāyīyavarṇapadavākyaracanāntam /",
  "GSP30partrvpu:68_3": "etad eva tad anupalakṣyaṃ bhairavavaktraṃ sṛṣṭiparāmarśātmakam,",
  "GSP30partrvpu:69_0": "anuttarāhaṃbhāvasārākārākārarūpaśivaśaktisaṃghaṭṭasamāpattikṣobhātmakaṃ trikaśāstraprasarabījaṃ",
  "GSP30partrvpu:69_1": "dhruvapadaṃ maulikaṃ sarvajīvatāṃ jīvanaikarūpam / ata eva vyavacchedābhāvāt sthānanirdeśādyayogāt",
  "GSP30partrvpu:69_2": "sthānādipūrvakatvaṃ nopapannam / vastu ca praśnataduttararūpaṃ satatoditam eva prathamam",
  "GSP30partrvpu:69_3": "avibhāgamayam / tena etāvad evātra tātparyam svātmā sarvabhāvasvabhāvaḥ svayaṃ",
  "GSP30partrvpu:70_0": "prathamānaḥ svātmānam eva svātmāvibhinnena praśnaprativacanena praṣṭṛprativaktṛsvātmamayenāhantayā",
  "GSP30partrvpu:70_1": "camatkurvan vimṛśatīti / aham evaivaṃvicitracamatkārecchus tathā jānann eva tathaiva",
  "GSP30partrvpu:70_2": "bhavāmīti yāvat tāvad eva devī uvāca,",
  "GSP30partrvpu:71_0": "anuttaraṃ katham ity ārabhya bhairava uvāca śṛṇu devi iti madhyato yāvad ity etad",
  "GSP30partrvpu:71_1": "rudrayāmalam iti / yad vā sarvāṇi pañcasrotaḥprabhṛtīni śāstrāṇi yāvat laukiko 'yaṃ",
  "GSP30partrvpu:71_2": "vyavahāraḥ / sa eṣa uktaḥ paraḥ saṃbandhaḥ /",
  "GSP30partrvpu:72": "gopyam upadeśasāraṃ sadyobhairavapadāvahaṃ satatam /",
  "GSP30partrvpu:73": "abhinavaguptena mayā vyākhyātaṃ praśnasarvasvam //",
  "GSP30partrvpu:74": "śiṣyahitaparatayā tu idam eva saṃgṛhyābhidadhmaḥ /",
  "GSP30partrvpu:75": "sarveṣu vyavahāreṣu jñeyaṃ kāryaṃ ca yad bhavet /",
  "GSP30partrvpu:76": "tatparasyāṃ turyabhuvi gatabhedaṃ vijṛmbhate //",
  "GSP30partrvpu:77": "bhedāsūtraṇarūpāyāṃ paśyantyāṃ kramabhūjuṣi /",
  "GSP30partrvpu:78": "antaḥsphuṭakramāyogaṃ madhyāyāṃ tad vibhedabhāk //",
  "GSP30partrvpu:79": "madhyā paśyanty atha parām adhyāsyābhedato bhṛśam /",
  "GSP30partrvpu:80": "parokṣam iva tatkālaṃ vimṛśen mattasuptavat //",
  "GSP30partrvpu:81": "[ . . . . . . . . . . . . . . . . . . . . . . . . . . . . . . . . . . . . . . . ]",
  "GSP30partrvpu:82": "evam eva etad anuttaratvaṃ nirvakṣyatīti / tad uktaṃ śrīsomānandapādaiḥ",
  "GSP30partrvpu:83": "Q:",
  "GSP30partrvpu:84": "pañcavidhakṛtyatatparabhagavadbhairavabhaṭṭārakasya prathamaśāktaspandasamantaram [ParTriVi of Somānanda]",
  "GSP30partrvpu:85": "ityādi nijavivṛtau /",
  "GSP30partrvpu:86": "%",
  "GSP30partrvpu:87": "%[p.192]",
  "GSP30partrvpu:88": "%",
  "GSP30partrvpu:89_0": "tadgranthinirdalanārtha eva ayam asmākaṃ tacchāsanapavitritānāṃ yatnaḥ / uktaḥ saṃbandhaḥ /",
  "GSP30partrvpu:89_1": "abhidheyaṃ trīśikā iti / tisṛṇāṃ śaktīnām icchājñānakriyāṇāṃ sṛṣṭyādyudyogādināmāntaranirvācyānām",
  "GSP30partrvpu:89_2": "īśikā īśvarī / īśanā ca īśitavyāvyatirekeṇaiva bhāvinīti etacchaktibhedatrayottīrṇā",
  "GSP30partrvpu:89_3": "tacchaktyavibhāgamayī saṃvidbhagavatī bhaṭṭārikā parā abhidheyam,",
  "GSP30partrvpu:90": "tadyogād eva ca idam abhidhānam / triṃśakā ity api guravaḥ paṭhanti,",
  "GSP30partrvpu:91": "akṣaravarṇasāmyāt ca niruktam āhuḥ tisraḥ śaktīḥ kāyatīti triṃśakā,",
  "GSP30partrvpu:92": "na tu triṃśacchlokayogāt triṃśikā / atāvato 'pi triṃśakārthatvāt / tathāhi śrītantrasāre",
  "GSP30partrvpu:93": "Q: triṃśakārthas tvayā proktaḥ sārdhakoṭipravistaraḥ / [TaSā]",
  "GSP30partrvpu:94_0": "iti / abhidhānābhidheyayoś ca para eva saṃbandhas tādātmyād ity uktaprāyaṃ prayojanaṃ",
  "GSP30partrvpu:94_1": "ca sarvapramātḥṇāṃ vibhoḥ paraśaktipātānugrahavaśotpannaitāvadanuttarajñānabhājanabhāvānām",
  "GSP30partrvpu:94_2": "itthaṃnijasvarūpahṛdayaṅgamībhāvena nijāmodabharakrīḍābhāsitabhedasya nikhilabandhābhimatatattvavrātasya",
  "GSP30partrvpu:94_3": "svātmacamatkārapūrṇāhantātādātmyabhairavasvarūpābhedasamāveśātmikā jīvata eva muktiḥ /",
  "GSP30partrvpu:94_4": "prāṇadehādibhūmāv eva hy antarbahiṣkaraṇaviṣayāyāṃ preraṇākhyāyām udyogabalajīvanādirūpāyāṃ",
  "GSP30partrvpu:94_5": "rūḍhasya bandhābhimatebhyo muktir iti gīyate / truṭite 'pi hi māyīye saṃskāramātre",
  "GSP30partrvpu:94_6": "keyaṃ muktivācoyuktiḥ,",
  "GSP30partrvpu:95": "kimapekṣayā veti / tad uktaṃ śrīspande",
  "GSP30partrvpu:96": "Q: iti vā yasya saṃvittiḥ krīḍātvenākhilaṃ jagat /",
  "GSP30partrvpu:97": "Q: sa paśyan satataṃ yukto jīvanmukto na saṃśayaḥ // [SpaKā 2.5]",
  "GSP30partrvpu:98": "iti / sphuṭībhaviṣyati ca etat avidūra eva /",
  "GSP30partrvpu:99": "[ , . . . . . , . . . . . . . . . . . . . . . . . . . . . . . . . . . . . . . . . ]",
  "GSP30partrvpu:100": "tadanena svasaṃvedanena prayojanam eva atra sakalapumarthaparyavasānam iti prayojanaprayojanānavakāśaḥ / uktāny eva saṃbandhābhidheyaprayojanāni /",
  "GSP30partrvpu:101": "%",
  "GSP30partrvpu:102": "%[p.193]",
  "GSP30partrvpu:103": "%",
  "GSP30partrvpu:104_0": "atha granthārtho vyākhyāyate / anuttaram iti / [1.] na vidyate uttaram adhikaṃ yataḥ /",
  "GSP30partrvpu:104_1": "yathā hi tattvāntarāṇī ṣaṭtriṃśad anāśritaśivaparyan tāni parabhairavabodhānupraveśāsāditatathābhāvasiddhīni",
  "GSP30partrvpu:104_2": "saṃvidam adhikayanti naivaṃ parā paripūrṇā parabhairavasaṃvit,",
  "GSP30partrvpu:105_0": "tasyāḥ sadā svayam anargalānapekṣaprathācamatkārasāratvāt / [2.] tathā na vidyaty",
  "GSP30partrvpu:105_1": "uttaraṃ praśnaprativacorūpaṃ yatra / yata eva hi mahāsaṃvitsindhor ullasadanantapratibhāparyantadhāmna",
  "GSP30partrvpu:105_2": "ullāsya praśnapratibhānādipātraṃ bhavati śiṣyaḥ,",
  "GSP30partrvpu:106_0": "tad eva vastutas tattvaṃ satatoditam iti kimiva ācāryīyam uttaram anyat syāt / [3.]",
  "GSP30partrvpu:106_1": "uttaraṇam uttaro bhedavādābhimato 'pavargaḥ / sa hi vastuto niyatiprāṇatāṃ nātikrāmati /",
  "GSP30partrvpu:106_2": "tathā hi prathamaṃ śarīrāt prāṇabhūmāv anupraviśya,",
  "GSP30partrvpu:107": "tato 'pi buddhibhuvam adhiśayya,",
  "GSP30partrvpu:108": "tato 'pi spandanākhyāṃ",
  "GSP30partrvpu:109": "jīvanarūpatām adhyāsya,",
  "GSP30partrvpu:110": "tato 'pi sarvavedyaprakṣayātmaśūnyapadam adhiṣṭhāya,",
  "GSP30partrvpu:111_0": "tato 'pi sakalamalatānavatāratamyātiśayadhārāprāptau śivatvavyaktyā aṇur apavṛjyate",
  "GSP30partrvpu:111_1": "āropavyarthatvāt iti / [4.] īdrśa eva nābhihṛtkaṇṭhatālubrahmabhairavabilādyadhiṣṭhānakramaprāpta",
  "GSP30partrvpu:111_2": "ūrdhvataraṇakrama uttaraḥ / [5.] tathā uttaranti ata iti uttaro bandhaḥ / [6.] uttaraṇam",
  "GSP30partrvpu:111_3": "uttaro mokṣaḥ / tad evaṃvidhā uttarā yatra na santi / [7.] uttaraṃ ca śabdanam /",
  "GSP30partrvpu:111_4": "tat sarvathā īdṛśaṃ tādṛśam iti vyavacchedaṃ kuryāt / tad yatra na bhavaty avyavacchinnam",
  "GSP30partrvpu:111_5": "idam anuttaram / [8.] idam ity api hi vyavacchinnottaravyavacchedaprāṇam eveti vyavacchedakatvāt",
  "GSP30partrvpu:111_6": "vikalpātmaiva / ata eva yāvad anuttare rūpe pravivikṣur māyīyaḥ pramātā tāvat kalpita",
  "GSP30partrvpu:111_7": "eva viśeṣātmani / tatratv avikalpitaṃ yad avinābhāvi,",
  "GSP30partrvpu:112": "tadvinā kalpitarūpāsphuraṇāt,",
  "GSP30partrvpu:113": "tad eva vastuto 'nuttaram / tatra hi bhāvanāder anupapattir eva vastuta iti bhāvanākaraṇojjhitatvam uktam,",
  "GSP30partrvpu:114": "na tu anupayuktita eva / [9.] tad īdṛśam anuttaraṃ vyavahāravṛttiṣv apy evam eva / tad uktaṃ mayaiva stotre",
  "GSP30partrvpu:115": "%",
  "GSP30partrvpu:116": "%[p.194]",
  "GSP30partrvpu:117": "%",
  "GSP30partrvpu:118": "Q: vitata iva nabhasy avicchidaiva pratanu patan na vibhāvyate jalaughaḥ /",
  "GSP30partrvpu:119": "Q: upavanataruveśmanīdhrabhāgādhyupadhivaśena tu lakṣyate sphuṭaṃ saḥ //",
  "GSP30partrvpu:120": "tadvat",
  "GSP30partrvpu:121": "Q: ... parabhairavo 'tisaukṣmyād anubhavagocaram eti naiva jātu //",
  "GSP30partrvpu:122": "Q: atha deśākṛtikālasanniveśasthitisaṃspanditakārakatvayogāḥ //",
  "GSP30partrvpu:123": "Q: janayanto hy anubhāvinīṃ citiṃ te jhaṭiti nyakkṛtabhairavīyabodhāḥ //",
  "GSP30partrvpu:124_0": "itiyādi / tathā ca vakṣyate uttarasyāpy anuttaram iti / vyākhyāyate caitat / [10.]",
  "GSP30partrvpu:124_1": "evam eva narātmanaḥ śāktam uttaraṃ tato 'pi śāmbhavam / tathā teṣv api bhūtatattvātmamantreśvaraśaktyādibhedena",
  "GSP30partrvpu:124_2": "svātmany eva uttarottaratvam,",
  "GSP30partrvpu:125": "bhūtādiṣv api pṛthivyādirūpatayā,",
  "GSP30partrvpu:126": "jāgrata uttaraṃ svapnaḥ,",
  "GSP30partrvpu:127": "tataḥ suptam,",
  "GSP30partrvpu:128": "tatas turyam,",
  "GSP30partrvpu:129": "tato 'pi tadatītam,",
  "GSP30partrvpu:130_0": "jāgradādiṣv api svātmany eva caturādibhedatayā uttarottaratvam / tad etat śrīpūrvapañcikāyāṃ",
  "GSP30partrvpu:130_1": "mayaiva vistarato nirṇītam iha anupayogād granthagauravāc ca na vitatyoktam / [11.]",
  "GSP30partrvpu:130_2": "tad īdṛśam auttarādharyadvaitasaṃmohādhāyi uttaratvam / tathā viprarājanyaviṭsūdrāntyajātivibhāgamayam",
  "GSP30partrvpu:130_3": "ūnādhikatvaṃ yatra na syāt / bhāvaprādhānyam uttaraśabdasya [12.] uttarāḥ paśyantyādyāḥ śaktayaḥ,",
  "GSP30partrvpu:131": "aghorādyāḥ,",
  "GSP30partrvpu:132": "parādyāḥ,",
  "GSP30partrvpu:133": "tā yatra na syuḥ / [13.] nuda",
  "GSP30partrvpu:134_0": "preraṇe iti nodanaṃ nut / tayā taraṇaṃ dīkṣākrameṇa taraḥ / śiṣyacaitanye gurucaitanyaṃ",
  "GSP30partrvpu:134_1": "preryate / tena haṃsaprāṇādiśūnyaviṣuvatprabhṛtisthānabhedaparipāṭyā sakale niṣkale",
  "GSP30partrvpu:134_2": "'pi vā pūrṇāhutiyojanikādisthityā mokṣadāṃ dīkṣāṃ vidhatte / tad atra caitanyasya",
  "GSP30partrvpu:134_3": "svaprakāśasya vyāpino de śakālākāraviśeṣāviśeṣitasya kathaṃkāram imā viḍambanāḥ /",
  "GSP30partrvpu:135": "%",
  "GSP30partrvpu:136": "%[p.195]",
  "GSP30partrvpu:137": "%",
  "GSP30partrvpu:138": "tad evaṃvidho nudā preraṇena taras taraṇaṃ yatra na bhavati tad anuttaram / yad vakṣyate",
  "GSP30partrvpu:139": "Q: evaṃ yo vetti tattvena tasya nirvāṇagāminī /",
  "GSP30partrvpu:140": "Q: dīkṣābhavati ... [verse 25]",
  "GSP30partrvpu:141": "iti / [14.] aniti svasitīti kvipi an aṇur ātmā dehapuryaṣṭakādiḥ / tathā ananaṃ jīvanam / an dehādyantargataiva bhinnabhinnaśaktyādyahantāśūnyaprāyā jīvanākhyā vṛttiḥ,",
  "GSP30partrvpu:142": "yaḥ śūnyapramātā ity abhihitaḥ,",
  "GSP30partrvpu:143": "tasyaivottaratvaṃ sarvataḥ paramārthatayā ādhikyaṃ yatra,",
  "GSP30partrvpu:144": "bhairavaikamayatvāt / jaḍājaḍabharite jagati jaḍair jīvadekamagnaiḥ sthīyate,",
  "GSP30partrvpu:145": "jīvatāṃ ca jīvanaṃ nāma prāguktam,",
  "GSP30partrvpu:146": "jñānakriyārūpam ekaṃ pārameśvaryaṃ sarveṣāṃ,",
  "GSP30partrvpu:147": "paratrāpi hi svavad dehādir eva pṛthaktayā bhāti / yat punaḥ prāṇanaṃ tad abhedenaiva svaprakāśam / etad eva ca paramārtho yad uktaṃ śrīmadutpaladevapādaiḥ",
  "GSP30partrvpu:148": "Q: jñānaṃ kriyā ca bhūtānāṃ jīvatāṃ jīvanaṃ matam / [Īśvarapratyabhijñākārikā 1.14]",
  "GSP30partrvpu:149_0": "iti / tathā jīvanaṃ jñānakriye eva iti / [15.] a iti ca yeyam amāyīyāśrautanaisargikamahāprakāśaviśrāntanistaraṅgacidudadhisvātmacamatkārarūpā",
  "GSP30partrvpu:149_1": "śāktollāsamayaviśvāmarśanarūpaparipūrṇāhaṃbhāvaprathamaparyavasānobhayabhūmigā kalā",
  "GSP30partrvpu:149_2": "tasyā eva vakṣyamāṇanayena yeyaṃ nud visargāntatā tasyā eva taraḥ plavanaṃ sarvoparivṛttitvaṃ",
  "GSP30partrvpu:149_3": "yatra / [16.] avidyamānā deśakālagamanāgamanādidvaitasāpekṣā nut preraṇā kramātmakakriyāmayī",
  "GSP30partrvpu:149_4": "yatra tat anud ākāśādi lokaprasiddhyā / tato 'pi sātiśayam anuttaram / tasyāpi hy",
  "GSP30partrvpu:149_5": "ākāśādeḥ saṃyogighaṭādicitropādhivaśāt samavāyiśabdādiyogāc ca syād api īdṛśī sakramā",
  "GSP30partrvpu:149_6": "kriyā / saṃvittattve tu sarvato 'navacchinnapūrṇasvātantryaiśvaryasāre 'vicchinnacamatkāramayaviśrāntyā",
  "GSP30partrvpu:149_7": "svīkṛtaśaṅkyamānopādhibhāve",
  "GSP30partrvpu:150_0": "sakaledantāspadabhāvapūgaparipūritāhamātmani nirābhāse sadābhāsamāne svīkārābhāsīkṛtānābhāse",
  "GSP30partrvpu:150_1": "idantābhāsatadanābhāsasāradeśakālāpekṣakramābhāvād akramaiva svātmavimarśasaṃrambhamayī",
  "GSP30partrvpu:150_2": "matsyodarīmatādiprasiddhā vimarśābhidhā kriyā iti tad eva anuttaram /",
  "GSP30partrvpu:151": "%",
  "GSP30partrvpu:152": "%[p.196]",
  "GSP30partrvpu:153": "%",
  "GSP30partrvpu:154": "atiśayamātre tamapo vidhiḥ,",
  "GSP30partrvpu:155": "dvivacanavibhajyopapade atra tarap / tatrāyaṃ śuklo 'yaṃ śuklaḥ,",
  "GSP30partrvpu:156_0": "ayam anayor atiśayena śukla iti vākye 'yam arthaḥ anayoḥ śuklayoḥ madhyāt atiśayenāyaṃ",
  "GSP30partrvpu:156_1": "śuklaḥ śuklataraḥ leṣāṃ tu śuklānām ayam atiśayena śukla iti ko 'yam adhiko 'rthaḥ /",
  "GSP30partrvpu:156_2": "tathā hy ayaṃ prāsādaḥ śuklaḥ,",
  "GSP30partrvpu:157": "ayaṃ paṭaḥ śuklaḥ,",
  "GSP30partrvpu:158": "ayaṃ haṃsaś ca śuklaḥ,",
  "GSP30partrvpu:159_0": "eṣāṃ sātiśayaḥ śuklatama iti / tatra prāsādo 'pi śuklaḥ paṭo 'pi śukla iti kim iva",
  "GSP30partrvpu:159_1": "adhikam uktaṃ syāt / tamapi pratyaye evaṃvidhavākyakaraṇam ayuktam eva / na ca tarapaḥ",
  "GSP30partrvpu:159_2": "tamap adhikam atiśayam abhidadhyāt,",
  "GSP30partrvpu:160": "evaṃ tāvat tu syāt,",
  "GSP30partrvpu:161": "avivakṣite pratiyogiviśeṣe tamapprayogaḥ,",
  "GSP30partrvpu:162": "pratiyogiviśeṣāpekṣāyāṃ tu tarap / pratiyogyapekṣaiva dvivacanavibhajyopapadārthaḥ / eka eva hi pratiyogī bhavet / anayor ayaṃ",
  "GSP30partrvpu:163": "śuklo 'tiśayena iti na tṛtīyaḥ pratīyate,",
  "GSP30partrvpu:164": "nirdhāraṇārthena prathamasyaiva pratiyogitvāvagateḥ / na ca dviprabhṛtyapekṣā bhavati ekasya yugapat,",
  "GSP30partrvpu:165_0": "ekaikāpekṣā matā iti tasya krameṇa nādhiko 'rthaḥ kaścit / tāratamyam iti tu prayogaḥ",
  "GSP30partrvpu:165_1": "kramātiśaye 'vyutpanna eva / na tu taraptamappratyayārthānugamāt tāryaṃ tāmyam ityādy",
  "GSP30partrvpu:165_2": "api hi syāt / tad alam akāṇḍe śrutalavakauśalaprathanena / iha tūttarakramikapratiyogyapekṣāyām",
  "GSP30partrvpu:165_3": "anuttamam ity api prayoge ayam evārthaḥ / tathāhy āgamāntare",
  "GSP30partrvpu:166": "Q: adyāpi yan na viditaṃ siddhānāṃ bodhaśālinām /",
  "GSP30partrvpu:167": "Q: na cāpy aviditaṃ kasya kim apy etad anuttamam // [? /cf TaĀl 2.28]",
  "GSP30partrvpu:168": "iti / evaṃ svātantryasārākalitakriyāśaktiśarīram anuttaram / tad uktam utpaladevapādaiḥ",
  "GSP30partrvpu:169": "Q: sakramatvaṃ ca laukikyāḥ kriyāyāḥ kālaśaktitaḥ /",
  "GSP30partrvpu:170": "Q: ghaṭate na tu śāsvatyāḥ prābhavyāḥ syāt prabhor iva // [/IPK 2.1.2]",
  "GSP30partrvpu:171": "%",
  "GSP30partrvpu:172": "%[p.197]",
  "GSP30partrvpu:173": "%",
  "GSP30partrvpu:174": "iti / tat vyākhyātam idam anuttaraṃ ṣoḍaśadhā / yad uktaṃ sāraśāstre",
  "GSP30partrvpu:175": "Q: anuttaraṃ tad dhṛdayaṃ hṛdaye granthirūpatā /",
  "GSP30partrvpu:176": "Q: granthiṃ ṣoḍaśadhā jñātvā kuryāt karma yathāsukham // [Trikasāra ?]",
  "GSP30partrvpu:177": "iti / tathā",
  "GSP30partrvpu:178": "Q: hṛdaye yaḥ sthito granthiḥ [adha ūrdhvaniyāmakaḥ, /cit /IPVV 3 p. 293 attrib. to Mālinīsāra]",
  "GSP30partrvpu:179": "ityādi /",
  "GSP30partrvpu:180": "tad īdṛg anuttaraṃ kena prakāreṇa kim uttararūpaparityāgena utasvid anyatheti / kaś cāyaṃ prakāraḥ,",
  "GSP30partrvpu:181": "yad anuttaraṃ sarvam idaṃ hi jñānajñeyajātaṃ sarvata evānyonyaṃ bhedamayaṃ virodham upalabhate,",
  "GSP30partrvpu:182_0": "tataś cedam auttarādharyaṃ bhaved eveti / kasmiṃś ca prakāre mokṣa eva kiṃ vā bandhābhimate",
  "GSP30partrvpu:182_1": "'pīti / thamupratyayasya vibhaktiviśeṣārthāniyamena prakāramātre vidhānāt prakāramātraviṣaya",
  "GSP30partrvpu:182_2": "evāyaṃ praśnaḥ / deva iti vyākhyātam /",
  "GSP30partrvpu:183_0": "kulaṃ sthūlasūkṣmaparaprāṇendriyabhūtādi samūhātmatayā kāryakāraṇabhāvāc ca / yathoktaṃ",
  "GSP30partrvpu:183_1": "saṃhatyakāritvād iti / tathā kulaṃ bodhasyaiva āśyānarūpatayā yathāvasthānād bodhasvātantryād",
  "GSP30partrvpu:183_2": "eva cāsya bandhābhimānāt / uktaṃ hi kula saṃstyāne bandhuṣu ca iti / na hi prakāśaikātmakabodhaikarūpatvād",
  "GSP30partrvpu:183_3": "ṛte kim apy eṣām aprakāśamānaṃ vapur upapadyate / tatra kule bhavā kaulikī siddhis",
  "GSP30partrvpu:183_4": "tathātvadārḍhyaṃ parinirvṛtyānandarūpaṃ hṛdayasvabhāvaparasaṃvidātmakaśivavimarśatādātmayam /",
  "GSP30partrvpu:183_5": "tāṃ siddhiṃ dadāti / anuttarasvarūpatādātmye hi kulaṃ tathā bhavati / yathoktam",
  "GSP30partrvpu:184": "Q: vyatireketarābhyāṃ hi niścayo 'nyanijātmanoḥ /",
  "GSP30partrvpu:185": "Q: vyavasthitiḥ pratiṣṭhātha siddhir nirvṛtir ucyate // [Ajaḍapramātṛsiddhi 12]",
  "GSP30partrvpu:186": "iti / sadya iti śabdaḥ samāne ahani ity arthavṛttir uktanayena ahno 'navasthitatvāt samāne kṣaṇe ity atrārthe vartate / samānatvaṃ ca kṣaṇasya na sādṛśyam,",
  "GSP30partrvpu:187": "api tu tattvaparyavasāyy eva / evam eva sadyaḥśabdāt pratītiḥ /",
  "GSP30partrvpu:188": "%",
  "GSP30partrvpu:189": "%[p.198]",
  "GSP30partrvpu:190": "%",
  "GSP30partrvpu:191_0": "atas tasminn eva kṣaṇa iti vartamānakṣaṇasya sāvadhāraṇatvena bhūtabhaviṣyatkṣaṇāntaranirāse",
  "GSP30partrvpu:191_1": "tadubhayāpekṣakalanāprāṇāṃ vartamānasyāpi kālatāṃ nirasyeta yato yāvad idaṃ parameśvarasya",
  "GSP30partrvpu:191_2": "bhairavabhānoḥ raśmicakrātmakaṃ nijabhāsāsphāramayaṃ kulam uktam / tac ced antarmukhaparabhairavasaṃvittādātmyalakṣaṇaṃ nirodham eti,",
  "GSP30partrvpu:192": "tadā tad eva paramānandāmṛtāsvādamayam adeśakālakalitam anuttaraṃ dhruvaṃ visargarūpaṃ satatoditaṃ / tad uktaṃ śrīvādyatantre",
  "GSP30partrvpu:193": "Q: saṃrudhya raśmicakraṃ svaṃ pītvāmṛtam anuttamam /",
  "GSP30partrvpu:194": "Q: kālobhayāparicchinnaṃ vartamāne sukhī bhavet // [Śrīvādyatantra?",
  "GSP30partrvpu:195": "/cit Mālinīvijayavārttika 1.156 attrib. to Ḍāmaratantra]",
  "GSP30partrvpu:196_0": "iti / vistāritaś ca vistarato 'nyatra mayaiva kālobhayāparicchedaḥ / tathā kulāt",
  "GSP30partrvpu:196_1": "prāṇadehāder āgatā siddhir bhedaprāṇānāṃ nīlasukhādīnāṃ niścayarūpā tāṃ dadātīti /",
  "GSP30partrvpu:196_2": "śarīrādayo hi jhagiti anuttaradhruvavisargavīryāveśena akālakalitena prāṇādimadhyamasopānāroheṇaiva",
  "GSP30partrvpu:196_3": "bhāvānāṃ tathātvaniścayarupāṃ siddhiṃ vidadhate / yathoktam",
  "GSP30partrvpu:197": "Q: api tv ātmabalasparśāt puruṣas tatsamo bhavet [Spandakārikā 1.8]",
  "GSP30partrvpu:198": "iti / tathā",
  "GSP30partrvpu:199": "Q: ... karaṇānīva dehinām / [Spandakārikā 2.10]",
  "GSP30partrvpu:200_0": "iti / tathā kule śivaśaktyātmani saṃnihite 'pi siddhir uktanayena jīvanmuktatāmayī",
  "GSP30partrvpu:200_1": "samabhilaṣitāṇimādiprasavapadaṃ / tāṃ sadyaḥ anākalitam eva bhāvanākaraṇādirahitatvenaiva",
  "GSP30partrvpu:200_2": "dadāti / yad uktaṃ śrīsomānandapādaiḥ /",
  "GSP30partrvpu:201": "Q: bhāvanākaranābhyāṃ kiṃ śivasya satatoditeḥ / [Śivadṛṣṭi 8.5,6 CHECK]",
  "GSP30partrvpu:202": "iti / tathā",
  "GSP30partrvpu:203": "Q: ekavāraṃ pramāṇena śāstrād vā guruvākyataḥ /",
  "GSP30partrvpu:204": "Q: jñāte śivatve sarvasthe pratipattyā dṛḍhātmanā //",
  "GSP30partrvpu:205": "Q: karaṇena nāsti kṛtyaṃ kvāpi bhāvanayāpi vā / [Śivadṛṣṭi 7.556?CHECK]",
  "GSP30partrvpu:206": "iti / kule jātā siddhiḥ śāktahādirūpaprasaraṇād ārabhya bahirbhāvapaṭalavikāsaparyantaṃ bhedāvabhāsanā / tāṃ dadāti /",
  "GSP30partrvpu:207": "%",
  "GSP30partrvpu:208": "%[p.199]",
  "GSP30partrvpu:209": "%",
  "GSP30partrvpu:210_0": "tad eva hy anuttaraṃ mahāprakāśātma antaḥkṛtabodhamayaviśvabhāvaprasaram anuttaratvād",
  "GSP30partrvpu:210_1": "eva niratiśayasvātantryaiśvaryacamatkārabharād bhedaṃ vikāsayati / na hy aprakāśarūpaṃ",
  "GSP30partrvpu:210_2": "bhāvavikāsaprakāśe kāraṇaṃ bhavet / prakāśātmakaṃ cen nūnaṃ tat parameśvarabhairavabhaṭṭārakarūpam",
  "GSP30partrvpu:210_3": "eveti kim apareṇa vāgjālena / tathā yena anuttareṇa viśeṣeṇa jñātā mātrā mānena pramātmanā",
  "GSP30partrvpu:210_4": "trāṇaṃ pālanaṃ patitvaṃ yāsāṃ pramātṛpramāṇaprameyapramitirūpāṇāṃ tā mātrā vijñātā",
  "GSP30partrvpu:210_5": "yena tat vijñātamātraṃ / tathā viśeṣeṇa pratipattidārḍhyabandhena yaj jñātaṃ tad vibhātam eva,",
  "GSP30partrvpu:211": "na punaḥ bhāvanīyaṃ sakṛdvibhātātmatvāt / tathā jñātamātraṃ jñātam eva jñeyaikarūpatvāt,",
  "GSP30partrvpu:212": "na tu kadācit jñātṛrūpaṃ ghaṭādi / tathā jñātā jñeyarūpā",
  "GSP30partrvpu:213": "bhedamayī iyaṃ māyā / tadubhayaṃ vigataṃ yatra tat vijñātamātram / ghaṭādayo yatra jñātrekarūpatvena svaprakāśātmānaḥ,",
  "GSP30partrvpu:214": "yatra ca māyā na prabhavati,",
  "GSP30partrvpu:215": "tena vijñātamātreṇa /",
  "GSP30partrvpu:216_0": "khe brahmaṇy abhedarūpe sthitvā carati viṣayam avagamayati / tathā hānādānādiceṣṭāṃ",
  "GSP30partrvpu:216_1": "vidhatte svarūpe cāste iti khecary antarbahiṣkaraṇatadarthasukhādinīlādirūpā / tathāhi",
  "GSP30partrvpu:216_2": "vedyavedakabhāvānullāsipade śūnye saṃvinmātradṛgullāse saṃvedyagatāntaraikyarūpadiśyamānabhedollāse",
  "GSP30partrvpu:216_3": "sphuṭabhedodreke ca krameṇa vyomacarīgocarīdikcarībhūcarībhūtā yāḥ śaktayas tā vastuta",
  "GSP30partrvpu:216_4": "uktanayena svabhāvacarakhecarīrūpaśaktyavibhaktā evety ekaiva sā pārameśvarī śaktiḥ / yad uktam",
  "GSP30partrvpu:217": "Q: śaktayo 'sya jagat kṛtsnaṃ śaktimāṃs tu maheśvaraḥ / [attrib. to Maṅgalaśāstra]",
  "GSP30partrvpu:218": "iti / tataḥ strīliṅgena nirdeṣaḥ / na hy ātmano manasa indriyāṇāṃ bāhyānāṃ ca bhedaviṣayasya vyavasthāpanaṃ vyavasthā ca yujyate,",
  "GSP30partrvpu:219_0": "abhisaṃdhānādyayogād aprakāśatvāc ca / saiva khecarī kāmakrodhādirūpatayā vaiṣamyena",
  "GSP30partrvpu:219_1": "lakṣyate / tasyāḥ samatā sarvatraiva paripūrṇabhairavasvabhāvāt / aṇumātram apy avikalānuttarasvarūpāparijñānam",
  "GSP30partrvpu:219_2": "eva cittavṛttīnāṃ vaiṣamyam,",
  "GSP30partrvpu:220": "sa eva ca saṃsāraḥ,",
  "GSP30partrvpu:221": "apūrṇābhimānena svātmany aṇutvāpādanāt āṇavamalasya,",
  "GSP30partrvpu:222": "tadapūrṇarūpaparipūrṇākāṅkṣāyāṃ bhedadarśanāt māyākhyasya malasya,",
  "GSP30partrvpu:223": "tacchubhāsubhavāsanāgraheṇa kārmamalasya collāsāt /",
  "GSP30partrvpu:224": "%",
  "GSP30partrvpu:225": "%[p.200]",
  "GSP30partrvpu:226": "%",
  "GSP30partrvpu:227": "svarūpāparijñānamayatadvaiṣamyanivṛttau malābhāvāt / krodhamohādivṛttayo hi paripūrṇabhagavadbhairavabhaṭṭārakasaṃvidātmikā eva / yad uktaṃ śrīsomānandapādaiḥ",
  "GSP30partrvpu:228": "Q: ... tat saratprakṛtiḥ śivaḥ / [Śivadṛṣṭi 3.94]",
  "GSP30partrvpu:229": "iti / tathā",
  "GSP30partrvpu:230": "Q: sukhe duḥkhe vimohe ca sthito 'haṃ paramaḥ śivaḥ / [Śivadṛṣṭi 7.105]",
  "GSP30partrvpu:231": "iti /",
  "GSP30partrvpu:232": "Q: duḥkhe 'pi pravikāsena sthairyārthe dhṛtisaṃgamāt / [Śivadṛṣṭi 5.9]",
  "GSP30partrvpu:233_0": "ityādi / krodhādivṛttayo hi ciccamatkāratādātmyād anyathā tatsvarūpalābhasyaivāyogāc",
  "GSP30partrvpu:233_1": "ca parameśvaryaḥ karaṇadevatā eva bhagavatyas tās tāḥ krīḍā vitanvatyaḥ śivārkasya",
  "GSP30partrvpu:233_2": "dīdhitirūpāḥ / tathā tā eva tattatparasparasāṃkaryalabdhāsaṃkhyeyarūpās tattaduccāṭanamāraṇaśāntyādirūpeṣu",
  "GSP30partrvpu:233_3": "karmasu parikalpitatattatsamucitasaumyaraudraprakārāḥ kṛtyādibhedād devatātvenopāsyā",
  "GSP30partrvpu:233_4": "uktā matādiśāstreṣu bhagavadbhairavabhaṭṭārakaparivārabhūtāś ca / yathoktam",
  "GSP30partrvpu:234": "Q: uccāṭane kākavaktrā ... / [Mataśāstra?]",
  "GSP30partrvpu:235": "ityādy upakramya",
  "GSP30partrvpu:236": "Q: tā eva devadevasya raśmayaḥ kādidhārikāḥ / [Mataśāstra?]",
  "GSP30partrvpu:237_0": "ityādi / tathātvena tv aparijñātasvarūpāś ciccamatkāraṃ vikalpe 'pi nirvikalpaikasāraṃ",
  "GSP30partrvpu:237_1": "tena tena vicitravarṇākṣarapuñjātmanā ghoratarātmanā vikalparūpeṇa devatātmanā śaṅkātaṅkānupraveśena",
  "GSP30partrvpu:237_2": "tirodadhatyaḥ sāṃsārikapāśyapaśubhāvadāyinyaḥ / yathoktam",
  "GSP30partrvpu:238": "%",
  "GSP30partrvpu:239": "%[p.201]",
  "GSP30partrvpu:240": "%",
  "GSP30partrvpu:241": "Q: pīṭheśvaryo mahāghorā mohayanti muhur muhuḥ / [Timirodghāṭa acc. to Kṣemarāja ad Śivasūtra 1.4]",
  "GSP30partrvpu:242": "iti / tathā",
  "GSP30partrvpu:243": "Q: viṣayeṣv eva saṃlīnān adho 'dhaḥ pātayanty aṇūn / [Mālinīvijayottara 3.31ab]",
  "GSP30partrvpu:244": "ityādi / tathā",
  "GSP30partrvpu:245": "Q: śabdarāśisamutthasya śaktivargasya bhogyatām /",
  "GSP30partrvpu:246": "Q: kalāviluptavibhavo gataḥ san sa paśuḥ smṛtaḥ // [Spandakārikā 3.13]",
  "GSP30partrvpu:247": "iti / jñātasvarūpās tā evoktayuktyā jīvanmuktatāpradāyinyaḥ / tathā uktam",
  "GSP30partrvpu:248": "Q: yadā tv ekatra saṃrūḍhas tadā tasya layodbhavau /",
  "GSP30partrvpu:249": "Q: niyacchan bhoktṛtām eti tataś cakreśvaro bhavet // [Spandakārikā 3.19]",
  "GSP30partrvpu:250_0": "iti / svarūpaparijñānaṃ ca etāvad eva yad etāsu vṛttiṣūdayasamayanirvikalpaikarūpāsu",
  "GSP30partrvpu:250_1": "vikalpo 'py udayamāno varṇarāśisamārabdhatattadvicitraśabdārūṣitatve 'pi na tādṛśena",
  "GSP30partrvpu:250_2": "varṇapuñjātmanā śakticakreṇa yujyate,",
  "GSP30partrvpu:251": "yat tasya prāktananirvikalpaikavyavahāramayasya vikalpātmano mātuḥ svarūpaṃ khaṇḍayet / na ca vikalpā anubhavād vikalpāntarād vā bhinnāḥ,",
  "GSP30partrvpu:252_0": "api tu sa evaikaḥ svātantryabheditabhāvoparāgalabdhabhedabhūtādyabhidhavijñānacakraprabhuḥ /",
  "GSP30partrvpu:252_1": "tad evaṃ khecarīsāmyam eva mokṣaḥ / tac cānuttarasvarūpaparijñānam eva satatoditaṃ",
  "GSP30partrvpu:252_2": "parameśvaryāḥ śivātmani saṃghaṭṭasamāpattyā ubhayavimarśānandarūḍhi / śivo hi paravāṅmayamahāmantravīryavisṛṣṭimayaḥ",
  "GSP30partrvpu:252_3": "parameśvarīvisṛṣṭyā tadvīryaghanatātmakaprasūnanirbharayā sṛṣṭyā yujyate",
  "GSP30partrvpu:253_0": "/ tathā hi sarveṣām antarbahiṣkaraṇānāṃ yad yad anupraviśati tat tan madhyamanāḍībhuvi",
  "GSP30partrvpu:253_1": "sarvāñgānuprāṇanasārāyāṃ prāṇātmanā cetanarūpeṇāste yad oja iti kathyate / tad eva",
  "GSP30partrvpu:253_2": "sarvāṅgeṣv anuprāṇakatayā tadavibhaktavīryarūpatvena /",
  "GSP30partrvpu:254": "%",
  "GSP30partrvpu:255": "%[p.202]",
  "GSP30partrvpu:256": "%",
  "GSP30partrvpu:257": "tato 'pi punar api nayanaśravaṇādīndriyadvāreṇa bṛṃhakarūpaṃ rūpaśabdādy anupraviśad bṛṃhakatvād eva tadvīryakṣobharūpakāmānalaprabodhakaṃ bhavati / yathoktam",
  "GSP30partrvpu:258": "Q: ālāpād gātrasaṃsparśāt",
  "GSP30partrvpu:259_0": "ityādi / ekenaiva ca rūpādyanyatamenodriktaprāktanabalopabṛṃhitasya sarvaviṣayakaraṇīyoktakṣobhakaraṇasamarthatvaṃ",
  "GSP30partrvpu:259_1": "sarvasya sarvasya sarvasarvātmakatvāt / smaraṇavikalpanādināpi sarvamayamanogatānantaśabdādibṛṃhaṇavaśāj",
  "GSP30partrvpu:259_2": "jāyata eva kṣobhaḥ / paripuṣṭasarvamayamahāvīryam eva puṣṭikāri na tv apūrṇaṃ nāpi",
  "GSP30partrvpu:259_3": "kṣīnam samucitaṃ śaiśavavārddhakayor / vīryavikṣobhe ca vīryasya svamayatvenābhinnasyāpy",
  "GSP30partrvpu:259_4": "adeśakālakalitaspandamayamahāvisargarūpam eva paripūrṇabhairavasaṃvidātmakaṃ svātantryam",
  "GSP30partrvpu:259_5": "ānandaśaktimayaṃ sukhaprasavabhūḥ / nayanayor api hi rūpaṃ tadvīryakṣobhātmakamahāvisargaviśleṣaṇayuktyā",
  "GSP30partrvpu:259_6": "eva sukhadāyi bhavati / śravaṇayoś ca madhuragītādi / anyatrāpīndriye anyat kevalaṃ",
  "GSP30partrvpu:259_7": "paripūrṇasṛṣṭitām nāśnute svātmany evocchalanāt",
  "GSP30partrvpu:260_0": "/ tathā ca tadvīryānupabṛṃhitānām avidyamānatathāvidhavīryavikṣobhātmakamadanānandānāṃ",
  "GSP30partrvpu:260_1": "pāṣāṇānām iva ramaṇīyatarataruṇīrūpam api nitambinīvadanaghūrṇamānakākalīkalagītam",
  "GSP30partrvpu:260_2": "api na pūrṇānandaparyavasāyi / yathā yathā ca na bṛṃhakaṃ bhavati tathā tathā parimitacamatkāraparyavasānam /",
  "GSP30partrvpu:260_3": "sarvato hy acamatkāre jaḍataiva / adhikacamatkārāveśa eva vīryakṣobhātmā sahṛdayatā",
  "GSP30partrvpu:260_4": "ucyate / yasyaiva etadbhogāsaṅgābhyāsaniveśitānantabṛṃhakavīryabṛṃhitaṃ hṛdayaṃ tasyaiva",
  "GSP30partrvpu:260_5": "sātiśayacamatkriyā / duḥkhe 'py eṣa eva camatākraḥ / antarvyavasthitaṃ hi yat tad",
  "GSP30partrvpu:260_6": "dayitasutasukhādi vīryātmakaṃ tad eva bhāvanāsadṛśadṛgākrandādibodhena kṣobhātmakam",
  "GSP30partrvpu:260_7": "vikāsam āpannaṃ punar na bhaviṣyatīti nairapekṣyavaśasaviśeṣacamatkriyātma",
  "GSP30partrvpu:261": "duḥkhasattvam / tad uktam",
  "GSP30partrvpu:262": "%",
  "GSP30partrvpu:263": "%[p.203]",
  "GSP30partrvpu:264": "%",
  "GSP30partrvpu:265": "Q: dukhe 'pi pravikāsena [Śivadṛṣtṭi 5.9]",
  "GSP30partrvpu:266_0": "iti / yadā sakalendriyanāḍībhūtamarudādiparipūraṇe tu mahāmadhyamasauṣumnapadānupraveśe",
  "GSP30partrvpu:266_1": "nijaśaktikṣobhatādātmyaṃ pratipadyate tadā sarvato dvaitagalane paripūrṇasvaśaktibharavimarśāhantāmayacamatkārānupraveśe",
  "GSP30partrvpu:266_2": "paripūrṇasṛṣṭyānandarūparudrayāmalayogānupraveśena tanmahāmantravīryavisargaviśleṣaṇātmanā",
  "GSP30partrvpu:266_3": "dhruvapadātmakanistaraṅgākulabhairavabhāvābhivyaktiḥ / tathā hi tanmadhyanāḍīrūpasyobhayaliṅgātmano",
  "GSP30partrvpu:266_4": "'pi tadvīryotsāhabalalabdhāvaṣṭambhasya kampakāle sakalavīryakṣobhojjigamiṣātmakam",
  "GSP30partrvpu:266_5": "antaḥsparśasukhaṃ svasaṃvitsākṣikam eva / na caitat kalpitaśarīraniṣṭhatayaiva kevalam /",
  "GSP30partrvpu:266_6": "tadabhijñānopadeśadvāreṇeyati mahāmantravisargaviśleṣaṇāvāptadhruvapade parabrahmamayaśivaśaktisaṃghaṭṭānandasvātantryasṛṣṭiparābhaṭṭārikārūpe",
  "GSP30partrvpu:267": "'nupraveśaḥ / tad vakṣyate",
  "GSP30partrvpu:268": "Q: tatra sṛṣṭiṃ yajed [Parātriṃś. 29]",
  "GSP30partrvpu:269": "ityādi / tathā",
  "GSP30partrvpu:270": "Q: yathā nyagrodhabījasthaḥ [Parātriṃś. 24]",
  "GSP30partrvpu:271": "ityādi / tathā",
  "GSP30partrvpu:272": "Q: ity etad rudrayāmalam [Parātriṃś. 35]",
  "GSP30partrvpu:273": "ityādi / anyatrāpy uktam",
  "GSP30partrvpu:274": "Q: lehanāmanthanākoṭaiḥ strīsukhasya bharāt smṛteḥ /",
  "GSP30partrvpu:275": "Q: śaktyabhāve 'pi deveśi bhaved ānandasaṃplavaḥ // [Vijñānabhairava 70]",
  "GSP30partrvpu:276_0": "iti / bharāt smaryamāṇo hi sa sparśas tatsparśakṣetre ca madhyamākṛtrimaparātmakaśaktinālikāpratibimbitas",
  "GSP30partrvpu:276_1": "tanmukhyaśāktasparśābhāve 'pi tadantarvṛttiśāktasparśātmakavīryakṣobhakārī bhavatīty abhiprāyeṇa / tathā",
  "GSP30partrvpu:277": "%",
  "GSP30partrvpu:278": "%[p.204]",
  "GSP30partrvpu:279": "%",
  "GSP30partrvpu:280": "Q: śaktisaṃgamasaṃkṣobhaśaktyāveśāvasānakam /",
  "GSP30partrvpu:281": "Q: yat sukhaṃ brahmatattvasya tat sukhaṃ svākyam ucyate // [Vijñānabhairava 69]",
  "GSP30partrvpu:282": "iti /",
  "GSP30partrvpu:283": "Q: ... snehāt kaulikam ādiśet / [?]",
  "GSP30partrvpu:284": "iti ca / mahāvīreṇa bhagavatā vyāsenāpi",
  "GSP30partrvpu:285": "Q: mama yonir mahad brahma tasmin garbhaṃ dadhāmy aham /",
  "GSP30partrvpu:286": "Q: saṃbhavaḥ sarvabhūtānāṃ tato bhavati bhārata // [Bhagavadgītā 14.3]",
  "GSP30partrvpu:287": "ity {api} gītam / somānandapādair api nijavivṛtau",
  "GSP30partrvpu:288": "Q:",
  "GSP30partrvpu:289": "bhagavatyā ratasthāyā praśna iti paraikamayatve 'pi tanmayamahadantarālābhiprāyeṇa/ [Parātriṃśikāvivṛti of Somānanda]",
  "GSP30partrvpu:290": "iti / tad alam amunā trikaśāstrarahasyopadeśakathātiprastāvena / tad idam anuttaraṃ kaulikasiddhidaṃ yena jñātamātreṇa khecarīsāmyam uktanayena",
  "GSP30partrvpu:291": "_____________________________________________________________",
  "GSP30partrvpu:292": "ParTri 2ab:",
  "GSP30partrvpu:293": "etad guhyaṃ mahāguhyaṃ kathayasva mama prabho /",
  "GSP30partrvpu:294": "_____________________________________________________________",
  "GSP30partrvpu:295_0": "guhyam aprakaṭatvāt / yato guhāyāṃ svarūpāparijñānamayyāṃ satyāṃ sthitam apy aprakaṭam /",
  "GSP30partrvpu:295_1": "atha ca mahad aguhyaṃ sarvasya evaṃvidhacamatkāramayatvāt / mātṛmānameyamayabhedāvibhāgaśālinī",
  "GSP30partrvpu:295_2": "bhagavatī śuddhavidyaiva trikoṇā māyāyām atiśayapratiphalitabhedāvagrahā bhavatīti",
  "GSP30partrvpu:295_3": "māyāpi jagajjananabhūr vidyaiva vastutaḥ / tad uktena nayena saivaṃbhūtatvena parijñāyamānatvād",
  "GSP30partrvpu:295_4": "abhedamāhātmyatirohitatatpramātrādikoṇatrayatvān mahāguhety ucyate / saiva ca vastutaḥ",
  "GSP30partrvpu:295_5": "pūjādhāma triśūlaṃ trikārthe / tad uktam",
  "GSP30partrvpu:296": "Q: sa trikoṇā mahāvidyā trikā sarvarasāspadam /",
  "GSP30partrvpu:297": "Q: visargapadam evaiṣa tasmāt saṃpūjayet trikam / [?]",
  "GSP30partrvpu:298": "iti / tathā",
  "GSP30partrvpu:299": "Q: udety ekaḥ samālokaḥ pramāṇārthapramātṛgaḥ / [Siddhapāda ?](Kramastotra of Erakanātha)",
  "GSP30partrvpu:300_0": "iti / tataś ca īdṛśyāṃ mahāguhāyāṃ śuddhavidyāhṛdayamayyāṃ mahāsṛṣṭirūpāyāṃ jagajjanmabhūmau",
  "GSP30partrvpu:300_1": "svacamatkārarūpeṇa bhavati yan maha iti yad etad guhyam / etena hi yad idam avicchinnabhairavabhāsāvimarśarūpaṃ",
  "GSP30partrvpu:300_2": "svātantryaṃ bhāvebhyaḥ svarūpapratyupasaṃhārakrameṇa ātmavimarśaviśrāntirūpatvam /",
  "GSP30partrvpu:300_3": "prakāśasya hi svābhāvikākṛtrimaparavāṅmantravīryacamatkārātma aham iti / yathoktam",
  "GSP30partrvpu:301": "Q: prakāśasyātmaviśrāntir ahaṃbhāvo hi kīrtitaḥ / [Ajaḍapramātṛsiddhi 22cd]",
  "GSP30partrvpu:302_0": "iti / tad eva guhyam atirahasyam / tathā hi sṛṣṭikrameṇa yathāvikṛtānuttaradhruvarūpaviśrānto",
  "GSP30partrvpu:302_1": "bhairavabhaṭṭārakaḥ sakalakalājālajīvanabhūtaḥ sarvasyādisiddho 'kalātmakaḥ sa eva",
  "GSP30partrvpu:302_2": "prasarātmanā rūpeṇa visargarūpatām aśnuvāno visargasyaiva kuṇḍalinyātmakahaśaktimayatvāt",
  "GSP30partrvpu:302_3": "punar api tacchāktaprasarābhedavedakarūpabindvātmanā nararūpeṇa prasarati / tathā",
  "GSP30partrvpu:302_4": "punar api tanmūlatriśūlaprāṇaparaśaktitrayopasaṃhāre tadvisargaviśleṣaṇayā mūladhruvapadānuttarapraveśaḥ",
  "GSP30partrvpu:302_5": "sarvadā / sphuṭayiṣyate caitad avidūra eva / mahe paramānandarūpe pūrvokte yad idam",
  "GSP30partrvpu:302_6": "uktanayena a iti rūpaṃ tad eva guhyam / etad eva ca mahāguhyaṃ jagajjananadhāma /",
  "GSP30partrvpu:302_7": "tathobhayasamāpattyānandenāguhyaṃ sarvacamatkāramayam / sva ātman eva he prabho evaṃvidhavaicitryakāritayā",
  "GSP30partrvpu:302_8": "prabhavanaśīla / āmantraṇam",
  "GSP30partrvpu:303": "etat / tac cāmantryasyāmantrakaṃ prati tādātmyam ābhimukhyaṃ prātipadikārthād adhikārthadāyi / yathoktam /",
  "GSP30partrvpu:304": "Q: saṃbodhanādhikaḥ prātipadikārtha / [/cf Vākyapadīya 3.7 (Sādhanasamuddeśa) 163 (+ Helārāja)]",
  "GSP30partrvpu:305": "iti / nirṇītaṃ caitan mayaiva śrīpūrvapañcikāyām / etat kathaya parāvāgrūpatayāvibhaktaṃ sthitam api paśyantībhuvi vākyaprabandhakramāsūtraṇena yojaya / yathoktaṃ prāk",
  "GSP30partrvpu:306": "Q: guruśiṣyapade sthitvā ... [Svacchandatantra 8.31a /cit above]",
  "GSP30partrvpu:307": "ityādi / parābhaṭṭārikāyāś ca paśyantyāditādātmyaṃ nirṇītaṃ prāg eva /",
  "GSP30partrvpu:308": "%",
  "GSP30partrvpu:309": "%[p.206]",
  "GSP30partrvpu:310": "%",
  "GSP30partrvpu:311_0": "tathā mama ity asya pratyagātmasaṃbandhitvasya idaṃbhāvasya yad guhyaṃ maha ity uktam",
  "GSP30partrvpu:311_1": "aham iti / tathā hi mamedaṃ bhāsata iti yad bhāsanaṃ tasya vimarśaḥ punar apy ahaṃbhāvaikasāraḥ /",
  "GSP30partrvpu:311_2": "sa punar ahaṃbhāvo bhāvapratyupasaṃharaṇamukheneti maha ity etadrūpa eva yathoktaṃ prāk / yad uktam",
  "GSP30partrvpu:312": "Q: idam ity asya vicchinnavimarśasya kṛtārthatā /",
  "GSP30partrvpu:313": "Q: yā svasvarūpe viśrāntir vimarśaḥ so 'ham ity ayam // [Ajaḍaprāmātṛsiddhi 15]",
  "GSP30partrvpu:314": "iti / anyatrāpi",
  "GSP30partrvpu:315": "Q: ghaṭo 'yam ity adhyavasā nāmarūpātirekiṇī /",
  "GSP30partrvpu:316": "Q: pareśaśaktir ātmeva bhāsate na tv idantayā // [Īśvarapratyabhijñākārikā 1.5.10]",
  "GSP30partrvpu:317": "iti / tad uktaṃ śrīsomānandapādair nijavivṛtau /",
  "GSP30partrvpu:318": "Q: abījaṃ śuddhaśivarūpam [Parātriṃśikāvivṛti of Somānanda]",
  "GSP30partrvpu:319_0": "ityādi / tad evāsmābhir vipañcitam iti / tathā svamama suṣṭhv avidyamānaṃ mama iti",
  "GSP30partrvpu:319_1": "yasya / ahantābharaikarūḍhatvāt viśvaṃ na kiṃcid yasya vyatiriktanirdeśaprāṇaṣaṣṭyarthayogi",
  "GSP30partrvpu:319_2": "bhavati / śāstrāntaradīkṣitānāṃ vijñānākalānāṃ pralayakevalināṃ ca yady api mameti",
  "GSP30partrvpu:319_3": "vyatiriktaṃ nāsti tathāpi yad bhedayogyatāvāsanā syād eva prabodhasamaye tadvikāsāt",
  "GSP30partrvpu:319_4": "ahaṃbhāvārūḍhiḥ / tadapākṛtyai suṣṭhuśabdārthe suḥ / yad uktaṃ mayaiva stotre",
  "GSP30partrvpu:320": "Q: yan na kiṃcana mameti dīnatāṃ prāpnuvanti jaḍajantavo 'niśam /",
  "GSP30partrvpu:321": "Q: tan na kiṃcana mamāsmi sarvam ity uddhurāṃ dhuram upeyivān aham // [? Stotra of Abh.]",
  "GSP30partrvpu:322": "iti / śobhanena dvaitakalaṅkāṅkanākāluṣyaleṣaśūnyenāmena paramārthopadeśadvayātmanā jñānena mā mānam avabodho yasya svaprakāśaikarūpatvāt / amatīti amā,",
  "GSP30partrvpu:323": "a iti mā yatra,",
  "GSP30partrvpu:324": "avidyamānaṃ mā mānaṃ niṣedhaś ca yatra,",
  "GSP30partrvpu:325": "nityoditatvāt saṃhāraś ca yatra nāsti,",
  "GSP30partrvpu:326": "sā bhagavatī amā iti ucyate / amā śobhanā satatoditā yatra māyāyāṃ pramāṇaprameyavyavahṛtau sā tādṛśī mā yasyeti bahuvrīhyantaṃ bahuvrīhiḥ /",
  "GSP30partrvpu:327": "%",
  "GSP30partrvpu:328": "%[p.207]",
  "GSP30partrvpu:329": "%",
  "GSP30partrvpu:330": "parameśvaro hi pramāṇādivyavahāre 'pi paraśaktimaya eva sarvathādvaitarūpatvāt tasya / āmantraṇam ātmana eva /",
  "GSP30partrvpu:331": "idam eva sārdhaślokanirūpitānantapraśnatātparyam / saṃgraheṇaitad uktaṃ bhavatīti nirṇetuṃ nirūpyate /",
  "GSP30partrvpu:332": "_____________________________________________________________",
  "GSP30partrvpu:333": "ParTri 2cd3ab:",
  "GSP30partrvpu:334": "hṛdayasthā tu yā śaktiḥ kaulinī kulanāyikā // ParTri_2 //",
  "GSP30partrvpu:335": "tāṃ me kathaya deveśa yena tṛptiṃ labhāmy aham /",
  "GSP30partrvpu:336": "_____________________________________________________________",
  "GSP30partrvpu:337_0": "sarvasya nīlasukhāder dehaprāṇabuddhyādeś ca paraṃ pratiṣṭhāsthānaṃ saṃvidātma hṛt /",
  "GSP30partrvpu:337_1": "tasyaiva nijasvātantryakalpitabhedā ayā vicitrāni ghaṭādijñānāni / tatsthā iyaṃ sphuraṇamayī",
  "GSP30partrvpu:337_2": "śaktiḥ kulasya nāyikā śarīraprāṇasukhādeḥ sphurattādāyinī brāhmyādevatācakrasya vīryabhūtā",
  "GSP30partrvpu:337_3": "nikhilākṣanāḍicakrasya madhyamadhyamarupā jananasthānakarṇikā liṅgātmā asti / tatraiva",
  "GSP30partrvpu:337_4": "ca kule bhavā kularūpā kaulikī / yad vā kule bhavam akulātma kaulam / tad yasyām",
  "GSP30partrvpu:337_5": "antas tādātmyenāsti sā kaulikī / kulaṃ hy akulaprakāśarūḍham eva tathā bhavati / yad uktam",
  "GSP30partrvpu:338": "Q: api tv ātmabalasparśāt / [Spandakārikā 1.8]",
  "GSP30partrvpu:339": "iti / tathā",
  "GSP30partrvpu:340": "Q: tad ākramya balaṃ mantrāḥ sarvajñabalaśālinaḥ /",
  "GSP30partrvpu:341": "Q: pravartante 'dhikārāya karaṇānīva dehinām // [Spandakārikā 2.1]",
  "GSP30partrvpu:342_0": "iti / devānāṃ brahmaviṣṇurudrādīnām īśasyāmantraṇaṃ / tan me kathaya ity api paṭhanti",
  "GSP30partrvpu:342_1": "śrīsomānandapādā vyācakṣate ca tat tasmād iti / yad vā tat kathaya yena tṛptiṃ paramānandamayīṃ",
  "GSP30partrvpu:342_2": "labhe paramādvayanirvṛtisvātantryarasībhavāmīti samanvayaḥ / vrajāmi ity api pāṭhaḥ /",
  "GSP30partrvpu:342_3": "aham ity anena sarvapramātṛjīvanarūpam eva satataṃ parāmṛśyate / tac caivam abhihitasvarūpopadeśena",
  "GSP30partrvpu:342_4": "pratyabhijñāya nijam īśvararūpaṃ paripūrṇabhāvātmikāṃ tṛptiṃ vindatīti prāk prakaṭitam eva /",
  "GSP30partrvpu:343": "%",
  "GSP30partrvpu:344": "%[p.208]",
  "GSP30partrvpu:345": "%",
  "GSP30partrvpu:346": "tad uktaṃ somānandapādaiḥ svavivṛtau",
  "GSP30partrvpu:347": "Q: hṛdy ayo gamanaṃ jñānam [Parātriṃśikāvivṛti of Somānanda]",
  "GSP30partrvpu:348": "ityādi /",
  "GSP30partrvpu:349": "iti śivarasaṃ pātuṃ yeṣāṃ pipāsati mānasaṃ satatam aśivadhvaṃse sattāṃ śivena niveśitām /",
  "GSP30partrvpu:350": "hṛdayagaganagranthiṃ teṣāṃ vidārāyituṃ haṭhād abhinava imāṃ praśnavyākhyāṃ vyadhāt trikatattvagām //",
  "GSP30partrvpu:351": "tad atra praśnasarvasve",
  "GSP30partrvpu:352": "_____________________________________________________________",
  "GSP30partrvpu:353": "ParTri :",
  "GSP30partrvpu:354": "śrībhairava uvāca",
  "GSP30partrvpu:355": "_____________________________________________________________",
  "GSP30partrvpu:356_0": "vyākhyātaṃ prāg evaitat / kiṃ punaruktatāpādanena / bhairavo bharaṇātmako mahāmantraravātmakaś",
  "GSP30partrvpu:356_1": "ca / kevalam atra śaktimatprādhānyaṃ saṃhārarūpeṇa maha ity evaṃrūpam ity uktaṃ prāk",
  "GSP30partrvpu:356_2": "sphuṭībhaviṣyati cāgrata eva / tad iyān atra tātparyārthaḥ /",
  "GSP30partrvpu:357": "parā bhagavatī saṃvit prasarantī svarūpataḥ /",
  "GSP30partrvpu:358": "parecchāśaktir ity uktā bhairavasyāvibhedinī //",
  "GSP30partrvpu:359": "tasyāḥ prasaradharmatvāj jñānaśaktyādirūpatā /",
  "GSP30partrvpu:360": "parāparāparārūpapaśyantyādivapurbhṛtiḥ //",
  "GSP30partrvpu:361": "tad eva prasarākārasvarūpaparimarśanam /",
  "GSP30partrvpu:362": "praśna ity ucyate devī tanmayapraśnakāriṇī //",
  "GSP30partrvpu:363": "tasya prasararūpasyā parāmarśanam eva yat /",
  "GSP30partrvpu:364": "tad eva paramaṃ proktaṃ tatpraśnottararūpakam //",
  "GSP30partrvpu:365": "tad evāparasaṃvitter ārabhyāntastarāṃ punaḥ /",
  "GSP30partrvpu:366": "parasaṃvidghanānandasaṃhārakaraṇaṃ muhuḥ //",
  "GSP30partrvpu:367": "antarbhāvitaniḥśeṣaprasaraṃ bhairavaṃ vapuḥ /",
  "GSP30partrvpu:368": "prativaktṛsvarūpeṇa sarvadaiva vijṛmbhate //",
  "GSP30partrvpu:369": "etau prasarasaṃhārāv akālakalitau yataḥ /",
  "GSP30partrvpu:370": "tad ekarūpam evedaṃ tattvaṃ praśnottarātmakam //",
  "GSP30partrvpu:371": "tad evaṃ parasaṃbandham anuttaratayānvitam /",
  "GSP30partrvpu:372": "ṣaḍardhasārasarvasvaṃ guravaḥ prāṅ nyarūpayan //",
  "GSP30partrvpu:373": "[. . . . . . . . . . . . . . . . . . . . . . . . . . . .]",
  "GSP30partrvpu:374": "%",
  "GSP30partrvpu:375": "%[p.209]",
  "GSP30partrvpu:376": "%",
  "GSP30partrvpu:377": "_____________________________________________________________",
  "GSP30partrvpu:378": "ParTri 3cd4cd:",
  "GSP30partrvpu:379": "śṛṇu devi mahābhage uttarasyāpy anuttaram // ParTri_3 //",
  "GSP30partrvpu:380": "yad ayaṃ kauliko vidhir mama hṛdvyomny avasthitaḥ /",
  "GSP30partrvpu:381": "kathayāmi na saṃdehaḥ sadyaḥ kaulikasiddhidam // ParTri_4 //",
  "GSP30partrvpu:382": "_____________________________________________________________",
  "GSP30partrvpu:383_0": "devi iti prāgvat / mahān bhāgo yasyā yā bhajyamānā uktavakṣyamāṇopadeśānuśīlanena",
  "GSP30partrvpu:383_1": "sevyamānā pārameśvaryākhyamahābaladā bhavatīti / mahat paramamahadrūpatayā prasiddho",
  "GSP30partrvpu:383_2": "'nāśritaśivarūpaḥ sa yasyā bhāga aṃśaḥ / pārameśvarī hi śaktiḥ anantaṣaṭtriṃśadāditattvagarbhiṇī /",
  "GSP30partrvpu:383_3": "mahān buddhyādis tattvaviśeṣo bhāgo vibhāgaḥ kalāpekṣi rūpaṃ yasyāḥ / pārameśvarī",
  "GSP30partrvpu:383_4": "hi saṃvidekaghanaśaktiḥ svasvātantryopakalpitabhinnajñeyakāryapratiṣṭhāpadatve buddhir",
  "GSP30partrvpu:383_5": "ity ucyate / yad uktaṃ śrīsomānandapādaiḥ",
  "GSP30partrvpu:384": "Q: ... aparasthitau //",
  "GSP30partrvpu:385": "Q: sā buddhir yat punaḥ sūkṣmaṃ sarvadikkam avasthitam /",
  "GSP30partrvpu:386": "Q: jñānaṃ bodhamayaṃ tasya śivasya sahajaṃ sadā // [Śivadṛṣṭi 1.2627]",
  "GSP30partrvpu:387_0": "iti / bhāgo bhedaḥ sa yatrāstīti matvarthīyākārapratyayāntena bhāgaśabdena vibhaktaṃ",
  "GSP30partrvpu:387_1": "rūpam ucyate / vibhakte ca vapuṣi paricchedo 'nyonyavyavacchedenaiva bhavatīti prasādātmakaviṣayaniścayo",
  "GSP30partrvpu:387_2": "buddhāv upajāyamāno 'pararamyāramyādiviśvavartino bhāvān aspṛśann eva pratyuta tān",
  "GSP30partrvpu:387_3": "vyavacchindan upajāyata iti / sukhavṛttibuddher dharmaiśvaryādirūpatvāt sattvātmako",
  "GSP30partrvpu:387_4": "guṇaniḥṣyanda iti gīyate / yadi tu tatrāpi antastamām anupraviśyate tat taddvāreṇaiva",
  "GSP30partrvpu:387_5": "tanmūlavartini paramānandadhāmni bhaved eva satatam udayaḥ / ata eva mahasya sarvato",
  "GSP30partrvpu:387_6": "'khaṇḍitaparipūrṇanirargalanirapekṣasvātantryajagadānandamayasya ā īṣad bhāgāḥ sukhalakṣaṇā",
  "GSP30partrvpu:387_7": "aṃśāḥ / yato yat yat kila sukhaṃ tanmahānandanirvṛtiparamadhāmni visargaśaktāv anupraveśāt",
  "GSP30partrvpu:387_8": "tathā 'cetyamānatayā kiyadrūpatāṃ prāptam",
  "GSP30partrvpu:388": "/",
  "GSP30partrvpu:389": "%",
  "GSP30partrvpu:390": "%[p.210]",
  "GSP30partrvpu:391": "%",
  "GSP30partrvpu:392": "tad uktaṃ bhaṭṭanārāyaṇena",
  "GSP30partrvpu:393": "Q: trailokye 'py atra yo yāvān ānandaḥ kaścid īkṣyate /",
  "GSP30partrvpu:394": "Q: sa bindur yasya taṃ vande devam ānandasāgaram // [StaCiMa 61]",
  "GSP30partrvpu:395": "iti prāṅnayena yad uktaṃ maha iti rūpaṃ tad eva bhajanīyaṃ yasyāḥ / parameśvarasya hi svacamatkārabṛṃhitaṃ yad aham iti tad eva śāktaṃ vapuḥ,",
  "GSP30partrvpu:396_0": "tad eva ca parābhaṭṭārikārūpam ity ucyate / ata eva saiva ca parameśvarī sarvaṃ śṛṇoti /",
  "GSP30partrvpu:396_1": "śravaṇākhyayā sattayā tiṣṭhantī śravaṇasaṃpuṭasphuṭakramikasvaspandamayavarṇarāśiniṣṭham",
  "GSP30partrvpu:396_2": "aikātmyāpād anarūpasaṃkalanānusaṃdhānākhyaṃ svātantryam / tena hi vinā kalakalalīnaśabdaviśeṣaṃ",
  "GSP30partrvpu:396_3": "śṛṇvann api na śṛṇomīti vyavaharati pramātā / kalakalamātraviṣayam eva tu saṃkalanam",
  "GSP30partrvpu:396_4": "iti tatraiva śrutam iti vyavahāraḥ / vastutas tu sa kalakaladhvaniḥ śrotrākāśa anupraviśan",
  "GSP30partrvpu:396_5": "varṇān anupraveśayan tathā bhavet tadvarṇātiriktasya kalakalasyaivābhāvāt / tadvarṇaviśeṣavivakṣāyāṃ ca kalakalasya ca",
  "GSP30partrvpu:397": "kāraṇābhāvād evānutpattiḥ syāt,",
  "GSP30partrvpu:398_0": "tadvivakṣotpannasphuṭavarṇamayaśabdakāryatve 'pi sajātīyaśabdotpattyupapatteḥ / sarvathā",
  "GSP30partrvpu:398_1": "ta eva varṇās tena sphuṭarūpeṇa saṃkalanām agacchantaḥ kalakalaśabdavācyāḥ / tatsaṃkalanāvadhānodyuktasya",
  "GSP30partrvpu:398_2": "bhaved eva kiyanmātrasphuṭopalambha iti saṃkalanam evātropayogi / saṃkalanaṃ ca bhagavatī",
  "GSP30partrvpu:398_3": "saiva parā parameśvarī karoti / yad uktam",
  "GSP30partrvpu:399": "Q: tad ākramya balaṃ mantrāḥ [Spandakārikā 2.10]",
  "GSP30partrvpu:400": "ityādi / vastuto hi śṛṇoti paśyati vakti gṛhṇātītyādi bhagavatyā eva rūpam / yathoktam",
  "GSP30partrvpu:401": "Q: yena rūpaṃ rasaṃ gandhaṃ sparśaśabdau ca maithunam /",
  "GSP30partrvpu:402": "Q: etenaiva vijānāti kim atra pariśiṣyate // [Kaṭhopaniṣad 2.4.3]",
  "GSP30partrvpu:403": "iti vedānte parameśvareṇa /",
  "GSP30partrvpu:404": "%",
  "GSP30partrvpu:405": "%[p.211]",
  "GSP30partrvpu:406": "%",
  "GSP30partrvpu:407": "na tu śravaṇaṃ nāma sphuṭakalakalātmakatāragadgadādirūpavarṇākarṇanam eva / tathā hi śrīparameśvara eva śrīsvacchandaśāstre japavibhāganirṇayāvasara evam eva nirūpitavān",
  "GSP30partrvpu:408": "Q: ātmanā śrūyate yas tu sa upāṃśur iti smṛtaḥ / [SvaTa 2.146]",
  "GSP30partrvpu:409_0": "atra hi madhyamāpade ātmaiva saṃśṛṇute nāpara ity uktam / sthānādiprayatnasphuṭatāyāṃ",
  "GSP30partrvpu:409_1": "dantauṣṭhapuṭādisaṃyogavibhāgenātinibhṛtam api śabdoccāre nikaṭataravartiparaśravaṇam",
  "GSP30partrvpu:409_2": "api syād iti saśabdatāpāttir eva /",
  "GSP30partrvpu:410": "Q: paraiḥ saṃśrūyate yas tu saśabdo'sau prakīrtitaḥ / [SvaTa 2.247]",
  "GSP30partrvpu:411_0": "ity uktaṃ / yataḥ na cātra nikaṭādiviśeṣaḥ kaścid iti / parapramātṛdarśanamātragocarajihvoṣṭhapuṭādisaṃyoge",
  "GSP30partrvpu:411_1": "tu yady apy ātmana eva śravaṇaṃ syān na parasya tathāpi madhyamāpadam evaitat saṃpadyate",
  "GSP30partrvpu:411_2": "varṇasya bahirātmalābhābhāvāt / vāyvabhighātād dhi sphuṭavarṇaniṣpanna eva / na ca",
  "GSP30partrvpu:411_3": "tatra vāyvabhighāto bāhyatāpattiparyantaḥ syāt / oṣṭhādicalanam api na tatra varṇāṃśe",
  "GSP30partrvpu:411_4": "'nupraviśed api tu svātmaniṣṭham eva tātkālikaṃ tat syāt / tātkālikeṅgitanimiṣitakaravyāpārādisthānīye",
  "GSP30partrvpu:411_5": "sphuṭasthānakaraṇaprayatnayoge tu varṇaniṣpattāv api yadi nāma dhvanīnāṃ tāratamyena",
  "GSP30partrvpu:411_6": "tāramandrādivibhāge dūrādūrādiśravaṇaṃ syāt,",
  "GSP30partrvpu:412": "sarvathā paraiḥ śrūyata iti vaikharīpadam evaitad ity alaṃ prasaktānuprasaktyā / saiva parameśvarī āmantraṇayogena sphuṭaṃ",
  "GSP30partrvpu:413_0": "śaktirūpatayoktā / naraśaktiśivātmakaṃ hīdaṃ sarvaṃ trikarūpam eva / tatra yat kevalaṃ",
  "GSP30partrvpu:413_1": "svātmany avasthitaṃ tat kevalaṃ jaḍarūpayogi mukhyatayā narātmakaṃ ghaṭas tiṣṭhatītivat /",
  "GSP30partrvpu:413_2": "eṣa eva prathamapuruṣaviṣayaḥ śeṣaḥ / yat punar idam ity api bhāsamānaṃ yadāmantryamāṇatayā",
  "GSP30partrvpu:413_3": "āmantrakāhaṃbhāvasamacchāditatadbhinnedaṃbhāvaṃ yuṣmacchabdavyapadeśyaṃ tac chāktaṃ",
  "GSP30partrvpu:413_4": "rūpaṃ tvaṃ tiṣṭhasīti / atra hy eṣa eva yuṣmacchabdārtho āmantraṇatattvaṃ ca /",
  "GSP30partrvpu:414": "%",
  "GSP30partrvpu:415": "%[p.212]",
  "GSP30partrvpu:416": "%",
  "GSP30partrvpu:417_0": "tathā hi yathāhaṃ tiṣṭhāmi tathaiva ayam apīti tasyāpy asmadrūpāvacchinnāhaṃbhāvacamatkārasvātantryam",
  "GSP30partrvpu:417_1": "avicchinnāhaṃcamatkāreṇaivābhimanvāna āmantrayate yuṣmadarthena madhyamapuruṣeṇa",
  "GSP30partrvpu:417_2": "vyapadiśati / seyaṃ hi bhagavatī parāparā / sarvathā punar avicchinnacamatkāranirapekṣasvātantryāhaṃvimarśe",
  "GSP30partrvpu:417_3": "ahaṃ tiṣṭhāmīti parābhaṭṭārikodayo yatrottamatvaṃ puruṣasya / yad uktam",
  "GSP30partrvpu:418": "Q: yasmāt kṣaram atīto 'ham akṣarād api cottamaḥ /",
  "GSP30partrvpu:419": "Q: ato 'smi loke vede ca prathitaḥ puruṣottamaḥ // [Bhagavadgītā 15.18]",
  "GSP30partrvpu:420_0": "iti / atra kṣarākṣararūpād ubhayato 'pi hy uttamatvam asmīty asmadarthenoktam / na",
  "GSP30partrvpu:420_1": "hy atra sarvatra aham iti parimitaṃ śarīrady apadiśyate tasya pratyakṣeṇaiva tādrūpyavirodhāt /",
  "GSP30partrvpu:420_2": "tad evam īdṛśaṃ svayaṃprathātmakaṃ śivātmakaṃ rūpam / ata eva bodhasyāsya svasaṃvitprathātmakasya",
  "GSP30partrvpu:420_3": "kiṃcin nonaṃ nāpy adhikaṃ tasyāprakāśarūpasya cinmaye ananupraveśāt,",
  "GSP30partrvpu:421_0": "tadapekṣayā ca mādhyasthyam api na kiṃcid ity upacayāpacayamadhyasthānīyedantānirdeśyabhāvalabdhapratiṣṭhāne",
  "GSP30partrvpu:421_1": "na prabhavanti tadbodhāvicchedarūpā asmadarthāḥ / vicchedito 'pi yuṣmadartha evam",
  "GSP30partrvpu:421_2": "eveti / ata eva aliṅge yuṣmadasmadī gīte / dehagatasaṃkhyādhyupacāreṇa parāparādiśaktigarbhīkārāt",
  "GSP30partrvpu:421_3": "saṃkhyāyogas tūpapadyate / tathā hi svasvātantryopakalpitabhedāvabhāsy anantaśarīrādy",
  "GSP30partrvpu:421_4": "ekatayaiva vimṛśed āvāṃ",
  "GSP30partrvpu:422": "yuvāṃ vayaṃ yūyam iti ca / upacayādyās tu dehagatā upacaritum api na śakyāḥ,",
  "GSP30partrvpu:423": "cidrūpasyonādhikatānupapatteḥ / sarvaṃ hi sarvātmakam iti narātmāno jaḍā api tyaktatatpūrvarūpāḥ śāktaśaivarūpabhājo bhavanti,",
  "GSP30partrvpu:424": "śṛṇuta grāvāṇaḥ [/cf Mahābhāṣya 3.1.1; /cf Vākyapadīya 3 Puruṣasamuddeśa 2],",
  "GSP30partrvpu:425": "meruḥ śikhariṇām ahaṃ bhavāmi [Bhagavadgītā 10.23],",
  "GSP30partrvpu:426_0": "ahaṃ caitro bravīmīty api pratīteḥ / śāktam api yuṣmadartharūpam api narātmakatāṃ",
  "GSP30partrvpu:426_1": "bhajata eva śaktarūpam ujjhitvā tvaṃ gatabhayadhairyaśaktir ity anāmantraṇayogenāpi",
  "GSP30partrvpu:426_2": "pratipatteḥ / bhavān ity anena pādā gurava ityādipratyayaviśeṣaiś cāparāvasthocitanarātmakaprathamapuruṣaviṣayatayāpi pratītisadbhāvāt /",
  "GSP30partrvpu:427": "%",
  "GSP30partrvpu:428": "%[p.213]",
  "GSP30partrvpu:429": "%",
  "GSP30partrvpu:430": "tyaktaśāktarūpasyāpi cāhaṃrūpaśivātmakatvam api syāt,",
  "GSP30partrvpu:431": "vayasye dayite śarīracittattvam evāhaṃ bhavāmīti pratyayāt / śivasvarūpam api cojjhitacidrūpam iva naraśaktyātmakaṃ vapur āviśaty eva / ko 'ham,",
  "GSP30partrvpu:432": "eṣo 'ham,",
  "GSP30partrvpu:433": "aho ahaṃ,",
  "GSP30partrvpu:434": "dhik mām,",
  "GSP30partrvpu:435_0": "aho mahyam ityādau hy aham iti guṇīkṛtam avicchinnaṃ svātantryam / mukhyatayā tu",
  "GSP30partrvpu:435_1": "vicchinnaivedantā pratīyate yatra bhagavatyā aparāyā udayaḥ / he 'ham ityādau parāparaśāktaspandasparśa",
  "GSP30partrvpu:435_2": "eva śivasya / kiṃ tu pūrvaṃ pūrvam avyabhicaritam uttaratra / tena nararūpaṃ sphuṭayaiva",
  "GSP30partrvpu:435_3": "pratipattyā śāktaśāṃbhavadhuram āroḍhuṃ śaknuyād eva / na punar vaiparītyenārohaṇaṃ",
  "GSP30partrvpu:435_4": "sphuṭapratītimayam / atyaktanijanijarūpatayā tryātmakatvād ekadvibahurūpabhāgitvam",
  "GSP30partrvpu:435_5": "eti pratyekam etat trikam / uktaṃ hi",
  "GSP30partrvpu:436": "Q: ekaṃ vastu dvidhā bhūtaṃ dvidhā bhūtam anekadhā / [KulapañcāśikāNAK 3.2ab]",
  "GSP30partrvpu:437_0": "iti / ekātmakatve hy apratiyogitvāc chivatā pratiyogisaṃbhave śāktatvam anekatāyāṃ",
  "GSP30partrvpu:437_1": "bheda eva narātmabhāva ekasyaiva / ghaṭaḥ ghaṭapaṭau ghaṭāḥ ghaṭapaṭapāṣāṇā ity api",
  "GSP30partrvpu:437_2": "hi tiṣṭhati tiṣṭhataḥ tiṣṭhantīti caikyenaiva kriyāśaktisphuritam evaitat / yathoktaṃ",
  "GSP30partrvpu:438": "Q: anekam ekadhā kṛtvā ko na mucyeta bandhanāt / [like KulapañcāśikāNAK 3.2cd]",
  "GSP30partrvpu:439": "iti / ata eva naraśaktiśivātmanāṃ yugapad ekatra parāmarśe uttarottarasvarūpānupraveśa eva tasyaiva vastutas tatparamārtharūpatvāt / sa ca tvaṃ ca tiṣṭhathaḥ,",
  "GSP30partrvpu:440_0": "sa ca tvaṃ cāhaṃ ca tiṣṭhāma iti pratītikrama evākṛtakasaṃskārasāraḥ śābdikair lakṣaṇair",
  "GSP30partrvpu:440_1": "anugamyate / tathā ca nijabhāṣāpadeṣv api saṃskārasya yatra nāmāpi na avaśiṣyate",
  "GSP30partrvpu:440_2": "bauddhāndradraviḍādiṣu tatrāpy ayam eva vācanikaḥ kramaḥ /",
  "GSP30partrvpu:441": "%",
  "GSP30partrvpu:442": "%[p.214]",
  "GSP30partrvpu:443": "%",
  "GSP30partrvpu:444": "vacanakramaś ca hārdīm eva pratītiṃ mūlato 'nusaran tatpratītirasarūpatayā pratīter apy evaṃrūpatvam avagamayet / yathoktaṃ mayaiva",
  "GSP30partrvpu:445": "Q: ... na hṛdayaṃgamagāminī gīḥ /",
  "GSP30partrvpu:446": "iti / tat sarvathākṛtakaiveyaṃ pratītiḥ / yathoktam",
  "GSP30partrvpu:447": "Q: na tair vinā bhavec chabdo nārtho nāpi citer gatiḥ /",
  "GSP30partrvpu:448": "iti / śrīmālinītantre 'pi /",
  "GSP30partrvpu:449": "Q: evaṃ sarvāṇusaṃghātam adhiṣṭhāya yathā sthitā /",
  "GSP30partrvpu:450": "Q: tathā te kathitā śambhoḥ śaktir ekaiva śāṃkarī // [Mālinīvijayottara 3.34]",
  "GSP30partrvpu:451": "iti / śrītantrasamuccaye 'pi",
  "GSP30partrvpu:452": "Q: naraśaktiśivāveśi viśvam etat sadā sthitam /",
  "GSP30partrvpu:453": "Q: vyavahāre krimīṇāṃ ca sarvajñānāṃ ca sarvaśaḥ //",
  "GSP30partrvpu:454_0": "iti / tad eva naraśaktiśivātmakaṃ sphuṭapratipattisaṃpradāyopadeśena darśitam / naraḥ",
  "GSP30partrvpu:454_1": "śaktiḥ śiva iti tu sarvaṃsahaḥ pratipattikramaḥ parameśvarecchāsvātantryasṛṣṭa ity",
  "GSP30partrvpu:454_2": "alaṃ paraśaktipātapavitritabahuśrutasahṛdayasopadeśakatipayajanahṛdayahāriṇyā prasaktānuprasaktyā /",
  "GSP30partrvpu:455": "tad vyākhyātaṃ /pratika{śṛṇu devi} iti / /pratika{uttarasyāpi} iti yad uktaṃ katham anuttaram iti tatra prativacanam / uttarasyāpi saṃnihitasya yad anuttaram / prāguktakrameṇa",
  "GSP30partrvpu:456": "hy uttaram apy anuttaratādātmyenaiva bhavet nānyathā / ata eva uttaram apy anādṛtya",
  "GSP30partrvpu:457": "Q: anādare ṣaṣṭhī /",
  "GSP30partrvpu:458": "uttaraṃ rūpaṃ hy anādṛtatadbhāvam anuttararūpam eva / bhedo hy ayam uttararūpo nitarām evābhedabhuvam adhiśayya tathā bhavet / yathoktam",
  "GSP30partrvpu:459": "Q: paravyavasthāpi pare yāvan nātmīkṛtaḥ paraḥ /",
  "GSP30partrvpu:460": "Q: tāvan na śakyate kartuṃ yato buddhaḥ paraḥ paraḥ //",
  "GSP30partrvpu:461": "iti /",
  "GSP30partrvpu:462": "%",
  "GSP30partrvpu:463": "%p.215",
  "GSP30partrvpu:464": "%",
  "GSP30partrvpu:465_0": "tathottarasyāpi granthabhāgasyānuttaraṃ tenāpi uttarītuṃ na śakyate / paśyantyā api",
  "GSP30partrvpu:465_1": "parābhaṭṭārikāyāḥ prathamaprasaratvād uttarasyāpi ca madīyasyaitad evānuttaraṃ paramārthaḥ /",
  "GSP30partrvpu:465_2": "uttarasya triśūlapreraṇādimayasya yad anuttaraṃ viśrāntisthānam / kiṃ tad ity āha",
  "GSP30partrvpu:465_3": "yataḥ syād ayaṃ kauliko vidhiḥ / kaulikaḥ kulākulātmā prāg vyākhyātaḥ vidhīyamānatvād",
  "GSP30partrvpu:465_4": "vidhir mahāsṛṣṭirūpo garbhīkṛtānantasṛṣṭyādikoṭiśato yasmāt prasṛta etad eva tad",
  "GSP30partrvpu:465_5": "anuttaram / yad uktam",
  "GSP30partrvpu:466": "Q: yataḥ sarvam",
  "GSP30partrvpu:467_0": "iti / tathā hīdaṃ viśvaṃ ciccittaprāṇadehasukhaduḥkhendriyabhūtaghaṭādimayam ekasyāṃ",
  "GSP30partrvpu:467_1": "parasyāṃ parameśvaryāṃ bhairavasaṃvidy avibhāgenaiva bodhātmakena rūpeṇāste / yady",
  "GSP30partrvpu:467_2": "api bodhātmakaṃ rūpaṃ nāstameti jātucid api tadastamaye aprakāśamānatāpatteḥ,",
  "GSP30partrvpu:468": "tathāpi parasparābhāvātmako 'vacchedaḥ tatra nāsti / viśvātmāna eva bhāvāḥ,",
  "GSP30partrvpu:469_0": "tatra ca yady eṣām avasthitir na syāt tat prathamānusaṃdhānādikam evākṣapreraṇopayogy",
  "GSP30partrvpu:469_1": "api na bhaved iti samucitānuditedantākam ahaṃparāmarśamātrābhinnam eva bhāvajātaṃ",
  "GSP30partrvpu:469_2": "vigatabhedakalanaṃ tiṣṭhati / na tatra kaścid avacchedaḥ / tathā yad yatra spaṣṭaḥ",
  "GSP30partrvpu:469_3": "sann ayaṃ vidhiḥ kaulikaḥ sthito viśrāntiṃ prāptaḥ / sarvam idaṃ hi ṣaṭtriṃśadātma",
  "GSP30partrvpu:469_4": "tataḥ sāmānyaspandasaṃvidātmanaḥ śaktimataḥ paraśaktipradhānāc",
  "GSP30partrvpu:470": "chivāt svaśaktyā sṛṣṭam api sat tatraiva bhairavaviśeṣaspandātmani śaktipradhāne svasvarūpe viśrāmyet / tad eva svasvabhāvaniṣṭhitatvaṃ bhāvānām / yad uktaṃ",
  "GSP30partrvpu:471": "Q: yasmin sarvam",
  "GSP30partrvpu:472_0": "iti / tad etad śivaśaktyātmaiva sāmānyaviśeṣarūpam ekātmakam api parameśvareṇaivopadeśopāyapraveśāya",
  "GSP30partrvpu:472_1": "pṛthakkṛtya nirūpyamāṇaṃ vastutaḥ punar ekam eva svatantracinmayam aham ity aiśvaryaśaktisāram",
  "GSP30partrvpu:472_2": "anuttaram / yatra kīdṛśe svasvarūpe 'vasthitaḥ",
  "GSP30partrvpu:473": "Q: mama hṛdvyomni /",
  "GSP30partrvpu:474": "mameti yad etad dhṛdayaṃ sarvabhāvānāṃ sthānaṃ pratiṣṭhādhāma / nīlādīnāṃ hy antataḥ krimiparyantaṃ cidaṃśāniviṣṭānāṃ na kiṃcit nīlādirūpam iti pramātur eva yat",
  "GSP30partrvpu:475": "Q: mameti",
  "GSP30partrvpu:476": "avicchinnacamatkārāṃśopārohitvaṃ",
  "GSP30partrvpu:477": "Q: mama nīlaṃ bhātam",
  "GSP30partrvpu:478": "iti tadeva nīlādirūpatvam iti /",
  "GSP30partrvpu:479": "%",
  "GSP30partrvpu:480": "%p.216",
  "GSP30partrvpu:481": "%",
  "GSP30partrvpu:482_0": "tasya mamety asya nīlādyanantasarvabhāvahṛdayasya yad vyoma yatra tat mamakārātmakaṃ",
  "GSP30partrvpu:482_1": "viśvaṃ samyag dhṛtam / ata eva tyaktabhinnanijarūpatayā śūnyarūpaṃ vyoma yatra /",
  "GSP30partrvpu:482_2": "tathā mamety asya bhinnābhinnarūpaparāparasaṃvidātmano yad dhṛdayaṃ paryantapratiṣṭhādhāma",
  "GSP30partrvpu:482_3": "aham iti tasyāpi vyoma saṃhārarūpakalanena maha iti narātmakaṃ līnaṃ bindvātmaśaktau ma iti,",
  "GSP30partrvpu:483_0": "kuṇḍalinīhakalārūpāyāṃ praviśya paripūrṇanirargalacamatkāre sarvāvicchinne a ity",
  "GSP30partrvpu:483_1": "anupraviṣṭaṃ tathā bhavati / etad eva mama hṛdvyoma / evaṃ yata idaṃ praṣṛtaṃ yatra",
  "GSP30partrvpu:483_2": "ca viśrāntaṃ tad eva nityam anāvṛtasvabhāvaṃ svayaṃ prathamānam anapahnavanīyam anuttaram / yathoktam",
  "GSP30partrvpu:484": "Q: yatra sthitam idaṃ sarvaṃ kāryaṃ yasmāc ca nirgatam /",
  "GSP30partrvpu:485": "Q: tasyānāvṛtarūpatvān na nirodho 'sti kutracit / [Spandakārikā 1.5]",
  "GSP30partrvpu:486_0": "iti / āvarakatvena nirodhakābhimato 'pi hi tadāvaraṇādisvātantryeṇa prakāśamāno dṛkkriyātmaka",
  "GSP30partrvpu:486_1": "eva parameśvaraḥ / yad ity ayaṃ nipātaḥ sarvavibhaktyarthavṛttir aparavākyīyasaṃbandhaucityād",
  "GSP30partrvpu:486_2": "viśeṣe sthāsnur atra pañcamyarthe saptamyarthe ca vartate / ayaṃ hy āñjasyena artho",
  "GSP30partrvpu:486_3": "yad ayaṃ kaulikaḥ sṛṣṭiprasaraḥ,",
  "GSP30partrvpu:487": "yac ca mama hṛdvyomny avasthitas tad evānuttaram /",
  "GSP30partrvpu:488": "evaṃ tasyaiva prasaraviśrāntyubhayasthānatvaṃ nirūpya prasarakramasvarūpaṃ kriyāśaktispandavisargaṃ nirūpayati",
  "GSP30partrvpu:489": "Q: kathayāmi",
  "GSP30partrvpu:490_0": "ityādi / tad eva hi rūpam ahaṃ parānuttarātma parāparādimayapaśyantyādiprasaraparipāṭyā",
  "GSP30partrvpu:490_1": "'vicchinnaikatāparamārthaḥ kathayāmīti samucitavyapadeśaṃ parābhaṭṭārikodayabhāgi",
  "GSP30partrvpu:490_2": "vaikharyantaṃ vākyaprabandhaṃ śāstrīyalaukikādibahubhedaṃ vyaktayāmīti / taduktam",
  "GSP30partrvpu:491": "Q: ... sarvataś ca yaḥ",
  "GSP30partrvpu:492_0": "iti / prathamaparyantabhuvi parābhaṭṭārikātmani tatprasarātmani ca parāparādevatāvapuṣy",
  "GSP30partrvpu:492_1": "anuttaradhruvapadavijṛmbhaiva / tad āhur nijavivṛtau śrīsomānandapādāḥ kathayāmity",
  "GSP30partrvpu:492_2": "uccārayāmy utkalikāta iti / tathāham eva sarvasyāntaś cidrūpeṇa kathayāmīti / tad",
  "GSP30partrvpu:492_3": "evāsmābhir yuktyupadeśasaṃskārair nirmalayya hṛdayaṅgamīkṛtam /",
  "GSP30partrvpu:493": "%",
  "GSP30partrvpu:494": "%p.217",
  "GSP30partrvpu:495": "%",
  "GSP30partrvpu:496_0": "svarūpaṃ cāsya parameśvarasya sadya iti / ya eva ca parameśvaro bhairavātmākulānuttaradhruvadhāmatayoktas",
  "GSP30partrvpu:496_1": "tad evedaṃ sarvaṃ sat kaulikavidhirūpam / na hi prakāśavimarśaśuddhabhairavasvarūpātireki",
  "GSP30partrvpu:496_2": "kiṃcit bhāvānāṃ sattvam / sattāsaṃbandhārthakriyākāritvādīnām api sattāhetutāparābhimatānām",
  "GSP30partrvpu:496_3": "api sattā'yoge tathātvānupapatteḥ sattvāntarārthākriyāntarayoge cānavasthāpatteḥ /prathamata",
  "GSP30partrvpu:496_4": "eva tathā vimarśajīvitaprakāśamayatvam eva sattvaṃ,",
  "GSP30partrvpu:497_0": "tac ca svātantryavimarśasārāhaṃbhāvabharitam iti bhairavarūpam eva / yad vā sati",
  "GSP30partrvpu:497_1": "sadrūpe yasyati yatnaṃ karoti kriyāśaktiprāṇatvāt / tat sadya iti kvipi napuṃsakanirdeśaḥ /",
  "GSP30partrvpu:497_2": "sad yad iti kecit guravaḥ paṭhanti / tad uktaṃ śrīsiddhasantāne",
  "GSP30partrvpu:498": "Q: prakāśamānābhāsaiva yad bhūtis tat sad eva hi /",
  "GSP30partrvpu:499": "iti / śrīspande 'pi",
  "GSP30partrvpu:500": "Q: ... tad asti paramārthataḥ /",
  "GSP30partrvpu:501": "iti / śrīsomānandapādair api",
  "GSP30partrvpu:502": "Q: yat sat tat paramārtho hi paramārthas tataḥ śivaḥ /",
  "GSP30partrvpu:503_0": "iti svarūpam uktam / tad uktaṃ /pratika{yaḥ sarvaṃ} iti / asyaiva kriyāśaktiprasaraṃ",
  "GSP30partrvpu:503_1": "nirūpayati /pratika{kaulikasiddhidam} iti / kaulikaṃ yat vyākhyātam / tasya siddhiḥ",
  "GSP30partrvpu:503_2": "tathātvadārḍhyam / tad yato bhavati / tatra hi paramārthapramātari sakalaṃ kulākulādi",
  "GSP30partrvpu:503_3": "tathā bhavati / yatra pratīyamānaṃ sarvaṃ tathātvadārḍhyaṃ bhajate / tad uktam",
  "GSP30partrvpu:504": "Q: kulāt parataraṃ trikam /",
  "GSP30partrvpu:505": "iti / anyatrāpi",
  "GSP30partrvpu:506": "Q: vedāc chaivaṃ tato vāmaṃ tato dakṣaṃ tataḥ kulam /",
  "GSP30partrvpu:507": "Q: tato mataṃ tataś cāpi trikaṃ sarvottamaṃ param //",
  "GSP30partrvpu:508": "iti / śrīniśācāre 'pi",
  "GSP30partrvpu:509": "Q: vāmamārgābhiṣikto 'pi daiśikaḥ paratattvavit /",
  "GSP30partrvpu:510": "Q: saṃskāryo bhairave so 'pi kule kaule trike 'pi saḥ // [Niśisaṃcāra]",
  "GSP30partrvpu:511": "iti /",
  "GSP30partrvpu:512": "%",
  "GSP30partrvpu:513": "%p.218",
  "GSP30partrvpu:514": "%",
  "GSP30partrvpu:515": "śrīsarvācare ' pi",
  "GSP30partrvpu:516": "Q: vāmamārgārgābhiṣikto 'pi daiśikaḥ paratattvavit /",
  "GSP30partrvpu:517": "Q: kramād bhairavatantreṣu punaḥ saṃskāram arhati // [Sarvācāra]",
  "GSP30partrvpu:518": "iti / kramaś caiṣa eva / yathoktam evaṃ yat sarvalokavedasiddhāntavāmadakṣiṇakulamatabhūmiṣu paramārthapramātṛ iti / yathoktam",
  "GSP30partrvpu:519": "Q: yaś ca sarvamayo nityaṃ tasmai sarvātmane namaḥ /",
  "GSP30partrvpu:520": "iti / tad evānuttaram / etat sarvaṃ garbhīkṛtyoktaṃ nijavivṛtau somānandapādaiḥ,",
  "GSP30partrvpu:521": "Q: kiṃ bahunā sarvam evānuttaram anuttaratvād",
  "GSP30partrvpu:522": "iti / ayaṃ tātparyārthaḥ",
  "GSP30partrvpu:523": "[ ... ] %Prākṛtam",
  "GSP30partrvpu:524_0": "iti / īdṛg vyākhyānaṃ tyaktvā yad anyair vyākhyātaṃ tatpradarśanaṃ dūṣaṇam / yady",
  "GSP30partrvpu:524_1": "api padavākyasaṃskāravihīnaiḥ saha vrīḍāvahā goṣṭhī kṛtābhavati tathāpi sacetaso",
  "GSP30partrvpu:524_2": "'nuttaram avabodhayituṃ tad ekavāraṃ tāval likhyate //pratika{anuttaram} ityādinā",
  "GSP30partrvpu:524_3": "sārdhena ślokena śivaviṣayaḥ praśnaḥ //pratika{hṛdayasthā} ityādinā ślokena śaktiviṣayaḥ /",
  "GSP30partrvpu:524_4": "tathā /pratika{śṛṇudevi} ity atra prativacanagranthe /pratika{uttarasyāpy anuttaram}",
  "GSP30partrvpu:524_5": "iti tatrārtha uttaraṃ ca śṛṇv anuttaraṃ ceti / atra yady eṣā trikārthābhiprāyeṇa",
  "GSP30partrvpu:524_6": "vyākhyā tan naraviṣayatṛtīyapraśnaprasaṅgaḥ / atha tu yāmalābhiprāyeṇa tatrāpi na",
  "GSP30partrvpu:524_7": "dve vastunī śivaśaktyātmake yāmalam ucyate yena pṛthak praśnaviṣayatopapattiḥ / athaśabdārthaś",
  "GSP30partrvpu:524_8": "ca na saṃgacchate / sa hi sajātīyaniścayānantaryavṛttiḥ",
  "GSP30partrvpu:525": "/ uttarasvarūpāvadhāraṇam antareṇa cānuttaraviṣayasyaikapraśnasyānupapattiḥ / tathāhi keṣucid vṛddhapustakeṣv īdṛk ślokāntaraṃ dṛśyate",
  "GSP30partrvpu:526": "Q: śrutaṃ deva mahājñānaṃ trikākhyaṃ parameśvara /",
  "GSP30partrvpu:527": "Q: uttaraṃ ca tathā jñānaṃ tvatprasādāvadhāritam //",
  "GSP30partrvpu:528": "iti / tasmāt śrīsomānandapādanirūpitavyākhyānusāreṇaiva yad guravaḥ samādikṣan tad eva sarvasya karoti śivam /",
  "GSP30partrvpu:529": "ity asaṃskṛtadurvyākhyātāmasonmūlanavrataḥ /",
  "GSP30partrvpu:530": "ṣaḍardhaśāsanāpūtahṛdaṃbujavikāsakaḥ //",
  "GSP30partrvpu:531": "saṃstyānānantapāśaughavilāpakalasadruciḥ /",
  "GSP30partrvpu:532": "dīpto 'bhinavaguptena vyākhyābhānuḥ prakāśitaḥ //",
  "GSP30partrvpu:533": "%",
  "GSP30partrvpu:534": "%p.219",
  "GSP30partrvpu:535": "%",
  "GSP30partrvpu:536_0": "evaṃ yato 'yaṃ kauliko vidhiḥ prabhavati yatra ca pratiṣṭhāpadavīṃ bhajate yanmayaṃ",
  "GSP30partrvpu:536_1": "cedaṃ kaulikaṃ tad evānuttaraṃ ity uktam / tatra kas tāvat kauliko vidhiḥ kathaṃ",
  "GSP30partrvpu:536_2": "cāsya prasaro 'nuttarāt kathaṃ cātraivāsya pratiṣṭhā kathaṃ cānuttaraikarūpatvam ?",
  "GSP30partrvpu:537_0": "yac coktam uttarasyāpy anuttaram iti tat sarvaṃ yuktyāgamasvasaṃvedananiṣkarṣaṇatattvāvabodhāvāptavimarśanipuṇān",
  "GSP30partrvpu:537_1": "śiṣyān prati vitatya nirṇinīṣur bhagavān prastauti granthāntaram / etāvaddṛḍhopadeśanirdalitabhedābhimānavikalpānalpasaṃskārāṇāṃ",
  "GSP30partrvpu:537_2": "tu sarvam etāvataiva",
  "GSP30partrvpu:538": "anuttaraṃ katham",
  "GSP30partrvpu:539": "ityādisārdhaślokayugalanigamitena praśnena",
  "GSP30partrvpu:540": "śṛṇu devi",
  "GSP30partrvpu:541_0": "ityādinā sārdhaślokanirṇītena cottareṇānuttarapadaprāptivaśāviṣṭajīvanmuktabhāvānāṃ",
  "GSP30partrvpu:541_1": "kṛtakṛtyatā / atas tāvanmātra eva dṛḍhapratipattipavitrīkṛtair viśramaṇīyam ity udbhujāḥ",
  "GSP30partrvpu:541_2": "phūtkurmaḥ / tad anuttaraparabhairavapadavimaladarpaṇāntarniviṣṭakaulikapadapraviviktaye",
  "GSP30partrvpu:541_3": "granthāntaram avatarati ity uktam / tad yathā",
  "GSP30partrvpu:542": "_____________________________________________________________",
  "GSP30partrvpu:543": "ParTri 59ab:",
  "GSP30partrvpu:544": "athādyās tithayaḥ sarve svarā bindvavasānakāḥ /",
  "GSP30partrvpu:545": "tadantaḥ kālayogena somasūryau prakīrtitau // ParTri_5 //",
  "GSP30partrvpu:546": "pṛthivyādīni tattvāni puruṣāntāni pañcasu /",
  "GSP30partrvpu:547": "kramāt kādiṣu vargeṣu makārānteṣu suvrate // ParTri_6 //",
  "GSP30partrvpu:548": "vāyvagnisalilendrāṇāṃ dhāraṇānāṃ catuṣṭayam /",
  "GSP30partrvpu:549": "tadūrdhve śādivikhyātaṃ purastād brahmapañcakam // ParTri_7 //",
  "GSP30partrvpu:550": "[var. 7cd: ūrdvhaṃ]",
  "GSP30partrvpu:551": "amūlā tatkramā jñeyā kṣāntā sṛṣṭir udāhṛtā /",
  "GSP30partrvpu:552": "sarveṣāṃ caiva mantrāṇāṃ vidyānāṃ ca yaśasvini // ParTri_8 //",
  "GSP30partrvpu:553": "iyaṃ yoniḥ samākhyātā sarvatantreṣu sarvadā /",
  "GSP30partrvpu:554": "_____________________________________________________________",
  "GSP30partrvpu:555_0": "tatrākulam anuttaram eva kaulikaṃ sṛṣṭirūpam iti nirṇīyate / atha tat sṛṣṭir iti",
  "GSP30partrvpu:555_1": "saṃbandhas tad evānuttaraṃ padaṃ sṛṣṭir ity arthaḥ / yady api ca sṛṣṭāv api prāktananayena",
  "GSP30partrvpu:555_2": "kālāpekṣi paurvāparyaṃ na syāt tathāpy upadeśyopadeśabhāvalakṣaṇo bhedo yāvat svātmani",
  "GSP30partrvpu:555_3": "svātantryāt parameśvareṇa bhāsyate tāvat paurvāparyam apīti tadapekṣayā athaśabdenānantaryam /",
  "GSP30partrvpu:556": "%",
  "GSP30partrvpu:557": "%p 220",
  "GSP30partrvpu:558": "%",
  "GSP30partrvpu:559": "anantaram akulam eva sṛṣṭirūpam iti",
  "GSP30partrvpu:560": "yāvat / na tu praśnapratijñābhyām ānantaryam athaśabdenoktam ekapraghaṭṭakagatasajātīyaprameyāpekṣakramatātparyapratītipravaṇatvād",
  "GSP30partrvpu:561": "asya / anyathā tūṣṇīṃbhāvāder anantaram idam ity api sarvatra tatprayogāvakāśaḥ / astu,",
  "GSP30partrvpu:562": "ka ivātra bhavataḥ kleśa ?",
  "GSP30partrvpu:563": "iti cen na kaś cid ṛte",
  "GSP30partrvpu:564": "pratītyabhāvāt / yat tu śrīsomānandapādāḥ",
  "GSP30partrvpu:565": "Q: akāraḥ śiva ity uktas thakāraḥ śaktir ucyate /",
  "GSP30partrvpu:566_0": "ity āgamapradarśanenātha ity etāvad evānuttaram iti vyācacakṣire thakārasamavyāptikatābhiprāyeṇa",
  "GSP30partrvpu:566_1": "sarvatra prathamollāse prasaradanantānantavastusṛṣṭiśaktyabhedarūpatvāt sarvabhūtajīvanarūpaparanādāvalambanarūpatvāc",
  "GSP30partrvpu:566_2": "cāthaśabdārthasya / tan nāsmābhir vitatya vivecitaṃ,",
  "GSP30partrvpu:567_0": "tādṛśasyāgamasya yato na sākṣād vayam abhijñāḥ / tais tu tathāvidhāgamasākṣātkāribhir",
  "GSP30partrvpu:567_1": "anekayuktiśatasahiṣṇutā sūtragranthasya sūtritaiva / dhūlibhedapradarśanam api tenaivābhiprāyeṇa",
  "GSP30partrvpu:567_2": "tair itaś cāmutaś ca vitatam / vayaṃ tu tacchāsanapavitritās tadgranthagranthinirdalanābhilaṣitasvātmapavitrabhāvās",
  "GSP30partrvpu:567_3": "tair nirṇīteṣv artheṣūdāsīnā eva / dhūlibhedādinā ca kalpitasāmayikalipyapekṣaṇam",
  "GSP30partrvpu:567_4": "api bhaved api kasya cit upāyāya,",
  "GSP30partrvpu:568": "na tu tat sakaladeśakālagataśiṣyaviṣayam iti nāsmabhir vitatya vipañcitam",
  "GSP30partrvpu:569": "/ etadanubhavayuktyanupraviṣṭānāṃ ca tad akāryakaraṃ svakalpanābhiś ca sukaram avyavasthitaṃ ca,",
  "GSP30partrvpu:570": "anyeṣāṃ caitadupadeśānabhijñānāṃ tadupadeśanam apy akiṃcitkaram ity alam anena prakṛtavighnavidhāyinā / prastutam anusarāmaḥ /",
  "GSP30partrvpu:571": "``a'' ādyo yeṣāṃ svarāṇāṃ yadi vā thakāreṇa sukhoccāraṇārthena saha athādyo yeṣām iti ādyaśabdaś cātra na vyavasthāmātre nāpi sāmīpyādau,",
  "GSP30partrvpu:572": "api tv ādau bhava ādyaḥ /",
  "GSP30partrvpu:573": "tathā hy amīyāṃ varṇānāṃ parāvāgbhūmir iyam iha nirṇīyate yatraivaiṣām asāmayikaṃ nityam akṛtrimaṃ saṃvinmayam eva rūpam /",
  "GSP30partrvpu:574": "%",
  "GSP30partrvpu:575": "%p 221",
  "GSP30partrvpu:576": "%",
  "GSP30partrvpu:577_0": "saṃvinmaye ca vapuṣi sarvasarvātmakatā satatoditaiva / sā ca parameśvarī parābhaṭṭārikā",
  "GSP30partrvpu:577_1": "tathāvidhaniratiśayābhedabhāginy api paśyantyādikāḥ parāparābhaṭṭārikādisphārarūpā",
  "GSP30partrvpu:577_2": "antaḥkṛtya tattadanantavaicitryagarbhamayī / na hi tatra yan nāsti tat kvāpy astīti",
  "GSP30partrvpu:577_3": "nyāyyam / parāmṛśata ca prathamāṃ pratibhābhidhānāṃ saṃkocakalaṅkakāluṣyaleśaśūnyāṃ",
  "GSP30partrvpu:577_4": "bhagavatīṃ saṃvidam / tathāhi yat kiṃcic caram acaraṃ ca tat pāramārthikenānapāyinā",
  "GSP30partrvpu:577_5": "rūpeṇa vīryamātrasārātmanā tadudbhaviṣyadīṣadasphuṭatame yadasphuṭatare yadasphuṭādivastuśatasṛṣṭikālo",
  "GSP30partrvpu:577_6": "lakṣyamāṇatattadanantavaicitryaprathonnīyamānatathābhāvena saṃvidi bhagavadbhairavabhaṭṭārikātmani",
  "GSP30partrvpu:577_7": "tiṣṭhaty eva / tathāvadhānātiśayarūḍhaiḥ sahasaiva sarvajñatābhūmir asaṃkucitaparamārthā",
  "GSP30partrvpu:578": "akṛtrimatadrūpā adhiśayyate eva parānugrahapavitritair abhyāsakramaśāṇanigharṣaniṣpeṣitatadapratyayarūpakampādyanantāparaparyāya vicikitsāmalaiḥ,",
  "GSP30partrvpu:579": "savicikitsair api pratibhātakiyanmātravastudattasaṃkocā na tv akṛtrimā / yad āhuḥ śrikallaṭapādāḥ",
  "GSP30partrvpu:580": "Q: tuṭipāte sarvajñatvasarvakartṛtvalābha",
  "GSP30partrvpu:581_0": "iti / evam eṣa svaprakāśaikarūpo 'py artho yuktyā pradarśyate / yad yat svasāmarthyodbhūtottarakālikārthakriyāyogyatādivaśaniḥśeṣyamāṇasatyatāvaśāvāptāvicalasavādavirodhāvabhāsisaṃmatakramikavikalpyamānanīlādiniṣṭhavikalpapūrvabhāvi",
  "GSP30partrvpu:581_1": "nirvikalpasaṃvidrūpaṃ tattadvikalpanīyaviruddhābhimatanīlapītādyābhāsāvibhāgi bhavati,",
  "GSP30partrvpu:582_0": "yathā citrajñānaśikharasthasaṃvinmecakabodhādi / yat tu tadviruddharūpanīlapītādyābhāsāvibhaktaṃ",
  "GSP30partrvpu:582_1": "na bhavati tattadanantasvasāmarthyodbhūtanīlapītādyābhāsavikalpapūrvabhāgy api na bhavati,",
  "GSP30partrvpu:583_0": "yathā nīlaikasākṣātkāri jñānam / bhavati cedam astamitodeṣyadubhayavikalpajñānāntarālavarty",
  "GSP30partrvpu:583_1": "unmeṣapratibhādiśabdāgamagītaṃ nirvikalpakaṃ sasaṃvādaviruddhābhimatanīlādivikalpapūrvabhāvi /",
  "GSP30partrvpu:583_2": "tasmāt tad anantāvabhāsāvibhāgamayam",
  "GSP30partrvpu:584": "eveti / ubhayoś ca jñānayor antarālam anapahvanīyāṃ jñānayor bhedād eva / tac ca saṃvidātmakam eva,",
  "GSP30partrvpu:585_0": "anyathā tenaiva saṃvitsaṃskārocchede smaraṇādyanusaṃdhānādyayoga iti pratibhākhyasya",
  "GSP30partrvpu:585_1": "dharmiṇaḥ sarvavādinaḥ praty avivāda eveti nāsiddhiḥ / saṃketavyutpattikālānavalambanāc",
  "GSP30partrvpu:585_2": "cāsyāvikalpatvam eva /",
  "GSP30partrvpu:586": "%",
  "GSP30partrvpu:587": "%p 222",
  "GSP30partrvpu:588": "%",
  "GSP30partrvpu:589_0": "sahajāsāmayikatathāparāmarśayogo hi jaḍavilakṣaṇasaṃvidrūpanāntarīyakaḥ / na vikalpatulyatvaṃ",
  "GSP30partrvpu:589_1": "bhedānullāsāt / bhedasāratālambatayā tv arthabhāvaṃ kuryāt / vikalpānāṃ cāvikalpaṃ vinā nodayaḥ,",
  "GSP30partrvpu:590": "asvātantryāt / asvātantryaṃ ca saṃketādismaraṇopāyatvāt,",
  "GSP30partrvpu:591_0": "saṃketādismaraṇaṃ ca tathānubhavaṃ vinā kutaḥ / saṃvidaś ca praṅnyāyena kālādiparicchedābhāva",
  "GSP30partrvpu:591_1": "iti ekaiva sā pārameśvarī pratibhā asmaduktimāhātmyakalpitā evaṃvidhaparicchinnasvabhāvāpi",
  "GSP30partrvpu:591_2": "sarvātmaiva / madhye 'pi vartamānabhūtabhaviṣyadrūpavikalpāntaraprasavabhūr eva /",
  "GSP30partrvpu:591_3": "tathā ca vivekakuśalair ālayavijñānam evam evopagatam / sasaṃvādatvaṃ ca tadanantarabhāvināṃ",
  "GSP30partrvpu:591_4": "vikalpānāṃ darśitam eveti nāsiddho hetuḥ sādhyadharmiṇi,",
  "GSP30partrvpu:592": "na caikāvabhāsivikalpasaṃvibhāgakāriṇi avikalpake vipakṣe sadā",
  "GSP30partrvpu:593": "vā kadācid api vā vartate,",
  "GSP30partrvpu:594": "na ca tato 'sya vyāvṛttiḥ saṃdigdheti na viruddho nānaikāntiko na saṃdigdhavipakṣavyāvṛttiḥ,",
  "GSP30partrvpu:595_0": "dṛṣṭāntadharmiṇy api citrajñānādau hetor evam evāsiddhatādidoṣā parihṛtā bhavanty",
  "GSP30partrvpu:595_1": "eva / hetudoṣeṣu tu parihṛteṣu dṛṣṭāntādidoṣā niravakāśā eva ityādi bahu nirṇītakalpam",
  "GSP30partrvpu:595_2": "aparair eveti kiṃ tadanubhāṣaṇakleśena / siddhaṃ tāvad dhy etat",
  "GSP30partrvpu:596": "yat prātibhaṃ nikhilavaiṣayikāvabodhapūrvāparāntaracaraṃ nikhilātmakaṃ tat /",
  "GSP30partrvpu:597": "tasyāṃ pralīnavapuṣaḥ paraśaktibhāsi glānir ghaṭeta kim abhāvavaśopakḷptā //",
  "GSP30partrvpu:598": "śarīraprāṇādau paradhanasukhāsvādapaṭalam anālokya svasmin spṛśati hṛdaye glānim asamām /",
  "GSP30partrvpu:599": "praviṣṭā ced antar nikhilajagatīsūtisarasā parā devī hanta pravilasatu pūrṇaṃ havir iva //",
  "GSP30partrvpu:600": "tad uktaṃ spande",
  "GSP30partrvpu:601": "Q: glānir vilumpikā dehe tasyāś cājñānataḥ sṛtiḥ /",
  "GSP30partrvpu:602": "Q: tad unmeṣaviluptaṃ cet kutaḥ sā syād ahetukā // SpaKā_3.8 //",
  "GSP30partrvpu:603": "var: a:: viluṇṭhikā>",
  "GSP30partrvpu:604": "iti /",
  "GSP30partrvpu:605": "%",
  "GSP30partrvpu:606": "%p 223",
  "GSP30partrvpu:607": "%",
  "GSP30partrvpu:608": "Q: ekacintāprasaktasya yataḥ syād aparodayaḥ /",
  "GSP30partrvpu:609": "Q: unmeṣaḥ sa tu vijñeyaḥ svayaṃ tam upalakṣayet // SpaKā_3.9 //",
  "GSP30partrvpu:610": "iti ca /",
  "GSP30partrvpu:611": "Q: māyīyakārmamalamūlam uśanti tāvad ajñānanāmamalam āṇavam eva bhadrāḥ /",
  "GSP30partrvpu:612": "Q: bījaṃ tad eva bhavajīrṇataroḥ parasmin saṃvinniśātadahane dahate kṣaṇena //",
  "GSP30partrvpu:613": "yathāhuḥ",
  "GSP30partrvpu:614": "Q: malam ajñānam icchanti saṃsārāṅkurakāraṇaṃ / [MVUT 1.23cd]",
  "GSP30partrvpu:615": "iti / tad evoktam",
  "GSP30partrvpu:616": "Q: tadunmeṣaviluptaṃ cet ... /",
  "GSP30partrvpu:617": "iti / evam eva ca vyākhyātam adaḥ / anyathā glāner vilopakatvam asyāś cājñānāt saraṇam ajñānasya conmeṣeṇa vilopa iti kiṃ kena saṃśliṣṭam iti nṛpanirūpaṇaprāyam eva bhavet /",
  "GSP30partrvpu:618": "[..............................................................]",
  "GSP30partrvpu:619_0": "tad evaṃ bhagavatī parāvāgbhūmir garbhīkṛtasvasvātantryasattodbhaviṣyatpaśyantyādiviniviṣṭaparāparābhaṭṭārikādiprasarā",
  "GSP30partrvpu:619_1": "tadgarbhīkāravaśāvivādaghaṭitasakalabhūtabhuvanabhāvādiprapañcaprabodhaikyacamatkārasārā",
  "GSP30partrvpu:619_2": "parameśvarabhairavabhaṭṭārakāvirbhāvaprathitatathāvidhādbhūtabhūtaparamārthasvarūpā",
  "GSP30partrvpu:619_3": "svātmavimaladarpaṇanirbhāsitānantasṛṣtisthitisaṃhāraikyamayamahāsṛṣṭiśaktir ādikṣāntarūpā",
  "GSP30partrvpu:619_4": "athādyā ityādinā granthena niḥśeṣaṃ bhagavatā nirṇīyata iti sthitam /",
  "GSP30partrvpu:620_0": "tad evaṃ sthite granthārtho nirṇīyate / akārādivisargāntaṃ śivatattvam / kādiṅāntaṃ",
  "GSP30partrvpu:620_1": "dharādinabho 'ntaṃ bhūtapañcakam / cādiñāntaṃ gandhādiśabdāntaṃ tanmātrapañcakam /",
  "GSP30partrvpu:620_2": "ṭādiṇāntaṃ pādādivāgantaṃ karmākṣapañcakam / tādināntaṃ ghrāṇadiśrotrāntaṃ buddhikaraṇapañcakam /",
  "GSP30partrvpu:620_3": "pādimāntaṃ mano'haṃkārabuddhiprakṛtipuruṣākhyaṃ pañcakam /",
  "GSP30partrvpu:621": "%",
  "GSP30partrvpu:622": "%p 224",
  "GSP30partrvpu:623": "%",
  "GSP30partrvpu:624_0": "vāyvādiśabdavācyā yādayo vakārāntā rāgavidyākalāmāyākhyāni tattvāni / dhārayanti",
  "GSP30partrvpu:624_1": "pṛthagbhūtatayābhimānayantīti dhāraṇāni / dvāv atra ṇicau prayojyaprayojakabhāvadvairūpyāt /",
  "GSP30partrvpu:624_2": "tathāhi dhriyante svātmany eva sarve bhāvāḥ prakāśātmani paramaparipūrṇe pade bhairavātmani",
  "GSP30partrvpu:624_3": "sarvātmani / yathoktaṃ śivadṛṣṭau",
  "GSP30partrvpu:625": "Q: ātmaiva sarvabhāveṣu sphurannirvṛtacidvapuḥ /",
  "GSP30partrvpu:626": "Q: aniruddhecchāprasaraḥ prasaraddṛkkriyaḥ śivaḥ // [Śivadṛṣṭi_1.2] //",
  "GSP30partrvpu:627": "iti / yathoktaṃ spande",
  "GSP30partrvpu:628": "Q: yatra sthitam idaṃ sarvaṃ [SpaKā 1.2a]",
  "GSP30partrvpu:629_0": "iti / evaṃ svātmany eva prabhāsvare prakāśanena dhriyamāṇān bhāvān dhārayati svayam",
  "GSP30partrvpu:629_1": "aprakāśībhāvena jaḍatāsvabhāvedaṃbhāvāspadatāprāpaṇena prakāśayati parameśvara eva /",
  "GSP30partrvpu:629_2": "punar apy ahaṃbhāvenaivācchādayati / tad iyaṃ bhagavatsadāśiveśadaśā śuddhavidyāmayī",
  "GSP30partrvpu:629_3": "ekena ṇicā dhvanitā / tatrāpi ca yad idantāyā ahantayācchādanaṃ tadācchādanīyedantopapattāv upapadyate,",
  "GSP30partrvpu:630_0": "na ca śuddhaparameśvaracinmayarūpāpekṣaṃ bhinnaprathātmakam idantākhyaṃ rūpam upapadyata",
  "GSP30partrvpu:630_1": "ity ācchādanīyānupapattau tadvaśena tadācchādakatāpy ahaṃbhāvasya nopapanneti tathāvidheśvarabodhānupapattiḥ /",
  "GSP30partrvpu:630_2": "tadanupapattau ca na kiṃcid bhāseta kāraṇābhavād ity uktam asakṛt / bhāsate cedaṃ",
  "GSP30partrvpu:630_3": "tadbhāsāvyatirekarahitam api parameśvaraśaktita eva bahiḥ prathate kāraṇāntarāsaṃbhavāt",
  "GSP30partrvpu:631_0": "svasaṃvidi ca saṃvida eva sarvamayatvaprathanāt / tad evaṃ svātmarūpaṃ jagad bhedena",
  "GSP30partrvpu:631_1": "bhāsamānaṃ prakāśātmany eva ahamātmani bhāsate sāmānādhikaraṇyenetīyatā etāvad avaśyam",
  "GSP30partrvpu:631_2": "evākṣiptaṃ yathā īśvara eva kasyāpi veditur bhinnān vedyān ahantayā paśyati yaś cāsau",
  "GSP30partrvpu:631_3": "ko 'pi vedayitā so 'pi bhāsanāt svātmamaya eveti svātmani tathāvidhāḥ śaktīr adhiśete",
  "GSP30partrvpu:631_4": "yābhir asau tadaiva bhinnavedyavedakībhāvam upāśnuvīta / rāgādibhir eva ca tathāvidhatvam",
  "GSP30partrvpu:631_5": "asyeti rāgādaya eva dhriyamānān bhāvān uktanyāyena dhārayantam īśvaraṃ prati prayojakatāṃ",
  "GSP30partrvpu:631_6": "gacchanti / atas tasyaiva puṃstvavyapadeśakāraṇaikabhūtā dvitīye ṇici utpanne dhāraṇaśabdavācyāḥ /",
  "GSP30partrvpu:632": "%",
  "GSP30partrvpu:633": "%p 225",
  "GSP30partrvpu:634": "%",
  "GSP30partrvpu:635": "ṇijutpattāv api sarvatraiva prakṛtyarthānvayānapāyaḥ / dhriyamāṇatayā prakāśamānasyaiva hi dhāryamāṇatā prakāśanāsaṃjñā upapadyate yataḥ / yathoktaṃ mayaiva śivadṛṣṭyālocane",
  "GSP30partrvpu:636": "Q: preryo 'pi sa bhaved yasya śaktatā nāma vidyate /",
  "GSP30partrvpu:637": "iti / bhartṛharir api",
  "GSP30partrvpu:638": "Q: apravṛttasya hi praiṣe pracchāder loḍ vidhīyate /",
  "GSP30partrvpu:639": "Q: pravṛttasya yadā praiṣas tadā sa viṣayo ṇicaḥ //",
  "GSP30partrvpu:640": "iti / tad evaṃ dhāraṇaśabdenāparaśāstreṣu kañcukanāmadheyaprasiddhāny eva tattvānīha nirūpitāni / yad uktaṃ śrītantrasāre",
  "GSP30partrvpu:641": "Q: dhārayanti paśoḥ pāśān bhāvān svātmamayāṃs tathā /",
  "GSP30partrvpu:642": "Q: vidyāmāyāniyatyādyāḥ śodhyās tena prayatnataḥ //",
  "GSP30partrvpu:643": "iti / yat tu śrīsomānandapādair dhāraṇaśabdenāṅgāni nirūpitāni pakṣāntarāśrayaṇena tatra parapakṣasarvadṛśyatvaprathanam ātmany abhiprāyaḥ / teṣāṃ hīdṛśī śailī",
  "GSP30partrvpu:644": "Q: svapakṣān parapakṣāṃś ca niḥśeṣeṇa na veda yaḥ /",
  "GSP30partrvpu:645": "Q: svayaṃ sa saṃśayāmbhodhau nimajjaṃs tārayet katham //",
  "GSP30partrvpu:646_0": "iti / śādikṣāntaṃ mahāmāyāvidyeśvarasadāśivaśaktyākhyaṃ tattvapañcakam / tathā hi",
  "GSP30partrvpu:646_1": "māyātattvasyopari vidyātattvādhaś ca avaśyaṃ tattvāntareṇa bhāvitavyaṃ yatra vijñānākalānāṃ sthitiḥ / yathoktam",
  "GSP30partrvpu:647": "Q: māyordhve śuddhavidyādhaḥ santi vijñānakevalāḥ //",
  "GSP30partrvpu:648_0": "iti / tathā hi mahāmāyābhāve māyāpade pralayakevalānām avasthitiḥ vidyāpade ca vidyeśvarādīnām",
  "GSP30partrvpu:648_1": "iti kim iva tad vijñānakevalāspadaṃ syāt / ata eva vidyāpadapracyutānām apy eṣāṃ",
  "GSP30partrvpu:648_2": "bhedamayabhāvarāśigatabhinnavedyaprathānudayān māyīyābhidhānamalānullāse",
  "GSP30partrvpu:649": "Q: tatra vijñānakevalo malaikayuktaḥ",
  "GSP30partrvpu:650": "ity ajñānātmakāṇavamalāvalambitvaṃ śrīpūrvaśāstre kathitam / ta eva śuddhavidyāpadānugrahād bodhitā mantratadīśādibhāvabhāgino bhavantīti tatraivoktaṃ",
  "GSP30partrvpu:651": "%",
  "GSP30partrvpu:652": "%[p.226]",
  "GSP30partrvpu:653": "%",
  "GSP30partrvpu:654": "Q: vijñānakevalān aṣṭau bodhayām āsa pudgalān / [MVUT 1.19ab]",
  "GSP30partrvpu:655": "ityādinā",
  "GSP30partrvpu:656": "Q: mantramaheśvareśatve saṃniyojya... [MVUT 1.21]",
  "GSP30partrvpu:657_0": "ityādinā ca / keṣu cit tu śāstreṣu sā mahāmāyā bhedamalābhāvopacārād vidyātattvaśeṣatayaiva",
  "GSP30partrvpu:657_1": "nirṇīyate / kvacit punar ajñānamalasadbhāvoparodhān māyātattyapucchatayā yathā keṣu cit śāstreṣu",
  "GSP30partrvpu:658": "Q: rāgatattvaṃ puṃsy eva lagnam",
  "GSP30partrvpu:659": "iti na pṛthak parāmṛṣṭam,",
  "GSP30partrvpu:660_0": "yathā vehaiva śrītrikāgameṣu niyatikālau na pṛthaṅ nirūpitau / atra mate vidyādyanāśritaśivāntaṃ",
  "GSP30partrvpu:660_1": "brahmapañcakaṃ nirṇeṣyate caitat / eṣāṃ ca tattvānaṃ bṛhattvaṃ bṛṃhakatvaṃ ca prāyo",
  "GSP30partrvpu:660_2": "bhedasamuttīrṇatvāt saṃsārasūtikartṛtvāc ca / evam etāni catustriṃśattattvāni prakriyātmanā",
  "GSP30partrvpu:660_3": "sthitāny akāram eva ādirūpatayā bhajante / tatredaṃ vicāryate / prathamataḥ śivatattvam avarge,",
  "GSP30partrvpu:661_0": "tato bhūtānītyādi yāvad ante śaktitattvam iti ko 'yaṃ sṛṣṭisaṃhārajñaptisthityavatārakramāṇāṃ",
  "GSP30partrvpu:661_1": "madhyāt kramaḥ / sarvatra ca śrīmālinīvijayottarasiddhātantrasvacchandādiśāstreṣu",
  "GSP30partrvpu:661_2": "kṣakārāt prabhṛty avargāntaṃ pārthivādīnāṃ śivāntānāṃ tattvānāṃ niveśa uktaḥ",
  "GSP30partrvpu:662": "Q: ādyaṃ dhārikayā vyāptaṃ tatraikaṃ tattvam iṣyate /",
  "GSP30partrvpu:663": "Q: ekam ekaṃ pṛthak kṣārṇaṃ padārṇam anuṣu smaret // [MVUT_2.50]",
  "GSP30partrvpu:664": "ityādinā / tatraiva ca punar bhinnayonimālinībhaṭṭārikānusāreṇa phakārādīnām abhinnayonimātṛkāniveśāvāptatattvāntarasthitīnām api",
  "GSP30partrvpu:665": "Q: phe dharātattvam uddiṣṭaṃ dādijhānte 'nupurvaśaḥ /",
  "GSP30partrvpu:666": "Q: trayoviṃśaty abādīni / [MVUT_4.15]",
  "GSP30partrvpu:667": "ityādinā pārthivāditattvayojanā nirūpitā / punar api ca tatraiva śrīvidyātrayānusāreṇa",
  "GSP30partrvpu:668": "Q: niṣkale padam ekārṇaṃ tryarṇaikārṇadvayaṃ dvaye /",
  "GSP30partrvpu:669": "%",
  "GSP30partrvpu:670": "%[p.227]",
  "GSP30partrvpu:671": "%",
  "GSP30partrvpu:672": "iti parāparābhaṭṭārikānusāreṇa oṃkāraṃ śivatattvam aghore ity atra śaktitattvam ityādikrameṇa pārthivāditattvanirūpaṇā yojitā / śrīmadaparābhaṭṭārikābhiprāyeṇa ca",
  "GSP30partrvpu:673": "Q: sārdhenāṇḍadvayaṃ vyāptam ekaikena pṛthag dvayam /",
  "GSP30partrvpu:674": "Q: aparāyāḥ samākhyātā vyāptir eṣā vilomataḥ //",
  "GSP30partrvpu:675": "ityādinā phaṭkāre pārthivaprākṛtāṇḍadvayaṃ,",
  "GSP30partrvpu:676": "huṃkāre māyīyaṃ,",
  "GSP30partrvpu:677": "hrīṃkāre śāktam aṇḍaṃ ceti tattvaniveśaḥ / śrīparābhaṭṭārikāvyāptinirūpaṇe ca",
  "GSP30partrvpu:678": "Q: sārṇena tritayaṃ vyāptaṃ triśūlena caturthakam /",
  "GSP30partrvpu:679": "Q: sarvātītaṃ visargeṇa parā vyāptir udāhṛtā //",
  "GSP30partrvpu:680_0": "ity anyathaiva prakriyāyojanaṃ nirūpitam / punar api mātṛkāsadbhāvaratiśekharakuleśvarādimantrabhaṭṭārākādyabhiprāyeṇānyathānyathā",
  "GSP30partrvpu:680_1": "ca / aparatantreṣv apy evam eva viparyastaprāyaṃ bahu bahuśo nirūpitam / tat punar",
  "GSP30partrvpu:680_2": "iha sarvam evānyatheti paridṛśyata iti mahān ayam āgamavidaḥ svakaṭakakṣobha iva",
  "GSP30partrvpu:680_3": "sarvavināśakaḥ samudbhūtaḥ / na ca sāṃketikam idaṃ yena puruṣecchāvaśopakalpitena",
  "GSP30partrvpu:680_4": "rūpeṇa cānyathānyathā nirūpyamāṇam iha saṃgataṃ bhavet,",
  "GSP30partrvpu:681": "yathā dākṣiṇātyāḥ cauraśabdena odanaṃ vyapadiśanti,",
  "GSP30partrvpu:682": "saindhavās tu tenaiva dasyum,",
  "GSP30partrvpu:683": "odanaṃ tu krūraśrutyā,",
  "GSP30partrvpu:684_0": "tayā tu kāśmīrikā vituṣitayavagodhūmataṇḍulān iti / sāṃketikatve hy anavasthitatvād",
  "GSP30partrvpu:684_1": "apāramārthikatvāc ca śodhyaśodhakabhāvādyanupayogād anirūpaṇīyatvam eva syāt / saṃketasyāpi paramārthasattaiva",
  "GSP30partrvpu:685_0": "/ na hi saṃketo nāma anyaḥ kaś cid ṛte parameśvarecchātaḥ / prasiddho hi naḥ saṃketo",
  "GSP30partrvpu:685_1": "bhagavadicchāprakalpitas tannāmākṣaralipyādigatāpyāyanādikarmavidhijanitatacchāntikādiphalasaṃpatter",
  "GSP30partrvpu:685_2": "iti cet / tarhy ekenaiva saṃketena sarvavastusaṃpattau kiṃ saṃketāntarāśrayeṇa /",
  "GSP30partrvpu:685_3": "tadāśrayaṇe vā svaśāstritaśāstrāntarīyalaukikapārṣadadaiśikaghanakṛtapratipuruṣaniyatādyanantasaṃketaniveśapūrvakaṃ",
  "GSP30partrvpu:685_4": "tad api nirūpyam eva / na tāvadbhir upayogaḥ,",
  "GSP30partrvpu:686": "etāvataiva kāryasiddhir ity api nirakṣarakukṣikuharair ucyamānaṃ śrūyamāṇaṃ ca śobhata eva /",
  "GSP30partrvpu:687": "%",
  "GSP30partrvpu:688": "%[p.228]",
  "GSP30partrvpu:689": "%",
  "GSP30partrvpu:690": "avikalā bhagavadicchā na vicārapadavīm adhiśete iti ced alaṃ granthadhāraṇavācanavyākhyānavicāraṇādimithyāyāsena,",
  "GSP30partrvpu:691": "parityājya evāyaṃ gurubhāraḥ,",
  "GSP30partrvpu:692": "tūṣṇīṃbhāvaśaraṇair eva stheyam,",
  "GSP30partrvpu:693_0": "bhagavadicchaivottāraṇīyam uttārayet / tad icchaiva anugrahātmā evaṃvicāraṇāyāṃ paryavasāyayati /",
  "GSP30partrvpu:693_1": "na khalu pādaprasārikayaiva sukhaṃ sayānair bhuñjānaiś ca svayam avimṛśadbhiḥ svāpekṣatīvratarādiparameśvarānugrahotpannādhikādhikasūkṣmatamavimarśakuśaladhiṣaṇāpariśīlanaparāṅmukhair",
  "GSP30partrvpu:693_2": "vā sthātavyam iti / tat sarvadā vimṛśyam idaṃ vartata iti etāvan na jahīmaḥ / tad",
  "GSP30partrvpu:693_3": "atrāvadhārya sthīyatāṃ yāvat pariharāmaḥ sarvam idaṃ kiṃ cin na vastutaś codyajātaṃ",
  "GSP30partrvpu:693_4": "parameśvaryāṃ parāvāgbhuvy anuttaradurghaṭakāritātmakanirapekṣasvātantryasārāyāṃ",
  "GSP30partrvpu:694_0": "pāratantryāṃśaleśamātraparamāṇunāpy anuparaktāyām iti / prāyaḥ prāg eva pratisamāhitam",
  "GSP30partrvpu:694_1": "adaḥ / tathāpi vistarataḥ parihriyate / yat tāvad uktaṃ śivatattvaṃ tataḥ pṛthivītyādīti",
  "GSP30partrvpu:694_2": "ko 'yaṃ krama iti / tan na kaś cit krama iti brūmaḥ / akramaṃ yad etat paraṃ pārameśvaraṃ",
  "GSP30partrvpu:694_3": "vicitraṃ garbhīkṛtānantavaicitryaṃ svātantryaṃ trikārtharūpaṃ tad evaitat / tathā",
  "GSP30partrvpu:694_4": "hi yeyam aparā parāparā parābhaṭṭārikā pārameśvarī bhairavīyā sattā sā sadāśivatattvānāśritaśaktitattvasyāpy",
  "GSP30partrvpu:694_5": "uparivṛttis tadantasyāpy āsanapakṣīkṛtatvāt / tathā hi",
  "GSP30partrvpu:695": "Q: īśvaraṃ ca mahāpretaṃ prahasantam acetanam /",
  "GSP30partrvpu:696": "ity anena sadāśivāntam āsanaṃ nādāntapakṣaniviṣṭaṃ śrīpūrvaśāstropasaṃhṛtam",
  "GSP30partrvpu:697": "Q: ity etat sarvam āsanam",
  "GSP30partrvpu:698": "ity uktvā",
  "GSP30partrvpu:699": "Q: tasya nābhyutthitaṃ śaktiśūlaśṛṅgatrayaṃ smaret",
  "GSP30partrvpu:700": "iti śaktivyāpinīsamanātmakaśṛṅgatrayam uktaṃ,",
  "GSP30partrvpu:701": "tatrāpy aunmanasordhvakuṇḍalikāpadaparamadhāma sitakamalatrayarūpatayā nirūpitam ity etat paramāsanaṃ parāparyantatvād iti / tadupari ca devīnāṃ sthitir iti /",
  "GSP30partrvpu:702": "%",
  "GSP30partrvpu:703": "%[p.229]",
  "GSP30partrvpu:704": "%",
  "GSP30partrvpu:705": "tat paraṃ paśyantyākhyaṃ jñānaśakter eva paryantadhāma nādākhyarūpam atikramaṇīyatvenaiva sthitam / yathoktaṃ śivadṛṣṭau",
  "GSP30partrvpu:706": "Q: athāsmākaṃ jñānaśaktir yā sadāśivarūpatā /",
  "GSP30partrvpu:707": "Q: vaiyākaraṇasādhūnāṃ sā paśyantī parā sthitiḥ //",
  "GSP30partrvpu:708_0": "iti / pratyagātmani hi buddhiḥ paśyantī rudradevatā paraṃ sadāśivajñānaśaktāv eva",
  "GSP30partrvpu:708_1": "anāśritaśivaśaktyātmani viśrāmyati / mano'haṃkārayor brahmaviṣṇudevatayor vaikharīmadhyamāpade",
  "GSP30partrvpu:708_2": "patyor īśasadāśivakriyāśaktipadam eva parā pratiṣṭhābhūr iti tāvad āgamasiddhaṃ svasaṃvedanabṛṃhitaṃ",
  "GSP30partrvpu:708_3": "ca / tat paśyantyupari parābhūmir bhagavatī yatra sarvam abhedenaiva bhāti ca vimṛśyate",
  "GSP30partrvpu:708_4": "ca / yady api hi vidyāpade māyāpade 'py abhedena bhāsanā sthitāpi tatra vimarśo 'nyathā /",
  "GSP30partrvpu:708_5": "vidyāpade hīdam iti pramātṛprameyajātam ekato 'hamātmani saṃkrāmet tadācchāditaṃ vimṛśyate",
  "GSP30partrvpu:709": "Q: aham idam",
  "GSP30partrvpu:710": "iti / tad etat samāne cidātmany adhikaraṇe ubhayaṃ pratibimbitam abhedenaivāvabhāsamānaṃ sāmānādhikaraṇyam uktam / ata eva",
  "GSP30partrvpu:711": "Q: īśvarāvasthāyāṃ parāparātmikāṃ daśāṃ bhāvā bhajante, yathaiva māyādhvany aparāṃ, na tu",
  "GSP30partrvpu:712": "saiva parāparaśaktir aparā vā",
  "GSP30partrvpu:713_0": "iti yad īśvaratattvaṃ praty abhihitaṃ śrīmadutpaladevapādais tat pradarśitāgamaviparyāsaśaṅkāyuktam",
  "GSP30partrvpu:713_1": "iti na mantavyam / mantramaheśādiṣu tu rūpaṃ bodhaikaparamārtham api aparabodhaikaparamārthād anyad",
  "GSP30partrvpu:714": "Q: aham aham idaṃ punar idam eva",
  "GSP30partrvpu:715": "iti saṃvit / vijñānākalānāṃ tu bodhaikaparamārthe 'pi rūpe",
  "GSP30partrvpu:716": "Q: nāhaṃ nedam",
  "GSP30partrvpu:717_0": "iti saṃvidaprabodhād aham ity eva tatra prabuddham / pralayakevalinām idam aham ity",
  "GSP30partrvpu:717_1": "aprabuddham eva / atra māyāpade ca tannirvikalpakatābhāsena yady apy asti tathāvidha",
  "GSP30partrvpu:717_2": "eva prāṇabhūto vimarśas tathāpi tadrūpavyavahārakasya tatprasādāsāditasattākasyāpi",
  "GSP30partrvpu:717_3": "tadavyatiriktasyāpi paścāttanasya vimarśasya",
  "GSP30partrvpu:718": "%",
  "GSP30partrvpu:719": "%[p.230]",
  "GSP30partrvpu:720": "%",
  "GSP30partrvpu:721": "Q: idaṃ śarīrādy aham, ahaṃ yo'sau jñātā, idaṃ ghaṭādikam, idaṃ yat tat jñeyam",
  "GSP30partrvpu:722_0": "iti bhedenaiva vimarśarūpatayā vyavahāro vikalpātmaiva / tatra tu tathāvidhatve kāraṇāntarāsaṃvedanāt",
  "GSP30partrvpu:722_1": "kalpyamāne 'pi ca kāraṇe punar api tathāvidhabodhāvinirbhāgamātraparyavasānat tasyaivāvikalpasaṃvidātmanas",
  "GSP30partrvpu:722_2": "tathāsāmarthyaṃ tathāsāmarthyayogād eva ca tadanantavaicitryātmakatvam ity aiśvaryam",
  "GSP30partrvpu:722_3": "anapāyi siddhyet / asyāṃ ca sattāyām aiśvaryam anapetaṃ yato vaikharyātmani evaṃ",
  "GSP30partrvpu:722_4": "māyīye vedye 'pi vā madhyamāmaye dhāmni bhāsanātireky api saṃbhāvya evaṃ vimarśaḥ /",
  "GSP30partrvpu:722_5": "atra tu parasaṃvidi yathaiva bhāsā tathaiva vyavahāramayo 'pi vimarśaḥ / tena jala",
  "GSP30partrvpu:722_6": "iva jalaṃ jvālāyām iva jvālā sarvathābhedamayā eva bhāvā bhāsante,",
  "GSP30partrvpu:723": "na tu pratibimbakalpenāpi / kevalaṃ yāvad eṣāpi parameśvarī upadeśāya nirūpyate tāvad adharasattākḷptā tathā bhavati / evaṃ ca bhāsātmakaṃ bhairavarūpaṃ",
  "GSP30partrvpu:724_0": "svataḥsiddham anādi prathamaṃ sarvataḥ caramaṃ ca sarvataś ca vartamānam iti kim",
  "GSP30partrvpu:724_1": "aparaṃ tatrocyatām / tattvabhāvavikāsam ātmamayam ātmaikyenaiva svaprakāśaṃ prakāśayati",
  "GSP30partrvpu:724_2": "tathaiva ca vimṛśaty anapetatathācamatkāratve 'pi / yac ca tat tathā vimarśanaṃ tad",
  "GSP30partrvpu:724_3": "bhāvimāyīyānantasṛṣṭisaṃhāralakṣakoṭyarbudaparārdhasākṣātkāriṇi bhāsane bhavet tathārūpam",
  "GSP30partrvpu:724_4": "eva bhavati / tathābhavac ca tad yadi sṛṣṭau prāthamikaṃ mādhyamikaṃ vā padaṃ bhāsanād",
  "GSP30partrvpu:724_5": "vimṛśet tatpūrvasya taduttaravyabhicāraṇāśaṅkāsaṃbhāvanānapagamād aparipūrṇam aprathitetarabhāvarāśi",
  "GSP30partrvpu:724_6": "khaṇḍitābhedaṃ katham anirvyūḍhaparabhairavamahādhāmasamāśritādhastanapaśyantyādiniṣṭhabhedāsūtraṇakalaṅkaṃ",
  "GSP30partrvpu:724_7": "tathāvidhavastvapoṣaṇavasanāmamātrībhūtaparābhaṭṭārikārūpaṃ",
  "GSP30partrvpu:725_0": "tat kim api rūpaṃ bhavet / etādṛśadhārārohaṇābhāve ca na kiṃ cit idaṃ vijṛmbhamāṇaṃ",
  "GSP30partrvpu:725_1": "bhāseta iti na vrajatv apūrṇatā mā prathiṣṭha bhāvarāśir abhedakathā khaṇḍyatāṃ mā",
  "GSP30partrvpu:725_2": "nirvākṣīd bhairavāśrayatā bhedakalaṅkam udvahatu nāmadheyamātreṇa paratvam iti vaktuṃ yuktam /",
  "GSP30partrvpu:726": "%",
  "GSP30partrvpu:727": "%[p.231]",
  "GSP30partrvpu:728": "%",
  "GSP30partrvpu:729_0": "tad etad eva bhavati saṃgacchate ca yadi prathamataraṃ sarvacarame evamābhāsā patantī",
  "GSP30partrvpu:729_1": "tatraiva vimarsenāpi padaṃ bandhayet / sa hi caramo bhāgas tathā tāvat svātmarūpaṃ",
  "GSP30partrvpu:729_2": "bibhrat tatsvātmarūpanāntarīyakatāsvīkṛtatadanantanijapūrvapūrvatarādibhāgāntaro",
  "GSP30partrvpu:729_3": "bhāsamāno vimṛśyamānaś ca pūrṇa eva / tatpurvo 'pi bhāgas taduttarabhāgapṛṣṭhapātivṛttapūrvaparipūrṇabhāsāsāravimarśatādātmyāt",
  "GSP30partrvpu:729_4": "taduttararūpaparipūrṇatām ajahat svayaṃ ca svarūpanāntarīyakatāhaṭhakṛṣṭasvapūrvapūrvatarādibhāgāntarābhogo",
  "GSP30partrvpu:729_5": "bhāsamāno vimṛśyamānaś ca tathaivākhaṇḍita ity evaṃ tatpūrvapūrvagatā bhāsā tattaddvitrādinijanijottarabhāgabhāsā",
  "GSP30partrvpu:729_6": "vibhāge labdhabhairavabhāvasvabhāvāvyabhicārānurodhabalasvīkṛtasvasvapūrvabhāgacamatkāra",
  "GSP30partrvpu:729_7": "ekaikam api paraṃ pūrṇā bhavati",
  "GSP30partrvpu:730_0": "yāvat svaprakāśanijabhairavābhimatanikaṭataravarti rūpaṃ / tad eva svecchāviśrāntidhāma",
  "GSP30partrvpu:730_1": "vā bhairavākhyaṃ vapuḥ / svayam eva tadvimarśakuśalā bhavata prasaṃkhyānaparāḥ /",
  "GSP30partrvpu:730_2": "hradagiritaruprabhṛtyupādhisaṃkocena rahite tadvaty api vāraṇyānīpradeśe durād akhaṇḍitā",
  "GSP30partrvpu:730_3": "dṛṣṭir evam evākhaṇḍitatām upāśnuvānā bhairavabodhānupraveśaṃ prati saṃpradāyatām āsādayeta /",
  "GSP30partrvpu:731": "Q: nirvṛkṣagiribhittyādau deśe dṛṣṭiṃ vinikṣipet /",
  "GSP30partrvpu:732_0": "ityādi / anyathā bhāgaśaḥ pāte prathamabhāgād ārabhya yadi vā niravayavam evaitat",
  "GSP30partrvpu:732_1": "ka iva aparasaṃvedanebhyo 'purṇābhimatebhyo viśeṣaḥ / viśeṣas tu garbhīkṛtānantavaicitryacamatkārakṛta",
  "GSP30partrvpu:732_2": "ivāpūrṇasaṃvidantarebhyaḥ pūrṇābhimatasaṃvedanasyeti svayam eva jānantu sopadeśāh",
  "GSP30partrvpu:732_3": "pārameśvarāḥ / parameśaśaktipātakiraṇāvikasite tu paśujanahṛdayakuśeśaye na asmadīyair",
  "GSP30partrvpu:732_4": "vacanaśatair apy atitīkṣṇābhidheyasūcibhir api saṃbhedo 'tha vikāso 'tha vitarītuṃ",
  "GSP30partrvpu:732_5": "śakyaḥ / ghaṭe 'pi evam eva paripūrṇo dṛṣṭipātaḥ / tatrāpi hy avikalpā saṃvit jhagiti",
  "GSP30partrvpu:732_6": "caramabhāga eva nipatati / tatas tu kramād vikalpasaṃvida āyāntya ācaramanikaṭabhāgād",
  "GSP30partrvpu:732_7": "antastarām antastamāṃ cānupraviśantīti kim anyena / tad evam evehāpi śivatattvaṃ",
  "GSP30partrvpu:732_8": "sadā avikalpam eva vikalpasūti svātantryasarasam",
  "GSP30partrvpu:733_0": "anādi sarvādibhūtaṃ siddham / atra tāvan na vimatiḥ / tat tu paripūrṇaṃ tathā bhavati",
  "GSP30partrvpu:733_1": "yadi sarvacaramāṃ pārthivīm eva bhuvam adhiśete / dharāsaṃvid dhi tathā dharāṃ viṣayatayāpy",
  "GSP30partrvpu:733_2": "abhedenābhāsayed vimṛśec ca yadi tatsvarūpasarvasvāvabhāsavimarśayoḥ vyāpriyeta /",
  "GSP30partrvpu:734": "%",
  "GSP30partrvpu:735": "%[p.232]",
  "GSP30partrvpu:736": "%",
  "GSP30partrvpu:737_0": "svarūpasatattvaṃ cāsyāḥ paripūrṇaprasaratsvātantryakḷptāprarūḍhabhedatatpūrvakaikarasabhedāvabhāsatadvaśoditasakucaccitsvātantryasattāmayamāyāgrāhakatadgrāhyacakrāvibhedātmakpradhānatadvikāradhītattvatatpariṇāmātmakāhaṃkāratanmūlakāraṇapūrvakatanmātravargaprasṛtakhādijalāntabhūtavargādharavṛttitayāvasthānam /",
  "GSP30partrvpu:737_1": "sā hi yāvad ākṣepeṇaiva vartamānā tāvat svarūpasatattvaiva / yāvad eva pañcaguṇatvāt",
  "GSP30partrvpu:737_2": "tanmātrāṇy ākṣipet tāvat tāny ākṣipyamāṇāni nijasvarūpopakḷptaye samākṣiptaprāktanaprātiṣṭhikamūlāntaraparamparānubandhisvakapūrvakamūlāny eva / na hy",
  "GSP30partrvpu:738": "Q: upādānābhimatakāraṇasvarūpānanvayaḥ kāryasattāyāṃ syāt",
  "GSP30partrvpu:739_0": "iti nyāyyam / nimittakāraṇādīni kathaṃ cin nānvīyur ity ucyetāpi kadā cit / etac",
  "GSP30partrvpu:739_1": "ca prakṛtavighātakam anyatra tadabhidhānapravaṇe śāstre niṣkuṣya niṣkuṣitam asmābhir",
  "GSP30partrvpu:739_2": "eveti neha vitatam /",
  "GSP30partrvpu:740_0": "tad evaṃ prathamaṃ tāvad dharā tato 'pi jalaṃ tathaiva svarūpasākalyena bhāsamānaṃ",
  "GSP30partrvpu:740_1": "vimṛśyamānaṃ ca tadbhāsāvimarśacamatkāram antaḥkṛtatathāvidhadharaṇitattvasaṃskārasattākaṃ",
  "GSP30partrvpu:740_2": "pūrayed eveti yāvad ante saiva pūrṇasaṃvidbhagavatī śivātmaiva / tad anenaivopadeśayuktinayena",
  "GSP30partrvpu:741": "Q: pradeśamātram api brahmaṇaḥ sarvarūpam ekaikatrāpi ca tattve ṣaṭtriṃśattattvamayatvaṃ",
  "GSP30partrvpu:742": "śāstreṣu nirūpitam / evaṃ ca śrīspandaśāstropadeśo",
  "GSP30partrvpu:743": "Q: didṛkṣayeva sarvārthān yadā vyāpyāvatiṣṭhate /",
  "GSP30partrvpu:744": "Q: tadā kiṃ bahunoktena svayam evāvabhotsyate //",
  "GSP30partrvpu:745_0": "ity ayaṃ hṛdayaṃgamīkartavyaḥ / carameṇa pādena tad evātra sūcitam iti kim anyat /",
  "GSP30partrvpu:745_1": "yac ca yena vinā na bhavati tat tāvatsvarūpaṃ yathā śiṃśapātvaṃ vṛkṣatvasvarūpaṃ",
  "GSP30partrvpu:745_2": "pārameśasvātantryātirohitaniyativijṛmbhāyām / yat tu yāvatsvarupaṃ na bhavati tat",
  "GSP30partrvpu:745_3": "tena vinā bhavaty eva yathā vṛkṣatvam ṛte śiṃśapātvāpavādaḥ /",
  "GSP30partrvpu:746": "%",
  "GSP30partrvpu:747": "%[p.233]",
  "GSP30partrvpu:748": "%",
  "GSP30partrvpu:749_0": "na bhavanti ca dharādīny uttarottaratattvāni jalādi pūrvapūrvaṃ vineti tāvatsvarūpāṇy",
  "GSP30partrvpu:749_1": "eva / dharā hi na jalaṃ vinā bhavet sruter eva kāṭhinye darśanād ity evaṃkrameṇa",
  "GSP30partrvpu:749_2": "bhūtāni tanmātrair vinā katham,",
  "GSP30partrvpu:750": "tāny api indriyajṛmbhayā vinā,",
  "GSP30partrvpu:751_0": "indriyāṇy api tattathāvidhādhyavasāyena vinā / sarvāṇi caitadādyāvibhaktānvitasūkṣmarūpamūlakāraṇavinākṛtāni",
  "GSP30partrvpu:751_1": "na bhavanti / mūlaprakṛtir api bhogyā bhoktāraṃ tadbhogyavibhāgabhāgitvād eva saṃkucitaṃ",
  "GSP30partrvpu:751_2": "saṃkocavaśād eva ca svātmārohitakālakalādipāśajālaṃ saṃvidātmakaṃ cāntareṇa kathaṃ /",
  "GSP30partrvpu:751_3": "saṃvidaś cākhaṇḍarūpāyāḥ kathaṃ saṃkocakāraṇasvātantryaṃ māyāparaparyāyaṃ vinā saṃkucitatvam /",
  "GSP30partrvpu:751_4": "svātantryaṃ ca saṃkoce 'saṃkucitatāsāratatsaṃkocatāratamyākṣepi bhavad īṣadasaṃkucitāsaṃkuciteṣaḍvikāsivikasvararūpaṃ",
  "GSP30partrvpu:752_0": "virahayya naiva bhavet / sarvam eva cedaṃ prathamānaṃ svatantraparipūrṇaprathāsārabhairavaṃ",
  "GSP30partrvpu:752_1": "vinā kiṃ cid eva neti svasaṃvitsiddho 'yaṃ tattvakramaḥ / srutir api jalātmikā kāṭhinyaṃ",
  "GSP30partrvpu:752_2": "vinā kveti dharāpi pūrvikā salile 'stv iti kathyamānam api kiṃ naś chedayet / pratyuta",
  "GSP30partrvpu:752_3": "paripūrṇasarvātmakabhairavabhaṭṭārakātmakaparāsaṃvitparipoṣaṇāyaiva syāt / sarvaś",
  "GSP30partrvpu:752_4": "cāyaṃ parāparābhaṭṭārikādirūpapaśyantyādisattāsamayodbhaviṣyadīṣatsphuṭasphuṭatarāditattvabhedānusāreṇa",
  "GSP30partrvpu:752_5": "parābhaṭṭārikāmahasi taducitenaiva vapuṣā virājate / tatra hi niḥśvasyeva / haste",
  "GSP30partrvpu:752_6": "draviṇam asan na kva cid api syāt / bhaviṣyad api vastu caramam api prathamaprakāśe",
  "GSP30partrvpu:752_7": "bhāsetaiva / kevalam ekarasatadbhedasārasphuṭarūpāpekṣayā bhaviṣyattā / tathā hi",
  "GSP30partrvpu:752_8": "bhaviṣyati kalkī haniṣyaty adharmaparān ityādi",
  "GSP30partrvpu:753": "yadi na prakāśitaṃ tat kathaṃ purāṇeṣu nibaddham / kvacana sarge babhūva kalkī tathaiva vyadhita iti cet kiṃ sa evāsāv anya eva vā,",
  "GSP30partrvpu:754": "anyaś ced aprakāśo 'sau,",
  "GSP30partrvpu:755": "sa eva cet kathaṃ kālabhedaḥ / akālakalitaś cet katham iva /",
  "GSP30partrvpu:756": "%",
  "GSP30partrvpu:757": "%p 234",
  "GSP30partrvpu:758": "%",
  "GSP30partrvpu:759_0": "cittvād viśvarūpatvād iti cet tarhy akālakalite saṃvidātmani satataviśvaśaktyaviyukte",
  "GSP30partrvpu:759_1": "svātantryavaśasaṃkocavikāsāvabhāsitasaṃhṛtisṛṣṭisatāvirūddhaikarūpatadātmakavapuṣi",
  "GSP30partrvpu:759_2": "parameśvare 'smajjihvāgrahṛdayānapāyini bhairavabhaṭṭārake sarvam astīty asmābhir",
  "GSP30partrvpu:759_3": "upanyasyamānam eva muktamandākṣaṃ kathaṃ nādriyate vivṛtatarakaṇṭham eva vā svayam",
  "GSP30partrvpu:759_4": "eva na nirṇīya nirūpyate / tasmāt śivatattvam idam anādyantaṃ svayaṃ prathamānaṃ",
  "GSP30partrvpu:759_5": "pūrṇatātmakanirapekṣatāmātrasatattvasvātantryasāram antaḥkroḍīkṛtyātmataikaparamārthaṃ",
  "GSP30partrvpu:759_6": "tattvajātaṃ parasaṃvidi satatoditatvāt sarvāvirodhitvān nikhilānugrāhakatvāc ca avasthāśabdavyapadeśāsahiṣṇau",
  "GSP30partrvpu:759_7": "yāvad akālakalitam āsīnaṃ bhairavarūpam avatiṣṭhate tāvad etacchāstrasamucitenaiva mahāsṛṣṭyādirūpeṇa",
  "GSP30partrvpu:760_0": "na tu mitasṛṣṭyādikrameṇaiti siddham / sa eṣa eva saṃpuṭayoge asmadgurūṇāṃ saṃpradāyaḥ",
  "GSP30partrvpu:760_1": "śuddhaparasattayā sarvasyaiva ekaikatattvasya nikhilasya ca tattvaughasya saṃpuṭīkaraṇāt /",
  "GSP30partrvpu:760_2": "vakṣyate cāpy etat /",
  "GSP30partrvpu:761": "paśyantīdaśāyāś cārabhya bhedāsūtraṇātmāṃśāṃśollāsa iti tataḥ prabhṛty eva śodhyaśodhakabhāva iti tāvad vyavasthānāpahnavanīyā / yathoktam",
  "GSP30partrvpu:762": "Q: yat sadāśivaparyantaṃ pārthivādyaṃ ca suvrate /",
  "GSP30partrvpu:763": "Q: tat sarvaṃ prākṛtaṃ jñeyaṃ vināśotpattisaṃyutam //",
  "GSP30partrvpu:764_0": "ityādi / paśyantī ca parāparābhaṭṭārikāsatattvā paraśakter eva svātmaśaktir darpaṇakalpā",
  "GSP30partrvpu:764_1": "yatra tat parābhaṭṭārikāsvarūpam eva cakāsti pratibimbavat / yac ca rūpaṃ sadā bimbe",
  "GSP30partrvpu:764_2": "pratibimbe caikatāparamārthaṃ mukhaparāmarśamātram iva na tat pratibimbitam ucyate",
  "GSP30partrvpu:764_3": "tanmātrasattvād eva / yat tu tatrānyathā tathā ca bhāti mukhākāra iva pūrvāparavāmadakṣiṇatādiviparyayād",
  "GSP30partrvpu:764_4": "etad evāpi tad evāpi tad eva pratibimbitam ucyate tac ca tatsamānadharmaiva bhavati",
  "GSP30partrvpu:764_5": "na tu vijātīyam / evaṃ ca paśyantīsatattvaparāparāvimalamukurikāyāṃ tattattathāvidhoktakramapūrṇapṛthivyāditattvasāmagrīnirbharamantas",
  "GSP30partrvpu:764_6": "tathāvidhasahajākṛtrimapāramārthikānapāyikādiparāmarśakroḍīkāreṇaiva vartamānam api",
  "GSP30partrvpu:765_0": "śrīparābhaṭṭārikāvapuḥ pratibimbam arpayat svarūpānyathātvāsahiṣṇukādiparāmarśānanyathābhāvenaiva",
  "GSP30partrvpu:765_1": "tatparaikarūpaṃ parāmṛśyaṃ dharaṇyambhaḥprabhṛti tathollasadbhedasūtraṇatayā sajātīyāyāṃ",
  "GSP30partrvpu:765_2": "vimalāyāṃ ca yāvat pratibimbayati tāvad dharāditattvānāṃ viparyāsa evopajāyate /",
  "GSP30partrvpu:766": "%",
  "GSP30partrvpu:767": "%p. 235",
  "GSP30partrvpu:768": "%",
  "GSP30partrvpu:769": "yat parasaṃvidi śaktitattvaṃ tad eva parāparātmani pṛthivītattvaṃ,",
  "GSP30partrvpu:770_0": "yat tu dharātattvaṃ tac chaktitattvam iti kṣakārāt prabhṛti dharādīnāṃ sthitiḥ /",
  "GSP30partrvpu:770_1": "bhagavadbhairavabhaṭṭārakas tu sadā pūrṇo 'nantasvatantra eva na viparyasyate jātucid",
  "GSP30partrvpu:770_2": "api cidrūpātirekādyabhāvād ityuktaṃ bahuśaḥ / parātmani parāmarśe parāmarśaikatattvāny",
  "GSP30partrvpu:770_3": "eva tattvāni parāmarśaś ca kādikṣāntaśāktarūpaparamārtha iti tatra abheda eva / parāparāyāṃ",
  "GSP30partrvpu:770_4": "tu bhedābhedātmakatā pratibimbanyāyena / sā ca parāparā parāmarśamayī kādikṣāntavarṇamālāśarīrā",
  "GSP30partrvpu:770_5": "yāvat svordhvavyavasthitaparābhaṭṭārikāniviṣṭatattvapratibimbāni dhārayati tāvat",
  "GSP30partrvpu:770_6": "teṣv evāmāyīyāśrautakādikṣāntaparamārthaparāmarśeṣūrdhvādharaviparyāsena tattvāni",
  "GSP30partrvpu:770_7": "saṃpadyante ūrdhvabimbādharapratibimbadhāmasvabhāvamahimnāiti",
  "GSP30partrvpu:771_0": "tātparyam / tataḥ pṛthivī kṣakāra ityādi śodhyarūpāpekṣayā na kiṃcid viruddham /",
  "GSP30partrvpu:771_1": "tatrāpi paradaśānapāyāt eṣa eva kādivarṇasaṃtānaḥ / tatraiva ca svāṃśodrekāt svāṃśāntarvartimadhyamāpadollāsāt",
  "GSP30partrvpu:771_2": "svarūpavartamānavaikharīrūpaprāvaṇyāc ca varṇamantrapadarūpatā śodhyāṃśavṛttir ity",
  "GSP30partrvpu:771_3": "āstām / aprakṛtam etan nirṇītaṃ ca mayaiva śrīpūrvaprabhṛtipañcikāsu / yad apy uktaṃ",
  "GSP30partrvpu:771_4": "śrīmālinībhaṭṭārikānusāreṇa",
  "GSP30partrvpu:772": "Q: anyathā cānyathā sthitiḥ",
  "GSP30partrvpu:773_0": "iti tad api nirṇīya nirūpyamāṇaṃ vimṛśantu trikopadeśavisīrṇājñānagranthayaḥ pārameśvarāḥ /",
  "GSP30partrvpu:773_1": "anāśritaśaktyātmakapaśyantīparamakoṭim atikramya pārameśvaryāṃ parasaṃvidi devatās",
  "GSP30partrvpu:773_2": "tisra iti yad uktaṃ tat tāvan na prasmartum arhanti tatrabhavantaḥ /",
  "GSP30partrvpu:774_0": "evaṃ ca parasaṃvidantarvartini madhyamāpade parāparābhaṭṭārikāvijṛmbhāspade sthitir",
  "GSP30partrvpu:774_1": "vimṛśyate / madhyamā tāvat svādhikārapade kriyāśaktyātmany aiśvare pade sphuṭavedyapracchādakavedanarūpā",
  "GSP30partrvpu:774_2": "vācye vācakaṃ tatrāpi ca vācyam adhyasyate /",
  "GSP30partrvpu:775": "%",
  "GSP30partrvpu:776": "%[p.236]",
  "GSP30partrvpu:777": "%",
  "GSP30partrvpu:778_0": "viśvatra vācye viśvātmani vācakam api yadi viśvātmaiva tad evaṃ parasparācchādanalolībhāvātmā",
  "GSP30partrvpu:778_1": "nirvahed adhyāso na tv anyathā / na hi tricaturaṅgulanyūnatāmātre 'pi paṭaḥ paṭāntarācchādakaḥ",
  "GSP30partrvpu:778_2": "syāt / viśvātmakatvaṃ ca parasparasvarūpavyāmiśratayā syāt / bījātmanāṃ svarāṇāṃ",
  "GSP30partrvpu:778_3": "vācakatvaṃ yonirūpānāṃ ca vyañjanānāṃ vācyatvaṃ krameṇa śivaśaktyātmakatvāt",
  "GSP30partrvpu:779": "Q: bījam atra śivaḥ śaktir yonir ity abhidhīyate /",
  "GSP30partrvpu:780": "iti / tathā",
  "GSP30partrvpu:781": "Q: bījayonyātmakād bhedād dvidhā bījaṃ svarā matāḥ /",
  "GSP30partrvpu:782": "Q: kādibhiś ca smṛtā yoniḥ ... //",
  "GSP30partrvpu:783_0": "iti śrīpūrvaśāstranirūpaṇāt / śiva eva hi pramātṛbhāvam atyajan vācakaḥ syāt prameyāṃśāvagāhinī",
  "GSP30partrvpu:783_1": "ca śaktir eva vācyā / bhede 'pi hi vācakaḥ pratipādyapratipādakobhayarūpapramātṛsvarūpāvicchinna",
  "GSP30partrvpu:783_2": "eva prathate / śivātmakasvarabījarūpā śyānataiva śāktavyañjanayonibhāvo bījād eva",
  "GSP30partrvpu:783_3": "yoneḥ prasaraṇād iti samanantaram eva nirṇeṣyāmaḥ / ata eva ca svarātmakabījavyāmiśrībhāvaś",
  "GSP30partrvpu:783_4": "ced yoneḥ tat samastaphalaprasavo hanta niryatna ity apavargabhogāv akṛṣṭapacyāv",
  "GSP30partrvpu:783_5": "eva bhavato bījavarṇo 'pi svātmani yonivarṇo yonivarṇo 'pi tathaiveti kiṃ kasya bhedakam",
  "GSP30partrvpu:783_6": "iti kathyamānaṃ nāsmān ākulayet ye vayam ekāṃ tāvad anantacitratāgarbhiṇīṃ tāṃ saṃvidātmikāṃ",
  "GSP30partrvpu:783_7": "giraṃ saṃgirāmahe / māyīye 'pi vyavahārapade laukikakramikavarṇapadasphuṭatāmayī",
  "GSP30partrvpu:783_8": "ekaparāmarśasvabhāvaiva",
  "GSP30partrvpu:784_0": "pratyavamarśākāriṇī prakāśarūpā vāk / anyaiś caitat prayatnasādhitaro iha ca etāvadupadeśadhārādhiśayanaśālinām",
  "GSP30partrvpu:784_1": "aprayatnata eva siddhyatīti nāsmābhir atra vṛthā vaiyākaraṇagurugṛhagamane pūtaśarīratāviṣkriyāmātraphale",
  "GSP30partrvpu:784_2": "nirbandho vihitaḥ / evam eva navātmapiṇḍaprabhṛtiṣv api mālāmantreṣv api ca kramākramapūrvāparādibhedacodyapratividhānaṃ siddham eva /",
  "GSP30partrvpu:785": "evaṃ bhagavatī māliny eva mukhyapāramārthikamadhyamādhāma śaktisatattvam / ata evoktaṃ śrīpūrvaśāstre",
  "GSP30partrvpu:786": "%",
  "GSP30partrvpu:787": "%[p.237]",
  "GSP30partrvpu:788": "%",
  "GSP30partrvpu:789": "Q: yatheṣṭaphalasaṃsiddhyai mantratantrānuvartinām /",
  "GSP30partrvpu:790": "Q: nyasec chāktaśarīrārthaṃ bhinnayoniṃ tu mālinīm //",
  "GSP30partrvpu:791": "iti / bhinnayonitvaṃ ca nirṇītam / anyatrāpi",
  "GSP30partrvpu:792": "Q: na puṃsi na pare tattve śaktau mantraṃ niveśayet /",
  "GSP30partrvpu:793": "Q: jaḍatvān niṣkriyatvāc ca na te bhogāpavargadāḥ //",
  "GSP30partrvpu:794_0": "iti / evaṃ ca sthite sarvasarvātmakatvād yad eva ``na ṛ ṛ ḷ ḷ3 tha ca dha ī ṇa u",
  "GSP30partrvpu:794_1": "ū ba ka kha ga'' ity abhihitehatyaparasaṃvidam apekṣya krameṇa śrotraṃ nādātmakabhāvarūpaṃ",
  "GSP30partrvpu:794_2": "yonyātma amṛtāpyāyakāriṇi bījacatuṣkāpyāyabhūmau patitaṃ bṛṃhitatvam avāpya jhaṭiti",
  "GSP30partrvpu:794_3": "grahaṇātmakarasasatattvarasanāmayatvaṃ pratipadya dharaṇyākāragandhaviśeṣībhūya tatraiva",
  "GSP30partrvpu:794_4": "sparśakaraṇatāṃ śritvā etāvac ca śāktaṃ yaunaṃ dhāma īśānabījenādhisthāya vāgātmani",
  "GSP30partrvpu:794_5": "karaṇaśaktau pratiphalitaṃ tato 'pi karaṇaśakter unmeṣordhvāśrayaṇabījarūpatayā buddhirūpāṃ",
  "GSP30partrvpu:794_6": "śāktayonim adhiśayya pṛthivyaptejoyonisamāviṣṭam / paśyantīrūpānusṛtyā tu grahaṇātmakavāṇirūpāyāṃ",
  "GSP30partrvpu:794_7": "tatraiva bījeṣu prasṛtya cākṣuṣyāṃ bhuvi tatsāmānyāśuddhavidyākaraṇe",
  "GSP30partrvpu:795_0": "tatsarvāntyakaraṇe ca ghrāṇe sthitvā īśānabījenākramya śrotraśaktim ālambyonmeṣordhvabījayogena",
  "GSP30partrvpu:795_1": "ānandendriyayonigaṃ sadāśiveśvaraśuddhavidyāmayaṃ bhavati iti sarvāgramadhyāntagāmitvenāparicchinnam",
  "GSP30partrvpu:795_2": "anantaśakti śivatattvam atroktaṃ bhavati / mālinyām ihatyaparasaṃvidanusṛtyā paśyantyātmakasattānusṛtyā",
  "GSP30partrvpu:795_3": "ca krameṇa vāyur māyā gha sādākhyam / nabhaḥ kalā ca ṅa īśvaraḥ / icchaiva śaktimayī",
  "GSP30partrvpu:795_4": "i śuddhavidyā / anuttara eva svatantro 'haṃbhāvaḥ a śivākhyo māyā / aśuddhavidyā",
  "GSP30partrvpu:795_5": "gandhaś ca va kalā / prakṛtiḥ pādendriyaṃ ca bha aśuddhavidyā / kālaḥ sparśaś ca",
  "GSP30partrvpu:795_6": "ya rāgaḥ / pāyur ahaṃkṛc ca ḍa niyatiḥ / hastau manaś ca ḍha kālaḥ / ānandendriyaṃ",
  "GSP30partrvpu:795_7": "buddhiś ca ṭha puruṣaḥ / sparśaḥ kālaś ca jha prakṛtiḥ / śabdaḥ pumān",
  "GSP30partrvpu:796": "ca ña dhīḥ / rūpaṃ niyatiś ca ja ahaṃkṛtam / niyatī rūpaṃ ca ra manaḥ / pādendriyaṃ prakṛtiś ca ṭa śrotram /",
  "GSP30partrvpu:797": "%",
  "GSP30partrvpu:798": "%[p.238]",
  "GSP30partrvpu:799": "%",
  "GSP30partrvpu:800_0": "mano hastaś ca pa tvak / raso rāgaś ca cha netre / rāgo rasaś ca la rasanā / ānandaśaktiḥ",
  "GSP30partrvpu:800_1": "śaivī ā ghrāṇam / vidyā tejaś ca sa vāk / visargaśaktiś ca aḥ karau / īśo jalaṃ ca",
  "GSP30partrvpu:800_2": "ha pāyuḥ / māyā vāyuś ca ṣa ānandendriyam / sādākhyaṃ pṛthivī ca kṣa pādau / pumān",
  "GSP30partrvpu:800_3": "śabdaś ca ma śabdaḥ / kalā nabhaś ca śa sparśaḥ / baindavī śivaśaktiḥ aṃ rūpam /",
  "GSP30partrvpu:800_4": "nāsikā tvak ca ta rasaḥ / śivaśaktiḥ sāttvī e gandhaḥ / saiva dīrghā ai nabhaḥ /",
  "GSP30partrvpu:800_5": "tathaiva vāyutejasī o au / netre rasaś ca da āpaḥ / ahaṃkṛt pāyuś ca pha pṛthivī /",
  "GSP30partrvpu:800_6": "atraiva ca yathoktaṃ śarīraniveśa ity evaṃ sarvasarvātmakatvaṃ nirvyūḍhaṃ bhavet /",
  "GSP30partrvpu:800_7": "parābhaṭṭārikaiva hi proktanayena paśyantyāṃ pratibimbaṃ svakam arpayamāṇā tatsamakālam",
  "GSP30partrvpu:800_8": "eva svātmatādātmyavyavasthitamadhyamādhāmni",
  "GSP30partrvpu:801": "bhinnayonitām aśnuvānā tattadyonibījaparasparasaṃbhedavaicitryasyānantyād asaṃkhyenaiva prakāreṇa tattatkulapuruṣādibhedenāparigaṇanabhedabhāginī māliny eva / yathoktam",
  "GSP30partrvpu:802": "Q: anantaiḥ kuladevais tu kulaśaktibhir eva ca /",
  "GSP30partrvpu:803": "Q: mālinīṃ tu yajed devīṃ parivāritavigrahām //",
  "GSP30partrvpu:804": "iti / anenaiva ca krameṇa bahir bhuvaneṣu tattveṣu śārīreṣu ca cakreṣu abhyāsaparo yogī tattatsiddhibhāg yatraiva dehe prāṇe vā bhavati /",
  "GSP30partrvpu:805": "yathā kāś cid evauṣadhyaḥ samudbhūya kiṃcid eva kāryaṃ vidadhate",
  "GSP30partrvpu:806": "tathā kācid eva samudbhūya bhāvanā mantranyāsahomādigatir vā",
  "GSP30partrvpu:807": "kāṃcid eva siddhiṃ vitaret, atrāpi yāvan niyativyāpārānatikramāt /",
  "GSP30partrvpu:808_0": "tathā hi pratiśāstram anyathā cānyathā ca varṇaniveśapuraḥsaraṃ nijanijavijñānasamucitatatattadvarṇabhaṭṭārakaprādhānyena",
  "GSP30partrvpu:808_1": "tattadvarṇaprāthamyānusārāyātaniyataparipāṭīpiṇḍitavarṇasamūharūpaḥ prastāro ni rūpitaḥ",
  "GSP30partrvpu:808_2": "tata eva ca mantroddhāro nirūpitaḥ tām eva mātṛkārūpatāṃ",
  "GSP30partrvpu:809": "tathāvidhavīryadānopabṛṃhitamantrasphurattādāyinīṃ darśayituṃ,",
  "GSP30partrvpu:810": "yathā śrīnityātantreṣu aikārātmakamohanabījaprādhānyahetuḥ / paranādātmaniveśaprādhānyāt tadanusārāpatitaśrīmannādiphāntakrameṇaiva",
  "GSP30partrvpu:811": "niveśaḥ / atra kulapuruṣāṇāṃ kulaśaktīnāṃ ca eṣa eva niveśa abhiprāyo na ca varṇamantrādiguptimātram eva phalam / tathā śrīvājasaneyatantre varṇān yathocitaṃ niveśyoktam",
  "GSP30partrvpu:812": "%",
  "GSP30partrvpu:813": "%[p.239]",
  "GSP30partrvpu:814": "%",
  "GSP30partrvpu:815": "Q: ity etan mātṛkācakraṃ divyaṃ viṣṇupadāspadam /",
  "GSP30partrvpu:816": "Q: jñātaṃ gurumukhāt samyak paśoḥ pāśān nikṛntati //",
  "GSP30partrvpu:817": "iti / tathā śrītrikahṛdaye 'pi",
  "GSP30partrvpu:818": "Q: cakraśūlāmbujādīnāṃ prāṇināṃ saritaṃ nṛṇām //",
  "GSP30partrvpu:819": "Q: āyudhānāṃ ca śaktīnām anyasyāpi ca kasya cit //",
  "GSP30partrvpu:820": "Q: yo niveśas tu varṇānāṃ tadvīryaṃ tatra mantragam /",
  "GSP30partrvpu:821": "Q: tena guptena te guptāḥ śeṣā varṇās tu kevalāḥ //",
  "GSP30partrvpu:822_0": "iti / tathāhi mantrāṇām akṣaramātrānanyathābhāve 'pi teṣām eva śāstreṣv āṇavaśāktaśāmbhavādivibhāgenānyathātvaṃ",
  "GSP30partrvpu:822_1": "yathā māyābījasya praṇavasya sarvasyāmṛtabījasya vaiṣṇavaśaivavāmādiśāstreṣu yathā",
  "GSP30partrvpu:822_2": "vā catuṣkalabhaṭṭārakasya kālottarādau śrīmaducchuṣmaśāstre ca / atra ca kulapuruṣabahubhedaprakaṭanāyām",
  "GSP30partrvpu:822_3": "abhiyuktānām upāyo likhyate",
  "GSP30partrvpu:823": "Q: pūrve pareṣām apare pare pṛṣṭhavad eva ca /",
  "GSP30partrvpu:824": "Q: pūrve 'pi ca yathāpūrvaṃ mātṛkāyā vidhir mataḥ //",
  "GSP30partrvpu:825": "Q: etenaivānusāreṇa bhinnayonisvarūpataḥ //",
  "GSP30partrvpu:826": "Q: śāktā hy asaṃkhyā devīyaṃ paraivottaramālinī //",
  "GSP30partrvpu:827": "Q: ūrdhvādho viniviṣṭeṣu bhedasaṃkhyeṣu dhāmasu /",
  "GSP30partrvpu:828": "Q: ekaṃ bindur athāpi prāg anyeṣu prāktanāntyagām //",
  "GSP30partrvpu:829": "Q: svapṛṣṭhagāṃ ca tāṃ saṃkhyāṃ viniveśyaikataḥ kṣipet /",
  "GSP30partrvpu:830": "Q: asmādanyair bhavet saṃkhyā spṛṣṭair iṣṭaiḥ punaḥ kramaḥ //",
  "GSP30partrvpu:831": "yathoktaṃ kulaśaktīnāṃ vidhir ānantyavedana iti / tad etena vidhinā ye kulapuruṣaśaktiyogino niradhikārībhūtāḥ, yathoktam",
  "GSP30partrvpu:832": "Q: brahmādistambaparyante jātamātre jagaty alam //",
  "GSP30partrvpu:833": "Q: mantrāṇāṃ koṭayas tisraḥ sārdhāḥ śivaniyojitāḥ /",
  "GSP30partrvpu:834": "Q: anugṛhyāṇusaṃghātaṃ yātāḥ padam anāmayam //",
  "GSP30partrvpu:835": "iti mantramahesvarāḥ, na tu mantrāḥ, teṣāṃ svalayāvasare anāmayapadaparyantatābhāvaḥ /",
  "GSP30partrvpu:836": "%",
  "GSP30partrvpu:837": "%[p.240]",
  "GSP30partrvpu:838": "%",
  "GSP30partrvpu:839": "tebhyo naiva mantroddhāras tasya niṣphalatvāt / tata eva",
  "GSP30partrvpu:840": "Q: abhinnayonimadhye tu nādiphāntaṃ kalau yuge /",
  "GSP30partrvpu:841_0": "iti / tad evaṃ bhagavatī parāparābhaṭṭārikā padabhedaśālinī madhyamayā mukhyayā vṛttyā",
  "GSP30partrvpu:841_1": "bhagavanmālinīrūpaivānantāparigaṇapradarśitavaiśvarūpyasvasvarūpāpīti / tatrāpi ca",
  "GSP30partrvpu:841_2": "tathaiva svātmani sarvātmakatvenāṃśatrayodrekād varṇapadamantrātmakatvam / etac ca",
  "GSP30partrvpu:841_3": "śodhanakaraṇabhāveneti mantavyam / paśyantyaṃśollasanto hi pāśāḥ sūkṣmā eva śodhyā",
  "GSP30partrvpu:841_4": "bhavanty antarlīnatva eva pāśatvāt / uditoditavijṛmbhāmayaśāktaprasare tu madhyamāpade",
  "GSP30partrvpu:841_5": "śodhanakaraṇataivāntarlīnapaṭamalāpasaraṇe bāhyasthūlamalasyeva /",
  "GSP30partrvpu:842_0": "tatparābhaṭṭārikāsaṃvidantargataṃ tu vaikharīpadaṃ vimṛśyate / na hi tatraiva vaikharyā",
  "GSP30partrvpu:842_1": "asaṃbhavaḥ / tathā hi bālā dvitrair varṣair yady api sphuṭībhūtasthānakaraṇā bhavanti",
  "GSP30partrvpu:842_2": "tathāpy eṣāṃ māsānumāsadinānudinam eva vā vyutpattir adhikādhikarūpatām etīti tāvat",
  "GSP30partrvpu:842_3": "sthitam / tatra yadi madhyamāpade tathāvidhavaikharīprasarasphuṭībhaviṣyatsthānakaraṇāvibhāgavarṇāṃśasphuraṇaṃ",
  "GSP30partrvpu:842_4": "na syāt tad aharjātasya bālakasya māsajātasya saṃvatsarajātasya vā vyutpattau na",
  "GSP30partrvpu:842_5": "viśeṣaḥ syāt / madhyamaiva sā vyutpattyā viśiṣyata iti cet katham iti carcyatām tāvat /",
  "GSP30partrvpu:842_6": "sṛnvann eva tāñ śabdān paśyaṃś cārthān vyutpadyate vamāṃś ca śrūyamānān eva parāmṛśec",
  "GSP30partrvpu:842_7": "chrūyante ca vaikharīmayāḥ,",
  "GSP30partrvpu:843": "teṣu ca asau rūpa eva jātyandhavat / tasmād antarmadhyamāniviṣṭasthānakaraṇādimayī",
  "GSP30partrvpu:844_0": "asty eva vaikharī / mūke 'py evam eva / sarvātmakatvaṃ ca saṃvido bhagavatyā evoktam /",
  "GSP30partrvpu:844_1": "evaṃ ca vaikharīpadam eva madhyamādhāmalabdhavijṛmbhaṃ svāṃśe parasparavaicitryaprathātmani",
  "GSP30partrvpu:844_2": "sphuṭavācyavācakabhāvollāse jāte tattvajālam antaḥkṛtya yāvad āste tāvad aparābhaṭṭārikā /",
  "GSP30partrvpu:844_3": "tadantarvartimadhyamāpadollāse parāparā / paśyantyullāse ca svarūpato bhagavatī devī",
  "GSP30partrvpu:844_4": "ceti śodhakabhāvena sthitiḥ traidham evāvatiṣṭhate / sodhako hi viśvātmā vitatarūpo",
  "GSP30partrvpu:844_5": "vaitatyaṃ caivam eva bhavatīty uktam /",
  "GSP30partrvpu:845": "%",
  "GSP30partrvpu:846": "%[p.241]",
  "GSP30partrvpu:847": "%",
  "GSP30partrvpu:848_0": "śodhanaṃ prati tu karaṇatvaṃ kartur eva svasvātantryagṛhītasaṃkocasya śāktamahimaviśrāntasya",
  "GSP30partrvpu:848_1": "bhagavataḥ / śodhyatā tu saṃkocaikarūpasya saptatriṃśātikrāntatrikaikarūpabhairavabhaṭṭārakāvinirbhaktaparābhaṭṭārikātulyakakṣyaparāparādevatākṣobhātmakasadāśivajñānaśaktivisphāritapaśuśaktirūpapaśyantīdhāmaprathamāsūtritabhedātmano",
  "GSP30partrvpu:848_2": "narātmanaḥ pāśajālasyeti nirṇayaḥ / yathoktaṃ śrīsomānandapādaiḥ śivadṛṣṭau",
  "GSP30partrvpu:849": "Q: asmadrūpasamāviṣṭaḥ svātmanātmanivāraṇe /",
  "GSP30partrvpu:850": "Q: śivaḥ karotu parayā namaḥ śaktyā tatātmane //",
  "GSP30partrvpu:851": "iti / sarvakriyākalāpe evaṃrūpatāsūcakatvaṃ śivadṛṣṭau / tatrāpi cottarottaraṃ śodhyasodhakānām api vigalanam /",
  "GSP30partrvpu:852": "Q: tyaja dharmam adharmaṃ ca ubhe satyānṛte tyaja /",
  "GSP30partrvpu:853": "Q: ubhe satyānṛte tyaktvā yena tyajasi tat tyaja //",
  "GSP30partrvpu:854_0": "iti / tad iyam etāvatī dhārā yac chodhanam api śodhyam eveti śrīṣaḍardhaśāstre eva",
  "GSP30partrvpu:854_1": "eka utkarṣaḥ / tisṛṇām api cāsāṃ yugapat sthitir bhavaty eva / vakti hy anyat vikalpayaṃś",
  "GSP30partrvpu:854_2": "cānyat jalpaty avikalpam eva anyat paśyati / atra tu paripūrṇa eva tāvati bhagavān",
  "GSP30partrvpu:854_3": "bhairava evetyādy anubhavasaṃpradāyopadeśapariśīlanenāsyārthasya svasaṃvinmayasyānapalāpanīyatvāt /",
  "GSP30partrvpu:854_4": "na tad yugapat api tu tathāsauksmyād alaksaṇam iti yaugapadyābhimānaḥ śirīṣakusumapallavasatavyatibheda",
  "GSP30partrvpu:854_5": "iveti cet keyaṃ khalu bhāṣā yugapad iti / samānakālam iti ced antarmukhe samvidātmani",
  "GSP30partrvpu:854_6": "proktanayena kaḥ kālaḥ tasya jñeyarūpaprāṇagamāgamādimayābhāsatadabhāvaprāṇatvāt /",
  "GSP30partrvpu:854_7": "jñeyopādhigato'pi jñānam avaskandet sa iti cej jñeyasya svātmani bhāsāmaye 'nyathā",
  "GSP30partrvpu:854_8": "vā kasya niveśo jñānamukhe noktaḥ / itaretarāśrayasaṃplavaḥ",
  "GSP30partrvpu:855": "svato bhedād ityādy api sarvam ucyamānaṃ jñānamukham evāpatet tathā ca sa eva doṣaḥ /",
  "GSP30partrvpu:856": "%",
  "GSP30partrvpu:857": "%[p.242]",
  "GSP30partrvpu:858": "%",
  "GSP30partrvpu:859_0": "bahutarakusumapallavasatavyatibhedo 'pi cāneka ity ucyamāne sarvatra sūkṣmaparamāṇvantāvayavayogān",
  "GSP30partrvpu:859_1": "nāsti karma ity āpatet / na cānusaṃdhānaṃ jñānābhāvena saha syād anusaṃdhāyāḥ smṛtibhede",
  "GSP30partrvpu:859_2": "tasyāś cānubhavopajīvitve 'nubhavābhāvābhāvāt / vitatya ca vicāritaṃ mayaitat padārthapraveśanirṇayaṭīkāyām",
  "GSP30partrvpu:859_3": "iti kim iha vṛthāvāgjālena prakṛtopadeśavighnaparyavasāyinā / evaṃ bhagavaty aparā",
  "GSP30partrvpu:859_4": "sodhakabhāvena sthitā parā parāparāpi ca yatra bhagavatīnām aghoradīnāṃ śaktīnāṃ",
  "GSP30partrvpu:859_5": "sthitir yadyogād vijñānākalasādhakayogino mantramahesādirūpeṇāghorādyāḥ saṃpannāḥ /",
  "GSP30partrvpu:859_6": "brahmyādiśaktyanugraheṇaiva sādhakāṇavo brahmaviṣṇvādayaḥ / parameśvaro hi bhairavabhaṭṭārakaḥ",
  "GSP30partrvpu:859_7": "samagraśaktipuñjaparipūrṇanirbharavapur nijaśaktiniveśanayā brāhmyādīn",
  "GSP30partrvpu:860": "svātantryāt karoti iti kim anyat / evaṃ śodhakasyāpi śodhyatvam ity anya utkarṣaḥ",
  "GSP30partrvpu:861": "Q: ... kulāt parataraṃ trikam /",
  "GSP30partrvpu:862": "iti sthityā / tataś ca śodhyaśodhanaśodhakānāṃ sarvatraiva tryātmakatvāt trikam anapāyi yathoktaṃ mayaiva stotre",
  "GSP30partrvpu:863": "Q: ... yatra trikānāṃ tritayaṃ samasti /",
  "GSP30partrvpu:864": "iti / na caivam anavasthā sarvasyāsya bhagavatparasaṃvidekamayatvāt /",
  "GSP30partrvpu:865": "Q: ... yena tyajasi tat tyaja",
  "GSP30partrvpu:866_0": "/ ity evam eva mantavyam / śodhanam api antataḥ śodhako 'pi vā bhedāṃśocchalattāyāṃ",
  "GSP30partrvpu:866_1": "pāśātmakatvāt śodhya eva / śodhanaṃ ca paramārthataḥ sarvamalaploṣacaturabhairavasaṃvidabhedihutavaha",
  "GSP30partrvpu:866_2": "eva sarvasyānupraveśe paripūrṇataiva / yad vaksyati",
  "GSP30partrvpu:867": "Q: evaṃ yo vetti tattvena ... /",
  "GSP30partrvpu:868": "ityādi / tat parasaṃvidekamayaparāparādidevatānaṃ sarvātmakatvāt",
  "GSP30partrvpu:869": "Q: parāparāṅgasaṃbhūtā yoginyo 'ṣṭau mahābalāḥ /",
  "GSP30partrvpu:870": "%",
  "GSP30partrvpu:871": "%[p.243]",
  "GSP30partrvpu:872": "%",
  "GSP30partrvpu:873_0": "ityādivacanāl laukikaśāstrāntarīyādivācyavācakānantyam api saṃgṛhītam / tad evaṃ",
  "GSP30partrvpu:873_1": "kṛtakariṣyamāṇādyanantasaṃketagarbhīkāreṇaivāyaṃ śodhyaśodhakabhāvo na cānavasthā",
  "GSP30partrvpu:873_2": "na cātiprasaṅgo nāvyaptir na saṃketitasyāpāramārthikateti sthitam / evaṃ sthite prakṛtam",
  "GSP30partrvpu:873_3": "anusarāmaḥ / akārādyā eva kālayogena somasūryau yau tau tadantaḥ prakīrtitāv iti",
  "GSP30partrvpu:873_4": "saṃbandhaḥ / tacchabdena prāktanaślokoktam akulaṃ bhairavātma parāmṛśyate / tenākulam",
  "GSP30partrvpu:873_5": "evāntargṛhītakalanākaṃ kulaśakter atraiva niveśāt / kalanātmikā hi vimarśaśaktiḥ /",
  "GSP30partrvpu:873_6": "tām antareṇākulam api turyātītaṃ nāma na kiṃ cit sauṣuptapadāviṣṭatvāt turyānantaratāyā",
  "GSP30partrvpu:873_7": "api samānatvāt / vimarśaśaktiś ca parā parameśvarī bhairavabhaṭṭārakasya niratiśayasvātantryātmikā",
  "GSP30partrvpu:874_0": "pūrṇakṛśatadubhayātmakatadubhayarahitatvenāvatiṣṭhate / tatra yady api na kaś cid",
  "GSP30partrvpu:874_1": "atra kramayaugapadyodayakalaṅkaḥ proktopadeśanayenaitāvatyāḥ parābhaṭṭārikāsaṃvido",
  "GSP30partrvpu:874_2": "'nantāgāmipralayodayātmakasvasvabhāvavimarśaikaghanatvāt",
  "GSP30partrvpu:875": "Q: svatantraḥ paripūrṇo 'yaṃ bhagavān bhairavo vibhuḥ /",
  "GSP30partrvpu:876": "Q: tan nāsti yan na vimale bhāsayet svātmadarpaṇe //",
  "GSP30partrvpu:877": "iti nītyā kramayaugapadyāsahiṣṇusvātmarūpamadhya eva yāvat kramākramāvabhāsas tāvat tadanusāreṇāyaṃ kramo vicāraṇīyaḥ,",
  "GSP30partrvpu:878": "akramasya tatpūrvakatvena saṃvidy eva bhāvāt pratipādanāyās tu sarvathaiva sakramatvāt / tathā ca sarva evāyaṃ vāgrūpaḥ parāmarśaḥ kramika eva,",
  "GSP30partrvpu:879_0": "antaḥsaṃvinmayas tv akrama eveti sadaiveyam evaṃvidhaiva evam eva vicitrā pārameśvarī",
  "GSP30partrvpu:879_1": "parābhaṭṭārikā / tatas tatkramānusāreṇa ``at'' ityādivyapadeśaḥ / evaṃ parameśvarasya",
  "GSP30partrvpu:879_2": "svātmanīcchātmikā svātantryaśaktir anunmīlitabhāvavikāsā tathāvidhāntarghanasaṃvitsvabhāvavimarśasārā",
  "GSP30partrvpu:879_3": "``a'' ity ucyate / sa cāvasthā iccheti vyapadeśyā iṣyamānānudrekā tata evānuttarasattāparāmarśātmikaiva eṣā /",
  "GSP30partrvpu:880": "%",
  "GSP30partrvpu:881": "%[p.244]",
  "GSP30partrvpu:882": "%",
  "GSP30partrvpu:883_0": "parameśvaraḥ satataṃ svasvarūpāmarśako 'kulaśaktipadātmakam api rūpam āmṛśan yady",
  "GSP30partrvpu:883_1": "api kulaśaktīr anuyātu tathāpi kulaparāmarśato 'sya syād eva viśeṣa iti bhairavaśaktimadvimarśasatteyam /",
  "GSP30partrvpu:883_2": "tādṛśy eva punaḥ prasarantī ānandaśaktiḥ ``ā'' iti / prasṛtā paripūrṇecchā ``i''",
  "GSP30partrvpu:883_3": "iti / icchaiva bhāvijñānaśaktyātmakasvātantryeṇa jighṛkṣantī īśanarūpā ``ī'' iti /",
  "GSP30partrvpu:883_4": "unmiṣantī tu jñānaśaktir iṣyamāṇasakalabhāvonmeṣamayī ``u'' iti / unmiṣattaiva unmimiṣatām",
  "GSP30partrvpu:883_5": "api antaḥprāṇasarvasvarūponmeṣottaraikarūpair api antaḥkaraṇavedyadeśīyāsphuṭaprāyabhedāṃśabhāsamābhiḥ",
  "GSP30partrvpu:883_6": "saṃkocavaśenonībhūtānuttarasaṃvit sarvabhāvagarbhīkāreṇānaṅgadhainavīrūpaparadevatāyā",
  "GSP30partrvpu:883_7": "ūḍhorūpā ūḍhasakalabhāvarāśiḥ susphuṭā prasṛtā jñānaśaktiḥ",
  "GSP30partrvpu:884": "``ū'' iti / tad evam ete parameśvarasya bhairavasya dve śaktī,",
  "GSP30partrvpu:885": "prathamā svarūpaparipūraṇārūpatvāt pūrṇā cāndramasīśaktyavyatirekāc ca sahomayā vartata iti somarūpā svānandaviśrāntibhāvā icchākhyā kalanā mahāsṛṣṭivyapadeśyā,",
  "GSP30partrvpu:886_0": "yad vakṣyate ``tatra sṛṣṭiṃ yajed'' iti / dvitīyā tu tatsvarūpabhāvarāśirecanānupraveśād",
  "GSP30partrvpu:886_1": "riktā tadrecanād eva kṛśā bhāvamaṇḍalaprakāśanaprasāraṇavyāpārā sūryarūpā svarūpabhūtakulasaṃvitsaṃjihīrṣātmikā",
  "GSP30partrvpu:886_2": "mahāsaṃhāraśaktir jñānākhyā / tatrāpi ca prasaratatprāktanarūpaparyālocanāvasāt svātmani",
  "GSP30partrvpu:886_3": "yathākramaṃ somasūryarūpatāyugalakabhāvena svasaṃvidātmakaṃ bhāvākhyaṃ ca rūpam apekṣya",
  "GSP30partrvpu:886_4": "viparyayo 'pi somasūryātmakasṛṣṭisaṃhṛtikalanayoḥ / na cātrānavasthā jñānecchayor",
  "GSP30partrvpu:886_5": "api prasarāprasarāntarādirūpatvaṃ,",
  "GSP30partrvpu:887": "tayor api prasarāprasarayor icchājñānaprasarāprasarāntarādiparikalpanāprasaṅgād iti vācyam / upasaṃharata bāhyavibhramabhramabhramaṇaṃ tāvat,",
  "GSP30partrvpu:888_0": "anupraviśata sūkṣmāṃ vimarśapadavīm / yāvad dhi ghaṭādāv api vijñānaṃ jāyate tāvad",
  "GSP30partrvpu:888_1": "eva jñeyaghaṭādyaṃśakarburīkṛtasvayaṃprathaṃ jñānaṃ prathata eva / tatrāpi ca tadrūpakarburībhāve",
  "GSP30partrvpu:888_2": "ghaṭādiprathamasūkṣmollāso'pi saṃvedya ekabhāvodgamasya anyataḥ kutaś cid abhāvasya prathamānatvāt /",
  "GSP30partrvpu:889": "%",
  "GSP30partrvpu:890": "%[p.245]",
  "GSP30partrvpu:891": "%",
  "GSP30partrvpu:892_0": "saṃvida eva svātantryaṃ bhāvojjigamiṣātmakam īśanaṃ svasaṃvitpramāṇalabdham eva /",
  "GSP30partrvpu:892_1": "tadbhāvānucayarūpā saṃvidghanā paripūrṇā svātantryasattāpi saṃvedyā / svātmany ānandaghano",
  "GSP30partrvpu:892_2": "bhavaṃs tathā svatantraḥ syād ity ānando 'pi nāpahnavanīyaḥ / anuttaraś ca śaktimān",
  "GSP30partrvpu:892_3": "avyapadeśyaparacamatkārasāro bhairavabhaṭṭārakaḥ sarvatra kartṛtvena bhāsata eva /",
  "GSP30partrvpu:892_4": "tatrāpi tv anuttarānandeccheśanonmeṣaṇonatvanimeṣāṇāṃ svarūpavimarśe teṣāṃ vicchedavicāraṇena",
  "GSP30partrvpu:892_5": "jñānabhūmim adhiśayānānāṃ tā eva bhagavatyaḥ saṃvicchaktayaḥ samāpatanty ananyā eva svayaṃ saṃvidaḥ,",
  "GSP30partrvpu:893": "paripūrṇatvenābhedāt saṃvedyopādheś ca bhedakatvāt tasya dehasaṃvedyamātratayaiva bhāvāt / ata eva śrītantrasāre nijottamāṅgacchāyā tattvam ity uktam",
  "GSP30partrvpu:894": "Q: svapadā svaśiraśchāyāṃ yadval laṅghitum īhate /",
  "GSP30partrvpu:895": "Q: pādoddeśe śiro na syāt tatheyaṃ baindavī kalā //",
  "GSP30partrvpu:896_0": "iti / tad evaṃ ṣaṭkaṃ pravṛttaṃ jñānaśaktyantam / kriyāśaktis tu prasarantī vicāryate /",
  "GSP30partrvpu:896_1": "icchājñāne eva parasparasvarūpasāṃkaryavaicitryacamatkāramayapūrvāparībhūtasvarūpaparigrahe",
  "GSP30partrvpu:896_2": "saṃrambhasārā kriyā / tatra yad yad anyavyāmiśritasāṃkaryam anyasaṃbandhād eti tat",
  "GSP30partrvpu:896_3": "tad anāmarśanīyaśūnyaprāyasvarūpākramaṇapuraḥsarīkāreṇa tathā bhavati plavānām iva",
  "GSP30partrvpu:896_4": "bhekādiḥ / tatrānuttarānandātmakaṃ vapur na vyapasarati,",
  "GSP30partrvpu:897": "avyapadeśyarūpatvāt sarvajñāneṣu sarvādhāravṛttitvena paryavasatiparyantabhittirūpatvāt,",
  "GSP30partrvpu:898_0": "api tu kramasahiṣṇutvāt saṃrambha icchaiveśanāntā svātmany anuttarānandapade ca prasaraṇakṣamā /",
  "GSP30partrvpu:898_1": "tataḥ saiva śūnyātmakaṃ svaṃ vapur avagāhamānā bhāsvaraṃ rūpaṃ tejomayam iva prathamaṃ",
  "GSP30partrvpu:898_2": "gāhate ``ṛ ḥ'' iti / atra hi ``i ī'' ityanugamo bhāsvararūparephaśrutyanugamaś",
  "GSP30partrvpu:899": "ca katham apahnūyatām / yathāha bhagavān puṣpadantaḥ",
  "GSP30partrvpu:900": "Q: raśrutisāmānyād vā siddham",
  "GSP30partrvpu:901": "iti / śūnye hi niścale rūpe anupravivikṣāyāṃ bhāsvararūpasaṃvittisopānākramaṇaṃ sthitam eva /",
  "GSP30partrvpu:902": "%",
  "GSP30partrvpu:903": "%[p.246]",
  "GSP30partrvpu:904": "%",
  "GSP30partrvpu:905_0": "tato niścalarūpānupraveśāt pārthivarūpasatattvaniścalatātmakalakāraśrutyanugame ḷ",
  "GSP30partrvpu:905_1": "ḷ3 iti / tathā ca paryante īśanarūpataiva samagrabhāvātmasvarūpollaṅghanena dīrghataraṃ",
  "GSP30partrvpu:905_2": "plutvā niścalāṃ śūnyāṃ sattām etīti plutatvam eti ``ḷvarṇasya dīrghā na santi'' iti",
  "GSP30partrvpu:905_3": "nyāyāt / avarṇādīnāṃ tu dīrghasyaiva dīrghataratā plutatvaṃ / tac ca prāṅnītyā dīrghatvam",
  "GSP30partrvpu:905_4": "eva pṛthag aparyeṣaṇīyam ity āstāṃ tāvat / etac catuṣkaṃ śūnyarūpatānupraveśād dagdhabījam",
  "GSP30partrvpu:905_5": "iva ṣaṇṭharūpaṃ bhaṇyate na tu sarvathā bījarūpatvābhāvāt,",
  "GSP30partrvpu:906": "bījayonyātmakaśivaśaktyubhayātirekinaḥ kasya cid apy abhāvāt,",
  "GSP30partrvpu:907": "śrīpūrvādiśāstreṣu cānabhidhānāt / laukikasukhādiṣu caivaṃvidhaiva viśrāntir ānandarūpeti tad evāmṛtabījacatuṣkam ity uktam / tad evam iccheśanaṃ cānandavapuṣi",
  "GSP30partrvpu:908": "anuttaraparadhāmani ca prāgbhāvini svarūpād apracyāviny anupraviśya ``a ā i ī iti e'',",
  "GSP30partrvpu:909": "na tu viparyaye,",
  "GSP30partrvpu:910_0": "yathoktam ``avarṇa ivarṇe e'' iti / anupraveśe cānuttarapadānupraveśe syād api kaś",
  "GSP30partrvpu:910_1": "cid viśeṣaḥ / ānandapadānupraveśe hi sphuṭatā / anuttaradhāmasaṃbhede tu sūkṣmatā",
  "GSP30partrvpu:910_2": "tadapekṣayā / tathāhi bhagavān bhujagavibhur ādiśat",
  "GSP30partrvpu:911": "Q: chandogānāṃ sātyamugrirāṇāyanīyā ardham ekāram ardham okāraṃ cādhīyate /",
  "GSP30partrvpu:912_0": "iti / loke'pi prākṛtadeśabhāṣādau sphuṭa eva pracuro niveśaḥ / pārameśvareṣv api",
  "GSP30partrvpu:912_1": "ekāraukārayor ekāraukārāpekṣayā yad dhrasvatvam aṅgavaktrādiviniyoge dṛśyate tad",
  "GSP30partrvpu:912_2": "evam eva mantavyam ardhaikārārdhaukārabhiprāyeṇa / evam ``e'' iti bījaṃ sthitam /",
  "GSP30partrvpu:912_3": "etad api tathāśabalībhūtaṃ saṃvidvapus tathaiva tad eva rūpam anuvasat ``a ā e''",
  "GSP30partrvpu:912_4": "iti ai / evam unmeṣe'pi vācyam ``a ā u ū iti o'' / ``a ā o iti au'' / kevalam unmeṣo",
  "GSP30partrvpu:912_5": "jñānaśaktyātmā prasaran yady api śūnyatāvagāhanam kuryāt tathāpi asyeśanecchātmakobhayarūpapraveśa eva śūnyatā,",
  "GSP30partrvpu:913_0": "iccheśanayos tu svaparivṛttirūpaṃ nāstīty uktanayenaiva sthitiḥ / evam icchājñāne",
  "GSP30partrvpu:913_1": "anuttarasvarūpānupraveśena prāptopacaye paścāt parityajya tathāvidhopādhiparispandasattām",
  "GSP30partrvpu:913_2": "abhedasattārohaṇacinmayapuruṣatattvasatattvavedanārūpabindumātrāvaśeṣeṇa",
  "GSP30partrvpu:914": "vapuṣā tathānuttarapada līne ``aṃ'' iti /",
  "GSP30partrvpu:915": "%",
  "GSP30partrvpu:916": "%[p.247]",
  "GSP30partrvpu:917": "%",
  "GSP30partrvpu:918": "tathāhi aukāre eva kriyāśaktiparispandaḥ parisamāpyate itīcchājñānayor atraivāntarbhāvāt triśūlarūpatvam asya ṣaḍardhaśāstre nirūpitam",
  "GSP30partrvpu:919": "Q: ...trisūlena caturthakam /",
  "GSP30partrvpu:920_0": "ityādyuddeśeṣu / binduḥ punar vedanāmātraśeṣataiva sarvasya / vedanāmātrāvaśeṣam",
  "GSP30partrvpu:920_1": "api viśvaṃ yadā svātmany ekagamanāya visṛjati svātmanaś ca sakāśāt tannirmāṇena visṛjati",
  "GSP30partrvpu:920_2": "sa eva parameśvaraḥ,",
  "GSP30partrvpu:921": "prathamaṃ śaktimadrūpapradhānatayā,",
  "GSP30partrvpu:922_0": "idānīṃ tu śāktavisargapradhānatayā ``aḥ'' iti / aukāraparyante hi nirbharībhūte kriyāśaktiprasare",
  "GSP30partrvpu:922_1": "etāvad anupraviṣṭam / anuttarapadasya bhairavabhaṭṭārakasya svarūpasatattvasyecchājñānakriyātmakaśaktiparispandādimadhyāntabhāgā",
  "GSP30partrvpu:922_2": "ullilasiṣollasattollasitatāsvabhāvāḥ sūkṣmatamaprasaṃkhyānagṛhītatāvadbhūmikādhirūḍhayogijanasphuṭalaksaṇīyāḥ",
  "GSP30partrvpu:922_3": "śrīsvacchandādiprakriyāśāstreṣu prabuddhaprasaraṇāvaraṇādirūpatvenoktāḥ / ata eva",
  "GSP30partrvpu:922_4": "śivadṛṣṭiśāstre saptamāhnike",
  "GSP30partrvpu:923": "Q: sunirbharatarāhlādabharitākārarūpiṇi /",
  "GSP30partrvpu:924": "Q: nilīnaśaktitritaye parātmany anubhāvanāt //",
  "GSP30partrvpu:925": "ityādi",
  "GSP30partrvpu:926": "Q: tasyāpi śaktir mṛtpiṇḍaghaṭavad viśvarūpatām /",
  "GSP30partrvpu:927": "gatā ... //",
  "GSP30partrvpu:928": "ityantaṃ nirūpya",
  "GSP30partrvpu:929": "Q: ekam eva hi tat tattvaṃ na saṃkhyāto 'tiriktatā /",
  "GSP30partrvpu:930": "iti yac chivatattvam eva anantavicitrasvātantryasphārasphuraṇaśakticamatkārabharitatopāttabhairavabhāvaṃ nirṇītaṃ tatrāyam evoktakramaḥ / saṃpradāyaprathamāhnike 'pi",
  "GSP30partrvpu:931": "Q: sa yadāste cidāhlādamātrānubhavatallayaḥ /",
  "GSP30partrvpu:932": "Q: tadicchā tāvatī tāvaj jñānaṃ tāvat kriyā hi sā //",
  "GSP30partrvpu:933": "Q: susūkṣmaśaktitritayasāmarasyena vartate /",
  "GSP30partrvpu:934": "Q: cidrūpāhlādaparamo nirvibhāgaḥ paraḥ sadā //",
  "GSP30partrvpu:935": "%",
  "GSP30partrvpu:936": "%[p.248]",
  "GSP30partrvpu:937": "%",
  "GSP30partrvpu:938": "iti / tathā",
  "GSP30partrvpu:939": "Q: ...ghaṭaṃ jānāti yāvasā /",
  "GSP30partrvpu:940": "Q: jānāti jñānam atraiva niricchor vedanakṣatiḥ //",
  "GSP30partrvpu:941": "Q: aunmukhyābhāvatas tasya nivṛttir nirvṛtiṃ vinā /",
  "GSP30partrvpu:942": "Q: dveṣye pravartate naiva na ca vetti vinā citim //",
  "GSP30partrvpu:943": "iti / tathā",
  "GSP30partrvpu:944": "Q: yata icchati taj jñātuṃ kartuṃ vā secchayā kriyā /",
  "GSP30partrvpu:945": "Q: tasyāḥ pūrvāparau bhāgau kalpanīyau purā hi yā //",
  "GSP30partrvpu:946": "Q: tatkarmanirvṛtiprāptir aunmukhyaṃ tadvikāsitā /",
  "GSP30partrvpu:947": "Q: na caunmukhyaprasaṅgena śivaḥ sthūlatvabhāk kvacit //",
  "GSP30partrvpu:948": "ityādi / etad āgamasarvasvaprāṇatayaiva yuktiyuktatayā hṛdayaṃgamīkṛtam / sa eṣa parameśvaro visṛjati viśvam,",
  "GSP30partrvpu:949": "tac ca dharādiśaktyantaṃ kādikṣāntarūpam ity etavatī visargaśaktiḥ ``ṣoḍaśī kalā'' iti gīyate",
  "GSP30partrvpu:950": "Q: puruṣe ṣoḍaśakale tām āhur amṛtāṃ kalām /",
  "GSP30partrvpu:951_0": "iti eṣā hi na saṃkhyeyā nāpi vaidantikī dṛg api tu śaivy eva / visargaśaktir eva",
  "GSP30partrvpu:951_1": "ca parameśvarī paramānandabhūmibījam / evaṃ hy akārādirūpaṃ ghanatāpattyā yonirūpatāṃ",
  "GSP30partrvpu:951_2": "gṛhītvā svarūpāpracyutaṃ tad eva svasvarūpa eva yonirūpe saṃkrāmad visargapadam ity ucyate / yathoktam",
  "GSP30partrvpu:952": "Q: sa visargo mahādevi yatra viśrāntim ṛcchati /",
  "GSP30partrvpu:953": "Q: guruvaktraṃ tad evoktaṃ śakticakraṃ tad ucyate //",
  "GSP30partrvpu:954": "ityādi / akārasyaiva ghanatā kavargaḥ,",
  "GSP30partrvpu:955": "kaṇṭhyatvāt / ikārasya cavargaḥ,",
  "GSP30partrvpu:956": "tālavyatvāt / ukārasya pavargaḥ,",
  "GSP30partrvpu:957": "auṣṭhyatvāt / ṛkārasya tavargaḥ,",
  "GSP30partrvpu:958": "mardhanyatvāt,",
  "GSP30partrvpu:959": "ḷkārasya tavargaḥ,",
  "GSP30partrvpu:960": "dantyatvāt / yaśau cavargasyāntaḥ,",
  "GSP30partrvpu:961": "raṣau ṭavargasya,",
  "GSP30partrvpu:962": "lasau tavargasya,",
  "GSP30partrvpu:963": "vakāro'pi tapavargayoḥ / ghanatā bodhasyāmūrtasyāpi cinmātrasyāpi kriyāśaktirūpataiva / sā coktanītyā śaktiṣaṭkakrameṇaivopajāyate / tena pañca prasṛtāḥ ṣaḍguṇitās triṃśat,",
  "GSP30partrvpu:964": "ṣaḍbhiḥ saha ṣaṭtriṃśad bhavantīti /",
  "GSP30partrvpu:965": "%",
  "GSP30partrvpu:966": "%[p.249]",
  "GSP30partrvpu:967": "%",
  "GSP30partrvpu:968_0": "tad evaṃ śivabījam eva svātantryād ghanībhūtatayā kvacid vapuṣi śāktarūpe kusumatayā",
  "GSP30partrvpu:968_1": "tiṣṭhad yonir ity abhidhīyate / tad eva hi puṣpaṃ purvoktanayena grāhyagrāhaṇagrāhakakoṇatrayamayaṃ",
  "GSP30partrvpu:968_2": "vastutaḥ prasūtipadaṃ bījasaṃmiśratayaiva bhavati,",
  "GSP30partrvpu:969": "tadaiva puṣparūpatvāt,",
  "GSP30partrvpu:970_0": "anyadā tu yogyatayaiva tathāvyapadeśaḥ / tathā ca tat kusumam eva trikoṇatayā yonirūpam /",
  "GSP30partrvpu:970_1": "tat sphuṭībhūtavibhaktagrāhyādirūpasomasūryāgnisṛṣṭisthitisaṃhṛtīḍāpiṅgalāsuṣumnādharmādharmaśabalādikoṇatritayā",
  "GSP30partrvpu:970_2": "pārameśvarī bhairavī bhaṭṭārikā mudrā tadrūpayonyādhāratayā yonir iti nirdiṣṭā /",
  "GSP30partrvpu:970_3": "tathā ca śrīkubjikāmate khaṇḍacakravicāre amum evārthaṃ pradhānatayādhikṛtyādiṣṭam",
  "GSP30partrvpu:971": "Q: māyopari mahāmāyā trikoṇānandarūpiṇī / %not in ed. of KuMa?",
  "GSP30partrvpu:972": "for Mahāmāyā /cf /RauSuSam 4:",
  "GSP30partrvpu:973": "28cd:",
  "GSP30partrvpu:974": "māyopari mahāmāyā sarvakāraṇakāraṇam; = /agama{Niśvāsaguhya} 7.253ab",
  "GSP30partrvpu:975": "ityādi / ata eva tathāvidhabījakusumaikaghanabhāvaśivaśaktisaṃghaṭṭaḥ svayaṃ svātmanaiva pūjya ity upadiṣṭaṃ śrītrikatantrasāre",
  "GSP30partrvpu:976": "Q: śivaśaktisamāpattyā śivaśaktighanātmakaḥ /",
  "GSP30partrvpu:977": "Q: śivaśaktisamāpatti trikaṃ saṃpūjayet param // [Trikatantrasāra]",
  "GSP30partrvpu:978_0": "iti / evaṃ ca ghanībhāvo 'pi vaikharīrūpe yady api sphuṭībhavati tathāpi sarvasarvātmani",
  "GSP30partrvpu:978_1": "parāvāgvapuṣi mukhyatayāvatiṣṭhate / tatra paraṃ kaṇṭhoṣṭhasthānakaraṇāny api sarvasarvātmakam",
  "GSP30partrvpu:978_2": "eveti viśeṣaḥ / tathā hy antar api saṃjalpet paśyed iti sphuṭa evānubhavo bhedaś",
  "GSP30partrvpu:978_3": "ca sthānādikṛta eva,",
  "GSP30partrvpu:979": "śrutyekaprāṇatvāt varṇānāṃ / kiṃ bahunā / bālo'pi vyutpādyamāno 'ntas tathārūpatayā vimṛśati bhāvajātaṃ,",
  "GSP30partrvpu:980_0": "viparyayeṇa saṃśayenāpi vā vimṛśati / avacchedaṃ tāvat saṃvedayata eva / sa ca vāgvimarśakṛta",
  "GSP30partrvpu:980_1": "eva / ata eva saṃvāravivārālpaprāṇamahāprāṇatāśvāsanādānupradānādiyogo'pi cāntas",
  "GSP30partrvpu:980_2": "tathāsamucitasvabhāvaḥ syād eva,",
  "GSP30partrvpu:981": "anyathā sasthāneṣu bhedāyogāt / antarhitakaraṇaśaktayo'pi syur eva,",
  "GSP30partrvpu:982": "śṛṇomy aśrauṣaṃ paśyāmy adrākṣaṃ saṃkalpayāmi",
  "GSP30partrvpu:983_0": "samakalpayam ityāder api saṃkalpasyānyathāvaicitryāyogāt / tad anayā yuktyā nibhālitayāntar",
  "GSP30partrvpu:983_1": "adhikam adhikam anupraviśya pariśīlayata tāṃ samvidaṃ yatra sarvasarvātmakabodhaikaghanakaṇṭhauṣṭhādidhāmni",
  "GSP30partrvpu:983_2": "tathāvidhabodhaikaghanavimarśātmakasvātantryasāramahāmantrarūpavarṇabhaṭṭārakaniveśaḥ /",
  "GSP30partrvpu:984": "%",
  "GSP30partrvpu:985": "%[p.250]",
  "GSP30partrvpu:986": "%",
  "GSP30partrvpu:987": "bodhaikaghanatānirviśeṣatāyām idaṃ sthānam,",
  "GSP30partrvpu:988": "idaṃ karaṇam,",
  "GSP30partrvpu:989": "ayaṃ varṇa iti kathaṃkāraṃ vibhāga iti ced yad evaṃ svātantryaṃ tathāvidhe svātmani ghaṭo 'yam,",
  "GSP30partrvpu:990": "sukham idam,",
  "GSP30partrvpu:991": "jñānam idam,",
  "GSP30partrvpu:992_0": "jñātāham ity avabhāsayati tasyaivaṃvidhacitratararūpāvabhāsena ko vā kiyān vā prayāsaḥ /",
  "GSP30partrvpu:992_1": "ata eva sarve pāṣāṇatarutiryaṅmanuṣyadevarudrakevalimantratadīśatanmaheśādikā ekaiva",
  "GSP30partrvpu:992_2": "parabhaṭṭārikābhūmiḥ sarvasarvātmaiva parameśvararūpeṇāste iti tadvicitrasthānādisārvātmyanirviṣṭasphuṭāsphuṭavyaktāvyaktādirūpaśabdaśarīrā",
  "GSP30partrvpu:992_3": "mantra vīryam iti gīyate / tathā hi vīṇāvipañcīkacchapikāmurujādiṣu sa eva svano",
  "GSP30partrvpu:992_4": "'nyato 'nyato deśād apy udbhavann ekasthāna iti kathyate / evaṃ tāramadhyamandreṣv",
  "GSP30partrvpu:992_5": "api tatsthāyisvaraikātmye 'pi vācyam / ata eva ca sa eva varṇaḥ kva cit prāṇini",
  "GSP30partrvpu:993_0": "sthānāntarasamullāsy api bhavati yathā dhvāṃkṣeṣu kakāraṭakārarephā uccarantaḥ sarva",
  "GSP30partrvpu:993_1": "evodarapāyukaṇṭhatālunirvartyā upalabhyante / avyaktatve 'pi ta eva tāvantaḥ śabdatvāt",
  "GSP30partrvpu:993_2": "śabdasya ca mātṛkātirekino 'bhāvāt / mātṛkātireky api avyaktaḥ śabdo 'nupayogān na",
  "GSP30partrvpu:993_3": "saṃgṛhīta ity apy ayuktam / avyaktavarṇarūpasyāpi maurujasāmudrādidhvanitasya hlādaparitāpakāritvam",
  "GSP30partrvpu:993_4": "api asty eveti ko 'nyo 'bhimata upayogaḥ / pārameśvare 'pi avyaktadhvaner mukhyatayaiva",
  "GSP30partrvpu:993_5": "prāyaśo mantratvaṃ nirūpitam ardhacandrādīnām eva mantravyāptisāratvenābhidhānāt / tatra ca",
  "GSP30partrvpu:994": "Q: nirodhinīm anuprāptaḥ śabdaḥ śumaśumāyate /",
  "GSP30partrvpu:995": "ityādy uktam / ghaṇṭākāṃsyādidhvanīnāṃ śrotraghaṭṭanādīnāṃ ca nādopadeśe nirūpaṇāt",
  "GSP30partrvpu:996": "Q: hayo heṣati yadvac ca dānta udravatīva ca /",
  "GSP30partrvpu:997": "Q: siṃho garjati yadvac ca uṣṭraḥ sītkurute yathā //",
  "GSP30partrvpu:998": "Q: tathodīrya paśoḥ prāṇān ākarṣanti balādhikāḥ /",
  "GSP30partrvpu:999": "Q: mahāmantraprayogo 'yam asādhyākṛṣṭikarmaṇi //",
  "GSP30partrvpu:1000_0": "ity uktaṃ guhyayoginītantre / tatropāyamātram etat / vastutas tv āntara evāsau nādātmā",
  "GSP30partrvpu:1000_1": "mantra iti tu kathyamānaṃ bhavadbhir api asmābhir api vyaktavarṇamālādimantreṣv api",
  "GSP30partrvpu:1000_2": "na na saṃcārayituṃ śakyate /",
  "GSP30partrvpu:1001": "%",
  "GSP30partrvpu:1002": "%[p.251]",
  "GSP30partrvpu:1003": "%",
  "GSP30partrvpu:1004_0": "tasmād avyakto varṇātmaiva śabdo yathā vidūragato'pi ghaṭo ghaṭa eva iti sthitam /",
  "GSP30partrvpu:1004_1": "sa ca prāṇabheryādibhedena sthānāntaram api anusaran sa evety api sthitam / ata evedanīṃ",
  "GSP30partrvpu:1004_2": "sarvabhūtarutajñānaṃ yac cheṣamuninā bhagavatopadiṣṭaṃ taddhṛdayaṃgamībhūtaṃ,",
  "GSP30partrvpu:1005_0": "anyathā śabdārthapratyayānāṃ ya itaretarādhyāso yaś ca dhyānadhāraṇāsamādhisaṃyamena",
  "GSP30partrvpu:1005_1": "tatpravibhāgaparyantaparalābhaḥ sa katham asphuṭavarṇarūpatvātirekivihagādikūjitajñānāya",
  "GSP30partrvpu:1005_2": "paryavasyet / yadā tu ta eva varṇā varṇānām eva ca paramārthato 'rthatādātmyalakṣaṇaṃ",
  "GSP30partrvpu:1005_3": "vācakatvam tadā yuktyāta eva vihagādirutajñānam / bheryādiśabdā api hy arthavanta",
  "GSP30partrvpu:1005_4": "eva jayājayasūcakatayopadeśād vihagādirutavat / tadabhiprāyeṇaiva śikṣāsūtrakārasūtrāṇi",
  "GSP30partrvpu:1005_5": "havisarjanīyāv urasyāv ekeṣāṃ radanamūlam ekeṣām",
  "GSP30partrvpu:1006": "ityādīni vācakībhavanti na tv aparathā kathaṃcid api / ata eva kiṃcid vaicitryam ālambyānyatvam anyatvaṃ cāśaṅkamānaiḥ visarjanīyāj jihvāmūlīyopadhmānīyau,",
  "GSP30partrvpu:1007": "anunāsikebhyaḥ pañcayamān,",
  "GSP30partrvpu:1008_0": "ḍakāraḍhakārayaralavakṣakārebhyaḥ tān eva laghuprayatnatarān bhedenābhimanya catuḥṣaṣṭir",
  "GSP30partrvpu:1008_1": "varṇā uktāḥ / anyatvaṃ cātra svaravyañjanayor iva ṛvamaraśabdayoḥ / śrītrikaratnakule 'pi uktam",
  "GSP30partrvpu:1009": "Q: aṣṭāṣṭakavibhedena mātṛkā yā nirūpitā /",
  "GSP30partrvpu:1010": "Q: tad eva kulacakraṃ tu tena vyāptam idaṃ jagat // [Trikaratnakula]",
  "GSP30partrvpu:1011": "iti / mātṛkājñānabhede vistarato nirūpitam etat / iha tu tatprakriyānabhiniveśaḥ,",
  "GSP30partrvpu:1012_0": "pūrṇataikasāratvāt / tad evaṃ sarvatrāyam īdṛśaḥ saṃvidanupraveśakramaḥ / padārthaḥ",
  "GSP30partrvpu:1012_1": "saṃkalpyamānaḥ sākṣātkriyamāṇo vāmāyīyāsāṃketikasvarūpabhūtaśuddhavimarśātmaparavāṅmantramahāmahasi",
  "GSP30partrvpu:1012_2": "tāvat pratiṣṭhāṃ bhajate yatra sarvavādibhir avikalpā daśā gīyate / tac ca paramamantramahaḥ",
  "GSP30partrvpu:1012_3": "pṛthivyādau śuddhavyāmiśrādipāramārthikabījapiṇḍarūpakādivarṇātmakam eva,",
  "GSP30partrvpu:1013": "anyathā merubadarajalajvalanabhāvābhāvaghaṭasukhanirvikalpajñānānīty ekam eva sarvaṃ syāt / vikalpo 'pi tatprasādotthaḥ tām eva saraṇim anusaret,",
  "GSP30partrvpu:1014": "%",
  "GSP30partrvpu:1015": "%[p.252]",
  "GSP30partrvpu:1016": "%",
  "GSP30partrvpu:1017_0": "na tu pratyuta tatsvarūpaṃ bhindyāt / tathā ca yad eva tad asāṃketikaṃ mantravapus",
  "GSP30partrvpu:1017_1": "tad eva anyonyavicitrarūpaṃ paśyadbhiḥ sarvajñaiḥ saṃketopāyam upāsyatayā upadiśyate /",
  "GSP30partrvpu:1017_2": "tatraiva cāsāṃketike vāṅmahasi tathā khalu māyīyāḥ saṃketāḥ patanti yathā ta evāmāyīyāsaṃketitamantratādātroyaṃ",
  "GSP30partrvpu:1017_3": "pratipadyante / tathāsvarūpapratipattir eva hi teṣāṃ vācakatābhāvo nānyaḥ kaś cit /",
  "GSP30partrvpu:1017_4": "atra ca sphuṭam abhijñānam abhyāsavasāt / sāṃketikatām āpanno ciratarapūrvavṛttagośabdaparāmarśas",
  "GSP30partrvpu:1017_5": "tathaiva saṃketakāle goparāmarśo 'py anyo'māyīyāsāṃketikaparāmarśadhāmany eva nipatati /",
  "GSP30partrvpu:1017_6": "yāvat bālasyāpijanmāntarānusaraṇe 'pi citsvabhāvasyādau sthitaivāsaṃketikī sattā,",
  "GSP30partrvpu:1018": "anyathānavasthānāt / evam eva khalu saṃketagrahaṇopapattir nānyathetīśvarapratyabhijñāṭīkāyām api",
  "GSP30partrvpu:1019": "śrīmadutpaladevapādair nirṇītam / atra cānupraveśayuktiḥ",
  "GSP30partrvpu:1020": "Q: paśyaty anyac chṛṇoty anyat karoty anyac ca jalpati /",
  "GSP30partrvpu:1021": "Q: cintayaty anyad ābhuṅkte tatrāsāṃketikī sthitiḥ //",
  "GSP30partrvpu:1022": "iti / bhaṭṭārakaśrīśrīkaṇṭhapādāḥ",
  "GSP30partrvpu:1023": "Q: mano'py anyatra nikṣiptaṃ cakṣur anyatra pātitam",
  "GSP30partrvpu:1024_0": "ityādy apy avocan / tad apy asāṃketikamantravapuḥ svabījam anudhāvad anuttarapadaparyavasāyi",
  "GSP30partrvpu:1024_1": "bhavati / tad apy anuttarapadaṃ satatatathāvidhānantasamudāyavaicitryasaṃrambhasāraṃ",
  "GSP30partrvpu:1024_2": "visargadṛṣṭyā prasarad eva,",
  "GSP30partrvpu:1025": "visargasyaiva hakalāparyantatayā prasarāt tasyā api hakārākhyaśaktikuṇḍalinyāḥ svarūpabhedātmakabindusvarūpadvāreṇānuttarapada eva saṃkramāt,",
  "GSP30partrvpu:1026_0": "svarūpa eva viśrāmyati / ekākṣarasaṃvit kila svarūpata eva deśakālakalanopādhānādinairapekṣyeṇaiva",
  "GSP30partrvpu:1026_1": "prāguktatattvapūrṇatānayena jhagiti visargabhūmau dhāvati / visargabhūmiśleṣa evānandeccheśanonmeṣatatprasṛtitadvaicitryakriyāśaktimayānām",
  "GSP30partrvpu:1026_2": "ākārādīnāṃ sthitiḥ /",
  "GSP30partrvpu:1027": "%",
  "GSP30partrvpu:1028": "%[p.253]",
  "GSP30partrvpu:1029": "%",
  "GSP30partrvpu:1030_0": "sa eva visargaḥ svasattānāntarīyakatayaiva tathaivātibharitayā sattayā prasaran drāg",
  "GSP30partrvpu:1030_1": "ity eva hakalāmayaḥ saṃpadyate / hakalāmayatāsaṃpattir eva vastutaḥ kādisattānantatattvajālasthitiḥ /",
  "GSP30partrvpu:1030_2": "hakalaiva ca punar api bindāv anupraviśanty anuttarapada eva paryavasyatīty ekaivādvayaparipūrṇarūpā",
  "GSP30partrvpu:1030_3": "saṃvedanasattābhaṭṭārikeyaṃ parā bhagavatī parameśvarī,",
  "GSP30partrvpu:1031_0": "na tv atra kramādiyogaḥ kaś cit / tad etad ucyate ``aham'' iti viparyaye tu saṃhṛtau",
  "GSP30partrvpu:1031_1": "``maha'' iti / dvaidham api ceyam ekaiva vastutaḥ saṃvit / evam eṣa sa sarvatra ghaṭasukhādiprakāśe",
  "GSP30partrvpu:1031_2": "'pi svātmaviśrāntisarvasvabhūto 'hambhāvaḥ / yathoktam",
  "GSP30partrvpu:1032": "Q: prakāśasyātmaviśrāntir ahaṃbhāvo hi kīrtitaḥ /",
  "GSP30partrvpu:1033": "iti / sa ca vastutaḥ sarvātmakaḥ samanantaranirṇītanītyā iti parābhaṭṭārikānuviddho bhairavātmaka eva / yathoktaṃ mayaiva stotre",
  "GSP30partrvpu:1034": "Q: viśvatra bhāvapaṭale parijṛmbhamāṇa",
  "GSP30partrvpu:1035": "Q: vicchedaśūnyaparamārthacamatkṛtir yā /",
  "GSP30partrvpu:1036": "Q: tāṃ pūrṇavṛtty aham iti prathanasvabhāvāṃ",
  "GSP30partrvpu:1037": "Q: svātmasthitiṃ svarasataḥ praṇamāmi devīm //",
  "GSP30partrvpu:1038_0": "iti / eṣa eva śrīvāmanaviracite dvayasaṃpattivārtike upadeśanayo boddhavyaḥ / tena",
  "GSP30partrvpu:1038_1": "sthitam etad akāra eva sarvādyaḥ / yatrāpi harṣaghaṭanīlādau hakārādyā api varṇās",
  "GSP30partrvpu:1038_2": "tatrāpi tathāvidhānantanijapūrvāparavarṇasamākṣepa eva,",
  "GSP30partrvpu:1039": "anyathā tasyaiva hādeḥ samudayāyogāt / te param ākṣipyamāṇatvād evāntamilīnā vikalpagocaratvam aprāptāḥ,",
  "GSP30partrvpu:1040_0": "ata eva sarvatra vijñāne sarvā eva devatāḥ samam eva samudāyaṃ dadhatyaś citrāṃ saṃvittivṛttiṃ",
  "GSP30partrvpu:1040_1": "vartayanti / tad anenaivāśayena kālādhikārādāv ekasminn eva prāṇe prāṇaṣoḍaśāṃśe",
  "GSP30partrvpu:1040_2": "'pi vā ṣaṣṭitaddviguṇādyabdodayapūrvakaṃ mātṛrudralokapālagrahanāgādīnām udayapralayāś citrā nirūpitāḥ /",
  "GSP30partrvpu:1041": "%",
  "GSP30partrvpu:1042": "%[p.254]",
  "GSP30partrvpu:1043": "%",
  "GSP30partrvpu:1044": "tac citrānantodayapralayamaya eva dvitīyo 'pi prāṇacārādir ity akālakalitam eva tattvaṃ vastutaḥ paramārthaḥ,",
  "GSP30partrvpu:1045_0": "yadi param etāvanmātraṃ māyīyādhyavasāyānadhyavaseyam iti nāstitābhimānakāri parasaṃvidi",
  "GSP30partrvpu:1045_1": "tu tatkālaṃ bhāsate eva / ata evaikasyām eva jñānakalanāyāṃ paśyaty anyad vikalpayaty",
  "GSP30partrvpu:1045_2": "anyad ityādyupadeśena yad uktam devatātrayādhiṣṭhānaṃ tat sarvatraivānapāyi / sarvāṇy",
  "GSP30partrvpu:1045_3": "eva ca saṃvedanāni vastuto 'ham iti paramārthāni vimarśamayāny eva / tad evaṃ sthitam",
  "GSP30partrvpu:1045_4": "etad viśvam antaḥsthitam ānandaśaktibharito vaman grasamānaś ca visarga eva parameśvaro",
  "GSP30partrvpu:1045_5": "ghanībhūya hakārātmatāṃ pratipadyānantasaṃyogavaicitryeṇa kṣarūpatām apy eti / sa",
  "GSP30partrvpu:1045_6": "evaiṣa dūtyatmakaśāktayonisaṃghaṭṭasamucitavarṇātmakakṣobhaḥ / anāhatanādadaśāśrayaṇena",
  "GSP30partrvpu:1046_0": "madhyamasauṣumnapadocchalattattadanantabhāvapaṭalātmā visargo viśliṣyan dhruvadhāmni",
  "GSP30partrvpu:1046_1": "anuttarapada eva praviśatīti prāg apy uktam eta / amī cākārādyāḥ sthitimantaḥ prāṇe",
  "GSP30partrvpu:1046_2": "tuṭiṣoḍaśakādisthityā ekāṃ tuṭiṃ saṃdhīkṛtyārdhārdhabhāgena pralayodayayor bahir",
  "GSP30partrvpu:1046_3": "api pañcadaśadinātmakakālarūpatāṃ tanvate iti tithayaḥ kalāś coktāḥ / ṣoḍaśy eva",
  "GSP30partrvpu:1046_4": "ca kalā visargātmā viśliṣyantī saptadaśī kalā śrīvādyādiśāstreṣu nirūpitā",
  "GSP30partrvpu:1047": "Q: sā tu saptadaśī devī hakārārdhārdharūpiṇī /",
  "GSP30partrvpu:1048": "iti / visargasya hakārārdhatvāt tato'pi viśleṣasyārdhatvād iti niravayavasyaikavarṇasya katham eṣā vikalpanā iti ced asmatpakṣe sarvam evānavayavaṃ cinmayaikāvabhāsanānatirekāt,",
  "GSP30partrvpu:1049": "tathāpi ca svātantryād eva avayavāvabhāse 'py anavayavataivānapāyinī,",
  "GSP30partrvpu:1050": "tathehāpi astu ko virodhaḥ / evam eva varṇopapattiḥ,",
  "GSP30partrvpu:1051": "aparathā dantyoṣṭhyakaṇṭhyatālavyādivarṇeṣu kramaprasārī pavana āghātakaḥ kathaṃ kaṇṭhaṃ hatvā tālv āhantīti / yugapadāpūrakatve 'pi samānakālatā syāt,",
  "GSP30partrvpu:1052_0": "yatra kaṇṭhaghāṭotthaṃ rūpaṃ tat tu tālvāhatijaṃ sarvatra saṃbhavati / śvāsanādayoś",
  "GSP30partrvpu:1052_1": "ca paścātpratīyamānatayānupradānatvam ucyate / dvimātratrimātreṣu ca dvikādiyogo",
  "GSP30partrvpu:1052_2": "garbhīkṛtaikadvayādir eva /",
  "GSP30partrvpu:1053": "%",
  "GSP30partrvpu:1054": "%[p.255]",
  "GSP30partrvpu:1055": "%",
  "GSP30partrvpu:1056": "tathaiva mātrake 'py ardhamātrādiyogaḥ saṃvedyaḥ, yathoktaṃ bhaṭṭanārāyaṇena",
  "GSP30partrvpu:1057": "Q: praṇavordhvārdhamātrāto 'py aṇave mahate namaḥ /",
  "GSP30partrvpu:1058_0": "iti / iha tu pañcāśadvarṇā viśvam api vā akramam ekam eva / kva cit tu matādiśāstreṣu",
  "GSP30partrvpu:1058_1": "visargaviśleṣasyaivānuttarapadasattālambanenāṣṭādaśī kalā ity abhyupagamaḥ / tad",
  "GSP30partrvpu:1058_2": "evam etāḥ kalā eva hlādanāmātracittavṛttyanubhāvakāḥ ``svarā'' ity uktāḥ / svarayanti",
  "GSP30partrvpu:1058_3": "śabdayanti sūcayanti cittaṃ svaṃ ca svarūpātmānaṃ rānty evam iti parapramātari saṃkrāmayantaḥ",
  "GSP30partrvpu:1058_4": "dadati svaṃ cātmīyaṃ kādiyonirūpaṃ rānti bahiḥ prakāśayanto dadatīti svarāḥ / eta",
  "GSP30partrvpu:1058_5": "eva hi cittavṛttisūcakā nādātmakāḥ karuṇāśṛṅgāraśāntādikāṃ cittavṛttim ākrandanacāṭukastutyādau",
  "GSP30partrvpu:1058_6": "kevalā vā yonivarṇaniviṣṭā vā tiryaktattadaharjātādiṣv api prathamata evāpatantaḥ",
  "GSP30partrvpu:1058_7": "saṃketavighnādinairapekṣyeṇaiva saṃvidāsannavartitvāt svarakākvādirūpatām aśnuvānāḥ prakāśayantīty",
  "GSP30partrvpu:1059": "arthadharmā udāttādaya upadiṣṭāḥ, teṣām eva cittavṛttyanubhāvakaṣaḍjādisvarūpatvāt /",
  "GSP30partrvpu:1060_0": "evaṃ sarvatra saṃvedane sarvā evaitā vaicitryacaryācāracaturāḥ śaktaya ādikṣāntāḥ",
  "GSP30partrvpu:1060_1": "samāpatantyo 'hamahamikayā akramam eva bhāsamānāḥ kalanāmayatayaiva jñānakramasaṃkramaṇam",
  "GSP30partrvpu:1060_2": "eva diśyamānaṃ deśam utthāpayantyaḥ,",
  "GSP30partrvpu:1061": "Q: anyathā meruparamāṇvor aviśeṣāt",
  "GSP30partrvpu:1062_0": "iti nyāyena garbhīkṛtadeśātmakavaicitryaṃ kriyāvaicitryātmakaṃ kramarūpaṃ kālaṃ bahiryojanayollāsayantyaḥ",
  "GSP30partrvpu:1062_1": "svātmani yuñjānatvena grasamānāḥ prollāsasamaye 'pi riktarūpatayā udyogāvabhāsasaṃkrāmavilāpanarūpeṇa",
  "GSP30partrvpu:1062_2": "dvādaśātmikāṃ kṛśarūpatām āśrayantyas tadgṛhītapramadādigatodyogādikalācatuṣṭayaparipūrṇatayāpy",
  "GSP30partrvpu:1062_3": "aṅkurībhūya sālasaṃ ṣoḍaśātmakabharitapūrṇarūpatayā praviśantyo 'ntar bahiś ca tad",
  "GSP30partrvpu:1062_4": "amṛtānandaviśrāntirūpaṃ camatkārasattāsārakalācatuṣkaṃ visṛjantya evaṃvidhām eva",
  "GSP30partrvpu:1062_5": "pūrṇakṛśātmakadolālīlāṃ nirviśamānāḥ somasūryakalājālagrasanavamanacaturāḥ /",
  "GSP30partrvpu:1063": "akāram evāditayā madhye ca kādiyonijātam avasāne ca binduṃ dadhatī ``aham'' ity eṣaiva bhagavatī sṛṣṭiḥ /",
  "GSP30partrvpu:1064": "%",
  "GSP30partrvpu:1065": "%[p.256]",
  "GSP30partrvpu:1066": "%",
  "GSP30partrvpu:1067": "tad uktaṃ śrīsomānandapādair nijavivṛtau ``aṃ a ity eṣaiva vikṛtāvikṛtarūpā mātṛkā'' ityādi / te tu ``a'' ity etad anuttaram ākārādyāś ca tithayaḥ,",
  "GSP30partrvpu:1068_0": "yad vā bindur aṃkāraḥ akārādyās tithayas tadanto visarga ity api vyācakṣate / tad",
  "GSP30partrvpu:1068_1": "eva saṃvitsatattvaṃ ``spanda'' ity upadiśanti / spandanaṃ ca kiṃciccalanam / svarūpāc",
  "GSP30partrvpu:1068_2": "ca yadi vastvantarākramaṇaṃ tac calanam eva na kiṃcittvam,",
  "GSP30partrvpu:1069": "no cet calanam eva na kiṃcit / tasmāt svarūpa eva kramādiparihāreṇa camatkārātmikā ucchalattā ūrmir iti matsyodarītiprabhṛtiśabdair āgameṣu nidarśitaḥ spanda ity ucyate,",
  "GSP30partrvpu:1070": "kiṃciccalanātmakatvāt / sa ca śivaśaktirūpaḥ sāmānyaviśeṣātmā / tad vyākhyātam,",
  "GSP30partrvpu:1071": "ādyās tithayaḥ bindvavasānagāḥ kālayogena somasūryau tasyaivākulasyāntaḥ /",
  "GSP30partrvpu:1072_0": "pṛthivyādīni ca yāvad brahmapañcakaṃ tāvat teṣāṃ svarāṇām antaḥ / kathaṃ / kramāt /",
  "GSP30partrvpu:1072_1": "atha ca kramasyādanaṃ bhakṣaṇaṃ kālagrāsaḥ tathā kṛtveti kriyāviśeṣaṇaṃ ca / sobhane",
  "GSP30partrvpu:1072_2": "vrate bhoge riktatve bhoganivṛttau ca pūrṇatve suvrate / āmantraṇam apy etat evaṃ vyākhyeyam /",
  "GSP30partrvpu:1073_0": "evam amūlā akāramūlā avidyamānamūlā cānāditvāt / sa kramo yasyāḥ praśleṣeṇātadrūpaḥ /",
  "GSP30partrvpu:1073_1": "anyathārūpo 'pi kramo yasyāḥ tathāpy amūlā / amūlasya yad ātananam ātat tatas tad",
  "GSP30partrvpu:1073_2": "eva ca kramo yasyāḥ / eṣa cājñeyā jñātṛrūpā,",
  "GSP30partrvpu:1074": "eṣaiva ca jñeyā,",
  "GSP30partrvpu:1075_0": "anyasyābhāvāt / avidyamānaṃ kṣāntaṃ tuṣṇīm āsanam avirataṃ sṛṣṭyādirūpatvena asyām /",
  "GSP30partrvpu:1075_1": "ākṣāṇām aindriyakāṇām ante samīpe prāg aparyavasānā yā bhaved iti / upacārād ākṣāntā",
  "GSP30partrvpu:1075_2": "sṛṣṭir apūrvam āharaṇaṃ svātmānupraveśātmasvarūpaṃ saṃhārarūpaṃ yasyām / eṣaiva ca",
  "GSP30partrvpu:1075_3": "śivātmakabījaprasararūpāṇāṃ mananatrāṇadharmānāṃ sarveṣām eva vācyavācakādirūpavarṇabhaṭṭārakātmanāṃ",
  "GSP30partrvpu:1075_4": "mantrāṇāṃ śaktyātmakayonispandānām,",
  "GSP30partrvpu:1076": "sarvāsāṃ tadbījodbhūtānāṃ",
  "GSP30partrvpu:1077_0": "vedanārūpāṇāṃ vidyānām iyaṃ samā sarvatrānūnādhikā sarveṣu tantreṣu tantraṇāsu ca",
  "GSP30partrvpu:1077_1": "sarvāsu kriyāsu sarvakālaṃ ca sarvaṃ dadatī siddhisaṅgham / akhyātā aprakaṭā / akhyātirūpatāṃ",
  "GSP30partrvpu:1077_2": "māyīyām uddiśya bhedo varṇānāṃ / tathā hi ta eva śuddhamantrarūpā varṇāḥ prathamaṃ",
  "GSP30partrvpu:1077_3": "pañcavidhaviparyayāśaktyādirūpapratyayātmakabhāvasṛṣṭitām etya svarūpam āvṛṇvate /",
  "GSP30partrvpu:1078": "%",
  "GSP30partrvpu:1079": "%[p.257]",
  "GSP30partrvpu:1080": "%",
  "GSP30partrvpu:1081": "Q: pañca viparyayabhedā bhavanty aśaktiś ca karaṇavaikalyāt /",
  "GSP30partrvpu:1082": "Q: aṣṭāviṃśatibhedā tuṣṭir navadhāṣṭadhā siddhiḥ //",
  "GSP30partrvpu:1083": "iti hy eta eva pratyayāḥ pāśavasṛṣṭirūpāḥ pāśā mukhyatayā, yathoktam",
  "GSP30partrvpu:1084": "Q: svarūpāvaraṇe cāsya śaktayaḥ satatotthitāḥ /",
  "GSP30partrvpu:1085": "Q: yataḥ śabdānuvedhena na vinā pratyayodbhavaḥ //",
  "GSP30partrvpu:1086": "iti / tathā",
  "GSP30partrvpu:1087": "Q: parāmṛtarasāpāyas tasya yaḥ pratyayodbhavaḥ /",
  "GSP30partrvpu:1088_0": "ityādi / evaṃ pratyayasṛṣṭitvāntarālīkaraṇena sphuṭaśrūyamāṇaśrutyātmakakramābhāsamānamāyīyavarṇasṛṣṭir",
  "GSP30partrvpu:1088_1": "ādyapāramārthikaśuddharūpāliṅgitā tattatkāryaphalaprasavadāyinī nirūpitā śrīpūrvaśāstre /",
  "GSP30partrvpu:1089": "Q: sarvaśāstrārthagarbhiṇyai .../",
  "GSP30partrvpu:1090": "ity evaṃvidhayā",
  "GSP30partrvpu:1091": "Q: anayā saṃprabuddhaḥ san yoniṃ vikṣobhya śaktitaḥ /",
  "GSP30partrvpu:1092": "Q: tatsamānaśrutīn vamāṃs tatsaṃkhyān asṛjat prabhuḥ //",
  "GSP30partrvpu:1093": "ityādi,",
  "GSP30partrvpu:1094": "Q: te tair āliṅgitāḥ santaḥ sarvakāmaphalapradāḥ /",
  "GSP30partrvpu:1095_0": "ityādi / evam ākhyātā aprakaṭāpi māyāndhānāṃ sarvadaiva khyātā / prakāśā śuddhavedanātmikā /",
  "GSP30partrvpu:1095_1": "yaśaḥ sarvatra svasvabhāvātmakaprabhāvaprakhyāprasarānirodho yasyā ity āmantraṇaṃ",
  "GSP30partrvpu:1095_2": "śobhanavrate itivat / tad ayam atra saṃkṣepārthaḥ /",
  "GSP30partrvpu:1096": "svātantryaikarasāveśacamatkāraikalakṣaṇā /",
  "GSP30partrvpu:1097": "parā bhagavatī nityaṃ bhāsate bhairavī svayam //1//",
  "GSP30partrvpu:1098": "tasyāḥ svabhāsāyogo yaḥ so 'niruddhaḥ sadoditaḥ /",
  "GSP30partrvpu:1099": "sadāśivadharātiryaṅnīlapītasukhādibhiḥ //2//",
  "GSP30partrvpu:1100": "%",
  "GSP30partrvpu:1101": "%[p.258]",
  "GSP30partrvpu:1102": "%",
  "GSP30partrvpu:1103": "bhāsamānaiḥ svasvabhāvaiḥ svayaṃprathanaśālibhiḥ /",
  "GSP30partrvpu:1104": "prathate saṃvidākāraḥ svasaṃvedanasārakaḥ // 3 //",
  "GSP30partrvpu:1105": "svasvasaṃvedanaṃ nāma pramāṇam iti varṇyate /",
  "GSP30partrvpu:1106": "bālatiryaksarvavidāṃ yat sāmyenaiva bhāsate //4//",
  "GSP30partrvpu:1107": "indriyāṇi trirūpaṃ ca liṅgaṃ paravacaḥkramaḥ /",
  "GSP30partrvpu:1108": "sārūpyam anyathāyogaḥ pratītyanudayo yamaḥ // 5 //",
  "GSP30partrvpu:1109": "ityādiko yasya sarvaṃ dvāramātre nirūpyate /",
  "GSP30partrvpu:1110": "tat svasaṃvedanaṃ proktam avicchedaprathāmayam // 6 //",
  "GSP30partrvpu:1111": "yeṣāṃ nākṣatrirūpādināmamātre 'py abhijñatā /",
  "GSP30partrvpu:1112": "teṣām api tiraścāṃ hi samā saṃvit prakāśate // 7//",
  "GSP30partrvpu:1113": "evaṃ bhāsā svabhāvena svarūpāmarśanātmikā /",
  "GSP30partrvpu:1114": "svarūpāmarśanaṃ yac ca tad eva paravāgvapuḥ // 8 //",
  "GSP30partrvpu:1115": "tadvicitrasvabhāvatvād vicitraprathanāmayam /",
  "GSP30partrvpu:1116": "prathane pāratantryaṃ hi na jātu bhajate kva cit // 9 //",
  "GSP30partrvpu:1117": "apāratantryāt saṃketapratyūhādeḥ kathaṃ sthitiḥ /",
  "GSP30partrvpu:1118": "ataḥ saṃketarahitaṃ svasvarūpavimarśanam //10 //",
  "GSP30partrvpu:1119": "deśakālakalāmāyāsthānaghātakriyottaram /",
  "GSP30partrvpu:1120": "paripūrṇaṃ svataḥ sarvaṃ sarvākāravilakṣaṇam //11 //",
  "GSP30partrvpu:1121": "svābhāvikamahāsaṃvitsatsaṃskāraikalakṣaṇam /",
  "GSP30partrvpu:1122": "śuddhavidyātmakaṃ rūpam aham ity ubhayātmakam //12//",
  "GSP30partrvpu:1123": "tad eva mātṛkārūpaṃ dharādīnāṃ nijaṃ vapuḥ /",
  "GSP30partrvpu:1124": "tat pāramārthikākaraṃ drutyāśyānasvarūpataḥ //13//",
  "GSP30partrvpu:1125": "bījayonyātmakaṃ proktaṃ śivaśaktisvarūpakam /",
  "GSP30partrvpu:1126": "śivaśaktyos tu saṃghaṭṭād anyonyocchalitatvataḥ //14//",
  "GSP30partrvpu:1127": "parasparasamāpattir jagadānandadāyinī /",
  "GSP30partrvpu:1128": "antaḥsthaviśvaparyantapāramārthikasadvapuḥ //15//",
  "GSP30partrvpu:1129": "yad vīryam iti nirṇītaṃ tad visleṣaṇayojanāt /",
  "GSP30partrvpu:1130": "visarga iti tat proktaṃ dhruvadhāma tad ucyate //16 //",
  "GSP30partrvpu:1131": "anuttarapadāvāptau sa eṣa sughaṭo vidhiḥ/",
  "GSP30partrvpu:1132": "asmād eva tv amāyīyād varṇapuñjān nirūpitā //17 //",
  "GSP30partrvpu:1133": "%",
  "GSP30partrvpu:1134": "%[p.259]",
  "GSP30partrvpu:1135": "%",
  "GSP30partrvpu:1136": "māyām ālambya bhinnaiva śrīpūrve sṛṣṭir ākṣarī /",
  "GSP30partrvpu:1137": "pañcāśadbhedasaṃbhinnapratyayaprasavātmikā //18//",
  "GSP30partrvpu:1138": "bandharūpā svabhāvena svarūpāvaraṇātmikā /",
  "GSP30partrvpu:1139": "atraivāntargatās tās tāḥ khecaryo viṣayātmikāḥ //19//",
  "GSP30partrvpu:1140": "tanvate saṃsṛtiṃ citrāṃ karmamāyāṇutāmayīm /",
  "GSP30partrvpu:1141": "asyāḥ sāmyāṃ svabhāvena śuddhabhairavatāmayam // 20 //",
  "GSP30partrvpu:1142": "proktaṃ prāg eva jīvatve muktatvaṃ pārāmārthikam /",
  "GSP30partrvpu:1143": "bhinnāyā varṇasṛṣṭeś ca tad abhinnaṃ vapuḥ param // 21 //",
  "GSP30partrvpu:1144": "vīryam ity uktam atraiva yad guptyā mantraguptatā /",
  "GSP30partrvpu:1145": "tad etad aham ity eva visargānuttarātmakam // 22//",
  "GSP30partrvpu:1146": "svasvabhāvaṃ paraṃ jānañ jīvanmuktaḥ sakṛd budhaḥ /",
  "GSP30partrvpu:1147": "siddhyādiprepsavas tena kḷptasaṃkocasūtritam // 23 //",
  "GSP30partrvpu:1148": "nābhikuṇḍalahṛdvyomnor yogino 'ham upāsate /",
  "GSP30partrvpu:1149": "tad etat kila nirṇītaṃ yathāgurvāgamaṃ manāk // 24//",
  "GSP30partrvpu:1150": "enāṃ saṃvidam ālambya yat syāt tat pṛcchyatāṃ svavit /",
  "GSP30partrvpu:1151": "naitāvataiva tulitaṃ mārgāṃśas tu pradarśitaḥ // 25 //",
  "GSP30partrvpu:1152": "iyatīti vyavacchindyād bhairavīṃ saṃvidaṃ hi kaḥ /",
  "GSP30partrvpu:1153": "etāvāñ chaktipāto 'yam asmāsu pravijṛmbhitaḥ // 26 //",
  "GSP30partrvpu:1154": "yenādhikāritair etad asmābhiḥ prakaṭīkṛtam /",
  "GSP30partrvpu:1155": "asmākam anyamātḥṇām adya kālāntare 'pi vā // 27 //",
  "GSP30partrvpu:1156": "bhavaty abhūtvā bhavitā tarkaḥ sūkṣmatamo 'py ataḥ /",
  "GSP30partrvpu:1157": "yaḥ sarvayogāvayavaprakāśeṣu gabhastimān // 28 //",
  "GSP30partrvpu:1158": "śrīpūrvaśāstre nirṇīto yena muktaś ca mocakaḥ /",
  "GSP30partrvpu:1159": "etat tu sarvathā grāhyaṃ vimṛśyaṃ ca parepsubhiḥ // 29 //",
  "GSP30partrvpu:1160": "kṣaṇaṃ martyatvasulabhāṃ hitvāsūyāṃ vicakṣaṇaiḥ /",
  "GSP30partrvpu:1161": "ālocanakṣaṇād ūrdhvaṃ yad bhaved ātmani sthitiḥ /",
  "GSP30partrvpu:1162": "cidarkābhralavās tena saṃśāmyante svato rasāt // 30//",
  "GSP30partrvpu:1163": "[. . . . . . . . . . . . . . . . . . . . . . . . . . . . . . . . . . . . .]",
  "GSP30partrvpu:1164": "evam uttarasyāpy anuttaram iti yad uktaṃ yo 'sāv ``uttarasya'' ity aṃśenopāttaḥ kulātmā śāktaḥ sṛṣṭiprasaraḥ sa vistarato nirṇītaḥ /",
  "GSP30partrvpu:1165": "%",
  "GSP30partrvpu:1166": "%[p.260]",
  "GSP30partrvpu:1167": "%",
  "GSP30partrvpu:1168": "tac cottaram api yathānuttaraṃ tathā nirūpitam / idānīṃ tv anuttaram eva svarūpeṇa vistarato vicārapadavīm apekṣate /evaṃ vidhyanuvādau nirvahataḥ,",
  "GSP30partrvpu:1169": "yady anūdyamāno vidhīyamānaś cāṃśaḥ svarūpato lakṣitau syātām,",
  "GSP30partrvpu:1170": "yathā yad eva śivanāmasmaraṇam etad eva samastasaukhyocchalanam iti dvāv apy aṃśau lakṣyau / iha tu yady apy anuttaraṃ nāma anyad vastu kiṃcin nāsti,",
  "GSP30partrvpu:1171": "anyatve tasyāpy uttaratve evābhipātāt,",
  "GSP30partrvpu:1172": "tathāpi svātantryakḷptopadeśyopadeśakabhāvābhiprāyeṇeyaṃ vyavasthā ity uktaṃ prāk / tataś ca vistarato 'nuttarasvarūpanirūpaṇāya granthāntarāvatāraḥ / tan nirūpayati /",
  "GSP30partrvpu:1173": "_____________________________________________________________",
  "GSP30partrvpu:1174": "ParTri 9cd18ab:",
  "GSP30partrvpu:1175": "caturdaśayutaṃ bhadre tithīśāntasamanvitam // ParTri_9 //",
  "GSP30partrvpu:1176": "tṛtīyam brahma suśroṇi hṛdayam bhairavātmanaḥ /",
  "GSP30partrvpu:1177": "etan nāyoginījāto nārudro labhate sphuṭam // ParTri_10 //",
  "GSP30partrvpu:1178": "hṛdayaṃ devadevasya sadyo yogavimokṣadam /",
  "GSP30partrvpu:1179": "asyoccāre kṛte samyaṅ mantramudrāgaṇo mahān // ParTri_11 //",
  "GSP30partrvpu:1180": "sadyas tanmukhatām eti svadehāveśalakṣaṇam /",
  "GSP30partrvpu:1181": "muhūrtaṃ smarate yas tu cumbakenābhimudritaḥ // ParTri_12 //",
  "GSP30partrvpu:1182": "sa badhnāti tadā dehaṃ mantramudrāgaṇaṃ naraḥ /",
  "GSP30partrvpu:1183": "atītānāgatānarthān pṛṣṭo 'sau kathayaty api // ParTri_13 //",
  "GSP30partrvpu:1184": "praharād yad abhipretaṃ devatārūpam uccaran /",
  "GSP30partrvpu:1185": "sakṣāt paśyaty asaṃdigdham ākṛṣṭaṃ rudraśaktibhiḥ // ParTri_14 //",
  "GSP30partrvpu:1186": "praharadvayamātreṇa vyomastho jāyate smaran /",
  "GSP30partrvpu:1187": "trayeṇa mātaraḥ sarvā yogeśvaryo mahābalāḥ // ParTri_15 //",
  "GSP30partrvpu:1188": "vīrā vīreśvarāḥ siddhā balavāñ chākinīgaṇaḥ /",
  "GSP30partrvpu:1189": "āgatya samayaṃ dattvā bhairaveṇa pracoditāḥ // ParTri_16 //",
  "GSP30partrvpu:1190": "yacchanti paramāṃ siddhiṃ phalaṃ yad vā samīhitam /",
  "GSP30partrvpu:1191": "anena siddhāḥ setsyanti sādhayanti ca mantriṇaḥ // ParTri_17 //",
  "GSP30partrvpu:1192": "yat kiṃcid bhairave tantre sarvam asmāt prasiddhyati /",
  "GSP30partrvpu:1193": "_____________________________________________________________",
  "GSP30partrvpu:1194": "%",
  "GSP30partrvpu:1195": "%[p.261]",
  "GSP30partrvpu:1196": "%",
  "GSP30partrvpu:1197_0": "bhairavarūpasya viśvasya pradarśitayuktyāgamanirūpitaparāparābhaṭṭārikāsvabhāvaḥ",
  "GSP30partrvpu:1197_1": "śāktaḥ / tasya hṛdayaṃ sāraṃ śivarūpaṃ parameśvaryā śrīmatparābhaṭṭārikayā samāliṅgitam /",
  "GSP30partrvpu:1197_2": "bhairavaśabdena viśvasya sarvasarvātmakatāvapuḥ śaktirūpam / tatsahitasyātmanaḥ pratyekasya",
  "GSP30partrvpu:1197_3": "bhedasya nararūpasya etāvac chivātmakaṃ hṛdayam / pareṇābhedena sarvātmakatāyā eva",
  "GSP30partrvpu:1197_4": "tena tayā ca vināsya bhedasyaivāyogad ity uktaṃ prāk / ``susroṇi'' ity āmantraṇam /",
  "GSP30partrvpu:1197_5": "śobhanaṃ māyātmakatāyām apy anapetaṃ śuddhacinmayaṃ yad etat śroṇyāṃ hṛdayaṃ yonirūpam",
  "GSP30partrvpu:1197_6": "uktaṃ tan no 'ntaḥkṛtasakalamantramaheśāditiryaksthāvarāntapramātṛjālasyāmātmano",
  "GSP30partrvpu:1197_7": "'smākam iti samucitāpatitavyapadeśasya bhairavātma pūrṇatāmayam antargataviśvavīryasamucchalattātmakavisargaviśleṣānandaśaktyaikaghanaṃ",
  "GSP30partrvpu:1198": "brahma bṛhad vyāpakaṃ bṛṃhakaṃ bṛṃhitaṃ ca,",
  "GSP30partrvpu:1199_0": "na tu vedāntapāṭhakāṅgīkṛtakevalaśūnyavādāvidūravarti brahmadarśane iva / etac ca",
  "GSP30partrvpu:1199_1": "tṛtīyaṃ narādyapekṣayā śivaparaikarūpam / ata evāmīṣu śāstreṣv atra ca mukhyatayā",
  "GSP30partrvpu:1199_2": "tad eva hṛdayaṃ pūjyatayopadiṣṭam / ananupraviṣṭatathāvīryavyāptisārahṛdayā api tāvanmātrabāhyācārapariśīlanenaiva",
  "GSP30partrvpu:1199_3": "kramavaśaśithilībhavacchithilitavidaladvidalitapāśavaniyamabandhanā etaddhṛdayavyāptiṃ",
  "GSP30partrvpu:1199_4": "svayam eva samadhiśerate / na hy etaddhṛdayānupraveśa eva ``etaddhṛdaye 'nupraviṣṭo 'smi,",
  "GSP30partrvpu:1200": "iyaṃ devī parā'' ity etacchābdavikalpakalpyaḥ,",
  "GSP30partrvpu:1201": "asya ca pratyuta hṛdayāntaramārgaṇād ity uktaṃ vistarataḥ, api tu",
  "GSP30partrvpu:1202": "Q: saṃkocayanti hṛdayaṃ nahi śāstrapāśā no saṃvidaṃ kaluṣayed yad ayaṃ ca lokaḥ /",
  "GSP30partrvpu:1203": "Q: samyaksvabhāvapadavīparipūrṇarūpā saivollasallayabharā bharitā sthitiḥ syāt //",
  "GSP30partrvpu:1204": "yad uktaṃ mayaiva stotre",
  "GSP30partrvpu:1205": "Q: bhagavadbhaktyāvesād viśadatarasaṃjātamanasām",
  "GSP30partrvpu:1206": "Q: kṣaṇenaiṣāvasthā sphuṭam adhivasaty eva hṛdayam /",
  "GSP30partrvpu:1207": "%",
  "GSP30partrvpu:1208": "%[p.262]",
  "GSP30partrvpu:1209": "%",
  "GSP30partrvpu:1210_0": "iti / ata eva koṇeṣu pūjyās tisraḥ / madhye devī parānandabhairavanirmathanarūpā",
  "GSP30partrvpu:1210_1": "nityānandarasaprasareṇaiva kṣobhātmakavisargeṇa iti devatānāṃ saṃpradāyaḥ / yāmalayoge",
  "GSP30partrvpu:1210_2": "vīrāṇām apy ānandendriyanityānandakṣobhātmakadūtīsaṃghaṭṭajeneti / ekavīratāyam api",
  "GSP30partrvpu:1210_3": "svarūpānandaviśrāntiyogena / puṃso 'pi ānandendriyaniḥsaraṇadhāma trikoṇaṃ kandādhoviniviṣṭaṃ",
  "GSP30partrvpu:1210_4": "cittaniveśād ānandakṣobhaprasavaṃ karoti tadindriyamūlatatparyantasaṃghaṭṭaghanatāyām / atroktam",
  "GSP30partrvpu:1211": "Q: vahner viṣasya madhye tu... /",
  "GSP30partrvpu:1212": "iti / evam ānandayoga eva hṛdayapūjā, yathoktaṃ trikatantrasāre",
  "GSP30partrvpu:1213": "Q: ānandaprasaraḥ pūjā tāṃ trikoṇe prakalpayet /",
  "GSP30partrvpu:1214": "Q: puṣpadhūpādigandhais tu svahṛtsaṃtoṣakāriṇīm //",
  "GSP30partrvpu:1215": "iti / sarvaṃ hi mudrādvayānuviddham,",
  "GSP30partrvpu:1216": "jñānakriyāśaktisāratvat / kevalaṃ devatāsu jñānamudrā antar udriktā,",
  "GSP30partrvpu:1217": "kriyāmudrā bahiḥ,",
  "GSP30partrvpu:1218": "vīreṣu viparyayaḥ / anupraveśas tu samatayā viparyayāc ca / anenaivābhiprāyeṇa jñānaśaktyātmake liṅge kriyāśaktisamarpaṇam uktam /",
  "GSP30partrvpu:1219_0": "evam etat caturdaṣasu yutaṃ saṃśliṣṭaṃ pañcadaśātmakaṃ tithīśāntena visargeṇa ṣoḍaśenānvitam /",
  "GSP30partrvpu:1219_1": "yad vā caturdaśasahitaṃ yutaṃ yugmaṃ ṣoḍaśa / tithīnāṃ pañcadaśānām īso visargaḥ",
  "GSP30partrvpu:1219_2": "tasyāntaḥ saptadaśy anuttarakalā,",
  "GSP30partrvpu:1220": "tadanvitaṃ hṛdayam / sarvāṇi ghaṭasukhādīni vastūni tām eva bījasattāṃ paramārtharūpeṇākrāmantīty uktaṃ vistarataḥ / atas tad eva hṛdayam /",
  "GSP30partrvpu:1221": "evaṃ ṣoḍaśadhā hṛdayam etat /",
  "GSP30partrvpu:1222": "1)",
  "GSP30partrvpu:1223": "tatrānuttarānusāreṇa yad etad brahma sāmarasyaṃ vedyavedakayoḥ,",
  "GSP30partrvpu:1224": "catasṛṇāṃ daśānām udyogādīnāṃ samāhāro 'vibhāgabhūḥ prāthamikī,",
  "GSP30partrvpu:1225_0": "tayā yutam avibhāgi / ya ete tithīnām īśā ūkārāntāḥ tatprabhavatvād anyasyeti hy",
  "GSP30partrvpu:1225_1": "uktam / tesāṃ tithīśānām antā amṛtavarṇāḥ catvāraḥ / taiḥ samyag anvitam / tac ca",
  "GSP30partrvpu:1225_2": "tṛtīyaṃ narādyapekṣayā śivarūpaṃ param / vedakaś catasṛbhir daśābhir ullasan vedyam",
  "GSP30partrvpu:1225_3": "eva tābhir āpyāyakautukātmanā tā evāmṛtakalāḥ svātmani ekīkurvan vedyavedakakṣobhasamāpattyā",
  "GSP30partrvpu:1225_4": "aikātmya lakṣaṇaṃ prasaṃkhyānenābhyāsena vā gamyaṃ bhairavātmano viśvahṛdayam anuttaraṃ",
  "GSP30partrvpu:1225_5": "praviśet / yathoktam",
  "GSP30partrvpu:1226": "%",
  "GSP30partrvpu:1227": "%[p.263]",
  "GSP30partrvpu:1228": "%",
  "GSP30partrvpu:1229": "Q: sarvabhūtastham ātmānaṃ sarvabhūtāni cātmani / iti /",
  "GSP30partrvpu:1230": "2)",
  "GSP30partrvpu:1231_0": "icchollasattātmany ānandaśaktau yad etat saṃhṛtyanusṛtyā kriyāśaktim apekṣya tṛtīyaṃ",
  "GSP30partrvpu:1231_1": "rūpam icchātma tad eva prākkoṭāv iṣyamāṇadyakaluṣaṃ brahma / catur ye daśa catvāriṃśad",
  "GSP30partrvpu:1231_2": "bhairavabhedāpekṣayā parabhairavaparaśaktitrayasahitāni tattvāni, yathoktam",
  "GSP30partrvpu:1232": "Q: ṣaṭtriṃśac chodanīyani śodhako bhairavaḥ paraḥ /",
  "GSP30partrvpu:1233": "Q: paraṃ trikaṃ tu karaṇaṃ dīkṣeyaṃ pāramārthikī //",
  "GSP30partrvpu:1234_0": "ityādi / tair yutam / ānandaśaktir hi prāgapararūpā pūrṇā / katham / tithīśair bījaiḥ",
  "GSP30partrvpu:1234_1": "tadantaiś ca yonirūpadharādibhiḥ samanvitam iti kriyāviśeṣaṇam / tad eva hṛdayam /",
  "GSP30partrvpu:1234_2": "sarvatrātra sakṛdvibhātaṃ prasaṃkhyānagamyaṃ rūpaṃ mukhyataḥ tatrayogyānāṃ tu paraśaktipātapavitritānāṃ",
  "GSP30partrvpu:1234_3": "vṛthaindrajālikakalanālālasānāṃ vā yogābhyāsa iti mantavyam /",
  "GSP30partrvpu:1235": "3)",
  "GSP30partrvpu:1236_0": "icchābhiprāyeṇa tṛtīyam icchā / tac ca bṛṃhitam iṣyamāṇenābhinnena pūrṇaṃ brahma /",
  "GSP30partrvpu:1236_1": "caturdaśa catvāriṃśat / yutāni vibhāgabhāñji yato 'nantaram / yutaśabdo vibhaktavācy",
  "GSP30partrvpu:1236_2": "api yutasiddhatvād ityādau / tithīśvarasyākulamayānuttarakalātmano 'ntaḥ ānandaḥ",
  "GSP30partrvpu:1236_3": "tasyānu paścāt / samyagitaṃ bhodamayam /",
  "GSP30partrvpu:1237": "4)",
  "GSP30partrvpu:1238_0": "īśānāpekṣayā tṛtīyam icchārūpaṃ prasaravaśād bṛhadbhūtam īśānatāpannam / caturdaśānāṃ",
  "GSP30partrvpu:1238_1": "catvāriṃśata uktāyā yutaṃ parasparavyāmiśratā yatra / tithīśvarasyākulamayānuttarakalātmano",
  "GSP30partrvpu:1238_2": "'ntaḥ saṃhṛtiḥ kulaśaktiprathamaspandaḥ / tenānvitam /",
  "GSP30partrvpu:1239": "5)",
  "GSP30partrvpu:1240_0": "unmeṣātmakajñānaśaktiyogena tṛtīyaṃ brahmeśānam eva yadā caturdaśānāṃ tasyā eva tattvacatvāriṃśato",
  "GSP30partrvpu:1240_1": "yutaṃ prathamavibhāgo yatra tathāvidhaṃ bhavati / tathā tithīśāntena kulaśaktiprathamaspandena",
  "GSP30partrvpu:1240_2": "samyak prarurukṣutayā anvitam / saṃśabdo 'tra bharaṇāpekṣaḥ /",
  "GSP30partrvpu:1241": "%",
  "GSP30partrvpu:1242": "%[p.264]",
  "GSP30partrvpu:1243": "%",
  "GSP30partrvpu:1244": "6)",
  "GSP30partrvpu:1245_0": "tajjñānaśaktikriyāśaktimadhyakoṭirūpaprāṅnirṇītaūkārakalālambitoḍhatāruḍhyā yad etat",
  "GSP30partrvpu:1245_1": "brahma yat kiṃcic carācaraṃ tad aśuddhaśuddhāśuddhasṛṣṭyapekṣayā tṛtīyaṃ śuddhasṛṣṭyātmakam",
  "GSP30partrvpu:1245_2": "ata eva tithīśvarair hṛdayabhūtatayā tadantaiś ca kādikṣāntaiḥ samanvitam /",
  "GSP30partrvpu:1246": "7)",
  "GSP30partrvpu:1247": "atha śūnyacatuṣkānusṛtyā caturṇāṃ dharādīnāṃ daśā vināśātmikā vidyate yatra tad vyoma / tena yutaṃ tṛtīyaṃ brahmecchākhyaṃ tithīśvarasyārkasya antena bāhyena tejasānvitam /",
  "GSP30partrvpu:1248": "8) vyākhyātakrameṇa tṛtīyaṃ brahmeśanam / etad api evam eva /",
  "GSP30partrvpu:1249": "9)",
  "GSP30partrvpu:1250": "tṛtīyaṃ brahmecchākhyam / caturṇāṃ nabhaḥprabhṛtīnām antadaśā yatra sā dharā / tayā yutaṃ samanvitaṃ tithīśāntasya vahnes tejaso yad anusaradrūpaṃ tena sahitaṃ vyomātma /",
  "GSP30partrvpu:1251": "10)",
  "GSP30partrvpu:1252_0": "tathaiva tṛtīyaṃ brahma caturdaśayutaṃ tithīśāntasamanvitaṃ paripūrṇaśūnyarūpaplutyā",
  "GSP30partrvpu:1252_1": "bhairavātma / icchā khalu nijasvabhāvabhūteśanasahitā vedyabhūmer vyomasattāṃ yadākrāmati",
  "GSP30partrvpu:1252_2": "tadā kiṃcitprakāśabhuvi viśramya jhaṭity aparyantāṃ kāṣṭhapāṣāṇaprāyāṃ niścalāṃ vyomabhūmim",
  "GSP30partrvpu:1252_3": "anupraviśati yatrāpavedyasuṣuptamahāvyomānupraviṣṭān yoginaḥ praty ucyate",
  "GSP30partrvpu:1253": "Q: bherīkāṃsyaninādo 'pi vyutthānāya na kalpate / ityādi /",
  "GSP30partrvpu:1254": "11)",
  "GSP30partrvpu:1255": "adhunoktavyāpti yad etat paraspararūpasāṃkaryavaicitryaṃ śaktīnāṃ taduddeśena / evam icchā yadānuttarapadapraveśaśālinī bhavati,",
  "GSP30partrvpu:1256": "yathā śaktikṣobhasya rasanāder anantaraṃ,",
  "GSP30partrvpu:1257_0": "tatrocyate vilambitamadhyadrutānāṃ cidviśeṣaspandānāṃ sattvādiyogajuṣāṃ catuḥśabdopalakṣitā",
  "GSP30partrvpu:1257_1": "caturthī daśā yatrāsti sāmānyaspandarūpā tad akulaṃ / tenākulenānuttareṇa yutaṃ tṛtīyaṃ",
  "GSP30partrvpu:1257_2": "brahmecchātma īśanasahitaṃ tithīśasyākārasyāntenānandaśaktyātmanā anvitam /",
  "GSP30partrvpu:1258": "%",
  "GSP30partrvpu:1259": "%[p.265]",
  "GSP30partrvpu:1260": "%",
  "GSP30partrvpu:1261": "12)",
  "GSP30partrvpu:1262_0": "tad api tathaiva punar api parāṃ sattām anupraviśati yadā tadā bhairavātma paripūrṇaṃ",
  "GSP30partrvpu:1262_1": "dīrghībhūtaṃ / no 'smākam iti pūrvavat / ata evaitad eva bījayugmam evaṃvidhabījavaicitryānupraveśād",
  "GSP30partrvpu:1262_2": "ācchādaprasavasamartham iti kāmavāktattvopayogenocyate",
  "GSP30partrvpu:1263": "Q: kāmena kāmayet kāmān kamaṃ kāmeṣu yojayet / [Vāmakeśvarīmata 4.46]",
  "GSP30partrvpu:1264": "ityādi",
  "GSP30partrvpu:1265": "Q: eokāragataṃ bījaṃ vāgvidhānāya kevalam / [Vāmakeśvarīmata 1.83]",
  "GSP30partrvpu:1266": "ityādi /",
  "GSP30partrvpu:1267": "13) pañcamaṣaṣṭha ... varṇadvayena ... /",
  "GSP30partrvpu:1268": "14)",
  "GSP30partrvpu:1269": "... yad uktaṃ ``caturdaśayutaṃ tṛtīyaṃ brahma tithīśāntasamanvitaṃ'' tad eva bhairavātmānuttarapadānupraviṣṭam /",
  "GSP30partrvpu:1270": "15)",
  "GSP30partrvpu:1271": "etad brahma catvāriṃśadyutam uktanītyā tithīśāntasamanvitaṃ bhairavātma vedanarūpatayā bindvātmakaṃ hṛdayam /",
  "GSP30partrvpu:1272": "16)",
  "GSP30partrvpu:1273_0": "sakalam idaṃ tattvajālaṃ bhairavātmatayocchalad ata eva bahir visṛjyamānaṃ bṛṃhitaṃ",
  "GSP30partrvpu:1273_1": "brahma visargātmakam / bahiḥsthitaṃ ca bhairavātmatayaikībhūtaṃ bhedātmakavyavacchedadāridryāpasaraṇena",
  "GSP30partrvpu:1273_2": "sarvasarvātmakapadaprāptyā bṛṃhitam iti visargapadam / nirṇītaṃ caitad avadhānena /",
  "GSP30partrvpu:1274_0": "evaṃ ṣoḍaśātmikā bījavyāptir uktā / yonivyāptis tu prativarṇaṃ prāg evoktā / vargīkaraṇābhiprāyeṇa",
  "GSP30partrvpu:1274_1": "tu nirūpaṇīyā / bālyayauvanasthāviradehāntaragrahaṇarūpadaśācatuṣṭayasamāhāramayaṃ",
  "GSP30partrvpu:1274_2": "pāñcabhautikam antas tithīśāntena praveśanirgamanātmanā prāṇāpānarūpeṇa yutam / tṛtīyaṃ",
  "GSP30partrvpu:1274_3": "ca puryaṣṭakātma / brahma bṛhattvāc ca śūnyam / atra ca yad dhṛdayaṃ śaktyātma /",
  "GSP30partrvpu:1274_4": "ta ete sarva eva śarīraprāṇapuryaṣṭakaśūnyaturyaśaktirūpā bodhātmakabījasātiśayaghanatākramaprāptakramikatathābhāvā",
  "GSP30partrvpu:1274_5": "bāhyātmabhūtātmātivāhikātmāntarātmaparamātmavyapadeśyāḥ pramātāraḥ / etad bhairavātma",
  "GSP30partrvpu:1274_6": "hṛdayam / praveśopāyo 'tra sarvāḥ pramātṛbhūmīr anavacchedenākramet /",
  "GSP30partrvpu:1275": "antarbahiṣkaraṇatrayodaśakaṃ prakṛtyā saha ca /",
  "GSP30partrvpu:1276": "caturdaśa catvāriṃśat tadyutaṃ dviguṇitam aśītiḥ / tithayaḥ pañcadaśa / īśā rudrā ekādaśa / antāḥ kālās trayaḥ /",
  "GSP30partrvpu:1277": "%",
  "GSP30partrvpu:1278": "%[p.266]",
  "GSP30partrvpu:1279": "%",
  "GSP30partrvpu:1280_0": "evaṃ dvādaśottaraśatamarmagatasthūlasūkṣmaparaśāktaspandarūpamantravīryavikāsasphurīkṛtavisargavisleṣaṇasaṃghaṭṭakṣobhātmikāṃ",
  "GSP30partrvpu:1280_1": "śarīrasattām eva bhairavarūpāṃ pariśīlayed yugapanniveśasaṃpradāyayuktyā /",
  "GSP30partrvpu:1281_0": "catasro madhurakaṣāyatiktāmladaśā yasya madyasurāsavādes tat / tithīśāntam ubhayavisargātmadravyam /",
  "GSP30partrvpu:1281_1": "samanvitaṃ tadindriyadvayāntarvarti / kusumaśabdavācyaṃ malaṃ tṛtīyam / brahma jagadindhanadāhaśeṣaṃ",
  "GSP30partrvpu:1281_2": "bhasma / bhairavātma bharitākāram āpyāyakam ambu / hṛdayaṃ ca sarvendriyāntarvarti",
  "GSP30partrvpu:1281_3": "rasāśyānobhayarūpam / tad etāni dravyāṇi yathālābhaṃ bhedamalavilāpakāni / tathāhi",
  "GSP30partrvpu:1281_4": "dṛśyate evāyaṃ kramo yad iyaṃ saṃkocātmikā śaṅkaiva samullasantī rūḍhā phalaparyantā",
  "GSP30partrvpu:1281_5": "saṃsārajīrṇataroḥ prathamāṅkurasūtiḥ / sā cāprabuddhān prati <śuddhāśuddhādīnāṃ>",
  "GSP30partrvpu:1281_6": "sthitir bhaved iti prabuddhaiḥ kalpitā bālān prati ca / kalpyamānāpi ca teṣāṃ rūḍhā",
  "GSP30partrvpu:1281_7": "vaicitryeṇaiva phalati / ata eva vaicitryakalpanād eva sā bahuvidhā dharmādiśabdanirdeśyā pratiśāstraṃ",
  "GSP30partrvpu:1282": "pratideśaṃ cānyānyarūpā, yathoktam",
  "GSP30partrvpu:1283": "Q: glanir vilumpikā dehe. . . / iti / [Spandakārikā 3.8]",
  "GSP30partrvpu:1284_0": "seyaṃ yadā jhaṭiti vigalitā bhavati tadā nirastapāśavayantraṇākalaṅko bhairavahṛdayānupraviṣṭo",
  "GSP30partrvpu:1284_1": "bhavatīti sarvathaitadabhyāse yatitavyam / śrītilakaśāstre 'yaṃ bhāvaḥ / śrībhargaśikhāyām api uktam",
  "GSP30partrvpu:1285": "Q: vīravrataṃ cābhinanded yathāyogaṃ tathābhyaset / [Bhargaśikhā*]",
  "GSP30partrvpu:1286": "ityādi / śrīsarvācāre 'pi",
  "GSP30partrvpu:1287": "Q: ajñānāc chankate mūḍhas tataḥ sṛṣṭiś ca saṃhṛtiḥ /",
  "GSP30partrvpu:1288": "Q: mantrā varṇātmakāḥ sarve varṇāḥ sarve śivātmakāḥ //",
  "GSP30partrvpu:1289": "Q: peyāpeyaṃ smṛtā āpo bhakṣyābhakṣyaṃ tu pārthivam /",
  "GSP30partrvpu:1290": "Q: surūpaṃ ca virūpaṃ ca tat sarvaṃ teja ucyate //",
  "GSP30partrvpu:1291": "Q: spṛśyāspṛśyau smṛto vāyuś chidram ākāśa ucyate /",
  "GSP30partrvpu:1292": "Q: naivedyaṃ ca nivedī ca naivedyaṃ gṛhṇate ca ye //",
  "GSP30partrvpu:1293": "Q: sarvaṃ pañcātmakaṃ devi na tena rahitaṃ kvacit /",
  "GSP30partrvpu:1294": "Q: icchām utpādayed ātmā kathaṃ śaṅkā vidhīyate // [Sarvācāra*]",
  "GSP30partrvpu:1295": "iti / śrīvīrāvaliśāstre 'pi ayam evābhiprāyaḥ / uktaṃ ca kramastotre",
  "GSP30partrvpu:1296": "%",
  "GSP30partrvpu:1297": "%[p.267]",
  "GSP30partrvpu:1298": "%",
  "GSP30partrvpu:1299": "Q: sarvārthasaṃkarṣaṇasaṃyamasya yamasya yantur jagato yamāya /",
  "GSP30partrvpu:1300": "Q: vapur mahāgrāsavilāsarāgāt saṃkarṣayantīṃ praṇamāmi kālīṃ // [Kramastotra]",
  "GSP30partrvpu:1301_0": "iti / vyākhyātaṃ caitan mayā taṭṭīkāyām eva kramakelau vistarataḥ / ata eva ṣaḍardhaśāstreṣv",
  "GSP30partrvpu:1301_1": "eṣaiva kriyā prāyo niyantraṇārahitatvena pūjā / tatparipūraṇāyaiva sarvadravyālābhāt",
  "GSP30partrvpu:1301_2": "saṃvatsaramadhye catus trir dviḥ sakṛd vā pavitrakavidhir uktaḥ /",
  "GSP30partrvpu:1302": "Q: kriyāyāḥ pūraṇārthāya yāgājñāpūraṇāya ca /",
  "GSP30partrvpu:1303": "Q: catuḥ sakṛd vā yaḥ kuryān na pavitraṃ sa niṣphalaḥ //",
  "GSP30partrvpu:1304": "iti / vijñānakramo vistarata uktaḥ /",
  "GSP30partrvpu:1305_0": "jātīnāṃ ca brāhmaṇādīnāṃ nāsti sthitiḥ kalpitatvāt upadeśavyaṅgateti tu durbuddhīn",
  "GSP30partrvpu:1305_1": "paśūn pratyāyayed iti ca bhagavatā mukuṭasaṃhitāyāṃ vistarato nirṇītam / iha tu ayatnasiddham eva /",
  "GSP30partrvpu:1306": "guṇā icchādyā nirṇītāḥ caturdaśasvarebhyaḥ /",
  "GSP30partrvpu:1307_0": "okāraaṃkāramadhyagaḥ / tithīśānto visargaḥ / tṛtīyaṃ brahma ṣahamadhyagam / etad",
  "GSP30partrvpu:1307_1": "bījaṃ vastuto viśvasya / tathāhi yat kiṃcit sat pārthivaprākṛtamāyīyarūpaṃ bhāsate",
  "GSP30partrvpu:1307_2": "tad icchāyāṃ jñāne vā kriyāyāṃ vā patitam api sarvātmakatvāt trikarūpaṃ paratra śivapade",
  "GSP30partrvpu:1307_3": "visṛjyate sarvaṃ ca śivapadād visṛjyate ity aviratam eṣa eva prabandho nirvikalpakaḥ /",
  "GSP30partrvpu:1307_4": "vikalpo 'pi pramadārātiprabhṛtir evaṃkāry abhūt,",
  "GSP30partrvpu:1308": "ata evaṃkārī bhavati,",
  "GSP30partrvpu:1309": "evaṃkārī bhaviṣyatīti vartamānakālatrayānusaṃdhito 'bhedaparamārthatayaiva visarga iti pratyuta mokṣamayaśivabhūmir eva sadaiva daivadagdhānāṃ saṃsārabhayamarumahāṭavī saṃpannā /",
  "GSP30partrvpu:1310": "Q: jalāt sphūrjajjvālājaṭilavaḍavāvahninivahaḥ sudhādhāmnaḥ purṇād bhayasadanadambholidalanā /",
  "GSP30partrvpu:1311": "Q: vikalpād aiśvaryaprasarasaraṇeḥ saṃsṛtidaraḥ kiyac citraṃ citraṃ hatavidhivighātāt prasarati //",
  "GSP30partrvpu:1312": "%",
  "GSP30partrvpu:1313": "%[p.268]",
  "GSP30partrvpu:1314": "%",
  "GSP30partrvpu:1315": "īśvarapratyabhijñāyām apy uktam",
  "GSP30partrvpu:1316": "Q: sarvo mamāyaṃ vibhava ity evaṃ parijānataḥ /",
  "GSP30partrvpu:1317": "Q: viśvātmano vikalpānāṃ prasare 'pi maheśatā // [ĪśvaraPratyabhijñāKārikā Āgamādhikāra 2.12]",
  "GSP30partrvpu:1318_0": "iti / yathā cākṛtimadhya eva caturbhujatrinayanapūrṇakṛśādyā ākṛtayo dravyamadhye",
  "GSP30partrvpu:1318_1": "ca surāsavādyā balād eva tāṃ sattāṃ samadhiśāyayantīva lipyakṣarāṇīva satyavarṇabhūmim",
  "GSP30partrvpu:1318_2": "ity utkarṣabhāgitvam eṣām,",
  "GSP30partrvpu:1319_0": "evaṃ sarvavarṇamadhye 'pi ayaṃ varṇaḥ / tathāhi sakāras tāvat paramānandāmṛtasvabhāva",
  "GSP30partrvpu:1319_1": "ullasan eva samastaṃ varṇajālam ākṣipya ullasati / yad yat satyasukhasaṃpatsattādīnāṃ",
  "GSP30partrvpu:1319_2": "pāramārthikaṃ vapuḥ sītkārasamullāsaśephakampavarāṅgasaṃkocavikāsopalakṣyam / tad",
  "GSP30partrvpu:1319_3": "eva hi satyādīnām amāyīyaṃ vastuto rūpam / tathāhi parahṛdayagrahaṇeṅgitanipuṇā gaganagavayagavādyanantapadaprāṅmadhyāntabhāvino",
  "GSP30partrvpu:1319_4": "'pi gakārādimātrād evābhīṣṭaṃ cinvate,",
  "GSP30partrvpu:1320": "tāvati satyapade 'nupraveśāt / evam ekaikasyaiva varṇasya vāstavaṃ vācakatvam / yathoktam",
  "GSP30partrvpu:1321": "Q:",
  "GSP30partrvpu:1322": "śabdārthapratyayānām itaretarādhyāsāt saṃkaraḥ tatpravibhāgasaṃyamāt sarvabhūtarutajñānam / [Yogasūtra 3.17]",
  "GSP30partrvpu:1323_0": "iti / ata eva prāyaśo 'mī akāracakārādyā ekavarṇātmāno nipātavibhaktyādayo māyāpade",
  "GSP30partrvpu:1323_1": "'pi pāramārthikam iva pramātṛpadalīnam idantāparāṅmukham asattvabhūtaṃ tattanniṣidhyamānasamuccīyamānābhinnarūpaniṣedhasamuccayādikam",
  "GSP30partrvpu:1323_2": "artham abhidadhati / eṣa eva bhāvas tatrabhavato bhartṛhareḥ, yad āha",
  "GSP30partrvpu:1324": "Q: padam ādyaṃ pṛthak sarvaṃ padaṃ sākāṅkṣam ity api / [Vākyapadīyā 2.2]",
  "GSP30partrvpu:1325_0": "iti vākyavicāre / tathā ca vedavyākaraṇe pārameśvareṣu śāstreṣu mantradīkṣādiśabdeṣv",
  "GSP30partrvpu:1325_1": "akṣaravarṇasāmyān nirvacanam upapannam / tat tu na rūḍhaṃ niyativaśād iti na lokaparyantam /",
  "GSP30partrvpu:1325_2": "tad evaṃ sakāra īdṛśaḥ / aukāravisargāv api vyākhyātau / tad uktaṃ śrīpūrvaśāstre",
  "GSP30partrvpu:1326": "Q: sārṇena tritayaṃ vyāptaṃ triśūlena caturthakam /",
  "GSP30partrvpu:1327": "Q: sarvātītaṃ visargeṇa parā vyāptir udāhṛtā // [Mālinīvijayottara 4.25]",
  "GSP30partrvpu:1328": "iti / tathā",
  "GSP30partrvpu:1329": "%",
  "GSP30partrvpu:1330": "%[p.269]",
  "GSP30partrvpu:1331": "%",
  "GSP30partrvpu:1332": "Q: siṣyeṇāpi tadā grāhyā yadā saṃtoṣito guruḥ /",
  "GSP30partrvpu:1333": "Q: śarīradravyavijñānaśuddhikarmaguṇādibhiḥ //",
  "GSP30partrvpu:1334": "Q: bodhitā tu yadā tena guruṇā hṛṣṭacetasā /",
  "GSP30partrvpu:1335": "Q: tadā siddhipradā jñeyā nānyathā viravandite // [Mālinīvijayottara 3.578]",
  "GSP30partrvpu:1336": "iti / anyatrāpi",
  "GSP30partrvpu:1337": "Q: ekaṃ sṛṣṭimayaṃ bījam ... / [/Cf Timirodghāṭana]",
  "GSP30partrvpu:1338": "iti / ata evālekhyaṃ pustake iti niyamaḥ / śrīpūrvaśāstre 'pi",
  "GSP30partrvpu:1339": "Q: vāmajaṅghānvito jīvaḥ pāramparyakramāgataḥ / [Mālinīvijayottara 3.54]",
  "GSP30partrvpu:1340": "iti / ihāpi vakṣyate",
  "GSP30partrvpu:1341": "Q: yathā nyagrodhabījasthaḥ... / [/Cf Kiraṇa 4.22; /cit Vasugupta ad Spandakārikā 1.2:17]",
  "GSP30partrvpu:1342": "iti /",
  "GSP30partrvpu:1343": "tad etad bhairavātmano hṛdayaṃ mālinyapekṣayā nakārāt vastutas tv akārād yoginyāś ca visargaśakter jātaḥ / prādurbhūtapramātṛbhāvo rudro rodhako drāvakaś ca pāśānāṃ,",
  "GSP30partrvpu:1344": "sa eva nā puruṣaḥ,",
  "GSP30partrvpu:1345": "etat sphuṭaṃ labhate,",
  "GSP30partrvpu:1346_0": "na tv arudro nāpi ayoginīgarbhasaṃbhavaḥ / sadyoyogo bhairavaikātmyam / sa eva mokṣo",
  "GSP30partrvpu:1346_1": "nirṇītaḥ / taṃ dadātīti yo labhate sa evaṃvidho nānyaḥ / yaś caivaṃvidhaḥ sa sphuṭaṃ",
  "GSP30partrvpu:1346_2": "labhate / evaṃ hṛdayam eva labhate sadyoyogavimokṣadam eveti sarvato niyamaḥ /",
  "GSP30partrvpu:1347_0": "mantrā varṇabhaṭṭārakā laukikapārameśvarādirūpā mananatrāṇarūpā avikalpasaṃvinmayāḥ /",
  "GSP30partrvpu:1347_1": "mudrāś ca sakalakaracaraṇādikaraṇavyāpāramayāḥ kriyāśaktirūpāḥ / tatkṛto gaṇaḥ samūhātmā",
  "GSP30partrvpu:1347_2": "paraśaktyekarūpaḥ / svasyātmanaḥ prāṇapuryaṣṭakaśūnyāder dehasya ya āveśo jhaṭiti",
  "GSP30partrvpu:1347_3": "parasvarūpānupraveśena pāratantryātmakajaḍatātirodhānena svatantrakartṛtānuviddhapramātṛtodayaḥ /",
  "GSP30partrvpu:1347_4": "tathā svaṃ svabhāvaṃ padārthasya dadātīti svadā / īhā icchādyā kriyāntā / tayā āveśaḥ /",
  "GSP30partrvpu:1347_5": "tad eva lakṣaṇaṃ yatra / tathā kṛtvā ya udeti so 'sya bījasyoccāre ūrdhvacaraṇe sthitau",
  "GSP30partrvpu:1347_6": "satyām / asya akārasya / yathaitat tathā nirṇītaṃ bahuśaḥ /",
  "GSP30partrvpu:1348": "%",
  "GSP30partrvpu:1349": "%[p.270]",
  "GSP30partrvpu:1350": "%",
  "GSP30partrvpu:1351": "sadya ity anena sat ity apy anupraveśaḥ sūcyate / tanmukhatāṃ tatpararūpaprādhānyam eti,",
  "GSP30partrvpu:1352": "na tu paśūnām iva tadrūpaṃ pratyuta tirodhatte /",
  "GSP30partrvpu:1353": "ata eva muhūrtaṃ,",
  "GSP30partrvpu:1354": "akālakalitatve 'pi parakalanāpekṣayā unmeṣamātram,",
  "GSP30partrvpu:1355_0": "yaḥ smaraty anusaṃdhatte sa eva vyākhyātaṃ mantramudrāgaṇaṃ saṃbadhnāti svātmany",
  "GSP30partrvpu:1355_1": "ekīkaroty advayataḥ / katham / cumbakena viśvasparśakena śāktena rūpeṇābhitaḥ sarvato",
  "GSP30partrvpu:1355_2": "mudritaṃ mudraṇaṃ kṛtvā / tur avadhāraṇe / ya eva śāktaspandamudrita evaṃvidhatattvamayaśivarūpānusaṃdhāyakaḥ",
  "GSP30partrvpu:1355_3": "sa evaivaṃ karoti na tu naraikarūpaḥ pāṣānādiḥ / yad atītaṃ yac cānāgataṃ yad anartharūpaṃ",
  "GSP30partrvpu:1355_4": "prāg anyābhāvād itarad api sa eva kathayati kathāparyantatāṃ nayati saṃkalpanāt / katham /",
  "GSP30partrvpu:1356": "Q: pṛṣṭaḥ praśno jñīpsā pṛṣṭaṃ tad yasyāsti sa tathā /",
  "GSP30partrvpu:1357": "Q: yad eva kila jñīpsati tat tad evāntargataṃ bahiṣkurute //",
  "GSP30partrvpu:1358": "yathoktam",
  "GSP30partrvpu:1359": "Q: yathecchābhyarthito dhātā jagrato 'rthān hṛdi sthitān /",
  "GSP30partrvpu:1360": "Q: somasūryodayaṃ kṛtvā saṃpādayati dehinaḥ // [Spandakārikā 3.1]",
  "GSP30partrvpu:1361": "ityādi / eko hy asau smaraṇotprekṣaṇādāv api tāvān eva vartamāno",
  "GSP30partrvpu:1362": "na sto bhūtabhaviṣyatī / yathoktaṃ",
  "GSP30partrvpu:1363": "Q: kālobhayāparicchinnam ... ityādi / [Śrīvādyatantra?",
  "GSP30partrvpu:1364": "/cit Mālinīvijayavārttika 1.156 attrib. to Ḍāmaratantra]",
  "GSP30partrvpu:1365_0": "prāgbhāvata evānadhikarūpasya punar idaṃ jānāti karoti ityādisaṃkocāsahiṣṇoḥ sakṛdvibhātatvam /",
  "GSP30partrvpu:1365_1": "ata evoktaṃ bhūtādyapekṣayā vartamānakālasya tadabhāve vastuto 'prasakter akālakalitam",
  "GSP30partrvpu:1365_2": "eva vastutattvam iti hy uktam asakṛt / sa eva tu kālaśaktim avabhāsayati citrām",
  "GSP30partrvpu:1366": "Q: kiṃ ca jāgrati kasmiṃścid ghaṭikābhimatāpi yā /",
  "GSP30partrvpu:1367": "Q: tasyām eva pramātāraḥ svapnagāś citratājuṣaḥ /",
  "GSP30partrvpu:1368": "Q: dinapraharavarṣādivaicitryam api cinvate //",
  "GSP30partrvpu:1369": "iti nītyā /",
  "GSP30partrvpu:1370": "%",
  "GSP30partrvpu:1371": "%[p.271]",
  "GSP30partrvpu:1372": "%",
  "GSP30partrvpu:1373_0": "prakṛṣṭo haraḥ saṃhāro 'kulākhyas tato 'nantaram abhipretaṃ pretaśabdavācyasadāśivatattvaniviṣṭajñānaśaktyābhimukhyena",
  "GSP30partrvpu:1373_1": "devatāyā icchāyā rūpaṃ rūpāṇāṃ kalānāṃ sākṣasya sendriyasya rūpasyādanaṃ bhakṣaṇam",
  "GSP30partrvpu:1373_2": "atanaṃ ca sātatyagamanaṃ kṛtvā rodhanadrāvaṇarūpaśaktibhir ākṛṣṭaṃ paśyaty asaṃdigdhaṃ",
  "GSP30partrvpu:1373_3": "kṛtvā / etad uktaṃ bhavati yad idaṃ darśanaṃ nāma tat sarvataraṅgapratyastamayākhyākulasattādhirūḍhasyānantamahimasvātantryayogād",
  "GSP30partrvpu:1373_4": "icchāśaktimataḥ / saivecchā svāntargateṣyamāṇavastuna īṣadasphuṭabhedāvabhāsanarūpajñānaśaktyātmakatām",
  "GSP30partrvpu:1373_5": "eti / tajjñānaśaktir viśeṣaspandanarūpasamastendriyāṇāṃ bahīrodhanam / etad eva sātatyagamanam /",
  "GSP30partrvpu:1373_6": "yac ca drāvaṇaṃ tad eva bhakṣaṇam / ete eva vamanabhakṣaṇe darśanasya",
  "GSP30partrvpu:1374": "sarvaprathaikamayatvāt prathāyāś ca tathāvidhavaicitryayogāt / aniścitobhayālambanatvam api sthāṇupuruṣādāv apy asaṃdigdham eva / evaṃ duṣkṛtamayī parameśaśaktiḥ /",
  "GSP30partrvpu:1375_0": "evaṃ tv asau parāpararūpasmṛtiśaktimān bhairava ity āha ``praharadvayetyādi'' / evaṃ",
  "GSP30partrvpu:1375_1": "tu smaran jāyate vyoma vidyate yatra puryaṣṭake śūnye ca tatpramātṛrūpatām ādadhānaḥ /",
  "GSP30partrvpu:1375_2": "praharopalakṣitaṃ darśanākhyaṃ rūpaṃ yadā punaḥ punaḥ parāmṛśati smaraty api ca prāgvat",
  "GSP30partrvpu:1375_3": "``sākṣāt paśyaty asaṃdigdham ākṛṣṭaṃ rudraśaktibhiḥ'' iti saṃbandhaḥ / tāvad dhi",
  "GSP30partrvpu:1375_4": "tad api darśanam eva ity uktam / evaṃ tu aparātmakavikalpaśaktiyukta ity ucyate /",
  "GSP30partrvpu:1375_5": "trayeṇeti paśyan smaraṃś ca vyomastho yadā punar api paśyati tad anena praharopalakṣitadarśanatrayeṇa",
  "GSP30partrvpu:1375_6": "mātaro 'ntaḥpramāṭrmayāḥ parameśaśaktayaḥ tāś ca pramātṛtvād eva siddhāḥ pramātrantaraviṣayasiddhyanapekṣāḥ,",
  "GSP30partrvpu:1376": "tadrūpaikātmyalakṣaṇena yogenaiśvaryam,",
  "GSP30partrvpu:1377": "tathā gṛhītasvātantryāṃśāḥ, mahad",
  "GSP30partrvpu:1378": "bāhyendriyavṛttyapekṣayā sarvatrāpratihataprasaratvaṃ balaṃ yāsāṃ tā antaḥkaraṇadīdhitayaḥ tā api siddhā eva /",
  "GSP30partrvpu:1379": "%",
  "GSP30partrvpu:1380": "%[p.272]",
  "GSP30partrvpu:1381": "%",
  "GSP30partrvpu:1382_0": "viśvatra pāśavasāsanayantraṇānirapekṣatayaiva sarabhasapravṛttirūpatvād vīrā buddhikriyendriyākhyās",
  "GSP30partrvpu:1382_1": "te 'pi siddhā eva / teṣām api cesvarāḥ kādivarṇātmānaḥ te 'pi siddhāḥ / tatkādivarṇoddhāroditaś",
  "GSP30partrvpu:1382_2": "ca brāhmyādidevatātmā tattaddveṣarāgādicittavṛttirasamayaḥ śaktisamūhaḥ so 'pi siddha eva,",
  "GSP30partrvpu:1383_0": "ata eva balavān / ete sarve saṃbhūya parājñayā parasya māṃ mānamayīm ``asau paraḥ''",
  "GSP30partrvpu:1383_1": "iti vikalpātmikāṃ siddhim / yad vā samīhitaṃ phalam eva ``ahaṃ'' dadati prayacchanti /",
  "GSP30partrvpu:1383_2": "ajñātārthakriye jñātārthakriye ca eṣa krameṇa vikalpāvikalpayogaḥ / kiṃ bahunā /",
  "GSP30partrvpu:1383_3": "ye mantriṇo 'parakulāntamantrasiddhā api sādhayanti / api ca te 'py anena hṛdayena",
  "GSP30partrvpu:1383_4": "setsyanti jīvanmuktāḥ / etena vinā pāramārthikī siddhir na bhavatīti bhāvaḥ / ``yat",
  "GSP30partrvpu:1383_5": "kiṃcid bhairavetyādi'' / tathā ye siddhāḥ",
  "GSP30partrvpu:1384": "sādhayanti ca ye ca setsyanti aṇimādiyogāt te 'py anenaiva / na hi etaddhṛdayānupraveśaṃ vinā vyāvahāriky api siddhiḥ,",
  "GSP30partrvpu:1385": "yato bhairave viśvātmani tantre kriyākalāpe yat kiṃcit siddhijātaṃ tad ata eva /",
  "GSP30partrvpu:1386_0": "evam eṣa parameśvara eva hṛdayātmā evaṃrūpatayā śaktitritayabṛṃhitasatatodayamānasaṃhriyamāṇānantasaṃvidaikyaśālī",
  "GSP30partrvpu:1386_1": "parikalpitaḥ san adṛṣṭam asaṃdarśanam evākhyātirūpaṃ maṇḍaṃ māyāmalam,",
  "GSP30partrvpu:1387": "maṇḍaṃ ca bhāvānāṃ bhedākhyaṃ sāraṃ lumpati / evam adṛṣṭam etad dhṛdayam aṇḍalopi / catvāry aṇḍāny eva / lopaḥ saṃkocaḥ / tad yogi /",
  "GSP30partrvpu:1388": "evam eṣa vidyāmāyobhayātmā parameśvara eka eva cidghanaḥ, yathoktam",
  "GSP30partrvpu:1389": "Q: darśanaṃ tu parā devī smaraṇaṃ ca parāparā /",
  "GSP30partrvpu:1390": "Q: vikalpas tv aparā devī trikaśaktimayaḥ prabhuḥ //",
  "GSP30partrvpu:1391": "Q: māyāvidye ubhe tasya māyā tu caturaṇḍikā /",
  "GSP30partrvpu:1392": "Q: vidyā svarūpasaṃvittir anugrahamayī śivā //",
  "GSP30partrvpu:1393": "iti / yadi tu yogaprādhānyaṃ tadā śrīpūrvādiśāstranirūpitaṃ pūrvam eva vratādi kṛtvā,",
  "GSP30partrvpu:1394": "``asyoccāre kṛte'' ityādi spaṣṭam eva vyakhyeyam,",
  "GSP30partrvpu:1395": "yato dṛṣṭakāryeṣu niyatiparatantrī kriyākalāpaṃ niyatam evāpekṣate /",
  "GSP30partrvpu:1396": "%",
  "GSP30partrvpu:1397": "%[p.273]",
  "GSP30partrvpu:1398": "%",
  "GSP30partrvpu:1399": "yoginām api hi nāḍīcakrakaraṇabhāvanāsaṃvedanayuktyā niyama eva /",
  "GSP30partrvpu:1400": "asyedānīṃ trikārthasya yad uktaṃ",
  "GSP30partrvpu:1401": "Q: kulāt parataraṃ trikam iti",
  "GSP30partrvpu:1402": "sarvottaram anuttaratvaṃ tan nirūpayati /",
  "GSP30partrvpu:1403": "_____________________________________________________________",
  "GSP30partrvpu:1404": "ParTri 18cd18ef:",
  "GSP30partrvpu:1405": "adṛṣṭamaṇdalo 'py evaṃ yaḥ kaścid vetti tattvataḥ /",
  "GSP30partrvpu:1406": "sa siddhibhāg bhaven nityaṃ sa yogī sa ca dīkṣitaḥ // ParTri_18 //",
  "GSP30partrvpu:1407": "_____________________________________________________________",
  "GSP30partrvpu:1408": "maṇḍalaṃ devatācakram apaśyann apy aprāptamelako 'pi caryāniśāṭanahaṭhādinā,",
  "GSP30partrvpu:1409": "maṇḍalāni śarīranāḍīcakrānucakrarūpāṇi yogābhyāsenāsākṣātkurvann api,",
  "GSP30partrvpu:1410": "trisūlābjādimaṇḍalam adṛṣṭvāpi / nātra maṇḍalādidīkṣopayogaḥ / evam eva kaścit paraśaktipātānugṛhīto vetti yaḥ ``etajjñānam eva hi dīkṣā kānyātra dīkṣā'',",
  "GSP30partrvpu:1411": "ata eva evaṃ jānan vibhunā bhairavabhaṭṭārakeṇa dīkṣitaḥ / ata eva svayaṃgṛhītamantraś cety etad etaddhṛdayātiriktamantraviṣayam / na hi ayaṃ mantro hṛdayamayatvāt,",
  "GSP30partrvpu:1412_0": "mantramaheśatanmaheśarūpottīrṇatvād asya / pustakeṣv alekhyam evedaṃ hṛdayam iti",
  "GSP30partrvpu:1412_1": "paraśaktipātānugrahād eva etallābhas tattvata iti nirṇītam / tathā yaḥ kaścid iti",
  "GSP30partrvpu:1412_2": "jātivratacaryādinairapekṣyam / atra vedanam eva hi pradhānam / sa siddhibhāg",
  "GSP30partrvpu:1413": "yogī",
  "GSP30partrvpu:1414": "Q: yogam ekatvam icchanti [MVUT 4.00]",
  "GSP30partrvpu:1415_0": "iti yataḥ / jñānadānamāyākṣapaṇalakṣaṇā ca tasyaiva dīkṣā / cakāro 'vadhāraṇe tac",
  "GSP30partrvpu:1415_1": "ca sarvato mantavyam / sa eva siddhibhāg yogī dīkṣitaḥ / siddhibhāg eva yogy eva",
  "GSP30partrvpu:1415_2": "dīkṣita eva saḥ / tad āha nityam iti /",
  "GSP30partrvpu:1416": "_____________________________________________________________",
  "GSP30partrvpu:1417": "ParTri 19ab:",
  "GSP30partrvpu:1418": "anena jñātamātreṇa jñāyate sarvaśaktibhiḥ /",
  "GSP30partrvpu:1419": "_____________________________________________________________",
  "GSP30partrvpu:1420": "sarvābhir devatābhiḥ sarvaśaktibhiś ca sarvajñair asau jñāyata etaj jānann eva / tair api yat kiṃcit jñāyate tad anena jñatamātreṇa",
  "GSP30partrvpu:1421": "jñāyata iti prāgvat / sarvābhiḥ śaktibhir iti karaṇe tṛtīyā /",
  "GSP30partrvpu:1422": "tathā",
  "GSP30partrvpu:1423": "_____________________________________________________________",
  "GSP30partrvpu:1424": "ParTri 19cd:",
  "GSP30partrvpu:1425": "śākinīkulasāmānyo bhaved yogaṃ vināpi hi // ParTri_19 //",
  "GSP30partrvpu:1426": "_____________________________________________________________",
  "GSP30partrvpu:1427": "%",
  "GSP30partrvpu:1428": "%[p.274]",
  "GSP30partrvpu:1429": "%",
  "GSP30partrvpu:1430": "anena jñātamātreṇa yogam ābhyāsikaṃ māyīyadehapātāvāptatadaikyarūpaṃ ca vināpi śākinīkulasya viśeṣaspandātmanaḥ sāmānyaspandarūpo 'kularūpaḥ śakticakreśvaro bhaved iti /",
  "GSP30partrvpu:1431": "kiṃ ca",
  "GSP30partrvpu:1432": "_____________________________________________________________",
  "GSP30partrvpu:1433": "ParTri 20:",
  "GSP30partrvpu:1434": "avidhijño vidhānajño jāyate yajanaṃ prati // ParTri_20 //",
  "GSP30partrvpu:1435": "_____________________________________________________________",
  "GSP30partrvpu:1436": "vidhiḥ kriyā jñā jñānam / tad yasya dvayaṃ nāsti sa paśuḥ, yathoktaṃ kiraṇāyām",
  "GSP30partrvpu:1437": "Q: paśur nityo hy amūrto 'jño niṣkriyo nirguṇo 'prabhuḥ /",
  "GSP30partrvpu:1438": "Q: vyāpī māyodarāntaḥstho bhogopāyavicintakaḥ // [Kiraṇa 1.15]",
  "GSP30partrvpu:1439_0": "iti / sa paśur apy anena jñātamātreṇa vidhānaṃ jñā ca yasya sa kartā jñātā ca viṣayasaṃgatikaraṇaṃ",
  "GSP30partrvpu:1439_1": "prati jāyate / yajanaṃ cāsyāpūrṇam api pūrṇaṃ bhavatīti sarvamayatvād dhṛdayasya / tathāhi",
  "GSP30partrvpu:1440": "_____________________________________________________________",
  "GSP30partrvpu:1441": "ParTri 21:",
  "GSP30partrvpu:1442": "kālāgnim āditaḥ kṛtvā māyāntam brahmadehagam /",
  "GSP30partrvpu:1443": "śivo viśvādyanantāntaḥ paraṃ śaktitrayaṃ matam // ParTri_21 //",
  "GSP30partrvpu:1444": "_____________________________________________________________",
  "GSP30partrvpu:1445_0": "kālāgner dharātattvādibhuvanān māyātattvaṃ yāvad brahmaṇaḥ sakārasya dehe / viśvabhuvanād",
  "GSP30partrvpu:1445_1": "vidyātattvāder ārabhya yāvat śivo 'nāśritaśaktirūpo 'nantasyaukārasyāntaḥ / paraṃ",
  "GSP30partrvpu:1445_2": "visargātmakaṃ śaktitrayaṃ tac ca param / uktaṃ ca ``sārṇena'' ityādi //",
  "GSP30partrvpu:1446": "_____________________________________________________________",
  "GSP30partrvpu:1447": "ParTri 22:",
  "GSP30partrvpu:1448": "tadantar varti yat kiṃcic chuddhamārge vyavasthitam /",
  "GSP30partrvpu:1449": "aṇur viśuddham acirād aiśvaraṃ jñānam aśnute // ParTri_22 //",
  "GSP30partrvpu:1450": "_____________________________________________________________",
  "GSP30partrvpu:1451_0": "yat kiṃcid vastu vyavasthitaṃ vicitrāvasthaṃ tad dhṛdayabījāntarvarti śuddhaṃ bhavet /",
  "GSP30partrvpu:1451_1": "tad eva caiśvaraṃ jñānam aṇur aṇyate prāṇiti aṇati nadati parimitoccārāt mūrdhanyo",
  "GSP30partrvpu:1451_2": "bhagavatprabhāvād acirād eva prāpnoti /",
  "GSP30partrvpu:1452": "katham /",
  "GSP30partrvpu:1453": "%",
  "GSP30partrvpu:1454": "%[p.275]",
  "GSP30partrvpu:1455": "%",
  "GSP30partrvpu:1456": "_____________________________________________________________",
  "GSP30partrvpu:1457": "ParTri 23:",
  "GSP30partrvpu:1458": "taccodakaḥ śivo jñeyaḥ sarvajñaḥ parameśvaraḥ /",
  "GSP30partrvpu:1459": "sarvago nirmalaḥ svacchas tṛptaḥ svāyatanaḥ śuciḥ // ParTri_23 //",
  "GSP30partrvpu:1460": "_____________________________________________________________",
  "GSP30partrvpu:1461": "yas taccodako guruḥ sa śiva eva jñeyaḥ / śiva eva taccodakaḥ / sa cājñeyo jñātaiva / svāyatanaḥ svān ayān vijñānarūpān bhāvāṃs tanotīti / sarvaṃ caitad vistarato nirṇītam eva //",
  "GSP30partrvpu:1462": "evaṃ vistaraśo 'bhidhāya tātparyeṇa nigamayati /",
  "GSP30partrvpu:1463": "_____________________________________________________________",
  "GSP30partrvpu:1464": "ParTri 2425:",
  "GSP30partrvpu:1465": "yathā nyagrodhabījasthaḥ śaktirūpo mahādrumaḥ /",
  "GSP30partrvpu:1466": "tathā hṛdayabījasthaṃ jagad etac carācaram // ParTri_24 //",
  "GSP30partrvpu:1467": "evaṃ yo vetti tattvena tasya nirvāṇagāminī /",
  "GSP30partrvpu:1468": "dīkṣā bhavaty asaṃdigdhā tilājyāhutivarjitā // ParTri_25 //",
  "GSP30partrvpu:1469": "_____________________________________________________________",
  "GSP30partrvpu:1470_0": "ihāsat tāvan na kiṃcid ity uktam / viśvaṃ ca viśvātmakam iti / tataś ca yathā vaṭabīje",
  "GSP30partrvpu:1470_1": "tatsamucitenaiva vapuṣāṅkuraviṭapapatraphalādi tiṣṭhatīty evaṃ viśvam idaṃ hṛdayāntaḥ /",
  "GSP30partrvpu:1470_2": "evaṃparijñānam evāsaṃdigdhā nirvāṇadīkṣā, yathoktam",
  "GSP30partrvpu:1471": "Q: iyam evāmṛtaprāptir ayam evātmano grahaḥ /",
  "GSP30partrvpu:1472": "Q: iyaṃ nirvāṇadīkṣā ca śivasadbhāvadāyinī / [Spandakārikā 2.7]",
  "GSP30partrvpu:1473": "iti / anyā api dīkṣā bhogān vitareyur api,",
  "GSP30partrvpu:1474": "etatparijñānam eva tu tattvato dīkṣeti tata evātra sarvottaratvam,",
  "GSP30partrvpu:1475": "kulaśāstrebhyo 'pi ādhikyāt / yathā hi tulāṅkeṣūrdhvam ūrdhvaṃ parimite 'pi unnatyavanatiyoge 'nantam antaraṃ parimāṇasya bhavati,",
  "GSP30partrvpu:1476": "evam ūrdhvordhvatattveṣu deśakālabhogasaṃvedanānām anantam evāntaram ity evam evādhikībhavet,",
  "GSP30partrvpu:1477_0": "ṣaṭtriṃśato 'pi adhikaṃ bhaved iti / yataś ca saṃvedanam eva dīkṣā tad evoktam etatsaṃvidanupraviṣṭau",
  "GSP30partrvpu:1477_1": "vīro vā yoginī vā nijaparasattāsatatoditāmāyīyabāhyāntaḥkaraṇaraśmidevatādvādaśakacakreśvaraparabhairavabhaṭṭārakātmakanirṇītatattvāharūpānugṛhītau na kṛtadīkṣāv iti /",
  "GSP30partrvpu:1478": "%",
  "GSP30partrvpu:1479": "%[p.276]",
  "GSP30partrvpu:1480": "%",
  "GSP30partrvpu:1481": "evam anuttarapadam uttararūpāparityāgenaiva yathā bhavati tathā vyāsasamāsābhyāṃ bhūyasā nirṇītam / adhunā tv idaṃ vaktavyam / ucyate tāvac chāstreṣu",
  "GSP30partrvpu:1482": "Q: manuṣyadeham āsthāya cchannās te parameśvarāḥ /",
  "GSP30partrvpu:1483": "Q: nirvīryam api ye hārdaṃ trikārthaṃ samupāsate //",
  "GSP30partrvpu:1484": "iti / tat katham asyopāsā / tathāpi cānuttarasattayātrāpi bhāvyam anuttaratvād eva / sā ca katham ity ākāñkṣāṃ nirṇinīṣur granthāntaram avatārayati /",
  "GSP30partrvpu:1485": "_____________________________________________________________",
  "GSP30partrvpu:1486": "ParTri 2632:",
  "GSP30partrvpu:1487": "mūrdhni vaktre ca hṛdaye guhye mūrtau tathaiva ca /",
  "GSP30partrvpu:1488": "nyāsaṃ krtvā śikhāṃ baddhvā saptaviṃśatimantritām // ParTri_26 //",
  "GSP30partrvpu:1489": "ekaikaṃ tu diśāṃ bandhaṃ daśānām api yojayet /",
  "GSP30partrvpu:1490": "tālatrayam purā dattvā saśabdaṃ vighnaśāntaye // ParTri_27 //",
  "GSP30partrvpu:1491": "śikhāsaṃkhyābhijaptena toyenābhyukṣayet tataḥ /",
  "GSP30partrvpu:1492": "puṣpādikaṃ kramāt sarvaṃ liṅge vā sthaṇḍile 'thavā // ParTri_28 //",
  "GSP30partrvpu:1493": "caturdaśābhijaptena puṣpeṇāsanakalpanā /",
  "GSP30partrvpu:1494": "tatra sṛṣṭiṃ yajed vīraḥ punar evāsanaṃ tataḥ // ParTri_29 //",
  "GSP30partrvpu:1495": "sṛṣṭiṃ tu sampuṭīkṛtya paścād yajanam ārabhet /",
  "GSP30partrvpu:1496": "sarvatattvasusampūrṇām sarvābharaṇabhūṣitām // ParTri_30 //",
  "GSP30partrvpu:1497": "yajed devīṃ maheśānīṃ saptaviṃśatimantritām /",
  "GSP30partrvpu:1498": "tataḥ sugandhipuṣpais tu yathāśaktyā samarcayet // ParTri_31 //",
  "GSP30partrvpu:1499": "pūjayet parayā bhaktyā ātmanaṃ ca nivedayet /",
  "GSP30partrvpu:1500": "evaṃ yajanam ākhyātam agnikārye 'py ayaṃ vidhiḥ // ParTri_32 //",
  "GSP30partrvpu:1501": "_____________________________________________________________",
  "GSP30partrvpu:1502": "mūrdhādīni bāhye tathocitarūpāṇi / vastutaḥ paraṃ brahmarūpābhihitapañcātmakavyomādidharaṇyāntasatattveśānādisāracidunmeṣecchājñānakriyārūpāṇy eva,",
  "GSP30partrvpu:1503": "mantraliṅgāt, yathā mantrāḥ 1)",
  "GSP30partrvpu:1504": "īśānamūrdhne, 2)",
  "GSP30partrvpu:1505": "tatpuruṣavaktrāya, 3)",
  "GSP30partrvpu:1506": "aghorahṛdayāya, 4)",
  "GSP30partrvpu:1507": "vāmadevaguhyāya, 5)",
  "GSP30partrvpu:1508": "sadyojātamūrtaye iti / tatraitatpañcakāvibhāgātmakam upakramopasaṃhārayoḥ rūpam iti dve,",
  "GSP30partrvpu:1509": "madhye ca prollasati vibhāgatve pañcānām ekaikaśaḥ pañcātmakatā iti pañcaviṃśatiḥ / atraiva mālinyādimantrāṇām anupraveśaḥ /",
  "GSP30partrvpu:1510": "%",
  "GSP30partrvpu:1511": "%[p.277]",
  "GSP30partrvpu:1512": "%",
  "GSP30partrvpu:1513_0": "tisraś ca devyāḥ pratyekam icchāditrayayogān navātmatāṃ prāptāḥ punar api sṛṣṭisthitisaṃhṛtivaśāt",
  "GSP30partrvpu:1513_1": "traidham āpannā iti saptaviṃśatisaṃsmṛtahṛdbījena śikhāyā evaṃrūpadharaṇyantaparikalpanasvātantryarūpāyāḥ",
  "GSP30partrvpu:1513_2": "paracidbuddhisparśaprāṇabrahmarandhravāharūpair upacaryamāṇāyā bandhanaṃ sarvāvibhāgasāraṃ",
  "GSP30partrvpu:1513_3": "tādātmyam / mūrdhādiṣu kevaleṣv api pratyekaṃ sarvāṇi vaktrādīni parasparaṃ viśeṣaṇāni /",
  "GSP30partrvpu:1513_4": "tac ca nirṇītam eva sarvasarvātmakatvanirṇayeṇaiva / diśyamānā ghaṭādyā eva diśaḥ",
  "GSP30partrvpu:1513_5": "tāś ca svāpekṣayā daśaiva bhavanti / tatrāpy etad eva bandhanam ātmasātkārātmakam /",
  "GSP30partrvpu:1513_6": "etac ca tālatrayeṇa / tālā pratisthā viśrāntiḥ / tatra sakārādi hṛdayam eva / tāś",
  "GSP30partrvpu:1513_7": "ca saśabdaṃ madhyamāntam / śabdanaṃ hi śabdaḥ, tac ca madhyamaiva",
  "GSP30partrvpu:1514_0": "vaikharyās taccheṣātmakatvād ity uktaṃ bahuśaḥ / eṣā ca vighnānām abhedātmany akhaṇḍite",
  "GSP30partrvpu:1514_1": "paramātmani khaṇḍanātmakasaṃkocasārabhedakallolakalaṅkānāṃ śāntir abhedabhairavārṇavatādātmyam",
  "GSP30partrvpu:1514_2": "eva / yad āhuḥ śrīsomānandapādāḥ",
  "GSP30partrvpu:1515": "Q: asmadrūpasamāviṣṭaḥ svātmanātmanivāraṇe /",
  "GSP30partrvpu:1516": "Q: śivaḥ karotu nijayā namaḥ śaktyā tatātmane // iti / [Śivadṛṣṭi 1.1]",
  "GSP30partrvpu:1517": "evam eva saptaviṃsatijaptaṃ toyam ity arghapātravidhiḥ / toyam atra sarvam eva hṛdayaṃ dravātma,",
  "GSP30partrvpu:1518": "aniyantritatvād asaṃkocadānāc ca / puṣpaṃ vyākhyātam / liṅgaṃ ca",
  "GSP30partrvpu:1519": "Q: ...yatra līnaṃ carācaram / [Mālinīvijayottara 18.3b]",
  "GSP30partrvpu:1520": "ity etad api nirṇītam eva / viśvātmani tattve āsikriyāyām adhikaraṇasya kartuś cāsanasya svātantryāt kalpyamānasya svātantryeṇa kalpyamānatvaṃ caturdaśena aukāreṇa,",
  "GSP30partrvpu:1521": "tasyaiva triśūlarūpatvād ity uktam eva / sṛṣṭir ādikṣāntatādātmyamayaṃ hṛdayaṃ śaktir guhyam iti vīratvam / ata eva āsanam api sarvaṃ tatraiva,",
  "GSP30partrvpu:1522": "ādhārādheyayoḥ parasparaikarūpatvāt / yathoktam",
  "GSP30partrvpu:1523": "%",
  "GSP30partrvpu:1524": "%[p.278]",
  "GSP30partrvpu:1525": "%",
  "GSP30partrvpu:1526": "Q: sarvabhūtastham ātmānam ... / [Bhagavadgītā 6.29a]",
  "GSP30partrvpu:1527_0": "ityādi / saṃpuṭīkaraṇaṃ sṛṣṭer ādikṣāntāyāḥ pratyekaṃ sarvaśaś ca hṛdayabījena /",
  "GSP30partrvpu:1527_1": "paratattva evollāsāt saṃhārāc ca na cānavasthety uktam eva / sṛṣṭeś ca saṃpuṭīkaraṇam",
  "GSP30partrvpu:1527_2": "ubhayasaṃghaṭṭakṣobhānandarūpam / tadutthadravyopayogo 'pi / ktvā atra śabdapratītipaurvāparyamātre /",
  "GSP30partrvpu:1527_3": "sarvatattvaiḥ suṣṭhv abhedena samyag anapāyitayā pūrṇatvam / sarvatra ca paramāṇāv",
  "GSP30partrvpu:1527_4": "api yad ā samantāt bharaṇaṃ sarvātmīkaraṇam,",
  "GSP30partrvpu:1528": "sarvair vā ghaṭasukhatiryaṅnaraviriñciviṣṇurudramantrasadāśivādipramātṛrūpair avayavamānair ahamekarasāvayavitvaṃ nirṇītam eva / ata eva viśiṣṭākṛtyāyudhādidhyānam atra noktam,",
  "GSP30partrvpu:1529": "tasya nirmeyatvāt / ārurukṣur etāvattrikārthābhilāṣukaś ca katham ārohatv iti cet kasyāyam arthibhāvaḥ / mā tarhi ārukṣat / siddhātantrādividhim",
  "GSP30partrvpu:1530": "eva tadāśayenaiva nirūpitataddhyānādisaṃkocam ālambatām / asaṃkocitānuttarapade hy anadhikṛta eva / eṣa eva sadodito yogaḥ / gandhapuṣpādi nirṇītam / yathāśabdaḥ sahārthe,",
  "GSP30partrvpu:1531_0": "tṛtīyā ca tatraivoktā / parayaiva hṛdayarūpayā pūjayet / katham / bhaktyā tādātmyānupraveśaprahvatātmanā /",
  "GSP30partrvpu:1531_1": "bhaktyā svayaṃkḷptena pūjyapūjakavibhāgena / pūjyo hi svayaṃ sṛjyate / sa paraṃ svatantracinmayatāparamārtha",
  "GSP30partrvpu:1531_2": "evānuttarasvātantryabalāt,",
  "GSP30partrvpu:1532": "na ghaṭādir iva jaḍa iti viśeṣo 'tra / tad uktaṃ śrīpratyabhijñāyām",
  "GSP30partrvpu:1533": "Q: svātantryāmuktam ātmānaṃ svātantryād advayātmanaḥ /",
  "GSP30partrvpu:1534": "Q: prabhur īśādisaṃkalpair nirmāya vyavahārayet // [Īśvarapratyabhijñākārikā 1.5.16]",
  "GSP30partrvpu:1535": "iti / bhaktyā ca lakṣaṇayā / pūjanena paraṃ tattvaṃ lakṣyate / sarvakriyāsv evaṃrūpatāpratyabhijñānam,",
  "GSP30partrvpu:1536": "upāyatvāt,",
  "GSP30partrvpu:1537": "lipyakṣarasyeva māyīyavarṇavyutpattau tasyāpi ca varṇavīryānupraveśa iva / ātmānaṃ nivedayet,",
  "GSP30partrvpu:1538": "anyasya nivedyasyābhāvāt / evaṃ ca ātmānam eva niḥśeṣeṇa niruttarapadaṃ vedayet / anuttarasattānusāreṇātra saṃbhāvanāyāṃ liṅ,",
  "GSP30partrvpu:1539": "satatam evaṃmayatvenaivāvasthiter iti hy uktam,",
  "GSP30partrvpu:1540": "upāsānusāreṇa tu niyogādāv api /",
  "GSP30partrvpu:1541": "%",
  "GSP30partrvpu:1542": "%[p.279]",
  "GSP30partrvpu:1543": "%",
  "GSP30partrvpu:1544": "evam ā samantāt sarvatra sadā yat khyātaṃ pāramārthikaśuddhaśivasvarūpaprathātmikā khyātir iti tad eva yajanam,",
  "GSP30partrvpu:1545_0": "parabhairavasaṃviddevatāyāḥ pūjanāt tayā ca tādātmyasamyaggamanarūpatākaraṇāt sarvatra",
  "GSP30partrvpu:1545_1": "ca parimitātmīyātmarūpasvatvanivṛttyā paripūrṇacidghanaśivaśaktyātmakātmīyarūpaparasvatvāpādanātma",
  "GSP30partrvpu:1545_2": "dānāc ca / etad eva agnikāryaṃ sarvavāsanābījānāṃ sarvapadārthendhanagrāsalāṃpaṭyajājvalyamāne",
  "GSP30partrvpu:1545_3": "śivasaṃghaṭṭakṣobhakṣubhitaparaśaktyaraṇisatatasamuditaparabhairavamahāmahasi sarvābhiṣvaṅgarūpamahāsnehājyaprājyapratāpe",
  "GSP30partrvpu:1545_4": "havanād antardāhāt / ayam eva agnikārye vidhir dīkṣāparyanto 'pi,",
  "GSP30partrvpu:1546": "nānyaḥ pṛthak kaścid iti tātparyam /",
  "GSP30partrvpu:1547": "svasvarūpaparijñānaṃ mantro 'yaṃ pāramārthikaḥ /",
  "GSP30partrvpu:1548": "dīkṣeyam eṣa yāgaś ca kriyeyam apy anuttaraḥ //",
  "GSP30partrvpu:1549_0": "ata eva prāg evoktaṃ yathānyatra mantropāsādikriyā uttareṇa jñānagranthenottīryate",
  "GSP30partrvpu:1549_1": "naivam iheti / yad uktam ``uttarasyāpyanuttaram'' iti sūtre tad evaitadantena granthena",
  "GSP30partrvpu:1549_2": "nirvyūḍhaṃ hṛdayasyaiva yāgadīkṣākriyārūpatvāt tasya cānuttaratvāt / śrīsomānandapādais",
  "GSP30partrvpu:1549_3": "tu sruksruvasaṃskārādi sarvaṃsahatvapratipādanenāpy akhaṇḍitatvābhiprāyeṇa nirūpitam /",
  "GSP30partrvpu:1549_4": "evamādāv aṅgahṛdbhedadhūlibhedādy api tadrūpaṃ yujyate na kiṃcid atra nāpy upapadyate",
  "GSP30partrvpu:1549_5": "nāpy asti nāpy adharaśāstrapātitvena tadupajīvakatvam iti nirṇītaprāyam eva /",
  "GSP30partrvpu:1550": "kim evamupāsāyāṃ bhavatīty avatarati /",
  "GSP30partrvpu:1551": "_____________________________________________________________",
  "GSP30partrvpu:1552": "ParTri 33ab:",
  "GSP30partrvpu:1553": "kṛtapūjāvidhiḥ samyak smaran bījaṃ prasiddhyati /",
  "GSP30partrvpu:1554": "_____________________________________________________________",
  "GSP30partrvpu:1555_0": "evam anavarataṃ vyavahāreṣv api bījaṃ smarann eva smaraṇād eva kṛtapūjāvidhiḥ prakarṣeṇānyakulaśāstrādiśaivavaiṣṇavāntaśāstrātirekeṇaiva",
  "GSP30partrvpu:1555_1": "bhagavadbhairavabhaṭṭārakarūpasamāvīṣṭo nijaparasaṃviccamatkāravaśavinirmitabhāvakriḍāḍambaro",
  "GSP30partrvpu:1555_2": "jīvanmukta eva prathamoktanayena bhavati ity anubhava evāyam āvartate na tv anyat",
  "GSP30partrvpu:1555_3": "kiṃcid iti smaraṇam uktam / śrīmataśāstreṣv evam eva / upāsakas tv ananupraviṣṭavīryasattāsārahṛdayo",
  "GSP30partrvpu:1555_4": "'pi kramapūjāmāhātmyād bījaṃ saṃyak smaran prāptahṛdayākhyatattvamantravīryaḥ prakarṣeṇa",
  "GSP30partrvpu:1555_5": "siddhyati kramapūjāmāhātmyād eva /",
  "GSP30partrvpu:1556": "%",
  "GSP30partrvpu:1557": "%[p.280]",
  "GSP30partrvpu:1558": "%",
  "GSP30partrvpu:1559_0": "tāratamyātiśayāt svayaṃ vā prasannagurubhaṭṭārakavadanakamalād vā mantravīryaṃ hṛdayātmakam",
  "GSP30partrvpu:1559_1": "āsādayati jīvanmuktaś ca bhavatīti yāvat / atra dvāraparivāragurupūjanaṃ guṇaṃ khaṇḍanāṃ",
  "GSP30partrvpu:1559_2": "vā na vahati tata eva bhaṭṭapādaiḥ nyarūpi / atra tu kulapārvāṇi pavitraṃ ceti samyaktvaṃ pūjāvidheḥ /",
  "GSP30partrvpu:1560": "yatrāntar akhilaṃ bhāti yac ca sarvatra bhāsate /",
  "GSP30partrvpu:1561": "sphurattaiva hi sā hy ekā hṛdayaṃ paramaṃ budhā //1 //",
  "GSP30partrvpu:1562": "rāsabhī vaḍavā vāpi svaṃ jagaj janmadhāma yat /",
  "GSP30partrvpu:1563": "samakālaṃ vikāsyaiva saṃkocya hṛdi hṛṣyati // 2//",
  "GSP30partrvpu:1564": "tathobhayamahānandasauṣumnahṛdayāntare /",
  "GSP30partrvpu:1565": "spandamānam upāsīta hṛdayaṃ sṛṣṭilakṣaṇam // 3 //",
  "GSP30partrvpu:1566": "dhyāyan smaran pravimṛśan kurvan vā yatra kutracit /",
  "GSP30partrvpu:1567": "viśrāntim eti yasmāc ca prollased dhṛdayaṃ tu tat // 4 //",
  "GSP30partrvpu:1568": "tad ekam eva yatraitaj jñānaṃ vaikalpikaṃ param /",
  "GSP30partrvpu:1569": "tattvāni bhuvanābhogāḥ śivādipaśumātaraḥ // 5 //",
  "GSP30partrvpu:1570": "svaṃ svaṃ vicitram evāntaḥsvarūpaṃ pāramārthikam /",
  "GSP30partrvpu:1571": "citrīkurvanta eṣanti tāṃ citraṃ saṃvidaṃ parām // 6 //",
  "GSP30partrvpu:1572": "daśādravyakriyāsthānajñānādiṣv api sarvaśaḥ /",
  "GSP30partrvpu:1573": "aśaṅkayaiva saṃkrāmaḥ pūjāsya satatoditā // 7 //",
  "GSP30partrvpu:1574": "kramapūjanamātraṃ ca kulaparvapavitrakaiḥ /",
  "GSP30partrvpu:1575": "sahātra pūjane proktaṃ samyaktvaṃ trikaśāsane // 8//",
  "GSP30partrvpu:1576": "yathoktam",
  "GSP30partrvpu:1577": "Q: dravāṇām iva śārīraṃ varṇānāṃ sṛṣṭibījakaṃ /",
  "GSP30partrvpu:1578": "Q: śāsanānāṃ trikaṃ śāstraṃ mokṣāṇāṃ bhairavī sthitiḥ //",
  "GSP30partrvpu:1579": "Q: upāsāyāḥ samāpattir vratānāṃ vīravṛttitā /",
  "GSP30partrvpu:1580": "Q: tathaiva parvamadhye tu kulaparvāṇi śāsane //",
  "GSP30partrvpu:1581": "Q: sarveṣāṃ cāpi yāgānāṃ pūraṇāya pavitrakam /",
  "GSP30partrvpu:1582": "Q: pavitrakaṃ na kurvanti catus trir dviḥ sakṛt tu ye //",
  "GSP30partrvpu:1583": "Q: kulaparva na jānanti teṣāṃ vīryaṃ na rohati /",
  "GSP30partrvpu:1584": "%",
  "GSP30partrvpu:1585": "%[p.281]",
  "GSP30partrvpu:1586": "%",
  "GSP30partrvpu:1587": "iti /",
  "GSP30partrvpu:1588": "[ . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ]",
  "GSP30partrvpu:1589": "evam anuttarasvarūpaṃ vistarato nirṇītam,",
  "GSP30partrvpu:1590_0": "yatra bhāvanādyanavakāśaḥ / prasaṃkhyānamātram eva dṛḍhacamatkāralakṣaṇahṛdayaṅgamatātmakapratipattidārḍhyaparyantam /",
  "GSP30partrvpu:1590_1": "yatropāyadhaureyadhārādharan nidhatte siddhiprepsuṣu tu yogo vaktavyaḥ / svātantryānīyamānāsv",
  "GSP30partrvpu:1590_2": "api dṛṣṭayogasiddhiṣu laukikaprasiddhiniyatyuttaratve 'pi pārameśavyavasthārūpaniyatyanatikramāt,",
  "GSP30partrvpu:1591": "yaduktaṃ śivadṛṣṭau",
  "GSP30partrvpu:1592": "Q: tathāpi citrakarmārtham upāyo vācya adarāt /",
  "GSP30partrvpu:1593": "iti / tatrāpi cānuttararūpasya nāsti khaṇḍanā kācit,",
  "GSP30partrvpu:1594": "dṛṣṭasiddhīpsāyatnasevātadāptitatphalaviśrāntyāder api paraikamayatvāt,",
  "GSP30partrvpu:1595": "kiṃ tu jīvanmuktāpekṣayā mandaśaktipāto 'sāv ucyeta apūrṇaprāyatvāt /",
  "GSP30partrvpu:1596": "taṃ yogamārgaṃ nirūpayituṃ granthaśeṣo 'vatarati /",
  "GSP30partrvpu:1597": "_____________________________________________________________",
  "GSP30partrvpu:1598": "ParTri 33cd33ef:",
  "GSP30partrvpu:1599": "ādyantarahitaṃ bījaṃ vikasat tithimadhyagam /",
  "GSP30partrvpu:1600": "hṛtpadmāntargataṃ dhyāyet somāṃśaṃ nityam abhyasyet // ParTri_33 //",
  "GSP30partrvpu:1601": "_____________________________________________________________",
  "GSP30partrvpu:1602_0": "etad eva hṛdayabījaṃ dīpakābhāvād gamāgamaśūnyatvāt satatoditatvāc cānādyantam /",
  "GSP30partrvpu:1602_1": "tad eva vikasat paripūrṇatvaṃ yātam / tithīnaṃ madhyagaṃ hṛdayatvāt / tad eva saṃkocavikāsadharmopacaritapadmabhāve",
  "GSP30partrvpu:1602_2": "kande guhye hṛdaiva dhyāyet / kiṃ cāsya dhyānam āha / somāṃśaṃ ṣoḍaśakalātmakaṃ kesararūpam",
  "GSP30partrvpu:1602_3": "abhitaḥ samantād asyet kṣipet paripūrṇacandrasyāsya hṛtkārṇikāniveśikalayā svasvadvādaśāntagam /",
  "GSP30partrvpu:1602_4": "puṣpādyudayasthānād āhṛtāmṛtasparśaḥ prodyannādānusāracumbikālakṣaṇakākacañcupuṭamudrāmudritaḥ",
  "GSP30partrvpu:1602_5": "punas tadupasṛtaśiśirāmṛtarasāsvādavikasvarahārdasomaprasarannādanirmathithasudhāpānapūritacandramāḥ",
  "GSP30partrvpu:1602_6": "punaḥ sūryakalodayamayo 'nackasakāramātraviśrānto romāñcastobhotpatanabāṣpakampastambhādyanugṛhītadeho",
  "GSP30partrvpu:1603": "'bhyāsaṃ kuryād iti bhaṭṭadhaneśvaraśarmā /",
  "GSP30partrvpu:1604": "%",
  "GSP30partrvpu:1605": "%[p.282]",
  "GSP30partrvpu:1606": "%",
  "GSP30partrvpu:1607": "ādyantarahitaṃ sakāramātraṃ ṣoḍaśākārāditithirahitaṃ kalāgrāsakrameṇa hṛdaye 'ntar nikṣipet nālikājalākarṣaṇavat /",
  "GSP30partrvpu:1608_0": "calanakampanaspandanasamāviṣṭamūlādhāratrikonabhadrakandahṛnmukhamudrāsu yugapad",
  "GSP30partrvpu:1608_1": "eva vilambitamadhyadrutataratadatiśayādidhārāprāptivaśagalitasūryasomakalājālagrāse",
  "GSP30partrvpu:1608_2": "ādyantarahitaṃ kṛtvā /",
  "GSP30partrvpu:1609_0": "ādyantābhyām etadbījaṃ mātṛkāpekṣayā aukārasakārābhyāṃ rahitaṃ viśleṣaṇayuktilabdhavīryaparicayaṃ",
  "GSP30partrvpu:1609_1": "dhruvaṃ visargātmakaṃ vikasatāṃ pañcadaśānāṃ tithīnāṃ yan madhyaṃ tithirahitam eva",
  "GSP30partrvpu:1609_2": "grastakālaṃ ṣoḍaśaṃ tato 'pi gacchati yat ``saptadaśī kalā'' ity uktam /",
  "GSP30partrvpu:1610_0": "somasya soḍaśātmakam āmṛtam aṃśaṃ hṛtkamale dhyāyet / tad eva nityam abhyasyed ity",
  "GSP30partrvpu:1610_1": "asmadguravaḥ / tathā hi sahomayā bhagavatyā saṃghaṭṭātmakasamāpattikṣobheṇa tattvanirmathanātmanā",
  "GSP30partrvpu:1610_2": "vartata iti somo bhaṭṭārakaḥ / tasya samagrabhavabhāvāvayavinaḥ paripūrṇāhamātmano",
  "GSP30partrvpu:1610_3": "'ṃśo nīlasukhādiḥ / tad evam abhyasyati svasvarūpāvartanasṛṣṭisaṃhārāvartacakrākṣamālikayā",
  "GSP30partrvpu:1610_4": "punaḥ punar āvartayatīti yat satyaṃ bhāvyate sa eva eṣa satatodito hṛdayajapaḥ / saṃbhāvanāyāṃ liṅ /",
  "GSP30partrvpu:1611_0": "anye tu hṛtsthānād dvādaśāntāntaṃ yaś cāraḥ ṣaṭtriṃśadaṅgulas tatra sūryarūpatayollāsya",
  "GSP30partrvpu:1611_1": "bahir ardhatuṭimātraṃ viśramya avināśy amṛtākhya vi sargarūpasomakalodaye sapādāṅguladvitayamātrāyāṃ",
  "GSP30partrvpu:1611_2": "tuṭau tuṭau pratyekaṃ candrakalāparipūraṇe pañcadaśyāṃ tuṭau pūrṇāyāṃ hṛtpadme pūrṇaś",
  "GSP30partrvpu:1611_3": "ca bhavati / ardhatuṭimātraṃ ca tatrāpi viśrāntiḥ / evaṃ ṣoḍaśatuṭyātmā ṣaṭtriṃśadaṅgulaś",
  "GSP30partrvpu:1611_4": "cāro bhavati ity avasthāyām ādyantarahitam anastamitatvāt vikasatsu dvitīyādiṣv antargataṃ",
  "GSP30partrvpu:1611_5": "somāṃśaṃ visargarūpaṃ hṛtpadmamadhye viśliṣya saptadaśātmakaṃ pariśīlanena dhyāyan",
  "GSP30partrvpu:1611_6": "kalāgrāsābhyāsaṃ kuryād ityādi samādiśan / sarvaṃ caitad yuktam eva mantavyam / atra",
  "GSP30partrvpu:1611_7": "cāvṛttyānantaṃ vyākhyānaṃ sūtratvād upapannam eva yata uktam",
  "GSP30partrvpu:1612": "``anantārthasūtraṇāt sūtram'' iti / ``triṃśikā cānuttarasūtram'' iti guravaḥ / evaṃ pūrveṣv api ślokasūtreṣu /",
  "GSP30partrvpu:1613": "%",
  "GSP30partrvpu:1614": "%[p.283]",
  "GSP30partrvpu:1615": "%",
  "GSP30partrvpu:1616": "kim ittham abhyāse sati bhavatīty āha",
  "GSP30partrvpu:1617": "_____________________________________________________________",
  "GSP30partrvpu:1618": "ParTri_34:",
  "GSP30partrvpu:1619": "yān yān kāmayate kāmāṃs tān tāñ cchīghram avāpnuyāt /",
  "GSP30partrvpu:1620": "asmāt pratyakṣatām eti sarvajñatvaṃ na saṃśayaḥ // ParTri_34 //",
  "GSP30partrvpu:1621": "_____________________________________________________________",
  "GSP30partrvpu:1622_0": "evamabhyāsād yad yat kāmayate tat tad acirād eva tathāvidhasarvamayahṛdayavīryasamucchalitecchāprasarāvaṣṭambhaviśeṣabalodyogasaṃrambhasotsāhaḥ",
  "GSP30partrvpu:1622_1": "punaḥ punas tatsthitirūḍhirūpābhyāsāt prāpnoti / kiṃ bahunā / sarvajñatvaṃ parabhairavātmakatvam",
  "GSP30partrvpu:1622_2": "anenaiva deheneti sarvam uktvopasaṃhriyate / paryante hi prasarasyopasaṃhāre viśrāntirūpākulasattāsādane",
  "GSP30partrvpu:1622_3": "bhairavatā ity uktam asakṛt /",
  "GSP30partrvpu:1623": "so 'yam upasaṃhāragranthaḥ",
  "GSP30partrvpu:1624": "_____________________________________________________________",
  "GSP30partrvpu:1625": "ParTri 35:",
  "GSP30partrvpu:1626": "evaṃ mantraphalāvāptir ity etad rudrayāmalam /",
  "GSP30partrvpu:1627": "etad abhyāsataḥ siddhiḥ sarvajñatvam avāpyate // ParTri_35 //",
  "GSP30partrvpu:1628": "_____________________________________________________________",
  "GSP30partrvpu:1629_0": "mantrāṇāṃ śāstrāntarīyāṇāṃ varṇānāṃ ca phalam evam avāpyate nānyathā / iti samāptau /",
  "GSP30partrvpu:1629_1": "rudrasya rudrāyāś ca yad yāmalaṃ saṃghaṭṭo nirvibhāgapraśnottararūpasvarūpāmarśanaprasarād",
  "GSP30partrvpu:1629_2": "ārabhya yāvad bahir anantāparigaṇanīyasṛṣṭisaṃhāraśatabhāsanaṃ yatrāntaḥ,",
  "GSP30partrvpu:1630": "tad etad akulopasaṃhṛtam eveti prasaṃkhyānanigamanam / ``etadabhyāsāt sarvajñatvam'' iti yogaphalanigamanam / satatoditaṃ hy etat sarvasyeti śivam /",
  "GSP30partrvpu:1631": "itthaṃ prapannajanatoddharaṇapravṛttaśrīmanmaheśvarapadāmbujacañcurīkaḥ /",
  "GSP30partrvpu:1632": "vṛttiṃ vyadhāt trikarahasyavimarśagarbhāṃ kāśmīrikāc cukhalakād adhigamya janma //1 //",
  "GSP30partrvpu:1633": "etāvad etad iti kas tulayet prasahya śrīśāṃbhavaṃ matam anargalitāś ca vācaḥ /",
  "GSP30partrvpu:1634": "etat tu tāvad akhilātmani bhāti yan me bhātaṃ tato 'tra sudhiyo na parāṅmukhāḥ syuḥ // 2 //",
  "GSP30partrvpu:1635": "ajñasya saṃśayaviparyayabhāgino vā jñānaṃ prakamparahitaṃ prakaroti samyak /",
  "GSP30partrvpu:1636": "rūḍhasya niścayavato hṛdayapratiṣṭhāṃ saṃvādinīṃ prakurute kṛtir īdṛśīyam //3//",
  "GSP30partrvpu:1637": "%",
  "GSP30partrvpu:1638": "%[p.284]",
  "GSP30partrvpu:1639": "%",
  "GSP30partrvpu:1640": "etāvadartharasasaṃkalanādhirūḍho dhārādhirūdhahṛdayo vimṛśed ato 'pi /",
  "GSP30partrvpu:1641": "yady uttaraṃ tad api naiva saheta nedaṃ sopānam etad amalaṃ padam ārurukṣoḥ //4//",
  "GSP30partrvpu:1642": "kasmīreṣu yaśaskarasya nṛpater āsīd amātyāgraṇīḥ śrīmān vallabha ity udāhṛtatanur yaḥ prāgryajanmā dvijaḥ /",
  "GSP30partrvpu:1643": "tasya svāṅgabhavaḥ prasiddhipadavīpātraṃ samagrair guṇaiḥ śrīśauriḥ śiśucandracūḍacaraṇadhyānaikaratnākaraḥ //5//",
  "GSP30partrvpu:1644": "śīlasyāyatanaṃ parasya yasaso jṛmbhāspadaṃ narmabhūr vātsalyasya samagralokakaruṇādharmasya janmasthitiḥ /",
  "GSP30partrvpu:1645": "śrīmadvatsalikābhidhā sahacarī tasyaiva bhaktyullasatprodriktāntaravṛtti śaṅkaranutau yasyā mano jṛmbhate //6//",
  "GSP30partrvpu:1646": "tasyaivātmabhavo vibhāvitajagatsargasthitiḥ śaṅkaradhyānārcāparicintanaikarasikaḥ karṇābhidhāno dvijaḥ /",
  "GSP30partrvpu:1647": "yo bālye 'py atha yauvane 'pi viṣayāsaktiṃ vihāya sthirām enām āśrayate vimarśapadavīṃ saṃsāranirmūlinīm //7//",
  "GSP30partrvpu:1648": "bhrātā mamaiva śivaśāsanarūḍhacittaḥ prepsuḥ parātmani manorathaguptanāmā /",
  "GSP30partrvpu:1649": "yaḥ śāstratantram akhilaṃ pravivektukāmaḥ prāptuṃ paraṃ śivapadaṃ bhavabhedanāya // 8//",
  "GSP30partrvpu:1650": "śivaśāstraikarasikaḥ padavākyapramāṇavit /",
  "GSP30partrvpu:1651": "rāmadevābhidhānaś ca bhūṣitottamajanmakaḥ // 9 //",
  "GSP30partrvpu:1652": "etatpriyahitakaraṇaprarūḍhahṛdayena yanmayā racitam /",
  "GSP30partrvpu:1653": "mārgapradarśanaṃ tat sarvasya śivāptaye bhūyāt //10//",
  "GSP30partrvpu:1654": "antarvedyām atriguptābhidhānaḥ prāpyotpattiṃ prāviśat prāgryajanmā /",
  "GSP30partrvpu:1655": "śrīkāśmīrāṃś candracūḍāvatāvair niḥsaṃkhyākaiḥ pāvitopāntabhāgān //11//",
  "GSP30partrvpu:1656": "%",
  "GSP30partrvpu:1657": "%[p.285]",
  "GSP30partrvpu:1658": "%",
  "GSP30partrvpu:1659": "tasyānvavāye mahati prasūtād varāhaguptāt pratilabdhajanmā /",
  "GSP30partrvpu:1660": "saṃsāravṛttāntaparāṅmukho yaḥ śivaikacittaś cukhalābhidhānaḥ //12//",
  "GSP30partrvpu:1661": "tasmād vivecitasamastapadārthajātāl labdhvāpi dehapadavīṃ parameśapūtām /",
  "GSP30partrvpu:1662": "prāptābhayo 'bhinavaguptapadābhidhānaḥ prāvesayat trikasatattvam idaṃ nigūḍham //13//",
  "GSP30partrvpu:1663": "ye tāvat pravivekavandhyahṛdayās tebhyaḥ praṇāmo varaḥ ke 'py anye praviviñcate na ca gatāḥ pāraṃ dhig etāñ jaḍān /",
  "GSP30partrvpu:1664": "yas tv anyaḥ pravimarśasārapadavīsaṃbhāvanāsusthito lakṣaiko 'pi sa kaścid eva saphalīkurvīta yatnaṃ mama //14//",
  "GSP30partrvpu:1665": "svātmānāṃ pravivektum apy alasatāṃ ye bibhrati prārthanā tān praty ātmakadarthanān na parataḥ kiṃcit phalaṃ soṣyate /",
  "GSP30partrvpu:1666": "viśvasyāsya viviktaye sthiradhiyo ye saṃrabhante punaḥ tān abhyarthayituṃ mayaiṣa vihito mūrdhnā praṇāmādaraḥ //15//",
  "GSP30partrvpu:1667": "bhrāmyanto bhramayanti mandadhiṣaṇās te jantucakraṃ jaḍaṃ svātmīkṛtya guṇābhidhānavasato baddhvā dṛḍhaṃ bandhanaiḥ /",
  "GSP30partrvpu:1668": "dṛṣṭvetthaṃ gurubhāravāhavidhaye yātānuyātān pasūn tatpāśapravikartanāya ghaṭitaṃ jñānatriśūlaṃ mayā //16//",
  "GSP30partrvpu:1669": "bahubhir api so 'ham eva bhramitas tattvopadeśakaṃmanyaiḥ /",
  "GSP30partrvpu:1670": "tattvam iti varṇayugam api yeṣāṃ rasanā na pasparśa //17//",
  "GSP30partrvpu:1671": "parameśvaraḥ prapannaproddharaṇakṛpāprayuktaguruhṛdayaḥ /",
  "GSP30partrvpu:1672": "śrīmān devaḥ śaṃbhur mām iyati niyuktavāṃs tattve //18//",
  "GSP30partrvpu:1673": "tattattvanirmalasthiti vibhāgihṛdaye svayaṃ praviṣṭam iva /",
  "GSP30partrvpu:1674": "śrīsomānandamataṃ vimṛśya mayā nibaddham idam //19//",
  "GSP30partrvpu:1675": "%",
  "GSP30partrvpu:1676": "%[p.286]",
  "GSP30partrvpu:1677": "%",
  "GSP30partrvpu:1678": "haṃho hṛccakracārapravicaraṇalasannirbharānandapūrṇā devyo 'smatpāśakoṭipravighaṭanapaṭujñānaśūlordhvadhārāḥ /",
  "GSP30partrvpu:1679": "cetovākkāyam etad vigatabhavabhayotpatti yuṣmāsu samyak protaṃ yat tena mahyaṃ vrajata kila hṛdi drāk prasādaṃ prasahya //20//",
  "GSP30partrvpu:1680": "vyākhyādikarmaparipāṭipade niyukto yuṣmābhir asmi gurubhāvam anupraviśya /",
  "GSP30partrvpu:1681": "vākcittacāpalam idaṃ mama tena devyās taccakracāracaturasthitayaḥ kṣamadhvam // 21//",
  "GSP30partrvpu:1682": "samāptam idaṃ paratriṃśikātattvavivaraṇam",
  "GSP30partrvpu:1683": "śatair ekonaviṃśatyā triṃśikeyaṃ vivecitā /",
  "GSP30partrvpu:1684": "sarveṣu trikaśāstreṣu granthīr nirdalayiṣyati //",
  "GSP30partrvpu:1685": "kṛtir abhinavaguptasya"
}