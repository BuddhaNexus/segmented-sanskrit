{
    "GSP30abhmal2u:0": "Abhinavagupta: Mālinīślokavārttika dvitīyaḥ kāṇḍaḥ",
    "GSP30abhmal2u:1_0": "evaṃ maheśvaro devo viśvātmatvena saṃsthitaḥ kramikajñānayogābhyāṃ dhāraṇābhir upāsyate //",
    "GSP30abhmal2u:1_1": "tattvakramaṃ gatadvaitamalamāyādijālakam aṣṭādaśe tat paṭale tattvaṃ samyag vibhāvyate //",
    "GSP30abhmal2u:1_2": "prāṇāyāmādikaṃ yatra heyam ity eva varṇyate na hi tasya parāṃ vittiṃ prati kācid",
    "GSP30abhmal2u:1_3": "upāyatā // antaḥ saṃvidi yan nirūḍham abhitas tat prāṇadhīvigrahe saṃcāryeta kathaṃ",
    "GSP30abhmal2u:1_4": "tatheti ghaṭatām abhyāsayogakramaḥ ye tv abhyāsapathena saṃvidam imāṃ saṃskartum",
    "GSP30abhmal2u:1_5": "abhyudyatās te kiṃ kutra kutaḥ kathaṃ vidadhatām ity atra saṃdihmahe // 2.4 //",
    "GSP30abhmal2u:2": "abhyāso hi punaḥ punar arthaḥ so 'pi ca dikkālapratibhedāt ābhāsetarayogasamuttho dehamanaḥprāṇākṣapathe syāt // 2.5 //",
    "GSP30abhmal2u:3_0": "prakāśaikaghane rūpe bhairavīye vivikṣavaḥ sakṛdvibhātavijñānaviśrāntyaiva susaṃsthitāḥ //",
    "GSP30abhmal2u:3_1": "atraivātaḥ paraṃ proktam aṅgaṃ sarvopakāri yat dhāraṇā api taddvāraniścitāḥ syus",
    "GSP30abhmal2u:3_2": "tathātmikāḥ nanv apratiṣṭhe kas tarke samāśvāsaḥ prakalpyatām kiṃ vā na bhavatāṃ",
    "GSP30abhmal2u:3_3": "tādṛg apratiṣṭhāhataṃ vacaḥ // 2.8 //",
    "GSP30abhmal2u:4_0": "tathā hy āgama evaikaṃ pramāṇam iti niścitaiḥ tadviruddhāgamavrāte sati niścīyatāṃ",
    "GSP30abhmal2u:4_1": "katham mahājanaprasiddhis tu tatra prāmāṇyakāraṇam apratiṣṭhā tadviruddhamahājanasusaṃbhavāt //",
    "GSP30abhmal2u:4_2": "2.10",
    "GSP30abhmal2u:5": "pratyakṣam api rucyādau dṛṣṭabādhakasaṃvidam uttarottaravijñānānavasthābhājanaṃ nanu // 2.11",
    "GSP30abhmal2u:6_0": "svasaṃvid api tatraiva bādhiteti kathaṃ kila vyavahāram ayaṃ kuryād bhedasaṃdhānapaṇḍitaḥ",
    "GSP30abhmal2u:6_1": "asmākaṃ tv apratiṣṭhānaṃ na kadācit kvacid bhavet yeṣāṃ sarvatra saṃpūrṇaḥ paro bhairavasāgaraḥ",
    "GSP30abhmal2u:6_2": "viśeṣatas tu tarkasya tān praty evāpratiṣṭhatā ye tarkārṇavatārāttaparamāmṛtasaṃvidaḥ //",
    "GSP30abhmal2u:6_3": "2.14",
    "GSP30abhmal2u:7_0": "tathā hi sarve tarkāṃśā anāmṛṣṭasvasaṃvidaḥ sarvatra paryantaphalaṃ na śivaṃ pratipedire //",
    "GSP30abhmal2u:7_1": "abhedasāraḥ sarvo hi śāstrārthas tatprapattaye yas tatrodbhāvito bhedas tatra mūḍhadhiyo",
    "GSP30abhmal2u:7_2": "ratāḥ tarkaś ca bhedavādāṃśayukticchedaikapaṇḍitaḥ nanv abhede 'pi tarkasya kā cid",
    "GSP30abhmal2u:7_3": "asty upayogitā paramādvayadṛṣṭau ca so 'pi naiva na saṃgataḥ",
    "GSP30abhmal2u:8_0": "ata eva parādvaitaṃ yad viśvānugrahātmakam tasyopāyaṃ paraṃ brūte hṛdayaṃ spandanātmakam //",
    "GSP30abhmal2u:8_1": "hṛdaye bodhamaye yaḥ svavimarśaḥ pūrṇaciccamatkāraḥ yugapad drāgiti haṭhato līnīkṛtaviśvataḥsphuraṇaḥ",
    "GSP30abhmal2u:8_2": "bhāvagrahādyacaramadaśāyor ullāsinirvṛtisupūrṇaḥ jagadānandamayo 'sau sāmānyaspanda",
    "GSP30abhmal2u:8_3": "ity uktaḥ sphuraṇaṃ hṛdayasya yat kila prakaṭam idaṃ visargadhāmnaḥ sad iti pratibhāti",
    "GSP30abhmal2u:8_4": "yāvatā trikaśaktau viśatīha tāvatā // 2.21 //",
    "GSP30abhmal2u:9": "tad idaṃ hṛdayaṃ nirucyate paramaṃ bhairavasaṃvidāmṛtam iṣidṛkkṛtiśaktiśūlagaṃ parame dhāmni visṛjyate tataḥ // 2.22 //",
    "GSP30abhmal2u:10_0": "parame bhagavatparātmani sphuritaṃ viśvam idaṃ cidātmakam śaktitrayaśūlagaṃ tataḥ",
    "GSP30abhmal2u:10_1": "śāmbhavabhūmivisargavartmanā tad atho sad iti pragīyate tad idaṃ pūrṇam ihāhamātmakaṃ",
    "GSP30abhmal2u:10_2": "hṛdayaṃ śivaśaktisaṃgamasphuraṇātmaiva sadāvabhāsate // 2.24 //",
    "GSP30abhmal2u:11_0": "iha sṛṣṭilayasthitikramāḥ śataśo vāpi sahasrakoṭiśaḥ pravibhānti sadātanātmanā haraviṣṇvambujahetusaṃcitāḥ",
    "GSP30abhmal2u:11_1": "iha tu puroktād yuktikalāpād yaḥ praviśet sadyo nāśaktaḥ taṃ prati śāktopāyapathena",
    "GSP30abhmal2u:11_2": "prakaṭīkriyate hṛdayaspandaḥ // 2.26 //",
    "GSP30abhmal2u:12": "triśūlaprāntagaprāṇapreraṇāvāptahṛtpathaḥ tadantarvarticiccandrakalāviśrāntitatparaḥ // 2.27",
    "GSP30abhmal2u:13_0": "jhaṭity evātha tadbhūmityāgena projjhya tā daśāḥ nirānandādikāḥ pañcabhūtamadhyavyavasthitāḥ",
    "GSP30abhmal2u:13_1": "tyajet pūrvāṃ parāṃ krāmet samyagviśrāntitatparaḥ yato nijānandamayī bhūmiḥ śāntapadānugā",
    "GSP30abhmal2u:13_2": "nirānandaparānandau puruṣājātasaṃgatau abhedabhinnabhogyaughajanitānandajṛmbhaṇāt //",
    "GSP30abhmal2u:13_3": "2.30",
    "GSP30abhmal2u:14": "mahānandasthitiḥ kāpi vāmācārā samullaset bhairavīyamahādhāmni svīkṛtāśeṣasaṃvidi // 2.31",
    "GSP30abhmal2u:15_0": "mahānandaś cidānandībhūya bhūyaḥ pravartate asmiṃs tu svīkṛtāśeṣadakṣavāmordhvagatrike //",
    "GSP30abhmal2u:15_1": "trike sarvātmanā dvaitādvaitasaṃgrahaṇātmani abhinnā vātha bhinnā vā bhinnābhinnā",
    "GSP30abhmal2u:15_2": "athāpi vā bhāvā nijādikānandadaśāpañcakayojitāḥ jāyante jagadānandasamuddāmadaśājuṣaḥ //",
    "GSP30abhmal2u:15_3": "2.34 //",
    "GSP30abhmal2u:16_0": "nijānandaḥ pramātraṃśamātraniṣṭhanibandhanaḥ śūnyatāmātraviśrānter nirānandātmikā",
    "GSP30abhmal2u:16_1": "sthitiḥ prameyapadaviśrānteḥ parānando 'py udety alam anantameyasaṃghaṭṭapūrṇe meye",
    "GSP30abhmal2u:16_2": "tu sarvataḥ pramāṇāc carvaṇāyogān mahānanda iti sthitiḥ samastamānameyaughakalanāgrāsakovidaḥ //",
    "GSP30abhmal2u:16_3": "2.37",
    "GSP30abhmal2u:17": "yadā viśrāntim abhyeti nirupādhisunirbharām tadā khalu cidānando yo jaḍānupabṛṃhitaḥ // 2.38",
    "GSP30abhmal2u:18_0": "na ca yatra sthitiḥ kāpi vibhaktā jaḍarūpiṇī yatra ko 'pi vyavacchedo nāsti yad viśvataḥ",
    "GSP30abhmal2u:18_1": "sphurat yad anāhṛtasaṃvitti paramāmṛtabṛṃhitam tad eva jagadānandadhāmāsmākaṃ gurur",
    "GSP30abhmal2u:18_2": "jagau // 2.40",
    "GSP30abhmal2u:19_0": "yatrāsti bhāvanādīnāṃ na mukhyā kāpi saṃgatiḥ tatra viśrāntir ādheyā hṛdayoccārayogataḥ //",
    "GSP30abhmal2u:19_1": "yā tatra samyag viśrāntis tat parādvaitam ucyate prāṇadaṇḍaprayogena pūrvāparasamīkṛteḥ //",
    "GSP30abhmal2u:19_2": "catuṣkikāmbujālambilambikāsaudhasiktabhūḥ bandhamokṣavibhāgena narād anyatra yoginā",
    "GSP30abhmal2u:19_3": "43",
    "GSP30abhmal2u:20": "anuttarasvabhāvena vāgvyāpārābhivartinā cidvimarśaparāhaṃkṛtpralayollāsayoginā // 2.44 //",
    "GSP30abhmal2u:21": "udyogavaśariktena saddvādaśakalātmanā sūryeṇābhāsite bhāve pūrite paricarcite // 2.45 //",
    "GSP30abhmal2u:22": "tadgrāsamantharavaśāḥ ṣoḍaśākhyakalājuṣā praviṣṭeṇa vibodhāgnau samyag visṛjatā kalāḥ // 2.46",
    "GSP30abhmal2u:23": "catasro jīvanīḥ prāptavisargāvikṛtasthiteḥ antaḥkṛtānantatattvakādikṣāntena sarvataḥ 47",
    "GSP30abhmal2u:24": "bhāvānāṃ bhāvatāsāravimarśābhāvahṛdyujā bahiḥprasavasadyogikulanetryadhiśāyinā // 2.48 //",
    "GSP30abhmal2u:25": "rudrayāmalabhāvena nityaṃ yā niṣṭhitaiva tām citprāṇaguṇadehāntaśaktisopānamālikām // 2.49",
    "GSP30abhmal2u:26": "visargena visṛjyātha spandanodaravartinā visargabhūmim āśliṣya matsyodaradaśājuṣam // 2.50",
    "GSP30abhmal2u:27": "sarvasarvagatāṃ sarvajīvanīṃ paramāṃ kalām triśūlabhuvam ākramya nāḍītritayasaṃgatām // 2.51",
    "GSP30abhmal2u:28": "vikasvarāṃ saṃkucitāṃ krameṇaikātmyam āśritām bhrūkuṭībindunādāntaśaktisopānamālikām // 2.52",
    "GSP30abhmal2u:29": "rāsabhīvaḍavāsrāvasasaṃkocavikāsikām muhur muhur līyamānasṛṣṭabhāvaughanirbharām // 2.53 //",
    "GSP30abhmal2u:30": "ekīkṛtamahāmūlaśūlavaisargikāspadām samagrabhāvabharaṇabhairavīyahṛdāśritām // 2.54 //",
    "GSP30abhmal2u:31": "sarvāpūraṇahevākasamarjitaparābhidhām ādyantarahitām enāṃ viśvapravaṇaśālinīm // 2.55 //",
    "GSP30abhmal2u:32_0": "hṛdbodhākāśaciccandracandrikāṃ tritayeśikām devīṃ prāpya na kiṃ nāma labhate lambhyaty",
    "GSP30abhmal2u:32_1": "api tad atra bhāvanādehagatopāyaiḥ pare sati yadaiṣa pravivikṣuḥ syād yogī tāvad",
    "GSP30abhmal2u:32_2": "prakampate // pūrvajanmaśatābhyastadehatādātmyaniścayaḥ jalapāṃsuvad ekatvaṃ manvānaś",
    "GSP30abhmal2u:32_3": "ciccharīrayoḥ // 2.58",
    "GSP30abhmal2u:33": "bhedākhyamāyārahite paripūrṇacidātmani praviśet prathamaṃ yāvat svabalākramaṇakramāt // 2.59",
    "GSP30abhmal2u:34_0": "bhaven nidrāsya sā dehāveśaśaithilyadāyinī kamprarūpaiva yāvan no rūḍhir jātā parātmani //",
    "GSP30abhmal2u:34_1": "etad avyaktaliṅgaṃ tannaraśaktiśivātmakam yatra viśvam idaṃ līnaṃ yad antaḥsthaṃ",
    "GSP30abhmal2u:34_2": "ca gamyate kiṃ cādhvajātam etad dehasthatayaiva pūrvanirṇītam tasyonmeṣavaśena sphuṭatāṃ",
    "GSP30abhmal2u:34_3": "yāyāt samāveśaḥ cittattvasya viśeṣaspandadaśāśālinaś cidānandaḥ śāktasamullāsabharād",
    "GSP30abhmal2u:34_4": "antaḥkṛtamantravīryaparasāraḥ naraśaktimayam idaṃ tadvyaktāvyaktaṃ bhavel liṅgaṃ",
    "GSP30abhmal2u:34_5": "siddhiphalaprasavarasaprasūnam iti kathyate śāstre // 2.64 //",
    "GSP30abhmal2u:35_0": "vyaktaliṅgaṃ tad uktaṃ tu yat kevalanarātmakam ekasya spandanasyeyaṃ tridhā bhedavyavasthitiḥ",
    "GSP30abhmal2u:35_1": "etalliṅgajñānapraviyuktahṛdā vṛthaiva hi bhajante bāhyasthaliṅgapūjāṃ prayāsamātraṃ",
    "GSP30abhmal2u:35_2": "phalāya na hi tat syāt // 2.66 //",
    "GSP30abhmal2u:36_0": "yad vyaktam ātmaliṅgākhyaṃ nararūpasamāśrayi dehābhedamaye bāhye viśvasmin bharite",
    "GSP30abhmal2u:36_1": "sati // samudeti mahānandabhūmau līnasya yoginaḥ tenādyaṃ liṅgam abhyeti saṃmukhīnatvam",
    "GSP30abhmal2u:36_2": "añjasā // atra liṅge sadā tiṣṭhet pūjāviśrāntitatparaḥ yadyoginīnāṃ hṛdayaṃ paramānandamandiram //",
    "GSP30abhmal2u:36_3": "2.69",
    "GSP30abhmal2u:37_0": "pūrvoktabījayonyaṃśavisargānandamandirāḥ yatra kāmapi tādātmyasampattiṃ cinvate budhāḥ //",
    "GSP30abhmal2u:37_1": "yatra prayāsavirahāt sarvo 'sau devatāgaṇaḥ ānandapūrṇe dhāmny āste nityoditacidātmakaḥ //",
    "GSP30abhmal2u:37_2": "yattadbhairavanāthasya saṃkocetarabhāsanam avidyamānasaṃkocavikāsasyāpi bhāsate //",
    "GSP30abhmal2u:37_3": "2.71 //",
    "GSP30abhmal2u:38": "yattatsamāptisaṃghaṭṭasamutthānandadhārayā avasiktam idaṃ viśvam apojjhati purāṇatām // 2.72",
    "GSP30abhmal2u:39_0": "tatra praveśane yatnaḥ kāryatvena prayāsakṛt yataḥ sadodito bhānuḥ kiṃ dīpena vicāryate //",
    "GSP30abhmal2u:39_1": "yadi svātmasthito yogī śivacitspandabhūmigaḥ yadi vā bāhyabhāvaughaviśeṣayoginīkulanandanaḥ",
    "GSP30abhmal2u:39_2": "ghaṭābhāve 'pi sāmānyaspandābhāsamayīṃ sthitim parabhairavamudrāṃ tām antarlakṣabahirdṛśam",
    "GSP30abhmal2u:39_3": "yad āśrayati śaivī sā parā devī tataḥ punaḥ svātantryahelānirmeye tattadarthakriyāmaye //",
    "GSP30abhmal2u:39_4": "bhāvaughe sotsukaunmukhyavimarśarasayogataḥ viśeṣaspandasadbhūmiṃ śaktiṃ saṃspṛśya",
    "GSP30abhmal2u:39_5": "vartate etenādhiṣṭhitā dhāmnā svamantrāstatprakāśane yānti svātantrayogitvaṃ vicitrāsvapi",
    "GSP30abhmal2u:39_6": "siddhiṣu hānādānatiraskāravṛttau rūḍhim upāgataḥ sarvabhāsanayogena bhāsamānaṃ cidātmanā //",
    "GSP30abhmal2u:39_7": "2.81 //",
    "GSP30abhmal2u:40_0": "abhedavṛttitaḥ paśyan dṛśyaṃ citicamatkṛteḥ arthakriyārthitādainyakāritāṃ kātarāṃ",
    "GSP30abhmal2u:40_1": "sthitm // vihāya yāvad āsīta tāvac chāṃbhavabhūmikām bhairavīm āviśaty eva parāṃ",
    "GSP30abhmal2u:40_2": "bhūmim ayatnataḥ // etadāviṣṭasaṃvitti sarvam eva nirīkṣyate prakāśarūpatākrāntaṃ",
    "GSP30abhmal2u:40_3": "caitanyaṃ hi prakāśate // 2.84",
    "GSP30abhmal2u:41": "na cāprakāśaṃ prākāśyayogād eti prakāśatām iti vistarataḥ pūrvaṃ prakāśitam idaṃ yataḥ // mahāsāhasasaṃyogavilīnākhilavṛttikaḥ puñjībhūtasvaraśmyoghanirbharībhūtamānasaḥ // 2.86 //",
    "GSP30abhmal2u:42_0": "akiṃciccintakaḥ spaṣṭadṛṣṭabhedojjhitasthitiḥ yāvad āsīta tāvat tu pūrvoktā eva bhūmayaḥ //",
    "GSP30abhmal2u:42_1": "sāṃmukhyaṃ yānti saṃsārasadmadāhaikahetavaḥ yaś ca divyo 'kṣasaṃghāto bhedarūḍhitirohitaḥ",
    "GSP30abhmal2u:42_2": "svātantryapoṣakakrīḍāmātropakaraṇātmakaḥ yadā nimīlanāvandhyas tiṣṭhaty ekaṃ kṣaṇaṃ",
    "GSP30abhmal2u:42_3": "tadā // taddvāroditasaṃbodhamahājvālāvilāpitam viśvam abhyeti paramānandasāgaraśāyitām //",
    "GSP30abhmal2u:42_4": "2.90 //",
    "GSP30abhmal2u:43": "tadrasāpānaviśrāntaḥ saṃviddevīḥ pratarpayan acirād eti maraṇajanmatrāsavihīnatām // 2.91",
    "GSP30abhmal2u:44": "āśyānabhāvaṃ hi gatā svasaṃviddehendriyajñeyamayatvam āptā yuktyā tu sā prāptavilīnabhāvāt saṃvidghanaṃ svaṃ vapur eva yāti // 2.92",
    "GSP30abhmal2u:45_0": "yuktyā yayaiva bāhyārthavivaśīkṛtacetasām vyutthitir jāyate saiva bhairavānandasaṃvidaḥ //",
    "GSP30abhmal2u:45_1": "tayaiva yoginīvaktrasaṃpradāyakramāptayā vidhūtakalmaṣāveśā tiṣṭhate cinmayī sthitiḥ //",
    "GSP30abhmal2u:45_2": "2.94",
    "GSP30abhmal2u:46_0": "vaktram īṣad yadā yogī vikāsayati saṃvidaḥ sarvā indriyanāḍyantaścakrākramaṇasaṃśrayāḥ //",
    "GSP30abhmal2u:46_1": "tadā vikāsaṃ grāhyārthabhedābhāvamayaṃ haṭhāt prayānti cidunmukhatvāt nīlapītādibhedavān //",
    "GSP30abhmal2u:46_2": "grāhyagrāhakasaṃbandhabhedaḥ sapadi bhidyate yoginīvaktrasaṃrūḍhasaṃpradāyakramāptayā //",
    "GSP30abhmal2u:46_3": "2.97",
    "GSP30abhmal2u:47_0": "sadyo 'nubhavadāyinyā mudrayā mudritākhilaḥ sarvādhiṣṭhātṛcidrūpasākṣādbhairavatandritaḥ",
    "GSP30abhmal2u:47_1": "sa yogī vismayāviṣṭo labhate svātmasaṃvidam tattaddṛśyodayāpāyayoge 'py anapayatsthiti //",
    "GSP30abhmal2u:47_2": "taḍāgavartinimnāmbu tannānyatra pravartate prayatnenāpi tanmātrapūraṇāya yad akṣamam //",
    "GSP30abhmal2u:47_3": "2.100",
    "GSP30abhmal2u:48_0": "yadā tvantaḥdvāravāridhārasaṃpūritaṃ rasāt bhaved bhaveyustatpūrṇāḥ pravāhāḥ sarvatomukhāḥ",
    "GSP30abhmal2u:48_1": "evaṃ svollāsarabhasāc caitanyaṃ pronmiṣatsvayaṃ avibhāgena bhāvāṃśān svātmābhedena",
    "GSP30abhmal2u:48_2": "bhāsayan mīlanāviṣayībhāvaṃ śrayed yadi muhūrtakaṃ māyāvigalanād bhūmir bhairavīyā",
    "GSP30abhmal2u:48_3": "virājate // 2.103",
    "GSP30abhmal2u:49_0": "vaikalpiko 'hyavacchedaḥ paścād yāṃ darśayed bhidām saiva māyā svatantrasya bhedadṛṣṭiprakāśinī",
    "GSP30abhmal2u:49_1": "unmeṣamātrarūḍhasya sā nirmūlā na saṃbhavet itthaṃ kiṃ bahunoktena naye 'nuttarātmani //",
    "GSP30abhmal2u:49_2": "2.105",
    "GSP30abhmal2u:50": "vastuto 'sti na kasyāpi yogāṅgasyābhyupāyatā",
    "GSP30abhmal2u:51": "svarūpaṃ hyasya nīrūpam avacchedavivarjanāt // 2.106 //",
    "GSP30abhmal2u:52": "upāya 'pyanupāyo 'syāyāgavṛttinirodhataḥ",
    "GSP30abhmal2u:53": "recanapūraṇair eṣā rahitā tanuvātanauḥ // 2.107 //",
    "GSP30abhmal2u:54": "tārayaty evam ātmānaṃ bhedasāgaragocarāt nimajjamānam apy etan mano vaiṣayike rase // 2.108",
    "GSP30abhmal2u:55_0": "nāntarārdratvam abhyeti niśchidraṃ tumbakaṃ yathā svaṃ panthānaṃ hayasyeva manaso",
    "GSP30abhmal2u:55_1": "ye nirundhate teṣāṃ tatkhaṇḍanayogād dhavaty unmārgakoṭibhiḥ kiṃsvid etad iti prāyo",
    "GSP30abhmal2u:55_2": "duḥkhe 'py utkaṇṭhate manaḥ // 2.110 //",
    "GSP30abhmal2u:56": "sukhād api virajyeta jñānād etad idaṃ [tv iti]",
    "GSP30abhmal2u:57": "tathāhi gurur ādikṣad bahudhā svakaśāsane // 2.111 //",
    "GSP30abhmal2u:58": "anādaraviraktyaiva galantīndriyavṛttayaḥ yāvat tu viniyamyante tāvat tāvad vikurvate // 2.112",
    "GSP30abhmal2u:59": "pratyāhāro 'pi nāmāyaṃ yo 'kṣajāle pravartyate bandhasyārūḍhavṛttes tad vajralepena bandhanam artheṣu tadbhogavidhau tadutthe",
    "GSP30abhmal2u:60": "\\ \\ duḥkhe sukhe vā galitābhiśaṅkam anāviśanto 'pi nimagnacittā",
    "GSP30abhmal2u:61": "\\ \\ jānanti vṛttikṣayasaukhyam antaḥ // 2.114 //",
    "GSP30abhmal2u:62_0": "saty evātmani citsvabhāvamahasi svānte tathopakriyāṃ tasmai kurvati tatpracāracature",
    "GSP30abhmal2u:62_1": "saty akṣavarge 'pi ca satsv artheṣu rasādiṣu sphuṭataraṃ yad bhedavandhyodayaṃ yogī",
    "GSP30abhmal2u:62_2": "tiṣṭhati pūrṇaraśmikhacitas tat tattvam ādīyatām // 2.115 //",
    "GSP30abhmal2u:63": "aviveka eva param iha saṃsāra iti pravādamātram aviveka eva hi paraṃ niḥśreyasalābhasopānam tyajāvadhānāni nanu kva nāma dhatse 'vadhānaṃ vicinu svayaṃ tat",
    "GSP30abhmal2u:64": "pūrṇe 'vadhānaṃ nahi nāma yuktaṃ",
    "GSP30abhmal2u:65": "nāpūrṇam abhyeti ca satyabhāvam // 2.117 //",
    "GSP30abhmal2u:66": "yatraivānandayogaḥ kvacana nanu bhavet tatra pūrṇaḥ svabhāvaḥ",
    "GSP30abhmal2u:67_0": "--- --- te veti tatra praśamapadam iyād yady ayaṃ bhedamohaḥ tajjñāne jāgradādāv",
    "GSP30abhmal2u:67_1": "api nikhilapade cinmahācakranātho yogī jāyeta nānāvyavahṛtapathago 'pyullasan mantravīryaḥ //",
    "GSP30abhmal2u:67_2": "2.118 //",
    "GSP30abhmal2u:68": "yathā hi kūpaṃ pracikīrṣur eva prāpte jale yāti kṛtitvam ekaḥ kaścit punar hastagatādi[vāri]mātrād",
    "GSP30abhmal2u:69": "itthaṃ paraprāptividhir vicitraḥ // 2.119 //",
    "GSP30abhmal2u:70": "anupāyam idaṃ tasmād upāyopeyayogataḥ bhedabandhād vimucyeta kathaṃ vetarathā janaḥ // 2.120",
    "GSP30abhmal2u:71": "anupāye 'pi caitasmin kiṃcit sāṃbandhyavṛttitaḥ",
    "GSP30abhmal2u:72": "upāyasyopadeśo 'yaṃ śāstre 'tra bahudhā kṛtaḥ // 2.121 //",
    "GSP30abhmal2u:73": "yathā lipyakṣarair bālāḥ satye varṇātmani sphuṭam praveśyante tathā mūḍhais tair aupāyikaiḥ kramāt // 2.122 //",
    "GSP30abhmal2u:74_0": "tadartham eva cādvaite paratattve 'pi sādaram pūjādhyānādi śāstre 'sminn ucitaṃ kiṃcid",
    "GSP30abhmal2u:74_1": "ucyate yat kiṃcin manasāhlādi yatra kvāpīndriyasthitau yojyate bodhasadbrahmadhāmni",
    "GSP30abhmal2u:74_2": "brahmabilātmani ātmānusārisadbhāvasamāveśadaśāśrayāt tattatparakuleśānaśakticakrārcanākrame",
    "GSP30abhmal2u:74_3": "prayāty evāprayatnena karaṇatvaṃ svabhāvataḥ // 2.125 //",
    "GSP30abhmal2u:75_0": "kṛtvādhāradharāṃ camatkṛtirasaprokṣākṣaṇakṣālitām āttair mānasataḥ svabhāvakusumaiḥ",
    "GSP30abhmal2u:75_1": "svāmodasaṃdohibhiḥ ānandāmṛtanirbharasvahṛdayānarghārghapātrakramāt tvāṃ devyā saha",
    "GSP30abhmal2u:75_2": "dehadevasadane devārcaye 'harniśam // 2.126 //",
    "GSP30abhmal2u:76_0": "evaṃ yatra kvacit tiṣṭhet svavimarśasvabhāvataḥ tatra śaktitrayāveśas tridhā tāvat",
    "GSP30abhmal2u:76_1": "prakāśate navadhā bhāsamānasya proktadvādaśacakrataḥ viśrāntir ekakṣaṇagā sāṣṭottaraśatasthitiḥ //",
    "GSP30abhmal2u:76_2": "2.128",
    "GSP30abhmal2u:77_0": "ekaiva śatasaṃkhyā ca sā sthitiḥ pravibhāvyate itthaṃ yat kiṃcanaitasya vacanaṃ yogino",
    "GSP30abhmal2u:77_1": "bhavet tad eva japayogāya jāyate 'nuttare pathi antarindhanasadbhāvam anapekṣyaiva",
    "GSP30abhmal2u:77_2": "nityaśaḥ // 2.130",
    "GSP30abhmal2u:78_0": "yo jvalaty akhilākṣaughaprasṛtāgraśikhāśataḥ tatraiva sarvabhāvānāṃ praveśaś ced",
    "GSP30abhmal2u:78_1": "vimṛśyate nūnaṃ jhaṭiti saṃpluṣṭasthūlarūpatayā haṭhāt yānti bodhamahājvālāprakāśaikyaṃ",
    "GSP30abhmal2u:78_2": "svarūpataḥ sa eṣa paramo homo bhairavīyakrame mataḥ // 2.132 //",
    "GSP30abhmal2u:79": "nijabodhajaṭharahutabhuji bhāvāḥ samyagsamarpitā yuktyā jahati bhedavibhāgaṃ nijaśaktyā taṃ samindhate yasmāt // 2.133 //",
    "GSP30abhmal2u:80_0": "yad eva svecchayā sṛṣṭisvābhāvyavaśataḥ puraḥ nirmimīte 'kṣaviṣayaṃ taddhyānāyāvakalpate //",
    "GSP30abhmal2u:80_1": "nirākāre hi ciddhāmni viśvākṛtimaye sati phalārthināṃ kācid eva dhyeyatvenākṛtiḥ",
    "GSP30abhmal2u:80_2": "sthitā // yathā hy abhedasaṃpūrṇe bhāve 'py udakam āharan anyākṛtyapahānena ghaṭam",
    "GSP30abhmal2u:80_3": "arthayate rasāt tathaiva parameśānaniyatipravijṛmbhaṇāt kācid evākṛtiḥ kāṃcit sūte",
    "GSP30abhmal2u:80_4": "phalavikalpanam // 2.137",
    "GSP30abhmal2u:81_0": "yas tu saṃpūrṇacidvṛttir na phalaṃ nāma vāñchati tasya viśvākṛti dhyānaṃ sarvadaiva",
    "GSP30abhmal2u:81_1": "vijṛmbhate kulayogina udriktabhairavīyarasāsavāt ghūrṇamānasya yaḥ kaścit ko 'py",
    "GSP30abhmal2u:81_2": "udeti yathā tathā // śarīragaḥ samāveśo modanadrāvaṇātmakaḥ sā svīkṛtajaganmudrā",
    "GSP30abhmal2u:81_3": "mudrā nairuttare mate // 2.140",
    "GSP30abhmal2u:82": "eṣa yogavidhiḥ ko 'pi kasyāpi hṛdi vartate",
    "GSP30abhmal2u:83": "yasya prasīdec ciccakraṃ drāg apaścimajanmanaḥ // 2.141 //",
    "GSP30abhmal2u:84_0": "lokenālokyamāno 'pi dehabandhavidhau sthitaḥ abhyeti yoge rūḍhe na kṣaṇāt kām api",
    "GSP30abhmal2u:84_1": "saṃvidam atraiva tv asmatpūrvācāryāṇāṃ dhiṣaṇā bhṛśam abhyamaṃsta bhavābhogavibhramāṇām",
    "GSP30abhmal2u:84_2": "asaṃnidhim vedasāṃkhyabhavedvādanyāyasaugatalaukikaiḥ pañcarātrakriyāśāstrasiddhāntādibhir",
    "GSP30abhmal2u:84_3": "alam // 2.144",
    "GSP30abhmal2u:85": "ucitocitavijñānakriyāṃśaparibhāvakaiḥ sarvaiḥ svaprakriyārūḍhais tais tair aucityayogataḥ yatra bījasamāvāpakhananādikriyākramaḥ akāri śāmbhavānekaśākhābhir yo 'tivistṛtaḥ // 2.146",
    "GSP30abhmal2u:86_0": "tasya cidbhairavataroḥ phalam etad anuttaram āśramasthitacaryādyair jaṭājālāñjanāntakaiḥ //",
    "GSP30abhmal2u:86_1": "kṛtair apy akṛtair vāpi yatra no labhyate bhidā tatraiva yoge viśrāntiṃ kurvatāṃ",
    "GSP30abhmal2u:86_2": "bhavaḍambaraḥ himānīva mahāgrīṣme svayam eva pralīyate alaṃ hi carvyamāṇe 'smin sarase",
    "GSP30abhmal2u:86_3": "saṃvidāsave // 2.149",
    "GSP30abhmal2u:87": "nissaranti mahollāsāḥ saṃkhyā yeṣu na vidyate teṣāṃ ca prakaṭīkārāḥ kṛtāḥ prāg eva vistarāt atrābhinavagupte tu tattve ke 'py eva niścitāḥ // 2.150 //",
    "GSP30abhmal2u:88": "ketakīkusumasaurabhe bhṛśaṃ \\ \\ bhṛṅga eva rasiko na makṣikā bhairavīyaparamādvayārcane",
    "GSP30abhmal2u:89": "\\ \\ ko 'pi rajyati na bhedamohitaḥ // 2.151 //",
    "GSP30abhmal2u:90": "nātra rūḍhasya kāryā syāc chuddhiḥ kācana kutracit aśuddhaṃ hi jagaty eva bhairavātmani kiṃ bhavet // 2.152 //",
    "GSP30abhmal2u:91": "aśuddhe 'pi ca bhūtaughe kena śuddhiḥ pratāyatām anavasthā bhaved itthaṃ vyarthānyonyāśritis tathā // 2.153 //",
    "GSP30abhmal2u:92_0": "aśuddhasya tirodhāne śuddhaṃ nāma pralīyate pratiyogikṛtaṃ tad dhi na svabhāvena",
    "GSP30abhmal2u:92_1": "nīlavat // ata eva na kaścid āgraho \\ \\ viṣayāṇāṃ grahaṇe 'py apohane parabhairavasaṃvidātmanaḥ",
    "GSP30abhmal2u:92_2": "\\ \\ svayam evocchalitā hi bhoktṛtā // 2.155 //",
    "GSP30abhmal2u:93": "sarvam atra vihitaṃ yato 'munā",
    "GSP30abhmal2u:94": "\\ \\ vartmanā sakalam eva yujyate mārgam evam apahastya kiṃcana \\ \\ kāpi naiva nanu yāti yuktatām // 2.156 //",
    "GSP30abhmal2u:95": "tathāhi dīkṣā nāmeyaṃ yā malānāṃ nikartanī sa bhedavādināṃ pakṣe kathaṃ nāmopapadyate // 2.157",
    "GSP30abhmal2u:96": "tathāhi yo malo nāma sa kathaṃ citsvabhāvakam ātmānam āvṛṇīte kva vibhor āvaraṇakriyā // 2.158",
    "GSP30abhmal2u:97_0": "na ca prakāśas tamasā jātu saṃvriyate yataḥ prakāśodaya evāyaṃ dhvāntadhvaṃsakriyātmakaḥ //",
    "GSP30abhmal2u:97_1": "kiṃ cāvaraṇam uktaṃ hi raśmyāder gatidharmiṇaḥ pratīghātātmakaṃ tat kiṃ vibhor agatidharmiṇaḥ",
    "GSP30abhmal2u:97_2": "api vā jñeyatāmātratirodhānaṃ hi saṃvṛteḥ paṭādinā ghaṭādeḥ syān na svarūpānyathāsthitiḥ //",
    "GSP30abhmal2u:97_3": "na cātmānaś cidātmatvāj jñeyatvam adhiśerate tadāvaraṇam eṣāṃ tu śabdeṣv api na śobhate //",
    "GSP30abhmal2u:97_4": "nanv īśvarasya te jñeyā aṇavaḥ katham īdṛśam cidātmakaṃ hi na jñeyaṃ cidātmatvatirohiteḥ //",
    "GSP30abhmal2u:97_5": "saṃvij jñeyeti śabdo 'yaṃ vandhyā me jananītyadaḥ",
    "GSP30abhmal2u:98": "vākyaṃ smarayatīva svaṃ svātmasabrahmacāri yat // 2.164 //",
    "GSP30abhmal2u:99_0": "kiṃceśvarasya sārvajñyaṃ tāvatā pratihanyate āvṛtān vetti nāṇūn yan na tv eṣāṃ kācana",
    "GSP30abhmal2u:99_1": "kṣatiḥ nanv anāvaraṇe nīle jñātur āvaraṇe sati na darśanaṃ tathā bādhā na sarvajño",
    "GSP30abhmal2u:99_2": "malāvṛtaḥ // 2.166",
    "GSP30abhmal2u:100_0": "maivaṃ tatra hi dṛgraśmīn gacchataḥ pratihanti tat paṭādi na tu vijñātur asty āvaraṇasaṃbhavaḥ",
    "GSP30abhmal2u:100_1": "malaś cāvyāpako vyāptur āvāraka iti sphuṭam ghaṭe 'pi vyomni saṃdadhyād aśūnyatvaṃ",
    "GSP30abhmal2u:100_2": "svarūpataḥ ātmanaś cādhikāryatvān malaḥ kiṃcitkaro na cet katham āvaraṇāyaiṣa śakto",
    "GSP30abhmal2u:100_3": "nanu ca bhoḥ kimu malasadbhāvamātraṃ hi tasyāvaraṇam ucyate malena sadvitīyo 'ṇur",
    "GSP30abhmal2u:100_4": "āvṛtaḥ paribhāṣyate // 2.170",
    "GSP30abhmal2u:101": "hantānena nayenaiṣa śivam uktātmanām api sthitam āvaraṇaṃ satyaṃ malasadbhāvamātrataḥ // 2.171",
    "GSP30abhmal2u:102": "kiṃcāvṛto malenātmā malam eva na vetti kim tadasaṃvedane tasya kiṃ malāntaram ucyate // 2.172",
    "GSP30abhmal2u:103": "nanv ataḥ kiṃ malaṃ vettu tarhi vidyākale vinā sarvajñatvaṃ bhavet tac ca malaṃ viditam eva sat // 2.173 //",
    "GSP30abhmal2u:104": "jahātv ātmābhyupāyais tais tair vicitraiḥ prakalpitaiḥ kiṃcāvaraṇam etena yasyātmani bhavet tataḥ // 2.174 //",
    "GSP30abhmal2u:105_0": "ghaṭādau jñātṛkartṛtve katham asya bhaviṣyataḥ nanu vidyākale kiṃcijjñatvakartṛtvapade",
    "GSP30abhmal2u:105_1": "smṛte itthaṃ vimūḍhamatayo vañcyante na tu paṇḍitāḥ jaḍasvabhāvā māyaiṣā tatsūtiś",
    "GSP30abhmal2u:105_2": "ca kalādikaḥ // acidātmā kathaṃkāraṃ cidabhivyañjanakṣamaḥ abhivyaktā ca cidvibhvī",
    "GSP30abhmal2u:105_3": "kiṃcittvādiviśeṣaṇaiḥ // viśeṣyatāṃ kathaṃ nāma sāṃśavastūcitaṃ hi tat nanu devaḥ",
    "GSP30abhmal2u:105_4": "kalāvidyākaraṇo vyañjayec citam // vyanaktu sarvato hanta nāsyāśaktir athāgrahaḥ",
    "GSP30abhmal2u:105_5": "male sadātane cāsya kathaṃ muktir bhaviṣyati roddhrī śaktir malasyāsti sā ca kvāpi",
    "GSP30abhmal2u:105_6": "nivartate kvāpi pravartate ceti dhig idaṃ mūḍhabhāṣitam jaḍānāṃ ko 'nusandhiḥ syāt",
    "GSP30abhmal2u:105_7": "taṃ vinaitat kathaṃ bhavet atha tatrāpi devasya hetutābhyupagamyate kiṃ nimittam",
    "GSP30abhmal2u:105_8": "asau devas tāṃ śaktiṃ saṃpravartayet pravartitāṃ vā kiṃ nāma tāṃ nivartayate punaḥ //",
    "GSP30abhmal2u:105_9": "2.182 //",
    "GSP30abhmal2u:106_0": "svātantryād iti cet pūrṇaṃ tad evāśrīyate na kim malasya dhvāntarūpasya na ca pāko",
    "GSP30abhmal2u:106_1": "'pi kaścana sa hy anyatādānayogād dhanty amuṣya dhruvātmatām etena malasaṃbandhād",
    "GSP30abhmal2u:106_2": "īśvarecchāpracoditaḥ bhogalobhakathāviṣṭaḥ paśuḥ sṛṣṭyānugṛhyate iti yad bhaṇyate",
    "GSP30abhmal2u:106_3": "mūlahataṃ taj, janitaṃ tataḥ svātmapracchādanakrīḍāmātram eva malaṃ viduḥ svatantro",
    "GSP30abhmal2u:106_4": "hi vibhuḥ kiṃcit kiṃ na svātmani bhāsayet yac ca karmāpi nāmeṣṭaṃ tattāvat pravicāryatām",
    "GSP30abhmal2u:106_5": "tathāhi karmasaṃbandhe sthite 'pi katham īdṛśaḥ mahāpralaya ucyate mahāsṛṣṭiś ca",
    "GSP30abhmal2u:106_6": "vā katham nanv īśvarecchayā tatra karmāyāti niruddhatām // karmaudāsīnyayogena karmāntaram",
    "GSP30abhmal2u:106_7": "apekṣatām īśvaro 'tha navā pūrvapakṣe saṃbhava eva ca // 2.189",
    "GSP30abhmal2u:107_0": "nasaṃbhave sa kutrāṃśe caiśvaryam adhigacchatu karmataḥ sarvam evedaṃ syāt sṛṣṭipralayādikam",
    "GSP30abhmal2u:107_1": "atha karmānapekṣo vā karmaṇāṃ rodhanaṃ tataḥ sadā niruddhāny eveśaḥ karmāṇi kurutāṃ",
    "GSP30abhmal2u:107_2": "vibhuḥ nanu teṣāṃ svabhāvo 'yaṃ yadbhogaprasavātmatā kathaṃ svabhāva eṣa syād yaḥ",
    "GSP30abhmal2u:107_3": "paropādhitāṃ gataḥ anapekṣo hi bhāvānāṃ svabhāvaḥ karmaṇāṃ tataḥ īśaiṣaṇānapekṣāṇāṃ",
    "GSP30abhmal2u:107_4": "yadrūpaṃ tatsvakaṃ vapuḥ kiṃ ca pralayalīnāni karmāṇi sthitibhāñjy api kiṃ prabodhayate",
    "GSP30abhmal2u:107_5": "devaḥ kiṃ nu dṛ[sṛ]ṣṭair hi taiḥ kṛtam // 2.194 //",
    "GSP30abhmal2u:108_0": "malapākāya cet so 'pi sudūram apasāritaḥ kiṃ cātmā vibhur evaiṣa sa kiṃ nāma karoti",
    "GSP30abhmal2u:108_1": "hi iti pūrvaṃ vicāraś ca vistareṇa prapañcitaḥ mṛddaṇḍacakrasūtreṣu dhīmān karteśvaraḥ",
    "GSP30abhmal2u:108_2": "sthitaḥ kumbhakārasya kartṛtvaṃ kutrāṃśe nv avatiṣṭhatām akṛṣṭapacyabījeṣu prarohaprasavādike //",
    "GSP30abhmal2u:108_3": "2.197",
    "GSP30abhmal2u:109_0": "pūrvaṃ karotu hetutvaṃ na sasyeṣv iti ko nayaḥ idaṃ duṣkṛtam etac ca sukṛtaṃ phalabhedataḥ",
    "GSP30abhmal2u:109_1": "iti yat pravibhaktaṃ kiṃ tatrāsyecchaiva jṛmbhate svatantro yady asau kasmāt parapīḍākārīṃ",
    "GSP30abhmal2u:109_2": "nijām // 2.199 //",
    "GSP30abhmal2u:110_0": "icchāṃ gṛhṇāti yo nityaṃ karuṇārasanirbharaḥ nanu svabhāvāttattādṛk karmātaḥ phaladāyakam",
    "GSP30abhmal2u:110_1": "prāyaścittādikaraṇāc chāmyec ceti vicārayan devas tathaiva tanute śāstraṃ citropadeśakam //",
    "GSP30abhmal2u:110_2": "śaivaṃ, svabhāva edādṛk karmaṇām iti ko nayaḥ",
    "GSP30abhmal2u:111": "bījam aṅkurasaṃsūtisvabhāvam iti mādṛśaḥ // 2.202 //",
    "GSP30abhmal2u:112_0": "pūrvavṛddhavyavahṛter vijñātuṃ prabhaviṣṇavaḥ īśvaras tu nijecchayā vinā na hi kadācana //",
    "GSP30abhmal2u:112_1": "avalokitavān karmaphalavaicitryacāturīm tasmād devaḥ sarvakartā yadi syāt kartāraḥ",
    "GSP30abhmal2u:112_2": "syur nātmavargāḥ kathaṃcid no kartāras te 'pi cet karmavandhyān uddiśyainān sarvakartā",
    "GSP30abhmal2u:112_3": "na devaḥ itthaṃ ca bhedadṛṣṭyedaṃ karma nāma na mu[yu]ktimat",
    "GSP30abhmal2u:113": "etāvān atra saṃkṣopo vyāso 'nyatra tu darśitaḥ // 2.205 //",
    "GSP30abhmal2u:114_0": "saṃvedanātmako deva ekas tasmāt svataḥ khalu sarvakartā sa vaicitryāt karmayogīti",
    "GSP30abhmal2u:114_1": "bhaṇyate māyā ca nāma viśvasya yā kāraṇam iti sthitā sā dharaṇyantatattvāṃśagarbhā",
    "GSP30abhmal2u:114_2": "nityā yadi sphuṭam pralayo na kadācit syān nanu sa vyaktibhāvataḥ vyaktiṃ nāma na",
    "GSP30abhmal2u:114_3": "jānīmo vijñānaṃ grāhyatā yataḥ tadīśvaraparajñānagrāhyatāsti sadātanī tasyām avidyamānāyām",
    "GSP30abhmal2u:114_4": "īśvaraḥ kāraṇaṃ kutaḥ // 2.209",
    "GSP30abhmal2u:115_0": "sphuṭaṃ prakurute kumbhaṃ tadvad īśe bhaviṣyati maivam antarbahīrūpakaraṇapravibhedataḥ //",
    "GSP30abhmal2u:115_1": "sphuṭāsphuṭādivijñānaṃ yuktaṃ kumbhakṛti sphuṭam īśvarasya sphuṭodārapūrvavijñānaśālinaḥ //",
    "GSP30abhmal2u:115_2": "ko na jñāto bhaved bhāgo yatrāpi vyaktyapekṣitā satkāryavādināṃ deśe kāraṇe 'pi sphuṭaṃ",
    "GSP30abhmal2u:115_3": "sthitam viśvam ityapi māyāyāṃ sphuṭaṃ syād asamañjasam vyāpakāś ca śivātmānas tattvaiḥ",
    "GSP30abhmal2u:115_4": "sākaṃ parasparam kathaṃ ca nāma vidyantāṃ vyāpakatvatirohiteḥ vikāsaḥ paramo vyāptiḥ",
    "GSP30abhmal2u:115_5": "saṃvido bheda ucyate // māyīyaṃ kañcukavrātaṃ yathā karaṇasaṃcayaḥ vicāritaḥ pūrvam",
    "GSP30abhmal2u:115_6": "eva kāryavargaś ca carcitaḥ // yāvac chivapadādhyāsavandhyaṃ viśvaṃ na visphuret",
    "GSP30abhmal2u:115_7": "tatsvātantryakathāmātram etad ity avadhāryatām evaṃ malādyabhāve hi kā dīkṣā ko hi",
    "GSP30abhmal2u:115_8": "dīkṣakaḥ dīkṣāpātraṃ ca ko vā syād iti kiṃcin na yujyate śiṣye 'dhvany anale kumbhe",
    "GSP30abhmal2u:115_9": "maṇḍale srukkarādike samastādhvakṛto nyāsaḥ kathaṃ vāpy upapadyatām nahi tāvanta",
    "GSP30abhmal2u:115_10": "eva syur nanu saṃkalpanāvaśāt śodhyaśodhakabhāvo 'yaṃ sarva evodito nanu // 2.219",
    "GSP30abhmal2u:116_0": "kalpitaṃ cet phalet satyaṃ manorājyārjitaśriyaḥ jayanti nākasāmrājyalābhaviśrāntiyogataḥ //",
    "GSP30abhmal2u:116_1": "kiṃ nāma balavadrūpasaṃkalpapathavartinaḥ phalanti na tathā bhāvā dhyānādiviṣanāśavat //",
    "GSP30abhmal2u:116_2": "2.221",
    "GSP30abhmal2u:117_0": "saṃkalpadārḍhyam ity eva dhyānaṃ saṃśayarūṣitam dhyānaṃ ca na phaled eva svayaṃ pakṣadvayāgrahāt",
    "GSP30abhmal2u:117_1": "hanta saṃkalpanāyogād yadi jāyeta tatphalam kim asaṃvinmayān bhāvān bāhyān kāṃścit",
    "GSP30abhmal2u:117_2": "abhīpsasi saṃkalpenaiva saṃskāraḥ kuṇḍāgniguruśiṣyagaḥ sa eva ca phalābhāsī tatsaṃvid",
    "GSP30abhmal2u:117_3": "avaśiṣyate // saṃvidaś ca svatantrāyās tathārūpāvabhāsanam dīkṣeti kila mantavyaṃ",
    "GSP30abhmal2u:117_4": "muñcyante jantavo yayā ata eva tilājyādeḥ svarūpe grahaṇe mitau kramo vā niyamo neha",
    "GSP30abhmal2u:117_5": "kaścic chāstre nirūpitaḥ // nanu mantreṣu kiṃ nāma niyamaḥ sarvavarṇabhāk rūpaṃ paraṃ",
    "GSP30abhmal2u:117_6": "hi kathitaṃ dīkṣāpi na tathā katham evam evārṇadāhasya yadbhavatsaṃmataṃ hitam kiṃ",
    "GSP30abhmal2u:117_7": "tu tāvati ye rūḍhiṃ na prāptās tān prati dhruvam māntro 'yaṃ niyamaḥ prokta upayogaṃ",
    "GSP30abhmal2u:117_8": "ca gacchati pratibuddhā hi te mantrā vimarśapathavartinaḥ svatantrasyaiva ciddhāmna",
    "GSP30abhmal2u:117_9": "svātantryāt kartṛtāmayāḥ mantrā viśanty evācāryaṃ taṃ tādātmyaniyogataḥ svatantrīkurvate",
    "GSP30abhmal2u:117_10": "yānti karaṇāny api kartṛtām itthaṃ dīkṣādividhaye ye 'py anye vidhayo matāḥ kiṃ nāma",
    "GSP30abhmal2u:117_11": "kurvatāṃ kṛtyaṃ niṣedhaṃ tv api vā katham te 'py atraivopapadyante tat sarvaṃ vihitaṃ",
    "GSP30abhmal2u:117_12": "tv iha // 2.232 //",
    "GSP30abhmal2u:118_0": "sarvaṃ caitad amutraiva pratiṣiddhaṃ yataḥ sphuṭam pratiṣedhe darśite 'sya kiṃ cādvaitapathāśritaḥ",
    "GSP30abhmal2u:118_1": "pratiṣedho 'pi vihitaḥ so 'pi ca pratiṣidhyate itthaṃ svasaṃvidambhodhiḥ svātmani",
    "GSP30abhmal2u:118_2": "procchalaty alam // 2.234 //",
    "GSP30abhmal2u:119_0": "itthaṃ ca viśvam evedaṃ jagadānandasundaram tadvipakṣaṃ ca bhedāṃśam itthaṃ kṣapayatetarām",
    "GSP30abhmal2u:119_1": "parameśamukhodbhūtajñānacandrasya sarvataḥ tāvatā svaprabhābhārabhāsvarāḥ sumarīcayaḥ //",
    "GSP30abhmal2u:119_2": "2.236",
    "GSP30abhmal2u:120": "śivacandrāṃśusaṃghātapātamātravilāpitaḥ samastabhāvaśītāṃśukālakūṭo rasāyate // 2.237 //",
    "GSP30abhmal2u:121_0": "tatrāniśaṃ nimajjantas tadrasāpānaghūrṇitāḥ tadrasībhūya tiṣṭhāmaḥ śuddhās tāpatrayojjhitāḥ",
    "GSP30abhmal2u:121_1": "parameśamukhaṃ tu śaktir uktā bhavatīcchā nanu sodbhavaṃ gatā pratipadyata īśvarādibhinnasthitivijñānaśaśāṅkaśaktivṛttam",
    "GSP30abhmal2u:121_2": "śaśinaḥ kila tasya sarvato yaḥ paripūrṇaḥ prasṛto marīcipuñjaḥ iyam eva hi sā kriyātmikoktā",
    "GSP30abhmal2u:121_3": "parameśasya jaganmayī svaśaktiḥ // 2.240 //",
    "GSP30abhmal2u:122": "tad idaṃ trikaśaktinirbharaṃ paramaṃ bhairavam eva jṛmbhate na tu tadvyatireki saṃbhavet svavijṛmbhā vijayo 'sya kīrtitaḥ // 2.241 //",
    "GSP30abhmal2u:123": "tata eva jagaj jayanty amī sphuṭam arthaḥ prakaṭo 'pi yujyate naḥ bahuvācakayoga īdṛśaṃ tat paripūrṇatvam amuṣya vākyabhedam // 2.242 //",
    "GSP30abhmal2u:124": "ity eka eva śloko 'yaṃ cidātmā bhairavaḥ svayam",
    "GSP30abhmal2u:125": "samastabhāvasaṃdarbhanirbharo vyākṛtaḥ sphuṭam // 2.243 //",
    "GSP30abhmal2u:126_0": "saṃsāragaranāśāya tārkṣyādhiṣṭhitadṛṣṭayaḥ viṣam evopayuñjānāḥ prāpnuvanty amṛtīṃ",
    "GSP30abhmal2u:126_1": "sthitim iti darśitam etāvat svaprakāśasvasaṃvidā siddhaṃ tadvyatirekeṇa na kiṃcid",
    "GSP30abhmal2u:126_2": "eva kalpate // 2.245",
    "GSP30abhmal2u:127_0": "yāvatsvasaṃvidviśrāntaṃ yat tāvat tat sad eva hi kālāntaravyapekṣe hi satyatvaṃ syān",
    "GSP30abhmal2u:127_1": "na kutracit saṃvidaḥ kālayogaś ca vistareṇa nivāritaḥ tat svasaṃvid yathā deśaṃ vitared",
    "GSP30abhmal2u:127_2": "vartate tathā tathā saṃvidy akṣamayyāṃ nikaṣāśmani ropitam na yat tat saṃśayāyaiva",
    "GSP30abhmal2u:127_3": "śāstre 'py uktam avastu tat // 2.248 //",
    "GSP30abhmal2u:128_0": "svasaṃvid anupārohi pralāpān na viśiṣyate tac cchāstraṃ prakriyā sā ca yat saṃvidi",
    "GSP30abhmal2u:128_1": "vivartate hṛdayāj jagato jātāḥ sarvasyaite kṣayodayāḥ svapnasyeva suṣuptākhyāt svasaṃvicchāstracarcitāḥ",
    "GSP30abhmal2u:128_2": "rūpālokamanaskārasāmagrī saṃhṛtiḥ sthitiḥ sṛṣṭir nimeṣonmeṣau ca satāṃ saṃkocakalpanam //",
    "GSP30abhmal2u:128_3": "ityādikā mātṛmeyamānarūpā sthitiḥ sadā svasaṃvidaḥ supūrṇāyāḥ prapañcaracanā svayam //",
    "GSP30abhmal2u:128_4": "2.252",
    "GSP30abhmal2u:129": "sarvasarvātmadigdeśakālākārā svayaṃ hi sā satyamithyātvanirṇītis tata eva hi jāyate // 2.253",
    "GSP30abhmal2u:130": "ācāryotpaladevo 'pi tadetadupadiṣṭavān bahiḥ sadasadātmāpi svasaṃvidi madīyadṛk // 2.254 //",
    "GSP30abhmal2u:131": "paśyatv iti svatantrasya niyatiḥ sendriyābhidhā saiva rūdhā śivād ā ca krimeḥ svāṃ saṃvidaṃ śritā // 2.255 //",
    "GSP30abhmal2u:132_0": "tad eva deve saṃsāraḥ sa śivaḥ parameīŭvaraḥ tatra viśrāntim āpanno mukta ity abhidhīyate",
    "GSP30abhmal2u:132_1": "etatprasādāj jīvanti brahmādyāḥ sthāvarāntakāḥ aviluptā sadā seyaṃ saṃvittir iti",
    "GSP30abhmal2u:132_2": "gṛhyatām vibhānty api hi sā devī na tayā rahitaṃ kvacit ātmānaṃ sādhayet kvāpi kvāpi",
    "GSP30abhmal2u:132_3": "dūṣayate kvacit anyathaiva sthāpayate na ca yāti vikāritām sādhandūṣaṇānyatvavandhyāpi",
    "GSP30abhmal2u:132_4": "parameśvarī // 2.259",
    "GSP30abhmal2u:133_0": "bhāsate ca tathātvena tat svatantrā sphuṭā hi sā śrīmān maheśvaro devaḥ pūrveṣām",
    "GSP30abhmal2u:133_1": "api yo guruḥ sa etad eva provāca lokānugrahahetutaḥ mūḍhāḥ kiṃ niḥsāre vāyasaviraṭitakalpe",
    "GSP30abhmal2u:133_2": "tiṣṭatha vacasi vṛthaivaṃ svāṃ saṃvidam āvarjya saṃviddevatayaiva yad ādiṣṭaṃ nikaṭe",
    "GSP30abhmal2u:133_3": "'py atha sarva ādriyamāṇās tattaddeśe jīvanmuktā bhavanti // 2.261 //",
    "GSP30abhmal2u:134_0": "tad atra nītau saṃvittir evāsau gurur ucyate giraty eva yato viśvaṃ sṛṣṭisaṃhṛtiyogataḥ //",
    "GSP30abhmal2u:134_1": "tad atra mukhyā yā rūḍhiḥ saṃbandhaḥ para ucyate enayā yad yad ādiṣṭaṃ jñānaṃ sāṃsiddhikaṃ",
    "GSP30abhmal2u:134_2": "tu tat // 2.263 //",
    "GSP30abhmal2u:135_0": "yatrāsmadguruvargasya sthitā nityāvasthitiḥ traiyambakādisaṃtānabhedo yasmāt pravartate //",
    "GSP30abhmal2u:135_1": "yatroktaṃ pūrvam ajñānatādātmyaṃ naśyatītyapi svasaṃvidas tu vaicitryaṃ gṛhṇatyā",
    "GSP30abhmal2u:135_2": "bhāty ayaṃ tataḥ // 2.265 //",
    "GSP30abhmal2u:136": "antarālamahaddivyādivyādi śāstrasaṃgamaḥ tattvavannijavāgaṃśūn guror ātmavinirmitān // 2.266",
    "GSP30abhmal2u:137_0": "prādhānyaṃ prakaṭaṃ svasaṃvidaḥ gurutaḥ kila śāstrataḥ svataḥ tad ayaṃ mukhyatayā",
    "GSP30abhmal2u:137_1": "kṛtaḥ śramaḥ śāstravṛttiparatantrito guruḥ svātmasaṃvidi ca tatpratiṣṭhitam tena",
    "GSP30abhmal2u:137_2": "sarvam idam ātmasaṃvidā siddhim eti nahi jātv asahyatām // 2.268 //",
    "GSP30abhmal2u:138_0": "etac chāstraṃ prayatnena carcyatāṃ he mumukṣavaḥ mā vṛthaivāyur āyastam anyaśāstreṣu",
    "GSP30abhmal2u:138_1": "nīyatām abhedadṛṣṭir yā kācid bhedadṛṣṭir athāpi vā sātraivāyāti nirvāhaṃ tenaitat",
    "GSP30abhmal2u:138_2": "pravicāryatām // svapnakālaparijñānavī[tanidro] yathā tathā etacchāstrasamabhyāsaprabuddhahṛdayaḥ",
    "GSP30abhmal2u:138_3": "sadā // svasaṃvid eva tac chāstraṃ sā cāpekṣāvivarjitā tathā yady abhidhīyeta svataḥ",
    "GSP30abhmal2u:138_4": "prāmāṇyam ucyatām śāsanaṃ śāsitavyaṃ ca śāsakaṃ ceti yat kila tattatrākālakalitaṃ",
    "GSP30abhmal2u:138_5": "svātantryādvaitasundaram // tām avasthitim ātmīyāṃ garbhīkṛtyānapāyinīm śrīkaṇṭhanāthaḥ",
    "GSP30abhmal2u:138_6": "provāca śrīmatkiraṇaśāsane // sarvam etat pravṛttyarthaṃ śrot\\rr ṇāṃ tu vibhedataḥ",
    "GSP30abhmal2u:139": "arthabhedāt tu bhedo 'yam upacārāt prakalpate // 2.275 //",
    "GSP30abhmal2u:140": "phalabhedo na kalpyo 'tra kalpyaś ced ayathātatham",
    "GSP30abhmal2u:141": "daśakāṣṭādaśāṣṭāṣṭabhedabhinnam idaṃ vibhoḥ // 2.276 //",
    "GSP30abhmal2u:142": "śivasadbhāvalābhaikaphalaṃ tallābhaprotsuke adhikāriṇy aṇau jātikulavarṇādyanādarāt // 2.277",
    "GSP30abhmal2u:143_0": "pravṛttam ekavākyatvaṃ yāvad āsādya vartate aṅgāṅgivṛttavaicitryāt tāvad ekam idaṃ",
    "GSP30abhmal2u:143_1": "viduḥ // trikaśāstraṃ tathābhūto gurur atrādvayātmakaḥ tadanantaravākyāṃśapuñjaḥ",
    "GSP30abhmal2u:143_2": "prakaraṇāni ca // māyīyabhedavṛttāntasphuṭabhāve bhavanti ca tathāpi śivasaṃprāptir",
    "GSP30abhmal2u:143_3": "mukhyam ante phalaṃ sthitam adhikārī caika eva śivatāvāptibhājanam tathāpi tāvanmātre",
    "GSP30abhmal2u:143_4": "ca jāte prakaraṇātmani // 2.281",
    "GSP30abhmal2u:144": "yādṛk phalaṃ sphutaṃ mukhyaṃ paryantaphalam aṅgi vā tadaṅgaṃ vā tadvipakṣe parapakṣe paraṃ ca vā // 2.282 //",
    "GSP30abhmal2u:145": "api tattadvipakṣāṃśasamudbhāvanabhājanam tathocitaśarīrādes tathā saṃskārabhāginaḥ // 2.283",
    "GSP30abhmal2u:146": "guroḥ śiṣyasya cāpy uktas tādṛśo 'dhikriyākramaḥ",
    "GSP30abhmal2u:147": "tathā ca mṛtyuvidhvaṃsirasāyanavidhiṃ śritaḥ // 2.284 //",
    "GSP30abhmal2u:148": "pūrvaṃ saṃskāralābhāya kvāthavāntivirecanaiḥ dīkṣayā yā ca vikṛtiḥ nottaratra kriyāvidhau tenādhikāriniyamas taddehavidaśādijaḥ tenocyate vaiṣṇavādyāḥ paśuśāsanasaṃśritāḥ // 2.286",
    "GSP30abhmal2u:149_0": "na śaive 'dhikṛtās tantre na śaivā vāmagocare te 'pi no dakṣiṇe te 'pi na syuḥ kulamate",
    "GSP30abhmal2u:149_1": "trike uktaṃ śrībhairavakule pañcadīkṣākriyocitaḥ gurur ullaṅghitādhastyasrotā vā",
    "GSP30abhmal2u:149_2": "trikaśāstragaḥ ittham ekādhikāritvam ātmatattvasamāśrayāt saṃskārāśraya .... bhedād",
    "GSP30abhmal2u:149_3": "bhinnādhikāritā // 2.289",
    "GSP30abhmal2u:150": "svacchandatantre tenoktaṃ sarvaśāstre śivaḥ phalam yataḥ śivodbhavāḥ sarve śivadhāmaphalā iti // 2.290 //",
    "GSP30abhmal2u:151_0": "tatraiva ca punaḥ proktam ūrdhvatattvavivecane yan na sāṃkhyair na yogīndrair na",
    "GSP30abhmal2u:151_1": "priye pāñcarātrikaiḥ iyādi yāvad ākṣiptaṃ vādināṃ tu śatatrayam triṣaṣṭyā cādhikaṃ",
    "GSP30abhmal2u:151_2": "te hi tāvanmātravivecakāḥ // kathaṃ syur aparicchinnaśivatattvavidātmakāḥ atha tatrāṃśamātre",
    "GSP30abhmal2u:151_3": "'pi śivasadbhāvam eva te // āropayeyus tat tāvan naiva suspaṣṭasaṃgati devadattādivākye",
    "GSP30abhmal2u:151_4": "hi sarvataḥ pūrṇavigrahe // 2.294",
    "GSP30abhmal2u:152": "devadattapadaśrotā tāvanmātrapade katham samagrapūrvavākyānāṃ samāropaṃ kariṣyati // 2.295",
    "GSP30abhmal2u:153": "kathaṃ cādhigamas tasya tāvato 'rthasya vākyataḥ tasmād eveti cet tarhi na padaśrotṛtā na ca // 2.296 //",
    "GSP30abhmal2u:154": "tāvanmātrasya so 'sty artha itthaṃ prakṛtigocare",
    "GSP30abhmal2u:155": "samagraśivaśāstrārthajñaptyā saṃpūrṇarūpayā // 2.297 //",
    "GSP30abhmal2u:156_0": "yogasāṃkhyārhatanyāyapāñcarātraśrutismṛtīḥ yady eva śivatattvena saṃpūrṇaṃ parikalpayet //",
    "GSP30abhmal2u:156_1": "tāvad astu na tu sphāras tāvāṃs tatreti carcitam jñaptiś ca śivatattvasya tatsaṃskārapuraḥsarā",
    "GSP30abhmal2u:156_2": "anyathā pratyavāyaḥ syād upadeṣṭrupadeśyayoḥ tatsaṃskāragrahaś cet syāt kāmaṃ śāstrārtha",
    "GSP30abhmal2u:156_3": "īdṛśaḥ na tu vaiṣṇavatā tasya sāṃkhyatā śrautatāpi vā anyasaṃskāram ūrdhvordhaṃ gṛhītvāpy",
    "GSP30abhmal2u:156_4": "anutiṣṭhati vaiṣṇavādy eva tarhy asya pratyavāyo mahattaraḥ nanv advayapade 'muṣmin",
    "GSP30abhmal2u:156_5": "keyaṃ mukhyā prakalpanā kiṃ brūṣe svayam eva tvaṃ bhedopahatavṛttikaḥ etad eva paraṃ",
    "GSP30abhmal2u:156_6": "dvaitaṃ bhavān eva saṃśritaḥ yad ahaṃ vaiṣṇavo bhūṣṇuḥ śaive kiṃ nādhikāravān tat",
    "GSP30abhmal2u:156_7": "svayaṃ bhedamūḍhas tvaṃ bhede ca niyater balāt // 2.304 //",
    "GSP30abhmal2u:157_0": "tatas taiḥ pratyavāyaḥ syād yoga ity upapāditam kiṃ ca tādātmyayogena devatā pūjyate",
    "GSP30abhmal2u:157_1": "tataḥ viṣṇutādātmyam āpannaḥ kathaṃ rudraṃ prapūjayet gītāsu ca tato gītaṃ yo yac",
    "GSP30abhmal2u:157_2": "chraddhaḥ sa eva saḥ // 2.306 //",
    "GSP30abhmal2u:158": "tādātmyabhāvanā yogāḥ phalaṃ mantrāḥ sva }}",
    "GSP30abhmal2u:159": "dadyus tadbhāvitātmātaḥ phalakāmasya siddhidaḥ // 2.307 //",
    "GSP30abhmal2u:160_0": "mokṣakāmasya tac chāstramokṣalipsor api sphuṭam taddoṣabhāvanākrāntaḥ kṣamas tāvati",
    "GSP30abhmal2u:160_1": "yojane mukhyas tāvad ayaṃ kalpo yo yatraiva pratiṣṭhitaḥ nityaṃ tādātmyam āpannaḥ",
    "GSP30abhmal2u:160_2": "sa tatrādhikṛtas tv iti // 2.309 //",
    "GSP30abhmal2u:161_0": "ata eva tato grāhyaṃ jñānam ity abhidhīyate sa hi tādātmyam āpannas tadbhāvanavidhikramāt",
    "GSP30abhmal2u:161_1": "śiṣyas tadaiva śāstraṃ tu gṛhṇan pūrvāparakramāt kathaṃ svabuddhyā saṃdhattāṃ tāvad",
    "GSP30abhmal2u:161_2": "yat tena saṃhitam // 2.311 //",
    "GSP30abhmal2u:162_0": "yas tu saṃdhātum īheta sa sākṣāt parameśvaraḥ tasya kiṃ vā guruḥ kuryāt so 'nyeṣāṃ",
    "GSP30abhmal2u:162_1": "gurur ucyate nānyato vedavidbhyaś cetyata eva hi manvate tasmāt tādātmyam āpanno",
    "GSP30abhmal2u:162_2": "gurur ity abhidhīyate sa ca yāvati yatraiva tatra tāvati nānyathā nanu vaiṣṇavaśāstrārthas",
    "GSP30abhmal2u:162_3": "tatkālaṃ śivabhāvanāt tādātmyaṃ gurutāṃ hanti pūrṇadhīḥ pralapaty ayam rāmarāvaṇanāṭyeṣu",
    "GSP30abhmal2u:162_4": "nahy etā naṭabhūmikāḥ // nepathyādiparāvṛttyā yenānyatvaṃ prapadyate vaiṣṇavo viṣṇur",
    "GSP30abhmal2u:162_5": "evāhaṃ taddāso veti carcayan // idānīṃ na tathāsmīti kim etat susamañjasam atra hy",
    "GSP30abhmal2u:162_6": "ekatamā saṃvin mithyājñānatvam aśnute // yayā sa eva patitaḥ śiṣyo vā patito bhavet",
    "GSP30abhmal2u:162_7": "tasmān mukhyo hy ayaṃ kalpaḥ pratiśāstraṃ gurur guruḥ // 2.318 //",
    "GSP30abhmal2u:163": "uktaṃ svatantraśāstreṣu nāsau siddhiphalapradaḥ anyaśāstrarato yaḥ syāt tacchāstranirato 'pi vā // 2.319 //",
    "GSP30abhmal2u:164": "loke 'pi yāvad īdṛkṣaḥ pravādo jyotirādike viṣṇor bhāgavatā magāś ca savituḥ śāṃbhor jaṭābhasmino māt-ṛṇām atha mātṛmaṇḍalavido viprās tv atha brahmaṇaḥ",
    "GSP30abhmal2u:165": "śākyāḥ sattvahitasya buddhavapuṣo nagnās tathaivārhato yo yair deva upāsyate svavidhinā tais tasya kāryā kriyā // 2.320 //",
    "GSP30abhmal2u:166": "ata evādhikajñānaśālī saṃnihito yadi deśe tatra bhaven nānā nādhikārasya bhājanam // 2.321",
    "GSP30abhmal2u:167_0": "yas tv asmin pūrṇasaṃbodhe rūḍho vāstavaśāsane uttarottararūḍhyarthaṃ śiśoḥ karaṇamānasam",
    "GSP30abhmal2u:167_1": "phalasaṃpattaye vāpi bhāvāṃśavaśaśālinaḥ anugrahaṃ sa vai kuryāt pūrṇatvād ūrdhvavṛttitaḥ",
    "GSP30abhmal2u:167_2": "nanv advaye kim ūrdhvaṃ syān na kiṃcid bhedamohitāḥ bhavatas tv adharāvasthā bheda",
    "GSP30abhmal2u:167_3": "evadharo yataḥ // 2.324 //",
    "GSP30abhmal2u:168_0": "tasmād ye kecanānye syuḥ paśuśāsanavartinaḥ vaiṣṇavāḥ saugatāḥ śrautās tathā śrutyantavādinaḥ",
    "GSP30abhmal2u:168_1": "ityādayo nādhikṛtā jātucit patiśāsane uktavān yatra śāstreṣv apy adhikārivivecane //",
    "GSP30abhmal2u:168_2": "2.326",
    "GSP30abhmal2u:169": "yo vaiṣṇavo manuṃ dadyāc chaivaṃ mūḍhamatiḥ śiśoḥ taṃ pāpaṃ vañcakaṃ tyaktvā śiśur nyāyyaṃ samācaret // 2.327 //",
    "GSP30abhmal2u:170": "ihāpy uktaṃ mokṣadaḥ syāt svabhyastajñānavān iti abhyastaṃ ca paraṃ jñānaṃ yato nāsty eva vicyutiḥ // 2.328 //",
    "GSP30abhmal2u:171_0": "paramādvayavijñānān na khalv apy asti vicyutiḥ svātmapakṣasthitāśeṣajñānanirbharavṛttikaḥ",
    "GSP30abhmal2u:171_1": "kathaṃ ko vā kuto vāpi cyavatāṃ tiṣṭhatu kva vā itthaṃ ya eṣa śāstrārthaḥ sthitaḥ",
    "GSP30abhmal2u:171_2": "śaktiprabhāvataḥ antaḥkṛtāśeṣatattvavarṇādibharanirbharaḥ sarvābhidho bhairavātmā",
    "GSP30abhmal2u:171_3": "so 'yam eva svarūpabhāk // śāstre 'smin parameśena jñānacandrākhyayā kṛtaḥ",
    "GSP30abhmal2u:172": "tadvyākhyātam idaṃ prasannagahanaṃ vākyaṃ mayā svāgama-",
    "GSP30abhmal2u:173": "prāmāṇyapratipādanakramavaśāt tattatprasaṅgād api atrārūḍhadhiyāṃ pramāṇamahimā viśvādvayoddāmito bhātīti svayam eva satyahṛdayā jñāsyanti kiṃ ślāghitaiḥ // 2.332 //",
    "GSP30abhmal2u:174_0": "ye samyak pravicāriṇo nanu śivāḥ kas tān prati prodyamaḥ kiṃ tair ye pravimarśadūraśikharārohakrame",
    "GSP30abhmal2u:174_1": "paṅgavaḥ pāṣāṇāyitavṛttayaḥ punar amī ye śāstravandhyā narāḥ saṃrambhaḥ pralayambudher",
    "GSP30abhmal2u:174_2": "iva tataḥ svātmany ayaṃ ghūrṇate // 2.333 //",
    "GSP30abhmal2u:175_0": "saṃśāmya svayam ātmani tyaja javāj jvālājaṭāḍambarān bhoḥ kalpānala dāhyam asti bhavato",
    "GSP30abhmal2u:175_1": "nādyāpi kiñcid yataḥ tvatprollāsavighūrṇanāghanaghuradghorasphuliṅgaśatair viśvaṃ",
    "GSP30abhmal2u:175_2": "vyāpya vilīnatāṃ gatam idaṃ drāk tvatprakāśātmakam // 2.334 //",
    "GSP30abhmal2u:176": "pravarapuranāmadheye pure pūrve kāśmīriko 'bhinavaguptaḥ",
    "GSP30abhmal2u:177": "mālinyādimavākye vārttikam etad racayati sma // 2.335 //"
}