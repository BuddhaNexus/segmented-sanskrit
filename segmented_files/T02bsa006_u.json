{
    "T02bsa006_u:0": " Cittaviśuddhiprakaraṇa (Cvp)",
    "T02bsa006_u:1": " [anādinidhanaṃ śāntaṃ bhāvābhāvavivarjitam /",
    "T02bsa006_u:2": " nirvikalpaṃ nirālambamanavasthitamadvayam // Cvp_1 //",
    "T02bsa006_u:3": " adṛṣṭāntamanākhyānamacintyamanidarśanam /",
    "T02bsa006_u:4": " anāśrayāpratiṣṭhānaṃ nirvikāramasaṃskṛtam // Cvp_2 //",
    "T02bsa006_u:5": " sarveṣāmāśrayaṃ buddhaṃ karuṇāmayavigraham /",
    "T02bsa006_u:6": " nānādhimuktasattvānāṃ nānopāyapradarśakam // Cvp_3 //",
    "T02bsa006_u:7": " mahārāgaṃ namaskṛtya padmanarteśvaraṃ prabhum /",
    "T02bsa006_u:8": " iha stokaṃ pravakṣyāmi svacittapratyavekṣaṇāt // Cvp_4 //",
    "T02bsa006_u:9": " yogācārasya nayataḥ sarvameva suniścitam /",
    "T02bsa006_u:10": " tatsarvamiha vaktavyaṃ tasmādevatsamācaret] // Cvp_5 //",
    "T02bsa006_u:11": " yena yena hi bandhyante jantavo raudrakarmaṇā /",
    "T02bsa006_u:12": " sopāyena tu tenaiva mucyante bhavabandhanāt // Cvp_6 //",
    "T02bsa006_u:13": " [viśuddhereva sattvasya viśuddhaṃ jāyate phalam] /",
    "T02bsa006_u:14": " mahāyāne suvispaṣṭamuktametatsuvistaram // Cvp_7 //",
    "T02bsa006_u:15": " dharmapudgalanairātmyaṃ cittamātraṃ jagau muniḥ /",
    "T02bsa006_u:16": " tato 'pi sarvamutpannamāgamātyanukūlakam // Cvp_8 //",
    "T02bsa006_u:17": " bhāvagrāhagrahāveśagṛhītānpraticoditaḥ /",
    "T02bsa006_u:18": " āgame 'pi hi suvyakto vistaraḥ karuṇātmanā // Cvp_9 //",
    "T02bsa006_u:19": " manaḥpūrvaṅgamā dharmā manaḥśreṣṭhā manojavāḥ /",
    "T02bsa006_u:20": " manasā hi prasannena bhāṣate vā karoti vā // Cvp_10 //",
    "T02bsa006_u:21": " svapitā bhikṣuṇā vṛddhaḥ śīghraṃ gaccheti preritaḥ /",
    "T02bsa006_u:22": " patanācca mṛte tasminnānantaryeṇa yujyate // Cvp_11 //",
    "T02bsa006_u:23": " sumlānenārhatādioṣṭo maṅgalaṃ paripīḍaya /",
    "T02bsa006_u:24": " upasthāyakabhikṣuḥ sa mṛte tasminna doṣabhāk // Cvp_12 //",
    "T02bsa006_u:25": " andhasaṃjñayā nāndhāṃstu mārayandoṣamaśrute /",
    "T02bsa006_u:26": " ityuktaṃ vinaye vyaktaṃ na doṣo 'duṣṭacetasām // Cvp_13 //",
    "T02bsa006_u:27": " na stūpakhanane doṣastatsaṃskāradhiyā yataḥ /",
    "T02bsa006_u:28": " kevalaṃ puṇyarāśiḥ syādupānantaryakāraṇāt // Cvp_14 //",
    "T02bsa006_u:29": " upānadyugalaṃ dattvā munermūrdhni śubhāśayāt /",
    "T02bsa006_u:30": " apanīya tathā cāndho rājyaṃ phalamavāpnutaḥ // Cvp_15 //",
    "T02bsa006_u:31": " tasmādāśayamūlā hi pāpapuṇyavyavasthitiḥ /",
    "T02bsa006_u:32": " ityuktamāgame yasmānnāpattiḥ śubhacetasām // Cvp_16 //",
    "T02bsa006_u:33": " svādhidaivatayogātmā jagadarthakvatodyamaḥ /",
    "T02bsa006_u:34": " bhuñjāno viṣayān yogī mucyate na ca lipyate // Cvp_17 //",
    "T02bsa006_u:35": " yathaiva viṣatattvajño viṣamālokya bhakṣayan /",
    "T02bsa006_u:36": " kevalaṃ muhyate nāsau rogamuktaśca jāyate // Cvp_18 //",
    "T02bsa006_u:37": " māyāmarīcigandharvanagarasvaprasannibham /",
    "T02bsa006_u:38": " jagatsarvaṃ samālokya kiṃ kathaṃ kena bhujyate // Cvp_19 //",
    "T02bsa006_u:39": " bālā rajyanti rūpeṣu vairāgyaṃ yānti madhyamāḥ /",
    "T02bsa006_u:40": " svabhāvajñā vimucyante rūpasyottamabuddhayaḥ // Cvp_20 //",
    "T02bsa006_u:41": " vicintya samayaṃ sarvaṃ devatāpūjanāvidhim /",
    "T02bsa006_u:42": " śuddhamālokya niḥśaṅkaṃ bhoktavyaṃ mantracoditam // Cvp_21 //",
    "T02bsa006_u:43": " śodhyaṃ bodhyaṃ tathā dīpyamakṣaratrayayogataḥ /",
    "T02bsa006_u:44": " aṅguṣṭhānāmikāgrābhyāṃ prīṇayecca tathāgatān // Cvp_22 //",
    "T02bsa006_u:45": " yatsatyamiti bālānāṃ tanmithyā khalu yoginām /",
    "T02bsa006_u:46": " gacchannantamanenaiva na baddho na ca mucyate // Cvp_23 //",
    "T02bsa006_u:47": " saṃsāraṃ caiva nirvāṇaṃ manyante 'tattvadarśinaḥ /",
    "T02bsa006_u:48": " na saṃsāraṃ na nirvāṇaṃ manyante 'tattvadarśinaḥ // Cvp_24 //",
    "T02bsa006_u:49": " vikalpo hi mahāgrāhaḥ saṃsārodadhipātakaḥ /",
    "T02bsa006_u:50": " avikalpā mahātmāno mucyante bhavabandhanāt // Cvp_25 //",
    "T02bsa006_u:51": " śaṅkāviṣeṇa bādhyante viṣeṇeva pṛthagjanāḥ /",
    "T02bsa006_u:52": " tāmevotkhātya nirmūlaṃ vicaretkaruṇātmakaḥ // Cvp_26 //",
    "T02bsa006_u:53": " yathaiva sphaṭikaḥ svacchaḥ pararāgeṇa rajyate /",
    "T02bsa006_u:54": " tathaiva cittaratnaṃ tu kalpanārāgarañjitam // Cvp_27 //",
    "T02bsa006_u:55": " prakṛtyā kalpanārāgairviviktaṃ cittaratnakam /",
    "T02bsa006_u:56": " ādiśuddhamanutpannaṃ niḥsvabhāvamanāvilam // Cvp_28 //",
    "T02bsa006_u:57": " tattadyatnena kartavyaṃ yadyadbālairvigarhitam /",
    "T02bsa006_u:58": " svādhidaivatayogena cittanirmalakāraṇāt // Cvp_29 //",
    "T02bsa006_u:59": " rāgāgniviṣasaṃmugdhā yogināṃ śubhacetasā /",
    "T02bsa006_u:60": " kāmitāḥ khalu kāminyaḥ kāmamokṣaphalāvahāḥ // Cvp_30 //",
    "T02bsa006_u:61": " yathā svagarūḍaṃ dhyātvā viṣamākṛṣya saṃpiban /",
    "T02bsa006_u:62": " karoti nirviṣaṃ sādhyaṃ na viṣeṇābhibhūyate // Cvp_31 //",
    "T02bsa006_u:63": " dvādaśayojanavyāsaṃ cakraṃ vai śirasi bhramat /",
    "T02bsa006_u:64": " bodhicittaṃ samutpādya apanītamiti śrutiḥ // Cvp_32 //",
    "T02bsa006_u:65": " bodhicittaṃ samutpādya sambodhau kṛtacetasā /",
    "T02bsa006_u:66": " tatrāsti yanna kartavyaṃ jagadudvaraṇāśayā // Cvp_33 //",
    "T02bsa006_u:67": " ādiśuddhamanutpannaṃ niḥsvabhāvamanāvilam /",
    "T02bsa006_u:68": " jagadbhāvena sampaśyanna baddho na ca mucyate // Cvp_34 //",
    "T02bsa006_u:69": " vicintya vidhivadyogī devatāguṇavistaram /",
    "T02bsa006_u:70": " rajyate rāgacittena rāgabhogeṇa mucyate // Cvp_35 //",
    "T02bsa006_u:71": " kiṃ kurmaḥ kutra vai labhyā vicitrā bhāvaśaktayaḥ /",
    "T02bsa006_u:72": " viṣākrānto yathā kaścidviṣeṇaiva tu nirviṣaḥ // Cvp_36 //",
    "T02bsa006_u:73": " karṇājjalaṃ jalenaiva kaṇṭakenaiva kaṇṭakam /",
    "T02bsa006_u:74": " rāgeṇaiva tathārāgamudvaranti maṇīṣiṇaḥ // Cvp_37 //",
    "T02bsa006_u:75": " yathaiva rajako vastraṃ malenaiva tu nirmalam /",
    "T02bsa006_u:76": " kuryādvijñastathātmānaṃ malenaiva tu nirmalam // Cvp_38 //",
    "T02bsa006_u:77": " yathā bhavati saṃśuddho rajonirghṛṣṭadarpaṇaḥ /",
    "T02bsa006_u:78": " sevitastu tathā vijñairdoṣo doṣavināśanaḥ // Cvp_39 //",
    "T02bsa006_u:79": " lohapiṇḍo jale kṣipto majjatyeva tu kevalam /",
    "T02bsa006_u:80": " pātrīkṛto sa evāndhaṃ tārayettarati svayam // Cvp_40 //",
    "T02bsa006_u:81": " tavdatpātrīkṛtaṃ cittaṃ prajñopāyavidhānataḥ /",
    "T02bsa006_u:82": " bhuñjāno mucyate kāmo mocayatyaparānapi // Cvp_41 //",
    "T02bsa006_u:83": " durvijñaiḥ sevitaḥ kāmaḥ kāmo bhavati bandhanam /",
    "T02bsa006_u:84": " sa eva sevito vijñaiḥ kāmo mokṣaprasādhakaḥ // Cvp_42 //",
    "T02bsa006_u:85": " prasiddhaṃ sakale loke kṣīraṃ viṣavināśanam /",
    "T02bsa006_u:86": " tadeva phaṇibhiḥ pītaṃ sutarāṃ viṣavardhanam // Cvp_43 //",
    "T02bsa006_u:87": " jale kṣīraṃ yathāviṣṭaṃ haṃso pibati paṇḍitaḥ /",
    "T02bsa006_u:88": " saviṣān viṣāyāṃstadvad bhuktvā muktaśca paṇḍitaḥ // Cvp_44 //",
    "T02bsa006_u:89": " yathaiva vidhivadbhuktaṃ viṣamapyamṛtāyate /",
    "T02bsa006_u:90": " durbhuktaṃ ghṛtapūrādi bālānāntu viṣāyate // Cvp_45 //",
    "T02bsa006_u:91": " idameva hi yaccittaṃ śodhitaṃ hetubhiḥ śubhaiḥ /",
    "T02bsa006_u:92": " nirvikalpaṃ nirālambaṃ bhāti prakṛtinirmalam // Cvp_46 //",
    "T02bsa006_u:93": " yathā vahniḥ kṛśopyeṣa tailavartyādisaṃskṛtaḥ /",
    "T02bsa006_u:94": " dīpo nirmalaniṣkampaḥ sthirastimiranāśanaḥ // Cvp_47 //",
    "T02bsa006_u:95": " vaṭabījaṃ yathā sūkṣmaṃ sahakārasamanvitam /",
    "T02bsa006_u:96": " śākhāmūlaphalopetaṃ mahāvṛkṣavidhāyakam // Cvp_48 //",
    "T02bsa006_u:97": " haridrācūrṇasaṃyogādvarṇāntaramiti smṛtam /",
    "T02bsa006_u:98": " prajñopāyasamāyogāddharmadhātuṃ tathā viduḥ // Cvp_49 //",
    "T02bsa006_u:99": " ghṛtaṃ ca madhusaṃyuktaṃ samāṃśaṃ viṣatāṃ vrajet /",
    "T02bsa006_u:100": " tadeva vidhivadbhuiktamutkṛṣṭaṃ tu rasāyanam // Cvp_50 //",
    "T02bsa006_u:101": " rasaghṛṣṭaṃ yathā tāmraṃ nirdoṣaṃ kāñcanaṃ bhavet /",
    "T02bsa006_u:102": " jñānaśuddhyā tathā kleśāḥ samyak kalyāṇakārakāḥ // Cvp_51 //",
    "T02bsa006_u:103": " hīnayānābhirūḍhānāṃ mṛtyuśaṅkā pade pade /",
    "T02bsa006_u:104": " saṃgrāmajayacittastu dūra eva vyavasthitaḥ // Cvp_52 //",
    "T02bsa006_u:105": " mahāyānābhirūḍhastu karuṇādharmavarmitaḥ /",
    "T02bsa006_u:106": " prajñātantudhanurbāṇo jagaduḍvaraṇāśayaḥ // Cvp_53 //",
    "T02bsa006_u:107": " mahāsattvo mahopāyaḥ sthirabudviratandritaḥ /",
    "T02bsa006_u:108": " jitvā dustarasaṅgrāmaṃ tārayedaparānapi // Cvp_54 //",
    "T02bsa006_u:109": " paśavo 'pi hi kliśyante svārthamātraparāyaṇāḥ /",
    "T02bsa006_u:110": " jagadarthavidhātāro dhanyāste viralā janāḥ // Cvp_55 //",
    "T02bsa006_u:111": " śītavātādiduḥkhāni sahante svārthalampaṭāḥ /",
    "T02bsa006_u:112": " jagadarthapravṛttāste na sahante kathaṃ nu te // Cvp_56 //",
    "T02bsa006_u:113": " nārakāṇyapi duḥkhāni soḍhavyāni kṛpālubhiḥ /",
    "T02bsa006_u:114": " śītavātādiduḥkhāni kastānyapi vicārayet // Cvp_57 //",
    "T02bsa006_u:115": " na kaṣṭakalpanāṃ kuryānnopavāsena ca kriyām /",
    "T02bsa006_u:116": " snānaṃ śaucaṃ na caivātra grāmadharmaṃ vivarjayet // Cvp_58 //",
    "T02bsa006_u:117": " nakhadantāsthimajjānaḥ pituḥ śukravikārajāḥ /",
    "T02bsa006_u:118": " māṃsaśoṇitakeśādi mātṛśoṇitasambhavam // Cvp_59 //",
    "T02bsa006_u:119": " itthamaśucisambhūtaḥ piṇḍo yo 'śucipūritaḥ /",
    "T02bsa006_u:120": " kathaṃ saṃstādṛśaḥ kāyo gaṅgāsnānena śudhyati // Cvp_60 //",
    "T02bsa006_u:121": " na hyaśucirghaṭastoyaiḥ kṣālito 'pi punaḥ punaḥ /",
    "T02bsa006_u:122": " tadvadaśucisampūrṇaḥ piṇḍo 'pi na viśudhyati // Cvp_61 //",
    "T02bsa006_u:123": " pratarannapi gaṅgāyāṃ naiva śvā śuddhimarhati /",
    "T02bsa006_u:124": " taddadvarmadhiyāṃ puṃsāṃ tīrthasnānaṃ tu niṣphalam // Cvp_62 //",
    "T02bsa006_u:125": " dharmo yadi bhavetsnānātkaivartānāṃ kṛtārthatā /",
    "T02bsa006_u:126": " naktandivaṃ jalasthānāṃ matsyādīnāṃ tu kā kathā // Cvp_63 //",
    "T02bsa006_u:127": " pāpakṣayo 'pi snānena naiva syāditi niścayaḥ /",
    "T02bsa006_u:128": " yato rāgādivṛddhistu dṛśyate tīrthasevinām // Cvp_64 //",
    "T02bsa006_u:129": " rāgo dveṣaśca mohaśca īrṣyā tṛṣṇā ca sarvadā /",
    "T02bsa006_u:130": " pāpānāṃ mūlamākhyātaṃ naiṣāṃ snānena śodhanam // Cvp_65 //",
    "T02bsa006_u:131": " ātmātmīyagrahādete sambhavantīha janminaḥ /",
    "T02bsa006_u:132": " avidyāhetukaḥ so 'pi sāvidyā bhrāntiriṣyate // Cvp_66 //",
    "T02bsa006_u:133": " raupyabuddhiryathā śuktau śuktidṛṣṭau nivartate /",
    "T02bsa006_u:134": " nairātmyadarśanātsāpi nirmūlamavasīdati // Cvp_67 //",
    "T02bsa006_u:135": " sarpabuddhiryathā rajjau rajjudṛṣṭau nivartate /",
    "T02bsa006_u:136": " sarpabuddhiḥ punastatra naiva syādiha janmani // Cvp_68 //",
    "T02bsa006_u:137": " sattvabuddhistathātrāpi vajrajñānānnivartate /",
    "T02bsa006_u:138": " na bhāvaḥ sambhavettatra dagdhabīja ivāṅkuraḥ // Cvp_69 //",
    "T02bsa006_u:139": " nairātmyaśucisaṅgātaḥ piṇḍaḥ prakṛtinirmalaḥ /",
    "T02bsa006_u:140": " tasya santāpane dharmaḥ kaṣṭaṃ bālairvikalpitaḥ // Cvp_70 //",
    "T02bsa006_u:141": " candrodayavyayañjāpi apekṣya tithikalpanā /",
    "T02bsa006_u:142": " sūryodayavyayenāpi divārātrivyavasthitiḥ // Cvp_71 //",
    "T02bsa006_u:143": " pūrvādivyavahāro 'pi kalpanāpekṣayā kṛtaḥ /",
    "T02bsa006_u:144": " grahanakṣatrarāśyādi sarvalokairvikalpitam // Cvp_72 //",
    "T02bsa006_u:145": " śītoṣṇavarṣaṇāpekṣā tathaiva ṛtukalpanā /",
    "T02bsa006_u:146": " svakarmaphalabhogo 'yaṃ śubhāśubhagrahoditaḥ // Cvp_73 //",
    "T02bsa006_u:147": " avidyākardamāliptaṃ cittacintāmaṇiṃ pumān /",
    "T02bsa006_u:148": " pravṛttaḥ kṣālituṃ vidvān ko 'vidyāṃ vṛṃhayetpunaḥ // Cvp_74 //",
    "T02bsa006_u:149": " na grahatithinakṣatradeśakālādyapekṣaṇam /",
    "T02bsa006_u:150": " viharennirvikalpastu nirnimittamaśaṅkitaḥ // Cvp_75 //",
    "T02bsa006_u:151": " yadyadindriyamārgatvaṃ yāyāttattatsvabhāvataḥ /",
    "T02bsa006_u:152": " susamāhitayogena sarvaṃ buddhamayaṃ vadet // Cvp_76 //",
    "T02bsa006_u:153": " cakṣurvairocano buddhaḥ śravaṇaṃ vajrasūryakaḥ /",
    "T02bsa006_u:154": " ghrāṇaṃ ca paramāśvastu padmanarteśvaro mukham // Cvp_77 //",
    "T02bsa006_u:155": " kāyaḥ śrīheruko rājā vajrasattvaśca mānasam /",
    "T02bsa006_u:156": " evaṃ samyak sadā yogī vicaretkaruṇātmakaḥ // Cvp_78 //",
    "T02bsa006_u:157": " siddhāntī nirvikalpo 'sau sthirakalpastu dhīdhanaḥ /",
    "T02bsa006_u:158": " yatheṣṭaceṣṭāvyāpāraḥ sarvabhuk sarvakṛttathā // Cvp_79 //",
    "T02bsa006_u:159": " sarvakāmakriyākārī yathārucitaceṣṭitaḥ /",
    "T02bsa006_u:160": " utthito vā niṣaṇo vā caṅkramanvā svapaṃstathā // Cvp_80 //",
    "T02bsa006_u:161": " amaṇḍalapraviṣṭo vā sarvāvaraṇavānapi /",
    "T02bsa006_u:162": " svādhidaivatayogātmā mandapuṇyo 'pi sidhyati // Cvp_81 //",
    "T02bsa006_u:163": " anena sarvasauritvaṃ sarvabuddhatvameva vā /",
    "T02bsa006_u:164": " janmanīhaiva tattvajñaḥ samprāpnoti na saṃśayaḥ // Cvp_82 //",
    "T02bsa006_u:165": " yathā prākṛtalokena yogiloko na bādhyate /",
    "T02bsa006_u:166": " bādhyante dhīviśeṣeṇa yogino 'pyuttarottaraiḥ // Cvp_83 //",
    "T02bsa006_u:167": " mahāprajñāmahopāyamahākṛpādhimokṣataḥ /",
    "T02bsa006_u:168": " mahāyānasamuddiṣṭaṃ mahāsattvasya gocaram // Cvp_84 //",
    "T02bsa006_u:169": " yatkalpānāmasaṃkhyeyairna prāptaṃ bahubhirmatam /",
    "T02bsa006_u:170": " janmanyatraiva buddhatvaṃ prāpyate nātra saṃśayaḥ // Cvp_85 //",
    "T02bsa006_u:171": " mahāyānasya māhātmyaṃ puṇyajñānena sambhṛtam /",
    "T02bsa006_u:172": " sarvajñatvaṃ padaṃ ramyaṃ sadyo janmani labhyate // Cvp_86 //",
    "T02bsa006_u:173": " āgamaśruticintā tu mahāyāne na gṛhyate /",
    "T02bsa006_u:174": " āśayānuśayābhedād yānābhedaḥ prakāśyate // Cvp_87 //",
    "T02bsa006_u:175": " anya evādhimokṣo 'yaṃ tathānyā bodhicārikā /",
    "T02bsa006_u:176": " anyā cittaviśuddhiśca phalamandhadihocyate // Cvp_88 //",
    "T02bsa006_u:177": " samīpe nirmalādarśe rūpaṃ nirmalacakṣuṣaḥ /",
    "T02bsa006_u:178": " yathā bhāti suvispaṣṭaṃ svacchaprakṛtinirmalam // Cvp_89 //",
    "T02bsa006_u:179": " vidhūtakalpanājālaviṣpraṣṭaśuddhacetasāṃ /",
    "T02bsa006_u:180": " yogināñca tathā jñānaṃ prajñānirmaladarpaṇaiḥ // Cvp_90 //",
    "T02bsa006_u:181": " sūryakāntisamāśliṣṭasūryakāntamaṇau yathā /",
    "T02bsa006_u:182": " sahasā prajvalatyagniḥ samathaḥ svārthasādhane // Cvp_91 //",
    "T02bsa006_u:183": " apāstakalpanājālaṃ sūryakāntanibhaṃ manaḥ /",
    "T02bsa006_u:184": " prajñāsūryāṃ śusaṃśliṣṭaṃ tadvajjvalati yoginām // Cvp_92 //",
    "T02bsa006_u:185": " kāṣṭhadvayanigharṣeṇa yathā jvalati pāvakaḥ /",
    "T02bsa006_u:186": " ādimadhyāntasaṃśuddhaḥ sarvavastuprakāśakaḥ /",
    "T02bsa006_u:187": " prajñopāyasamāyogādyogijñānaṃ tathā viduḥ // Cvp_93 //",
    "T02bsa006_u:188": " yathaivaikaḥ pradīpo 'yaṃ varttyantarasamāśritaḥ /",
    "T02bsa006_u:189": " yathāsvārthaṃ yathāsthānaṃ karotyuccaiḥ prakāśanam // Cvp_94 //",
    "T02bsa006_u:190": " sphuraṇānantamūrtistu prajñopāyavibhāvanaiḥ /",
    "T02bsa006_u:191": " nānādhimuktasattvānāṃ yathākṛtyamanuṣṭhayet // Cvp_95 //",
    "T02bsa006_u:192": " vidhi jñohi yathā kaścitkṣīrādamṛtamuddharet /",
    "T02bsa006_u:193": " nirdoṣaṃ śītalaṃ hṛdyaṃ sarvavyādhivināśanam // Cvp_96 //",
    "T02bsa006_u:194": " prajñākṣīramahopāyādvidhivanmathanotthitaḥ /",
    "T02bsa006_u:195": " viśuddhadharmadhātuḥ sa sukhāsukhavināśanaḥ // Cvp_97 //",
    "T02bsa006_u:196": " yathā latā samudbhūtā phalapuṣpasamanvitā /",
    "T02bsa006_u:197": " tathaikakṣaṇasambodhiḥ sambhāradvayasaṃyutā // Cvp_98 //",
    "T02bsa006_u:198": " [vaśadveṣagatistambha] varṣaṇākarṣaṇādikam /",
    "T02bsa006_u:199": " madyamāṃsarato yogī kurvannāpyupalipyate // Cvp_99 //",
    "T02bsa006_u:200": " [hastakaṅkaṇabimbāya ki]mādarśaḥ samīkṣyate /",
    "T02bsa006_u:201": " mahāyāne yato 'dyāpi mantrasāmarthyadarśanam // Cvp_100 //",
    "T02bsa006_u:202": " mātṛduhitṛsambandha[stattvato 'tra na kalpyate /",
    "T02bsa006_u:203": " bhagnāyodhūpavarttīva] jagadāha tathāgataḥ // Cvp_101 //",
    "T02bsa006_u:204": " pañcabhūtātmakaṃ śukraṃ śoṇitañcāpi tādṛśam /",
    "T02bsa006_u:205": " tanmayaḥ khalu piṇḍo 'yaṃ ko vipraḥ kaśca vāntyajaḥ // Cvp_102 //",
    "T02bsa006_u:206": " [pañcaskandhātmakaṃ sarvaṃ]śarīraṃ khalu bhikṣavaḥ /",
    "T02bsa006_u:207": " anityaṃ duḥkhaśūnyañca na jātirna ca jātimān // Cvp_103 //",
    "T02bsa006_u:208": " kaivarttīgarbhambhūtaḥ kaściñcā[ṇḍālajātimān /",
    "T02bsa006_u:209": " tapasā brāhmaṇo jātastasmājjātirakāraṇam // Cvp_104 //",
    "T02bsa006_u:210": " svasāraṃ mātaraṃ śvaśrūṃ svaputrīṃ bhāgineyikām /",
    "T02bsa006_u:211": " brāhmaṇīṃ kṣatriyāṃ vaiśyāṃ vidhijñānena śūdrikām] // Cvp_105 //",
    "T02bsa006_u:212": " ekāṅgavikalāṃ hīnāṃ garhītāmantyajāmapi /",
    "T02bsa006_u:213": " yoṣitaṃ pūjayennityaṃ jñānavajraprabhāvanaiḥ // Cvp_106 //",
    "T02bsa006_u:214": " [sarvadā smitavakreṇa mantravistṛtacakṣuṣā /",
    "T02bsa006_u:215": " sambodhau cittamutpādyasvādhidaivatabhāvataḥ // Cvp_107 //",
    "T02bsa006_u:216": " paśyeddṛśyaṃ kṣaṇaṃkiñcicchotavyaṃ śṛṇuyāttathā /",
    "T02bsa006_u:217": " satyāsatyaviyuktaṃ tuvadedvākyamatandritaḥ] // Cvp_108 //",
    "T02bsa006_u:218": " snānābhyañjanavastrādikhānapānādiyantataḥ /",
    "T02bsa006_u:219": " svādhidaivatayogenacintayetpūjanāvidhim // Cvp_109 //",
    "T02bsa006_u:220": " [gītaṃvādyaṃ tathā nṛtyaṃ sopāyena vratī bhajet /",
    "T02bsa006_u:221": " akurvanniha bhāveṣusarveṣvabhiniveśanam // Cvp_110 //",
    "T02bsa006_u:222": " svātmabhāvaprahāṇenatāpayenna tapasyayā] /",
    "T02bsa006_u:223": " sukhādyathā sukhaṃdhyāyetsambuddho 'yamanāgataḥ // Cvp_111 //",
    "T02bsa006_u:224": " sarvakāmopabhogaistu ramathamuktito 'bhayāt /",
    "T02bsa006_u:225": " mā bhaiṣṭa nāsti vaḥ pāpaṃsamayo duratikramaḥ // Cvp_112 //",
    "T02bsa006_u:226": " mantrasaṃskṛtakāṣṭhādidevatvamadhigacchati /",
    "T02bsa006_u:227": " kiṃ punaḥ jñānavān kāyaḥkaṣṭaṃ mohaviceṣṭitam // Cvp_113 //",
    "T02bsa006_u:228": " prākṛtatvamahaṅkāraṃparityajya samāhitaḥ /",
    "T02bsa006_u:229": " prajñopāyavidhānenakriyāmimāṃ samācaret // Cvp_114 //",
    "T02bsa006_u:230": " paṅkajātaṃ yathā padmaṃpaṅkadoṣairna lipyate /",
    "T02bsa006_u:231": " vikalpavāsanādoṣaistathāyogī na lipyate // Cvp_115 //",
    "T02bsa006_u:232": " [vikalpovimbasaṅkāśo dṛṣṭidoṣairna lipyate /",
    "T02bsa006_u:233": " anbhasā lipyate naivayadvadudakacandramāḥ] // Cvp_116 //",
    "T02bsa006_u:234": " anādivāsanāpaṅkairviliptaṃcittaratnakam /",
    "T02bsa006_u:235": " prajñopāyajalenaiva[kṣālitaṃsamprakāśate] // Cvp_117 //",
    "T02bsa006_u:236": " svādhidevatayogasyasthiracittasya dhīmataḥ /",
    "T02bsa006_u:237": " muktaḥ kudṛṣṭimeghaiścabhāsate cittabhāskaraḥ // Cvp_118 //",
    "T02bsa006_u:238": " [prajñālakṣmaparicchedebhūtārthasya viniścayāt /",
    "T02bsa006_u:239": " dharmadhāturupādeyo 'vidyāvyatyayavarjanāt // Cvp_119 //",
    "T02bsa006_u:240": " prajñāmudgaravidhvaste]sahasā kalpanāghaṭe /",
    "T02bsa006_u:241": " prakṛtyā nirmalaḥ svacchojñānadīpaḥ prakāśate // Cvp_120 //",
    "T02bsa006_u:242": " suprasiddhāni bhūtānikṣityagnijalavāyavaḥ /",
    "T02bsa006_u:243": " kriyante hyanyathāvijñairmantrasāmarthyayogataḥ // Cvp_121 //",
    "T02bsa006_u:244": " sarvavādaṃ parityajyamantravādaṃ samācaret /",
    "T02bsa006_u:245": " yasya mantrasyasāmarthyātsaukhyabhāvo 'pi sidhyati // Cvp_122 //",
    "T02bsa006_u:246": " triratnaṃ na parityājyaṃbodhicittaṃ tathā guruḥ /",
    "T02bsa006_u:247": " na vadhyāḥ prāṇinaḥ ke 'pisamayānyapyadhiṣṭhayet // Cvp_123 //",
    "T02bsa006_u:248": " madhu raktaṃ sakarpūraṃraktacandanayojitam /",
    "T02bsa006_u:249": " munivajrodakaṃ caivapañcaitānyapyadhiṣṭhayet // Cvp_124 //",
    "T02bsa006_u:250": " anyaiścasamayairdivyaiścittasyotkarṣakārakaiḥ /",
    "T02bsa006_u:251": " mārutakṣobhaśāntyarthaṃprīṇayeccittavajrakam // Cvp_125 //",
    "T02bsa006_u:252": " [nāśucibhāvaāśaṅkyo 'vikalpyayogalīlayā /",
    "T02bsa006_u:253": " samāyuktena cittena mantrīsarvaṃ samācaret] // Cvp_126 //",
    "T02bsa006_u:254": " makṣikāpadamātreṇaviṣeṇāpyabhibhūyate /",
    "T02bsa006_u:255": " aṇumātrā ghṛṇā śaṅkāmṛtyukaṣṭena saṃyutā // Cvp_127 //",
    "T02bsa006_u:256": " suyuddhaṃ vācaredvijñaḥsupalāyanameva vā /",
    "T02bsa006_u:257": " āntarālikabhāvastu vyarthovai patanaṃ bhavet // Cvp_128 //",
    "T02bsa006_u:258": " gurorājñāñca mudrāñcachāyāmapi na laṅghayet /",
    "T02bsa006_u:259": " guṇāstasya paraṃ grāhyā doṣānaiva kadācana // Cvp_129 //",
    "T02bsa006_u:260": " ācāryaḥ paramo devaḥpūjanīyaḥ prayatnataḥ /",
    "T02bsa006_u:261": " svayaṃ vajradharo rājāsākṣādrūpeṇa saṃsthitaḥ // Cvp_130 //",
    "T02bsa006_u:262": " yathodakamaṇiḥ śuddhaḥkaluṣodakaśodhakaḥ /",
    "T02bsa006_u:263": " śraddhāmaṇistathāproktaścittaratnaviśodhakaḥ // Cvp_131 //",
    "T02bsa006_u:264": " śraddhāvānmuhyate ko 'piprajñācakṣurvivarjitaḥ /",
    "T02bsa006_u:265": " utpādayedataḥprajñāmāgamādhigamātmikām // Cvp_132 //",
    "T02bsa006_u:266": " śrāddho bahuśrutaḥ prājñaḥprakṛtyā karuṇātmakaḥ /",
    "T02bsa006_u:267": " jagadduḥkhavināśāyasukhopāyaṃ sa vindati // Cvp_133 //",
    "T02bsa006_u:268": " cittaviśuddhimādhāyayanmayopārjitaṃ sukham /",
    "T02bsa006_u:269": " cittaviśuddhimādhāya tenāstusukhito janaḥ // Cvp_134 //",
    "T02bsa006_u:270": " // kṛtiriyamāryadevapādānāmiti //"
}