{
  "K10sf284_sc:0": "Veṇukātyāyanasagotrīsūtra",
  "K10sf284_sc:1": "Wal_1 pṛccha bhagini śrutvā te vedayiṣyāmi /",
  "K10sf284_sc:2": "Wal_2 saṁti śramaṇa eke śramaṇa brāhmaṇāḥ ye svayaṁkṛtaṁ sukhaduḥkhaṁ prajñapayaṁti / saṁty",
  "K10sf284_sc:3": "eke parakṛtaṁ prajñapayaṁti saṁty eke svayaṁkṛtaṁ ca parakṛtaṁ ca / saṁty eke ’svayaṁkāra?aparakārahetusamutpannaṁ",
  "K10sf284_sc:4": "sukhaduḥkhaṁ prajñapayaṁti / yathā kathaṁ samutpannam arhantaḥ sukhaduḥkhaṁ prajñapayaṁti /",
  "K10sf284_sc:5": "Wal_3 anyathāsamutpannam arhantaḥ sukhaduḥkhaṁ prajñapayaṁti /",
  "K10sf284_sc:6": "Wal_4 yathā kathaṁ śramaṇa anyathāsamutpannam arhantaḥ sukhaduḥkhaṁ prajñapayaṁti /",
  "K10sf284_sc:7": "Wal_5 pratītyasamutpannaṁ bhagini arhantaḥ sukhaduḥkhaṁ prajñapayaṁti /",
  "K10sf284_sc:8": "Wal_6 yathā kathaṁ śramaṇa pratītyasamutpannaṁ arhantaḥ sukhaduḥkhaṁ prajñpayaṁti /",
  "K10sf284_sc:9": "Wal_7 tena hi bhagini tvām eva prakṣyāmi yathā te kṣamati tathaitaṁ vyākuru /",
  "K10sf284_sc:10": "Wal_8 kiṁ manyase bhagini / asti cakṣuḥ / asti śramaṇa / asti rūpam / asti śramaṇa /",
  "K10sf284_sc:11": "Wal_9 cakṣuś ced bhagini utpadyeta api nu asti cakṣuḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā / asti śramaṇa /",
  "K10sf284_sc:12": "Wal_10 asti śrotram asti ghāṇam asti jihvā asti kāyaḥ asti manaḥ /",
  "K10sf284_sc:13": "asti śramaṇa / saṁti dharmāḥ /",
  "K10sf284_sc:14": "Wal_11 asti śrotraṁ ghrāṇaṁ jihvā kāyo manaś ced utpadyeta api nu śrotraghrāṇajihvākāyamanaḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā /",
  "K10sf284_sc:15": "asti śramaṇa /",
  "K10sf284_sc:16": "Wal_12 evaṁ hi bhagini pratīyasamutpannam arhantaḥ sukhaduḥkhaṁ prajñapayaṁti /",
  "K10sf284_sc:17": "Wal_13 evaṁ hi śramaṇa pratītyasamutpannam arhantaḥ sukhaṁ prajñapya yathā kathaṁ śramaṇa arhantaḥ sukhaduḥkhasya nirodhaṁ prajñapayaṁti /",
  "K10sf284_sc:18": "Wal_14 tena hi bhagini tvām eva prakṣyāmi yathā te kṣamati tathaitaṁ vyākuru /",
  "K10sf284_sc:19": "Wal_15 kiṁ manyase bhagini / cakṣuś ced bhagini sarveṇa sarvaṁ sarvathā apariśeṣaṁ nirudhyeta",
  "K10sf284_sc:20": "apariśeṣan adhyastaṁ parikṣayam paryādānaṁ gacched api nu cakṣuḥsaṁsparśapratyayam",
  "K10sf284_sc:21": "ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā /",
  "K10sf284_sc:22": "no śramaṇa /",
  "K10sf284_sc:23": "Wal_16 śrotraṁ ghrāṇaṁ jihvā kāyo manaś ced bhagini sarveṇa sarvaṁ sarvathā apariśeṣaṁ nirudhyeta",
  "K10sf284_sc:24": "apariśeṣam adhyastaṁ parikṣayaṁ paryādānaṁ gacchet api nu manaḥsaṁsparśapratyayam",
  "K10sf284_sc:25": "ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā /",
  "K10sf284_sc:26": "no śramaṇa /",
  "K10sf284_sc:27": "Wal_17 evaṁ hi bhagini ārhantaḥ pratītyasamutpannasya sukhaduḥkhasya nirodhaṁ prajñapayaṁti /",
  "K10sf284_sc:28": "Wal_18 asmiṁ khalu dharmaparyāye bhāṣyamāne veṇukātyāyanasagotryā virajo vigatamalaṁ dharmeṣu dharmacakṣur utpannam …",
  "K10sf284_sc:29": "Wal_19 atha veṇukātyāyanasagotrī dṛṣṭadharmā prāptadharmā viditadharmā paryavagāḍhadharmā",
  "K10sf284_sc:30": "tīrṇakāṁkṣā tīrṇavicikitsā aparapratyayā ananyaneyā śāstuḥ śāsane dharmeṣu vaiśaradyaprāptā",
  "K10sf284_sc:31": "utthāyāsanād ekāṁsam uttarāsaṁgaṁ kṛtvā yenāyuṣmān udāyī tenāṁjaliṁ praṇamya āyuṣmantam",
  "K10sf284_sc:32": "udāyinam idam avocat /",
  "K10sf284_sc:33": "Wal_20 abhikrāntāhaṁ śramaṇa abhikrāntā eṣāhaṁ bhagavantaṁ śaraṇaṁ gacchāmi dharmaṁ ca bhikṣusaṁghaṁ",
  "K10sf284_sc:34": "ca / upāsikāṁ ca mān dhāraya śramaṇa adyāgreṇa yāvajjīvaṁ prāṇopetaṁ śaraṇaṁgatām abhiprasannām /",
  "K10sf284_sc:35": "Wal_21 atha udāyī veṇukātyāyanasagotrīṁ brāhmaṇīṁ dhārmyā kathayāsaṁdarśayitvā samādapayitvā samuttejayitvā saṁpraharṣayitvā utthāyāsanāt prakrāntaḥ /"
}