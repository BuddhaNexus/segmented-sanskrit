{
    "S05bsu027_u:0_0": "[Vaidya_117]",
    "S05bsu027_u:0_1": "Pratītyasamutpādādivibhaṅganirdeśasūtram /",
    "S05bsu027_u:1_0": "evaṃ mayā śrutam / ekasmin samaye bhagavān śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdhamardhatrayodaśabhirbhikṣuśataiḥ /",
    "S05bsu027_u:1_1": "tatra bhagavānāmantrayate sma - pratītyasamutpādasya vo bhikṣavaḥ ādiṃ vo deśayiṣyāmi vibhaṅgaṃ ca /",
    "S05bsu027_u:1_2": "tacchṛṇuta, sādhu ca suṣṭhu ca manasikuruta,",
    "S05bsu027_u:2_0": "pratītyasamutpādasya ādiḥ katamaḥ? yaduta asmin sati idaṃ bhavati,",
    "S05bsu027_u:2_1": "asyotpādādidamutpadyate / yaduta avidyāpratyayāḥ saṃskārāḥ /",
    "S05bsu027_u:2_2": "saṃskārapratyayaṃ vijñānam / vijñānapratyayaṃ nāmarūpam / nāmarūpapratyayaṃ ṣaḍāyatanam /",
    "S05bsu027_u:2_3": "ṣaḍāyatanapratyayaḥ sparśaḥ /",
    "S05bsu027_u:2_4_0": "sparśapratyayā vedanā / vedanāpratyayā tṛṣṇā / tṛṣṇāpratyayamupādānam / upādānapratyayo",
    "S05bsu027_u:2_4_1": "bhavaḥ / bhavapratyayā jātiḥ / jātipratyayā jarāmaraṇaśokaparidevaduḥkhadaurmanasyopāyāsāḥ",
    "S05bsu027_u:2_4_2": "saṃbhavanti /",
    "S05bsu027_u:2_5": "evamasya kevalasya mahato duḥkhaskandhasya samudayo bhavati /",
    "S05bsu027_u:2_6": "ayamucyate pratītyasamutpādasyādiḥ /",
    "S05bsu027_u:3_0": "vibhaṅgaḥ katamaḥ? avidyāpratyayāḥ saṃskārāḥ ityavidyā katamā? yat pūrvānte 'jñānam,",
    "S05bsu027_u:3_1_0": "aparānte 'jñānam, pūrvāntāparānte 'jñānam, adhyātmajñānam, bahirdhājñānam, adhyātmabahirdhājñānam,",
    "S05bsu027_u:3_1_1": "karmaṇyajñānam, vipāke 'jñānam, karmavipāke 'jñānam, buddhe 'jñānam, dharme 'jñānam,",
    "S05bsu027_u:3_1_2": "saṃghe 'jñānam, duḥkhe 'jñānam, samudaye 'jñānam, nirodhe 'jñānam, mārge 'jñānam,",
    "S05bsu027_u:3_1_3": "hetāvajñānam, hetusamutpanneṣu dharmeṣvajñānam,",
    "S05bsu027_u:3_2": "kuśalākuśaleṣu sāvadyānavadyeṣu sevitavyāsevitavyeṣu hīnapraṇītakṛṣṇaśuklasapratibhāgapratītyasamutpanneṣu dharmeṣvajñānam,",
    "S05bsu027_u:3_3": "ṣaṭsu vā punaḥ sparśāyataneṣu yathābhūta(tā?)saṃprativedhaḥ iti /",
    "S05bsu027_u:3_4": "yadatra tatra yathābhūtasyājñānam,",
    "S05bsu027_u:4_0": "avidyāpratyayāḥ saṃskārāḥ katame? trayaḥ saṃskārāḥ - kāyasaṃskārāḥ vāksaṃskārāḥ manaḥsaṃskārā iti /",
    "S05bsu027_u:5_0": "saṃskārapratyayaṃ vijñānamiti vijñānaṃ katamat? ṣaḍ vijñānakāyāḥ - cakṣurvijñānaṃ śrotraghrāṇajihvākāyamanovijñānam /",
    "S05bsu027_u:6_0": "vijñānapratyayaṃ nāmarūpamiti nāma katamat? catvāra arūpiṇaḥ skandhāḥ /",
    "S05bsu027_u:6_1": "katame catvāraḥ? vedanāskandhaḥ saṃjñāskandhaḥ saṃskāraskandhaḥ vijñānaskandhaḥ /",
    "S05bsu027_u:6_2": "rūpaṃ katamat? yat kiṃcidrūpam,",
    "S05bsu027_u:6_3": "sarvaṃ tat catvāri mahābhūtāni /",
    "S05bsu027_u:6_4": "catvāri ca mahābhūtānyupādāya itīdaṃ ca nāma,",
    "S05bsu027_u:6_5": "tadaikadhyamabhisaṃkṣipya nāmarūpamityucyate /",
    "S05bsu027_u:7_0": "nāmarūpapratyayaṃ ṣaḍāyatanamiti ṣaḍāyatanaṃ katamat? ṣaḍādhyātmikānyāyatanāni /",
    "S05bsu027_u:7_1": "cakṣurādhyātmikamāyatanaṃ śrotaghrāṇajihvākāyamanaādhyātmikamāyatanam /",
    "S05bsu027_u:8_0": "ṣaḍāyatanapratyayaḥ sparśa iti sparśaḥ katamaḥ? ṣaṭ sparśakāyāḥ /",
    "S05bsu027_u:8_1": "cakṣuḥsaṃsparśaḥ śrotraghrāṇajihvākāyamanaḥsaṃsparśaḥ /",
    "S05bsu027_u:9_0": "(Psvibh, Vaidya 118) sparśapratyayā vedaneti vedanā katamā? tisro vedanāḥ /",
    "S05bsu027_u:9_1": "sukhā duḥkhā aduḥkhāsukhā ca /",
    "S05bsu027_u:10_0": "vedanāpratyayā tṛṣṇeti tṛṣṇā katamā? tisrastṛṣṇāḥ / kāmatṛṣṇā rūpatṛṣṇā arūpyatṛṣṇā ca //",
    "S05bsu027_u:11_0": "tṛṣṇāpratyayamupādānamiti upādānaṃ katamat? catvāryupādānāni /",
    "S05bsu027_u:11_1": "kāmopādānaṃ dṛṣṭyupādānaṃ śīlavratopādānamātmavādopādānam /",
    "S05bsu027_u:12_0": "upādānapratyayo bhava iti bhavaḥ katamaḥ? trayo bhavāḥ / kāmabhavaḥ rūpabhavaḥ arūpyabhavaḥ //",
    "S05bsu027_u:13_0_0": "bhavapratyayā jātiriti jātiḥ katamā? yā teṣāṃ teṣāṃ sattvānāṃ tasmiṃstasmin sattvanikāye",
    "S05bsu027_u:13_0_1": "jātiḥ saṃjātiravakrāntirabhirvṛttiḥ prādurbhāvaḥ skandhapratilambho dhātupratilambhaḥ",
    "S05bsu027_u:13_0_2": "āyatanapratilambhaḥ skandhānāmabhinirvṛttiḥ jīvitendriyasya prādurbhāvaḥ /",
    "S05bsu027_u:14_0_0": "jātipratyayaṃ jarāmaraṇamiti jarā katamā? yattat khālatyaṃ pālityaṃ valīpracuratā",
    "S05bsu027_u:14_0_1": "jīrṇatā bhugnatā kubjagopānasīvaṅkatā tilakālakācitagātratā khuapraśvāsakāyatā purataḥ",
    "S05bsu027_u:14_0_2": "prāgbhārakāyatā daṇḍaviṣkambhaṇatā dhandhatvaṃ mandatvaḥ hāniḥ parihāṇiḥ indriyāṇāṃ",
    "S05bsu027_u:14_0_3": "paripākaḥ paribhedaḥ saṃskārāṇāṃ purāṇībhāvaḥ jarjarībhāvaḥ /",
    "S05bsu027_u:15_0_0": "maraṇaṃ karamat? yā teṣāṃ teṣāṃ sattvānāṃ tasmāttasmāt sattvanikāyāt cyutiḥ cyavanato",
    "S05bsu027_u:15_0_1": "bhedaḥ antarahāṇiḥ āyuṣo hāṇiḥ uṣmaṇo hāṇiḥ jīvitendriyasya nirodhaḥ skandhānāṃ nikṣepaḥ",
    "S05bsu027_u:15_0_2": "maraṇaṃ kālakriyā /",
    "S05bsu027_u:15_1": "idamucyate maraṇamiti / idaṃ ca maraṇa pūrvikā ca jarā,",
    "S05bsu027_u:15_2": "tadubhayamaikadhyamabhisaṃkṣipya jarāmaraṇamityucyate /",
    "S05bsu027_u:16_0": "ayamucyate pratītyasamutpādasya vibhaṅgaḥ /",
    "S05bsu027_u:16_1": "pratītyasamutpādasyādiṃ vo deśayiṣyāmi iti vibhaṅgaṃ ca iti vo yaduktam,",
    "S05bsu027_u:17_0": "idamavocadbhagavān / āttamanasaste bhikṣavo bhagavato bhāṣitamabhyanandan //",
    "S05bsu027_u:18_0": "pratītyasamutpādādivibhaṅganirdeśasūtraṃ samāptam //"
}