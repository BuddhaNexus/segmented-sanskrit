{
  "GSP31kavsttvu:0": "atha sāṃkhyatattvapradīpaḥ /",
  "GSP31kavsttvu:1": "śrīgaṇeśāya namaḥ /",
  "GSP31kavsttvu:2": "prakṛtiṃ puruṣaṃ śuddhaṃ praṇipatya praṇīyate /",
  "GSP31kavsttvu:3": "pradīpaḥ sāṃkhyatattvasya paropakṛtaye mayā //",
  "GSP31kavsttvu:4_0": "iha khalu pravāhavidhvastottaraṇopāyā iva sāṃkhyatantrādhyayanapariśramālasāstatprakriyājñānatarīvihīnāḥ",
  "GSP31kavsttvu:4_1": "śabdodadhāvananyāvalambanāḥ sīdanti tattaraṇopāyaḥ sakalasāṃkhyaprakriyādyotako bahvartho",
  "GSP31kavsttvu:4_2": "'lpākṣaro mayā prakāśyate /",
  "GSP31kavsttvu:5_0": "kāpilatantrādhyayanālasaistatprakriyājijñāsāyāmidameva prakaraṇaṃ samyagavalokanīyamatyugraśubhāśubhādṛṣṭaphalavat",
  "GSP31kavsttvu:5_1": "prayatnaṃ vinaiva sarvamatraivādhigantavyam ayatnalabdherthe yatnādarśanāt /",
  "GSP31kavsttvu:6": "uktaṃ ca sāṃkhyācāryaiḥ /",
  "GSP31kavsttvu:7": "akke cenmadhu vindeta kimarthaṃ parvataṃ vrajet /",
  "GSP31kavsttvu:8": "iṣṭasyārthasya saṃsiddhau ko vidvān yatnamācaret //",
  "GSP31kavsttvu:9": "ṛjumārgeṇa siddhyato 'rthasya vakreṇa sādhanāyogāt iti kecit /",
  "GSP31kavsttvu:10": "duḥkhatrayābhighātodvignacittāstānnivṛttyupāyameva tāvadabhikāmayante /",
  "GSP31kavsttvu:11": "taṃ cāgre darśayiṣyāmaḥ /",
  "GSP31kavsttvu:12": "duḥkhatrayaṃ ca ādhyātmikamādhibhautikamādhidaivikaṃ ca /",
  "GSP31kavsttvu:13": "tatrādhyātmikaṃ dvidhā śārīraṃ mānasaṃ ca vātapittaśleṣmaṇāṃ vaiṣamyanimittaṃ śārīram kāmakrodhalobhamoherṣyāviṣādaviṣayaviśeṣādarśanakāraṇakaṃ mānasam /",
  "GSP31kavsttvu:14": "āntaropāyasādhyatvādādhyātmikaṃ duḥkhamiti vyapadiśyate /",
  "GSP31kavsttvu:15": "brāhmopāyasādhyamapi duḥkhaṃ dvividham /",
  "GSP31kavsttvu:16": "ādhibhautikamādhidaivaikaṃ ca /",
  "GSP31kavsttvu:17": "tatrādhibhautikaṃ mānuṣapakṣisarīsṛpasthāvaranibandhanam /",
  "GSP31kavsttvu:18": "ādhidaivikaṃ pakṣarākṣavināyakagrahādyāveśanimittam /",
  "GSP31kavsttvu:19": "sarvaṃ mānasapratyakṣam /",
  "GSP31kavsttvu:20_0": "etad duḥkhaṃ rajaḥpariṇāmaviśeṣo nityapariṇāmitvādidamapi nityamiti na śakyate bādhitum",
  "GSP31kavsttvu:20_1": "tathāpi śakya eva tadabhibhavaḥ kartuṃ sādhanena tacca sādhanaṃ śāstrajanitaṃ prakṛtipuruṣānyatājñānaṃ",
  "GSP31kavsttvu:20_2": "nānyaditi tacchāstra pra",
  "GSP31kavsttvu:22": "tipādyārtha śca",
  "GSP31kavsttvu:24": "turvidha",
  "GSP31kavsttvu:25": "ḥ ta dya",
  "GSP31kavsttvu:27": "thā kaścidartha",
  "GSP31kavsttvu:28": "ḥ pra",
  "GSP31kavsttvu:29": "kṛtireva na",
  "GSP31kavsttvu:31": "tu ka sya",
  "GSP31kavsttvu:33": "cit vikṛtirya",
  "GSP31kavsttvu:34": "thā mūla pra",
  "GSP31kavsttvu:36": "kṛtiḥ sā sa rva sya mūla",
  "GSP31kavsttvu:40": "mādikāra ṇa ṃ na",
  "GSP31kavsttvu:43": "tu ta",
  "GSP31kavsttvu:44": "syāḥ kāra",
  "GSP31kavsttvu:45": "ṇānta ra",
  "GSP31kavsttvu:47": "ṃ kiñcit pra māṇa",
  "GSP31kavsttvu:49": "siddha ṃ ta",
  "GSP31kavsttvu:51": "thātve vā mūla kṣa",
  "GSP31kavsttvu:53": "tikārītya na va",
  "GSP31kavsttvu:56": "sthā syāt sva",
  "GSP31kavsttvu:57": "syaiva",
  "GSP31kavsttvu:58": "svakāraṇatve tu tasyāpekṣayā kāraṇatvāt svasyaiva pūrvavartitvaṃ kāryatvāt paścādvartitvamityasaṃbhavaḥ /",
  "GSP31kavsttvu:59": "sakāraṇatve ajāmekāṃ lohitaśuklakṛṣṇāmityajatvapratipādanaparaśrutivirodhaḥ syāt /",
  "GSP31kavsttvu:60": "sā ca prakarotīti prakṛtiḥ pradhānaṃ sattvarajastamasāṃ sāmyāvasthā /",
  "GSP31kavsttvu:61": "kaścidarthaḥ prakṛtirvikṛtiśca tacca mahattattvamahaṅkāraḥ pañcatanmātrāṇi ceti saptasaṅkhyāko gaṇaḥ kasyacitprakṛtiḥ kasyacidvikṛtiḥ /",
  "GSP31kavsttvu:62_0": "tadyathā mahattattvamahaṅkārasya prakṛtirvikṛtiśca mūlaprakṛteḥ tathā ahaṅkāraḥ pañcatanmātrāṇāmindriyāṇāṃ",
  "GSP31kavsttvu:62_1": "ca prakṛtirvikṛtirmahataḥ tathā pañcatanmātrāṇi bhūtānāmākāśādīnāṃ prakṛtayo vikṛtayaścāhaṅkārasya /",
  "GSP31kavsttvu:63": "pañca mahābhūtānyekādaśendriyāṇi ceti ṣoḍaśasaṅkhyāko gaṇo vikṛtireva na tu kasyacitprakṛtiḥ /",
  "GSP31kavsttvu:64_0": "nanu pṛthivyādīnāmapi goghaṭavṛkṣādayo vikārā upalabhyante tathā tadvikāraviśeṣāṇāṃ",
  "GSP31kavsttvu:64_1": "payobījādīnāṃ dadhyaṅkurādaya iti kathaṃ vikṛtitvameva teṣāmiti cenna tattvāntaropādānatvaṃ",
  "GSP31kavsttvu:64_2": "prakṛtitvamihābhyupagatam na tveteṣāṃ tadasti sthaulyendriyagrāhyatayā goghaṭādīnāṃ",
  "GSP31kavsttvu:64_3": "samānatvāt na tattvāntaratā pṛthivyādibhyaḥ /",
  "GSP31kavsttvu:65": "uktaṃ ca tattvakaumudyām “sarveṣāṃ goghaṭādīnāṃ sthūlatendriyagrāhyatā ca sameti” na tattvāntaram /",
  "GSP31kavsttvu:66": "puruṣastu na kasyacit prakṛtirapariṇāmitvānnāpi vikṛtirnityatvādanyathā sādhanasādhyābhivyaktiḥ syāt ghaṭavat /",
  "GSP31kavsttvu:67": "pramāṇavirahiṇo 'rthasya nṛśṛṅgasādṛśyābhyupagamāt /",
  "GSP31kavsttvu:68": "uktaprameyasādhakaṃ trividhaṃ pramāṇamurarīkatyam pratyakṣamanumānamāptavacanaṃ ceti /",
  "GSP31kavsttvu:69": "sāṅkhyācāryaiḥ /",
  "GSP31kavsttvu:70": "anyavādyaṅgīkṛtapramāṇānāmeteṣveva triṣvantarbhāvaḥ /",
  "GSP31kavsttvu:71": "uktaṃ ca 'sarvapramāṇasiddhatvāditi';",
  "GSP31kavsttvu:72": "sarveṣāṃ vādyantarābhyupagatānāṃ pramāṇānāṃ siddhatvāt triṣvevāntarbhāvādityarthaḥ /",
  "GSP31kavsttvu:73_0": "nanu yatra yatra pratyakṣamapravartamānaṃ tattadatyantā 'saditi vyāptiḥ suprasiddhā",
  "GSP31kavsttvu:73_1": "śaśaśṛṅgakūrmalomādau evaṃ pradhānasyāpi pratyakṣāsiddhatvāt tadatyantāsattvameva",
  "GSP31kavsttvu:73_2": "yuktaṃ gaganakusumādīnāmiveti cenna nahi yat pratyakṣāgocaraṃ tadatyantāsaditi vyāptigraho",
  "GSP31kavsttvu:73_3": "yukto 'nyathā gṛhānnirgatasya gṛhadhanaputrapaśuvanitādīn sukhasādhanabhūtānapaśyatastannāśaniścayajaduḥkhavipluṣṭāntaḥkaraṇasya",
  "GSP31kavsttvu:73_4": "rudato maraṇaṃ syāt na tvevamasti /",
  "GSP31kavsttvu:74": "kiñca kiṃ sarvapratyakṣaviṣayatvaṃ sattve hetuḥ kiñcitpratyakṣaviṣayatvaṃ vā ?",
  "GSP31kavsttvu:75_0": "nādyaḥ nahi gṛhāntaradeśāntarakālāntaragataṃ vastu kenāpyayoginā pratyakṣeṇa viṣayīkartuṃ",
  "GSP31kavsttvu:75_1": "śakyamanyathā sarva eva sarvajñaḥ syāt parabuddherapratyakṣatayā sarvaiḥ sarvaṃ pratyakṣeṇa",
  "GSP31kavsttvu:75_2": "gṛhyate navetyasarvajñena niścetumaśakyatayā saṃśayānivṛtteḥ /",
  "GSP31kavsttvu:76": "nāpi caramaḥ vyabhicārāt nahi nagarasthena svenānupalabdho gavaya etāvataivāraṇyakopalabdhasya tasyāpalāpasambhavaḥ /",
  "GSP31kavsttvu:77": "uktañca līlāvatīkāreṇa “sarvādṛṣṭeśca sandehāt svādṛṣṭervyabhicārata” iti /",
  "GSP31kavsttvu:78_0": "tasmāt pratyakṣapravṛttipratikūlābhāvaviśiṣṭaṃ pratyakṣaṃ yatra na pravartate tadatyantāsaditi",
  "GSP31kavsttvu:78_1": "niścetuṃ śakyam na tu pratyakṣāpravṛttimātrāt anyathā puruṣapradhānamahatsvargāpūrvadevatādīnāmatīndriyāṇāmatyantābhāvaḥ syāt /",
  "GSP31kavsttvu:79_0": "tena viyati gacchataḥ patatriṇo grahaṇe 'tidūratvameva pratikūlam tathā netragatakajjalagrahaṇe",
  "GSP31kavsttvu:79_1": "'tisāmīpyam evaṃ rūpaśabdādigrahaṇe āndhyabadhiratvādayaḥ tathā viṣayagrahaṇe manasaḥ",
  "GSP31kavsttvu:79_2": "kāmādyabhivyāptiḥ yathā kāmādyabhivyāptamanāḥ sphītālokamadhyavartinamindriyasannikṛṣṭamapyarthaṃ na paśyati /",
  "GSP31kavsttvu:80": "paramāṇvādiviṣayatāyāṃ saukṣmyameva pratikūlam yataḥ praṇihitamanā api taṃ na paśyati /",
  "GSP31kavsttvu:81": "bhittyādiparavastugrahaṇe tadvyavadhānameva pratikūlaṃ sampratipannapadārthagrahaṇe hastādivyavadhānavat /",
  "GSP31kavsttvu:82": "kvacidabhibhavaḥ yathā ahani saurībhirbhābhirabhibhūtaṃ nakṣatrasūryādigrahe cakṣuḥ samarthaṃ na bhavati /",
  "GSP31kavsttvu:83": "kvacit samānābhihāraḥ pratikūlaṃ yathā jalāśaye 'mbudavimuktajalabindugrahaṇe netrāsāmarthyam /",
  "GSP31kavsttvu:84": "kvacidanudbhavaḥ yathā kṣīradadhyādyavasthāyāṃ dadhighṛtādivivecanāsāmarthyam /",
  "GSP31kavsttvu:85": "evaṃ sati dṛḍhatarapramāṇāntaraprasiddhe vastuni pratyakṣāpravṛttāvetadanyatamaṃ pratibandhakaṃ kalpyate na tu tadabhāvādevāpravṛttiḥ /",
  "GSP31kavsttvu:86": "uktañca sāṅkhyamūlakāreṇa “saukṣmyāt tadanupalabdhirnābhāvāt” /",
  "GSP31kavsttvu:87_0": "nanu kvacitpratyakṣaprasiddhasya kvacitsandehādanumānaviṣayatā na tvasya tadastītyabhāva",
  "GSP31kavsttvu:87_1": "eva yukta iti cenna kāryaṃ hi kāraṇānumāpakaṃ bhavatīti sarvavādyabhimatam tathā",
  "GSP31kavsttvu:87_2": "ca mahadādikāryānyathānupapattyaiva pradhānasiddhiriti na tadabhāvo yuktaḥ /",
  "GSP31kavsttvu:88_0": "nanu kāryānyathānupapattyā kāraṇasiddhau tantrāntarābhimatakāraṇasiddhiḥ setsyati",
  "GSP31kavsttvu:88_1": "na tu tvadabhimatapradhānasiddhiriti cenna mataparyālocanena yanmataṃ kapilasūtranibaddhaṃ",
  "GSP31kavsttvu:88_2": "pradhānasādhanānuguṇaṃ tadeva yuktisahamanyat tu bāhyamatavat matābhāsatvādbādhyameva /",
  "GSP31kavsttvu:89": "tadyathā 'asataḥ sajjāyata';",
  "GSP31kavsttvu:90": "iti bauddhamate pradhānasiddhiḥ 'sataḥ sajjāyata';",
  "GSP31kavsttvu:91_0": "iti sāṅkhyamataviruddhatvānna paṇḍitamukhamaṇḍanāyālam sadasatoḥ kāryakāraṇabhāvāsambhavāt",
  "GSP31kavsttvu:91_1": "asadalīkaṃ kāraṇaṃ sattvādirūpaśabdādyātmakaṃ kathaṃ syāt sadasatostādātmyadarśanāt",
  "GSP31kavsttvu:91_2": "kāryaṃ hi kāraṇasamavetaṃ tantupaṭādisthaleṣu prasiddham tathā ca ghaṭo 'san paṭo",
  "GSP31kavsttvu:91_3": "'sannityasatsamavetaṃ sarvo vyavahartā vyavahareta na tu sadidamiti sattāvaiśiṣṭyena pratītiḥ syāt /",
  "GSP31kavsttvu:92": "atha sadvivarto 'yaṃ prapañca iti yadvedāntimatam /",
  "GSP31kavsttvu:93": "tadapyasādhu anenāpi sataḥ sajjāyata iti matasiddhirna syāt /",
  "GSP31kavsttvu:94_0": "advayasya sadvayatayā bhāne rajjoḥ srakkhaṇḍasarppādyātmanā bhānavat bhrāntireva",
  "GSP31kavsttvu:94_1": "syāt bādhitaviṣayatayā rajjusarpapratyayavat prapañcajñānasyāpramāṇatayā pramārūpaṃ jñānamevāstamiyāt /",
  "GSP31kavsttvu:95_0": "na ceṣṭāpattirguruśiṣyottarapraśnayorapramāṇabuddhyā vyavahāramātrocchedaḥ syāt laukikavaidikavyavahārānuṣṭhāne",
  "GSP31kavsttvu:95_1": "ca kasyacit pravṛttyanupapattyā bhogāpavargau na syātāmiti tacchāstrāprāmāṇyaṃ syāt /",
  "GSP31kavsttvu:96": "apasiddhāntaśca na hi vedāntimate brahma vivarti bhavati / uktañca -",
  "GSP31kavsttvu:97": "bālān prati vivarto 'yaṃ brahmaṇaḥ sakalaṃ jagat /",
  "GSP31kavsttvu:98": "avivartitamānandamāsthitāḥ kṛtinaḥ sadā // iti /",
  "GSP31kavsttvu:99_0": "sato 'sajjāyata iti sataḥ paramāṇorasaddvyaṇukākhyaṃ kāryaṃ jāyata iti kaṇabhakṣākṣacaraṇamatamapi",
  "GSP31kavsttvu:99_1": "na yuktisaham tathā hi paramāṇurhi dvyaṇukasamavāyikāraṇam dvyaṇukaṃ cāsadityasattvāviśeṣācchaśaśṛṅgādisamavāyikāraṇatāpi pa ra",
  "GSP31kavsttvu:101": "māṇau syāt sa da sa",
  "GSP31kavsttvu:104": "toḥ sa ma",
  "GSP31kavsttvu:106": "vāyāsa mbha",
  "GSP31kavsttvu:108": "vācca asa",
  "GSP31kavsttvu:110": "tā tādātmye sa",
  "GSP31kavsttvu:111": "topya sa ttva",
  "GSP31kavsttvu:114": "ṃ syāt na",
  "GSP31kavsttvu:115": "nva sa ttva",
  "GSP31kavsttvu:118": "ṃ nāma",
  "GSP31kavsttvu:119": "prāga",
  "GSP31kavsttvu:120": "bhāva pra",
  "GSP31kavsttvu:122": "tiyogitva ṃ na",
  "GSP31kavsttvu:124": "tu vāyurūpādiva",
  "GSP31kavsttvu:125": "t trikālāsa ttva",
  "GSP31kavsttvu:127": "miti cenna",
  "GSP31kavsttvu:128": "kimida",
  "GSP31kavsttvu:129": "ṃ prāga",
  "GSP31kavsttvu:130": "bhāva pra",
  "GSP31kavsttvu:132": "tiyogitva ma sa ttva",
  "GSP31kavsttvu:136": "m kiṃ prāga",
  "GSP31kavsttvu:137": "bhāva pra",
  "GSP31kavsttvu:139": "tiyogitvāda sa",
  "GSP31kavsttvu:141": "ttva ma sa",
  "GSP31kavsttvu:144": "ttvādvā prāga",
  "GSP31kavsttvu:145": "bhāva pra",
  "GSP31kavsttvu:147": "tiyogitva",
  "GSP31kavsttvu:148": "m ? nādya ḥ sa",
  "GSP31kavsttvu:150": "rveṣāṃ kārya pa",
  "GSP31kavsttvu:152": "dārthānāma sa",
  "GSP31kavsttvu:154": "ttvāviśeṣeṇākāśa",
  "GSP31kavsttvu:155": "puṣpādiṣvivāsa",
  "GSP31kavsttvu:156": "ttvenaiva",
  "GSP31kavsttvu:157": "vya va hāra",
  "GSP31kavsttvu:160": "ḥ syāt teṣāma",
  "GSP31kavsttvu:161": "pi prāga",
  "GSP31kavsttvu:162": "bhāva pra",
  "GSP31kavsttvu:164": "tiyogitvāt ta",
  "GSP31kavsttvu:165": "thā ca",
  "GSP31kavsttvu:166": "kārya pa",
  "GSP31kavsttvu:168": "dārtha ga ta guṇa",
  "GSP31kavsttvu:172": "sāmānyādīnāmuccheda",
  "GSP31kavsttvu:173": "ḥ syāt teṣāṃ bhāva dha rma",
  "GSP31kavsttvu:176": "tvenāsa",
  "GSP31kavsttvu:177": "ttvenāva",
  "GSP31kavsttvu:178": "sthānāt / na ca",
  "GSP31kavsttvu:180": "kūrma",
  "GSP31kavsttvu:181": "lomādera",
  "GSP31kavsttvu:182": "syāsa",
  "GSP31kavsttvu:183": "to viśeṣa",
  "GSP31kavsttvu:184": "ḥ sāmānyādya",
  "GSP31kavsttvu:185": "bhāvena",
  "GSP31kavsttvu:186": "bheda ka dha",
  "GSP31kavsttvu:189": "rmābhāvāt / nāpi ca ra ma",
  "GSP31kavsttvu:192": "ḥ asa",
  "GSP31kavsttvu:193": "ttvātprāga",
  "GSP31kavsttvu:194": "bhāva pra",
  "GSP31kavsttvu:196": "tiyogitve naraśṛṅgādīnāma",
  "GSP31kavsttvu:197": "pi prāga",
  "GSP31kavsttvu:198": "bhāva pra",
  "GSP31kavsttvu:200": "tiyogitva",
  "GSP31kavsttvu:201": "ṃ syāt prāga",
  "GSP31kavsttvu:202": "bhāva",
  "GSP31kavsttvu:203": "sya ca sva pra",
  "GSP31kavsttvu:207": "tiyogyutpāda ka tva niya mena",
  "GSP31kavsttvu:212": "sarveṣāmasatāṃ sattvaṃ syāt sadasadvibhāgo jagati dattajalāñjaliḥ syāditi na tārkikavaiśeṣikamataṃ vicārasaham /",
  "GSP31kavsttvu:213": "tasmāt sataḥ sajjāyata iti sāṅkhyamatameva yuktisaham /",
  "GSP31kavsttvu:214": "sataḥ kāraṇāt svotpatteḥ prāgapi sadeva kāryaṃ kāraṇavyāpārādabhivyaktimāpnoti /",
  "GSP31kavsttvu:215": "na ca siddhasādhanatā kāraṇavaiyarthyaṃ ceti vācyam kāryasattve 'pi tadabhivyaktau kāraṇaṃ prayojanavaditi na kiñcidavadyam /",
  "GSP31kavsttvu:216_0": "asatkāryapakṣe tu kāraṇavaiyarthyaṃ sphuṭameva na hyasataḥ kāraṇasambandho nirūpayituṃ",
  "GSP31kavsttvu:216_1": "śakyate sambaddhameva asambaddhena janyate asambaddhasya janyatve sarvasmāt sarvaṃ",
  "GSP31kavsttvu:216_2": "syāt kāraṇaniyamo 'stamiyāt /",
  "GSP31kavsttvu:217": "asaccetkāryaṃ na kāraṇavyāpārāt sadbhavitumarhati uktañca tattvakaumudyām - nahi nīlaṃ śilpasahasreṇāpi pītaṃ kartuṃ śakyam /",
  "GSP31kavsttvu:218_0": "na ca kāraṇavyāpārāt pūrvaṃ ghaṭo 'san saṃśca vyāpārānantaramiti ghaṭasya sattvāsattve",
  "GSP31kavsttvu:218_1": "dharmāviti vācyam dharmasya bhāvadharmatvena tenaiva dharmiṇaḥ sattvaṃ svasthityanyathānupapattyā",
  "GSP31kavsttvu:218_2": "sādhitamiti sadeva kāryaṃ kāraṇavyāpārādūrdhvamiva prāgapi /",
  "GSP31kavsttvu:219_0": "kāraṇavyāpārastu tadabhivyaktāvananyathāsiddhaḥ anyatrāpi kāraṇavyāpārādabhivyaktireva",
  "GSP31kavsttvu:219_1": "dṛśyate yathā 'vaghātena dhānyeṣu taṇḍulānām avapīḍanena tileṣu tailasya dohanena",
  "GSP31kavsttvu:219_2": "saurabheyīṇāṃ payasa iti /",
  "GSP31kavsttvu:220": "asadutpattau tu na dṛṣṭānto 'sti tasmāt sadeva kāryaṃ kāraṇavyāpāreṇābhivyajyate /",
  "GSP31kavsttvu:221": "asatā kāraṇasambandhāsambhavāt na tasya tadutpādakatvam uktañca sāṅkhyācāryaiḥ",
  "GSP31kavsttvu:222": "asattvānnāsti sambandhaḥ kāraṇaiḥ sattvasaṅgibhiḥ //",
  "GSP31kavsttvu:223": "asambaddhasya cotpattimicchato na vyavasthitiḥ //",
  "GSP31kavsttvu:224": "kiñca sambaddhamapi tadeva karoti yatra yat kāraṇaṃ śaktam śaktiśca kāryaikādhigamyā yathā cakṣuṣaiva rūpajñānaṃ bhavati nendriyāntareṇetīdameva tatra śaktamityadhigamyate /",
  "GSP31kavsttvu:225": "tathā ca sā śaktiḥ śaktakāraṇāśrayā śakyakāryāśrayā sarvatra vā syāt ?",
  "GSP31kavsttvu:226": "antye sarvasmāt sarvaṃ syāt /",
  "GSP31kavsttvu:227_0": "atha kārye sā śaktistadā kathamasataḥ kāryasya śaktyāśrayatā tathā ca śaktena śakyamutpādyate",
  "GSP31kavsttvu:227_1": "śakyaṃ ca kāraṇātmakam kāraṇaṃ ca saditi kathaṃ tadabhinnaṃ kāryamasatsyāt 'uktañca",
  "GSP31kavsttvu:227_2": "śaktasya śakyakaraṇāditi'; /",
  "GSP31kavsttvu:228": "upādānopādeyabhāvagrahaṇācca na bhedastantupaṭayoryayorbhedo na tayorupādānopādeyabhāvo yathāśvavṛkṣayoḥ /",
  "GSP31kavsttvu:229_0": "ito 'pi nārthāntaratvaṃ tantupaṭayoḥ saṃyogāprāptyadarśanāt arthāntaratve saṃyogo",
  "GSP31kavsttvu:229_1": "dṛṣṭo rajjughaṭakuṇḍabadarādau aprāptirapi dṛṣṭā sumeruvidhyayoriva iha ca saṃyogāprāptyorabhāvānna",
  "GSP31kavsttvu:229_2": "tantubhyo 'rthāntaraṃ paṭaḥ /",
  "GSP31kavsttvu:230_0": "kāryakāraṇayorabhedasādhakaṃ pramāṇaṃ coktaṃ sāṅkhyācāryaiḥ tadyathā na paṭastantubhyo",
  "GSP31kavsttvu:230_1": "bhidyate taddharmatvāt iha yadyato bhidyate tat tasya dharmo na bhavati yathā gauraśvasya",
  "GSP31kavsttvu:230_2": "dharmaśca paṭastantūnāntasmānnārthāntaram /",
  "GSP31kavsttvu:231": "gurutvāntarāgrahaṇādapi na kāraṇādarthāntaraṃ kāryam /",
  "GSP31kavsttvu:232": "evamabhede siddhe tantava eva tena tena saṃsthānaviśeṣeṇa pariṇatāḥ paṭo na tu paṭastantubhyo 'rthāntaram /",
  "GSP31kavsttvu:233_0": "na cātmāśrayabuddhibhedādarthakriyābhedācca bhedasiddhiḥ kāryakāraṇayoriti vācyam",
  "GSP31kavsttvu:233_1": "ekasminnapi viśeṣāntarāvirbhāvatirobhāvābhyāmātmāśrayārthakriyābuddhibhedasambhavānna",
  "GSP31kavsttvu:233_2": "tadanyathānupapattyā bhedasiddhiḥ /",
  "GSP31kavsttvu:234_0": "tatra ekasyāpi kūrmasyāvayavā niḥsarantyāvirbhavanti ta eva kūrmaśarīre niviśamānāstirobhavanti",
  "GSP31kavsttvu:234_1": "nahi te kūrmāvayavā utpadyante dhvaṃsante vā evamekasyāpi suvarṇasya mṛdo va kaṭakakuṇḍalādayo",
  "GSP31kavsttvu:234_2": "ghaṭādayo niḥsaranta utpannā iti vyavahāraṃ bhajante ta eva niviśamānāstirobhavanti",
  "GSP31kavsttvu:234_3": "naśyantītyucyante na punaḥ sadasatornirodhotpādayornidarśanamasti /",
  "GSP31kavsttvu:235": "uktaṃ ca bhagavatā nāsato vidyate bhāvo nābhāvo vidyate sata iti /",
  "GSP31kavsttvu:236": "yathā saṅkocavikāśavadbhyaḥ svāvayavebhyaḥ kūrmo na bhidyate tathā mṛtsuvarṇādibhyo 'pi kaṭakakuṇḍalādayo na bhinnāḥ /",
  "GSP31kavsttvu:237": "na ca nāma buddhyarthakriyābhedāt kāryakāraṇayorbhedasiddhiriti vācyam naṭe vyabhicārāt /",
  "GSP31kavsttvu:238_0": "naṭo hi daśaratho 'haṃ rāmo 'haṃ yudhiṣṭhiro 'hamiti svayamanantanāmā bhūtvā nāmāntareṇa",
  "GSP31kavsttvu:238_1": "veśāntaramarthakriyāntarañca kurute tathā ca satyapi bhedatraye naṭabhedādarśanāt yathāhuḥ -",
  "GSP31kavsttvu:239": "rūpamatho api kāryamatho",
  "GSP31kavsttvu:240": "abhidhāpi naṭasya pṛthagviditā /",
  "GSP31kavsttvu:241": "na pṛthaktvamupaiti naṭaḥ kimiti",
  "GSP31kavsttvu:242": "prativācyamavaśyamidaṃ kuśalaiḥ //",
  "GSP31kavsttvu:243_0": "ekasyāpi vahnerdāhakatvapācakatvabhedena nānārthakriyākāritvaṃ dṛśyate na hyetāvatā",
  "GSP31kavsttvu:243_1": "vahnirbhedamadhigacchati ekaikasya tṛṇasyātapavṛṣṭyādinivṛttāvasāmarthye 'pi bahūni",
  "GSP31kavsttvu:243_2": "militvāvasthāviśeṣamavāpya yathā tānyeva tannivṛttau sāmarthyamadhigacchanti tathaika",
  "GSP31kavsttvu:243_3": "eva tantuḥ prāvaraṇādyarthakriyāsamartho 'pi militāsta evāvasthāviśeṣaṃ prāpyāvirbhūtapaṭabhāvāḥ",
  "GSP31kavsttvu:243_4": "prāvaraṇādyarthakriyāṃ kariṣyanti tasmātsadeva kāryaṃ kāraṇāt tadabhivyaktiriti /",
  "GSP31kavsttvu:244": "nanvāvirbhāvaḥ kāraṇavyāpārātpūrvaṃ sannasan vā ?",
  "GSP31kavsttvu:245": "ādye kāraṇavyāpārāsambavaḥ nahi sadutpattau kenāpi kāraṇāni vyāpāryante /",
  "GSP31kavsttvu:246": "antye prāptamasadutpādanatvamiti cenna tavāpi keyamutpattiḥ satyasatī vā ?",
  "GSP31kavsttvu:247": "ādye na kāraṇaprayojanaṃ paśyāmaḥ /",
  "GSP31kavsttvu:248": "antye 'sadutpattirutpadyata iti tadutpatterapyutpattyantaraṃ tatrāpyanyaditi sphuṭaivānavasthā /",
  "GSP31kavsttvu:249_0": "atha paṭāt tadutpattirnātiricyate tadā paṭa ityukte punarutpadyate iti na vācyaṃ",
  "GSP31kavsttvu:249_1": "paunaruktyāt tathotpadyate ityuktvā punaḥ paṭa iti na vācyaṃ pūrvoktadoṣādeva paṭo",
  "GSP31kavsttvu:249_2": "vinaśyatītyapi na vācyaṃ virodhāt tasmātsvasattāsamavāyo vā svakāraṇasamavāyo vā",
  "GSP31kavsttvu:249_3": "paṭotpattiḥ samavāyasya ca nityatvena sarvathāpi na paṭotpattiḥ sambhavati na tadarthañca",
  "GSP31kavsttvu:249_4": "kāraṇāni vyāpāryyante tathā ca sata eva paṭāderāvirbhāve kāraṇāpekṣeti na kiñcidavadyam /",
  "GSP31kavsttvu:250": "na ca paṭādikāryarūpeṇa kāraṇasambandhastasyākriyatvāt kriyāsambadhitvātkārakāṇāmanyathā kārakatvakṣatiḥ syāt tasmātsatkāryamiti sthitam /",
  "GSP31kavsttvu:251": "duḥkhatrayābhibhavasādhanaṃ prakṛtipuruṣānyatājñānaṃ tadupayogitvāt vyaktavairūpyaṃ pratipādanīyam /",
  "GSP31kavsttvu:252": "tacca vyaktaṃ pṛthivyādi taccāvyaktātpradhānādvilakṣaṇam yata idaṃ sakāraṇakaṃ tata evānityaṃ parābhimatavināśasāmagryā tirobhavati /",
  "GSP31kavsttvu:253": "avyāpakaṃ ca kāraṇaṃ hi kāryaṃ vyāpnoti na tu kāryaṃ kāraṇam /",
  "GSP31kavsttvu:254": "sakriyaṃ ca buddhyādayaḥ pūrvapūrvopāttaṃ dehaṃ parityajanti dehāntaraṃ copādadate saiva teṣāṃ kriyā pṛthivyādīnāṃ kriyā pariṇāmarūpeṇa prasiddhaiva /",
  "GSP31kavsttvu:255": "pratipuruṣaṃ buddhyādibhedādanekam tathā ghaṭaśarīrādibhedena pṛthivyādyapyanekam /",
  "GSP31kavsttvu:256": "svakāraṇāśritam yadyapi buddhyādīnāṃ pradhānabhedābhāvāt nāśrayāśrayibhāvastathāpi kathañcit bhedavivakṣayāśrayāśrayibhāvo yatheha vane tilakāḥ /",
  "GSP31kavsttvu:257": "sāvayavamavayavāvayavisaṃyogasaṃyogibuddhipradhānayostu na saṃyogastādātmyāt nāpi sattvarajastamasāṃ saṃyogaḥ aprāptipūrvikā prāptiḥ saṃyogasta da",
  "GSP31kavsttvu:259": "bhāvāt / nitya meva",
  "GSP31kavsttvu:261": "parata ntra",
  "GSP31kavsttvu:263": "ṃ sva",
  "GSP31kavsttvu:264": "kārye 'ha",
  "GSP31kavsttvu:265": "ṅkārākhye ja na yita",
  "GSP31kavsttvu:268": "vye pra",
  "GSP31kavsttvu:269": "kṛtyā pūra ma",
  "GSP31kavsttvu:271": "pekṣa",
  "GSP31kavsttvu:272": "te anya",
  "GSP31kavsttvu:273": "thā kṣīṇā sa",
  "GSP31kavsttvu:274": "tī nāha",
  "GSP31kavsttvu:275": "ṅkāra",
  "GSP31kavsttvu:276": "ṃ ja na",
  "GSP31kavsttvu:278": "yituṃ kṣa",
  "GSP31kavsttvu:279": "mā bha va",
  "GSP31kavsttvu:281": "ti ta",
  "GSP31kavsttvu:282": "thāha",
  "GSP31kavsttvu:283": "ṅkāro 'pi sva",
  "GSP31kavsttvu:284": "kārye pra",
  "GSP31kavsttvu:285": "kṛtyā pūra ma",
  "GSP31kavsttvu:287": "pekṣa",
  "GSP31kavsttvu:288": "te eva",
  "GSP31kavsttvu:289": "ṃ kāra ṇa",
  "GSP31kavsttvu:291": "mātra",
  "GSP31kavsttvu:292": "ṃ sva",
  "GSP31kavsttvu:293": "kārye janayitavye tadapekṣāṃ kurute tathā ca svakārye janayitavye paratantraṃ vyaktam /",
  "GSP31kavsttvu:294": "yata ityabhivyāpya yaduktaṃ tadviparītamavyaktam yadyapyavyaktasya pariṇāmalakṣaṇākriyāsti tathāpi na parispandaḥ //",
  "GSP31kavsttvu:295": "idānīṃ vyaktāvyaktayoḥ sādharmyaṃ puruṣācca vaidharmyaṃ pratipādanīyam /",
  "GSP31kavsttvu:296": "vyaktaṃ hi triguṇaṃ trayo guṇāḥ sukhaduḥkhamohātmakā asyeti /",
  "GSP31kavsttvu:297": "atra kāryakāraṇayorabhedāt sukhādiśabdaiḥ sattvādayo 'bhidhīyante triguṇamityuktyā sattvādīnāmātmaguṇatvaṃ parābhimatamapākṛtaṃ veditavyam /",
  "GSP31kavsttvu:298": "tathā aviveki yathā pradhānaṃ sato na vivicyate tathā mahadādayo 'pi pradhānānna vivicyante tatsvarūpatvāt /",
  "GSP31kavsttvu:299": "yadvā saṃbhūyakāritā 'vivekaḥ nahyekaṃ kiñcitkāryaṃ janayituṃ kṣamaṃ bhavatyapi tu saṃbhūya sarvaḥ sarvaṃ karoti /",
  "GSP31kavsttvu:300": "evamacetanaṃ pradhānabuddhyādayaḥ sarve acetanā tathā prasavarūpadharmavantaḥ /",
  "GSP31kavsttvu:301": "ete vyaktadharmāḥ kathitāsta evāvyaktasyāpītyavagantavyamidameva vyaktāvyaktayoḥ sādharmyam //",
  "GSP31kavsttvu:302": "ete sādharmyavaidharmyābhyāṃ vyaktāvyakte nirūpite tadubhayagatadharmarahitatvāt viparītaḥ puruṣa iti puruṣasya vyaktāvyaktavaidharmyam /",
  "GSP31kavsttvu:303_0": "nanvahetumattvanityatvādi pradhānasādharmyaṃ puruṣasya pratīyate tathā cānekatvaṃ",
  "GSP31kavsttvu:303_1": "vyaktasādharmyamevaṃ sati kathaṃ vyaktāvyaktaviparītaḥ puruṣa iti cenna ahetumattvādisādharmye",
  "GSP31kavsttvu:303_2": "'pyatraiguṇyādyasyāstyeva vaidharmyamiti na doṣaḥ /",
  "GSP31kavsttvu:304": "na ca traiguṇyamaprasiddham prītyaprītiviṣādātmakā guṇā iti sāṃkhyācāryāḥ /",
  "GSP31kavsttvu:305": "atra krameṇa prītiḥ sukhaṃ tadeva sattvam tathā aprītirduḥkhamaprītyātmako rajo guṇaḥ evaṃ viṣādo moho viṣādātmakastamoguṇaḥ /",
  "GSP31kavsttvu:306": "yanmate prītirduḥkhābhāvaḥ tathā duḥkhamapi prītyabhāvastannivṛttyarthaṃ mūlakāreṇātmagrahaṇaṃ kṛtamātmaśabdasya bhāvatattvena netaretarāśrayastathāsatyekasyāpi siddhirna syāt /",
  "GSP31kavsttvu:307": "prakāśapravṛttiniyamanameṣāṃ krameṇa prayojanamapyavagantavyam /",
  "GSP31kavsttvu:308": "kriyātmakena rajasa laghu sattvaṃ sarvatra nītaṃ syādativāyunā tūlāvayavavadyadi guruṇā tamasā niyamanaṃ na syāttamoniyataṃ tu kvacideva pravartayati tatastamo niyamārtham /",
  "GSP31kavsttvu:309": "anyonyābhibhavavṛttayaḥ /",
  "GSP31kavsttvu:310_0": "eteṣāmanyatamenārthavaśādudbhūtenānyatamamabhibhūyate tadyathā sattvaṃ rajastamasī",
  "GSP31kavsttvu:310_1": "abhibhūyātmanaḥ śāntāṃ vṛttimadhigacchati tathā rajaḥ sattvatamasī abhibhūya ghorāṃ",
  "GSP31kavsttvu:310_2": "vṛttimeti evaṃ tamaḥ sattvarajasī abhibhūya mūḍhāmiti /",
  "GSP31kavsttvu:311": "tathā 'nyonyāśrayavṛttayaḥ /",
  "GSP31kavsttvu:312": "yathāhuḥ sattvaṃ pravṛttiniyamāvāśritya rajastamasoḥ prakāśenopakaroti rajaḥ prakāśaniyamāvāśritya pravṛtyetarayoḥ tamaḥ prakāśapravṛttī āśritya niyamenetarayoriti /",
  "GSP31kavsttvu:313": "tathā anyonyajananavṛttayaḥ /",
  "GSP31kavsttvu:314": "anyatamo 'nyatamaṃ janayati jananamatra parimāṇaḥ sa ca guṇānāṃ sadṛśarūpaḥ /",
  "GSP31kavsttvu:315": "ata eva na hetumattvaṃ tattvāntarasya hetorabhāvāt /",
  "GSP31kavsttvu:316": "nāpyanityatvaṃ tattvāntare layābhāvāt /",
  "GSP31kavsttvu:317": "anyonyasaṃjñāvyabhicāriṇaśca / uktañca",
  "GSP31kavsttvu:318": "anyonyamithunāḥ sarve sarve sarvatragāminaḥ /",
  "GSP31kavsttvu:319": "rajaso mithunaṃ sattvaṃ sattvasya mithunaṃ rajaḥ //",
  "GSP31kavsttvu:320": "tamasaścāpi mithune te sattvarajasī ubhe /",
  "GSP31kavsttvu:321": "mithunavṛttitvaṃ sahacārāvyabhicāritvam //",
  "GSP31kavsttvu:322": "ubhayoḥ sattvarajasormithunaṃ tama ucyate /",
  "GSP31kavsttvu:323": "naiṣāmādiḥ saṃprayogo viyogo vopalabhyate // iti /",
  "GSP31kavsttvu:324_0": "niyatakṛtyaṃ tu teṣāmidaṃ laghutvaṃ prakāśakatvaṃ ca sattvasyaiva na tu tayoḥ kasyacit",
  "GSP31kavsttvu:324_1": "tatrordhvagamanahetubhūto dharmo lāghavaṃ gauravāsahavarti yato 'gnerūrdhvajvālā",
  "GSP31kavsttvu:324_2": "gatirbhavati tadeva kasyacittiryaggamane heturyathā vāyoḥ /",
  "GSP31kavsttvu:325": "evaṃ karaṇānāṃ vṛttikuśalatāheturlāghavaṃ gurutve tu tāni mandāni syuriti sattvasya prakāśātmakatvamuktam /",
  "GSP31kavsttvu:326": "sattvatamasī akriyatayā svakāryotpādane 'vasīdantī rajasopaṣṭebhyete /",
  "GSP31kavsttvu:327": "avasādādvimucyotsāhe prayatnavatī kriyete / uktaṃ ca",
  "GSP31kavsttvu:328": "sattvaṃ laghu prakāśakamiṣṭamupaṣṭambhakaṃ calaṃ ca rajaḥ /",
  "GSP31kavsttvu:329": "kuta upaṣṭambhakaṃ yataścalamiti /",
  "GSP31kavsttvu:330": "rajaścalatayā sarvatastraiguṇyaṃ cālayedyadi guruṇā āvṛṇvatā tamasā tatra pratibandho na syāt tamasā tu tatastato vyāvṛttya kvacideva pravartyate iti niyāmakaṃ tamaḥ /",
  "GSP31kavsttvu:331": "yathāhuḥ guru varaṇakameva tama iti /",
  "GSP31kavsttvu:332": "tathāca laghu prakāśakaṃ sattvameva upaṣṭambhakaṃ calaṃ ca raja eva guru varaṇakaṃ tama eva /",
  "GSP31kavsttvu:333": "nanu parasparaṃ virodhaśīlānāṃ guṇānāṃ sundopasundanyāyena parasparaṃ bādha eva yukto na tvekakāryakartṛtvamiti cet na evaṃbhūtānāmapyekakāryakartṛtāyāḥ pradarśanāt /",
  "GSP31kavsttvu:334_0": "tadyathā varttitaile analavirodhinī athānalena militvā rūpaprakāśalakṣaṇaṃ kāryaṃ",
  "GSP31kavsttvu:334_1": "kurutaḥ yathāca vātapittaśleṣmāṇaḥ parasparaṃ virodhaśīlā api militāḥ santaḥ śarīradhāraṇakāryyakāriṇaḥ",
  "GSP31kavsttvu:334_2": "tathā sattvarajastamāṃsi viruddhaśīlānyapi saha vartsyanti militvā caikaṃ kāryyaṃ",
  "GSP31kavsttvu:334_3": "kariṣyanti ca puruṣārthavaśāt /",
  "GSP31kavsttvu:335": "uktañca pradīpavaccārthato vṛttiriti /",
  "GSP31kavsttvu:336": "guṇānāṃ pradhānātmakatvādaikye 'pyabhibhāvyābhibhāvakarūpeṇa nānātvam /",
  "GSP31kavsttvu:337_0": "uktaṃ ekaiva strī guṇakularūpaśīlayauvanasampannā svāminaṃ sukhākaroti tat kasya",
  "GSP31kavsttvu:337_1": "hetostaṃ prati tasyāḥ sukharūpasamudbhavāt saiva sapatnīrduḥkhākaroti tatkasya hetostāṃ",
  "GSP31kavsttvu:337_2": "prati tasyāḥ duḥkharūpasamudbhavāt evaṃ puruṣāntaraṃ tāmavindamānaṃ saiva mohayati",
  "GSP31kavsttvu:337_3": "tatkasya hetostaṃ prati tasyāḥ moharūpasamudbhavāt /",
  "GSP31kavsttvu:338": "anayā striyā sarve bhāvā vyākhyātāḥ /",
  "GSP31kavsttvu:339": "tatra yatsukhakāraṇaṃ tatsukhātmakaṃ sattvam evaṃ yat duḥkhakāraṇaṃ tat duḥkhātmakaṃ rajaḥ tathā yanmohahetustanmohātmakaṃ tamaḥ /",
  "GSP31kavsttvu:340": "tasmātkāraṇavyāpārātsadeva kāryaṃ pūrvam /",
  "GSP31kavsttvu:341_0": "tadeva punastadvyāpārādāvirbhavati yathā santyeva kūrmāṅgāni niḥsaranti vibhajyante",
  "GSP31kavsttvu:341_1": "idaṃ kūrmaśarīrametāni tadaṅgāni tena tāni saṅkocitāni tasminnavyaktībhavanti tathā",
  "GSP31kavsttvu:341_2": "mṛtsuvarṇādibhyaḥ santyeva ghaṭakuṇḍalādīnyāvirbhavanti vibhajyante iyaṃ mṛdayaṃ",
  "GSP31kavsttvu:341_3": "tatkāryo ghaṭa ityādi /",
  "GSP31kavsttvu:342_0": "tathā santyeva pṛthivyādīni kāraṇāttanmātrādāvirbhavanti vibhajyante idamasya kāraṇamidamasya",
  "GSP31kavsttvu:342_1": "kāryamiti tathā santyeva tanmātrāṇyahaṅkārādāvirbhavanti vibhajyante evaṃ sannevāhaṅkāro",
  "GSP31kavsttvu:342_2": "mahato 'bhivyaktimeti sanneva ca mahānmūlaprakṛterabhivyaktiṃ yāti /",
  "GSP31kavsttvu:343": "evaṃ kāraṇabhūtātparamāvyaktātsākṣātpāramparyeṇa samanvitasya kāryabhūtasya prapañcasya vibhāgaḥ /",
  "GSP31kavsttvu:344_0": "sargamātraṃ mṛtpiṇḍaṃ hemapiṇḍaṃ vā viśanto ghaṭakuṇḍalādayo 'vyaktībhavanti kāraṇarūpeṇābhivyaktā",
  "GSP31kavsttvu:344_1": "api kāryarūpeṇānabhivyaktībhavanti tathā pṛthivyādayastanmātrāṇi viśantaḥ svasvarūpeṇa",
  "GSP31kavsttvu:344_2": "tanmātrāṇyabhivyaktayanti svasvarūpeṇa kāraṇamabhivyaktamapi kāryasvarūpa",
  "GSP31kavsttvu:345_0": "ṃ svakīyaṃ svasminnanabhivyaktayati tanmātrāṇi tathāhaṅkāraṃ viśantyahaṅkāraṃ svāpekṣayā",
  "GSP31kavsttvu:345_1": "'vyaktayanti tathāhaṅkāro mahāntaṃ viśan mahāntamavyaktayati mahānpradhānaṃ svakāraṇaṃ",
  "GSP31kavsttvu:345_2": "viśan tadavyaktayati pradhānasya tu na kvacitpraveśo 'kāraṇatvādapi tu tatsarvakāryāṇāmavyaktam",
  "GSP31kavsttvu:345_3": "kāraṇam evamavibhāgaḥ /",
  "GSP31kavsttvu:346": "prakṛtau viśvasyaivaṃ vibhāgāvibhāgau /",
  "GSP31kavsttvu:347": "kecana avyaktaṃ vā mahāntaṃ vāhaṅkāraṃ vā indriyāṇi vā bhūtāni vā ātmatvenādāya tānevopāsate te tu vakṣyamāṇarītyā 'pākaraṇīyāḥ /",
  "GSP31kavsttvu:348_0": "avyaktādervyatiriktaḥ puruṣo 'sti avyaktamahadahaṅkārādayaḥ parārthāḥ kutaḥ saṅghātatvāt",
  "GSP31kavsttvu:348_1": "yaḥ saṅghāto bhavati sa parārtho dṛṣṭastailatāmbūlaghṛtadadhidugdhānnavastrādivat",
  "GSP31kavsttvu:348_2": "sukhaduḥkhamohātmakatvena sarve saṅghātāstathāca yadarthaṃ saṅghātāḥ sa eva puruṣaḥ /",
  "GSP31kavsttvu:349_0": "nanu śayanāsanādiḥ saṅghātaḥ saṅghātaśarīrādiparārtho dṛṣṭo na tvātmānaṃ prati parārthaḥ",
  "GSP31kavsttvu:349_1": "tasmātsaṅghātāntarameva sādhayeyurnāsaṃhatamātmānamiti yaduktam tanna sādhu saṅghātasya",
  "GSP31kavsttvu:349_2": "saṅghātāntarārthatve tasyāpi saṅghātatvātsaṃghātāntarārthatā tasyāpi saṅghātatvāttathātvaṃ",
  "GSP31kavsttvu:349_3": "tasyāpi tathātvamityanavasthā dustarā syāt /",
  "GSP31kavsttvu:350": "kiñca saṅghātasya pārārthyamātreṇa vyāptirna tu saṅghātapārārthyena /",
  "GSP31kavsttvu:351": "na ca dṛṣṭāntadṛṣṭatvāttathā kalpyata iti vācyam /",
  "GSP31kavsttvu:352": "dṛṣṭāntadṛṣṭayāvaddharmāṇāṃ dārṣṭāntike sādhanāyānumānamicchato dṛṣṭāntamahānasādigatamahānasatvādeḥ parvatādāvabhāvātsarvānumānocchedaḥ syāt /",
  "GSP31kavsttvu:353": "yathāhuḥ triguṇatvādayo hi dharmā saṅghātatvena vyāptāḥ te tu asminpare vyāvartamānāstraiguṇyādi vyāvartayanti brāhmaṇyamiva nivartamānaṃ kaṭhatvādikam /",
  "GSP31kavsttvu:354_0": "adhiṣṭhānādapi puruṣāstitvaṃ siddhyati triguṇātmakānāṃ buddhyādīnāmadhiṣṭhīyamānatvāt",
  "GSP31kavsttvu:354_1": "yathā rathādiryantrādibhiradhiṣṭhīyate tathā sukhaduḥkhamohātmakaṃ buddhyādi pareṇādhiṣṭhātavyam /",
  "GSP31kavsttvu:355": "bhoktṛbhāvādapi puruṣāstitvamavaseyam bhogye hi sukhaduḥkhe anukūlapratikūlavedanīye pratyātmamanubhūyete tenānayoranukūlatayā pratikūlatayā vā 'nubhavitrā kenacidbhavitavyam /",
  "GSP31kavsttvu:356": "na ca buddhyādireva tatheti vācyam /",
  "GSP31kavsttvu:357": "teṣāṃ sukhādyātmakatvena svenaiva svavedane ātmāśrayaḥ syāt /",
  "GSP31kavsttvu:358_0": "kaivalyārthaṃ pravṛtterapi puruṣāstitvaṃ siddham duḥkhatrayātyantikanivṛttilakṣaṇaṃ",
  "GSP31kavsttvu:358_1": "kaivalyaṃ na tāvadbuddhyādīnāṃ te hi sukhaduḥkhamohātmakāḥ kathaṃ svabhāvādviyojayituṃ",
  "GSP31kavsttvu:358_2": "śakyāḥ tasmātkaivalyārthamāgamānāṃ mahādhiyāṃ ca pravṛtterasti buddhyādvyatirikta",
  "GSP31kavsttvu:358_3": "ātmeti puruṣāstitvaṃ siddham /",
  "GSP31kavsttvu:359": "nanu bhavatvevaṃ buddhyādyatiriktātmasiddhistathāpi sa kiṃ pratiśarīraṃ bhinna eka eva veti cedbhinna eveti brūmaḥ janmamaraṇādivyavasthānyathānupapattyā bahutvasyaiva sambhavāt /",
  "GSP31kavsttvu:360": "uktaṃ ca sāṃkhyācāryaiḥ /",
  "GSP31kavsttvu:361": "janmamaraṇakaraṇānāṃ pratiniyamādayugapatpravṛtteśca /",
  "GSP31kavsttvu:362": "puruṣabahutvaṃ siddhaṃ traiguṇyaviparyayāccaiva //",
  "GSP31kavsttvu:363_0": "jātiviśiṣṭābhirapūrvābhirdehendriyamano 'haṅkārabuddhivedanābhiḥ puruṣasyābhisambandho",
  "GSP31kavsttvu:363_1": "janma na tu puruṣasya pariṇāmastasyāpariṇāmitvāt teṣāmeva ca dehādīnāmupāttānāṃ parityāgo",
  "GSP31kavsttvu:363_2": "maraṇaṃ na tvātmano vināśastasya kūṭasthasya nityatvāt /",
  "GSP31kavsttvu:364_0": "buddhyādīni karaṇāni trayodaśa teṣāṃ janmamaraṇakaraṇānāṃ pratiniyamo vyavasthā sā",
  "GSP31kavsttvu:364_1": "tviyaṃ śarvaśarīreṣvekasminpuruṣe na sambhavati tathā satyekasminsukhini sarve sukhinaḥ",
  "GSP31kavsttvu:364_2": "syuḥ duḥkhini vā duḥkhino bhaveyuḥ tathā ekasmin mriyamāṇe sarve mriyeran jāyamāne",
  "GSP31kavsttvu:364_3": "ca jāyeran evamekasminnandhabadhirādau sarva eva tathā syuḥ na tvevamasti tathā ekasminvicitte",
  "GSP31kavsttvu:364_4": "sarve vicittāḥ syurityavyavasthā puruṣabhede tu samyagupapadyate vyavasthā /",
  "GSP31kavsttvu:365": "nacaikasminnapi puruṣe dehāntaropādhivaśāt upapadyata eva vyavastheti vācyam karacaraṇastanādibhedenāpi janmamaraṇādivyavasthā syāt /",
  "GSP31kavsttvu:366": "guṇatrayaviparyayādapi puruṣabahutvamavaseyam /",
  "GSP31kavsttvu:367": "tadyathā kecitsattvabahulāḥ yathorddhvasrotasaḥ kecidrahobahulāḥ yathā manuṣyāḥ kecittamobahulāḥ yathā tiryagyonayaḥ /",
  "GSP31kavsttvu:368": "puruṣasya bahutvavadatriguṇatvaṃ vivekitvamaviṣayatvamasādhāraṇatvaṃ cetanatvamaprasavadharmitvaṃ sākṣitvādikamapi boddhavyam /",
  "GSP31kavsttvu:369_0": "pradhānapuruṣayoḥ saṃyogakṛto 'yaṃ sargaḥ sa cāpekṣāṃ vinā bhinnayorna sambhavati",
  "GSP31kavsttvu:369_1": "apekṣā ca svadarśanārthaṃ puruṣeṇa pradhānasya pradhānaṃ hi viṣayātmakatayā bhogyam",
  "GSP31kavsttvu:369_2": "bhogaśca bhoktāramantareṇa na bhavatīti bhoktrapekṣā pradhānasya puruṣasya svakaivalyārthaṃ",
  "GSP31kavsttvu:369_3": "pradhānāpekṣā pradhānena hi bhogyena sambhinnaḥ puruṣastadgataṃ duḥkhatrayaṃ svātmanyabhimanyamānaḥ",
  "GSP31kavsttvu:369_4": "kaivalyaṃ prārthayate tattu sattvapuruṣānyatākhyātikāraṇakaṃ sattvapuruṣānyatākhyātiśca",
  "GSP31kavsttvu:369_5": "pradhānamantarā na bhavatīti puruṣasya pradhānāpekṣayā paṅgvandhavadubhayoḥ saṃyogaḥ",
  "GSP31kavsttvu:369_6": "bhogāyānādiparamparāsaṃyukto 'pi kaivalyāya punaḥ saṃyujyate sa ca saṃyogo mahadādisargamantareṇa",
  "GSP31kavsttvu:369_7": "bhogāpavargayoḥ samartho na bhavatīti saṃyoga eva mahadādisargaṃ karoti / uktañca /",
  "GSP31kavsttvu:370": "prakṛtermahāṃstato 'haṅkārastasmādgaṇaśca ṣoḍaśakaḥ /",
  "GSP31kavsttvu:371": "tasmādapi ṣoḍaśakātpañcabhyaḥ pañca bhūtāni //",
  "GSP31kavsttvu:372": "ekādaśendriyāṇi pañca tanmātrāṇi ceti ṣoḍaśasaṃkhyāmito gaṇaḥ ṣoḍaśakaḥ /",
  "GSP31kavsttvu:373": "uktañca tatra śabdatanmātrādākāśaṃ śabdaguṇam,",
  "GSP31kavsttvu:374": "śabdatanmātrasahitācca sparśatanmātrādvāyuḥ śabdasparśaguṇaḥ,",
  "GSP31kavsttvu:375": "śabdasparśatanmātrasahitādrūpatanmātrāttejaḥ śabdasparśarūpaguṇaṃ,",
  "GSP31kavsttvu:376": "śabdasparśarūpatanmātrasahitādrasatanmātrācchabdasparśarūparasaguṇaṃ jalam,",
  "GSP31kavsttvu:377": "śabdasparśarūparasatanmātrāsahitādgandhatanmātrācchabdasparśarūparasagandhaguṇā pṛthivī jāyate /",
  "GSP31kavsttvu:378": "adhyavasāyo buddhiḥ kriyākriyāvatorabhedavivakṣayā vyapadeśaḥ /",
  "GSP31kavsttvu:379": "dharmo jñānaṃ virāga aiśvaryamiti sāttvikāḥ buddhidharmāḥ etadviparītāstvadharmādayastāmasāḥ /",
  "GSP31kavsttvu:380": "buddhidharmādaiśvaryādaṇimādiprādurbhāvaḥ / tacca",
  "GSP31kavsttvu:381": "aṇimā mahimā caiva garimā laghimā tathā /",
  "GSP31kavsttvu:382": "prāptiḥ prākāmyamīśitvaṃ vaśitvaṃ cāṣṭasiddhayaḥ // iti /",
  "GSP31kavsttvu:383_0": "nanvekādaśaka indriyagaṇaḥ pañcatanmātrakaṃ ceti dvividhaḥ pravartate sargo 'haṅkārāt",
  "GSP31kavsttvu:383_1": "tathā caikasmādahaṅkārāt kāraṇātkathaṃ prakāśajaḍātmako vilakṣaṇaḥ sarga iti yaduktaṃ",
  "GSP31kavsttvu:383_2": "tanna sundaram prakāśalāghavābhyāmekādaśaka indriyagaṇaḥ sāttvikādahaṅkārādbhavati",
  "GSP31kavsttvu:383_3": "bhūtādestvahaṅkārāt tāmasāttanmātragaṇaḥ /",
  "GSP31kavsttvu:384": "yadyapyeko 'haṅkārastathāpi guṇodbhavābhibhavābhyāṃ bhinnaṃ kāryaṃ karoti /",
  "GSP31kavsttvu:385": "nanu yadi sattvatamobhyāmeva sargaḥ kṛtaṃ tarhi rajasā akiñcikareṇeti cenna taijasādubhayamiti mūlakaraḥ taijasādubhayaṃ gaṇadvayaṃ bhavati sargadvayaṃ sattvatamasoriti /",
  "GSP31kavsttvu:386_0": "yadyapi rajaso na kāryāntaramasti tathāpi sattvatamasī svayamakriye samarthe api",
  "GSP31kavsttvu:386_1": "na kāryaṃ kuruto rajasā cālite tu tatprasādāt prāptakriye svakāryotpādane samarthe",
  "GSP31kavsttvu:386_2": "bhavata iti rājasādubhayam /",
  "GSP31kavsttvu:387": "yathāhuḥ ubhayasminnapi kārye sattvatamasoḥ kriyotpādanadvāreṇāsti rajasaḥ kāraṇatvamiti na vyarthaṃ raja",
  "GSP31kavsttvu:388": "iti / indriya",
  "GSP31kavsttvu:389": "vicāra",
  "GSP31kavsttvu:390": "stu ta",
  "GSP31kavsttvu:391": "ttva pra",
  "GSP31kavsttvu:393": "dīpe kṛta",
  "GSP31kavsttvu:394": "iti vista ra bha",
  "GSP31kavsttvu:397": "yānneha",
  "GSP31kavsttvu:398": "pra ta nya",
  "GSP31kavsttvu:401": "te / ma ha",
  "GSP31kavsttvu:403": "da ha",
  "GSP31kavsttvu:405": "ṅkāra ma",
  "GSP31kavsttvu:407": "nāṃsya nta",
  "GSP31kavsttvu:409": "rindriyāṇi tāni sva la kṣa",
  "GSP31kavsttvu:412": "ṇāni sva ma",
  "GSP31kavsttvu:414": "sādhāra ṇa ṃ la",
  "GSP31kavsttvu:417": "kṣa ṇa",
  "GSP31kavsttvu:419": "ṃ yeṣāṃ tāni sva la kṣa",
  "GSP31kavsttvu:422": "ṇāni ta",
  "GSP31kavsttvu:423": "cca ma ha",
  "GSP31kavsttvu:426": "to 'dhya va sāya",
  "GSP31kavsttvu:429": "ḥ aha",
  "GSP31kavsttvu:430": "ṅkāra",
  "GSP31kavsttvu:431": "syābhimāna",
  "GSP31kavsttvu:432": "ḥ saṅkalpo manaso vṛttirvyāpāraḥ /",
  "GSP31kavsttvu:433": "eteṣāṃ vṛttidvaividhyaṃ sādhāraṇatvāsādhāraṇatvābhyāmāha saiṣā bhavatyasāmānyā iti /",
  "GSP31kavsttvu:434": "eṣoktā 'sādhāraṇī vṛttiḥ sādhāraṇī vṛttistu karaṇānāṃ prāṇādyā vāyavaḥ pañca karaṇatrayasya pañca vāyavo vṛttirjīvanaṃ tadbhāve bhāvāt abhāve cābhāvāt /",
  "GSP31kavsttvu:435_0": "tatra prāṇo nāsāgrahṛnnābhipādāṅguṣṭhavṛttiḥ apānaḥ kṛkāṭikāpṛṣṭhapārśvapāyūpasthavṛttiḥ",
  "GSP31kavsttvu:435_1": "samāno hṛnnābhisarvasandhivṛttiḥ udāno hṛtkaṇṭhatālamūrdhabhrūmadhyavṛttiḥ vyānastvagvṛttiriti pañca vāyavaḥ /",
  "GSP31kavsttvu:436": "avidyā pañcavidhā tathāhi avidyā 'smitārāgadveṣābhiniveśā yathāsaṃkhyaṃ tamomohamahāmohatāmisrāndhatāmisrasaṃjñakā ceti pañcaparvā /",
  "GSP31kavsttvu:437": "pratyayasargatadbhedāstvativistarabhayātsanto 'pi na nidarśyante pratyayasargo buddhisargaḥ uktañca eṣa pratyayasargo viparyayāśaktituṣṭisiddhyākhyaḥ /",
  "GSP31kavsttvu:438": "pratīyate 'neneti pratyayo buddhistasya sargaḥ pratyayasargaḥ /",
  "GSP31kavsttvu:439": "daivasargastu mūlakāreṇaiva spaṣṭo niruktaḥ /",
  "GSP31kavsttvu:440": "sa ca aṣṭavikalpo daivaḥ sargaḥ brāhmaprājāpatyaindrapaitryagāndharvayākṣarākṣasapaiśāca ityaṣṭavikalpo daivasargaḥ /",
  "GSP31kavsttvu:441": "tiryagyonayaśca pañcavidhā bhavanti paśumṛgapakṣisarīsṛpasthāvarāḥ /",
  "GSP31kavsttvu:442": "mānuṣaścaikavidhaḥ brāhmaṇatvādyavantarajātibhedāvivakṣayā saṃsthānasya caturṣvapyaviśeṣāditi //",
  "GSP31kavsttvu:443": "nanu prādhāniko 'yaṃ sargaḥ pradhānaṃ ca jaḍaṃ kathaṃ svārthaṃ parārthaṃ vā pravṛttiṃ kartumarhati tasmātkenaciccetanena prakṛtyadhiṣṭhātrā bhavitavyam /",
  "GSP31kavsttvu:444_0": "na ca kṣetrajñāstathā teṣāṃ prakṛtisvarūpānabhijñatvāt tasmādasti prakṛteradhiṣṭhātā",
  "GSP31kavsttvu:444_1": "kaścitsarvajñaḥ sa eveśvara iti cenna acetanamapi prayojanavaśāt pravartamānaṃ dṛṣṭaṃ",
  "GSP31kavsttvu:444_2": "yathā vatsavivṛddhyarthamacetanamapi kṣīraṃ pravartate tathā jaḍāpi prakṛtiḥ puruṣavimokṣāya pravartiṣyate /",
  "GSP31kavsttvu:445": "kiñcābhokturīśvarasya pravṛttau na karuṇāṃ vinā 'nyat prayojanaṃ paśyāmaḥ /",
  "GSP31kavsttvu:446": "sā ca nirupādhiparaduḥkhaprahāṇecchā sṛṣṭeḥ pūrvaṃ prāṇyabhāvādeva tatsambandhiduḥkhābhāvāt kasya nivṛttau pravṛttiḥ syādīśvarasya /",
  "GSP31kavsttvu:447": "na ca sargānantaramīśvarapravṛttiḥ sargasya jātatvādeva neśvaraprayojanaṃ paśyāmaḥ /",
  "GSP31kavsttvu:448": "na ca duḥkhanivṛttiḥ prayojanaṃ tadarthaṃ tatpravṛttau jagati ko 'pi duḥkhī na syāt /",
  "GSP31kavsttvu:449_0": "uktañca prekṣāvataḥ pravṛtteḥ svārthakāruṇyābhyāṃ vyāptatvāt te ca jagatsargādvyāvartamāne",
  "GSP31kavsttvu:449_1": "prekṣāvatpravṛttipūrvakatvamapi nivartayataḥ na hyāptasakalepsitasya bhagavato jagatsṛjataḥ",
  "GSP31kavsttvu:449_2": "kimapyabhilaṣitaṃ bhavati nāpi kāruṇyādasya sarge pravṛttiḥ prāksargājjīvānāmindriyaśarīraviṣayānutpattau",
  "GSP31kavsttvu:449_3": "duḥkhābhāvena kasya prahāṇecchā kāruṇyena sṛṣṭiḥ sṛṣṭyā ca kāruṇyamiti parasparāśrayaḥ /",
  "GSP31kavsttvu:450": "api ca karuṇayā pravṛttaḥ sukhina eva jantūnsṛjet na daridrān /",
  "GSP31kavsttvu:451": "na ca karmavaicitryāt jagadvaicitryam tarhi kṛtamīśvareṇa tata eva jagadvaicitryopapatteḥ pravṛttistu pārārthyaprayojanavaśāt jaḍasyāpi dṛśyate vatsavivṛddhinimittaṃ dugdhasyeva /",
  "GSP31kavsttvu:452_0": "nanu bhavatu prakṛteḥ pravartakaḥ puruṣārtho nivartakaṃ na tu kamapi paśyāma iti",
  "GSP31kavsttvu:452_1": "cenna yathā nartakī pariṣadbhyo nṛtyaṃ darśayitvā svayameva nivartate na tu tasyāḥ",
  "GSP31kavsttvu:452_2": "svanivṛttau nivartakāntarāpekṣā tathā śabdādyātmakaṃ svasvarūpaṃ puruṣādbhedena prakāśya",
  "GSP31kavsttvu:452_3": "sādhitapuruṣaprayojanā svayameva nivartate prakṛtiḥ /",
  "GSP31kavsttvu:453": "yathāhuḥ sāṃkhyācāryāḥ /",
  "GSP31kavsttvu:454": "raṅgasya darśayitvā nivartate yathā nartakī nṛtyāt /",
  "GSP31kavsttvu:455": "puruṣasya tathātmānaṃ prakāśya vinivartate prakṛtiḥ //",
  "GSP31kavsttvu:456_0": "nanu yathā darśitanṛtyā nartakī draṣṭṛkautuhalātpunaḥ pravartate tathā prakṛtirapi",
  "GSP31kavsttvu:456_1": "puruṣāyātmānaṃ darśayitvā nivṛttāpi punaścet pravartete tadā muktānāmapi punaḥ saṃsāraprāptiḥ",
  "GSP31kavsttvu:456_2": "syāditi cenna yathā parapuruṣadarśanāsahā sūryadarśanavarjitāpi kulavadhūḥ pramādādvigalitāṅgapaṭā",
  "GSP31kavsttvu:456_3": "cedavalokyate parapuruṣeṇa tadā 'sau tathā pravartate 'pramattāṃ yathaināṃ punaḥ",
  "GSP31kavsttvu:456_4": "puruṣāntarāni na paśyanti tathā prakṛtiḥ kulavadhūto 'pyadhikā dṛṣṭā biṃbakena punarna",
  "GSP31kavsttvu:456_5": "darśanamārgameti / uktaṃ ca /",
  "GSP31kavsttvu:457": "prakṛteḥ sukumārataraṃ na kiñcidastīti me matirbhavati /",
  "GSP31kavsttvu:458": "yā dṛṣṭāsmīti punarna darśanamupaiti puruṣasyeti //",
  "GSP31kavsttvu:459": "dharmo jñānaṃ virāga aiśvaryamiti sāttvikā buddhidharmāḥ /",
  "GSP31kavsttvu:460": "adharmājñānāvairāgyānaiśvaryābhidhānāścatvārastāmasāḥ /",
  "GSP31kavsttvu:461": "atra jñānavarjitaiḥ saptabhiḥ prakṛtirbadhnātyātmānaṃ vivekakhyātyā prakṛtipuruṣānyatājñānena saiva vimocayati / uktañca /",
  "GSP31kavsttvu:462": "rūpaiḥ saptabhirevambadhnātyātmānamātmanā prakṛtiḥ /",
  "GSP31kavsttvu:463": "saiva ca puruṣārthama prati vimocayatyekarūpeṇa //",
  "GSP31kavsttvu:464_0": "yathā vidrumamaṇimauktikaśuktimakarakacchapanāgaśaṃkhakapardakādīn vihāya paramakāruṇikena",
  "GSP31kavsttvu:464_1": "līlāvigrahadhāriṇā bhagavatā ratnyānyeva samuddhṛtānyudadherdevasamṛddhyarthaṃ tathā",
  "GSP31kavsttvu:464_2": "jalpatarkābhāsākhyā 'nyatrasulabhaprameyavitaṇḍādīṃśca vihāya sāṃkhyamātaikalabhyaprameyaratnāni",
  "GSP31kavsttvu:464_3": "sāṃkhyataṃtrādhyayanapariśramālasānāṃ sāṃkhyatantrodadhermayā samuddhṛtāni /",
  "GSP31kavsttvu:465": "rāmakṛṣṇakathā yāvadyāvaccandradivākarau /",
  "GSP31kavsttvu:466": "sāṃkhyatattvapradīpo 'yaṃ tāvadastu mahītale //",
  "GSP31kavsttvu:467": "iti śrīmatparamahaṃsaparivrājakācāryapūjyapādaśrīvaikuṇṭhaśiṣyayatikavirājayatiprakāśitaḥ sāṃkhyatattvapradīpaḥ samāptaḥ //"
}