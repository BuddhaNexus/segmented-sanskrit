{
  "GSP31kavsttvu:0": "atha sāṃkhyatattvapradīpaḥ /",
  "GSP31kavsttvu:1": "śrīgaṇeśāya namaḥ /",
  "GSP31kavsttvu:2": "prakṛtiṃ puruṣaṃ śuddhaṃ praṇipatya praṇīyate /",
  "GSP31kavsttvu:3": "pradīpaḥ sāṃkhyatattvasya paropakṛtaye mayā //",
  "GSP31kavsttvu:4_0": "iha khalu pravāhavidhvastottaraṇopāyā iva sāṃkhyatantrādhyayanapariśramālasāstatprakriyājñānatarīvihīnāḥ",
  "GSP31kavsttvu:4_1": "śabdodadhāvananyāvalambanāḥ sīdanti tattaraṇopāyaḥ sakalasāṃkhyaprakriyādyotako bahvartho",
  "GSP31kavsttvu:4_2": "'lpākṣaro mayā prakāśyate / kāpilatantrādhyayanālasaistatprakriyājijñāsāyāmidameva",
  "GSP31kavsttvu:4_3": "prakaraṇaṃ samyagavalokanīyamatyugraśubhāśubhādṛṣṭaphalavat prayatnaṃ vinaiva sarvamatraivādhigantavyam",
  "GSP31kavsttvu:4_4": "ayatnalabdherthe yatnādarśanāt / uktaṃ ca sāṃkhyācāryaiḥ /",
  "GSP31kavsttvu:5": "akke cenmadhu vindeta kimarthaṃ parvataṃ vrajet /",
  "GSP31kavsttvu:6": "iṣṭasyārthasya saṃsiddhau ko vidvān yatnamācaret //",
  "GSP31kavsttvu:7": "ṛjumārgeṇa siddhyato 'rthasya vakreṇa sādhanāyogāt iti kecit /",
  "GSP31kavsttvu:8_0": "duḥkhatrayābhighātodvignacittāstānnivṛttyupāyameva tāvadabhikāmayante / taṃ cāgre",
  "GSP31kavsttvu:8_1": "darśayiṣyāmaḥ / duḥkhatrayaṃ ca ādhyātmikamādhibhautikamādhidaivikaṃ ca / tatrādhyātmikaṃ",
  "GSP31kavsttvu:8_2": "dvidhā śārīraṃ mānasaṃ ca vātapittaśleṣmaṇāṃ vaiṣamyanimittaṃ śārīram kāmakrodhalobhamoherṣyāviṣādaviṣayaviśeṣādarśanakāraṇakaṃ",
  "GSP31kavsttvu:8_3": "mānasam / āntaropāyasādhyatvādādhyātmikaṃ duḥkhamiti vyapadiśyate / brāhmopāyasādhyamapi",
  "GSP31kavsttvu:8_4": "duḥkhaṃ dvividham / ādhibhautikamādhidaivaikaṃ ca / tatrādhibhautikaṃ mānuṣapakṣisarīsṛpasthāvaranibandhanam /",
  "GSP31kavsttvu:8_5": "ādhidaivikaṃ pakṣarākṣavināyakagrahādyāveśanimittam / sarvaṃ mānasapratyakṣam / etad",
  "GSP31kavsttvu:8_6": "duḥkhaṃ rajaḥpariṇāmaviśeṣo nityapariṇāmitvādidamapi nityamiti na śakyate bādhitum",
  "GSP31kavsttvu:8_7": "tathāpi śakya eva tadabhibhavaḥ kartuṃ sādhanena tacca sādhanaṃ śāstrajanitaṃ prakṛtipuruṣānyatājñānaṃ",
  "GSP31kavsttvu:8_8": "nānyaditi tacchāstra",
  "GSP31kavsttvu:9": "pra",
  "GSP31kavsttvu:10": "tipādyārtha",
  "GSP31kavsttvu:11": "śca",
  "GSP31kavsttvu:12": "turvidha",
  "GSP31kavsttvu:13": "ḥ ta",
  "GSP31kavsttvu:14": "dya",
  "GSP31kavsttvu:15": "thā kaścidartha",
  "GSP31kavsttvu:16": "ḥ pra",
  "GSP31kavsttvu:17": "kṛtireva",
  "GSP31kavsttvu:18": "na",
  "GSP31kavsttvu:19": "tu ka",
  "GSP31kavsttvu:20": "sya",
  "GSP31kavsttvu:21": "cit vikṛtirya",
  "GSP31kavsttvu:22": "thā mūla",
  "GSP31kavsttvu:23": "pra",
  "GSP31kavsttvu:24": "kṛtiḥ sā sa",
  "GSP31kavsttvu:25": "rva",
  "GSP31kavsttvu:26": "sya",
  "GSP31kavsttvu:27": "mūla",
  "GSP31kavsttvu:28": "mādikāra",
  "GSP31kavsttvu:29": "ṇa",
  "GSP31kavsttvu:30": "ṃ na",
  "GSP31kavsttvu:31": "tu ta",
  "GSP31kavsttvu:32": "syāḥ kāra",
  "GSP31kavsttvu:33": "ṇānta",
  "GSP31kavsttvu:34": "ra",
  "GSP31kavsttvu:35": "ṃ kiñcit pra",
  "GSP31kavsttvu:36": "māṇa",
  "GSP31kavsttvu:37": "siddha",
  "GSP31kavsttvu:38": "ṃ ta",
  "GSP31kavsttvu:39": "thātve vā mūla",
  "GSP31kavsttvu:40": "kṣa",
  "GSP31kavsttvu:41": "tikārītya",
  "GSP31kavsttvu:42": "na",
  "GSP31kavsttvu:43": "va",
  "GSP31kavsttvu:44": "sthā syāt sva",
  "GSP31kavsttvu:45": "syaiva",
  "GSP31kavsttvu:46_0": "svakāraṇatve tu tasyāpekṣayā kāraṇatvāt svasyaiva pūrvavartitvaṃ kāryatvāt paścādvartitvamityasaṃbhavaḥ /",
  "GSP31kavsttvu:46_1": "sakāraṇatve ajāmekāṃ lohitaśuklakṛṣṇāmityajatvapratipādanaparaśrutivirodhaḥ syāt /",
  "GSP31kavsttvu:46_2": "sā ca prakarotīti prakṛtiḥ pradhānaṃ sattvarajastamasāṃ sāmyāvasthā /",
  "GSP31kavsttvu:47_0": "kaścidarthaḥ prakṛtirvikṛtiśca tacca mahattattvamahaṅkāraḥ pañcatanmātrāṇi ceti saptasaṅkhyāko",
  "GSP31kavsttvu:47_1": "gaṇaḥ kasyacitprakṛtiḥ kasyacidvikṛtiḥ / tadyathā mahattattvamahaṅkārasya prakṛtirvikṛtiśca",
  "GSP31kavsttvu:47_2": "mūlaprakṛteḥ tathā ahaṅkāraḥ pañcatanmātrāṇāmindriyāṇāṃ ca prakṛtirvikṛtirmahataḥ",
  "GSP31kavsttvu:47_3": "tathā pañcatanmātrāṇi bhūtānāmākāśādīnāṃ prakṛtayo vikṛtayaścāhaṅkārasya / pañca",
  "GSP31kavsttvu:47_4": "mahābhūtānyekādaśendriyāṇi ceti ṣoḍaśasaṅkhyāko gaṇo vikṛtireva na tu kasyacitprakṛtiḥ /",
  "GSP31kavsttvu:47_5": "nanu pṛthivyādīnāmapi goghaṭavṛkṣādayo vikārā upalabhyante tathā tadvikāraviśeṣāṇāṃ",
  "GSP31kavsttvu:47_6": "payobījādīnāṃ dadhyaṅkurādaya iti kathaṃ vikṛtitvameva teṣāmiti cenna tattvāntaropādānatvaṃ",
  "GSP31kavsttvu:47_7": "prakṛtitvamihābhyupagatam na tveteṣāṃ tadasti sthaulyendriyagrāhyatayā goghaṭādīnāṃ",
  "GSP31kavsttvu:47_8": "samānatvāt na tattvāntaratā pṛthivyādibhyaḥ / uktaṃ ca tattvakaumudyām “sarveṣāṃ",
  "GSP31kavsttvu:47_9": "goghaṭādīnāṃ sthūlatendriyagrāhyatā ca sameti” na tattvāntaram / puruṣastu na kasyacit",
  "GSP31kavsttvu:47_10": "prakṛtirapariṇāmitvānnāpi vikṛtirnityatvādanyathā sādhanasādhyābhivyaktiḥ syāt ghaṭavat /",
  "GSP31kavsttvu:48_0": "pramāṇavirahiṇo 'rthasya nṛśṛṅgasādṛśyābhyupagamāt / uktaprameyasādhakaṃ trividhaṃ",
  "GSP31kavsttvu:48_1": "pramāṇamurarīkatyam pratyakṣamanumānamāptavacanaṃ ceti / sāṅkhyācāryaiḥ / anyavādyaṅgīkṛtapramāṇānāmeteṣveva",
  "GSP31kavsttvu:48_2": "triṣvantarbhāvaḥ / uktaṃ ca 'sarvapramāṇasiddhatvāditi';",
  "GSP31kavsttvu:49_0": "sarveṣāṃ vādyantarābhyupagatānāṃ pramāṇānāṃ siddhatvāt triṣvevāntarbhāvādityarthaḥ /",
  "GSP31kavsttvu:49_1": "nanu yatra yatra pratyakṣamapravartamānaṃ tattadatyantā 'saditi vyāptiḥ suprasiddhā",
  "GSP31kavsttvu:49_2": "śaśaśṛṅgakūrmalomādau evaṃ pradhānasyāpi pratyakṣāsiddhatvāt tadatyantāsattvameva",
  "GSP31kavsttvu:49_3": "yuktaṃ gaganakusumādīnāmiveti cenna nahi yat pratyakṣāgocaraṃ tadatyantāsaditi vyāptigraho",
  "GSP31kavsttvu:49_4": "yukto 'nyathā gṛhānnirgatasya gṛhadhanaputrapaśuvanitādīn sukhasādhanabhūtānapaśyatastannāśaniścayajaduḥkhavipluṣṭāntaḥkaraṇasya",
  "GSP31kavsttvu:49_5": "rudato maraṇaṃ syāt na tvevamasti / kiñca kiṃ sarvapratyakṣaviṣayatvaṃ sattve hetuḥ",
  "GSP31kavsttvu:49_6": "kiñcitpratyakṣaviṣayatvaṃ vā ?",
  "GSP31kavsttvu:50_0": "nādyaḥ nahi gṛhāntaradeśāntarakālāntaragataṃ vastu kenāpyayoginā pratyakṣeṇa viṣayīkartuṃ",
  "GSP31kavsttvu:50_1": "śakyamanyathā sarva eva sarvajñaḥ syāt parabuddherapratyakṣatayā sarvaiḥ sarvaṃ pratyakṣeṇa",
  "GSP31kavsttvu:50_2": "gṛhyate navetyasarvajñena niścetumaśakyatayā saṃśayānivṛtteḥ / nāpi caramaḥ vyabhicārāt",
  "GSP31kavsttvu:50_3": "nahi nagarasthena svenānupalabdho gavaya etāvataivāraṇyakopalabdhasya tasyāpalāpasambhavaḥ /",
  "GSP31kavsttvu:50_4": "uktañca līlāvatīkāreṇa “sarvādṛṣṭeśca sandehāt svādṛṣṭervyabhicārata” iti / tasmāt",
  "GSP31kavsttvu:50_5": "pratyakṣapravṛttipratikūlābhāvaviśiṣṭaṃ pratyakṣaṃ yatra na pravartate tadatyantāsaditi",
  "GSP31kavsttvu:50_6": "niścetuṃ śakyam na tu pratyakṣāpravṛttimātrāt anyathā puruṣapradhānamahatsvargāpūrvadevatādīnāmatīndriyāṇāmatyantābhāvaḥ",
  "GSP31kavsttvu:50_7": "syāt / tena viyati gacchataḥ patatriṇo grahaṇe 'tidūratvameva pratikūlam tathā netragatakajjalagrahaṇe",
  "GSP31kavsttvu:50_8": "'tisāmīpyam evaṃ rūpaśabdādigrahaṇe āndhyabadhiratvādayaḥ tathā viṣayagrahaṇe manasaḥ",
  "GSP31kavsttvu:50_9": "kāmādyabhivyāptiḥ yathā kāmādyabhivyāptamanāḥ sphītālokamadhyavartinamindriyasannikṛṣṭamapyarthaṃ",
  "GSP31kavsttvu:50_10": "na paśyati / paramāṇvādiviṣayatāyāṃ saukṣmyameva pratikūlam yataḥ praṇihitamanā api",
  "GSP31kavsttvu:50_11": "taṃ na paśyati / bhittyādiparavastugrahaṇe tadvyavadhānameva pratikūlaṃ sampratipannapadārthagrahaṇe",
  "GSP31kavsttvu:50_12": "hastādivyavadhānavat / kvacidabhibhavaḥ yathā ahani saurībhirbhābhirabhibhūtaṃ nakṣatrasūryādigrahe",
  "GSP31kavsttvu:50_13": "cakṣuḥ samarthaṃ na bhavati / kvacit samānābhihāraḥ pratikūlaṃ yathā jalāśaye 'mbudavimuktajalabindugrahaṇe",
  "GSP31kavsttvu:50_14": "netrāsāmarthyam / kvacidanudbhavaḥ yathā kṣīradadhyādyavasthāyāṃ dadhighṛtādivivecanāsāmarthyam /",
  "GSP31kavsttvu:50_15": "evaṃ sati dṛḍhatarapramāṇāntaraprasiddhe vastuni pratyakṣāpravṛttāvetadanyatamaṃ",
  "GSP31kavsttvu:50_16": "pratibandhakaṃ kalpyate na tu tadabhāvādevāpravṛttiḥ / uktañca sāṅkhyamūlakāreṇa",
  "GSP31kavsttvu:50_17": "“saukṣmyāt tadanupalabdhirnābhāvāt” / nanu kvacitpratyakṣaprasiddhasya kvacitsandehādanumānaviṣayatā",
  "GSP31kavsttvu:50_18": "na tvasya tadastītyabhāva eva yukta iti cenna kāryaṃ hi kāraṇānumāpakaṃ bhavatīti",
  "GSP31kavsttvu:50_19": "sarvavādyabhimatam tathā ca mahadādikāryānyathānupapattyaiva pradhānasiddhiriti na",
  "GSP31kavsttvu:50_20": "tadabhāvo yuktaḥ / nanu kāryānyathānupapattyā kāraṇasiddhau tantrāntarābhimatakāraṇasiddhiḥ",
  "GSP31kavsttvu:50_21": "setsyati na tu tvadabhimatapradhānasiddhiriti cenna mataparyālocanena yanmataṃ kapilasūtranibaddhaṃ",
  "GSP31kavsttvu:50_22": "pradhānasādhanānuguṇaṃ tadeva yuktisahamanyat tu bāhyamatavat matābhāsatvādbādhyameva /",
  "GSP31kavsttvu:50_23": "tadyathā 'asataḥ sajjāyata';",
  "GSP31kavsttvu:51": "iti bauddhamate pradhānasiddhiḥ 'sataḥ sajjāyata';",
  "GSP31kavsttvu:52_0": "iti sāṅkhyamataviruddhatvānna paṇḍitamukhamaṇḍanāyālam sadasatoḥ kāryakāraṇabhāvāsambhavāt",
  "GSP31kavsttvu:52_1": "asadalīkaṃ kāraṇaṃ sattvādirūpaśabdādyātmakaṃ kathaṃ syāt sadasatostādātmyadarśanāt",
  "GSP31kavsttvu:52_2": "kāryaṃ hi kāraṇasamavetaṃ tantupaṭādisthaleṣu prasiddham tathā ca ghaṭo 'san paṭo",
  "GSP31kavsttvu:52_3": "'sannityasatsamavetaṃ sarvo vyavahartā vyavahareta na tu sadidamiti sattāvaiśiṣṭyena pratītiḥ syāt /",
  "GSP31kavsttvu:53_0": "atha sadvivarto 'yaṃ prapañca iti yadvedāntimatam / tadapyasādhu anenāpi sataḥ sajjāyata",
  "GSP31kavsttvu:53_1": "iti matasiddhirna syāt / advayasya sadvayatayā bhāne rajjoḥ srakkhaṇḍasarppādyātmanā",
  "GSP31kavsttvu:53_2": "bhānavat bhrāntireva syāt bādhitaviṣayatayā rajjusarpapratyayavat prapañcajñānasyāpramāṇatayā",
  "GSP31kavsttvu:53_3": "pramārūpaṃ jñānamevāstamiyāt / na ceṣṭāpattirguruśiṣyottarapraśnayorapramāṇabuddhyā",
  "GSP31kavsttvu:53_4": "vyavahāramātrocchedaḥ syāt laukikavaidikavyavahārānuṣṭhāne ca kasyacit pravṛttyanupapattyā",
  "GSP31kavsttvu:53_5": "bhogāpavargau na syātāmiti tacchāstrāprāmāṇyaṃ syāt / apasiddhāntaśca na hi vedāntimate",
  "GSP31kavsttvu:53_6": "brahma vivarti bhavati / uktañca -",
  "GSP31kavsttvu:54": "bālān prati vivarto 'yaṃ brahmaṇaḥ sakalaṃ jagat /",
  "GSP31kavsttvu:55": "avivartitamānandamāsthitāḥ kṛtinaḥ sadā // iti /",
  "GSP31kavsttvu:56_0": "sato 'sajjāyata iti sataḥ paramāṇorasaddvyaṇukākhyaṃ kāryaṃ jāyata iti kaṇabhakṣākṣacaraṇamatamapi",
  "GSP31kavsttvu:56_1": "na yuktisaham tathā hi paramāṇurhi dvyaṇukasamavāyikāraṇam dvyaṇukaṃ cāsadityasattvāviśeṣācchaśaśṛṅgādisamavāyikāraṇatāpi pa",
  "GSP31kavsttvu:57": "ra",
  "GSP31kavsttvu:58": "māṇau syāt sa",
  "GSP31kavsttvu:59": "da",
  "GSP31kavsttvu:60": "sa",
  "GSP31kavsttvu:61": "toḥ sa",
  "GSP31kavsttvu:62": "ma",
  "GSP31kavsttvu:63": "vāyāsa",
  "GSP31kavsttvu:64": "mbha",
  "GSP31kavsttvu:65": "vācca",
  "GSP31kavsttvu:66": "asa",
  "GSP31kavsttvu:67": "tā tādātmye sa",
  "GSP31kavsttvu:68": "topya",
  "GSP31kavsttvu:69": "sa",
  "GSP31kavsttvu:70": "ttva",
  "GSP31kavsttvu:71": "ṃ syāt na",
  "GSP31kavsttvu:72": "nva",
  "GSP31kavsttvu:73": "sa",
  "GSP31kavsttvu:74": "ttva",
  "GSP31kavsttvu:75": "ṃ nāma",
  "GSP31kavsttvu:76": "prāga",
  "GSP31kavsttvu:77": "bhāva",
  "GSP31kavsttvu:78": "pra",
  "GSP31kavsttvu:79": "tiyogitva",
  "GSP31kavsttvu:80": "ṃ na",
  "GSP31kavsttvu:81": "tu vāyurūpādiva",
  "GSP31kavsttvu:82": "t trikālāsa",
  "GSP31kavsttvu:83": "ttva",
  "GSP31kavsttvu:84": "miti cenna",
  "GSP31kavsttvu:85": "kimida",
  "GSP31kavsttvu:86": "ṃ prāga",
  "GSP31kavsttvu:87": "bhāva",
  "GSP31kavsttvu:88": "pra",
  "GSP31kavsttvu:89": "tiyogitva",
  "GSP31kavsttvu:90": "ma",
  "GSP31kavsttvu:91": "sa",
  "GSP31kavsttvu:92": "ttva",
  "GSP31kavsttvu:93": "m kiṃ prāga",
  "GSP31kavsttvu:94": "bhāva",
  "GSP31kavsttvu:95": "pra",
  "GSP31kavsttvu:96": "tiyogitvāda",
  "GSP31kavsttvu:97": "sa",
  "GSP31kavsttvu:98": "ttva",
  "GSP31kavsttvu:99": "ma",
  "GSP31kavsttvu:100": "sa",
  "GSP31kavsttvu:101": "ttvādvā prāga",
  "GSP31kavsttvu:102": "bhāva",
  "GSP31kavsttvu:103": "pra",
  "GSP31kavsttvu:104": "tiyogitva",
  "GSP31kavsttvu:105": "m ? nādya",
  "GSP31kavsttvu:106": "ḥ sa",
  "GSP31kavsttvu:107": "rveṣāṃ kārya",
  "GSP31kavsttvu:108": "pa",
  "GSP31kavsttvu:109": "dārthānāma",
  "GSP31kavsttvu:110": "sa",
  "GSP31kavsttvu:111": "ttvāviśeṣeṇākāśa",
  "GSP31kavsttvu:112": "puṣpādiṣvivāsa",
  "GSP31kavsttvu:113": "ttvenaiva",
  "GSP31kavsttvu:114": "vya",
  "GSP31kavsttvu:115": "va",
  "GSP31kavsttvu:116": "hāra",
  "GSP31kavsttvu:117": "ḥ syāt teṣāma",
  "GSP31kavsttvu:118": "pi prāga",
  "GSP31kavsttvu:119": "bhāva",
  "GSP31kavsttvu:120": "pra",
  "GSP31kavsttvu:121": "tiyogitvāt ta",
  "GSP31kavsttvu:122": "thā ca",
  "GSP31kavsttvu:123": "kārya",
  "GSP31kavsttvu:124": "pa",
  "GSP31kavsttvu:125": "dārtha",
  "GSP31kavsttvu:126": "ga",
  "GSP31kavsttvu:127": "ta",
  "GSP31kavsttvu:128": "guṇa",
  "GSP31kavsttvu:129": "sāmānyādīnāmuccheda",
  "GSP31kavsttvu:130": "ḥ syāt teṣāṃ bhāva",
  "GSP31kavsttvu:131": "dha",
  "GSP31kavsttvu:132": "rma",
  "GSP31kavsttvu:133": "tvenāsa",
  "GSP31kavsttvu:134": "ttvenāva",
  "GSP31kavsttvu:135": "sthānāt / na",
  "GSP31kavsttvu:136": "ca",
  "GSP31kavsttvu:137": "kūrma",
  "GSP31kavsttvu:138": "lomādera",
  "GSP31kavsttvu:139": "syāsa",
  "GSP31kavsttvu:140": "to viśeṣa",
  "GSP31kavsttvu:141": "ḥ sāmānyādya",
  "GSP31kavsttvu:142": "bhāvena",
  "GSP31kavsttvu:143": "bheda",
  "GSP31kavsttvu:144": "ka",
  "GSP31kavsttvu:145": "dha",
  "GSP31kavsttvu:146": "rmābhāvāt / nāpi ca",
  "GSP31kavsttvu:147": "ra",
  "GSP31kavsttvu:148": "ma",
  "GSP31kavsttvu:149": "ḥ asa",
  "GSP31kavsttvu:150": "ttvātprāga",
  "GSP31kavsttvu:151": "bhāva",
  "GSP31kavsttvu:152": "pra",
  "GSP31kavsttvu:153": "tiyogitve naraśṛṅgādīnāma",
  "GSP31kavsttvu:154": "pi prāga",
  "GSP31kavsttvu:155": "bhāva",
  "GSP31kavsttvu:156": "pra",
  "GSP31kavsttvu:157": "tiyogitva",
  "GSP31kavsttvu:158": "ṃ syāt prāga",
  "GSP31kavsttvu:159": "bhāva",
  "GSP31kavsttvu:160": "sya",
  "GSP31kavsttvu:161": "ca",
  "GSP31kavsttvu:162": "sva",
  "GSP31kavsttvu:163": "pra",
  "GSP31kavsttvu:164": "tiyogyutpāda",
  "GSP31kavsttvu:165": "ka",
  "GSP31kavsttvu:166": "tva",
  "GSP31kavsttvu:167": "niya",
  "GSP31kavsttvu:168": "mena",
  "GSP31kavsttvu:169_0": "sarveṣāmasatāṃ sattvaṃ syāt sadasadvibhāgo jagati dattajalāñjaliḥ syāditi na tārkikavaiśeṣikamataṃ",
  "GSP31kavsttvu:169_1": "vicārasaham / tasmāt sataḥ sajjāyata iti sāṅkhyamatameva yuktisaham / sataḥ kāraṇāt",
  "GSP31kavsttvu:169_2": "svotpatteḥ prāgapi sadeva kāryaṃ kāraṇavyāpārādabhivyaktimāpnoti / na ca siddhasādhanatā",
  "GSP31kavsttvu:169_3": "kāraṇavaiyarthyaṃ ceti vācyam kāryasattve 'pi tadabhivyaktau kāraṇaṃ prayojanavaditi",
  "GSP31kavsttvu:169_4": "na kiñcidavadyam / asatkāryapakṣe tu kāraṇavaiyarthyaṃ sphuṭameva na hyasataḥ kāraṇasambandho",
  "GSP31kavsttvu:169_5": "nirūpayituṃ śakyate sambaddhameva asambaddhena janyate asambaddhasya janyatve sarvasmāt",
  "GSP31kavsttvu:169_6": "sarvaṃ syāt kāraṇaniyamo 'stamiyāt / asaccetkāryaṃ na kāraṇavyāpārāt sadbhavitumarhati",
  "GSP31kavsttvu:169_7": "uktañca tattvakaumudyām - nahi nīlaṃ śilpasahasreṇāpi pītaṃ kartuṃ śakyam / na ca",
  "GSP31kavsttvu:169_8": "kāraṇavyāpārāt pūrvaṃ ghaṭo 'san saṃśca vyāpārānantaramiti ghaṭasya sattvāsattve",
  "GSP31kavsttvu:169_9": "dharmāviti vācyam dharmasya bhāvadharmatvena tenaiva dharmiṇaḥ sattvaṃ svasthityanyathānupapattyā",
  "GSP31kavsttvu:169_10": "sādhitamiti sadeva kāryaṃ kāraṇavyāpārādūrdhvamiva prāgapi / kāraṇavyāpārastu tadabhivyaktāvananyathāsiddhaḥ",
  "GSP31kavsttvu:169_11": "anyatrāpi kāraṇavyāpārādabhivyaktireva dṛśyate yathā 'vaghātena dhānyeṣu taṇḍulānām",
  "GSP31kavsttvu:169_12": "avapīḍanena tileṣu tailasya dohanena saurabheyīṇāṃ payasa iti / asadutpattau tu na",
  "GSP31kavsttvu:169_13": "dṛṣṭānto 'sti tasmāt sadeva kāryaṃ kāraṇavyāpāreṇābhivyajyate / asatā kāraṇasambandhāsambhavāt",
  "GSP31kavsttvu:169_14": "na tasya tadutpādakatvam uktañca sāṅkhyācāryaiḥ",
  "GSP31kavsttvu:170": "asattvānnāsti sambandhaḥ kāraṇaiḥ sattvasaṅgibhiḥ //",
  "GSP31kavsttvu:171": "asambaddhasya cotpattimicchato na vyavasthitiḥ //",
  "GSP31kavsttvu:172_0": "kiñca sambaddhamapi tadeva karoti yatra yat kāraṇaṃ śaktam śaktiśca kāryaikādhigamyā",
  "GSP31kavsttvu:172_1": "yathā cakṣuṣaiva rūpajñānaṃ bhavati nendriyāntareṇetīdameva tatra śaktamityadhigamyate /",
  "GSP31kavsttvu:172_2": "tathā ca sā śaktiḥ śaktakāraṇāśrayā śakyakāryāśrayā sarvatra vā syāt ?",
  "GSP31kavsttvu:173_0": "antye sarvasmāt sarvaṃ syāt / atha kārye sā śaktistadā kathamasataḥ kāryasya śaktyāśrayatā",
  "GSP31kavsttvu:173_1": "tathā ca śaktena śakyamutpādyate śakyaṃ ca kāraṇātmakam kāraṇaṃ ca saditi kathaṃ",
  "GSP31kavsttvu:173_2": "tadabhinnaṃ kāryamasatsyāt 'uktañca śaktasya śakyakaraṇāditi';",
  "GSP31kavsttvu:174_0": "/ upādānopādeyabhāvagrahaṇācca na bhedastantupaṭayoryayorbhedo na tayorupādānopādeyabhāvo",
  "GSP31kavsttvu:174_1": "yathāśvavṛkṣayoḥ / ito 'pi nārthāntaratvaṃ tantupaṭayoḥ saṃyogāprāptyadarśanāt arthāntaratve",
  "GSP31kavsttvu:174_2": "saṃyogo dṛṣṭo rajjughaṭakuṇḍabadarādau aprāptirapi dṛṣṭā sumeruvidhyayoriva iha ca",
  "GSP31kavsttvu:174_3": "saṃyogāprāptyorabhāvānna tantubhyo 'rthāntaraṃ paṭaḥ / kāryakāraṇayorabhedasādhakaṃ",
  "GSP31kavsttvu:174_4": "pramāṇaṃ coktaṃ sāṅkhyācāryaiḥ tadyathā na paṭastantubhyo bhidyate taddharmatvāt",
  "GSP31kavsttvu:174_5": "iha yadyato bhidyate tat tasya dharmo na bhavati yathā gauraśvasya dharmaśca paṭastantūnāntasmānnārthāntaram /",
  "GSP31kavsttvu:174_6": "gurutvāntarāgrahaṇādapi na kāraṇādarthāntaraṃ kāryam / evamabhede siddhe tantava",
  "GSP31kavsttvu:174_7": "eva tena tena saṃsthānaviśeṣeṇa pariṇatāḥ paṭo na tu paṭastantubhyo 'rthāntaram /",
  "GSP31kavsttvu:174_8": "na cātmāśrayabuddhibhedādarthakriyābhedācca bhedasiddhiḥ kāryakāraṇayoriti vācyam",
  "GSP31kavsttvu:174_9": "ekasminnapi viśeṣāntarāvirbhāvatirobhāvābhyāmātmāśrayārthakriyābuddhibhedasambhavānna",
  "GSP31kavsttvu:174_10": "tadanyathānupapattyā bhedasiddhiḥ / tatra ekasyāpi kūrmasyāvayavā niḥsarantyāvirbhavanti",
  "GSP31kavsttvu:174_11": "ta eva kūrmaśarīre niviśamānāstirobhavanti nahi te kūrmāvayavā utpadyante dhvaṃsante",
  "GSP31kavsttvu:174_12": "vā evamekasyāpi suvarṇasya mṛdo va kaṭakakuṇḍalādayo ghaṭādayo niḥsaranta utpannā",
  "GSP31kavsttvu:174_13": "iti vyavahāraṃ bhajante ta eva niviśamānāstirobhavanti naśyantītyucyante na punaḥ",
  "GSP31kavsttvu:174_14": "sadasatornirodhotpādayornidarśanamasti / uktaṃ ca bhagavatā nāsato vidyate bhāvo",
  "GSP31kavsttvu:174_15": "nābhāvo vidyate sata iti / yathā saṅkocavikāśavadbhyaḥ svāvayavebhyaḥ kūrmo na bhidyate",
  "GSP31kavsttvu:174_16": "tathā mṛtsuvarṇādibhyo 'pi kaṭakakuṇḍalādayo na bhinnāḥ / na ca nāma buddhyarthakriyābhedāt",
  "GSP31kavsttvu:174_17": "kāryakāraṇayorbhedasiddhiriti vācyam naṭe vyabhicārāt / naṭo hi daśaratho 'haṃ rāmo",
  "GSP31kavsttvu:174_18": "'haṃ yudhiṣṭhiro 'hamiti svayamanantanāmā bhūtvā nāmāntareṇa veśāntaramarthakriyāntarañca",
  "GSP31kavsttvu:174_19": "kurute tathā ca satyapi bhedatraye naṭabhedādarśanāt yathāhuḥ -",
  "GSP31kavsttvu:175": "rūpamatho api kāryamatho",
  "GSP31kavsttvu:176": "abhidhāpi naṭasya pṛthagviditā /",
  "GSP31kavsttvu:177": "na pṛthaktvamupaiti naṭaḥ kimiti",
  "GSP31kavsttvu:178": "prativācyamavaśyamidaṃ kuśalaiḥ //",
  "GSP31kavsttvu:179_0": "ekasyāpi vahnerdāhakatvapācakatvabhedena nānārthakriyākāritvaṃ dṛśyate na hyetāvatā",
  "GSP31kavsttvu:179_1": "vahnirbhedamadhigacchati ekaikasya tṛṇasyātapavṛṣṭyādinivṛttāvasāmarthye 'pi bahūni",
  "GSP31kavsttvu:179_2": "militvāvasthāviśeṣamavāpya yathā tānyeva tannivṛttau sāmarthyamadhigacchanti tathaika",
  "GSP31kavsttvu:179_3": "eva tantuḥ prāvaraṇādyarthakriyāsamartho 'pi militāsta evāvasthāviśeṣaṃ prāpyāvirbhūtapaṭabhāvāḥ",
  "GSP31kavsttvu:179_4": "prāvaraṇādyarthakriyāṃ kariṣyanti tasmātsadeva kāryaṃ kāraṇāt tadabhivyaktiriti /",
  "GSP31kavsttvu:179_5": "nanvāvirbhāvaḥ kāraṇavyāpārātpūrvaṃ sannasan vā ?",
  "GSP31kavsttvu:180": "ādye kāraṇavyāpārāsambavaḥ nahi sadutpattau kenāpi kāraṇāni vyāpāryante / antye prāptamasadutpādanatvamiti cenna tavāpi keyamutpattiḥ satyasatī vā ?",
  "GSP31kavsttvu:181_0": "ādye na kāraṇaprayojanaṃ paśyāmaḥ / antye 'sadutpattirutpadyata iti tadutpatterapyutpattyantaraṃ",
  "GSP31kavsttvu:181_1": "tatrāpyanyaditi sphuṭaivānavasthā / atha paṭāt tadutpattirnātiricyate tadā paṭa ityukte",
  "GSP31kavsttvu:181_2": "punarutpadyate iti na vācyaṃ paunaruktyāt tathotpadyate ityuktvā punaḥ paṭa iti na",
  "GSP31kavsttvu:181_3": "vācyaṃ pūrvoktadoṣādeva paṭo vinaśyatītyapi na vācyaṃ virodhāt tasmātsvasattāsamavāyo",
  "GSP31kavsttvu:181_4": "vā svakāraṇasamavāyo vā paṭotpattiḥ samavāyasya ca nityatvena sarvathāpi na paṭotpattiḥ",
  "GSP31kavsttvu:181_5": "sambhavati na tadarthañca kāraṇāni vyāpāryyante tathā ca sata eva paṭāderāvirbhāve",
  "GSP31kavsttvu:181_6": "kāraṇāpekṣeti na kiñcidavadyam / na ca paṭādikāryarūpeṇa kāraṇasambandhastasyākriyatvāt",
  "GSP31kavsttvu:181_7": "kriyāsambadhitvātkārakāṇāmanyathā kārakatvakṣatiḥ syāt tasmātsatkāryamiti sthitam /",
  "GSP31kavsttvu:182_0": "duḥkhatrayābhibhavasādhanaṃ prakṛtipuruṣānyatājñānaṃ tadupayogitvāt vyaktavairūpyaṃ",
  "GSP31kavsttvu:182_1": "pratipādanīyam / tacca vyaktaṃ pṛthivyādi taccāvyaktātpradhānādvilakṣaṇam yata idaṃ",
  "GSP31kavsttvu:182_2": "sakāraṇakaṃ tata evānityaṃ parābhimatavināśasāmagryā tirobhavati / avyāpakaṃ ca kāraṇaṃ",
  "GSP31kavsttvu:182_3": "hi kāryaṃ vyāpnoti na tu kāryaṃ kāraṇam / sakriyaṃ ca buddhyādayaḥ pūrvapūrvopāttaṃ",
  "GSP31kavsttvu:182_4": "dehaṃ parityajanti dehāntaraṃ copādadate saiva teṣāṃ kriyā pṛthivyādīnāṃ kriyā pariṇāmarūpeṇa",
  "GSP31kavsttvu:182_5": "prasiddhaiva / pratipuruṣaṃ buddhyādibhedādanekam tathā ghaṭaśarīrādibhedena pṛthivyādyapyanekam /",
  "GSP31kavsttvu:182_6": "svakāraṇāśritam yadyapi buddhyādīnāṃ pradhānabhedābhāvāt nāśrayāśrayibhāvastathāpi",
  "GSP31kavsttvu:182_7": "kathañcit bhedavivakṣayāśrayāśrayibhāvo yatheha vane tilakāḥ / sāvayavamavayavāvayavisaṃyogasaṃyogibuddhipradhānayostu",
  "GSP31kavsttvu:182_8": "na saṃyogastādātmyāt nāpi sattvarajastamasāṃ saṃyogaḥ aprāptipūrvikā prāptiḥ saṃyogasta",
  "GSP31kavsttvu:183": "da",
  "GSP31kavsttvu:184": "bhāvāt / nitya",
  "GSP31kavsttvu:185": "meva",
  "GSP31kavsttvu:186": "parata",
  "GSP31kavsttvu:187": "ntra",
  "GSP31kavsttvu:188": "ṃ sva",
  "GSP31kavsttvu:189": "kārye 'ha",
  "GSP31kavsttvu:190": "ṅkārākhye ja",
  "GSP31kavsttvu:191": "na",
  "GSP31kavsttvu:192": "yita",
  "GSP31kavsttvu:193": "vye pra",
  "GSP31kavsttvu:194": "kṛtyā pūra",
  "GSP31kavsttvu:195": "ma",
  "GSP31kavsttvu:196": "pekṣa",
  "GSP31kavsttvu:197": "te anya",
  "GSP31kavsttvu:198": "thā kṣīṇā sa",
  "GSP31kavsttvu:199": "tī nāha",
  "GSP31kavsttvu:200": "ṅkāra",
  "GSP31kavsttvu:201": "ṃ ja",
  "GSP31kavsttvu:202": "na",
  "GSP31kavsttvu:203": "yituṃ kṣa",
  "GSP31kavsttvu:204": "mā bha",
  "GSP31kavsttvu:205": "va",
  "GSP31kavsttvu:206": "ti ta",
  "GSP31kavsttvu:207": "thāha",
  "GSP31kavsttvu:208": "ṅkāro 'pi sva",
  "GSP31kavsttvu:209": "kārye pra",
  "GSP31kavsttvu:210": "kṛtyā pūra",
  "GSP31kavsttvu:211": "ma",
  "GSP31kavsttvu:212": "pekṣa",
  "GSP31kavsttvu:213": "te eva",
  "GSP31kavsttvu:214": "ṃ kāra",
  "GSP31kavsttvu:215": "ṇa",
  "GSP31kavsttvu:216": "mātra",
  "GSP31kavsttvu:217": "ṃ sva",
  "GSP31kavsttvu:218_0": "kārye janayitavye tadapekṣāṃ kurute tathā ca svakārye janayitavye paratantraṃ vyaktam /",
  "GSP31kavsttvu:218_1": "yata ityabhivyāpya yaduktaṃ tadviparītamavyaktam yadyapyavyaktasya pariṇāmalakṣaṇākriyāsti",
  "GSP31kavsttvu:218_2": "tathāpi na parispandaḥ //",
  "GSP31kavsttvu:219_0": "idānīṃ vyaktāvyaktayoḥ sādharmyaṃ puruṣācca vaidharmyaṃ pratipādanīyam / vyaktaṃ",
  "GSP31kavsttvu:219_1": "hi triguṇaṃ trayo guṇāḥ sukhaduḥkhamohātmakā asyeti / atra kāryakāraṇayorabhedāt",
  "GSP31kavsttvu:219_2": "sukhādiśabdaiḥ sattvādayo 'bhidhīyante triguṇamityuktyā sattvādīnāmātmaguṇatvaṃ parābhimatamapākṛtaṃ",
  "GSP31kavsttvu:219_3": "veditavyam / tathā aviveki yathā pradhānaṃ sato na vivicyate tathā mahadādayo 'pi",
  "GSP31kavsttvu:219_4": "pradhānānna vivicyante tatsvarūpatvāt / yadvā saṃbhūyakāritā 'vivekaḥ nahyekaṃ kiñcitkāryaṃ",
  "GSP31kavsttvu:219_5": "janayituṃ kṣamaṃ bhavatyapi tu saṃbhūya sarvaḥ sarvaṃ karoti / evamacetanaṃ pradhānabuddhyādayaḥ",
  "GSP31kavsttvu:219_6": "sarve acetanā tathā prasavarūpadharmavantaḥ / ete vyaktadharmāḥ kathitāsta evāvyaktasyāpītyavagantavyamidameva",
  "GSP31kavsttvu:219_7": "vyaktāvyaktayoḥ sādharmyam //",
  "GSP31kavsttvu:220_0": "ete sādharmyavaidharmyābhyāṃ vyaktāvyakte nirūpite tadubhayagatadharmarahitatvāt",
  "GSP31kavsttvu:220_1": "viparītaḥ puruṣa iti puruṣasya vyaktāvyaktavaidharmyam / nanvahetumattvanityatvādi",
  "GSP31kavsttvu:220_2": "pradhānasādharmyaṃ puruṣasya pratīyate tathā cānekatvaṃ vyaktasādharmyamevaṃ sati",
  "GSP31kavsttvu:220_3": "kathaṃ vyaktāvyaktaviparītaḥ puruṣa iti cenna ahetumattvādisādharmye 'pyatraiguṇyādyasyāstyeva",
  "GSP31kavsttvu:220_4": "vaidharmyamiti na doṣaḥ / na ca traiguṇyamaprasiddham prītyaprītiviṣādātmakā guṇā",
  "GSP31kavsttvu:220_5": "iti sāṃkhyācāryāḥ / atra krameṇa prītiḥ sukhaṃ tadeva sattvam tathā aprītirduḥkhamaprītyātmako",
  "GSP31kavsttvu:220_6": "rajo guṇaḥ evaṃ viṣādo moho viṣādātmakastamoguṇaḥ / yanmate prītirduḥkhābhāvaḥ tathā",
  "GSP31kavsttvu:220_7": "duḥkhamapi prītyabhāvastannivṛttyarthaṃ mūlakāreṇātmagrahaṇaṃ kṛtamātmaśabdasya bhāvatattvena",
  "GSP31kavsttvu:220_8": "netaretarāśrayastathāsatyekasyāpi siddhirna syāt / prakāśapravṛttiniyamanameṣāṃ krameṇa",
  "GSP31kavsttvu:220_9": "prayojanamapyavagantavyam / kriyātmakena rajasa laghu sattvaṃ sarvatra nītaṃ syādativāyunā",
  "GSP31kavsttvu:220_10": "tūlāvayavavadyadi guruṇā tamasā niyamanaṃ na syāttamoniyataṃ tu kvacideva pravartayati",
  "GSP31kavsttvu:220_11": "tatastamo niyamārtham / anyonyābhibhavavṛttayaḥ / eteṣāmanyatamenārthavaśādudbhūtenānyatamamabhibhūyate",
  "GSP31kavsttvu:220_12": "tadyathā sattvaṃ rajastamasī abhibhūyātmanaḥ śāntāṃ vṛttimadhigacchati tathā rajaḥ",
  "GSP31kavsttvu:220_13": "sattvatamasī abhibhūya ghorāṃ vṛttimeti evaṃ tamaḥ sattvarajasī abhibhūya mūḍhāmiti /",
  "GSP31kavsttvu:220_14": "tathā 'nyonyāśrayavṛttayaḥ / yathāhuḥ sattvaṃ pravṛttiniyamāvāśritya rajastamasoḥ",
  "GSP31kavsttvu:220_15": "prakāśenopakaroti rajaḥ prakāśaniyamāvāśritya pravṛtyetarayoḥ tamaḥ prakāśapravṛttī",
  "GSP31kavsttvu:220_16": "āśritya niyamenetarayoriti / tathā anyonyajananavṛttayaḥ / anyatamo 'nyatamaṃ janayati",
  "GSP31kavsttvu:220_17": "jananamatra parimāṇaḥ sa ca guṇānāṃ sadṛśarūpaḥ / ata eva na hetumattvaṃ tattvāntarasya",
  "GSP31kavsttvu:220_18": "hetorabhāvāt / nāpyanityatvaṃ tattvāntare layābhāvāt / anyonyasaṃjñāvyabhicāriṇaśca / uktañca",
  "GSP31kavsttvu:221": "anyonyamithunāḥ sarve sarve sarvatragāminaḥ /",
  "GSP31kavsttvu:222": "rajaso mithunaṃ sattvaṃ sattvasya mithunaṃ rajaḥ //",
  "GSP31kavsttvu:223": "tamasaścāpi mithune te sattvarajasī ubhe /",
  "GSP31kavsttvu:224": "mithunavṛttitvaṃ sahacārāvyabhicāritvam //",
  "GSP31kavsttvu:225": "ubhayoḥ sattvarajasormithunaṃ tama ucyate /",
  "GSP31kavsttvu:226": "naiṣāmādiḥ saṃprayogo viyogo vopalabhyate // iti /",
  "GSP31kavsttvu:227_0": "niyatakṛtyaṃ tu teṣāmidaṃ laghutvaṃ prakāśakatvaṃ ca sattvasyaiva na tu tayoḥ kasyacit",
  "GSP31kavsttvu:227_1": "tatrordhvagamanahetubhūto dharmo lāghavaṃ gauravāsahavarti yato 'gnerūrdhvajvālā",
  "GSP31kavsttvu:227_2": "gatirbhavati tadeva kasyacittiryaggamane heturyathā vāyoḥ / evaṃ karaṇānāṃ vṛttikuśalatāheturlāghavaṃ",
  "GSP31kavsttvu:227_3": "gurutve tu tāni mandāni syuriti sattvasya prakāśātmakatvamuktam / sattvatamasī akriyatayā",
  "GSP31kavsttvu:227_4": "svakāryotpādane 'vasīdantī rajasopaṣṭebhyete / avasādādvimucyotsāhe prayatnavatī kriyete / uktaṃ ca",
  "GSP31kavsttvu:228": "sattvaṃ laghu prakāśakamiṣṭamupaṣṭambhakaṃ calaṃ ca rajaḥ /",
  "GSP31kavsttvu:229_0": "kuta upaṣṭambhakaṃ yataścalamiti / rajaścalatayā sarvatastraiguṇyaṃ cālayedyadi guruṇā",
  "GSP31kavsttvu:229_1": "āvṛṇvatā tamasā tatra pratibandho na syāt tamasā tu tatastato vyāvṛttya kvacideva",
  "GSP31kavsttvu:229_2": "pravartyate iti niyāmakaṃ tamaḥ / yathāhuḥ guru varaṇakameva tama iti / tathāca laghu",
  "GSP31kavsttvu:229_3": "prakāśakaṃ sattvameva upaṣṭambhakaṃ calaṃ ca raja eva guru varaṇakaṃ tama eva / nanu",
  "GSP31kavsttvu:229_4": "parasparaṃ virodhaśīlānāṃ guṇānāṃ sundopasundanyāyena parasparaṃ bādha eva yukto",
  "GSP31kavsttvu:229_5": "na tvekakāryakartṛtvamiti cet na evaṃbhūtānāmapyekakāryakartṛtāyāḥ pradarśanāt /",
  "GSP31kavsttvu:229_6": "tadyathā varttitaile analavirodhinī athānalena militvā rūpaprakāśalakṣaṇaṃ kāryaṃ",
  "GSP31kavsttvu:229_7": "kurutaḥ yathāca vātapittaśleṣmāṇaḥ parasparaṃ virodhaśīlā api militāḥ santaḥ śarīradhāraṇakāryyakāriṇaḥ",
  "GSP31kavsttvu:229_8": "tathā sattvarajastamāṃsi viruddhaśīlānyapi saha vartsyanti militvā caikaṃ kāryyaṃ",
  "GSP31kavsttvu:229_9": "kariṣyanti ca puruṣārthavaśāt / uktañca pradīpavaccārthato vṛttiriti / guṇānāṃ pradhānātmakatvādaikye",
  "GSP31kavsttvu:229_10": "'pyabhibhāvyābhibhāvakarūpeṇa nānātvam / uktaṃ ekaiva strī guṇakularūpaśīlayauvanasampannā",
  "GSP31kavsttvu:229_11": "svāminaṃ sukhākaroti tat kasya hetostaṃ prati tasyāḥ sukharūpasamudbhavāt saiva sapatnīrduḥkhākaroti",
  "GSP31kavsttvu:229_12": "tatkasya hetostāṃ prati tasyāḥ duḥkharūpasamudbhavāt evaṃ puruṣāntaraṃ tāmavindamānaṃ",
  "GSP31kavsttvu:229_13": "saiva mohayati tatkasya hetostaṃ prati tasyāḥ moharūpasamudbhavāt / anayā striyā",
  "GSP31kavsttvu:229_14": "sarve bhāvā vyākhyātāḥ / tatra yatsukhakāraṇaṃ tatsukhātmakaṃ sattvam evaṃ yat duḥkhakāraṇaṃ",
  "GSP31kavsttvu:229_15": "tat duḥkhātmakaṃ rajaḥ tathā yanmohahetustanmohātmakaṃ tamaḥ / tasmātkāraṇavyāpārātsadeva",
  "GSP31kavsttvu:229_16": "kāryaṃ pūrvam / tadeva punastadvyāpārādāvirbhavati yathā santyeva kūrmāṅgāni niḥsaranti",
  "GSP31kavsttvu:229_17": "vibhajyante idaṃ kūrmaśarīrametāni tadaṅgāni tena tāni saṅkocitāni tasminnavyaktībhavanti",
  "GSP31kavsttvu:229_18": "tathā mṛtsuvarṇādibhyaḥ santyeva ghaṭakuṇḍalādīnyāvirbhavanti vibhajyante iyaṃ mṛdayaṃ",
  "GSP31kavsttvu:229_19": "tatkāryo ghaṭa ityādi / tathā santyeva pṛthivyādīni kāraṇāttanmātrādāvirbhavanti",
  "GSP31kavsttvu:229_20": "vibhajyante idamasya kāraṇamidamasya kāryamiti tathā santyeva tanmātrāṇyahaṅkārādāvirbhavanti",
  "GSP31kavsttvu:229_21": "vibhajyante evaṃ sannevāhaṅkāro mahato 'bhivyaktimeti sanneva ca mahānmūlaprakṛterabhivyaktiṃ",
  "GSP31kavsttvu:229_22": "yāti / evaṃ kāraṇabhūtātparamāvyaktātsākṣātpāramparyeṇa samanvitasya kāryabhūtasya",
  "GSP31kavsttvu:229_23": "prapañcasya vibhāgaḥ / sargamātraṃ mṛtpiṇḍaṃ hemapiṇḍaṃ vā viśanto ghaṭakuṇḍalādayo",
  "GSP31kavsttvu:229_24": "'vyaktībhavanti kāraṇarūpeṇābhivyaktā api kāryarūpeṇānabhivyaktībhavanti tathā pṛthivyādayastanmātrāṇi",
  "GSP31kavsttvu:229_25": "viśantaḥ svasvarūpeṇa tanmātrāṇyabhivyaktayanti svasvarūpeṇa kāraṇamabhivyaktamapi kāryasvarūpa",
  "GSP31kavsttvu:230_0": "ṃ svakīyaṃ svasminnanabhivyaktayati tanmātrāṇi tathāhaṅkāraṃ viśantyahaṅkāraṃ svāpekṣayā",
  "GSP31kavsttvu:230_1": "'vyaktayanti tathāhaṅkāro mahāntaṃ viśan mahāntamavyaktayati mahānpradhānaṃ svakāraṇaṃ",
  "GSP31kavsttvu:230_2": "viśan tadavyaktayati pradhānasya tu na kvacitpraveśo 'kāraṇatvādapi tu tatsarvakāryāṇāmavyaktam",
  "GSP31kavsttvu:230_3": "kāraṇam evamavibhāgaḥ / prakṛtau viśvasyaivaṃ vibhāgāvibhāgau /",
  "GSP31kavsttvu:231_0": "kecana avyaktaṃ vā mahāntaṃ vāhaṅkāraṃ vā indriyāṇi vā bhūtāni vā ātmatvenādāya tānevopāsate",
  "GSP31kavsttvu:231_1": "te tu vakṣyamāṇarītyā 'pākaraṇīyāḥ / avyaktādervyatiriktaḥ puruṣo 'sti avyaktamahadahaṅkārādayaḥ",
  "GSP31kavsttvu:231_2": "parārthāḥ kutaḥ saṅghātatvāt yaḥ saṅghāto bhavati sa parārtho dṛṣṭastailatāmbūlaghṛtadadhidugdhānnavastrādivat",
  "GSP31kavsttvu:231_3": "sukhaduḥkhamohātmakatvena sarve saṅghātāstathāca yadarthaṃ saṅghātāḥ sa eva puruṣaḥ /",
  "GSP31kavsttvu:231_4": "nanu śayanāsanādiḥ saṅghātaḥ saṅghātaśarīrādiparārtho dṛṣṭo na tvātmānaṃ prati parārthaḥ",
  "GSP31kavsttvu:231_5": "tasmātsaṅghātāntarameva sādhayeyurnāsaṃhatamātmānamiti yaduktam tanna sādhu saṅghātasya",
  "GSP31kavsttvu:231_6": "saṅghātāntarārthatve tasyāpi saṅghātatvātsaṃghātāntarārthatā tasyāpi saṅghātatvāttathātvaṃ",
  "GSP31kavsttvu:231_7": "tasyāpi tathātvamityanavasthā dustarā syāt / kiñca saṅghātasya pārārthyamātreṇa vyāptirna",
  "GSP31kavsttvu:231_8": "tu saṅghātapārārthyena / na ca dṛṣṭāntadṛṣṭatvāttathā kalpyata iti vācyam / dṛṣṭāntadṛṣṭayāvaddharmāṇāṃ",
  "GSP31kavsttvu:231_9": "dārṣṭāntike sādhanāyānumānamicchato dṛṣṭāntamahānasādigatamahānasatvādeḥ parvatādāvabhāvātsarvānumānocchedaḥ",
  "GSP31kavsttvu:231_10": "syāt / yathāhuḥ triguṇatvādayo hi dharmā saṅghātatvena vyāptāḥ te tu asminpare vyāvartamānāstraiguṇyādi",
  "GSP31kavsttvu:231_11": "vyāvartayanti brāhmaṇyamiva nivartamānaṃ kaṭhatvādikam / adhiṣṭhānādapi puruṣāstitvaṃ",
  "GSP31kavsttvu:231_12": "siddhyati triguṇātmakānāṃ buddhyādīnāmadhiṣṭhīyamānatvāt yathā rathādiryantrādibhiradhiṣṭhīyate",
  "GSP31kavsttvu:231_13": "tathā sukhaduḥkhamohātmakaṃ buddhyādi pareṇādhiṣṭhātavyam / bhoktṛbhāvādapi puruṣāstitvamavaseyam",
  "GSP31kavsttvu:231_14": "bhogye hi sukhaduḥkhe anukūlapratikūlavedanīye pratyātmamanubhūyete tenānayoranukūlatayā",
  "GSP31kavsttvu:231_15": "pratikūlatayā vā 'nubhavitrā kenacidbhavitavyam / na ca buddhyādireva tatheti vācyam /",
  "GSP31kavsttvu:231_16": "teṣāṃ sukhādyātmakatvena svenaiva svavedane ātmāśrayaḥ syāt / kaivalyārthaṃ pravṛtterapi",
  "GSP31kavsttvu:231_17": "puruṣāstitvaṃ siddham duḥkhatrayātyantikanivṛttilakṣaṇaṃ kaivalyaṃ na tāvadbuddhyādīnāṃ",
  "GSP31kavsttvu:231_18": "te hi sukhaduḥkhamohātmakāḥ kathaṃ svabhāvādviyojayituṃ śakyāḥ tasmātkaivalyārthamāgamānāṃ",
  "GSP31kavsttvu:231_19": "mahādhiyāṃ ca pravṛtterasti buddhyādvyatirikta ātmeti puruṣāstitvaṃ siddham / nanu",
  "GSP31kavsttvu:231_20": "bhavatvevaṃ buddhyādyatiriktātmasiddhistathāpi sa kiṃ pratiśarīraṃ bhinna eka eva",
  "GSP31kavsttvu:231_21": "veti cedbhinna eveti brūmaḥ janmamaraṇādivyavasthānyathānupapattyā bahutvasyaiva",
  "GSP31kavsttvu:231_22": "sambhavāt / uktaṃ ca sāṃkhyācāryaiḥ /",
  "GSP31kavsttvu:232": "janmamaraṇakaraṇānāṃ pratiniyamādayugapatpravṛtteśca /",
  "GSP31kavsttvu:233": "puruṣabahutvaṃ siddhaṃ traiguṇyaviparyayāccaiva //",
  "GSP31kavsttvu:234_0": "jātiviśiṣṭābhirapūrvābhirdehendriyamano 'haṅkārabuddhivedanābhiḥ puruṣasyābhisambandho",
  "GSP31kavsttvu:234_1": "janma na tu puruṣasya pariṇāmastasyāpariṇāmitvāt teṣāmeva ca dehādīnāmupāttānāṃ parityāgo",
  "GSP31kavsttvu:234_2": "maraṇaṃ na tvātmano vināśastasya kūṭasthasya nityatvāt / buddhyādīni karaṇāni trayodaśa",
  "GSP31kavsttvu:234_3": "teṣāṃ janmamaraṇakaraṇānāṃ pratiniyamo vyavasthā sā tviyaṃ śarvaśarīreṣvekasminpuruṣe",
  "GSP31kavsttvu:234_4": "na sambhavati tathā satyekasminsukhini sarve sukhinaḥ syuḥ duḥkhini vā duḥkhino bhaveyuḥ",
  "GSP31kavsttvu:234_5": "tathā ekasmin mriyamāṇe sarve mriyeran jāyamāne ca jāyeran evamekasminnandhabadhirādau",
  "GSP31kavsttvu:234_6": "sarva eva tathā syuḥ na tvevamasti tathā ekasminvicitte sarve vicittāḥ syurityavyavasthā",
  "GSP31kavsttvu:234_7": "puruṣabhede tu samyagupapadyate vyavasthā / nacaikasminnapi puruṣe dehāntaropādhivaśāt",
  "GSP31kavsttvu:234_8": "upapadyata eva vyavastheti vācyam karacaraṇastanādibhedenāpi janmamaraṇādivyavasthā",
  "GSP31kavsttvu:234_9": "syāt / guṇatrayaviparyayādapi puruṣabahutvamavaseyam / tadyathā kecitsattvabahulāḥ",
  "GSP31kavsttvu:234_10": "yathorddhvasrotasaḥ kecidrahobahulāḥ yathā manuṣyāḥ kecittamobahulāḥ yathā tiryagyonayaḥ /",
  "GSP31kavsttvu:235": "puruṣasya bahutvavadatriguṇatvaṃ vivekitvamaviṣayatvamasādhāraṇatvaṃ cetanatvamaprasavadharmitvaṃ sākṣitvādikamapi boddhavyam /",
  "GSP31kavsttvu:236_0": "pradhānapuruṣayoḥ saṃyogakṛto 'yaṃ sargaḥ sa cāpekṣāṃ vinā bhinnayorna sambhavati",
  "GSP31kavsttvu:236_1": "apekṣā ca svadarśanārthaṃ puruṣeṇa pradhānasya pradhānaṃ hi viṣayātmakatayā bhogyam",
  "GSP31kavsttvu:236_2": "bhogaśca bhoktāramantareṇa na bhavatīti bhoktrapekṣā pradhānasya puruṣasya svakaivalyārthaṃ",
  "GSP31kavsttvu:236_3": "pradhānāpekṣā pradhānena hi bhogyena sambhinnaḥ puruṣastadgataṃ duḥkhatrayaṃ svātmanyabhimanyamānaḥ",
  "GSP31kavsttvu:236_4": "kaivalyaṃ prārthayate tattu sattvapuruṣānyatākhyātikāraṇakaṃ sattvapuruṣānyatākhyātiśca",
  "GSP31kavsttvu:236_5": "pradhānamantarā na bhavatīti puruṣasya pradhānāpekṣayā paṅgvandhavadubhayoḥ saṃyogaḥ",
  "GSP31kavsttvu:236_6": "bhogāyānādiparamparāsaṃyukto 'pi kaivalyāya punaḥ saṃyujyate sa ca saṃyogo mahadādisargamantareṇa",
  "GSP31kavsttvu:236_7": "bhogāpavargayoḥ samartho na bhavatīti saṃyoga eva mahadādisargaṃ karoti / uktañca /",
  "GSP31kavsttvu:237": "prakṛtermahāṃstato 'haṅkārastasmādgaṇaśca ṣoḍaśakaḥ /",
  "GSP31kavsttvu:238": "tasmādapi ṣoḍaśakātpañcabhyaḥ pañca bhūtāni //",
  "GSP31kavsttvu:239": "ekādaśendriyāṇi pañca tanmātrāṇi ceti ṣoḍaśasaṃkhyāmito gaṇaḥ ṣoḍaśakaḥ / uktañca tatra śabdatanmātrādākāśaṃ śabdaguṇam,",
  "GSP31kavsttvu:240": "śabdatanmātrasahitācca sparśatanmātrādvāyuḥ śabdasparśaguṇaḥ,",
  "GSP31kavsttvu:241": "śabdasparśatanmātrasahitādrūpatanmātrāttejaḥ śabdasparśarūpaguṇaṃ,",
  "GSP31kavsttvu:242": "śabdasparśarūpatanmātrasahitādrasatanmātrācchabdasparśarūparasaguṇaṃ jalam,",
  "GSP31kavsttvu:243": "śabdasparśarūparasatanmātrāsahitādgandhatanmātrācchabdasparśarūparasagandhaguṇā pṛthivī jāyate /",
  "GSP31kavsttvu:244_0": "adhyavasāyo buddhiḥ kriyākriyāvatorabhedavivakṣayā vyapadeśaḥ / dharmo jñānaṃ virāga",
  "GSP31kavsttvu:244_1": "aiśvaryamiti sāttvikāḥ buddhidharmāḥ etadviparītāstvadharmādayastāmasāḥ / buddhidharmādaiśvaryādaṇimādiprādurbhāvaḥ / tacca",
  "GSP31kavsttvu:245": "aṇimā mahimā caiva garimā laghimā tathā /",
  "GSP31kavsttvu:246": "prāptiḥ prākāmyamīśitvaṃ vaśitvaṃ cāṣṭasiddhayaḥ // iti /",
  "GSP31kavsttvu:247_0": "nanvekādaśaka indriyagaṇaḥ pañcatanmātrakaṃ ceti dvividhaḥ pravartate sargo 'haṅkārāt",
  "GSP31kavsttvu:247_1": "tathā caikasmādahaṅkārāt kāraṇātkathaṃ prakāśajaḍātmako vilakṣaṇaḥ sarga iti yaduktaṃ",
  "GSP31kavsttvu:247_2": "tanna sundaram prakāśalāghavābhyāmekādaśaka indriyagaṇaḥ sāttvikādahaṅkārādbhavati",
  "GSP31kavsttvu:247_3": "bhūtādestvahaṅkārāt tāmasāttanmātragaṇaḥ / yadyapyeko 'haṅkārastathāpi guṇodbhavābhibhavābhyāṃ",
  "GSP31kavsttvu:247_4": "bhinnaṃ kāryaṃ karoti / nanu yadi sattvatamobhyāmeva sargaḥ kṛtaṃ tarhi rajasā akiñcikareṇeti",
  "GSP31kavsttvu:247_5": "cenna taijasādubhayamiti mūlakaraḥ taijasādubhayaṃ gaṇadvayaṃ bhavati sargadvayaṃ",
  "GSP31kavsttvu:247_6": "sattvatamasoriti / yadyapi rajaso na kāryāntaramasti tathāpi sattvatamasī svayamakriye",
  "GSP31kavsttvu:247_7": "samarthe api na kāryaṃ kuruto rajasā cālite tu tatprasādāt prāptakriye svakāryotpādane",
  "GSP31kavsttvu:247_8": "samarthe bhavata iti rājasādubhayam / yathāhuḥ ubhayasminnapi kārye sattvatamasoḥ",
  "GSP31kavsttvu:247_9": "kriyotpādanadvāreṇāsti rajasaḥ kāraṇatvamiti na vyarthaṃ raja",
  "GSP31kavsttvu:248": "iti / indriya",
  "GSP31kavsttvu:249": "vicāra",
  "GSP31kavsttvu:250": "stu ta",
  "GSP31kavsttvu:251": "ttva",
  "GSP31kavsttvu:252": "pra",
  "GSP31kavsttvu:253": "dīpe kṛta",
  "GSP31kavsttvu:254": "iti vista",
  "GSP31kavsttvu:255": "ra",
  "GSP31kavsttvu:256": "bha",
  "GSP31kavsttvu:257": "yānneha",
  "GSP31kavsttvu:258": "pra",
  "GSP31kavsttvu:259": "ta",
  "GSP31kavsttvu:260": "nya",
  "GSP31kavsttvu:261": "te / ma",
  "GSP31kavsttvu:262": "ha",
  "GSP31kavsttvu:263": "da",
  "GSP31kavsttvu:264": "ha",
  "GSP31kavsttvu:265": "ṅkāra",
  "GSP31kavsttvu:266": "ma",
  "GSP31kavsttvu:267": "nāṃsya",
  "GSP31kavsttvu:268": "nta",
  "GSP31kavsttvu:269": "rindriyāṇi tāni sva",
  "GSP31kavsttvu:270": "la",
  "GSP31kavsttvu:271": "kṣa",
  "GSP31kavsttvu:272": "ṇāni sva",
  "GSP31kavsttvu:273": "ma",
  "GSP31kavsttvu:274": "sādhāra",
  "GSP31kavsttvu:275": "ṇa",
  "GSP31kavsttvu:276": "ṃ la",
  "GSP31kavsttvu:277": "kṣa",
  "GSP31kavsttvu:278": "ṇa",
  "GSP31kavsttvu:279": "ṃ yeṣāṃ tāni sva",
  "GSP31kavsttvu:280": "la",
  "GSP31kavsttvu:281": "kṣa",
  "GSP31kavsttvu:282": "ṇāni ta",
  "GSP31kavsttvu:283": "cca",
  "GSP31kavsttvu:284": "ma",
  "GSP31kavsttvu:285": "ha",
  "GSP31kavsttvu:286": "to 'dhya",
  "GSP31kavsttvu:287": "va",
  "GSP31kavsttvu:288": "sāya",
  "GSP31kavsttvu:289": "ḥ aha",
  "GSP31kavsttvu:290": "ṅkāra",
  "GSP31kavsttvu:291": "syābhimāna",
  "GSP31kavsttvu:292_0": "ḥ saṅkalpo manaso vṛttirvyāpāraḥ / eteṣāṃ vṛttidvaividhyaṃ sādhāraṇatvāsādhāraṇatvābhyāmāha",
  "GSP31kavsttvu:292_1": "saiṣā bhavatyasāmānyā iti / eṣoktā 'sādhāraṇī vṛttiḥ sādhāraṇī vṛttistu karaṇānāṃ",
  "GSP31kavsttvu:292_2": "prāṇādyā vāyavaḥ pañca karaṇatrayasya pañca vāyavo vṛttirjīvanaṃ tadbhāve bhāvāt",
  "GSP31kavsttvu:292_3": "abhāve cābhāvāt / tatra prāṇo nāsāgrahṛnnābhipādāṅguṣṭhavṛttiḥ apānaḥ kṛkāṭikāpṛṣṭhapārśvapāyūpasthavṛttiḥ",
  "GSP31kavsttvu:292_4": "samāno hṛnnābhisarvasandhivṛttiḥ udāno hṛtkaṇṭhatālamūrdhabhrūmadhyavṛttiḥ vyānastvagvṛttiriti pañca vāyavaḥ /",
  "GSP31kavsttvu:293": "avidyā pañcavidhā tathāhi avidyā 'smitārāgadveṣābhiniveśā yathāsaṃkhyaṃ tamomohamahāmohatāmisrāndhatāmisrasaṃjñakā ceti pañcaparvā /",
  "GSP31kavsttvu:294_0": "pratyayasargatadbhedāstvativistarabhayātsanto 'pi na nidarśyante pratyayasargo buddhisargaḥ",
  "GSP31kavsttvu:294_1": "uktañca eṣa pratyayasargo viparyayāśaktituṣṭisiddhyākhyaḥ / pratīyate 'neneti pratyayo",
  "GSP31kavsttvu:294_2": "buddhistasya sargaḥ pratyayasargaḥ / daivasargastu mūlakāreṇaiva spaṣṭo niruktaḥ /",
  "GSP31kavsttvu:294_3": "sa ca aṣṭavikalpo daivaḥ sargaḥ brāhmaprājāpatyaindrapaitryagāndharvayākṣarākṣasapaiśāca",
  "GSP31kavsttvu:294_4": "ityaṣṭavikalpo daivasargaḥ / tiryagyonayaśca pañcavidhā bhavanti paśumṛgapakṣisarīsṛpasthāvarāḥ /",
  "GSP31kavsttvu:294_5": "mānuṣaścaikavidhaḥ brāhmaṇatvādyavantarajātibhedāvivakṣayā saṃsthānasya caturṣvapyaviśeṣāditi //",
  "GSP31kavsttvu:295_0": "nanu prādhāniko 'yaṃ sargaḥ pradhānaṃ ca jaḍaṃ kathaṃ svārthaṃ parārthaṃ vā pravṛttiṃ",
  "GSP31kavsttvu:295_1": "kartumarhati tasmātkenaciccetanena prakṛtyadhiṣṭhātrā bhavitavyam / na ca kṣetrajñāstathā",
  "GSP31kavsttvu:295_2": "teṣāṃ prakṛtisvarūpānabhijñatvāt tasmādasti prakṛteradhiṣṭhātā kaścitsarvajñaḥ sa",
  "GSP31kavsttvu:295_3": "eveśvara iti cenna acetanamapi prayojanavaśāt pravartamānaṃ dṛṣṭaṃ yathā vatsavivṛddhyarthamacetanamapi",
  "GSP31kavsttvu:295_4": "kṣīraṃ pravartate tathā jaḍāpi prakṛtiḥ puruṣavimokṣāya pravartiṣyate / kiñcābhokturīśvarasya",
  "GSP31kavsttvu:295_5": "pravṛttau na karuṇāṃ vinā 'nyat prayojanaṃ paśyāmaḥ / sā ca nirupādhiparaduḥkhaprahāṇecchā",
  "GSP31kavsttvu:295_6": "sṛṣṭeḥ pūrvaṃ prāṇyabhāvādeva tatsambandhiduḥkhābhāvāt kasya nivṛttau pravṛttiḥ syādīśvarasya /",
  "GSP31kavsttvu:295_7": "na ca sargānantaramīśvarapravṛttiḥ sargasya jātatvādeva neśvaraprayojanaṃ paśyāmaḥ /",
  "GSP31kavsttvu:295_8": "na ca duḥkhanivṛttiḥ prayojanaṃ tadarthaṃ tatpravṛttau jagati ko 'pi duḥkhī na syāt /",
  "GSP31kavsttvu:295_9": "uktañca prekṣāvataḥ pravṛtteḥ svārthakāruṇyābhyāṃ vyāptatvāt te ca jagatsargādvyāvartamāne",
  "GSP31kavsttvu:295_10": "prekṣāvatpravṛttipūrvakatvamapi nivartayataḥ na hyāptasakalepsitasya bhagavato jagatsṛjataḥ",
  "GSP31kavsttvu:295_11": "kimapyabhilaṣitaṃ bhavati nāpi kāruṇyādasya sarge pravṛttiḥ prāksargājjīvānāmindriyaśarīraviṣayānutpattau",
  "GSP31kavsttvu:295_12": "duḥkhābhāvena kasya prahāṇecchā kāruṇyena sṛṣṭiḥ sṛṣṭyā ca kāruṇyamiti parasparāśrayaḥ /",
  "GSP31kavsttvu:295_13": "api ca karuṇayā pravṛttaḥ sukhina eva jantūnsṛjet na daridrān / na ca karmavaicitryāt",
  "GSP31kavsttvu:295_14": "jagadvaicitryam tarhi kṛtamīśvareṇa tata eva jagadvaicitryopapatteḥ pravṛttistu pārārthyaprayojanavaśāt",
  "GSP31kavsttvu:295_15": "jaḍasyāpi dṛśyate vatsavivṛddhinimittaṃ dugdhasyeva /",
  "GSP31kavsttvu:296_0": "nanu bhavatu prakṛteḥ pravartakaḥ puruṣārtho nivartakaṃ na tu kamapi paśyāma iti",
  "GSP31kavsttvu:296_1": "cenna yathā nartakī pariṣadbhyo nṛtyaṃ darśayitvā svayameva nivartate na tu tasyāḥ",
  "GSP31kavsttvu:296_2": "svanivṛttau nivartakāntarāpekṣā tathā śabdādyātmakaṃ svasvarūpaṃ puruṣādbhedena prakāśya",
  "GSP31kavsttvu:296_3": "sādhitapuruṣaprayojanā svayameva nivartate prakṛtiḥ / yathāhuḥ sāṃkhyācāryāḥ /",
  "GSP31kavsttvu:297": "raṅgasya darśayitvā nivartate yathā nartakī nṛtyāt /",
  "GSP31kavsttvu:298": "puruṣasya tathātmānaṃ prakāśya vinivartate prakṛtiḥ //",
  "GSP31kavsttvu:299_0": "nanu yathā darśitanṛtyā nartakī draṣṭṛkautuhalātpunaḥ pravartate tathā prakṛtirapi",
  "GSP31kavsttvu:299_1": "puruṣāyātmānaṃ darśayitvā nivṛttāpi punaścet pravartete tadā muktānāmapi punaḥ saṃsāraprāptiḥ",
  "GSP31kavsttvu:299_2": "syāditi cenna yathā parapuruṣadarśanāsahā sūryadarśanavarjitāpi kulavadhūḥ pramādādvigalitāṅgapaṭā",
  "GSP31kavsttvu:299_3": "cedavalokyate parapuruṣeṇa tadā 'sau tathā pravartate 'pramattāṃ yathaināṃ punaḥ",
  "GSP31kavsttvu:299_4": "puruṣāntarāni na paśyanti tathā prakṛtiḥ kulavadhūto 'pyadhikā dṛṣṭā biṃbakena punarna",
  "GSP31kavsttvu:299_5": "darśanamārgameti / uktaṃ ca /",
  "GSP31kavsttvu:300": "prakṛteḥ sukumārataraṃ na kiñcidastīti me matirbhavati /",
  "GSP31kavsttvu:301": "yā dṛṣṭāsmīti punarna darśanamupaiti puruṣasyeti //",
  "GSP31kavsttvu:302": "dharmo jñānaṃ virāga aiśvaryamiti sāttvikā buddhidharmāḥ /",
  "GSP31kavsttvu:303": "adharmājñānāvairāgyānaiśvaryābhidhānāścatvārastāmasāḥ /",
  "GSP31kavsttvu:304": "atra jñānavarjitaiḥ saptabhiḥ prakṛtirbadhnātyātmānaṃ vivekakhyātyā prakṛtipuruṣānyatājñānena saiva vimocayati / uktañca /",
  "GSP31kavsttvu:305": "rūpaiḥ saptabhirevambadhnātyātmānamātmanā prakṛtiḥ /",
  "GSP31kavsttvu:306": "saiva ca puruṣārthama prati vimocayatyekarūpeṇa //",
  "GSP31kavsttvu:307_0": "yathā vidrumamaṇimauktikaśuktimakarakacchapanāgaśaṃkhakapardakādīn vihāya paramakāruṇikena",
  "GSP31kavsttvu:307_1": "līlāvigrahadhāriṇā bhagavatā ratnyānyeva samuddhṛtānyudadherdevasamṛddhyarthaṃ tathā",
  "GSP31kavsttvu:307_2": "jalpatarkābhāsākhyā 'nyatrasulabhaprameyavitaṇḍādīṃśca vihāya sāṃkhyamātaikalabhyaprameyaratnāni",
  "GSP31kavsttvu:307_3": "sāṃkhyataṃtrādhyayanapariśramālasānāṃ sāṃkhyatantrodadhermayā samuddhṛtāni /",
  "GSP31kavsttvu:308": "rāmakṛṣṇakathā yāvadyāvaccandradivākarau /",
  "GSP31kavsttvu:309": "sāṃkhyatattvapradīpo 'yaṃ tāvadastu mahītale //",
  "GSP31kavsttvu:310": "iti śrīmatparamahaṃsaparivrājakācāryapūjyapādaśrīvaikuṇṭhaśiṣyayatikavirājayatiprakāśitaḥ sāṃkhyatattvapradīpaḥ samāptaḥ //"
}