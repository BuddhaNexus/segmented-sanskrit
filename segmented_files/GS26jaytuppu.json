{
  "GS26jaytuppu:0": "[Introduction]",
  "GS26jaytuppu:1": "0.1 ... tāṃ muna tattvopaplavasiṃhaiṣa viṣamo nunaṃ maya ... ... nāsti tatphalaṃ vā svargādi / satyaṃ,",
  "GS26jaytuppu:2": "tāvad āttasya karmaṇaḥ sambhoktaṃ ca paramārthavidbhir api laukiko mārgo 'nusartavyaḥ a ... / lokavyavahāraṃ prati sadṛśau bālapaṇḍitau //",
  "GS26jaytuppu:3": "ityādi /",
  "GS26jaytuppu:4_0": "0.2 nanu yady upaplavas tattvānāṃ kim āyāthātas tattvaṃ vyākhyāsyāmaḥ / pṛthivy āpas",
  "GS26jaytuppu:4_1": "tejo vāyur iti tattvāni / tatsamudāye śarīrendriyaviṣayasañjñetyādi / nānyārthatvāt / kimartham?",
  "GS26jaytuppu:5": "pratibimbanārtham / kiṃ punar atra pratibimbyate?",
  "GS26jaytuppu:6": "pṛthivyādīni tattvāni loke prasiddhāni / tānyapi vicāryamāṇāni na vyavatiṣṭhante / kiṃ punar anyāni?",
  "GS26jaytuppu:7": "0.3 atha kathaṃ tāni na santi?",
  "GS26jaytuppu:8": "tad ucyate sallakṣaṇanibandhanaṃ mānavyavasthānam / mānanibandhanā ca meyasthitiḥ / tadabhāve tayoḥ sadvyavahāraviṣayatvaṃ kathaṃ ... tām / atha ... na ba ... vyavahāraḥ kriyate,",
  "GS26jaytuppu:9": "tadātmani rūpāstitatvavyavahāro ghaṭādau ca sukhāstitvavyavahāraḥ pravartayitavyaḥ",
  "GS26jaytuppu:10": "[Chapter 1: Examination of the Nyāya definition of perception]",
  "GS26jaytuppu:11": "1. indriyārthasannikarṣotpannaṃ jñānam avyapadeśyam avyabhicāri vyavasāyātmakaṃ pratyakṣam iti tallakṣaṇam /",
  "GS26jaytuppu:12": "1.1 tac cāvyabhicāritvam ... kim aduṣṭakārakasandohotpādyatvenāhosvid bādhārahitatvena pravṛttisāmarthyenānyathā vā?",
  "GS26jaytuppu:13": "1.11 tad yady aduṣṭakārakasandohotpādyatvenāvyabhicāritvaṃ, saiva kāraṇānām aduṣṭatā kenāvagamyate?",
  "GS26jaytuppu:14": "na pratyakṣeṇa,",
  "GS26jaytuppu:15": "nayanakuśalāder atīndriyatvāt / nāpy anumānena,",
  "GS26jaytuppu:16": "liṅgāntarānavagateḥ / nanv idam eva jñānaṃ lingaṃ tadutthaṃ tasya viśiṣṭatāṃ gamayati /",
  "GS26jaytuppu:17": "yady evam itaretarāśrayatvaṃ duruttaram āpanīpadyate /",
  "GS26jaytuppu:18": "kiṃ cendriyāṇāṃ guṇadoṣāśrayatve tadutthe vijñāne doṣāśaṅkā nātivartate,",
  "GS26jaytuppu:19": "puṃvyāpārotpāditaśabdavijñāneva /",
  "GS26jaytuppu:20": "1.12 atha bādhānutpattyāvyabhicāritvaṃ jñāyate,",
  "GS26jaytuppu:21_0": "bādhānutpattir vijñānasya kiṃ yathārthagṛhītitvenāhosvid bādhakajñānotpādakakārakavaikalyād",
  "GS26jaytuppu:21_1": "iti sandihmaḥ / dṛśyate hi bādhakajñānotpādakakārakavaikalyād bādhānutpādaḥ / yathā",
  "GS26jaytuppu:21_2": "dūre marīcinicaye jalajñāne jāte bādhā na sampadyate,",
  "GS26jaytuppu:22_0": "'bhyāsadeśāvasthitasya kārakopanipāte saty utpadyate / sā copajāyamānā saṃvatsarādikālavikalpena",
  "GS26jaytuppu:22_1": "sañjāyate / kadācic ca kārakavaikalyān naiva sampadyate / na caitāvatā tasya yathārthatopapadyate /",
  "GS26jaytuppu:23": "api ca bādhāvirahaiva bādhāsadbhāvāvedakas, tadupalabdhatvena tatsadbhāvopalabdheḥ /",
  "GS26jaytuppu:24": "1.12ānyac ca bādhāvirahaḥ kiṃ sarvapuruṣāpekṣayāhosvit pratipattrapekṣayā?",
  "GS26jaytuppu:25": "tad yadi sarvapuruṣāpekṣayā tadvirahopya ... sarvajñāḥ syuḥ / bhavantu nāma sarve sarvajñāḥ, ko doṣaḥ?",
  "GS26jaytuppu:26": "asarvajñavyavahārābhāvaprasaṅgaḥ /",
  "GS26jaytuppu:27": "atha pratipattrapekṣayā bādhānutpādaḥ pratipattur bādhakaṃ vijñānaṃ notpadyate,",
  "GS26jaytuppu:28": "tena tad avyabhicāri / tad ayuktaṃ,",
  "GS26jaytuppu:29_0": "pratipattur bādhakajñānānutpāde 'pi deśāntaragamanamaraṇādinā maṇimarīcyādiviparyayajñānadarśanāt /",
  "GS26jaytuppu:29_1": "athavā tad viparyayajñānaṃ tathāvidham evotpannaṃ svaprabhavasvabhāvānupraveśena,",
  "GS26jaytuppu:30_0": "yad bādhakavijñānotpādapratibandhakṛt / taddhvaṃso 'pi tathābhataiva pareṣṭasamyagjñānavat /",
  "GS26jaytuppu:30_1": "evaṃ sati yad uktaṃ yasya ca duṣṭaṃ karaṇaṃ yatra ca mithyeti pratyayaḥ saivāsamīcīnaḥ",
  "GS26jaytuppu:30_2": "pratyayety etad evāsamīcīnam /",
  "GS26jaytuppu:31": "1.13 atha pravṛttisāmarthyenāvyabhicāritāṃ vetsi / pravṛttisāmarthyaṃ phalenābhisambandhaḥ,",
  "GS26jaytuppu:32": "phalaṃ ca srakcandanavanitodakādi,",
  "GS26jaytuppu:33": "teṣu satyaphalaniṣpattes teṣu phalopacāras,",
  "GS26jaytuppu:34": "taddehasambandhaḥ pravṛttisāmarthyam / pravṛttiḥ kāyasthā kriyā,",
  "GS26jaytuppu:35": "tatsāmarthyam avyabhicāritāṃ gamayati / tat kim avagatam anavagataṃ vā?",
  "GS26jaytuppu:36": "yadi nāvagataṃ, tad astīti kathaṃ vetsi?",
  "GS26jaytuppu:37": "athāvagataṃ, tadavagater avyabhicāritā katham avagamyateti pūrvoktam anusartavyam /",
  "GS26jaytuppu:38": "1.13odakaprāptyā pūrvotpannodakavijñānasyāvyabhicāritā vyavasthāpyate / kiṃ tatpratibhātodakaprāptyāhosvit tajjātīyodakaprāptyā tadvaṃśajajalaprāptyā vā?",
  "GS26jaytuppu:39": "1.13a1 tad yadi pratibhātodakaprāptyā,",
  "GS26jaytuppu:40": "tad ayuktam / pratibhātodakasyāvasthānaṃ nopapadyate,",
  "GS26jaytuppu:41": "jhaṣamahiṣaparivartanābhighātopajātāvayavakriyānyāyena pratyastamayasambhavāt /",
  "GS26jaytuppu:42": "1.13a2 atha tajjātīyodakaprāptyā,",
  "GS26jaytuppu:43": "evaṃ tarhy asatyodakajñāne 'pi jate kvacit toyam āsādayanti pumāṃsaḥ / tad apy avitathaṃ syāt / atha taddeśakālasaṃlagnam udakaṃ na prāpayati mithyājñānaṃ,",
  "GS26jaytuppu:44": "samyagjñānaṃ tu taddeśakālasaṃlagnam udakaṃ prāpayati,",
  "GS26jaytuppu:45": "tena tad avyabhicārīti ced,",
  "GS26jaytuppu:46": "yan na prāpayati,",
  "GS26jaytuppu:47": "tad vyabhicāri;",
  "GS26jaytuppu:48": "tarhi mumarṣupadā jñānaṃ candrārkagrahanakṣatratārakādisaṃvedanaṃ ca vyabhicāri prāpnoti / na ca taddeśakālasaṃlagnodakaprāpakatvam asti,",
  "GS26jaytuppu:49": "deśasyāpy udakavad vināśasambhavāt /",
  "GS26jaytuppu:50": "a. na ca jāteḥsambhavo 'sti / saiva katham?",
  "GS26jaytuppu:51": "kathyate sodakavyaktibhyo 'bhinnā bhinnā bhinnābhinnā veti /",
  "GS26jaytuppu:52": "a.1 tad yadi tādātmyavyavasthitā,",
  "GS26jaytuppu:53": "tadeha tāsāṃ nānātvena tasyāpi nānātvopapattiḥ / tadekatve ca sarvāsām ekatāpattiḥ / ekatve ca niḥsāmānyatā tādātmyaviparyāso vā /",
  "GS26jaytuppu:54": "a.2 athārthāntarabhūtā sā vyāvṛttākārānugatākārā vā /",
  "GS26jaytuppu:55": "tad yadi vyāvṛttākārā,",
  "GS26jaytuppu:56": "na tasyāḥ sāmānyarūpatvaṃ vyāvṛttaikasvabhāvatvāt toyādivat / athānusyūtarūpā,",
  "GS26jaytuppu:57": "tat kim ātmarūpānusyūtā pararūpānusyūtā vā?",
  "GS26jaytuppu:58": "tad yady ātmarūpānusyūtā,",
  "GS26jaytuppu:59": "tad ayuktam,",
  "GS26jaytuppu:60": "ātmany anugamābhāvāt / atha pararūpānusyūtā,",
  "GS26jaytuppu:61": "keyaṃ pararūpānusyūtatā kiṃ tattādātmyaṃ tatsamavāyo vā?",
  "GS26jaytuppu:62": "tad yadi tādātmyaṃ, sāmānyatadvator abhedaprasaṅgaḥ /",
  "GS26jaytuppu:63": "atha pararūpasamavāyo 'nusyūtākāratā,",
  "GS26jaytuppu:64": "tad ayuktam / sāmānyād bhinnaḥ samavāyaḥ / sāmānyasyānugataṃ rūpam ālocayitum ārabdhaṃ, na tato 'nyasya /",
  "GS26jaytuppu:65": "a.2a yadi codakajātīyārthaprāptyāvyabhicāritā pūrvoditodakavijñānasya vyavasthāpyate,",
  "GS26jaytuppu:66": "tadodakajāter gavādāv api sambhavo 'sti,",
  "GS26jaytuppu:67": "gavādiprāptyāvyabhicāritodakavijñānasya syāt / athodakatvasya gavādāv abhāveti cet,",
  "GS26jaytuppu:68": "kim itaretarābhāvaḥ prāgabhāvaḥ pradhvaṃsābhāvo 'tyantābhāvo vā?",
  "GS26jaytuppu:69": "tad yadītaretarābhāvas tadodakādāv api samānam udakatvasyābhāvaprasaṅgaḥ / udakarūpatā nodakatvasyodakatvarūpatā ca nodakasyal /",
  "GS26jaytuppu:70": "atha prāgabhāvas tadodake 'py udakatvasyābhāvaprasaṅgaḥ /",
  "GS26jaytuppu:71": "atha pradhvaṃsābhāvas tadodake 'py abhāvaprasaṅgaḥ /",
  "GS26jaytuppu:72": "athānyatrāsti, naikatra pratyastamitasyānyatra sambhavopapadyate /",
  "GS26jaytuppu:73": "athātyantābhāvas tadodake 'pi tasyābhāvaprasaṅgaḥ /",
  "GS26jaytuppu:74": "atha sambandhābhāvād gavādāv udakatvābhāveti cet,",
  "GS26jaytuppu:75": "tatrāpi kim itaretarābhāvaḥ prāgabhāvaḥ pradhvaṃsābhāvo 'tyantābhāvo veti pūrvavad vaktavyam / nimittāntarābhāvād gavādāv udakatvābhāveti cet,",
  "GS26jaytuppu:76": "so 'trāpi samānaḥ /",
  "GS26jaytuppu:77": "a.2b na codakavyaktīnāṃ nānātvam upapādayituṃ pāryate / udakam anudakākārād udakākāratayā vyāvartata,",
  "GS26jaytuppu:78": "udakākārāt tu kathaṃ vyāvartate?",
  "GS26jaytuppu:79": "kim udakākāratayāhosvid ākārāntareṇa?",
  "GS26jaytuppu:80": "tad yady udakākāratayā vyāvartate, tadānyāsām udakavyaktīnām anudakākāratā prāpnoti rasāder iva /",
  "GS26jaytuppu:81": "athānudakākāratayodakākārān nivartate, tato dahanāder ivānudakatvaprasaṅgaḥ /",
  "GS26jaytuppu:82": "athodakākārarūpatāviśeṣe 'py avāntaragaṇikākārabhedaparikḹptir iti cet,",
  "GS26jaytuppu:83": "satyam avāntaragaṇikākāras toyatādātmyavyavasthito 'tādātmyavyavasthito vā / tad yadi tādātmyavyavasthitas,",
  "GS26jaytuppu:84": "tadodakākāratayodakāntarād bhidyate / evaṃ cānyāsām udakavyaktīnām anudakarūpatā prāpnoti / pūrvoditam eva dūṣaṇam / athātādātmyavyavasthitas,",
  "GS26jaytuppu:85": "tarhy anudakatvaṃ rasāder iva / athodakatvavyāvṛttyānudakākārād vyāvartate / śṛṇvantv amī bālalapitaṃ vipaścitaḥ / yady udakatvavyāvṛttyānudakād vyāvartate toyam,",
  "GS26jaytuppu:86": "udakatvaṃ codakād anudakāc ca kathaṃ vyāvartate?",
  "GS26jaytuppu:87": "na jātyantaraṃ vyāvartakam asti / abhyupagame vāniṣṭhopaplavānubandhaḥ syāt / tasmāt svenaiva rūpeṇetaretarātmanā vyāvartate,",
  "GS26jaytuppu:88": "na jātyādinā vyāvartate,",
  "GS26jaytuppu:89": "jātyāder avyāvṛttiprasaṅgāt / tasmāt sthitam etan nodakavyaktīnāṃ nānātvopapattiḥ",
  "GS26jaytuppu:90": "/ tadanupapattau nodakatvaṃ nāma sāmānyam asti svatvavat /",
  "GS26jaytuppu:91": "a.2c ito 'pi na vidyate sāmānyaṃ nityasya sato vijñānajanakatvāyogāt / tad eva katham?",
  "GS26jaytuppu:92": "vyutpādyate vijñānajanakāvasthāyāṃ yad eva svarūpaṃ sāmānyātmakaṃ śaktimac chaktirūpaṃ ca kārakāntarānapekṣayājanakāvasthāyāṃ tad eva rūpam,",
  "GS26jaytuppu:93": "ataḥ pūrvam api kāryotpādaprasaṅgaḥ / anutpāde vā prāg ivedānīm api na janayet /",
  "GS26jaytuppu:94": "atha kārakāntaram apekṣyotpādayati kāryam / kiṃ tena kārakāntareṇa tasya kriyate kārakatvaṃ jñāpyate vā?",
  "GS26jaytuppu:95": "tad yady utpādyate susthitaṃ nityatvam / uta jñāpyate siddhaṃ tarhi kārakatvaṃ,",
  "GS26jaytuppu:96": "tadabhāve 'pi vidyamānasyāvadyotanāt / bhavatu nāma kārakatvaṃ, ko doṣaḥ?",
  "GS26jaytuppu:97": "kāryotpattiprasaṅgaḥ / atha kārakatve 'pi kāryaṃ na janayed, aho rājājñā garīyasī naiyāyikapaśoḥ /",
  "GS26jaytuppu:98": "a.2d ito 'pi nāsti sāmānyaṃ tadupapādakamānavyatirekāt /",
  "GS26jaytuppu:99": "nanv asti pramāṇamanayoḥ sādṛśyam,",
  "GS26jaytuppu:100": "eṣāṃ sārūpyaṃ,",
  "GS26jaytuppu:101": "tena sadṛśo 'yam,",
  "GS26jaytuppu:102_0": "asau vā tena sadṛśetyādijñānaṃ sāmānyasattāvabodhakam apratipannasāmānyasya nopapadyate /",
  "GS26jaytuppu:102_1": "asti tv idaṃ vijñānaṃ bādhāvikalaṃ jātitanuvyavasthāpakam / tad etad ayuktam / kiṃ",
  "GS26jaytuppu:102_2": "nimittabhūtena tenaivaṃvidhaṃ jñānam utpādyate karmatāpannena vā?",
  "GS26jaytuppu:103": "tad yadi nimittabhūtenotpādyate,",
  "GS26jaytuppu:104": "tadā na sāmānyaṃ kalpanīyam / asāmānyātmakam eva nimittam,",
  "GS26jaytuppu:105": "itthambhūtasāmānyajñānotpādanāyālaṃ sāmānyakalpanayā /",
  "GS26jaytuppu:106": "atha karmatāpannenotpādyate,",
  "GS26jaytuppu:107": "tad asat / naivāvabhāti vijñāne sāmānyaṃ dhūrtair aviparyāsitasaṃvidām / nanu sādṛśyam avabhāti / satyam,",
  "GS26jaytuppu:108": "avabhāti,",
  "GS26jaytuppu:109": "nāpahnūyate,",
  "GS26jaytuppu:110": "'pi tu dravyaguṇakarmātmakaṃ sat pācakādibhedeṣu yathaiṣāṃ pācakatvam,",
  "GS26jaytuppu:111": "ete pācakās,",
  "GS26jaytuppu:112": "tatpācakasadṛśo 'yam,",
  "GS26jaytuppu:113": "asāv anena sadṛśeti viśeṣādāv api draṣṭavyam / atrāpi sāmānyaparijñaptir iti cen,",
  "GS26jaytuppu:114": "na sūtravyāghātāt sāmānyaviśeṣeṣu sāmānyaviśeṣābhāvāt tataiva jñānam / aniṣṭhā ca viśeṣeṣu sāmānye parikalpyamāne sati sandehaḥ,",
  "GS26jaytuppu:115": "sati sandehe teṣu viśeṣāntaraṃ parikalpanīyaṃ,",
  "GS26jaytuppu:116": "punaḥ sāmānyam ity aniṣṭhety alam asadgrahābhiniveśena /",
  "GS26jaytuppu:117": "a.3 atha bhinnābhinnaṃ sāmānyaṃ bhavadbhiḥ pratipādyata ākārabhedena vyaktibhyopalabhyatety arthāntaraṃ,",
  "GS26jaytuppu:118": "deśabhedena tu naivopalabhyatety avyatiriktam / tad etan mahāsubhāṣitam / na deśabhedenaiva vastūnāṃ bhedo,",
  "GS26jaytuppu:119": "'pi tv ākārabhedenaiva bhāvā bhedam upayānti / yathā cākārabhedo nāsti tathānantaram eva niveditam /",
  "GS26jaytuppu:120": "b. sāmānyaṃ samavāyavṛttyā vyaktiṣu vartateti na cāsau vidyate /",
  "GS26jaytuppu:121": "b.1 samavāyo hi vyāvṛttaikasvabhāvo 'nugataikasvabhāvo vā / tad yadi vyāvṛttaikasvabhāvaḥ,",
  "GS26jaytuppu:122": "kasyāsau samavāyaḥ sarvato vyāvṛtter nīlādivat?",
  "GS26jaytuppu:123": "athānugataikasvabhāvaḥ, sāmānyaṃ tarhi, na samavāyo, nityasya sato 'nekatra vṛtter gotvādivat /",
  "GS26jaytuppu:124": "b.2 upapādakapramāṇābhāvāc ca /",
  "GS26jaytuppu:125": "b.21 nanu pratyakṣabuddhyavaseyo 'sau / tad ayuktam / kiṃ sambandhabuddhyādhyavasīyatāhosvid ihabuddhyā samavāyabuddhyā vocyate?",
  "GS26jaytuppu:126": "b.211 tad yadi sambandhabuddhyā, ko 'yaṃ sambandhaḥ?",
  "GS26jaytuppu:127": "kiṃ sambandhajātiyuktaḥ sambandhāhosvid anekopādānajanito 'nekāśrito vā sambandhabuddhiviśeṣo vā sambandhabuddhyutpādako vā sambandhākāro vā?",
  "GS26jaytuppu:128": "tad yadi sambandhajātiyuktas te sambandhaḥ,",
  "GS26jaytuppu:129": "so 'nupapannaḥ,",
  "GS26jaytuppu:130": "samavāyāsambandhatvaprasaṅgaḥ / athānekopādānajanitaḥ sambandhas,",
  "GS26jaytuppu:131": "tadā kumbhāder api sambandhatvaprasaṅgaḥ / athānekāśritaḥ sambandhas,",
  "GS26jaytuppu:132": "tadā ghaṭajātyādeḥ sambandhatvaṃ prasajyate / atha sambandhabuddhyutpādakas te sambandhocyate,",
  "GS26jaytuppu:133": "tadā locanāder api sambandhatvaprasaṅgaḥ / atha sambandhabuddhyavaseyaḥ sambandho 'bhidhīyate,",
  "GS26jaytuppu:134": "tadā kauleyakakarikumārādiṣv api sambandhaśabdavyutpādane sambandhatvaprasaṅgaḥ / sambandhetarayor ekavijñānaviṣayatvetarasya sambandharūpatā prāptā /",
  "GS26jaytuppu:135": "atha sambandhākāraḥ sambandhaḥ,",
  "GS26jaytuppu:136": "saṃyogābhedaprasaṅgaḥ / avāntaragaṇikākāras tu yathā na bhedakas tathā purastād uktam eva dūṣaṇam /",
  "GS26jaytuppu:137": "b.212 atheha tantuṣu paṭetīhabuddhyādhyavasīyate,",
  "GS26jaytuppu:138": "nehabuddher adhikaraṇasaṃvidrūpatvāt / na cānyasminn ākāre pratīyamāne 'nyat parikalpayituṃ nyāyyam atiprasaṅgāt /",
  "GS26jaytuppu:139": "b.213 atha samavāyabuddhyātmasātkriyate / so 'py anupapannaiva,",
  "GS26jaytuppu:140": "samavāyabuddher anupapatteḥ / ayaṃ tantur ayaṃ paṭo 'yam anayoḥ samavāyeti na jātu jānate janāḥ /",
  "GS26jaytuppu:141": "b.22 athānumānenānumīyate / dve 'numāne dṛṣṭaṃ sāmānyato dṛṣṭaṃ ca / na dṛṣṭaṃ,",
  "GS26jaytuppu:142": "pratyakṣavyatirekāt / sāmānyato drṣṭam api nāsti,",
  "GS26jaytuppu:143": "tatprabhavakāryānupalabdheḥ / nanv ihabuddhir eva samavāyajñāpikā iha tantuṣu paṭeti pratyayaḥ sambandhanimitto,",
  "GS26jaytuppu:144": "'bādhitehapratyayatvād iha kuṇḍe dadhīti pratyayavat / kim anenānumīyate?",
  "GS26jaytuppu:145": "kiṃ nimittamātram uta sambandhaḥ?",
  "GS26jaytuppu:146": "yadi nimittamātraṃ,",
  "GS26jaytuppu:147": "tataḥ siddhasādhyatayā sambodhayitavyaḥ / atha sambandhaḥ,",
  "GS26jaytuppu:148_0": "saṃyogaḥ samavāyo vā / saṃyogānumānopagamahāniḥ / samavāyānumāne sambandhavyatirekaḥ /",
  "GS26jaytuppu:148_1": "na cānyasya sambandhe 'nyasya gamakatvam atiprasaṅgāt / na jātu devadattanayanakuṭasambandhe",
  "GS26jaytuppu:148_2": "yajñadattendriyaṃ rūpādikam arthaṃ karaṇatvasāmyāt prakāśayad dṛṣṭam / evaṃ sati",
  "GS26jaytuppu:148_3": "sāmānyasamavāyavirahe kathaṃ dravyādivyavastheti cintyate /",
  "GS26jaytuppu:149": "1.13a3 atha tadvaṃśajajalaprāptyāvyabhicāritā jñāyate / tad ayuktam,",
  "GS26jaytuppu:150": "antyāvayavidravyāṇāṃ janakatvavyatirekāt / na codakavyaktīnāṃ nānātvam asti / yathā ca na vidyate tathā niveditaṃ purastāt /",
  "GS26jaytuppu:151": "1.13b kiṃ ca pravṛttisāmarthyenāvyabhicāritā pūrvoditajñānasya jñāpyate kiṃ liṅgabhūtenāho 'dhyakṣātmakena?",
  "GS26jaytuppu:152": "tad yadi liṅgabhūtena,",
  "GS26jaytuppu:153": "tad ayuktaṃ,",
  "GS26jaytuppu:154": "tena sākaṃ sambandhānavagateḥ / avagatau vālaṃ pravṛttisāmarthyena /",
  "GS26jaytuppu:155": "athādhyakṣātmakena,",
  "GS26jaytuppu:156": "tad ayuktaṃ,",
  "GS26jaytuppu:157": "pūrvoditapratyastamitena sākaṃ sannikarṣābhāvāt / tadviṣayavijñānaṃ na pratyakṣaphalaṃ nirālambanatvāt keśoṇḍukādisaṃvedanavat / na vijñānasyābhāvo 'vabhāti,",
  "GS26jaytuppu:158": "na bhāvas tadabhāvāt / avidyamānasya viṣayārtho vaktavyaḥ kim ākārārpakatvena vā mahattvādidharmopetatvena vā sattāmātreṇa vā sahotpādena vā?",
  "GS26jaytuppu:159": "sarvasya pratyastamitatvāt katham asau viṣayaḥ?",
  "GS26jaytuppu:160": "tadviṣayatve keśoṇḍukādivijñānasyaiva mithyātve bījam anveṣaṇīyam / ātmasattāmātreṇa mithyātve sarvasya mithyātvam āpadyate / tatas tattvopaplavaḥ syāt /",
  "GS26jaytuppu:161": "1.14 athānyathāvyabhicāritvaṃ gṛhyatātmāntaḥkaraṇasambandhenotpannaṃ vijñānam avyabhicāritāviśiṣṭaṃ pradyotyate / tad ayuktam / tad avyabhicāritvaṃ taddharmo vā tatsvarūpaṃ vā /",
  "GS26jaytuppu:162": "1.141 tad yadi taddharmaḥ, sa nityo 'nityo vā /",
  "GS26jaytuppu:163": "yadi nityas,",
  "GS26jaytuppu:164": "tadā jātidoṣeṇāpodito veditavyaḥ / athānityaḥ,",
  "GS26jaytuppu:165": "sa pūrvotpannaḥ saha paścād vā jātaḥ / tad yadi pūrvotpannas,",
  "GS26jaytuppu:166": "tadā kasyāsau dharmaḥ?",
  "GS26jaytuppu:167": "na hi dharmiṇam antareṇa dharmo bhavitum arhati / sarvato vyāvṛttarūpatvāt kaḥ kasyeti vaktavyam / atha sahotpannaḥ,",
  "GS26jaytuppu:168_0": "kas tayoḥ sambandheti vaktavyam / tādātmyatadutpattisamavāyasambandhābhāve sati ṣaṣṭhyartho",
  "GS26jaytuppu:168_1": "vaktavyas tasyāvyabhicāritvam ity atha pṛṣṭhotpannas tarhi pūrvaṃ vyabhicāritā vijñānasya",
  "GS26jaytuppu:168_2": "prāpnoti / na cādhyātmiko 'vyabhicārirūpo dharmo 'sti sukhādivyatiriktas,",
  "GS26jaytuppu:169": "tatpratītyasambhavena svayam anabhyupagamāt / yadi cāvyabhicārādayo dharmārthāntarabhūtābhyupagamyante tair avacchinnaṃ vijñānaṃ sāmagryāvasthāpakam udghuṣyate / tac cānupapannaṃ,",
  "GS26jaytuppu:170": "pratyekamanekaviśeṣaṇāvacchinnavijñānapratipattikālāvasthānāyogāt / jñāpyajñāpakayor",
  "GS26jaytuppu:171": "abhāve kartṛmātraprabandhi jñānaṃ syāt /",
  "GS26jaytuppu:172": "1.142 atha tatsvarūpam avyabhicāritvaṃ tat kiṃ svasattāmātrānurodhenārthāntarasattānurodhena vā?",
  "GS26jaytuppu:173": "tad yadi jñānasattāmātrataivāvyabhicāritvam ucyate,",
  "GS26jaytuppu:174_0": "tadā keśoṇḍukasaṃvido'py avyabhicāritā syāt / na ca jñānasattāmātrānurodhena jñānaṃ",
  "GS26jaytuppu:174_1": "vyabhicāry avyabhicāri vodgīyate / athārthāntarasattānurodhenāvyabhicāritvaṃ kim",
  "GS26jaytuppu:174_2": "anupakārakārthāntarasattānurodhenāhosvid upakārakārthāntarasattānurodhena?",
  "GS26jaytuppu:175": "tad yadi tāvad anupakārakārthāntarasattānurodhena,",
  "GS26jaytuppu:176_0": "tadā keśoṇḍukendudvayasaṃvido 'py avyabhicāritāprasaṅgaḥ / athopakārakārthāntarasattānurodhenāvyabhicāritā",
  "GS26jaytuppu:176_1": "kiṃ pratīyamānārthāntaropakārakasattānurodhena tadviparītārthāntaropakārakasattānurodhena vā?",
  "GS26jaytuppu:177": "tad yadi pūrvapakṣābhyupagamas,",
  "GS26jaytuppu:178": "tadātītānāgatānumānavijñānasya yogipratyakṣasya ca codanāvacanajanitavijñānasya vāvyabhicāritā na bhavet,",
  "GS26jaytuppu:179": "tadavagatopakārakārthābhāvāt / bhāve vā vitānakriyālopaprasaṅgaḥ / athottaro matas, tadā",
  "GS26jaytuppu:180": "keśoṇḍukendudvayasaṃvido 'vyabhicāritvaṃ prasajyatety asadgṛhītam /",
  "GS26jaytuppu:181_0": "1.14a kiṃ ca tad vijñānam avyabhicāry avagataṃ sāmagryā jñāpakam anavagataṃ vā /",
  "GS26jaytuppu:181_1": "yady avagataṃ tasyāvagatir ātmasaṃvidrūpā vā jñānāntaravedyā vā / tad yady ātmasaṃvedanarūpāvagatis,",
  "GS26jaytuppu:182": "tad ayuktaṃ,",
  "GS26jaytuppu:183": "svayam anabhyupagamāt / abhyupagame vopagamavirodhaḥ / atha jñānāntaravedyaṃ vetsi,",
  "GS26jaytuppu:184": "vijñānayor bhede bījam anveṣṭavyam / jñanam ajñānākārāj jñānātmatayā vyāvartate,",
  "GS26jaytuppu:185": "jñānāntarāt tu kathaṃ vyāvartate?",
  "GS26jaytuppu:186": "kiṃ jñānātmatayā vyāvartatāhosvid ākārāntareṇa?",
  "GS26jaytuppu:187": "tad yadi jñānātmatayā vyāvartate,",
  "GS26jaytuppu:188": "tadānyasya jñānātmatā nivartate toyāder yathā / athākārāntareṇa,",
  "GS26jaytuppu:189": "ākārāntarasvīkaraṇe jñānākāravirahaḥ syād,",
  "GS26jaytuppu:190": "ākārayos tādātmyāyogāt / tādātmye vaikaṃ tad vastu jñānam ajñānaṃ vā / yadi jñānaṃ,",
  "GS26jaytuppu:191": "na tarhy ākārāntareṇa vyāvartate,",
  "GS26jaytuppu:192": "kiṃ tu jñānātmatayaiva / anyasyājñānātmakatvaprasaṭgaḥ",
  "GS26jaytuppu:193": "/ athājñānaṃ siddhaṃ naḥ samīhitam / atha jñānatvaṃ",
  "GS26jaytuppu:194": "vyāvartakaṃ,",
  "GS26jaytuppu:195": "tat kena vyāvartateti pūrvoktam anusartavyam / vijñānāntaravedyam api na sambhavati / atha na vedyate,",
  "GS26jaytuppu:196": "tad astīti kathaṃ punar vetsi?",
  "GS26jaytuppu:197": "anenaiva vartmanā satyetaravijñānayor vibhāgābhāvo 'bhyupagantavyaḥ / ato 'vyabhicāripadam apārthakam /",
  "GS26jaytuppu:198": "1.1eto 'py apārthakam indriyārthasannikarṣapadenāpoditatvāt / na hi keśoṇḍukavijñānasya nayanārthasannikarṣodbhūtir asti /",
  "GS26jaytuppu:199": "nanv asti marīcyudakavijñānasya, tadapanodāyāvyabhicāripadam /",
  "GS26jaytuppu:200": "tan na,",
  "GS26jaytuppu:201": "yatodakaṃ pratibhāti,",
  "GS26jaytuppu:202": "na ca tena saha sambandho 'sti / vidyamānena sākaṃ sambadhyate,",
  "GS26jaytuppu:203": "nāvidyamānena / tatsambandhe vā na tadviṣayajñānasya mithyātvam ihopapadyate satyodakasaṃvedanavat /",
  "GS26jaytuppu:204": "nanu yady api pratīyamānodakena saha sambandho nāsti cakṣuṣas, tathāpy ālambya marīci",
  "GS26jaytuppu:205": "nicayena sākaṃ sambandho 'sti,",
  "GS26jaytuppu:206": "tasyaivālambanatvāt,",
  "GS26jaytuppu:207": "taddeśaṃ prati pravṛtteḥ / ataiva mithyātvamanyad ālambanam anyac ca pratibhāti /",
  "GS26jaytuppu:208": "1.1a1 ko 'yam ālambanārtho nāma yenedam udghuṣyate'nyad ālambanaṃ cānyat pratibhāti?",
  "GS26jaytuppu:209": "kiṃ vijñānajanakatvam ākārārpakatvaṃ vijñānādhikaraṇatvaṃ vijñānāvabhāsitatā vā?",
  "GS26jaytuppu:210": "tad yadi vijñānajanakatvam ālambanārthas,",
  "GS26jaytuppu:211": "tadā nayanālokāder apy ālambanatvaṃ prasajyate / athākārārpakatvam ālambanatvaṃ,",
  "GS26jaytuppu:212": "tad ayuktaṃ,",
  "GS26jaytuppu:213": "naiyāyikasamaye 'nabhyupagamāt / yathā ca viṣayākāro vijñāne na yujyate tathopariṣṭāt pratipādayiṣyāmaḥ /",
  "GS26jaytuppu:214": "atha vijñānādhikaraṇatvam ālambanatvaṃ,",
  "GS26jaytuppu:215": "na marīcicakrotkalitam udīyate jñānam,",
  "GS26jaytuppu:216": "api tv ātmasamavetam ātmānam āsādayate / atha vijñānāvabhāsitatālambanatvaṃ,",
  "GS26jaytuppu:217": "tadodakavijñānodakaṃ pratīyate,",
  "GS26jaytuppu:218": "na marīcayaḥ / athodakākāratayā marīcayaiva pratīyante,",
  "GS26jaytuppu:219": "sodakākāro marīcibhyo vyatirikto 'vyatirikto vā /",
  "GS26jaytuppu:220": "tad yady avyatiriktaḥ, sa tāttviko 'tāttviko vā /",
  "GS26jaytuppu:221": "yadi tāttvikaḥ kathaṃ tadavagater mithyātvam?",
  "GS26jaytuppu:222": "athātāttvikas,",
  "GS26jaytuppu:223": "tad /ā marīcīnām apy atāttvikatvaṃ prasajyate / atāttvikodakatādātmye sati tad udakajñānam atathyaṃ kim uktaṃ bhavati?",
  "GS26jaytuppu:224": "marīcivijñānam atathyam / ekasmiṃś codakākāre pratīyamāne kenaitad ākhyātaṃ marīcayaḥ pratibhānti devānāmpriyasya?",
  "GS26jaytuppu:225": "athārthāntarabhūtas,",
  "GS26jaytuppu:226": "tarhi na vaktavyaṃ marīcayodakākāratayā pratīyanta,",
  "GS26jaytuppu:227": "udakākārāntaritā marīcayaḥ /",
  "GS26jaytuppu:228": "atha keśoṇḍukavijñāne kim avabhāti?",
  "GS26jaytuppu:229": "kim ālambate?",
  "GS26jaytuppu:230": "keśoṇḍukasyaivālambanatvaṃ pratīyamānatvaṃ ca,",
  "GS26jaytuppu:231": "tathodakasyaivālambanatvaṃ pratīyamānatvaṃ ca,",
  "GS26jaytuppu:232": "nālambanāntaraṃ parikalpyam / na codakajñānasya pratīyamānodakānyālambanatvena mithyātvam,",
  "GS26jaytuppu:233": "api tv abhāvāt tāttvikatvena / anyathā keśoṇḍukasaṃvido 'pi mithyātvaṃ na prāpnoty,",
  "GS26jaytuppu:234": "anyālambanavyatirekāt /",
  "GS26jaytuppu:235_0": "1.1a2 yad apy uktaṃ marīcideśaṃ prati gamanān marīcīnām ālambanatvam / yady evaṃ",
  "GS26jaytuppu:235_1": "deśasyāpy ālambanatvam anayā rītyopapadyate / na cāvabhātodakabhinnārthasannikarṣajatvam",
  "GS26jaytuppu:235_2": "udakavijñānasyopapadyate,",
  "GS26jaytuppu:236": "satyodakajñāne 'dṛṣṭatvāt / anyathānumeyadahanajñānasyāpīndriyārthasannikarṣaja tvam āpanīpadyeta,",
  "GS26jaytuppu:237": "ātmamanaḥsannikarṣajatvāt /",
  "GS26jaytuppu:238": "atha pratīyamānadahanena saha manaso nāsti sambandhas,",
  "GS26jaytuppu:239": "tad ihāpi pratīyamānenāmbhasā saha nāsti sambandhaś cakṣuṣaḥ / tasmād avyabhicāripadaṃ na yuktam indriyārthasannikarṣapadenāpoditatvāt /",
  "GS26jaytuppu:240": "1.1b ito 'py anupapannam apohyajñānāsambhavāt / atha marīcyudakavijñānāpaninīṣayopādīyate,",
  "GS26jaytuppu:241": "tat katham apanīyate?",
  "GS26jaytuppu:242": "avidyamānodakaviṣayatvāt / yady avidyamānaṃ, ko 'yaṃ viṣayārthaḥ?",
  "GS26jaytuppu:243": "pūrvoditam anusaraṇīyam / yadi tatrodakaṃ pratibhāti, kathaṃ nāsti?",
  "GS26jaytuppu:244": "satyaṃ, pratibhāti, kiṃ tv atathyaṃ pratibhāti / atathyatā kā?",
  "GS26jaytuppu:245": "kiṃ pratīyamānasyābhāvota pratīyamānaivābhāvaḥ?",
  "GS26jaytuppu:246": "1.1b1 tad yadi pratīyamānasyābhāvaḥ, sa kiṃ tadaivāhosvit kālāntareṇa?",
  "GS26jaytuppu:247": "yadi tadaiva, sa kim avagato 'navagato vā?",
  "GS26jaytuppu:248": "yady avagataḥ, sa kenāvagamyate?",
  "GS26jaytuppu:249": "kim udakavijñānena jñānāntareṇa vā?",
  "GS26jaytuppu:250": "tad yady udakajñānena,",
  "GS26jaytuppu:251": "tan na,",
  "GS26jaytuppu:252": "tasyodakaviṣayatvāt / tadviṣayatve vā na tarhy udakajñānaṃ bhrāntam ity upapadyate,",
  "GS26jaytuppu:253": "'bhāvaviṣayasya paramārthasattvāt /",
  "GS26jaytuppu:254": "na codakākārāvagāhini vijñāne toyavinivṛttayo 'vabhāntyatiprasaṅgāt /",
  "GS26jaytuppu:255": "atha jñānāntareṇa,",
  "GS26jaytuppu:256": "na,",
  "GS26jaytuppu:257": "jñānayaugapadyāsambhavāt / yadi cābhāvajñānenābhāvavyavasthā kriyate bhāvajñānena ca bhāvavyavasthā,",
  "GS26jaytuppu:258": "tadodakasya bhāvābhāvāv ekakālau syātām /",
  "GS26jaytuppu:259": "atha bhāvajñānaṃ bhāvavyavasthāṃ na karoty abhāvajñānaṃ cābhāvavyavasthāṃ karoty,",
  "GS26jaytuppu:260": "aho rājājñā naiyāyikapaśoḥ / yadi ca bhāvajñānaṃ bhāvavyavasthāṃ na karoti,",
  "GS26jaytuppu:261": "tadā sarvabhāveṣv anāśvāsaprasaṅgaḥ / tatprasaktāv abhāvasyāpy anavasthitiḥ / tadanavasthitau ca tattvopaplavaḥ syāt / athānavagataḥ,",
  "GS26jaytuppu:262": "so 'stīti kathaṃ punar vetsi?",
  "GS26jaytuppu:263": "atha kālāntare, tadā na kiñcid bādhyate, satyodakasyāpi kālāntare 'bhāvopapatteḥ /",
  "GS26jaytuppu:264": "1.1b2 atha pratīyamānaivābhāvaḥ,",
  "GS26jaytuppu:265": "kathaṃ tadviṣayajñānasya mithyātvam upapadyate,",
  "GS26jaytuppu:266": "pratīyamānasyaivābhāvasyopapatteḥ?",
  "GS26jaytuppu:267": "na ca bhāvākāre pratīyamane 'bhāvakalpanā nyāyyātiprasaṅgāt / anyathā rūpādau pratīyamāne rasādikalpanā kartavyā / na cakriyate,",
  "GS26jaytuppu:268": "tathehāpy udakaṃ pratīyate / nanu pratīyate,",
  "GS26jaytuppu:269": "kiṃ tv atathyam / yady evam udakaprapañco 'yaṃ dīrghodakaṃ madhurodakam iti yathā / nanv atra sarvāsv avasthāsūdakaṃ pratīyate,",
  "GS26jaytuppu:270": "tena tāsv ambhaḥ prakalpyate / yady evaṃ tad ihāpy avasthādvaye 'py udakaṃ pratīyate satyodakam asatyodakaṃ ca / satyodakajñāne satyodakam avabhāti,",
  "GS26jaytuppu:271": "nāsatyodakam anudakaṃ vā / tathāsatyodakajñāne 'satyodakaṃ pratibhāti,",
  "GS26jaytuppu:272": "na satyodakam anudakaṃ vā,",
  "GS26jaytuppu:273": "svaviṣayaparyavasāyinyo hi buddhayaḥ /",
  "GS26jaytuppu:274": "1.1bātha bādhyamānatvena mithyātvam iti cet,",
  "GS26jaytuppu:275": "kiṃ bādhyate 'rtho jñānam ubhayaṃ vā?",
  "GS26jaytuppu:276": "1.1ba1 yady arthasya bādhā, sa kena bādhyate?",
  "GS26jaytuppu:277": "kiṃ svayam evātmānaṃ bādhatāho 'rthāntareṇa jñānena vā?",
  "GS26jaytuppu:278": "yadi Svayam evātmānaṃ bādhate,",
  "GS26jaytuppu:279": "tadā bādhā tena kriyate jñāpyate vā / yadi kriyate,",
  "GS26jaytuppu:280": "'vyatiriktāvyatiriktā vā /",
  "GS26jaytuppu:281": "yady avyatiriktā,",
  "GS26jaytuppu:282": "tadā bādhā kriyatety ātmānenotpādyate / tac ca na jāghaṭīti svātmani kriyāvirodhāt / atha vyatiriktā kriyate,",
  "GS26jaytuppu:283": "tathāpi vidyamānasya kartṛtvaṃ,",
  "GS26jaytuppu:284": "na pratīyamānasyāpalāpaḥ / atha bādhā jñāpyate,",
  "GS26jaytuppu:285": "sāpy abhinnā bhinnā vā / yadyabhinnā,",
  "GS26jaytuppu:286": "tadā bādhā tena jñāpyate kim uktaṃ bhavati?",
  "GS26jaytuppu:287": "udakaṃ jñāpyate / atha bhinnā,",
  "GS26jaytuppu:288": "tadā vidyamānasya jñāpakatvaṃ siddhaṃ pratīyamānasya cāstitvam / athārthāntareṇa bādhyate,",
  "GS26jaytuppu:289": "tathāpi vidyamānayor bādhyabādhakabhāvo bhūpālayor iva,",
  "GS26jaytuppu:290": "na caikasya bādhyabādhakabhāvopapadyate / bādhāpi tena pratīyamānasya kiṃ kriyate jñāpyate vā?",
  "GS26jaytuppu:291": "yadi kriyate vyatiriktā vyatiriktā vā yady avyatiriktā,",
  "GS26jaytuppu:292": "tadāvyatiriktā bādhotpādyate kim uktaṃ bhavet?",
  "GS26jaytuppu:293": "udakam utpādyate / tadutpādane ca tatsaṃvido 'mithyātvam / atha vyatiriktotpādyate,",
  "GS26jaytuppu:294": "tathāpi toyasambandhitayopalabdher ambhasopapattiḥ / na jātu devadattasyāsattve tannayanavyavahārasiddhiḥ / atha jñāpyate,",
  "GS26jaytuppu:295": "tadā sāvyatiriktā vyatiriktā vā / yady avyatiriktā jñāpyate,",
  "GS26jaytuppu:296": "tadā bādhā tena jñāpyate kim uktaṃ bhavati?",
  "GS26jaytuppu:297": "udakaṃ jñāpyate / atha vyatiriktā satī jñāpyate,",
  "GS26jaytuppu:298_0": "tathāpy udakasyeyaṃ bādhety anyatantratayā pratibhāsanān nātyantābhāvopapattiḥ /",
  "GS26jaytuppu:298_1": "tasmād arthāntareṇāpi na bādhopapattiḥ / atha jñānena bādhyate kiṃ tadviṣayeṇānyaviṣayeṇa nirviṣayeṇa vā?",
  "GS26jaytuppu:299": "yadi tadviṣayeṇa, tadā tat svarūpaṃ vidhatte na tu viparyāsayati tadākāraparyavasitarūpatvāt",
  "GS26jaytuppu:300": "athānyaviṣayaṃ bādhakaṃ,",
  "GS26jaytuppu:301": "tad api na yujyate / yad yadviṣayaṃ tat tasyaiva sattāṃ vidhatte,",
  "GS26jaytuppu:302": "na tv anyasya vidhāyakaṃ pratiṣedhakaṃ vā / svaviṣayaparyavasāyinyo hi buddhayaḥ / atha nirviṣayeṇa bādhyate,",
  "GS26jaytuppu:303": "na kiñcid vidadhāti pratiṣedhati vā nirviṣayatvād eva /",
  "GS26jaytuppu:304": "1.1ba2 atha jñānaṃ bādhyate, tasyāpi bādhā kā?",
  "GS26jaytuppu:305": "kiṃ svarūpavyāvṛttirūpā svarūpāpahnavarūpā vā viṣayāpdhāralakṣaṇā vā?",
  "GS26jaytuppu:306": "tad yadi svarūpavyāvṛttirūpā bādhā,",
  "GS26jaytuppu:307": "tadā sarvaṃ bādhitaṃ syād,",
  "GS26jaytuppu:308": "vijñānasya vijñānāntareṇa nivartyamānatvāt / atha svarūpāpahnavarūpā,",
  "GS26jaytuppu:309": "tad ayuktaṃ,",
  "GS26jaytuppu:310": "mithyodakavijñānasyāpyanubhūyamānatvāt / atha viṣayāpahāralakṣaṇā bādhocyate,",
  "GS26jaytuppu:311": "sāpi na yuktā / yathā ca viṣayāpahāro na śakyate kartuṃ tathānāntaram eva niveditam /",
  "GS26jaytuppu:312": "1.1bā yadi na bādhyate kim ity asāv arthakriyāṃ na karoti bhāvaḥ?",
  "GS26jaytuppu:313": "keyam arthakriyā yā tena na sampādyate puṃsām?",
  "GS26jaytuppu:314": "kiṃ vijñānarūpā pravṛttirūpā prāptirūpā sukhaduḥkhotpādabhogarūpā vā?",
  "GS26jaytuppu:315": "tad yadi vijñānalakṣaṇāṃ na karoti, tad ayuktaṃ, vijñānalakṣaṇām arthakriyāṃ karoty eva toyam /",
  "GS26jaytuppu:316": "atha pravṛttirūpāṃ na karoti,",
  "GS26jaytuppu:317": "tad ayuktaṃ,",
  "GS26jaytuppu:318": "pravṛttir hi puruṣecchānuvidhāyinī,",
  "GS26jaytuppu:319": "nārthasvarūpabhāvābhāvāv anugamayati / puruṣo hi kāmataḥ pravartate vā na vā / na hy etāvatā tadabhāvasiddhiḥ / atha prāptirūpām arthakriyāṃ na karoti, tenāsattvam /",
  "GS26jaytuppu:320": "tad apy ayuktaṃ,",
  "GS26jaytuppu:321": "candrārkagrahanakṣatratārakādeḥ prāptyabhāve 'pi sattvasambhavāt / atha sukhaduḥkharūpām arthakriyāṃ na karoti,",
  "GS26jaytuppu:322": "kiṃ darśanajaṃ sukhaṃ na karoty āho dehasambandhajam?",
  "GS26jaytuppu:323": "tad yadi darśanajaṃ na karoti,",
  "GS26jaytuppu:324": "tad ayuktaṃ,",
  "GS26jaytuppu:325": "karoty eva / atha dehasambandhajaṃ na karoti,",
  "GS26jaytuppu:326": "tadā candrārkagrahanakṣatrādau vyabhicāras,",
  "GS26jaytuppu:327": "teṣāṃ dehasambandhajasukhajanakatvaṃ nāsty,",
  "GS26jaytuppu:328": "atha ca sattvam / na cārthakriyākartṛtvena vastūnām asattvaṃ,",
  "GS26jaytuppu:329": "svahetor eva vijñānajananamātrasyotpatteḥ,",
  "GS26jaytuppu:330": "sahakārivirahād vā na karoti /",
  "GS26jaytuppu:331": "1.1bab kiṃ cārthakriyāṃ na karoti kim ekasya pratipattuḥ sarvapratipattṝṇāṃ vā?",
  "GS26jaytuppu:332": "tad yady ekasya pratipattur arthakriyāṃ na karoti tenāsattvaṃ,",
  "GS26jaytuppu:333": "tadā candrārkagrahanakṣatratārakādau vyabhicāro, mumūrṣvarthe ca /",
  "GS26jaytuppu:334": "atha sarvapratipattṝṇām arthakriyāṃ na karoti tenāsattvam,",
  "GS26jaytuppu:335_0": "evaṃ tarhi sarvabhāvānām asattvaprasaṅgaḥ / na hi sarve bhāvāḥ sarvapuruṣārthahetavaḥ /",
  "GS26jaytuppu:335_1": "na ca sarvapuruṣārthakriyāvihīnam etad ity avagantuṃ pāryate 'rvāgvidā / tasmāt sthitam",
  "GS26jaytuppu:335_2": "etad avyabhicāripadam anarthakam /",
  "GS26jaytuppu:336": "c. anye tu marīcyudakavijñānasya smṛtitvaṃ pratipadyante,",
  "GS26jaytuppu:337": "na bhrāntirūpatām / tasya kathaṃ smṛtitvam?",
  "GS26jaytuppu:338": "kim udakagṛhītitvena gṛhītodakagṛhītitvena vodakagrahaṇānantarakālabhāvitvena vā nirviṣayatvena vā yam aham adrākṣam ity anenākāreṇopajāyamānatvena vā?",
  "GS26jaytuppu:339": "tad yady udakagṛhītitvena tadā sarvodakavijñānānāṃ smṛtitvaprasaṅgaḥ / atha gṛhītodakagṛhītitvena smṛtitvaṃ,",
  "GS26jaytuppu:340": "tadādyasyāpi gṛhītodakagṛhītitve smṛtitvaṃ prasajyate gṛhītodakagrāhitvāviśeṣāt /",
  "GS26jaytuppu:341": "athādyasya gṛhītodakagrāhitvaṃ nāsti / tadānīṃ bhinnaviṣayatvam / bhinnaviṣayatve ca dvitīyasyāpi gṛhītagrāhitvaṃ vihīyate / athaikaviṣayatvam,",
  "GS26jaytuppu:342_0": "āyātaṃ tarhi prathamasyāpi gṛhītagrāhitvam aviśiṣṭārthagṛhītirūpatvāt prathamottaravijñānavat /",
  "GS26jaytuppu:342_1": "yathaikanīlasvalakṣaṇagrāhakayugapadutpannānekavijñānānāṃ nīlajñānarūpatā na bhidyate",
  "GS26jaytuppu:342_2": "tathehāpi / tathā dhārāvāhivijñānānāṃ smṛtirūpatā prāpnoti / tathā pratyabhijñānasya",
  "GS26jaytuppu:342_3": "ca gṛhītagrāhitvena smṛtitvaṃ prasajyate / atha pratyabhijñānasya gṛhītārthagrāhitvaṃ na vidyate,",
  "GS26jaytuppu:343_0": "tadā pratyabhijñānatvaṃ nivartate / na hy ādyaṃ darśanaṃ saivāyam ity upajāyate /",
  "GS26jaytuppu:343_1": "tathānumānikam api vijñānaṃ gṛhītārthagrāhitvena smṛtitvam āpadyate / athodakagrahaṇottarakālabhāvitvena smṛtitvaṃ,",
  "GS26jaytuppu:344": "tadā saṃskārasya smaraṇarūpatā prāpnoty,",
  "GS26jaytuppu:345": "udakagrahaṇottarakālabhāvitvena rasasaṃvedanasya ca /",
  "GS26jaytuppu:346": "atha nirviṣayatvena smṛtirūpatocyate,",
  "GS26jaytuppu:347": "tad ayuktaṃ,",
  "GS26jaytuppu:348": "pūrvoditānubhavāveditārthākārāvedakatvenodīyamānāyāḥ kathaṃ nirviṣayatvam?",
  "GS26jaytuppu:349": "atha pūrvānubhūtārthapratyastamaye sati samānakālārthābhāvān nirviṣayatā, tadā codanājanitavi",
  "GS26jaytuppu:350": "jñānasya nirviṣayatvena smṛtitvam āpanīpadyate,",
  "GS26jaytuppu:351": "kartavyatārūpārthasya tadābhāvāt / bhāve vā kartavyarūpatā nopapadyate / tadanupapattau saptatantukriyāyā vilopaprasaṅgaḥ / yadi ca nirviṣayatvena smṛtitvaṃ,",
  "GS26jaytuppu:352": "tadā vidyamānaghaṭajātyādeḥ smaraṇasyāsmṛtitvaprasaṅgaḥ / athādrākṣam ity anenākāreṇopajāyamānatvena smṛtitvaṃ,",
  "GS26jaytuppu:353": "tad ayuktam / ihodakam ity anenākāreṇopajāyamānāyāḥ katham adrākṣam ity evaṃrūpatopapadyate?",
  "GS26jaytuppu:354": "atha vipramuṣitatayānayā bhaṅgyopajāyate, ko 'yaṃ vipramoṣo nāma?",
  "GS26jaytuppu:355": "kim anubhavākārasvīkaraṇaṃ smaraṇākārapradhvaṃso vāpūrvārthagṛhītitvaṃ vendriyārthasannikarṣajatvaṃ vendriyārthāsannikarṣajatvaṃ vā?",
  "GS26jaytuppu:356": "tad yady anubhavākārasvīkaraṇaṃ,",
  "GS26jaytuppu:357": "tadā smṛtirūpatā nopapadyate / atha smṛtirūpatā,",
  "GS26jaytuppu:358": "tadānubhavākārasvīkaraṇaṃ nopapadyate,",
  "GS26jaytuppu:359": "smṛtyanubhavākārayor itaretaraparihārasthitilakṣaṇatvāt / atha smaraṇākārapradhvaṃsas,",
  "GS26jaytuppu:360": "tad ayuktaṃ,",
  "GS26jaytuppu:361": "vijñānasya svayaṃ smṛtitvenābhyupagamāt / pradhvaṃso hy avijñānātmakaḥ,",
  "GS26jaytuppu:362": "kathaṃ smṛtirūpatāṃ vidhatte?",
  "GS26jaytuppu:363": "athāpūrvārthaviṣayagṛhītitvaṃ smṛtipramoṣocyate,",
  "GS26jaytuppu:364": "tadātyantānanubhūtakanakapanasādisaṃvittīnaṃ smṛtivipramoṣatvam āpadyate / athendriyārthasannikarṣajatvaṃ smṛtivipralnoṣocyate,",
  "GS26jaytuppu:365": "tadā saṃvittīnāṃ smṛtivipramoṣatva prasaṅgaḥ /",
  "GS26jaytuppu:366": "athendriyāsannikarṣajatvaṃ smṛtivipramoṣocyate,",
  "GS26jaytuppu:367_0": "tadā codanājanitavijñānasyānumānopamānavijñānasya ca smṛtivipramoṣatvam āpadyate /",
  "GS26jaytuppu:367_1": "tasmād yathā yathā vicāryate smṛtivipramoṣas tathā tathā nyāyaṃ na viṣahateti / tasmān",
  "GS26jaytuppu:367_2": "marīcyudakavijñānasya na smṛtivipramoṣarūpatā,",
  "GS26jaytuppu:368": "api tu viparītakhyātitvaṃ samyagjñānatvaṃ vā /",
  "GS26jaytuppu:369_0": "1.2 tathā vyavasāyātmakapadam api nopādeyam apaneyābhāvāt / nanu sthāṇvādike 'rthendriyārthasannikarṣāt",
  "GS26jaytuppu:369_1": "sāmānyamātradarśanād viśeṣānupalabdhau sandehajñānam upajāyate / tad apanīyate /",
  "GS26jaytuppu:369_2": "tasmin sandehajñāne jāte kiñcit pratibhāty āho na pratibhāti / tad yadi pratibhāti,",
  "GS26jaytuppu:370": "sa kiṃ dharmī dharmo vā?",
  "GS26jaytuppu:371": "tad yadi dharmī pratibhāti, sa tāttviko 'tāttviko vā /",
  "GS26jaytuppu:372": "yadi tāttviko,",
  "GS26jaytuppu:373": "nāpaneyatā tadviṣayavijñānasya / athātāttvikas,",
  "GS26jaytuppu:374": "tadāvyabhicāripadenāpanītatvān na vyavasāyātmakapadam upādeyam / atha dharmaḥ pratibhāti,",
  "GS26jaytuppu:375": "sa sthāṇutvalakṣaṇaḥ puruṣatvalakṣaṇobhayaṃ vā / tad yadi sthāṇutvalakṣaṇo dharmaḥ pratibhāti,",
  "GS26jaytuppu:376": "sa tāttviko 'tāttviko vā / yadi tāttvikaḥ,",
  "GS26jaytuppu:377": "kathaṃ tadbuddheḥ sandeharūpatā,",
  "GS26jaytuppu:378": "tāttvikārthagṛhītirūpatvena satyodakasaṃvedanavat?",
  "GS26jaytuppu:379": "athātāttvikas,",
  "GS26jaytuppu:380": "tadāvyabhicāripadenāpoditatvān na vyavasāyātmakapadam upādeyam / atha puruṣatvalakṣaṇo dharmaḥ pratibhāty,",
  "GS26jaytuppu:381": "asāv api tāttviko 'tāttviko vā / yadi tāttvikaḥ,",
  "GS26jaytuppu:382": "kathaṃ tatbuddheḥ sandeharūpatā?",
  "GS26jaytuppu:383": "athātāttvikas,",
  "GS26jaytuppu:384": "tadāvyabhicāripadenāpoditatvād vyavasāyātmakapadaṃ na sādhīyaḥ / athobhayaṃ pratibhāti,",
  "GS26jaytuppu:385": "tadobhayos tāttvikatvam atāttvikatvaṃ vāthaikasya tāttvikatvam anyasyātāttvikatvam / tad yady ubhayos tāttvikatvaṃ,",
  "GS26jaytuppu:386": "tada tadvijñānasya tāttvikatvam eva,",
  "GS26jaytuppu:387": "na sandehātmatā / athobhāv apy atāttvikau,",
  "GS26jaytuppu:388": "tadā tadvijñānasya viparyayarūpatā,",
  "GS26jaytuppu:389": "na sandehātmatā / athaikasya tāttvikatvam anyasyātāttvikatvaṃ,",
  "GS26jaytuppu:390": "tadā tad eva jñānaṃ vyabhicāri tad evāvyabhicāri / atāttvikārthagṛhītirūpatvād vyabhicāri,",
  "GS26jaytuppu:391": "tāttvikārthagṛhītirūpatvād avyabhicāri / etena dvicandrajñānam udghāṭitam / tatra hi dravyākāraḥ pratibhāti,",
  "GS26jaytuppu:392": "na guṇākāraḥ / atha sandigdhārthākārapratibhāsi sandehajñānam iti cet,",
  "GS26jaytuppu:393": "sasandigdho 'rtho vidyate vā na vā / tad yadi vidyate,",
  "GS26jaytuppu:394": "kathaṃ tatsaṃvedanasya sandeharūpatābādhitārthagṛhītirūpatvāt satyodakasaṃvedanavat?",
  "GS26jaytuppu:395": "atha na vidyate,",
  "GS26jaytuppu:396": "tadāvyabhicāripadenāpoditatvād vyavasāyātmakapadam apārthakam / atha na kiñcid api pratibhāti,",
  "GS26jaytuppu:397": "na tarhi tasyendriyārthasannikarṣajatvaṃ bhrāntodakavijñānavat / tasmād vyavasāyātmakapadam apy anupādeyam /",
  "GS26jaytuppu:398": "1.3 avyapadeśyapadaṃ ca yathā na sādhīyas tathā lakṣaṇasāre draṣṭavyam /",
  "GS26jaytuppu:399": "1.4 tathendriyārthasannikarṣajatvam api nopapadyate tadgatyabhāvāt /",
  "GS26jaytuppu:400": "1.41 indriyārthasannikarṣo hi vyavahitārthānupalabdhiliṅgo vāvaraṇaliṅgo vā tadutpāditaghaṭādijñānāvaseyo vā /",
  "GS26jaytuppu:401": "tad yadi vyavahitārthānupalabdhiliṅgas,",
  "GS26jaytuppu:402": "tad ayuktaṃ,",
  "GS26jaytuppu:403": "tena saha sambandhānupapattes tadabhāve [p.138]'py anupalambhasadbhāvadarśanāt / yadabhāve 'pi yasya sadbhāvaḥ,",
  "GS26jaytuppu:404": "sa kathaṃ tatsadbhāvāvedakaḥ?",
  "GS26jaytuppu:405": "athāvaraṇaliṅgas,",
  "GS26jaytuppu:406": "tad ayuktaṃ,",
  "GS26jaytuppu:407": "tena saha saṅgater abhāvāt,",
  "GS26jaytuppu:408": "tadabhāve 'pi sadbhāvadarśanāt / tadbhāve vāvaraṇānarthakyam / tadabhāve tadgatiḥ katham?",
  "GS26jaytuppu:409": "atha tadbhavakumbhādijñānenāvagamyate,",
  "GS26jaytuppu:410": "tad ayuktaṃ,",
  "GS26jaytuppu:411": "tadanavagatau tadudbhavatvasyānavagateḥ / piśācaparamāṇumaheśvarakalpo 'sau sannikarṣaḥ / kathaṃ tadāyattatā vedyate jñāne?",
  "GS26jaytuppu:412": "kathaṃ ca tadindriyārthasannikarṣam āvedayati jñānam?",
  "GS26jaytuppu:413": "kiṃ vijñānākāratayāho kāryākāratayendriyārthasannikarṣajanyākāratayā vā?",
  "GS26jaytuppu:414": "tad yadi jñānasvabhāvatayā, tad ayuktaṃ, tadabhāve 'pi jñānākārasya sambhavopamānādijñāne /",
  "GS26jaytuppu:415": "atha kāryātmatayā gamayati,",
  "GS26jaytuppu:416": "tad apy ayuktam,",
  "GS26jaytuppu:417": "upamānānumānajñānamarīcinīlajalādau tasya sadbhāvopapatteḥ / yo yena vinā bhavati,",
  "GS26jaytuppu:418": "sa kathaṃ tasya jñāpako nāma?",
  "GS26jaytuppu:419": "anyathā sattvāder api gamakatvaṃ syāt /",
  "GS26jaytuppu:420": "athendriyārthasannikarṣajanyākāratayā saṃsūcayatīti ced,",
  "GS26jaytuppu:421": "asāv indriyārthasannikarṣajanyākāro jñānākārād avyatirikto vyatirikto vā /",
  "GS26jaytuppu:422": "yady avyatiriktas,",
  "GS26jaytuppu:423": "tadā jñānātmatāmātraṃ,",
  "GS26jaytuppu:424": "nākārātireko 'nyo 'sti vibhāvyamāno 'numānādijñāneṣu yathā / ākārāntarātireke vā j ānarūpatā hīyate / atha vyatiriktas,",
  "GS26jaytuppu:425": "tasyaiva tarhi gamakatvaṃ,",
  "GS26jaytuppu:426": "na jñānākārasya / tasyāpy agamakatvaṃ tadavedanāt / kiṃ ca tadutpannam indriyārthasannikarṣād vijñānaṃ svarūpeṇāvagāhanīyaṃ,",
  "GS26jaytuppu:427": "tato vyāptismaraṇaṃ,",
  "GS26jaytuppu:428": "tadanu parāmarśajñānaṃ,",
  "GS26jaytuppu:429": "tato 'numeyāvagatir iti na caitāvantaṃ kālaṃ vijñānaṃ sthitipadaṃ badhnāty,",
  "GS26jaytuppu:430": "āśubhāvitvena pratyastamitatvāt / atha buddhyārūḍhena dharmadharminyāyena parikalpyate 'numānaṃ,",
  "GS26jaytuppu:431": "tadāvāstavaṃ prāpnoti sugatānumānavat /",
  "GS26jaytuppu:432": "1.42 tathendriyotpādyatvam api nopapadyatendriyotpādyatvātirekānavagateḥ / vijñānaṃ svabhāvatayaiva vedyate,",
  "GS26jaytuppu:433": "nākārāntareṇa / tajjñaptau vā jñānākāravirahaprasaṅgaḥ / na ca jñānam indriyasambaddhaṃ dṛṣṭaṃ,",
  "GS26jaytuppu:434": "yena tad upalabhyamānam indriyaṃ gamayati /",
  "GS26jaytuppu:435": "atha kriyānyatra karaṇasādhyā dṛṣṭā /",
  "GS26jaytuppu:436": "saiva gamikāstu,",
  "GS26jaytuppu:437_0": "yasyāḥ karaṇasambandho 'vagataḥ / na cānyasya sambandhe 'nyasya gamakatvaṃ kiñcitsāmyād",
  "GS26jaytuppu:437_1": "upapadyate / na jātu devadattanayananīlasambandhe sati yajñadattendriyaṃ ghaṭādikam",
  "GS26jaytuppu:437_2": "artham asati sambandhe karaṇatvasāmyād prakāśayad dṛṣṭam /",
  "GS26jaytuppu:438": "tathārthajanyākāro 'pi vijñāne 'nenaiva prakāreṇa paryudasto veditavyaḥ /",
  "GS26jaytuppu:439": "1.43 tathārtho 'pi vijñānam utpādayaty anupajātātiśayopajātātiśayo vāvyatiriktopajātātiśayo vā vyatiriktopajātātiśayo vā / tad yady anupajātātiśayaḥ karoti,",
  "GS26jaytuppu:440": "tadā sarvadā kuryān na vā / karaṇam akaraṇaṃ ca nopapadyeta tatsvarūpānativṛtteḥ /",
  "GS26jaytuppu:441": "tathāvyatiriktopajātātiśayo 'pi na karoty akārakākārasyānugateḥ / ananugatau vā na tarhi tadavyatirikto 'tiśayaḥ / atha vyatiriktopajātātiśayena janyate,",
  "GS26jaytuppu:442": "tathāpi nopapadyate 'kārakākārānativṛtteḥ / ativṛttau vāyātaṃ kṣaṇikatvam / tataś ca nendriyārthasannikarṣajaṃ vijñānaṃ pratyakṣalakṣaṇam /",
  "GS26jaytuppu:443": "[Chapter 2: Examination of the Mīmāṃsā definition of valid cognition:]",
  "GS26jaytuppu:444": "2. anye tv anadhigatārthagantṛtvena pramāṇalakṣaṇam abhidadhati / te tv ayuktavādino draṣṭavyāḥ / katham ayuktavāditā teṣam iti ced,",
  "GS26jaytuppu:445": "ucyate vibhinnakārakotpāditaikārthavijñānānāṃ yathāvyavasthitaikārthagṛhītirūpatvāviśeṣe ' pi pūrvotpannavijñānasya prāmāṇyaṃ nottarasyety atra niyāmakaṃ vaktavyam /",
  "GS26jaytuppu:446": "2.1 atha yathāvyavasthitārthagṛhītirūpatvāviśeṣe 'pi pūrvotpannavijñānasya prāmāṇyam upapadyate,",
  "GS26jaytuppu:447": "na prathamottaravijñānasya,",
  "GS26jaytuppu:448_0": "tadānenaiva nyāyena prathamasyāpy aprāmāṇyaṃ prasaktaṃ gṛhītārthagrāhitvāviśeṣāt /",
  "GS26jaytuppu:448_1": "yathaikanīlasvalakṣaṇāvabhāsitayugapadutpannānekanīlavijñānānāṃ nīlaikārthagṛhītirūpatā na bhidyate,",
  "GS26jaytuppu:449": "tathā pūrvāparotpannavijñānānām api gṛhītārthagṛhītirūpatā na nivartsyati /",
  "GS26jaytuppu:450": "atha niyataviṣayatvaṃ pūrvottaravijñānayoḥ pūrvotpannavijñānam anadhigatārthākārasvīkaraṇamukhenopādīyata,",
  "GS26jaytuppu:451": "uttaraṃ tv adhigatārthākāraviṣayam upajāyate /",
  "GS26jaytuppu:452": "yadi gṛhītārthaviṣayatvaṃ kathaṃ pratiniyataviṣayatvam?",
  "GS26jaytuppu:453": "atha pratiniyataviṣayatvaṃ kathaṃ gṛhītārthagrāhitvaṃ, niyataviṣayatvagṛhītagrāhitvayor virodhāt?",
  "GS26jaytuppu:454": "yadi ca niyataviṣayatvaṃ,",
  "GS26jaytuppu:455": "tadobhayor api prāmāṇyam anadhigatārthagantṛtvāviśeṣāt / athaikaviṣayatvaṃ,",
  "GS26jaytuppu:456": "tadobhayor api prāmāṇyam aprāmāṇyaṃ vā gṛhītagrāhitvāviśeṣāt / so 'yaṃ gaḍupraveśākṣitārakavinirgamanyāyopanipātaḥ śrutilālasānāṃ duruttaraḥ /",
  "GS26jaytuppu:457": "2.11 nanv adhigataviṣayatve saty api prāmāṇyābhyupagame smṛter api prāmāṇyam anuṣajyate pramāṇaphalatā vā /",
  "GS26jaytuppu:458": "ko 'tra nivārayitā? smṛtir ihopajāyamānādyānubhavāveditārthākāraviṣayā vānyaviṣayā vā nirviṣayā vā /",
  "GS26jaytuppu:459": "tad yadi pūrvoditānubhavāveditārthākāraviṣayā,",
  "GS26jaytuppu:460_0": "tadā tasyāḥ pramāṇaphalatā naiva nivārayituṃ pāryate gṛhītārthagrāhitvāviśeṣād ity",
  "GS26jaytuppu:460_1": "uktam / evaṃ ca smṛtisañjñakaṃ saptamaṃ pramāṇaṃ prasaktaṃ mīmāṃsakānām / atha pūrvavijñānānavadhāritārthaviṣayā /",
  "GS26jaytuppu:460_2": "yady evaṃ kathaṃ tasyāḥ pramāṇaphalatvam apanetuṃ pāryate?",
  "GS26jaytuppu:461": "ādyānubhavasyeva smṛtirūpatā ca na prāpnoti / dṛṣṭaśrutārthaviṣayā hi smṛtir nāgṛhītārthaviṣayā /",
  "GS26jaytuppu:462": "atha nirviṣayeṣyate,",
  "GS26jaytuppu:463": "tadā na gṛhītārthagrāhitvena smṛter aprāmāṇyam,",
  "GS26jaytuppu:464": "api tu keśoṇḍukasaṃvedanavan nirviṣayatvena /",
  "GS26jaytuppu:465": "api ca yadi nirviṣayā, tadā gṛhītārthagrāhiṇī katham?",
  "GS26jaytuppu:466": "gṛhītārthagrāhiṇīti cen,",
  "GS26jaytuppu:467": "nirviṣayeti na vaktavyam / na ca nirviṣayā / mātaraṃ pitaraṃ śuśrūṣitavān ahaṃ,",
  "GS26jaytuppu:468": "santi me pañcabhṛtyeti pūrvānubhavāveditārthākāraparyavasāyinyo hi smṛtayaḥ,",
  "GS26jaytuppu:469": "smṛtijñānena pūrvānubhavāveditārthākārasya pratibhāsanāt /",
  "GS26jaytuppu:470": "atha smṛtivijñānakāle pūrvaprabodhaviṣayīkṛtārthasya pratyastamitatvān na tadviṣayatvam / evaṃ ca nirviṣayatvena smṛter aprāmāṇyaṃ na gṛhītārthagrāhitvenety uktam /",
  "GS26jaytuppu:471": "2.2 yadi cāvadhāritārthaviṣayaṃ pramāṇam apramānam upapādyate,",
  "GS26jaytuppu:472": "tadānumānajñānasyāprāmāṇyam āpanīpadyeta /",
  "GS26jaytuppu:473": "tad eva katham?",
  "GS26jaytuppu:474_0": "kathyate yad evāvinābhāvasambandhagrahaṇakālāvadhāritam agnitvasāmānyaṃ liṅgājahadvṛttitvena",
  "GS26jaytuppu:474_1": "pratyakṣeṇa tad evānumānād avagacchaty āhosvit pāvakasvarūpaṃ matvarthaṃ vā liṅgavyāpārasamānakālīnāstitvaṃ",
  "GS26jaytuppu:474_2": "vā liṅgopasarjanatvaṃ vāgnivyaktipāratantryaṃ vāgnitvasāmānyasya?",
  "GS26jaytuppu:475": "2.21 tad yadi pūrvāvadhāritasāmānyaviṣayam abhyupeyate,",
  "GS26jaytuppu:476_0": "tadā prāmāṇyaṃ naiva samāsādayati gṛhītārthagrāhitvena smṛtivad eva / tadaprāmāṇye",
  "GS26jaytuppu:476_1": "nāgnimattvavyavasthopapattiḥ / tadanupapattau ca nārthāpattyāgnivyaktisaṃsthitiḥ /",
  "GS26jaytuppu:476_2": "tataś cāmutrāgnir agnir ānīyatām iti sakalalokavyavahāravira /haḥ syāt / atha mā",
  "GS26jaytuppu:476_3": "bhūd etadvyavahārahānir iti cet pūrvāvadhārite 'py arthe 'numānasya prāmāṇyam abhyupeyate,",
  "GS26jaytuppu:477": "tadānadhigatārthagantṛviśeṣaṇam apārthakaṃ śrotriyāṇām iti /",
  "GS26jaytuppu:478": "2.22 atha pāvakasvarūpam anumimīṣe,",
  "GS26jaytuppu:479": "tal liṅgājahadvṛttitvena pūrvam avadhāritaṃ vā na vā / yadi pūrvopalabdham adhigatārthaviṣayatvam āyātam anumānasya / atha na pūrvopalabdham,",
  "GS26jaytuppu:480": "avyāpako 'gnir anumānāt tarhi pratīyate / tadabhyupagame tṛṇajalādiviṣayam apy anumānaṃ prasajyate /",
  "GS26jaytuppu:481": "2.23 atha matvartho 'numīyate,",
  "GS26jaytuppu:482": "sa pūrvāvadhārito vā na vā / yady avadhāritaḥ,",
  "GS26jaytuppu:483": "katham anadhigatārthagantṛviśeṣaṇam anumāne sambhavati?",
  "GS26jaytuppu:484": "atha naivāvagatas, tadānīṃ jalatṛṇādiviṣayam apy anumānaṃ prasajyetety uktam /",
  "GS26jaytuppu:485": "2.24 atha liṅgavyāpārasamānakālīnāstitvam agnitvasāmānyasyānumīyate,",
  "GS26jaytuppu:486": "tad anumānavyāpārasamānakālīnāstitvam agnitvasāmānyād vyatiriktam avyatiriktaṃ vā / tad yady avyatiriktaṃ,",
  "GS26jaytuppu:487": "tadānīṃ pūrvopalabdhāstitvaviṣayam evānumānam / katham anadhigatārthagantṛviśeṣaṇam apārthakaṃ na bhavet?",
  "GS26jaytuppu:488": "atha vyatiriktaṃ, tat kiṃ pūrvopalabdham anupalabdhaṃ vā?",
  "GS26jaytuppu:489": "yadi pūrvopalabdhaṃ tadviṣayatve 'numānasya nānadhigatārthagantṛviśeṣaṇam upapadyate / atha nopalabdhaṃ,",
  "GS26jaytuppu:490": "tat katham anumīyate jalādikalpaṃ dhūmena?",
  "GS26jaytuppu:491": "2.25 atha liṅgopasarjanatvam agnitvasāmānyasyānumānāt pratīyate,",
  "GS26jaytuppu:492": "tal liṅgopasarjanatvam agnitvasāmānyād bhinnam abhinnaṃ vā / yady abhinnaṃ pūrvopalabdhāgnitvasāmānyaviṣayam evānumānaṃ,",
  "GS26jaytuppu:493": "kathaṃ prāmāṇyabhāg bhavati?",
  "GS26jaytuppu:494": "atha bhinnaṃ, tadavinābhāvasambandhagrahaṇakāle liṅgavyāpakatvenāvadhāritaṃ vā na vā /",
  "GS26jaytuppu:495": "yady avadhāritaṃ katham anadhigatārthaviṣayam anumānam?",
  "GS26jaytuppu:496": "atha liṅgavyāpakatvenānavagataṃ,",
  "GS26jaytuppu:497": "tadā tadviṣayatve 'numānasya parikalpyamāne tribhuvanāvedakatvaṃ dhūmasya kiṃ na parikalpyate sambandhābhāvāviśeṣāt?",
  "GS26jaytuppu:498": "2.26 athāgnivyaktipāra /tantryam anumīyate dhūmenāgnitvasāmānyasyeti cet,",
  "GS26jaytuppu:499": "tat pāratantryam agnitvasāmānyasya dhūmavyāpakatvenāvadhāritaṃ vā na vā /",
  "GS26jaytuppu:500": "yady avadhāritaṃ,",
  "GS26jaytuppu:501": "punar api gṛhītagrāhitvaṃ nātivartate 'numānam / atha nāvadhāritaṃ dhūmavyāpakatvena pāratantryam agnisāmānyasyeti cet,",
  "GS26jaytuppu:502": "katham anumīyatety uktaṃ purastāt /",
  "GS26jaytuppu:503": "2.3 etena pūrvopalabdhagotvādipratipādakatvena gośabdāder aprāmāṇyam udghāṭitam / tad eva katham?",
  "GS26jaytuppu:504": "kathyate kiṃ saṅketagrahaṇakālāvagatagotvārthavācakatvaṃ tadvyatiriktārthavācakatvaṃ vā pratipādyate gośabdasya?",
  "GS26jaytuppu:505": "tad yadi saṅketagrahaṇakālādhigatagotvasvarūpāvedakatvaṃ jegīyate gośabdasya,",
  "GS26jaytuppu:506": "tadā viditārthākārāvedakatvena na mānatvam āsādayati gośabdaḥ / atha veditārthākārāvedakatve 'pi prāmāṇyam āvahati,",
  "GS26jaytuppu:507": "tadānadhigatārthagantṛviśeṣaṇasya viṣayovaktavyaḥ /",
  "GS26jaytuppu:508": "atha tadvyatiriktārthavācakatvaṃ,",
  "GS26jaytuppu:509": "tadānīm asaṅketitaivārthaḥ pratīyate gośabdāt /tataś ca svasiddhāntapratītivirodho dumivāraḥ / atha gotvam evāvagamyate gośabdeneti cet,",
  "GS26jaytuppu:510": "tatrāpi prapañcitam evāprāmāṇyakāraṇaṃ gṛhītagrāhitvam / tadaprāmāṇye na gotvavyavasthitiḥ / tadanavasthitau nārthāpattyādhikaraṇavyavasthitiḥ /",
  "GS26jaytuppu:511": "2.31 ito 'pi nārthāpattyādhikaraṇavyavasthitir upapadyate kim arthāpattyā pūrvāvadhāritādhikaraṇapratyāyanaṃ kriyatāhosvid apūrvādhikaraṇapratyāyanam?",
  "GS26jaytuppu:512": "tad yadi pūrvāvadhāritādhikaraṇaparyavasitārthāpattis,",
  "GS26jaytuppu:513": "tadā pratipāditārthapratipādakatvena na pramāṇam /",
  "GS26jaytuppu:514": "athādṛṣṭapiṇḍāvedakatvaṃ tadā gotvānyathānupapattyā gajavājikalpanāpi kāryā / atha pūrvāvadhāritasyedānīntanam astitvam arthāpattyāvasīyateti cet",
  "GS26jaytuppu:515": "tad idānīntanam astitvaṃ pūrvāvadhāritād vyatiriktam avyatiriktaṃ vā /",
  "GS26jaytuppu:516": "tad yady avyatiriktaṃ,",
  "GS26jaytuppu:517": "tadā pūrvāvadhāritārthapratipādakatvena katham arthāpatteḥ prāmāṇyaṃ vedavido vadanti?",
  "GS26jaytuppu:518": "athārthāntaraṃ, kathaṃ gotvānyathānupapattyā pratīyate?",
  "GS26jaytuppu:519": "tatpratītyabhyupagame vā gajavājiviṣayāpi pratipattiḥ syād ity asakṛt pratipāditam /",
  "GS26jaytuppu:520": "evaṃ ca sati yad uktam idānīntanam astitvaṃ na hi pūrvadhiyā gatam iti tad bālavalgitam /",
  "GS26jaytuppu:521": "2.4 etena pratyabhijñānasyāpi prāmāṇyaṃ pratyuktaṃ veditavyam /",
  "GS26jaytuppu:522": "[Chapter 3: The Buddhist definition of means of valid cognition]",
  "GS26jaytuppu:523": "3.1 tathā tāthāgatānām apy anadhigatārthagantṛviśeṣaṇam apārthakam apohyajñānāsambhavāt / na hi pūrvāparakālabhāvinī vijñāna ekaviṣaye sto,",
  "GS26jaytuppu:524": "na svalakṣaṇaikaviṣaye,",
  "GS26jaytuppu:525": "na sāmānyaikaviṣaye,",
  "GS26jaytuppu:526": "3.11 svalakṣaṇasyābhinnaikasvabhāvasya kramavṛttyanekavijñānajananaśaktivyatirekāt / atha yugapadekaviṣayotpannānekavijñānāpanodārthaṃ,",
  "GS26jaytuppu:527": "tad apy ayuktam / ekaviṣayotpannānekapuruṣasaṃvedanasyāprāmāṇyam āpanīpadyeta /",
  "GS26jaytuppu:528": "3.12 atha sāmānyaikaviṣayānekavijñānāpanodārthaṃ viśeṣaṇam upādīyate,",
  "GS26jaytuppu:529": "tad apy ayuktam / na sāmānYaikaṃ vijñānam asti,",
  "GS26jaytuppu:530": "nāpy anekaṃ vijñānaṃ,",
  "GS26jaytuppu:531_0": "tasya svayam asambhavāt / tadākāravirahe sāmānyaviṣayaṃ vijñānam iti pratikarmavyavasthāhetur",
  "GS26jaytuppu:531_1": "vaktavyaḥ / tadākāre vā sāmānyasya sadātmatā / atāttvikākāratādātmye vā jñānātāttvikatvaprasaṅgaḥ /",
  "GS26jaytuppu:532": "3.1a kiṃ caikaviṣaye pravartamānayor ekasyāprāmāṇyaṃ pramāṇāntaratvābhāvo vā /",
  "GS26jaytuppu:533": "3.1a1 tad yady aprāmāṇyaṃ,",
  "GS26jaytuppu:534": "tad ayuktam / aviśiṣṭaikārthagṛhī tirūpatvobhayoḥ prāmāṇyam aprāmāṇyaṃ vā vikalpānupapatteḥ / vikalpe vaikaviṣayotpannānekapuruṣavijñānabhedaprasaṅgaḥ /",
  "GS26jaytuppu:535": "3.1a2 athāpramāṇāntaratvaṃ,",
  "GS26jaytuppu:536": "tad apy anupapannam / kim ekaviṣayotpāditānekapratyakṣādijñānānāṃ vyaktinānātvaṃ nopapadyatāhākāranānātvam?",
  "GS26jaytuppu:537": "tad yadi vyaktinānātvaṃ na jāghaṭīti,",
  "GS26jaytuppu:538": "tad asad,",
  "GS26jaytuppu:539": "ekanīlotpāditānekanīlālokavijñānānāṃ vyaktinānātvadarśanāt /",
  "GS26jaytuppu:540": "athānekākāratā nopapadyate,",
  "GS26jaytuppu:541": "tad ayuktaṃ,",
  "GS26jaytuppu:542": "nīlālokavijñānānām anekākāratvadarśanāt / na ca tadutpādako nīlaprapañco 'sty,",
  "GS26jaytuppu:543": "ekātmatayā svayam abhyupagamāt /",
  "GS26jaytuppu:544": "athaikaviṭayatve pratyakṣānumānavyapadeśānupapattiḥ /",
  "GS26jaytuppu:545": "tad etad ayuktaṃ,",
  "GS26jaytuppu:546": "bhinnakaraṇakāryatvena vyapadeśopapatteḥ / yathaikanīlotpannānekadevadattādijñānānāṃ bhinnakartṛkāryatvena devadattādijñānavyapadeśas tathehāpi /",
  "GS26jaytuppu:547": "3.2 anye tv avisaṃvādi jñānaṃ pramāṇam abhidadhati / ko 'yam avisaṃvādārthaḥ?",
  "GS26jaytuppu:548": "kiṃ yathāvyavasthitārthagṛhītitvaṃ bādhārahitatvaṃ vā pratīyamānārthajanyatā vā pratīyamānārthaṃ prati pravartakatvaṃ vārthaprāpakatvaṃ vā?",
  "GS26jaytuppu:549": "3.21 tad yadi yathāvyavasthitārthagṛhītitvaṃ, tad anumānajñāne nopapadyate /",
  "GS26jaytuppu:550": "3.22 atha bādhārahitatvaṃ, tad apy anumānajñāne nopapadyate /",
  "GS26jaytuppu:551": "3.23 atha pratīyamānārthotpādyatvaṃ,",
  "GS26jaytuppu:552": "tad apy anumānajñānasya nopapadyate,",
  "GS26jaytuppu:553": "sāmānyākārasya janakatvavyāvṛtteḥ /",
  "GS26jaytuppu:554": "tathā rāgādisaṃvedanasyāpy avabhātārthotpādyatvaṃ nopapadyate,",
  "GS26jaytuppu:555": "svātmotpādane sāmarthyavyatirekāt / tathā yogipratyakṣasya pratīyamānārthajanyatā na sambhavati vyatītānāgatayor ajanakatvāt / janakatve vātītānāgatatā hīyate /",
  "GS26jaytuppu:556": "3.24 atha pratīyamānārthaṃ prati pravartakatvam avisaṃvādārthas,",
  "GS26jaytuppu:557": "tad viparyayajñānasyāpi pravartakatvaṃ vidyate / viparītotpannodakabuddhiḥ pravartate,",
  "GS26jaytuppu:558": "na ca tasyāvisaṃvādo 'sti / satyodakajñāne 'pi jāte na pravartate kenāpi hetunā,",
  "GS26jaytuppu:559": "tad api visaṃvādi syāt /",
  "GS26jaytuppu:560": "3.25 athārthaprāpakatvam avisaṃvādas,",
  "GS26jaytuppu:561": "tatra kim arthamātraprāpakatvam āho 'vabhātārthaprāpakatvaṃ tajjātīyodakaprāpakatvaṃ vā svotpādakārthaprāpakatvaṃ vātha svotpādakakārakāṇāṃ dhruvabhāvitvam avisaṃvādaḥ?",
  "GS26jaytuppu:562": "yady arthamātraprāpakatvaṃ,",
  "GS26jaytuppu:563": "keśoṇḍukendudvayasaṃvedanasyāpy avisaṃvāditvam āpadyate / athāvabhātārthaprāpakatvaṃ,",
  "GS26jaytuppu:564": "tadānumānajñānasyāvisaṃvāditvaṃ na labhyate 'vabhātārthāprāpakatvāt / anumānajñāne hi sāmānyākāro 'vabhāti,",
  "GS26jaytuppu:565": "na cāsau prāpyate svayam asattvāt /",
  "GS26jaytuppu:566_0": "tathā yogijñānasyātītānāgatārthe samutpannasyārthaprāpakatvaṃ na vidyate / tathā",
  "GS26jaytuppu:566_1": "rāgādisaṃvedane 'pi jāte nāvabhātarāgādiprāptir asti / tathā pratyakṣe pi vijñāne",
  "GS26jaytuppu:566_2": "nāvabhātārthaprāptir asti kṣaṇikatvenāstamitatvāt / atha tajjātīyodakaprāpakatvenāvisaṃvāditvam ucyate,",
  "GS26jaytuppu:567": "tad ayuktam udakatvajāter abhāvāt / athānudakatvavyāvṛttir jātir ity ucyate,",
  "GS26jaytuppu:568_0": "sodakavyaktibhyo 'vyatiriktā vyatiriktā vā / yady avyatiriktā tadā vyaktir eva na",
  "GS26jaytuppu:568_1": "jātiḥ / atha vyatiriktā sā vastubhūtāvastubhūtā vā / yadi vastubhūtā tadābhyupetahāniḥ /",
  "GS26jaytuppu:568_2": "athāvastubhūtā tadgatiḥ katham?",
  "GS26jaytuppu:569": "na codakavyaktīnāṃ nānātvam upapadyate / yathā ca nopapadyate tathā niveditaṃ naiyāyikapratyakṣalakṣaṇādhikāre /",
  "GS26jaytuppu:570": "atha svotpādakārthaprāpakatvam avisaṃvādakatvaṃ,",
  "GS26jaytuppu:571": "tad ayuktaṃ,",
  "GS26jaytuppu:572": "nayanālokamanaskārādeḥ pratyastamitatvāt /",
  "GS26jaytuppu:573": "atha svotpādakakārakāṇāṃ dhruvabhāvitvam avisaṃvādas,",
  "GS26jaytuppu:574": "tadabhāve tadabhāvaprasaṅgāt / yady evaṃ keśoṇḍukavijñānasyāpi dhruvabhāvikāraṇatvenāvisaṃvādo 'sty anyathākasmikatvaprasaṅgāt /",
  "GS26jaytuppu:575": "evaṃ cāvyavasthite yad uktaṃ na hy ābhyām arthaṃ paricchidya pravartamāno 'rthakriyāyāṃ visaṃvādyateti tad bālavilasitam /",
  "GS26jaytuppu:576": "3.3 tathā mānameyasaṅkhyāpi saugatamate nopapadyate / tad eva katham?",
  "GS26jaytuppu:577": "kathyate dva eva pramāṇe,",
  "GS26jaytuppu:578": "na mānāntaram asti / tad dvitvaṃ kiṃ vyaktibhedenākārabhedena viṣayabhedena vā?",
  "GS26jaytuppu:579": "3.31 yadi vyaktibhedena,",
  "GS26jaytuppu:580": "tadāparisaṅkhyeyatvaṃ jñānavyaktīnām ānantyād,",
  "GS26jaytuppu:581": "dvitvānupapattiḥ / na ca jñānānāṃ bhedo 'sty ajñānād dhi jñānaṃ jñānātmatayā bhidyate,",
  "GS26jaytuppu:582": "jñānāntarāt tu kathaṃ nivartate?",
  "GS26jaytuppu:583": "kiṃ jñānātmatayākārāntareṇa vā?",
  "GS26jaytuppu:584": "yadi jñānākāratayā bhidyate,",
  "GS26jaytuppu:585": "tadānyeṣām ajñānātmakatvaprasaṅgo rasāder iva / athākārāntareṇa vyāvartate,",
  "GS26jaytuppu:586": "tadājñānātmatā tasyotpadyate rasāder iva /",
  "GS26jaytuppu:587": "3.32 athākārabhedena mānayor bhedaḥ,",
  "GS26jaytuppu:588": "so 'py anupapannaiva / jñānākāravyatirekeṇa pratyakṣānumānayor nākārāntaram asti / tadupagame vā jñānākāravirahaḥ syāt / na cākārasamūhātmakaṃ jñānaṃ tasyābhinnātmakatvāt /",
  "GS26jaytuppu:589": "3.33 atha viṣayabhedena dvaividhyam upapādyate,",
  "GS26jaytuppu:590": "3.331 tadānumānajñānasya viṣayārtho vaktavyaḥ kim agnyādisvalakṣaṇaviṣayaṃ vidyamānasāmānyaviṣayam apāramārthikasāmānyaviṣayaṃ vā nirviṣayaṃ vā svāṃśaviṣayaṃ vā?",
  "GS26jaytuppu:591": "yadyagnyādisvalakṣaṇaviṣayaṃ,",
  "GS26jaytuppu:592": "tadā pratyakṣānumānayor bhedānupapattir abhinnaviṣayatvāt / athānumānike jñāne 'gnimātraṃ pratīyate,",
  "GS26jaytuppu:593": "pratyakṣe tu tārṇādiviśeṣātmatayā pratīyate / yady evaṃ svalakṣaṇaviṣayatvaṃ nātivartate 'numānasya,",
  "GS26jaytuppu:594": "yadi nāma vahner eva prapañcatā / atha satsāmānyaviṣayatvaṃ,",
  "GS26jaytuppu:595_0": "tathāpi pratyakṣānumānayor na bhedo 'sti sāmānyasya svalakṣaṇarūpatvāt / na ca satsāmānyasya",
  "GS26jaytuppu:595_1": "vijñānaviṣayatopapadyate nityatvena janakatvākārārpakatvānupapatteḥ / na ca satsāmānyaviṣayatve",
  "GS26jaytuppu:595_2": "bhrāntatopapadyate / bhrāntir apy arthasambandhataḥ prameti na vaktavyam /",
  "GS26jaytuppu:596": "athāsatsāmānyaviṣayaṃ,",
  "GS26jaytuppu:597_0": "na tarhi tasya bhrāntatāsataḥ svena rūpeṇa vidyamānatvāt / na cāsad viṣayabhāvaṃ",
  "GS26jaytuppu:597_1": "pratipadyate janakatvākārārpakatvavyatirekāt / avyatireke vā vastutvaprasaṅgaḥ /",
  "GS26jaytuppu:597_2": "tatprasaktau ca pratyakṣānumānayor bhedānupapattiḥ /",
  "GS26jaytuppu:598": "atha nirviṣayaṃ,",
  "GS26jaytuppu:599": "na tarhi mānayor bhedo 'sty,",
  "GS26jaytuppu:600": "anumānajñānasya viṣayāsambhavāt / nāpi bhrāntatā nirviṣayatvād eva / na ca jñānasya svasattāmātreṇa bhrāntatābhrāntatā copapadyate,",
  "GS26jaytuppu:601": "kiṃ tu paropadhānavaśāt /",
  "GS26jaytuppu:602": "atha svāṃśaviṣayaṃ,",
  "GS26jaytuppu:603": "tathāpi pratyakṣānumānayor na nānātvam,",
  "GS26jaytuppu:604": "ubhayoḥ svalakṣaṇaviṣayatvāt / na cānumānajñānasya bhrāntatā svāṃśasyāvañcanāt /",
  "GS26jaytuppu:605": "3.332 tathā pratyakṣasyāpi viṣayo vaktavyaḥ kiṃ rūpādisvalakṣaṇaviṣayam ātmaviṣayam ubhayaviṣayaṃ vā?",
  "GS26jaytuppu:606": "tad yadi rūpādimātrālocakaṃ, tad ayuktaṃ tadanavagatāvetadgatyabhāvāt /",
  "GS26jaytuppu:607": "atha jñānamātrakāyāvagāhakaṃ,",
  "GS26jaytuppu:608": "tad api nopapadyate,",
  "GS26jaytuppu:609": "viṣayabhāvasya janakatvākārārpakatvena vyavasthiteḥ / na ca svātmani janakatvam ākārārpakatvaṃ copapadyate / viṣayiṇam apekṣya viṣayo bhavati,",
  "GS26jaytuppu:610": "yathā kāraṇam apekṣya kāryaṃ kāryaṃ cāpekṣya kāraṇaṃ tathehāpi /",
  "GS26jaytuppu:611": "yadi ca pratyakṣajñānenātmamātram ātmasātkriyate,",
  "GS26jaytuppu:612": "tadānumāne 'py etad asti,",
  "GS26jaytuppu:613": "pratyakṣānumānayor bhedānupapattiḥ /",
  "GS26jaytuppu:614": "athobhayaṃ viṣayīkriyate,",
  "GS26jaytuppu:615": "tad apy ayuktam,",
  "GS26jaytuppu:616": "ekopalambhasya dvitīyākāraparihāreṇa vyavasthitatvāt / yadi ca rūpagṛhītir eva jñānagṛhītis,",
  "GS26jaytuppu:617": "tadā rūpasya jñānarūpatā,",
  "GS26jaytuppu:618": "jñānasya vā rūparūpatā,",
  "GS26jaytuppu:619": "rūpagṛhīter vā rūpāvyavasthāpakatvam / na caikasyākāradvayaṃ paśyāmaḥ /",
  "GS26jaytuppu:620": "3.3a na ca dvitvāvadhāraṇam ihopapadyate / pratyakṣaṃ jñānam ātmānaṃ gṛhṇad upajāyate,",
  "GS26jaytuppu:621": "nānumānaṃ viṣayayati / tathānumānam apy ātmānam ātmasātkurvad upajāyate,",
  "GS26jaytuppu:622": "na pratyakṣaṃ jñānam avadyotayati / evaṃ dvitvasaṅkhyāvyavahārānupapattiḥ /",
  "GS26jaytuppu:623": "atha vikalpena dvayāvadhāraṇam iti cet,",
  "GS26jaytuppu:624": "tad ayuktam,",
  "GS26jaytuppu:625": "asāv apy ātmasaṃvedanaparyavasitatvān na dvayaṃ gṛhṇāti / grahaṇe vābhyupetahānam / tadanupapattau ca dva eveti jaḍaceṣṭitam /",
  "GS26jaytuppu:626": "[Chapter 4: Examintation of the Buddhist definition of pereception]",
  "GS26jaytuppu:627": "4.1 tathā pratyakṣaṃ kalpanāpoḍham abhrāntam iti na vaktavyaṃ kalpanāpoḍhapadasyāpohyārthāsambhavāt /",
  "GS26jaytuppu:628": "nanu kalpanaivāpohyā /",
  "GS26jaytuppu:629_0": "keyaṃkalpanā kiṃ guṇacalanajātyādiviśeṣaṇotpāditaṃ vijñānaṃ kalpanāho smṛtyutpādakaṃ",
  "GS26jaytuppu:629_1": "vijñānaṃ kalpanā smṛtirūpaṃ vā smṛtyutpādyaṃ vābhilāpasaṃsarganirbhāso vābhilāpavatī",
  "GS26jaytuppu:629_2": "pratītir vā kalpanāspaṣṭākārā vātāttvikārthagṛhītirūpā vā svayaṃ vātāttvikī trirūpāl",
  "GS26jaytuppu:629_3": "liṅgato 'rthadṛg vātītānāgatārthanirbhāsā vā?",
  "GS26jaytuppu:630": "4.11 tad yadi guṇacalanajātyādiviśeṣaṇotpāditaṃ vijñānaṃ kalpanā,",
  "GS26jaytuppu:631": "tat kim avidyamānaguṇacalanajātyādiviśeṣanotpādyatvena kalpanota vidyamānotpādyatvena?",
  "GS26jaytuppu:632": "tad yady avidyamānaguṇacalanajātyādiviśeṣaṇotpādyatvena kalpanātvaṃ,",
  "GS26jaytuppu:633": "tad ayuktam avidyamānasya janakatvābhāvād evākalpanātvam / atha vidyamānaguṇacalanajātyādiviśeṣaṇotpādyatvena kalpanā,",
  "GS26jaytuppu:634": "tat kiṃ saviṣayaṃ kalpanājñānaṃ nirviṣayaṃ vā?",
  "GS26jaytuppu:635": "tad yadi saviṣayaṃ sat kalpanājñānaṃ,",
  "GS26jaytuppu:636": "tad ayuktaṃ,",
  "GS26jaytuppu:637": "guṇacalanajātyādijanyatve 'pi na kalpanātvam arthasāmarthyasamudbhavatvasyānativṛtteḥ / atha nirviṣayaṃ sat kalpanā,",
  "GS26jaytuppu:638": "tadā nirviṣayatvam eva kalpanātve kāraṇaṃ,",
  "GS26jaytuppu:639": "na guṇacalanajātyādiviśeṣaṇajanyatvam / yadi ca tan nirviṣayaṃ,",
  "GS26jaytuppu:640": "tadā na kalpanājñānaṃ nāpy akalpanājñānaṃ,",
  "GS26jaytuppu:641": "jñānamātratā syāt / jñānātmatayā ca kalpanātve sarvaṃ jñānaṃ kalpanājñānaṃ syāt /",
  "GS26jaytuppu:642": "4.12 atha smṛtyutpādakaṃ jñānaṃ kalpanā,",
  "GS26jaytuppu:643": "tad ayuktaṃ,",
  "GS26jaytuppu:644": "rūpādidarśanād api smṛtir utpadyate na ca kalpanātvaṃ,",
  "GS26jaytuppu:645": "yatsannidhāne yo dṛṣṭas taddṛṣṭes taddhvanau smṛtir iti vacanāt /",
  "GS26jaytuppu:646": "4.13 atha smṛtirūpatvena kalpanā,",
  "GS26jaytuppu:647": "tatrāpi kiṃ gṛhītagrāhitvena nirviṣayatvenāpūrvārthagṛhītirūpatvena vā?",
  "GS26jaytuppu:648": "tad yadi gṛhītārthagrāhitvena kalpanātvaṃ,",
  "GS26jaytuppu:649": "tadā prathamānubhavasyāpi kalpanātvam āpadyate gṛhītārthagrāhitvāviśeṣād ity uktaṃ purastāt / atha nirviṣayatvena,",
  "GS26jaytuppu:650": "tadā na kalpanākāratā nāpy akalpanākāratā jñānākāravyatirekeṇa / athāpūrvārthagṛhītitvena kalpanātvaṃ,",
  "GS26jaytuppu:651": "tad ayuktaṃ,",
  "GS26jaytuppu:652": "na smṛter apūrvārthagṛhītitvam asti / tadabhāvān na kalpanātvam / yadi cāpūrvārthagṛhītitvena kalpanātvaṃ,",
  "GS26jaytuppu:653": "rūpādijñānānāṃ kalpanātvam āpadyate /",
  "GS26jaytuppu:654": "4.14 atha smṛtyutpādyatvena kalpanātvaṃ,",
  "GS26jaytuppu:655": "tadā rūpādijñānasyāpi nirvikalpakatvenābhimatasya smṛtyutpādyatvam asti,",
  "GS26jaytuppu:656": "tad astu kalpanājñānam / atha na bhavati tat kalpanājñānaṃ smṛtyā bodhasvabhāvatayotpāditaṃ,",
  "GS26jaytuppu:657": "kalpanājñānaṃ tu smaraṇākāratayotpādyate / tad idaṃ madvikalpāndolitabuddher nirupapattikābhidhānam / na hy ekasya svabhāvadvayam upapaśyāmaḥ /",
  "GS26jaytuppu:658": "4.15 athābhilāpasaṃsargapratibhāsā pratītiḥ kalpanā,",
  "GS26jaytuppu:659": "sa saṃsargaḥ pāramārthiko 'pāramārthiko vā / yadi pāramārthiko,",
  "GS26jaytuppu:660": "na tadā tasya kalpanātvaṃ rūpādijñānasyeva / athāpāramārthikaḥ,",
  "GS26jaytuppu:661": "kathaṃ tadābhaṃ vijñānaṃ nairātmyaprasaṅgāt?",
  "GS26jaytuppu:662": "na cātāttvike viṣayārthaḥ kaścil labhyate janakatvākārārpakatvasahotpādasattāmātravyatirekāt / yadi cātāttvikārthagṛhītirūpaṃ,",
  "GS26jaytuppu:663": "tadā viparyayajñānam / tac cāvyabhicāripadenāpoditaṃ,",
  "GS26jaytuppu:664": "na kalpanāpoḍhapadam upādeyam /",
  "GS26jaytuppu:665": "4.16 athābhilāpavātī pratītiḥ kalpanā, kim abhilāpātmikāho 'bhilāpotpādyābhilāpagṛhītir vā?",
  "GS26jaytuppu:666": "tad yady abhilāpātmikā, pratītiḥ katham?",
  "GS26jaytuppu:667": "pratītiś ced abhilāpātmiketi na vaktavyaṃ,",
  "GS26jaytuppu:668": "viruddhākārayos tādātmyavyatirekāt / athābhilāpotpādyā,",
  "GS26jaytuppu:669": "tadā śabdajñānānāṃ kalpanātvam āpadyate / teṣāṃ ca kalpanātve śabdavyavasthānupapattiḥ syāt / athābhilāpagṛhītitvena kalpanātvaṃ,",
  "GS26jaytuppu:670": "tadā sarvāsām abhilāpagṛhītīnāṃ kalpanātvam āpadyate / tatkalpanātve śabdavyavasthānupapattiḥ /",
  "GS26jaytuppu:671": "4.17 athāspaṣṭākārā pratītiḥ kalpanā, aspaṣṭatā kā?",
  "GS26jaytuppu:672": "kim avijñānātmakatvam āho svalakṣaṇājanyatvam atha pratīyamānārthājanyatvaṃ pratīyamānāsatyatā vā svalakaṇāpratibhāsitā vā?",
  "GS26jaytuppu:673": "tad yady avijñānātmakatvam aspaṣṭatā,",
  "GS26jaytuppu:674": "tad ayuktaṃ,",
  "GS26jaytuppu:675": "pratītir ihāspaṣṭākārā gīyate,",
  "GS26jaytuppu:676": "sā katham avijñānātmikā bhavitum arhati?",
  "GS26jaytuppu:677": "atha svalakṣaṇājanyatāspaṣṭatā,",
  "GS26jaytuppu:678": "tadā jñānākasmikatvaprasaṅgaḥ / atha pratīyamānārthājanyatvaṃ,",
  "GS26jaytuppu:679": "tadā rāgādisaṃvedanasyāspaṣṭatā prāpnoti,",
  "GS26jaytuppu:680_0": "rāgādīnāṃ svātmasaṃvedanotpādakatvāyogāt / svātmotpādakatvaṃ vastūnāṃ na dṛṣṭapūrvam /",
  "GS26jaytuppu:680_1": "tathā keśoṇḍukavijñānasya pratīyamānakeśoṇḍukotpādyatvaṃ na vidyate / tad api spa3ṣṭābham upajāyate,",
  "GS26jaytuppu:681": "na tv aspaṣṭābhaṃ,",
  "GS26jaytuppu:682": "na vikalpānubaddhasya spaṣṭārthapratibhāsiteti vacanāt / atha svalakṣaṇāpratibhāsitvam",
  "GS26jaytuppu:683": "aspaṣṭatā,",
  "GS26jaytuppu:684": "tadā nirvikalpābhimatakeśoṇḍukavijñānasyāspaṣṭatā prāpnoti,",
  "GS26jaytuppu:685": "tatra svalakṣaṇasyāpratibhāsanāt,",
  "GS26jaytuppu:686": "spaṣṭābhaṃ ca tad gīyate / na ca tāthāgate darśane tathābhūtaṃ jñānam asti yat svalakṣaṇāpratibhāsi,",
  "GS26jaytuppu:687": "sarvasmin jñāne jñānakāyapratibhāsanāt / atha pratīyamānāsatyātāspaṣṭatā,",
  "GS26jaytuppu:688": "tadā keśoṇḍukendudvayavijñānasyāspaṣṭatā prāpnoti / na ca pratīyamānasyāsatyatā vijñānakāyasya pratīyamānatvāt / na ca tasya visaṃvādo 'sti /",
  "GS26jaytuppu:689": "4.18 athātāttvikārthagṛhītirūpā kalpanā, tada keśoṇḍukavijñānasyāpi kalpanātvam āpadyate /",
  "GS26jaytuppu:690": "4.19 atha svayam atāttvikī, tadā pratītiḥ katham? pratītiś ced, atāttvikī katham?",
  "GS26jaytuppu:691": "4.1(10)",
  "GS26jaytuppu:692": "atha trirūpāl liṅgato 'rthadṛk kalpaneti cet, sāpi kiṃ liṅgajanyatvena kalpanāho nirviṣayatvena?",
  "GS26jaytuppu:693": "tad yadi liṅgajanyatvena kalpanātvaṃ,",
  "GS26jaytuppu:694": "tadā liṅgāvagāhakanirvikalpakavijñānasyāpi kalpanātvam āpadyate / na cānumeyajñānasyāvyavadhānena liṅgotpādyatvam asti / atha nirviṣayatvena kalpanātvaṃ,",
  "GS26jaytuppu:695": "tad api na yoyujyate,",
  "GS26jaytuppu:696": "svāṃśaviṣayatvād anumānajñānasya / atha svāṃśaviṣayavyatiriktaviṣayo nāsti,",
  "GS26jaytuppu:697": "nirviṣayatvena kalpanātvam apadiśyate / tadā keśoṇḍukavijñānasyāpi kalpanātvam āpadyate /",
  "GS26jaytuppu:698": "4.1(10)",
  "GS26jaytuppu:699": "ātha yan nirvikalpakaṃ tad vispaṣṭatayopajāyata, ānumānikaṃ tv aspaṣṭābhaṃ, tena tat kalpanājñānam /",
  "GS26jaytuppu:700": "4.1(10)a1 tad ayuktam / aspaṣṭatā ca yathā na sambhavati, tathā prāg evoktā /",
  "GS26jaytuppu:701": "4.1(10)a2 pratyakṣajñānasya ca spaṣṭatā kā? kiṃ svalakṣaṇajanyatāho svalakṣaṇapratibhāsitā?",
  "GS26jaytuppu:702": "4.1(10)",
  "GS26jaytuppu:703": "a21 tad yadi svalakṣaṇajanyatā, kiṃ pratīyamānasvalakṣaṇajanyatā tadviparītasvalakṣaṇajanyatā vā?",
  "GS26jaytuppu:704": "tad yadi pratītyārūḍhasvalakṣaṇajanyatā, pratītau kim avabhāti?",
  "GS26jaytuppu:705": "kim artho jñānam ubhayaṃ va ?",
  "GS26jaytuppu:706": "tad yady arthas,",
  "GS26jaytuppu:707": "tad ayuktam apratītāyāṃ pratītau tadanavabhāsanāt / atha jñānaṃ,",
  "GS26jaytuppu:708": "na tarhi tad ātmānam utpādayati svātmani kriyāvyatirekāt / athobhayaṃ pratibhāti,",
  "GS26jaytuppu:709": "tad ayuktam,",
  "GS26jaytuppu:710": "ekopalambhasya dvitīyākāraparihārasthitidharmatvāt / yadi cobhayaṃ pratibhāti,",
  "GS26jaytuppu:711": "tadārthavaj jñānenāpi jñānam utpādyatety āpadyate / tac cāyuktaṃ svātmani kriyāvirodhāt / athāpratīyamānasvalakṣaṇajanyatā, tadgatiḥ katham?",
  "GS26jaytuppu:712": "na pratyakṣeṇāpratīyamānatvād eva / nāpy anumānena,",
  "GS26jaytuppu:713": "svabhāvakāryaliṅgānavagateḥ / na svabhāvānumānaṃ tatkāryatādātmye tadanavagatau tasyānavagateḥ / nāpi kāryānumānaṃ tadbhūtakāryānupalabdheḥ",
  "GS26jaytuppu:714": "/ piśācaparamāṇumaheśvarakalpārthotpāditaṃ kāryaṃ nehopalabhyate / atha",
  "GS26jaytuppu:715": "jñānam eva tasya liṅgaṃ,",
  "GS26jaytuppu:716": "tad ayuktaṃ,",
  "GS26jaytuppu:717": "tena saha tasya sambandhānavagateś cinmātratayaiva na tv anyo 'rthaḥ / na ca cid ātmānaṃ janayati / samanantarajñānaṃ tasya hetur iti cet,",
  "GS26jaytuppu:718": "tad ayuktaṃ,",
  "GS26jaytuppu:719": "tadavagatau na mānam asti / parasantānajñānārthakalpaṃ tad api na svasaṃvedyaṃ tatkāryajñānasya,",
  "GS26jaytuppu:720": "tato bhinnatvāt parasantānajñānārthavat / nāpyanumāṭena,",
  "GS26jaytuppu:721": "tadāyattatāyānavagateḥ / cinmātratayaivātmānam avagāhayati,",
  "GS26jaytuppu:722": "nānyāyattatayā,",
  "GS26jaytuppu:723": "tato 'nyasya piśāceśvaratulyatvāt / yadi ca samanantaravijñānotpādyatvena spaṣṭatā,",
  "GS26jaytuppu:724": "tadānumānajñānasyāpi samanantarajñānotpādyatvena nirvikalpakatvam anuṣaktam /",
  "GS26jaytuppu:725": "4.1(10)",
  "GS26jaytuppu:726": "a22 atha svalakṣaṇapratibhāsitā spaṣṭatā, tatra kiṃ pratibhāti kim artho jñānam ubhayaṃ vā?",
  "GS26jaytuppu:727": "tad yady arthas,",
  "GS26jaytuppu:728": "tad ayuktam,",
  "GS26jaytuppu:729": "aprasiddhāyāṃ prasiddhau tatprasiddhyabhāvāt / atha jñānaṃ,",
  "GS26jaytuppu:730": "tad anumāne 'pi pratibhāti,",
  "GS26jaytuppu:731": "tad apy astu nirvikalpakam / tannirvikalpakatve tarhy apohyo mṛgyo 'dhunā kalpanāpoḍhapadasya / athobhayaṃ pratibhāti,",
  "GS26jaytuppu:732": "tad ayuktam,",
  "GS26jaytuppu:733": "ekopalambhasya dvitīyākāraparihārasthitidharmatvābhyupagamāt /",
  "GS26jaytuppu:734": "4.1(11)",
  "GS26jaytuppu:735": "athātītānāgatārthagṛhītirūpā kalpanā, tatra kim avabhāty arthas tadabhāvo vā na kiñcid vā?",
  "GS26jaytuppu:736": "yady atīto 'rthaḥ pratibhāti,",
  "GS26jaytuppu:737": "na tarhi tasya kalpanātvaṃ vartamānanīlajñānavat / nāpy arthasyātītatā pratīyamānatvena nīlajalādivat / na hi pratīyamānasyātītatā nāma / yadi ca pratīyamānasyāpy atītatocyate,",
  "GS26jaytuppu:738": "tadā sarvasya buddhyupalakṣitasyātītatā bhavet / tataś ca vartamānavyavahāravirahaḥ syāt / atha tadabhāvaḥ pratibhāti,",
  "GS26jaytuppu:739": "tasyāpyatītatā nāsti,",
  "GS26jaytuppu:740": "svena rūpeṇa vidyamānatvāt / nāpi tadviṣayavijñānasya kalpanātvam upapadyate 'bhāvārthasāmarthyena samudbhavāt / asāmarthye vā viṣayārthaś cintyaḥ / atha nirviṣayaṃ,",
  "GS26jaytuppu:741": "na tarhi tad atītānāgatārthavijñānam atītānāgatārthopakārarahitam apadiśyate / na ca nirviṣayatve sati savikalpakatvaṃ nirvikalpakatvaṃ vāpi tu jñānātmatayaiva tasya vyavasthitiḥ",
  "GS26jaytuppu:742": "/ na ca jñānamātratayā tasya savikalpakatvam iṣyate sarvajñānānāṃ savikalpakatvaprasaṅgāt / yadi",
  "GS26jaytuppu:743": "ca nirviṣayatvenātītānāgatārthavijñānasya savikalpakatvam abhyupeyate,",
  "GS26jaytuppu:744_0": "nirvikalpakābhimatakeśoṇḍukavijñānasyāpi savikalpakatvam āpadyate / na cātītānāgatavijñānasya",
  "GS26jaytuppu:744_1": "nirviṣayatvam asti svāṃśaparyavasitatvāt / nāpi svāṃśavyatirikto 'rtho 'nyo 'sty",
  "GS26jaytuppu:744_2": "ekopalambhenāpohitatvāt / na ca svāṃśasya vañcanopapadyate / tadabhāvāt sarvaṃ vijñānaṃ",
  "GS26jaytuppu:744_3": "savikalpakaṃ nirvikalpakaṃ vā vaktavyaṃ bhedānupapatteḥ /",
  "GS26jaytuppu:745": "4.1a yad apy uktaṃ kalpanāpoḍhaṃ pratyakṣam arthasāmarthyena samudbhavād rūpādisvalakṣaṇavad iti tatra kiṃ pratīyamānasvalakṣaṇodbhavatvaṃ vivakṣitam āho 'rthamātrodbhavatvam?",
  "GS26jaytuppu:746": "tad yadi pratīyamānasvalakṣaṇodbhavatvaṃ vivakṣitaṃ,",
  "GS26jaytuppu:747": "tadā rāgādisaṃvedanasya yogipratyakṣasya ca pratīyamānasvalakṣaṇodbhavatvaṃ na labhyate / athendriyajapratyakṣavivakṣayedam apadiśyate 'rthasāmarthyena samudbhūtatvād iti sādhanaṃ,",
  "GS26jaytuppu:748": "tatrāpi ... sya bāhyārthanirākaraṇaparatvāt / astu vā bāhyo 'rthas,",
  "GS26jaytuppu:749": "tathāpi kiṃ tena nimittātmakenotpādyatāhopādānātmakena?",
  "GS26jaytuppu:750": "tad yadi nimittabhūtenotpādyate,",
  "GS26jaytuppu:751": "tadā tadutpāditarūpasya rūparūpatā na prāpnoti nimittabhūtarūpotpāditajñānavat / athopādānātmakenotpādyate,",
  "GS26jaytuppu:752": "tadānayā rītyā rūparūpatāpadyate jñānasya rūpotpāditarūpasyeva / tataḥ sarvam avijñānātmakaṃ",
  "GS26jaytuppu:753": "jagat syāt / avijñānātmake ca jagati mānameyavyavahārābhāvaprasaṅgaḥ / tatprasaktau ca",
  "GS26jaytuppu:754": "kasyedaṃ lakṣaṇaṃ prastūyate?",
  "GS26jaytuppu:755": "athopādānabhūtena rūpeṇa rūpam utpādyate,",
  "GS26jaytuppu:756": "nimittātmakena tu jñānam iti cet,",
  "GS26jaytuppu:757_0": "tad idaṃ mahānubhavasya darśanam / na hy abāliśaivaṃ vaktum utsaheta / na hy ekasyānekākāratā",
  "GS26jaytuppu:757_1": "nāma / na cānekanāmakaraṇe meyādyanyatvam asti / anyatve vā na tarhīdaṃ vaktavyaṃ",
  "GS26jaytuppu:757_2": "svaviṣayānantaraviṣayasahakāriṇendriyajñānena manovijñānaṃ niṣpādyate / tad evam",
  "GS26jaytuppu:757_3": "indriyajñānasya pratīyamānārthasamudbhavatvābhāvaḥ / dṛṣṭāntaś ca sādhanavikalo na",
  "GS26jaytuppu:757_4": "rūpādisvalakṣaṇasya rūparūpāvabhātārthodbhavatvam asti / athāpratīyamānasvalakṣa.ṇodbhavatvaṃ me vivakṣitaṃ,",
  "GS26jaytuppu:758": "tadātītānāgatānumānavikalpānām apratīyamānārthodbhavatvena nirvikalpakatvam āpadyate /",
  "GS26jaytuppu:759_0": "4.1b yad apy anyad uktam ekopalambhasāmarthyād vikalpikāyāḥ samudbhavedam upalabhedaṃ",
  "GS26jaytuppu:759_1": "nopalabheti kilaikabhūtalopalambhe sati vikalpikā buddhir utpadyatedam upalabhedaṃ",
  "GS26jaytuppu:759_2": "nopalabhyatetyādikaitad api na yuktam / yathā rūpasvalakṣaṇasya savikalpakavijñānajanakatvaṃ",
  "GS26jaytuppu:759_3": "nāsty avikalpakatvāt,",
  "GS26jaytuppu:760_0": "tathā vijñānasvalakṣaṇam api na savikalpakaviJñānotpādakatvam ativartate 'vicārakatvāviśeṣāt /",
  "GS26jaytuppu:760_1": "athāvicārakatvāviśeṣe 'pi nirvikalpakavijñānasya savikalpakaviJñānodayadānasāmarthyaṃ jegīyate,",
  "GS26jaytuppu:761": "tadā rūpādisvalakṣaṇasyāpy etad astu / tataś ca pratyakṣānumānayor bhedānupapattiḥ /",
  "GS26jaytuppu:762": "4.1c yad apy anyad uktaṃ pratyakṣasādhanaivendriyadhiyaḥ kalpanāvirahaḥ /",
  "GS26jaytuppu:763": "atha ko 'yaṃ kalpanāviraho nāma?",
  "GS26jaytuppu:764": "kiṃ Jñānakāyatādātmyavyavasthitadehas tadviparīto vā?",
  "GS26jaytuppu:765": "tad yadi jñānatādātmyena vyavasthitas, tadā pratyakṣasādhanaḥ kalpanāviraheti kim uktaṃ bhavati?",
  "GS26jaytuppu:766": "pratyakṣasādhano vijñānākāraḥ pratyakṣadhiyaḥ / na kevalaṃ pratyakṣakalpanāvirahaḥ pratyakṣasādhano,",
  "GS26jaytuppu:767": "'numānadhiyo 'pi pratyakṣasādhanaiva,",
  "GS26jaytuppu:768": "jñānākārasyānumānajñāne 'pi bhāvāt / athānumānajñānasyāpy ātmasaṃvittau kalpanārahitatvaṃ,",
  "GS26jaytuppu:769": "bāhyārthāpekṣayā kalpanātmakatvam iti cet,",
  "GS26jaytuppu:770": "tad etan mugdhābhidhānaṃ dunoti mānasam / kathaṃ syur vividhākārās tadekasya vastunaḥ?",
  "GS26jaytuppu:771": "atha bhedena vyavasthitas, tadgatiḥ katham?",
  "GS26jaytuppu:772_0": "na svasaṃvedyo 'sau jñānākāravyatirekāt / nāpi janakatvākārārpakatvena gṛhyate virahasya",
  "GS26jaytuppu:772_1": "sāmarthyavyatirekāt / evaṃ ca sati yad uktaṃ pratyakṣasādhanaivendriyadhiyaḥ kalpanāviraheti tad bālavalgitam /",
  "GS26jaytuppu:773": "4.1d atha gaur ityādijñānaṃ kalpanā, katham asya kalpanātvam?",
  "GS26jaytuppu:774": "arthenājanitatvād yadi gavāder arthasya gaur ityādijñānotpādanasāmarthyaṃ syāt,",
  "GS26jaytuppu:775": "tadā prathamākṣasannipātavelāyām api kuryāt tadātmano 'viśeṣāt / tad uktaṃ",
  "GS26jaytuppu:776": "yaḥ prāg ajanako buddher upayogāviśeṣataḥ/ sa paścād api tena syād arthāpāye 'pi netradhīḥ//",
  "GS26jaytuppu:777": "atha śabdasmaraṇam apekṣyotpādayati,",
  "GS26jaytuppu:778": "tad evāstu taddehānantaraphalatvād gaur ityādijñānasya / tad uktam",
  "GS26jaytuppu:779": "arthopayoge 'pi punaḥ smārtaṃ śabdānuyojanam/ akṣadhīr yady apekṣeta so 'rtho vyavahito bhavet//",
  "GS26jaytuppu:780": "tad etad ayuktam / prāthamikam api jñānaṃ gaur iti jñānaṃ,",
  "GS26jaytuppu:781_0": "gopiṇḍāvagāhini vijñāne gaur iti jñānasañjñā / tataś ca prathamākṣasannipātajam api",
  "GS26jaytuppu:781_1": "bhavati / evaṃ ca pūrvāparavijñānayor ekaviṣayatvobhayor gaur iti jñānasañjñāviṣayatvam /",
  "GS26jaytuppu:781_2": "nanv ekasya kramabhāvivijñānajanakatvaṃ kim ekena svarūpeṇa svarūpāntareṇa vā?",
  "GS26jaytuppu:782_0": "ekenaiva svabhāvena janayatīti brūmaḥ / nanv ekakālīnatā pūrvāparavijñānayor ekasvabhāvāyattatve",
  "GS26jaytuppu:782_1": "saty āpadyate / yady evam ekanīlotpāditanayanālokavijñānānām ekadeśasambandhitvam",
  "GS26jaytuppu:782_2": "ekākārataikavyaktitvam āpadyataikanīlotpādyatvāviśeṣāt / athaivambhūtaṃ tat tasya",
  "GS26jaytuppu:782_3": "svarūpaṃ yac citrakāryakaraṇātmakam / yady evaṃ mamake 'pi pakṣe kramabhāvyanekakāryakaraṇātmakam",
  "GS26jaytuppu:782_4": "eva svarūpaṃ svahetusāmarthyaniyamitasyotpatteḥ / athavā yathātvadīye pakṣe manojñānaṃ svalakṣaṇaviṣayaṃ",
  "GS26jaytuppu:783": "na ca prathamākṣasannipātajam, api tv indriyajñānena",
  "GS26jaytuppu:784": "svaviṣayānantaraviṣayasahakāriṇotpādyate,",
  "GS26jaytuppu:785_0": "tathā gaur ityādikam api jñānaṃ prathamākṣasannipātajena vijñānena svaviṣayānantaraviṣayasahakāriṇā",
  "GS26jaytuppu:785_1": "smaraṇādyupahitena cotpādyateti nirviṣayatvābhāvo viṣayāntarasya svakāraṇasāmarthyānurodhena",
  "GS26jaytuppu:785_2": "gaur ityādijñānajananayogyasyotpatteḥ / smaraṇam api samartham utpannaṃ sad gaur",
  "GS26jaytuppu:785_3": "ity utpādayati / evaṃ sati yad uktaṃ yaḥ prāg ajanako buddher ityādi,",
  "GS26jaytuppu:786": "tad svaparamatam anālocyaiva jegīyate /",
  "GS26jaytuppu:787": "4.1e na ca jñānākaravyatirekeṇa vikalpākāro 'nyo 'sti / kalpanākāro hi jñānatādātmyena vyavasthitaḥ / tataś ca kalpanāpoḍhaṃ pratyakṣaṃ kim uktaṃ bhavati?",
  "GS26jaytuppu:788": "jñānāpoḍhaṃ pratyakṣam / yo yatsvabhāvopanibaddhaḥ,",
  "GS26jaytuppu:789": "sa nivartamānas tam ādāya nivartate / tataś cājñānātmakaṃ pratyakṣaṃ bhikṣūṇāṃ prasaktam /",
  "GS26jaytuppu:790": "4.2 tathāvyabhicāripadam api nopādeyam apohyajñānāsambhavāt / nanu mārtaṇḍapādasaṅghātotpāditaṃ vijñānam apohyam asti kathaṃ tad apohyam?",
  "GS26jaytuppu:791": "atathyodakaviṣayatvāt / yady atathyodakaviṣayatvaṃ,",
  "GS26jaytuppu:792": "kathaṃ tad apanīyate 'tathyodakākārasya svena rūpeṇa vidyamānatvān madhurodakadīrghodakākāravat?",
  "GS26jaytuppu:793": "atha tatra madhurodakaṃ vidyate,",
  "GS26jaytuppu:794": "svena rūpeṇa pratīyamānatvāt,",
  "GS26jaytuppu:795": "tad ihāpy udakaṃ pratīyatodakaṃ gṛhṇāmīti vyavahāradarśanāt / satyaṃ,",
  "GS26jaytuppu:796": "pratibhāty,",
  "GS26jaytuppu:797": "atathyaṃ tu pratibhāti /",
  "GS26jaytuppu:798": "4.21 atathyatā kā? kiṃ pratīyamānasyābhāvo 'tha pratīyamānaivābhāvaḥ?",
  "GS26jaytuppu:799": "4.211 yadi pratīyamānasyābhāvaḥ, so 'tra nāvābhāty, udakākāraivāvabhāti /",
  "GS26jaytuppu:800_0": "4.212 atha pratīyamānaivābhāvaḥ so 'py anupapannaiva / na hi bhāvākāre pratīyamāne",
  "GS26jaytuppu:800_1": "'bhāvakalpanā yuktā / anyathā rasākāre pratīyamāne rūpākāraḥ parikalpayitavyaḥ /",
  "GS26jaytuppu:800_2": "tataś cālūnaviśīrṇaṃ jagat syāt / yadi cābhāvaḥ pratibhāti,",
  "GS26jaytuppu:801": "kathaṃ tad udakajñānaṃ mithyājñānaṃ cocyate 'bhāvaviṣayasya svena rūpeṇa vidyamānatvāt?",
  "GS26jaytuppu:802": "4.22 tad etad udakajñānam udakaṃ viṣayayaty udakābhāvam ātmānaṃ na kiñcid vā /",
  "GS26jaytuppu:803": "4.221 tad yady udakaṃ viṣayayati,",
  "GS26jaytuppu:804": "tadā na tasya mithyātvaṃ madhurodakasaṃvedanasyeva / tatra tathyodakaṃ pratibhāti / kiṃ yat pratibhāti tat tathyodakam,",
  "GS26jaytuppu:805": "āho yat tathyaṃ tat pratibhāti?",
  "GS26jaytuppu:806": "tad yadi yat pratibhāti tat tathyam, ihāpy udakaṃ pratibhāti, prāptā tasyāpi tathyatā /",
  "GS26jaytuppu:807": "atha yat tathyaṃ tat pratibhāti, tasya tathyatā kathaṃ jñāyate?",
  "GS26jaytuppu:808": "kiṃ pratītyānyathā vā?",
  "GS26jaytuppu:809": "yadi pratītyā,",
  "GS26jaytuppu:810": "ihāpi pratītir utpadyate / astu tathyatā / atha pratītim antareṇa tathyatopapādyate,",
  "GS26jaytuppu:811_0": "tadā susthitāni vastūni / sarvavādasiddhiḥ syāt / atha pratīyate yadi nāma bādhyate /",
  "GS26jaytuppu:811_1": "pratīyate bādhyate ceti citram / pratīyamānatvaṃ ca janakatvākārārpakatvena vyāptam /",
  "GS26jaytuppu:811_2": "yac ca na janayati nākāram arpayati tan nāvabhāti yathā rūpajñāne rasaḥ / pratīyate cātrodakaṃ,",
  "GS26jaytuppu:812": "janakatvākārārpakatvopapattiḥ / tadupapattau ca na bādhopapattir,",
  "GS26jaytuppu:813": "janakatvākārārpakatvasya sattvanibandhanatvāt /",
  "GS26jaytuppu:814": "4.222 athābhāvaṃ viṣayayati,",
  "GS26jaytuppu:815_0": "na tarhy udakajñānarūpatābhāvagṛhītirūpatvāt / nāpi tasya mithyātvam abhāvaviṣayasyopapatteḥ /",
  "GS26jaytuppu:815_1": "na ca saugatamate 'bhāve kaścid viṣayārthopapadyate janakatvākārārpakatvavyatirekāt.",
  "GS26jaytuppu:815_2": "udakākāro hi pratītyutkalitaḥ / tadabhāvaś cāprātītikehopapādyate mugdhabauddhaiḥ /",
  "GS26jaytuppu:816": "4.223 athātmaviṣayaṃ,",
  "GS26jaytuppu:817": "tathāpi vyabhicāritā nopapadyate,",
  "GS26jaytuppu:818_0": "svāṃśasyāvañcanāt / na hi jñānam ātmānaṃ visaṃvadati / nāpi tad udakajñānatvena vyapadeśyaṃ",
  "GS26jaytuppu:818_1": "rāgādisaṃvedanavat / na hi nīlābhaṃ saṃvedanaṃ rasavijñānātmakatvena vyapadiśyamānaṃ dṛṣtam /",
  "GS26jaytuppu:819": "4.224 atha nirviṣayaṃ,",
  "GS26jaytuppu:820": "na tarhi tad udakajñānam,",
  "GS26jaytuppu:821": "udakajñānatayā tu pratibhāti,",
  "GS26jaytuppu:822": "tena jānīma na nirviṣayam / yadi ca nirviṣayaṃ,",
  "GS26jaytuppu:823": "kathaṃ tan mithyājñānam?",
  "GS26jaytuppu:824": "jñānamātrānurodhena na mithyājñānaṃ nāpi samyagjñānam / na ca bhavatāṃ pakṣe jñānaṃ nirālambanam asti svāṃśaparyavasitatvāt /",
  "GS26jaytuppu:825": "4.23 vijñānasya vyabhicāritā kiṃ svasattāmātrānurodhenāho parasattānurodhena?",
  "GS26jaytuppu:826": "4.231 tad yadi svasattānurodhena,",
  "GS26jaytuppu:827": "tadā sarvavijñānānāṃ vyabhicāritā prāpnoti jñānarūpatāyāḥ sarvatra bhāvāt / na kiñcid vijñānam avyabhicāri syāt /",
  "GS26jaytuppu:828": "4.232 atha parasattānurodhena vyabhicāritocyate,",
  "GS26jaytuppu:829": "kim anupakārakaparasattānurodhenāhopakārakaparasattānurodhena?",
  "GS26jaytuppu:830": "tad yady anupakārakaparasattānurodhena vyabhicāritā,",
  "GS26jaytuppu:831": "tadā sarvasaṃvittīnāṃ vyabhicāritā prāpnotyanupakārakaparasattāviśeṣāt / athopakārakaparasattānurodhena vyabhicāritābhidhīyate,",
  "GS26jaytuppu:832": "kiṃ karaṇabhūtaparopakārakasattānurodhenāho karmatāpannopakārakaparasattānurodhena?",
  "GS26jaytuppu:833": "tad yadi karaṇabhūtaparopakārakasattānuvedhena,",
  "GS26jaytuppu:834": "tadā sarvāsāṃ saṃvittīnāṃ mithyātvam āpadyate karaṇabhūtaparopakārakasattāviśeṣāt / atha karmakārakopakārakaparasattānuvedhena mithyātvaṃ,",
  "GS26jaytuppu:835": "tad ayuktaṃ,",
  "GS26jaytuppu:836": "na tasya mithyātvaṃ satyodakajñānasyeva karmakārakeṇopakriyamāṇatvāt /",
  "GS26jaytuppu:837": "4.24 tathā samyagjñānatvam api ka ham? kiṃ jñānasattāmātrānurodhenāho parasattānurodhena?",
  "GS26jaytuppu:838": "4.241 tad yadi jñānasattāmātrānurodhena samyaktvaṃ,",
  "GS26jaytuppu:839": "tadā sarvasaṃvittīnāṃ samyaktvaṃ prāpnoti jñānākārasyopapatteḥ /",
  "GS26jaytuppu:840": "4.242 atha parasattānurodhena samyaktvaṃ,",
  "GS26jaytuppu:841": "tadā kim anupakārakaparasattānurodhena kiṃ vopakārakaparasattānurodhena?",
  "GS26jaytuppu:842": "tad yady anupakārakaparasattānurodhena samyaktvaṃ,",
  "GS26jaytuppu:843_0": "tadā sarvāsāṃ saṃvittīnāṃ samyaktvam āpadyate 'nupakārakaparasattāviśeṣāt / athopakārakaparasattānurodhena",
  "GS26jaytuppu:843_1": "kiṃ karaṇabhūtaparopakārakasattānuvedhenāho karmatāpannopakārakaparasattānuvedhena?",
  "GS26jaytuppu:844": "tad yadi karaṇabhūtaparopakārakasattānuvedhena,",
  "GS26jaytuppu:845": "tadā sarvāsāṃ saṃvittīnāṃ samyaktvam āpadyate karaṇabhūtaparopakārakasattāviśeṣāt / atha karmatāpannopakārakaparasattānuvedhena samyaktvam abhidhīyate,",
  "GS26jaytuppu:846": "tadā rāgādisaṃvedanasya samyaktvaṃ na prāpnoty,",
  "GS26jaytuppu:847": "atītānāgatārthaviṣayatve yogijñānasya ca /",
  "GS26jaytuppu:848": "4.25 yat tad vyabhicāri jñānaṃ,",
  "GS26jaytuppu:849": "tat kiṃ vyabhicāribhūtenopādānajñānena janyatāho 'vyabhicāribhūtenopādānajñānena janyate?",
  "GS26jaytuppu:850": "4.251 tad yadi vyabhicāribhūtenopādānajñānena janyate,",
  "GS26jaytuppu:851": "tad api vyabhicāribhūtena,",
  "GS26jaytuppu:852": "prāptā vyabhicāriparamparā / saṅgrāhyam avyabhicāri na labhyate /",
  "GS26jaytuppu:853": "4.252 athāvyabhicāribhūtenopādānajñānena janyate,",
  "GS26jaytuppu:854": "tad upādānakāraṇam anukurvad vopajāyate 'nanukurvad vā / tad yady upādānakāraṇānukāreṇotpādyate, tadā kim āpnoti?",
  "GS26jaytuppu:855": "avyabhicārisvarūpānukāreṇotpādyate / katham?",
  "GS26jaytuppu:856": "avyabhicārasya jñānatādātmyena vyavasthiteḥ / na caikadeśānukāritvam asty upādānakāraṇasya niravayavatvāt / evaṃ sarvaṃ vijñānam avyabhicāri prasaktam,",
  "GS26jaytuppu:857": "apohyajñānānupapattiḥ / na ca vyabhicārāvyabhicārau jñānād vyatiriktau staḥ / yathā rasākāro rūpākāro vā jñānākārād bhinno,",
  "GS26jaytuppu:858": "na tathā vyabhicārāvyabhicārau jñānād vyatiriktau / tataś ca vyabhicārākāro 'tra nirākriyate kim uktaṃ bhavati?",
  "GS26jaytuppu:859": "jñānākāro 'tra nirākriyate / tataś cājñānātmakaṃ pratyakṣaṃ prasaktaṃ saugatānām /",
  "GS26jaytuppu:860": "4.25āpi ca yathā rūpeṇopādānabhūtena janyate rūpaṃ,",
  "GS26jaytuppu:861": "tathā jñānam apy upādānabhūtenaiva janyate / yaiva tasya rūpotpādanātmā,",
  "GS26jaytuppu:862": "saiva tasya jñānotpādane 'pi / na hi tasya jñānotpādanātmānyatvam /",
  "GS26jaytuppu:863": "atha nimittabhūtena jñānam utpādyatopādānabhūtena rūpam iti cet,",
  "GS26jaytuppu:864": "tat katham ekasyānekākārayogitopapadyate?",
  "GS26jaytuppu:865_0": "na ca sañjñānyatve meyādyanyatvam upapadyate / rūpavad vijñānasyāpi rūparūpatā prāpnoti /",
  "GS26jaytuppu:865_1": "tatprāptau ca na paraloky ātmā / tadabhāvān na paralokaḥ / idam eva cetasi samāropyāha",
  "GS26jaytuppu:865_2": "bhagavān bṛhaspatiḥ paralokino 'bhāvāt paralokābhāvaḥ /",
  "GS26jaytuppu:866": "atha rūpopādānajanyatve 'pi jñānarūpataiva,",
  "GS26jaytuppu:867": "rūpasyāpi jñānarūpatā prāptā rūpopādānajanyatvāj jñānavat / atha jñānaṃ jñānenopādānabhūtena janyate,",
  "GS26jaytuppu:868": "rūpam api tenaiva janyate / na hi tasya rūpotpādanātmānyatvam / evaṃ ca",
  "GS26jaytuppu:869": "tadatadrūpiṇo bhāvās tadatadrūpahetujāḥ/ tad rūpādi kim ajñānaṃ vijñānābhinnahetujam//",
  "GS26jaytuppu:870": "atha rūpopādānajanyatve 'pi vijñānasya na rūpātmatā,",
  "GS26jaytuppu:871": "tathā jñānopādānajanyatve 'pi vijñānasya na jñānarūpatāṭataś ca nairātmyaprasaṅgaḥ / atha jñānopādānajanyatve jñānākāraparikalpanā,",
  "GS26jaytuppu:872": "tathā rūpopādānajanyatve rūpākārātālokopādānajanyatve cālokākāratā prāpnoti / tataś cākārakadambātmakaṃ jñānaṃ prasaktam / aniṣṭaṃ caitad advayarūpatvenābhyupagamāt /",
  "GS26jaytuppu:873": "4.25b yat tad rūpotpādyaṃ vijñānaṃ,",
  "GS26jaytuppu:874": "tat kim ekadeśena rūpotpādyatvena sthitaṃ sarvātmanā votpādyatvena paryavasitam?",
  "GS26jaytuppu:875": "tad yady ekadeśena sthitaṃ,",
  "GS26jaytuppu:876": "tad ayuktam,",
  "GS26jaytuppu:877": "akhaṇḍasyaikadeśavirahāt / atha sarvātmanā rūpotpādyatvena paryavasitaṃ,",
  "GS26jaytuppu:878": "tadā vijnānotpādyaṃ na prāpnoti,",
  "GS26jaytuppu:879": "yathaikakārakasamūhotpādyatvena paryavasitasya kāryasya saṅghātāntarotpādyatvaṃ na dṛṣtam / tataś ca vijñānasaṅghātānupapattiḥ /",
  "GS26jaytuppu:880": "4.25c tathā rūpam api jñānam ekadeśena kuryāt sarvātmanā karaṇaparyavasitaṃ vā / tad yady ekadeśena karoti,",
  "GS26jaytuppu:881": "tad ayuktam,",
  "GS26jaytuppu:882": "akhaṇḍasyaikadeśāyogāt /",
  "GS26jaytuppu:883": "atha sarvātmanā karoti,",
  "GS26jaytuppu:884": "tadā rūpaṃ sarvātmanā vijñānakaraṇe paryavasitaṃ na rūpāntarakaraṇe pravartate / yathaikakārakasāmagry ekakāryotpādanaparyavasitā kāryāntarasavitrī na bhavati,",
  "GS26jaytuppu:885_0": "tathā rūpam api rūpāntarotpādakaṃ na bhavati / tataś ca rūpāntarasyākasmikatvam /",
  "GS26jaytuppu:885_1": "tadākasmikatve kāryānumānaṃ vilupyate saugatānām / athānekakāryotpādakatvena paryavasitaṃ rūpasvarūpaṃ,",
  "GS26jaytuppu:886": "tadā ghaṭasaṅkhyāsāmānyāder apy anekādhikaraṇāśritātmakaṃ rūpaṃ,",
  "GS26jaytuppu:887": "vṛttivikalpadoṣānupapattiḥ /",
  "GS26jaytuppu:888": "d.1 ito 'pi vṛttivikalpadoṣānupapattir vṛttivikalpadoṣeṇa vṛtter eva nirākaraṇaṃ kṛtaṃ,",
  "GS26jaytuppu:889": "na ghaṭasaṅkhyāsāmānyādes,",
  "GS26jaytuppu:890": "tato 'nyatvāt / na hy anyasyābhāve 'nyasyābhāvo 'sty asambandhāt / na hy anudakaḥ kamaṇḍalur ity ukte kamaṇḍalor abhāvaḥ pratīyate,",
  "GS26jaytuppu:891": "kapālānāṃ tadudakasya vā,",
  "GS26jaytuppu:892": "api tu kamaṇḍalunā sākam udakasya viśleṣamātraṃ pratīyate / nanu naiyāyikair vṛttimad ghaṭasāmānyam abhyupeyate / tadabhāve kathaṃ tasya saṃsthitiḥ?",
  "GS26jaytuppu:893": "yady evaṃ rūparasavijñānānām api vṛttir abhyupeyate naiyāyikais,",
  "GS26jaytuppu:894": "tadabhāve 'pi sadbhāvo 'bhyupagamyate teṣāṃ bhavadbhiḥ / atha tāni pratibhānti vṛttyabhāve 'pi,",
  "GS26jaytuppu:895": "tena teṣām abhyupagamaḥ kriyate / yady evaṃ ghaṭasaṅkhyāsāmānyāder api svarūpaṃ pratibhāty abhinnānugatātmatayā / na cānubhūyamānasya nihnavo yuktaḥ sarvāpalāpaprasaṅgāt",
  "GS26jaytuppu:896": "/ anupalabdhau vā saiva samarthā,",
  "GS26jaytuppu:897": "ataṃ vṛttivikalpadoṣeṇa / yady upalabhyate,",
  "GS26jaytuppu:898": "tadā vṛttivikalpadoṣo na vaktavyaḥ / atha",
  "GS26jaytuppu:899": "nopalabhyate, tathāpi na vaktavyaḥ /",
  "GS26jaytuppu:900": "d.2 yad apy uktaṃ deśabhedenāgrahaṇād ghaṭasāmānyānupapattis tad apy ayuktam / na deśabhedena vastūnāṃ bhedo,",
  "GS26jaytuppu:901_0": "'pi tv ākārabhedenābhinnānugatātmatayā tayoḥ svarūpam anubhūyate / na deśabhedāgrahaṇena",
  "GS26jaytuppu:901_1": "svāvayavādhikaraṇena saha tayos tādātmyaṃ sidhyaty asattvaṃ vā / yady ākārabhedena grahaṇaṃ,",
  "GS26jaytuppu:902": "tadā deśabhedenāgrahaṇasyāprayojakatvam,",
  "GS26jaytuppu:903": "ākārabhedagrahaṇena svarūpānyatvasya prabodhitatvāt / athākārānyatvena nāvabodho 'sti,",
  "GS26jaytuppu:904": "saivāstv asadvyavahārasamarthatvāt / kiṃ deśabhedāgrahaṇena?",
  "GS26jaytuppu:905": "svahetor eva niyatadeśakālaniyamitasyotpatter na deśāntarādau grahaṇam / anyathā rūpāder asattvaṃ syād itaretaradeśalagnasyāgrahaṇāt /",
  "GS26jaytuppu:906": "d.3 yad apy uktaṃ nāsti ghaṭasāmānyaṃ tadagrahe 'grahāt / kim anena kriyate?",
  "GS26jaytuppu:907": "kim avayavādhikaraṇāvyatirekapratipādanam āho 'sattvapratipādanam?",
  "GS26jaytuppu:908": "tad yady avyatirekapratipādanaṃ kriyate, kasyātra pakṣīkaraṇam?",
  "GS26jaytuppu:909": "kiṃ ghaṭasāmānyasyāho tadavayavādhikaraṇasya?",
  "GS26jaytuppu:910": "tad yadi ghaṭasāmānyasya pakṣīkaraṇaṃ, tat kim avagatasyānavagatasya vā?",
  "GS26jaytuppu:911": "tad yady anavagatasya,",
  "GS26jaytuppu:912": "tad ayuktam / na hy anavagate dharmiṇi hetor utthānam asti / na cāśrayavaikalye gamakatvam / athāvagatasya,",
  "GS26jaytuppu:913": "tadā tenaiva bhinnākārāvagamenāvyatirekapratyāyakasādhanaṃ bādhyate / atha tadavayavādhikaraṇasya pakṣīkaraṇaṃ,",
  "GS26jaytuppu:914": "tatrāpi kiṃ svasmāt svarūpād avyatirekaḥ sādhyatāho parasmād iti?",
  "GS26jaytuppu:915": "yadi svasmāt svarūpād avyatirekaḥ sādhyate,",
  "GS26jaytuppu:916": "siddhasādhyatayā sambodhayitavyāḥ / atha parasmād avyatirekaḥ sādhyate,",
  "GS26jaytuppu:917": "sa parātmā pratipanno 'pratipanno vā?",
  "GS26jaytuppu:918": "yadi pratipannaḥ, sa kiṃ bhinnākāratayāvagato 'bhinnākāratayā vā?",
  "GS26jaytuppu:919": "tad yadi bhinnākāratayopalabdhas,",
  "GS26jaytuppu:920": "tadānenaiva bhinnākārāvagamenābhedapratyāyakaṃ sādhanaṃ bādhyate / athābhinnākāratayāvagato,",
  "GS26jaytuppu:921": "na tarhi parātmā / idānīṃ svasmāt svarūpād avyatirekaḥ sādhyateti siddhasādhyatayā sambodhayitavyāḥ / athānavagato,",
  "GS26jaytuppu:922": "na tarhy ekatvaṃ rathaturagaviṣāṇayor iva / athābhāvaḥ sādhyas,",
  "GS26jaytuppu:923": "tatrāpi kasya pakṣīkaraṇam?",
  "GS26jaytuppu:924": "kiṃ ghaṭasāmānyasyāho tad avayavādhikaraṇasya?",
  "GS26jaytuppu:925": "tad yadi ghaṭasāmānyasya pakṣīkaraṇaṃ, tat kim avagatasyānavagatasya vā?",
  "GS26jaytuppu:926": "yady avagatasya,",
  "GS26jaytuppu:927": "tadā tenaiva sadbhāvāvagamenābhāvahetor bādhyamānatvād agamakatvam / atha nāvagataṃ,",
  "GS26jaytuppu:928": "kathaṃ tasya pakṣīkaraṇaṃ svayam anavagatasya pakṣīkaraṇāyogāt?",
  "GS26jaytuppu:929": "athāvayavādhikaraṇasya pakṣīkaraṇaṃ ghaṭasāmānyaṃ nāstīti pratijñā tadagrahe 'grahād ity asya hetos tadabhāvena saha sambandho nāsti /",
  "GS26jaytuppu:930": "tādātmyatadutpattisambandhābhāve sati kathaṃ gamakatvam? tadagrahe 'grahād ity asya ko 'rthaḥ? kim",
  "GS26jaytuppu:931": "avayavādhikaraṇagrahaṇam eva ghaṭasāmānyasya grahaṇam āho 'vayavādhikaraṇagrahaṇānantaraṃ ghaṭasāmānyasya grahaṇaṃ kiṃ vā ghaṭasāmānyasyāgrahaṇam eva vivakṣitam?",
  "GS26jaytuppu:932": "tad yady avayavādhikaraṇagrahaṇam eva ghaṭasāmānyasya grahaṇaṃ vivakṣitaṃ,",
  "GS26jaytuppu:933": "tadā nānenāvyatireko 'nyatarāsattvaṃ vā pratipādyate / yathā nīlataddhiyor ekopalambhe 'pi nānyatarābhāvo 'vyatireko vā,",
  "GS26jaytuppu:934": "tathā nīlalohitayor ekopalambhe 'pi nānyatarābhāvo 'vyatireko vā / athāvayavādhikaraṇagrahaṇānantaraṃ ghaṭasāmānyagrahaṇaṃ vivakṣitaṃ,",
  "GS26jaytuppu:935_0": "tadā nānenāvyatirekaḥ sādhyate 'nyatarāsattvaṃ vā / yathā rūpagrahaṇānantaraṃ rasasaṃvedanaṃ",
  "GS26jaytuppu:935_1": "na tayor ekatāṃ gamayaty 'nyatarāsattvaṃ vā / athāgrahaṇam eva vivakṣitaṃ ghaṭasāmānyasya,",
  "GS26jaytuppu:936": "tadā tadagrahe 'grahād ity etan na vaktavyam / agrahād ity etāvad astu / na",
  "GS26jaytuppu:937": "hy anyasyāgrahe tadanupalambhasiddhis tatsvabhāvavinivṛttinibandhanatvāt tadanupalambhasya / na cāyaṃ",
  "GS26jaytuppu:938": "vyatirekārtho labhyate tadagrahe 'grahād ity asya hetor ghaṭasāmānyasyāgrahaṇam eva,",
  "GS26jaytuppu:939": "api tv avayavādhikaraṇagrahaṇānantaraṃ ghaṭasāmānyasya grahaṇaṃ labhyate / tataś ca viparītasādhanād viruddho bhavati /",
  "GS26jaytuppu:940": "d.4 yad apy abhyadhāyy ekapiṇḍagrahaṇakālopalabdhilakṣaṇaprāptasyānupalabdher nāsti sāmānyam / kaivam āha nopalabdhaṃ sāmānyam?",
  "GS26jaytuppu:941": "api tūpalabdham eva / katham jñāyate?",
  "GS26jaytuppu:942": "dvitīyādipiṇḍadarśane sati pūrve piṇḍe smṛtidarśanād,",
  "GS26jaytuppu:943_0": "anena sadṛśo 'sāv evam anusmarati / athavaikapiṇḍagrahaṇakāle tad upalabdhilakṣaṇaprāptaṃ",
  "GS26jaytuppu:943_1": "na bhavati tena nopalabhyate / upalabdhilakṣaṇaprāptir ihānekasahakāripiṇḍopanipātaḥ /",
  "GS26jaytuppu:943_2": "yadi copalabdhilakṣaṇaprāptaṃ,",
  "GS26jaytuppu:944": "kathaṃ nopalabhyate?",
  "GS26jaytuppu:945": "atha nopalabhyate,",
  "GS26jaytuppu:946": "na tarhy.upalabdhilakṣaṇaprāptam / upalabdhilakṣaṇaprāptir iha pratyayāntarasākalyaṃ svabhāvaviśeṣaś ca / etac ced vidyate katham anupalabdhiḥ?",
  "GS26jaytuppu:947": "evambhūtasyāpy anupalambhe parikalpyamāne sarvavastūnām anupalambhaprasaṅgaḥ / upalabdhau vānyat kāraṇam anveṣṭavyam / atha pratyayāntarasākalyamātraṃ vivakṣitaṃ,",
  "GS26jaytuppu:948": "na tatsvabhāvaviśeṣaḥ / yady evam adṛśyasyaivānupalabdhir, na dṛśyānupalabdhir asti / yadi",
  "GS26jaytuppu:949": "cānyakārakasākalyam upalabdhilakṣaṇaprāptir abhidhīyate,",
  "GS26jaytuppu:950": "tadāpy upalabdhyā bhavitavyaṃ nānupalabdhyā / itarakārakasākalyaṃ hy upalambhajananasāmarthyam / tac ced vidyate,",
  "GS26jaytuppu:951": "katham anupalabdhiḥ?",
  "GS26jaytuppu:952": "tasmād anupalabdhilakṣaṇaprāptasyaivānupalabdhir, nopalabdhilakṣaṇaprāptasya /",
  "GS26jaytuppu:953": "d.5 yad apy uvāca kṣīrodakavad vivekenāgrahaṇān nāsti sāmānyaṃ tad apy ayuktam / viveko hy ākārānyatvaṃ vyaktīnām ananugamarūpatā,",
  "GS26jaytuppu:954_0": "sāmānyaṃ tv anugatākāram anayoḥ sārūpyaṃ taiḥ saha sārūpyam as yeti viviktākārāvagamadarśanāt /",
  "GS26jaytuppu:954_1": "tathā kṣīrodakayor api viviktam eva grahaṇam / tatra kṣīrodakayor ekabhājananikṣepe sati,",
  "GS26jaytuppu:955": "kiṃ kevalaṃ kṣīraṃ pratibhāty āhodakam ubhayaṃ vā?",
  "GS26jaytuppu:956": "tad yadi kṣīram eva pratibhāti, kathaṃ tad udakākārān na viviktaṃ bhavati?",
  "GS26jaytuppu:957": "athodakaṃ kevalaṃ pratibhāti, tad api kathaṃ kṣīrān na viviktaṃ bhavati?",
  "GS26jaytuppu:958": "athobhayaṃ pratibhāti, tadobhayor itaretarākāraviViktayor grahaṇaṃ tādātmyavyatirekāt /",
  "GS26jaytuppu:959_0": "d.6 yad apy anyad uktam ekatra dṛṣṭo bhedo hi kvacin nānyatra dṛśyate / na tasmād",
  "GS26jaytuppu:959_1": "bhinnam asty anyat sāmānyaṃ buddhyabhedataḥ // ity etad apy ayuktam / ekatra dṛṣṭasya",
  "GS26jaytuppu:959_2": "bhedasyānyatra darśanam asty eva / yathā ghaṭavastrāder ekāvayavoparidṛṣṭasyāvayavāntaralagnasyopalambhas,",
  "GS26jaytuppu:960": "tathā sāmānyam api bhinnam asty anugatākārasya buddhibhedenādhyavasīyamānatvāt /",
  "GS26jaytuppu:961": "d.7 yad apy anyad uktaṃ nityasya krametarābhyām arthakriyākaraṇasāmarthyaṃ nāstīty asat sāmānyaṃ,",
  "GS26jaytuppu:962": "tad etad ayuktam / ubhayathāpy arthakriyāsampādanam upapadyate yugapat krameṇa ca / nanu kramakartṛtvam abhinnasya nopapadyate,",
  "GS26jaytuppu:963": "kāryasyaikakālīnatā prāpnoti / etac cāsamīcīnam / yathā bhavatāṃ pakṣaikaṃ nīlasvalakṣaṇam anekākārakāryaṃ niyatadeśasambandhi janayati nayanālokamanaskārādirūpaṃ,",
  "GS26jaytuppu:964": "na ca kāryāṇām ekākārataikadeśasambandhitā vā vidyataikasvabhāvasamudbhavatve 'pi,",
  "GS26jaytuppu:965": "tathehāpy evambhūtaṃ / tat sāmānyaṃ yat krametarābhyāṃ kāryotpādātmakam / nanu yadi krameṇa kāryaṃ karoti,",
  "GS26jaytuppu:966": "tadā tad eva janakaṃ tad eva cājanakam / satyaṃ,",
  "GS26jaytuppu:967": "tad eva janakaṃ tad eva cājanakam / nanu janakājanakayor bhedaprasaṅgaḥ / na prasaṅgo 'sti / yathā tvadīye pakṣaikaṃ nīlasvalakṣaṇaṃ svakāryāpekṣayā",
  "GS26jaytuppu:968": "janakaṃ, svakāraṇātmāpekṣayā tv ajanakaṃ, na tasya svarūpabhedo 'sti / atha",
  "GS26jaytuppu:969": "svakāraṇam ātmānaṃ ca janayati, tad ayuktam / tad ātmānaṃ kurvad utpannaṃ vā kuryād anutpannaṃ vā /",
  "GS26jaytuppu:970": "tad yady utpannaṃ karoti,",
  "GS26jaytuppu:971": "tad ayuktaṃ,",
  "GS26jaytuppu:972": "kṛtasya karaṇāyogāt / athānutpannaṃ karoty asataḥ kaḥ kārakārthaḥ?",
  "GS26jaytuppu:973_0": "tathā svakāraṇam api na janayatītaretarāśrayatvadoṣaprasaṅgāt / atas tad eva kārakaṃ",
  "GS26jaytuppu:973_1": "tad eva cākārakam iti tathā sāmānyam api janakam ajanakaṃ ca / na cārthakriyākartṛtvābhāve",
  "GS26jaytuppu:973_2": "'sattvaṃ sidhyati / yathā vahner ayogolakāṅgārāvasthāyāṃ dhūmotpādakatvābhāve 'pi",
  "GS26jaytuppu:973_3": "na nivartate vahnirūpatā,",
  "GS26jaytuppu:974": "svahetor eva tathābhūtasyotpatter vahnisvabhāvasya dhūmājanakātmakasya ca,",
  "GS26jaytuppu:975": "tathānyad api kāryaṃ svahetunotpāditaṃ yad vastusvabhāvaṃ kāryājanakātmakaṃ ca / tathā sāmānyam api vastubhūtaṃ na ca kāryam utpādayati / nanu yadi kāryaṃ notpādayati,",
  "GS26jaytuppu:976": "tad astīti kathaṃ vetsi?",
  "GS26jaytuppu:977": "tadupalabdhyā / nanu tadanutpādyā kathaṃ tadgṛhītir bhavati?",
  "GS26jaytuppu:978": "svahetusāmarthyaniyamitāyās tadgṛhītyātmatayotpatteḥ / na ca",
  "GS26jaytuppu:979": "tadutpādyatvena tadgṛhītitvaṃ, cakṣurāder api saṃvedyatvaprasaṅgāt / na ca",
  "GS26jaytuppu:980": "viṣayākārayogitvena tadgṛhītitvaṃ vijñānātmatāvyatirekeṇa viṣayākārasamāveśāyogāt / yo 'sāv ākāro viṣayārpitaḥ,",
  "GS26jaytuppu:981": "sa kiṃ jñānākārād bhinno 'bhinno vā?",
  "GS26jaytuppu:982": "yadi bhinnaḥ, sa tāttviko 'tāttviko vā / yadi tāttvikas, tadgatiḥ katham?",
  "GS26jaytuppu:983": "kiṃ svasaṃvedyatvenāho janakatvākārārpakatvena?",
  "GS26jaytuppu:984": "tad yadi svasaṃvedyatvena,",
  "GS26jaytuppu:985": "tad ayuktam,",
  "GS26jaytuppu:986": "avijñānātmatayā svasaṃvedyatvāyogāt / atha janakatvākārārpakatvena,",
  "GS26jaytuppu:987": "tadā prāptākāraparamparā / athātāttvikas,",
  "GS26jaytuppu:988": "tadgatir nopapadyate svasaṃvedyatvajanakatvavyatirekāt / athāvyatiriktaḥ,",
  "GS26jaytuppu:989": "sa tāttviko 'tāttviko vā / yadi tāttvikaḥ,",
  "GS26jaytuppu:990": "sa jaḍātmā tadviparīto vā / yadi jaḍātmā,",
  "GS26jaytuppu:991": "na tarhi citā saha tādātmyam / cidacitos tādātmyānupapattiḥ / atha tadviparītas,",
  "GS26jaytuppu:992": "tadā jñānamātratā syāt / jñānarūpatā ca sarvajñānasādhāraṇā pratikarmavyavasthānupapattiḥ / athātāttvikas, tadā jñānasyāpy",
  "GS26jaytuppu:993": "atāttvikatvaṃ prāpnoti / yadi ca vijñānatādātmyenākārotpattir bhavati, vijñānaṃ",
  "GS26jaytuppu:994": "sarvakārakaniṣpādyatvena sādhāraṇaṃ pratikarmavyavasthānupapattiḥ / evaṃ ca sati yad uktam",
  "GS26jaytuppu:995": "arthena ghaṭayaty enaṃ na hi muktvārtharūpatām/ tasmād arthādhigateḥ pramāṇaṃ meyarūpatā//",
  "GS26jaytuppu:996": "tan mugdhavilasitaṃ saugatānām /",
  "GS26jaytuppu:997": "d.8 tad evaṃ vṛttivikalpādidūṣaṇaṃ sāmānyādau na sambhavati yathaikaṃ rūpam anekakāryotpādakatvena sādhāraṇaṃ,",
  "GS26jaytuppu:998": "tathaikaṃ sāmānyam anekādhārasādhāraṇam / athaikaṃ rūpaṃ nānekaṃ kāryaṃ janayaty,",
  "GS26jaytuppu:999": "api tv ekam eva,",
  "GS26jaytuppu:1000": "tatrāpi kiṃ rūpam eva kevalam utpādayaty uta jñānam eva?",
  "GS26jaytuppu:1001": "tad yadi rūpam eva kevalam utpādayati,",
  "GS26jaytuppu:1002": "tadā rūpasyāgrahaṇaṃ prāpnoti vijñānājananāt / atha jñānam eva kevalam utpādayati,",
  "GS26jaytuppu:1003": "tathāpi mānasaṃ pratyakṣaṃ na prāpnoti / svaviṣayānantaraviṣayasahakāriṇendriyajñānena yaj janyate,",
  "GS26jaytuppu:1004_0": "tan mānasaṃ pratyakṣam / na ca svaviṣayānantarabhāvī viṣayo'sti rūpāntarājananāt6ṭasmād",
  "GS26jaytuppu:1004_1": "ekam eva rūpaṃ vijñānanīlādikāryasādhāraṇaṃ pratipattavyam / cakṣūrūpālokādīni kāraṇāni",
  "GS26jaytuppu:1004_2": "vijñānam utpādayanti,",
  "GS26jaytuppu:1005": "tāni kim ekasvabhāvayuktāny āho niyatasvabhāvayuktāni?",
  "GS26jaytuppu:1006": "tad yady ekasvabhāvatayotpādayanti, tadā kārakaikatvaṃ prāpnoty abhinnasvabhāvayogitvāt /",
  "GS26jaytuppu:1007": "atha niyatasvabhāvayuktāni jñānarūpaṃ kāryaṃ janayanti,",
  "GS26jaytuppu:1008_0": "tadā vijñānasyābhedarūpatā nivartate niyatasvabhāvakārakajanyatvād rūpaśabdādivat /",
  "GS26jaytuppu:1008_1": "atha vividhād api kāraṇād akhaṇḍitarūpaṃ kāryaṃ bhavati / evaṃ ca kāryabhedād bhinnakāraṇānumānaṃ",
  "GS26jaytuppu:1008_2": "nivartate / ekasvabhāvād api vijñānād anekaṃ nayanālokādikāryam utpadyate / anekasmād",
  "GS26jaytuppu:1008_3": "apy ekaṃ bhavati / evaṃ ca sati niyatakāryadarśane niyatakāraṇānumānaṃ nivartate /",
  "GS26jaytuppu:1008_4": "athaikasmād eva kāraṇād ekaṃ kāryaṃ bhavati na bahūnāṃ saṅkalitānām ekaphalotpādakatvam /",
  "GS26jaytuppu:1008_5": "tataś ca niyatakāryadarśane niyatakāraṇānumānaṃ kena nivāryate?",
  "GS26jaytuppu:1009_0": "tad etad asamīcīnam / yady ekaṃ kāraṇam ekaṃ kāryaṃ janayati tadābhyupagamavirodhaś",
  "GS26jaytuppu:1009_1": "caturbhyaś cittacaittā bhavanti bodhād bodharūpatā viṣayād viṣayākāratetyādi / ekam eva janayati,",
  "GS26jaytuppu:1010": "kiṃ samānajātīyatvenāho",
  "GS26jaytuppu:1011": "tadākāratvena kiṃ vā pūrvāparakālabhāvitvena? tad yadi",
  "GS26jaytuppu:1012": "samānajātīyatvena janakatvaṃ,",
  "GS26jaytuppu:1013": "tadā samānajātīyaṃ paścād utpannam api janayet / atha tadākārānukāritvena janakaṃ,",
  "GS26jaytuppu:1014": "tatrāpy etad eva dūṣaṇam / atha pūrvāparakālabhāvitvena janakaṃ,",
  "GS26jaytuppu:1015_0": "na tarhīdaṃ vaktavyam ekam eva janakaṃ cakṣūrūpālokamanaskārāṇāṃ pūrvakālabhāvitvāviśeṣāt /",
  "GS26jaytuppu:1015_1": "evaṃ cānekopādānotpādyatvenākārakadambakasvarūpaṃ vijñānaṃ prasaktam / rūpādyākāraparihāre",
  "GS26jaytuppu:1015_2": "vā vijñānākārasyāpy anupapattiḥ / tadanupapattau nairātmyaprasaṅgaḥ / kiṃ ca jñānaṃ",
  "GS26jaytuppu:1015_3": "kāryaikasvabhāvaṃ kāraṇaikasvabhāvam ubhayasvabhāvaṃ vā / tad yadi kāraṇaikasvabhāvaṃ,",
  "GS26jaytuppu:1016": "tadā kāryarūpatā na sambhavati / tadabhāve na vastutvaṃ saṃskṛtānāṃ vastutvābhyupagamāt / nāpi kāraṇarūpatopapadyate 'nādhīyamānātiśayatvena janakatvāyogāt / athakāryaikasvabhāvaṃ,",
  "GS26jaytuppu:1017": "tathāpi na sadātmakam",
  "GS26jaytuppu:1018": "arthakriyākaraṇe vastutvavirahāt / athobhayātmakam / ekam anekātmakaṃ bhavati / kena",
  "GS26jaytuppu:1019": "tvaṃ vipralambhitaḥ?",
  "GS26jaytuppu:1020_0": "na hy ekasyānekanāmakaraṇe nānātopapadyate / na cānekanāmakaraṇam upapadyate nimittasyāvicitratvāt /",
  "GS26jaytuppu:1020_1": "evaṃ vijñānasyāsambhave sati santānānupapattir abhrāntabhrāntadvaitasyānupapattiś ca /",
  "GS26jaytuppu:1021": "e.1 ito 'pi santānasyāsiddhir vijñānasyaikatvāt / tadekatvaṃ cākārāntarasyānupapatteḥ / upapattau vā jñānākāravirahaprasaṅgaḥ / tatprasaktau ca santānānupapattiḥ /",
  "GS26jaytuppu:1022": "e.2 ito 'pi vijñānasantānānupapattir vijñānam asaddharmāt sadātmatayā nivartate,",
  "GS26jaytuppu:1023": "svarūpāntarāt tu kathaṃ vyāvartate?",
  "GS26jaytuppu:1024": "kiṃ sadātmatayāhākārāntareṇa?",
  "GS26jaytuppu:1025": "tad yadi sadātmatayā vyāvartate,",
  "GS26jaytuppu:1026": "tadā rūpāder asadākāratā prāpnoti vājiviṣāṇayor iva / athākārāntareṇa nivartate,",
  "GS26jaytuppu:1027": "tadā jñānasyāsatsvabhāvatā prāpnoti turagaviṣāṇavad ity atha vijñānākāratayā nivartate rūpādibhyo vijñānaṃ,",
  "GS26jaytuppu:1028": "sā vijñānākāratā satsvabhāvāsatsvabhāvā vā tad yadi satsvabhāvā,",
  "GS26jaytuppu:1029": "tadā jñānākāratayā nivartateti kim uktaṃ bhavati?",
  "GS26jaytuppu:1030": "sadātmatayā nivartate vijñānasadākārayor avyatirekāt / tataś ca rūpāder asadākāratā prāpnoti turagaviṣāṇavad iti pūrvoditam eva dūṣaṇam āpadyate / athāsatsvabhāvā,",
  "GS26jaytuppu:1031": "tadā kharaviṣāṇavad vijñānarūpatāṃ parityajati / tyāge vijñānasantānānupapattiḥ / tadanupapattau caityavandanādikriyānarthakyam",
  "GS26jaytuppu:1032": "/",
  "GS26jaytuppu:1033_0": "e.3 ito 'pi vijñānasantānānupapattis tadutpādakavijñānasya pūrvāparasahotpannavijñānaṃ",
  "GS26jaytuppu:1033_1": "prati svarūpāviśeṣāt / yad eva pūrvasahotpannavijñānāpekṣayā svarūpaṃ tad evāparavijñānāpekṣayāpi",
  "GS26jaytuppu:1033_2": "svarūpaṃ vijñānasya niravayavatvena / tataś ca yathā pūrvasahotpannavijñānasya hetur na bhavaty,",
  "GS26jaytuppu:1034_0": "evam aparavijñānasyāpi hetur na bhavati tatsvarūpavyatiriktavyāpārātiśayasyānupalabdheḥ /",
  "GS26jaytuppu:1034_1": "atha pūrvakālabhāvaivātiśayas tena tasya hetutvam upapādyate / yady evaṃ yathā devadattajñānapūrvakālabhāvi",
  "GS26jaytuppu:1034_2": "devadattajñānaṃ devadattajñānakāraṇaṃ,",
  "GS26jaytuppu:1035_0": "tathā sarvapuruṣajñānānāṃ devadattajñānapūrvakālotpannānāṃ devadattajñānaṃ prati",
  "GS26jaytuppu:1035_1": "hetutvaṃ prasaktam / tatprasaktāvanekadvīpadeśāntaritapuruṣānubhūtārthānusmaraṇaṃ",
  "GS26jaytuppu:1035_2": "syāt / tathā svajanabhujaṅgamādāv ananubhūte 'py arthe 'nusmaraṇaṃ syāt / tathā",
  "GS26jaytuppu:1036": "tathāgatāvadātajñānajanyatve devadattādijñānānām avadātatā syāt /",
  "GS26jaytuppu:1037": "tataś ca sarve sarvajñāḥ syuḥ / atha naivāvadātatā devadattādijñānānāṃ tathāgatāvadātajñānopādānajanyatve 'pi devadattādijñānenāpi janitatvāt,",
  "GS26jaytuppu:1038": "tajjanyatvenaivatathāgatajñānasyāpy avadātarūpatā na prāpnoti / tataś cāsāv apy avītarāgaḥ syād asarvajñaś ca /",
  "GS26jaytuppu:1039": "e.4 itaś ca santānānupapattir vijñānayoḥ sahotpāde hetuphalabhāvānupapatteḥ / yadaiva kāraṇajñānaṃ vinaśyati,",
  "GS26jaytuppu:1040": "tadaiva kāryajñānaṃ jāyateti vaḥ siddhāntaḥ / kāraṇajñānasya ca vināśas tadutpādaiva / tataś ca kāraṇajñānavināśakāle kāryajñānaṃ bhavati kim uktaṃ bhavati?",
  "GS26jaytuppu:1041_0": "kāraṇajñānotpādakālaiva bhavati / tataś ca sahotpannayor hetuphalabhāvānupapattir",
  "GS26jaytuppu:1041_1": "ekakālodgatayor goviṣāṇayor iva / kāraṇajñānasya cānutpannasyotpattivad anutpannasya",
  "GS26jaytuppu:1041_2": "vināśaprasaṅgaḥ / tataś ca kṣaṇam api nopalabhyeta / upalabdhau vā satatopalambhaprasaṅgas",
  "GS26jaytuppu:1041_3": "tadātmabhūtavināśasyopalambhavighātākartṛtvāt / vighātakartṛtve vaikakṣaṇopalambhasyāpy",
  "GS26jaytuppu:1041_4": "anupapattiprasaṅgaḥ / athaikakṣaṇopalabhyasvabhāvakaṃ sañjātaṃ tena na satatopalabdhir",
  "GS26jaytuppu:1041_5": "anupalabdhir vā / yady evaṃ dvādaśāṣṭakṣaṇopalabhyasvabhāvakaṃ",
  "GS26jaytuppu:1042": "sañjātaṃ kiṃ na kalpyate? kiṃ cotpādavināśayor abhede sati kāryakāraṇayoḥ samaṃ vināśaḥ",
  "GS26jaytuppu:1043": "syāt /",
  "GS26jaytuppu:1044_0": "e.5 yad apy anyad uktaṃ mātur udaraniṣkramaṇānantaraṃ yad ādyaṃ jñānaṃ taj jñānāntarapūrvakaṃ",
  "GS26jaytuppu:1044_1": "jñānatvād dvitīyajñānavat / nāsiddhatvād dṛṣṭāntasya / dvitīyādijñānasyāpi yathā",
  "GS26jaytuppu:1044_2": "jñānapūrvakatvaṃ nāvagāhayituṃ pāryate,",
  "GS26jaytuppu:1045": "tathā prāg evāveditam / kiṃ ca yadi jñānatvāj jñānapūrvakatvānumānaṃ,",
  "GS26jaytuppu:1046": "na kilāvabodhātmakakāraṇam antareṇa bodhātmakaṃ kāryam upapadyate / etac cāvadyam / abodhātmakād api nīlālokalocanādikāraṇād upajāyate / tathā garbhādau yad ādyaṃ vijñānaṃ,",
  "GS26jaytuppu:1047": "tad bhūtasaṅghātād eva bhaviṣYati,",
  "GS26jaytuppu:1048": "na jñānāntaraṃ parikalpanīyam / yasyānantaraṃ yad bhavati,",
  "GS26jaytuppu:1049": "tat tasya kāraṇaṃ,",
  "GS26jaytuppu:1050": "nāparidṛṣṭasāmarthyam / vijñānābhāve vijñānajanyākāratā nivṛttā,",
  "GS26jaytuppu:1051": "na tu jñānākāratā / yathendriyavyāpāram antareṇopajāyamāne manovijñānendriyajanyākāratā",
  "GS26jaytuppu:1052": "nivartate, na tu jñānākāratā / yadi ca sadṛśāt sadṛśasyotpattir niyamyate, tadā dhūmena",
  "GS26jaytuppu:1053": "dahanānumānaṃ na prāpnoti,",
  "GS26jaytuppu:1054": "dahanasya dhūmasārūpyam antareṇopādānakāraṇatvāyogāt / atha rūparūpatā sārūpyam ubhayor iti cet,",
  "GS26jaytuppu:1055": "tad ihāpi svalakṣaṇarūpatā sārūpyaṃ bhūtavijñānayor,",
  "GS26jaytuppu:1056": "alaṃ paralokavijñānakalpanayā / atha vijñānarūpatā bhūtānāṃ na vidyate tena teṣām upādānakāraṇatvaṃ nāsti vijñānaṃ pratīti ced,",
  "GS26jaytuppu:1057": "ihāpi dhūmarūpatā nāsti dahanasya,",
  "GS26jaytuppu:1058_0": "nopādānakāraṇatvam / tadabhāve na dahanānumānam / tathānubhavajñānād anubhavajñānasyaiva",
  "GS26jaytuppu:1058_1": "niṣpattir abhyupeyopādānakāraṇānukāritvena kāryasya niṣpattyabhyupagamāt / na caikadeśānukāritvam",
  "GS26jaytuppu:1058_2": "asti tadbījasyāvicitratvāt / anubhavākārānanukār.itve ca jñānākāratāvirahaḥ syāt /",
  "GS26jaytuppu:1058_3": "anukaroti ca vijñānarūpatāṃ tena kathaṃ nānubhavātmakam?",
  "GS26jaytuppu:1059": "tadupapattau ca prāptānubhavaparamparety alaḥ smaraṇānupapattiḥ / tadanupapattau",
  "GS26jaytuppu:1060": "cānumānajñānasyāpy anupapattiḥ / tataś ca sarvavyavahāravilopaprasaṅgaḥ /",
  "GS26jaytuppu:1061": "(4.)",
  "GS26jaytuppu:1062": "evaṃ ca na santānasiddhir,",
  "GS26jaytuppu:1063": "nāpi savikalpakanirvikalpakajñānadvairāśyam asti,",
  "GS26jaytuppu:1064": "nāpi vyabhicārāvyabhicāradvaividhyam upapadyate saugate mate /",
  "GS26jaytuppu:1065": "[Chapter 5: Examination of Mīmāṃsāsūtra 1.1.4]",
  "GS26jaytuppu:1066": "5. tathā satsamprayoge puruṣasyendriyāṇāṃ buddhijanma tat pratyakṣaṃ tad api pratyuktam / katham?",
  "GS26jaytuppu:1067": "etat sūtraṃ kadācil lakṣaṇaparaṃ kadācic ca kārakasaṅkhyāpratipādanaparaṃ kadācic cānuvādaparam /",
  "GS26jaytuppu:1068": "5.1(1)",
  "GS26jaytuppu:1069": "tad yadi lakṣaṇaparaṃ,",
  "GS26jaytuppu:1070": "tadāvabodhasyāvyabhicāritvaṃ nāvagantuṃ pāryate nāduṣṭakāraṇajanyatvena nāpi pravṛttisāmarthyena nāpi bādhārahitatvena nānyathā vā / sarvaṃ pūrvoditam anusmṛtya vaktavyam /",
  "GS26jaytuppu:1071_0": "5.12 nāpīndriyārthasamprayogajatvaṃ vijñānasyāvabodhasya cārvāgbhāgavidāvagamyate",
  "GS26jaytuppu:1071_1": "tadatīndriyatvena tadāyat tatānaḍhigateḥ / nāpīndriyajanyatvam avagantuṃ pāryatendriyāṇām",
  "GS26jaytuppu:1071_2": "atīndriyatvād eva / athāvabodhānyathānupapattyā sannikarṣaparikalpanā kriyate / avabodhasyānyathānupapattir",
  "GS26jaytuppu:1071_3": "na bhavati / kānumā?",
  "GS26jaytuppu:1072": "5.2 atha kārakasaṅkhyārthaṃ, kiṃ tena parisaṅkhyānena prayojanam?",
  "GS26jaytuppu:1073": "ālokādīnām api kārakatvāt tāny api parisaṅkhyeyāni bhavanti /",
  "GS26jaytuppu:1074": "5.3 athānuvādaparatā,",
  "GS26jaytuppu:1075_0": "prasiddhasyānuvādo nāprasiddhasya / na cādhyakṣaṃ kvacid viditam / nanu lake viditam /",
  "GS26jaytuppu:1075_1": "na viditam iti brūmo 'vyabhicāritayānavagateḥ / nāpi satsamprayogajatvaṃ viditam /",
  "GS26jaytuppu:1075_2": "tataś ca pratyakṣānadhigatiḥ / tadanavagatau cānuvādānupapattiḥ /",
  "GS26jaytuppu:1076": "5.3eto 'py anuvādānupapattiḥ prayojanābhāvāt / na hi prayojanaṃ vinānuvādaḥ pravartata,",
  "GS26jaytuppu:1077_0": "'nūdya kvacit kiñcid vidhīyate pratiṣidhyate vā / nanv atrāpi dharmaṃ prati nimittatvaṃ",
  "GS26jaytuppu:1077_1": "pratiṣidhyate / tad uktaṃ dharmaṃ praty animittaṃ pratyakṣaṃ vidyamānopalambhanatvāt",
  "GS26jaytuppu:1077_2": "samprayogajatvāc ca /",
  "GS26jaytuppu:1078": "tatra kim anyapadārthāvabhāsotpannaṃ pratyakṣaṃ dharmaṃ prati nimittatvena pratiṣidhyate kiṃ vā dharmāvabhāsotpannam anutpannaṃ vā?",
  "GS26jaytuppu:1079": "tad yady anyapadārthāvabhāsotpannapratyakṣavyāvṛttiḥ kriyate,",
  "GS26jaytuppu:1080": "tadāvipratipattyā sambodhayitavyā jaḍamatayaḥ /",
  "GS26jaytuppu:1081": "atha dharmāvabodhakotpannapratyakṣavyāvṛttiḥ kriyate,",
  "GS26jaytuppu:1082_0": "tadā virodhena pratyavastheyo bhavati / dharmāvabodhakotpannaṃ pratyakṣaṃ na ca dharmanimittam",
  "GS26jaytuppu:1082_1": "iti vyāhatam apadiśyate / anyathā cadanāvacanajanitavijñānasyāpi dharmāvabodhakatvenatpannasyātannimittatvaṃ",
  "GS26jaytuppu:1082_2": "syāt / athānutpannasya dharmāvabodhakatvaṃ nāsti,",
  "GS26jaytuppu:1083": "kenātra pratipadyate yan notpannaṃ tad dharmāvabodhakam ?",
  "GS26jaytuppu:1084": "nāpi kamaladalāvabodhakaṃ svayam asattvāt /",
  "GS26jaytuppu:1085": "yad apy uktaṃ satsamprayogajatvād iti,",
  "GS26jaytuppu:1086": "tad apy ayuktam / satsamprayogajatvaṃ yathā na bhavati tathā prāg evoktam /",
  "GS26jaytuppu:1087": "5.3b yad apy anyad uktaṃ vidyamānopalambhanatvāt kila pratyakṣaṃ vijñānaṃ vidyamānam avabodhayati / yady evaṃ na kevalaṃ pratyakṣam,",
  "GS26jaytuppu:1088": "api tu sarvapramāṇotpāditaṃ vijñānaṃ vidyamānāvabodhakam /",
  "GS26jaytuppu:1089": "atha cadanājanitaṃ vijñānam avidyamānakartavyārthāvabodhakam /",
  "GS26jaytuppu:1090": "yady avidyamānaṃ, katham avabodhyate?",
  "GS26jaytuppu:1091": "athāvabodhyate, katham avidyamānatā?",
  "GS26jaytuppu:1092_0": "avabodhyamānatvenaiva vidyamānatā pratyakṣapramāṇāvabodhitārthavad iti nāpy avabodhanam",
  "GS26jaytuppu:1092_1": "avabodhyam antareṇopajāyate pratyakṣāvabodhanavat / api ca codanāvacanajanitavijñānasya",
  "GS26jaytuppu:1092_2": "mithyātvam upapadyate 'vidyamānaviṣayatvāt keśoṇḍukajñānavat / keśoṇḍukavijñānasyāpi",
  "GS26jaytuppu:1092_3": "pratīyamānopakārakārthābhāve mithyātvam / tad ihāpi pratīyamānopakārakārtho nāsty eva,",
  "GS26jaytuppu:1093": "kathaṃ na mithyātvam?",
  "GS26jaytuppu:1094": "tadanvaye vā kartavyārthaviṣayatvaṃ pratihīyeta codanāvacasaḥ /",
  "GS26jaytuppu:1095": "kiṃ ca codanājanitaṃ vijñānaṃ kartavyatārthaviṣayaṃ vā tadabhāvaviṣayaṃ nirviṣayaṃ vā / tad yadi kartavyatārthaviṣayaṃ,",
  "GS26jaytuppu:1096": "tadā tasya vartamānataiva pratītyutkalitatvād vidyamānatoyādivat / toyāder apratīyamānatvaṃ svasattādhūmād agnau sati janakatvādinā nimittena / etac ced vidyate,",
  "GS26jaytuppu:1097": "katham avidyamānatā?",
  "GS26jaytuppu:1098": "atha tadabhāvaviṣayaṃ, tasyāpi svena rūpeṇa vidyamānatvān na kartavyatā /",
  "GS26jaytuppu:1099": "atha nirviṣayaṃ,",
  "GS26jaytuppu:1100": "na tarhi codanā kartavyāvabodhikā,",
  "GS26jaytuppu:1101": "api tu nirviṣayety evaṃ vaktavyam / evaṃ sthite yathā pratyakṣaṃ vidyamānopalambhakaṃ tathānyāny api pramāṇāni /",
  "GS26jaytuppu:1102": "5.a buddhijanma pratyakṣaṃ,",
  "GS26jaytuppu:1103": "na ca buddhyavagame pramāṇam asti / pratyakṣāvaseyā sā na bhavati svayam anabhyupagamāt / anumānagamyāpi na bhavati tayā pratibaddhaliṅgānavagateḥ / athārthāpattyā pratīyate,",
  "GS26jaytuppu:1104": "kiṃ ghaṭārthānyathānupapattyāho tadupādānaparityāgānyathānupapattyā ghaṭāvabodhānyathānupapattyā vā?",
  "GS26jaytuppu:1105": "tad yadi ghaṭārthānyathānupapattyā,",
  "GS26jaytuppu:1106": "tad ayuktam / na buddhikāryo ghaṭo,",
  "GS26jaytuppu:1107": "'pi tu buddhir iha tatkāryā /",
  "GS26jaytuppu:1108": "atha ghaṭopādānaparityāgānyathānupapattyā buddhiparikalpanā kriyate,",
  "GS26jaytuppu:1109": "tad ayuktaṃ,",
  "GS26jaytuppu:1110_0": "buddhisvarūpasyānekakālāntarāvasthānāyogād arthāpatter nirviṣayatvam / kenāpi balavatā",
  "GS26jaytuppu:1110_1": "prerito buddhim antareṇa vā tadupaplavād vā ghaṭopādānaparityāgāya ghaṭate tena sandigdhārthāpattiḥ /",
  "GS26jaytuppu:1110_2": "na ca sambandhagrahaṇam antareṇa niyatāyāṃ buddhau pratipattir upapadyate / arthāpattitas",
  "GS26jaytuppu:1110_3": "tu tadanupapattāv indriyakalpanāpi durghaṭā / athāvabodhānyathānupapattyā buddhiparikalpanā kriyate,",
  "GS26jaytuppu:1111": "tasyāpi buddhyā saha sambandho nāsti,",
  "GS26jaytuppu:1112": "katham avabodhayati?",
  "GS26jaytuppu:1113": "avabodhe cāvagate pratyakṣāvagataiva buddhir nāvabodhagamyā / avabodhabuddhivijñānaśabdānāṃ paryāyatvād avabudhyate jñāyatety eko 'rthaḥ /",
  "GS26jaytuppu:1114": "6. tathā śrotrādivṛttir avikalpikā, etad api pratyuktam /",
  "GS26jaytuppu:1115_0": "6.1 śrotrādikaraṇānāṃ śabdādiviṣayākāratayā vipariṇāmo vṛttiśabdenābhidhīyate / sā",
  "GS26jaytuppu:1115_1": "cānekaprakārā bhavati samyagjñānarūpā viparyayajñānasandeharūpā ca / tad uktaṃ tamo",
  "GS26jaytuppu:1115_2": "moho mahāmohas tāmisro 'ndhatāmisretyādi /",
  "GS26jaytuppu:1116": "6.11 tad yadi śrotrādivṛtteḥ pratyakṣatvaṃ,",
  "GS26jaytuppu:1117": "tadā viparyayādivṛtter api pratyakṣatvaṃ prāpnoti / athābādhitapadopādānaṃ kriyate / tat sūtre na śrūyate / bhavatu vā tasya kalpanā,",
  "GS26jaytuppu:1118": "tathāpy avyabhicāritvaṃ jñātuṃ na śakyate / tac ca naiyāyikapratyakṣalakṣaṇādhikāre prapañcitam / yadi cāvyabhicāripadena viparyayarūpā vṛttir apodyate,",
  "GS26jaytuppu:1119": "tat tadātmatayā vyavasthitā samyagrūpāpi vṛttir apoditā bhavati / tataś ca saṅgrāhyā na labhyate vṛttiḥ /",
  "GS26jaytuppu:1120": "atha samyagrūpā vṛttir iha saṅgrāhyā,",
  "GS26jaytuppu:1121": "tadāpohyā nalabhyate vṛttīnāṃ svarūpaikatābhyupagamāt / bhedābhyupagame vābhyupetahānam / na hi bhavatāṃ pakṣendriyād bhidyante vṛttayas,",
  "GS26jaytuppu:1122": "tac ced abhinnaṃ,",
  "GS26jaytuppu:1123": "kathaṃ vṛttīnāṃ bhedaḥ?",
  "GS26jaytuppu:1124": "bhedābhyupagamendriyaikatvaṃ hīyate / indriyāvyatirekitvaṃ vā na vaktavyam /",
  "GS26jaytuppu:1125": "6.1endriyāvyatirekitve 'bhyupagamyamāne nīlalohitaghaṭādīnāṃ sarvadopalambhaḥ syād,",
  "GS26jaytuppu:1126": "indriyāvasthāne tadavyatiriktāyā vṛtter avasthānasambhavāt / tatsambhave ca ghaṭādyanupalambhānupapattiḥ / atha vṛttisadbhāve 'py anupalabdhir,",
  "GS26jaytuppu:1127": "na kadācid upalabdhiḥ syāt / na hi bhavatāṃ pakṣe kiñcid apūrvaṃ jāyate pūrvaṃ vā nirudhyate / tataś ca sarvasyāstitvopalabdhyanupalabdhī kiṅkṛte?",
  "GS26jaytuppu:1128": "sadopalabdhir anupalabdhir vā / na hy evaṃvādino dvitīyā gatir asti /",
  "GS26jaytuppu:1129": "6.1b kiṃ ca śabdādayopalabhyante kim anupalabhyasvabhāvopalabhyantāhosvid upalabhyasvabhāvāh?",
  "GS26jaytuppu:1130": "tad yady anupalabhyasvabhāvopalabhyante, tadopalabdhiḥ katham?",
  "GS26jaytuppu:1131": "yady anupalabhyasvabhāvāḥ, katham upatabhyeran? anyathātmāder apy upalabdhiḥ syāt /",
  "GS26jaytuppu:1132": "athopalabhyasvabhāvopalabhyante, 'nupalabdhiḥ katham? kiṃ tenaivākāreṇāhosvid ākārāntareṇa?",
  "GS26jaytuppu:1133": "yadi tenaivākāreṇānupalabdhir,",
  "GS26jaytuppu:1134": "ātmāder apy anupalabdhir na prāpnoti / upalabdhau vā bījāntaraṃ vacanīyam /",
  "GS26jaytuppu:1135": "athākārāntareṇa nopalabhyante,",
  "GS26jaytuppu:1136_0": "tathāpy upalabhyamānānupalabhyamānayor naikatvaṃ śabdātmākārayor iva / na hy upalabhyasvabhāvāc",
  "GS26jaytuppu:1136_1": "chabdād anupatabhyasvabhāvātmāvyatirikto dṛṣtaḥ / atha tasyaivābhivyaktasyopalabdhiḥ /",
  "GS26jaytuppu:1136_2": "tatsvarūpavad abhivyakteḥ sarvadāvasthānāt satatopalabdhiprasaṅgaḥ /",
  "GS26jaytuppu:1137": "atha tirodhāne saty anupalabdhis,",
  "GS26jaytuppu:1138_0": "tadātatsvarūpatādātmyāt satatānupatambhaprasaṅgaḥ / ubhayor vāvasthāne samam upalambhānupalambhau",
  "GS26jaytuppu:1138_1": "syātām / tataś cedānīm upatabhe pūrvaṃ nopalabha3 iti vyavahāravirahaḥ syāt / tathā",
  "GS26jaytuppu:1138_2": "pūrvam upalabhedānīṃ nopalabhety etad api na prāpnoti / athāvayavopacaye saty upalambhaḥ /",
  "GS26jaytuppu:1138_3": "tasya sarvadā bhāvāt sarvadopalambhaprasaṅgaḥ / athasvalakṣaṇapuṣṭau satyām upalambhaḥ /",
  "GS26jaytuppu:1138_4": "tasyāḥ sarvadā sattvāt satatopalambhaprasaṅgaḥ / atha saṃsthānotkarṣe saty upalambhaḥ /",
  "GS26jaytuppu:1138_5": "tasyāpi sarvadā vidyamānatvāt satatopalabdhiḥ syāt /",
  "GS26jaytuppu:1139": "tasmād yena yena nimittenopalambhaparikalpanā,",
  "GS26jaytuppu:1140": "tasya tasya sarvadā bhāvāt satatopalambhaprasaṅgaḥ / atha deśakālakārakāpabandhād anupalambhas,",
  "GS26jaytuppu:1141": "tadā tasyāpabandhasya sarvadā bhāvād anupalambhānuparamaḥ syāt /",
  "GS26jaytuppu:1142": "6.2 tathendriyāṇām api karaṇarūpatā nopalabhyate phalavaikalyāt / nanv asti vijñānaṃ phalam / na tasya sarvadā vidyamānatvāt / sarvadā vidyamānayor hetuphalabhāvo nopapadyate,",
  "GS26jaytuppu:1143": "yathā guṇānāṃ parasparam ātmabhedānāṃ vā / na hy ātmātmāntarasya hetur bhavati tatphalaṃ vā,",
  "GS26jaytuppu:1144": "tathehāpyanādyantā sattā na phalaṃ hetur vocyate /",
  "GS26jaytuppu:1145": "f . kiṃ ca bhūjalādy anekaṃ kāryaṃ, tat kiṃ guṇatrayād vyatiriktam avyatiriktaṃ vā?",
  "GS26jaytuppu:1146": "tad yadi vyatiriktaṃ, tat kiṃ tāttvikam atāttvikaṃ vā?",
  "GS26jaytuppu:1147": "tad yadi tāttvikaṃ,",
  "GS26jaytuppu:1148": "na tarhi guṇatrayopādānapūrvakaṃ,",
  "GS26jaytuppu:1149_0": "tato bhinnatvād ātmasvarūpavat / na ca guṇatrayeṇa sahānyatamo 'pi sambandhopapadyate",
  "GS26jaytuppu:1149_1": "tadbhinnakāryasya / na mātrāmātrikasambandho nāpi sahacarasahacaritabhāvo nāpi nimittanaimittikabhāvopakāryopakārakabhāvo vā / athātāttvikaṃ,",
  "GS26jaytuppu:1150": "kathaṃ tena guṇatrayaṃ pratīyate guṇatrayeṇa saha sambandhānupapatteḥ?",
  "GS26jaytuppu:1151": "na ca sadasatoḥ sambandhopapadyatātmakharaviṣāṇayor iva / tadabhāvān nānumānād guṇatrayapratipattiḥ / nāpi pratyakṣeṇa guṇāvadhāraṇaṃ svayam anabhyupagamāt / tad uktaṃ",
  "GS26jaytuppu:1152": "guṇānāṃ paramaṃ rūpaṃ na dṛṣṭipatham ṛcchati/ yat tu dṛṣṭipathaprāptaṃ tan māyeva sutucchakam//",
  "GS26jaytuppu:1153": "tadanavagame ca na bhogyena bhoktur anumānam / tataś ca nātmā na guṇatrayam /",
  "GS26jaytuppu:1154": "athāvyatiriktaṃ, tat kiṃ tāttvikam atāttvikaṃ vā?",
  "GS26jaytuppu:1155": "yadi tāttvikaṃ,",
  "GS26jaytuppu:1156": "tadā kāryāṇām aparisaṅkhyeyatve guṇānām apy aparisaṅkhyeyatā / tataś ca trayo guṇeti na vaktavyam / atha guṇānāṃ tritvaṃ,",
  "GS26jaytuppu:1157": "tadā kāryasyāpi tritvaṃ prāpnoty,",
  "GS26jaytuppu:1158": "ānantyaṃ hīyate / tathā kāryasya pratyakṣatve guṇānām api pratyakṣatvam / kiṃviṣayaṃ pradhānānumānam?",
  "GS26jaytuppu:1159": "guṇa[final page missing]",
  "GS26jaytuppu:1160": "%",
  "GS26jaytuppu:1161": "%Additional material from GOS 87, Baroda 1940 edition of Sanghavi \\/ Parikh and E. Franco's Notes:",
  "GS26jaytuppu:1162": "%",
  "GS26jaytuppu:1163": "%Examination of ātmānumāna",
  "GS26jaytuppu:1164": "%",
  "GS26jaytuppu:1165": "[\\ppl{74}{10}]",
  "GS26jaytuppu:1166": "[8.1 naiyāyikādisaṃmatasyātmānumānasya nirāsaḥ]",
  "GS26jaytuppu:1167": "tathātmānumānaṃ sukhadveṣajñānādinā na saṃbhavati,",
  "GS26jaytuppu:1168": "tena saha sambandhānavagamāt,",
  "GS26jaytuppu:1169": "tadanavagatau cānumānānarthakyam / kiṃ cātra sādhyate ?",
  "GS26jaytuppu:1170": "kiṃ jñānasukhādīnām āśritatvam, āhosvid āśrayāśritaṃ vāḷjñānasvarūpam ?",
  "GS26jaytuppu:1171": "athāśritatvaṃ sādhyate / tadātmāḷnaivāvabodhitaḥ tato 'nyatvād āśritatvasya /",
  "GS26jaytuppu:1172": "athātmāḷsādhyate / tad evaṃ bhavati asty ātmāḷvijñānāt, na ca vyadhikaraṇasya gamakatvaṃ vidyate /",
  "GS26jaytuppu:1173_0": "athāśritaṃ jñānasvarūpaṃ sādhyate / tac ca pratyakṣeṇāvagatam / anyo 'numānasya viṣayo",
  "GS26jaytuppu:1173_1": "vaktavyaḥ / kathaṃ jñānasukhādy ātmasambandhitvena vyapadiśyate kiṃ sattāmātreṇāho",
  "GS26jaytuppu:1173_2": "tajjanyatayā tajjanakatvana vā tatsamavāyitvena vā tatsvarūpatādātmyād vā ?",
  "GS26jaytuppu:1174": "tad yadi sattāmātreṇa sukhaṃ vijñānaṃ vātmano 'padiśyate tadātmavat sarve bhāvāś cetanāḥ syur vijñānasattāviśeṣāt / tathā sarve sukhino bhaveyur ānandasattāviśeṣāt /",
  "GS26jaytuppu:1175": "atha tajjanyatayāḷvijñānam ātmano 'padiśyate ;",
  "GS26jaytuppu:1176": "tadā nayanālokapaṭāś cetanāḥ syus tair janyamānāviśeṣāt /",
  "GS26jaytuppu:1177": "atha tajjanakatvena tasyeti cet,",
  "GS26jaytuppu:1178": "tad ayuktaṃ na vijñānenātmotpādyate bhavatāṃ pakṣe,",
  "GS26jaytuppu:1179": "utpādena vā smaraṇānupapattiḥ /",
  "GS26jaytuppu:1180_0": "[p.75] athātmasamavāyitvena vijñānam ātmano 'padiśyate na tadabhāvāt / bhavatu vā",
  "GS26jaytuppu:1180_1": "samavāyo hy akhaṇḍitātmā sarvātmavastrādisādhāraṇaḥ / tataḥ sarve cetanāḥ syuḥ /",
  "GS26jaytuppu:1180_2": "atha vijñānopalakṣitasya nānyatra saṃbhavo 'sti tad ayuktaṃ tad upalakṣitasyānyatra",
  "GS26jaytuppu:1180_3": "saṃbhavāt tatsaṃbhavaś ca tasyaikatvāt / asaṃbhave vā samavāyānekatvaprasaṅgaḥ asamavāyitvaṃ vānyeṣām /",
  "GS26jaytuppu:1181": "tathā vijñānasamavāyātmanaḥ samavāyaḥ kiṃ sattāmātreṇāhosvid ātmajanakatvena tajjanyatvena tatsamavāyitvenātmasvarūpatādātmyād vā ?",
  "GS26jaytuppu:1182": "tad yadi sattāmātreṇātmanaḥ samavāyo 'padiśyate ;",
  "GS26jaytuppu:1183": "tadā jñānasamavāyasattāviśeṣāt sarveṣāṃ jñānasamavāyitvaprasaṅgaḥ / atha tajjanyatvena ;",
  "GS26jaytuppu:1184": "tad ayuktaṃ na hy ātmanā samavāyotpādanaṃ kriyate nityatvābhyupagamāt / atha tajjanakatvenātmanaḥ samavāyaḥ ;",
  "GS26jaytuppu:1185": "tad anupapannam ātmano nityatvāt / athātmani samavetas tenātmasamavāyo 'bhidhīyate / tad ayuktam / samavāyāntarānabhyupagamāt / athātmatādātmyena vartatety ātmasamavāyaḥ ucyate /",
  "GS26jaytuppu:1186": "tadātmā vidyate nānyaḥ samavāyo 'sti tatsvabhāvānupraveśāt / evaṃ vijñānānandādīnāṃ samavāyasambandhena na niyatātmavyapadeśopapadyate /",
  "GS26jaytuppu:1187": "athātmatādātmyenopajāyamānaṃ vijñānānandādikam ātmano 'padiśyate tadā vikārī prāpnoty anayā bhaṅgyātmā / tataś ca smaraṇānumānapratyabhijñānānupapattiḥ /",
  "GS26jaytuppu:1188": "ito 'py ātmā sukhādikāryādhikaraṇo 'vagantuṃ na pāryate / kiṃ tenātmanānupajātātiśayena tāpādi kāryāṃ kriyatāhosvid upajātātiśayenāpi,",
  "GS26jaytuppu:1189": "kiṃ vyatiriktopajātātiśayena,",
  "GS26jaytuppu:1190": "avyatiriktopajātātiśayena vā?",
  "GS26jaytuppu:1191": "[p.76] tad yady anupajātātiśayenotpādyate tāpādi kāryaṃ,",
  "GS26jaytuppu:1192": "tadā sarvadā kuryād,",
  "GS26jaytuppu:1193": "anupajātabalasya kāryakāraṣābhyupagamān,",
  "GS26jaytuppu:1194": "na tāpādivikalaḥ syāt,",
  "GS26jaytuppu:1195": "samaṃ sukhādi kāryaṃ prasajyate / athāvyatiriktopajātātiśayenotpādyate tāpādi kāryaṃ,",
  "GS26jaytuppu:1196": "tadāvyatiriktopajātātiśayeti kiṃ bhaṇitaṃ bhavati?",
  "GS26jaytuppu:1197": "ātmopajāyate / tataś ca smaraṇānumānapratyabhijñānānupapattiḥ / atha vyatiriktopajātātiśayena janyate tāpādi kāryaṃ,",
  "GS26jaytuppu:1198": "sa tenātmanā saha sambaddho vā,",
  "GS26jaytuppu:1199": "na vā / yadi na sambaddhaḥ,",
  "GS26jaytuppu:1200": "sa tasyātiśayaḥ katham?",
  "GS26jaytuppu:1201": "atha sambaddhaḥ, kiṃ janakatvenātha janyatvena tatsamavāyitvena vā?",
  "GS26jaytuppu:1202": "tad yadi janakatvena sambaddhas, tadātmā",
  "GS26jaytuppu:1203": "tenātiśayenotpadyateti smaraṇānupapattiḥ / atha janyatvena, so 'pi tena katham",
  "GS26jaytuppu:1204": "utpādyate?",
  "GS26jaytuppu:1205": "kim anupajātātiśayena vyatiriktopajātātiśayena veti prāptā praśnaparamparā / atha tatsamavāyitvena,",
  "GS26jaytuppu:1206": "na,",
  "GS26jaytuppu:1207": "tasya sarvasādhāraṇatvāt,",
  "GS26jaytuppu:1208": "tadabhāvāc ca / athaikakāryajanakatvena sambaddhas,",
  "GS26jaytuppu:1209": "tad evedaṃ cintayitum ārabdhaṃ kim idaṃ janakatvaṃ nāmeti / kiṃ ca yad evānupajāte 'tiśayātmano rūpaṃ tad eva jāte 'pi,",
  "GS26jaytuppu:1210": "tat kathaṃ kāryaṃ kuryāt?",
  "GS26jaytuppu:1211": "atha pūrvarūpasyātadavasthyaṃ,",
  "GS26jaytuppu:1212": "susthitaṃ nityatvam! atha tādavasthyaṃ,",
  "GS26jaytuppu:1213": "tathāpi na karoti kāryam / evaṃ naiyāyikādimatenātmanopabhogasmaraṇādikaṃ na jāghaṭīti /",
  "GS26jaytuppu:1214": "[Refutation of the Mīmāṃsa inference of the self]",
  "GS26jaytuppu:1215": "pp. 82.783.7:",
  "GS26jaytuppu:1216_0": "tathā mīmāṃsakamatenāpy ātmānumānaṃ na pravartate pramāṇāntarānavadhāritārthaviṣayatvābhyupagamāt",
  "GS26jaytuppu:1216_1": "pramāṇānām / niyataviṣayāṇi hi pramāṇāni pratipadyante pratyakṣāvaseye nānumānaṃ pravartata,",
  "GS26jaytuppu:1217": "anumānāvaseye ca na pratyakṣaṃ pravartate / tataś cetaretaravyāvṛttiviśeṣaviṣayāṇi / tad ayuktaṃ (read: uktaṃ)",
  "GS26jaytuppu:1218": "``viśeṣe 'nugamābhāvaḥ / ” viśeṣo niyatapramāṇagrāhyo 'rthaḥ / tathābhūte 'rthe 'ṅgīkriyamāṇe 'numānasyānugamābhāvaḥ / anugamaḥ sambandhas,",
  "GS26jaytuppu:1219": "tadgrahaṇānupapattiḥ / arthe (read: atha)",
  "GS26jaytuppu:1220": "pratyakṣādyavadhārite 'py 'rthe 'numānaṃ pravartate;",
  "GS26jaytuppu:1221_0": "nanv evaṃ pratyakṣānumānasādhāraṇo 'rthaḥ prasaktaḥ / sādhāraṇatā samānatā / ``sāmānye",
  "GS26jaytuppu:1221_1": "siddhasādhyatā'' pratyakṣāvagatatvāt / anadhigatārthagantṛviśeṣaṇaṃ cāpārthakam / athavā sāmānye",
  "GS26jaytuppu:1222": "siddhe sādhanam ityanyo 'rthaḥ / sāmānyayor gamyagamakabhāvo 'bhyupagamyate mīmāṃsakena / na ca tat",
  "GS26jaytuppu:1223": "sāmānyaṃ vidyate / yathā ca na vidyate tathā prāg evoditam / tataś ca siddhasya sādhanaṃ vidyamānasya sādhanam / na cāgnitvam asti / tadabhāve kasyedaṃ jñāpakam?",
  "GS26jaytuppu:1224": "athavā siddhaṃ sādhanaṃ siddhasādhanam ity anyo 'rthaḥ / vidyamānaṃ sādhanam / na ca dhūmatvasāmānyam asti / tac ca vidyamānaṃ (Sukhlal:",
  "GS26jaytuppu:1225": "tattva; read: tac cāvidyamānaṃ)",
  "GS26jaytuppu:1226": "sāmānyaṃ kathaṃ sāmānyaṃ (read: sāmānye)",
  "GS26jaytuppu:1227": "sādhanaṃ bhavitum arhati?",
  "GS26jaytuppu:1228": "athavā siddhasādhanaṃ jñātam anumānaṃ sādhanaṃ bhavati / na ca dhūmatvaṃ jñātaṃ svayamasattvāt,",
  "GS26jaytuppu:1229": "athavā grahaṇopāyābhāvāt,",
  "GS26jaytuppu:1230": "tasyānusyūtaṃ rūpam / na ca tad ātmany anusyūtam / nāpy ekasyāṃ vyaktāv,",
  "GS26jaytuppu:1231_0": "api tu bahvīṣu vyaktiṣu / na ca bahvyo vyaktayopalabhyante / api tv ekaiva dhūmavyaktir",
  "GS26jaytuppu:1231_1": "upalabhate / na caikasyāṃ vyaktāv anugatātmatayā sāmānyasaṃvittir asti / na cākārāntarasāmānyam",
  "GS26jaytuppu:1232": "(perhaps: ākārāntaraṃ sāmānyasya) /"
}