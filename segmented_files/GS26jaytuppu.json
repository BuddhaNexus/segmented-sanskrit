{
  "GS26jaytuppu:0": "[Introduction]",
  "GS26jaytuppu:1": "0.1 ... tāṃ muna tattvopaplavasiṃhaiṣa viṣamo nunaṃ maya ... ... nāsti tatphalaṃ vā svargādi /",
  "GS26jaytuppu:2": "satyaṃ, tāvad āttasya karmaṇaḥ sambhoktaṃ ca paramārthavidbhir api laukiko mārgo 'nusartavyaḥ a ... /",
  "GS26jaytuppu:3": "lokavyavahāraṃ prati sadṛśau bālapaṇḍitau //",
  "GS26jaytuppu:4": "ityādi /",
  "GS26jaytuppu:5": "0.2 nanu yady upaplavas tattvānāṃ kim āyāthātas tattvaṃ vyākhyāsyāmaḥ /",
  "GS26jaytuppu:6": "pṛthivy āpas tejo vāyur iti tattvāni /",
  "GS26jaytuppu:7": "tatsamudāye śarīrendriyaviṣayasañjñetyādi /",
  "GS26jaytuppu:8": "nānyārthatvāt /",
  "GS26jaytuppu:9": "kimartham? pratibimbanārtham /",
  "GS26jaytuppu:10": "kiṃ punar atra pratibimbyate?",
  "GS26jaytuppu:11": "pṛthivyādīni tattvāni loke prasiddhāni /",
  "GS26jaytuppu:12": "tānyapi vicāryamāṇāni na vyavatiṣṭhante /",
  "GS26jaytuppu:13": "kiṃ punar anyāni?",
  "GS26jaytuppu:14": "0.3 atha kathaṃ tāni na santi?",
  "GS26jaytuppu:15": "tad ucyate sallakṣaṇanibandhanaṃ mānavyavasthānam /",
  "GS26jaytuppu:16": "mānanibandhanā ca meyasthitiḥ /",
  "GS26jaytuppu:17": "tadabhāve tayoḥ sadvyavahāraviṣayatvaṃ kathaṃ ... tām /",
  "GS26jaytuppu:18": "atha ... na ba ... vyavahāraḥ kriyate,",
  "GS26jaytuppu:19": "tadātmani rūpāstitatvavyavahāro ghaṭādau ca sukhāstitvavyavahāraḥ pravartayitavyaḥ",
  "GS26jaytuppu:20": "[Chapter 1: Examination of the Nyāya definition of perception]",
  "GS26jaytuppu:21": "1. indriyārthasannikarṣotpannaṃ jñānam avyapadeśyam avyabhicāri vyavasāyātmakaṃ pratyakṣam iti tallakṣaṇam /",
  "GS26jaytuppu:22": "1.1 tac cāvyabhicāritvam ... kim aduṣṭakārakasandohotpādyatvenāhosvid bādhārahitatvena pravṛttisāmarthyenānyathā vā?",
  "GS26jaytuppu:23": "1.11 tad yady aduṣṭakārakasandohotpādyatvenāvyabhicāritvaṃ,",
  "GS26jaytuppu:24": "saiva kāraṇānām aduṣṭatā kenāvagamyate?",
  "GS26jaytuppu:25": "na pratyakṣeṇa,",
  "GS26jaytuppu:26": "nayanakuśalāder atīndriyatvāt /",
  "GS26jaytuppu:27": "nāpy anumānena,",
  "GS26jaytuppu:28": "liṅgāntarānavagateḥ /",
  "GS26jaytuppu:29": "nanv idam eva jñānaṃ lingaṃ tadutthaṃ tasya viśiṣṭatāṃ gamayati /",
  "GS26jaytuppu:30": "yady evam itaretarāśrayatvaṃ duruttaram āpanīpadyate /",
  "GS26jaytuppu:31": "kiṃ cendriyāṇāṃ guṇadoṣāśrayatve tadutthe vijñāne doṣāśaṅkā nātivartate,",
  "GS26jaytuppu:32": "puṃvyāpārotpāditaśabdavijñāneva /",
  "GS26jaytuppu:33": "1.12 atha bādhānutpattyāvyabhicāritvaṃ jñāyate,",
  "GS26jaytuppu:34": "bādhānutpattir vijñānasya kiṃ yathārthagṛhītitvenāhosvid bādhakajñānotpādakakārakavaikalyād iti sandihmaḥ /",
  "GS26jaytuppu:35": "dṛśyate hi bādhakajñānotpādakakārakavaikalyād bādhānutpādaḥ /",
  "GS26jaytuppu:36": "yathā dūre marīcinicaye jalajñāne jāte bādhā na sampadyate,",
  "GS26jaytuppu:37": "'bhyāsadeśāvasthitasya kārakopanipāte saty utpadyate /",
  "GS26jaytuppu:38": "sā copajāyamānā saṃvatsarādikālavikalpena sañjāyate /",
  "GS26jaytuppu:39": "kadācic ca kārakavaikalyān naiva sampadyate /",
  "GS26jaytuppu:40": "na caitāvatā tasya yathārthatopapadyate /",
  "GS26jaytuppu:41": "api ca bādhāvirahaiva bādhāsadbhāvāvedakas,",
  "GS26jaytuppu:42": "tadupalabdhatvena tatsadbhāvopalabdheḥ /",
  "GS26jaytuppu:43": "1.12ānyac ca bādhāvirahaḥ kiṃ sarvapuruṣāpekṣayāhosvit pratipattrapekṣayā?",
  "GS26jaytuppu:44": "tad yadi sarvapuruṣāpekṣayā tadvirahopya ... sarvajñāḥ syuḥ /",
  "GS26jaytuppu:45": "bhavantu nāma sarve sarvajñāḥ, ko doṣaḥ?",
  "GS26jaytuppu:46": "asarvajñavyavahārābhāvaprasaṅgaḥ /",
  "GS26jaytuppu:47": "atha pratipattrapekṣayā bādhānutpādaḥ pratipattur bādhakaṃ vijñānaṃ notpadyate,",
  "GS26jaytuppu:48": "tena tad avyabhicāri /",
  "GS26jaytuppu:49": "tad ayuktaṃ,",
  "GS26jaytuppu:50": "pratipattur bādhakajñānānutpāde 'pi deśāntaragamanamaraṇādinā maṇimarīcyādiviparyayajñānadarśanāt /",
  "GS26jaytuppu:51": "athavā tad viparyayajñānaṃ tathāvidham evotpannaṃ svaprabhavasvabhāvānupraveśena,",
  "GS26jaytuppu:52": "yad bādhakavijñānotpādapratibandhakṛt /",
  "GS26jaytuppu:53": "taddhvaṃso 'pi tathābhataiva pareṣṭasamyagjñānavat /",
  "GS26jaytuppu:54": "evaṃ sati yad uktaṃ yasya ca duṣṭaṃ karaṇaṃ yatra ca mithyeti pratyayaḥ saivāsamīcīnaḥ pratyayety etad evāsamīcīnam /",
  "GS26jaytuppu:55": "1.13 atha pravṛttisāmarthyenāvyabhicāritāṃ vetsi /",
  "GS26jaytuppu:56": "pravṛttisāmarthyaṃ phalenābhisambandhaḥ,",
  "GS26jaytuppu:57": "phalaṃ ca srakcandanavanitodakādi,",
  "GS26jaytuppu:58": "teṣu satyaphalaniṣpattes teṣu phalopacāras,",
  "GS26jaytuppu:59": "taddehasambandhaḥ pravṛttisāmarthyam /",
  "GS26jaytuppu:60": "pravṛttiḥ kāyasthā kriyā,",
  "GS26jaytuppu:61": "tatsāmarthyam avyabhicāritāṃ gamayati /",
  "GS26jaytuppu:62": "tat kim avagatam anavagataṃ vā?",
  "GS26jaytuppu:63": "yadi nāvagataṃ,",
  "GS26jaytuppu:64": "tad astīti kathaṃ vetsi?",
  "GS26jaytuppu:65": "athāvagataṃ,",
  "GS26jaytuppu:66": "tadavagater avyabhicāritā katham avagamyateti pūrvoktam anusartavyam /",
  "GS26jaytuppu:67": "1.13odakaprāptyā pūrvotpannodakavijñānasyāvyabhicāritā vyavasthāpyate /",
  "GS26jaytuppu:68": "kiṃ tatpratibhātodakaprāptyāhosvit tajjātīyodakaprāptyā tadvaṃśajajalaprāptyā vā?",
  "GS26jaytuppu:69": "1.13a1 tad yadi pratibhātodakaprāptyā,",
  "GS26jaytuppu:70": "tad ayuktam /",
  "GS26jaytuppu:71": "pratibhātodakasyāvasthānaṃ nopapadyate,",
  "GS26jaytuppu:72": "jhaṣamahiṣaparivartanābhighātopajātāvayavakriyānyāyena pratyastamayasambhavāt /",
  "GS26jaytuppu:73": "1.13a2 atha tajjātīyodakaprāptyā,",
  "GS26jaytuppu:74": "evaṃ tarhy asatyodakajñāne 'pi jate kvacit toyam āsādayanti pumāṃsaḥ /",
  "GS26jaytuppu:75": "tad apy avitathaṃ syāt /",
  "GS26jaytuppu:76": "atha taddeśakālasaṃlagnam udakaṃ na prāpayati mithyājñānaṃ,",
  "GS26jaytuppu:77": "samyagjñānaṃ tu taddeśakālasaṃlagnam udakaṃ prāpayati,",
  "GS26jaytuppu:78": "tena tad avyabhicārīti ced,",
  "GS26jaytuppu:79": "yan na prāpayati,",
  "GS26jaytuppu:80": "tad vyabhicāri;",
  "GS26jaytuppu:81": "tarhi mumarṣupadā jñānaṃ candrārkagrahanakṣatratārakādisaṃvedanaṃ ca vyabhicāri prāpnoti /",
  "GS26jaytuppu:82": "na ca taddeśakālasaṃlagnodakaprāpakatvam asti,",
  "GS26jaytuppu:83": "deśasyāpy udakavad vināśasambhavāt /",
  "GS26jaytuppu:84": "a. na ca jāteḥsambhavo 'sti /",
  "GS26jaytuppu:85": "saiva katham?",
  "GS26jaytuppu:86": "kathyate sodakavyaktibhyo 'bhinnā bhinnā bhinnābhinnā veti /",
  "GS26jaytuppu:87": "a.1 tad yadi tādātmyavyavasthitā,",
  "GS26jaytuppu:88": "tadeha tāsāṃ nānātvena tasyāpi nānātvopapattiḥ /",
  "GS26jaytuppu:89": "tadekatve ca sarvāsām ekatāpattiḥ /",
  "GS26jaytuppu:90": "ekatve ca niḥsāmānyatā tādātmyaviparyāso vā /",
  "GS26jaytuppu:91": "a.2 athārthāntarabhūtā sā vyāvṛttākārānugatākārā vā /",
  "GS26jaytuppu:92": "tad yadi vyāvṛttākārā,",
  "GS26jaytuppu:93": "na tasyāḥ sāmānyarūpatvaṃ vyāvṛttaikasvabhāvatvāt toyādivat /",
  "GS26jaytuppu:94": "athānusyūtarūpā,",
  "GS26jaytuppu:95": "tat kim ātmarūpānusyūtā pararūpānusyūtā vā?",
  "GS26jaytuppu:96": "tad yady ātmarūpānusyūtā,",
  "GS26jaytuppu:97": "tad ayuktam,",
  "GS26jaytuppu:98": "ātmany anugamābhāvāt /",
  "GS26jaytuppu:99": "atha pararūpānusyūtā,",
  "GS26jaytuppu:100": "keyaṃ pararūpānusyūtatā kiṃ tattādātmyaṃ tatsamavāyo vā?",
  "GS26jaytuppu:101": "tad yadi tādātmyaṃ,",
  "GS26jaytuppu:102": "sāmānyatadvator abhedaprasaṅgaḥ /",
  "GS26jaytuppu:103": "atha pararūpasamavāyo 'nusyūtākāratā,",
  "GS26jaytuppu:104": "tad ayuktam /",
  "GS26jaytuppu:105": "sāmānyād bhinnaḥ samavāyaḥ /",
  "GS26jaytuppu:106": "sāmānyasyānugataṃ rūpam ālocayitum ārabdhaṃ,",
  "GS26jaytuppu:107": "na tato 'nyasya /",
  "GS26jaytuppu:108": "a.2a yadi codakajātīyārthaprāptyāvyabhicāritā pūrvoditodakavijñānasya vyavasthāpyate,",
  "GS26jaytuppu:109": "tadodakajāter gavādāv api sambhavo 'sti,",
  "GS26jaytuppu:110": "gavādiprāptyāvyabhicāritodakavijñānasya syāt /",
  "GS26jaytuppu:111": "athodakatvasya gavādāv abhāveti cet,",
  "GS26jaytuppu:112": "kim itaretarābhāvaḥ prāgabhāvaḥ pradhvaṃsābhāvo 'tyantābhāvo vā?",
  "GS26jaytuppu:113": "tad yadītaretarābhāvas tadodakādāv api samānam udakatvasyābhāvaprasaṅgaḥ /",
  "GS26jaytuppu:114": "udakarūpatā nodakatvasyodakatvarūpatā ca nodakasyal /",
  "GS26jaytuppu:115": "atha prāgabhāvas tadodake 'py udakatvasyābhāvaprasaṅgaḥ /",
  "GS26jaytuppu:116": "atha pradhvaṃsābhāvas tadodake 'py abhāvaprasaṅgaḥ /",
  "GS26jaytuppu:117": "athānyatrāsti,",
  "GS26jaytuppu:118": "naikatra pratyastamitasyānyatra sambhavopapadyate /",
  "GS26jaytuppu:119": "athātyantābhāvas tadodake 'pi tasyābhāvaprasaṅgaḥ /",
  "GS26jaytuppu:120": "atha sambandhābhāvād gavādāv udakatvābhāveti cet,",
  "GS26jaytuppu:121": "tatrāpi kim itaretarābhāvaḥ prāgabhāvaḥ pradhvaṃsābhāvo 'tyantābhāvo veti pūrvavad vaktavyam /",
  "GS26jaytuppu:122": "nimittāntarābhāvād gavādāv udakatvābhāveti cet,",
  "GS26jaytuppu:123": "so 'trāpi samānaḥ /",
  "GS26jaytuppu:124": "a.2b na codakavyaktīnāṃ nānātvam upapādayituṃ pāryate /",
  "GS26jaytuppu:125": "udakam anudakākārād udakākāratayā vyāvartata,",
  "GS26jaytuppu:126": "udakākārāt tu kathaṃ vyāvartate?",
  "GS26jaytuppu:127": "kim udakākāratayāhosvid ākārāntareṇa?",
  "GS26jaytuppu:128": "tad yady udakākāratayā vyāvartate,",
  "GS26jaytuppu:129": "tadānyāsām udakavyaktīnām anudakākāratā prāpnoti rasāder iva /",
  "GS26jaytuppu:130": "athānudakākāratayodakākārān nivartate,",
  "GS26jaytuppu:131": "tato dahanāder ivānudakatvaprasaṅgaḥ /",
  "GS26jaytuppu:132": "athodakākārarūpatāviśeṣe 'py avāntaragaṇikākārabhedaparikḹptir iti cet,",
  "GS26jaytuppu:133": "satyam avāntaragaṇikākāras toyatādātmyavyavasthito 'tādātmyavyavasthito vā /",
  "GS26jaytuppu:134": "tad yadi tādātmyavyavasthitas,",
  "GS26jaytuppu:135": "tadodakākāratayodakāntarād bhidyate /",
  "GS26jaytuppu:136": "evaṃ cānyāsām udakavyaktīnām anudakarūpatā prāpnoti /",
  "GS26jaytuppu:137": "pūrvoditam eva dūṣaṇam /",
  "GS26jaytuppu:138": "athātādātmyavyavasthitas,",
  "GS26jaytuppu:139": "tarhy anudakatvaṃ rasāder iva /",
  "GS26jaytuppu:140": "athodakatvavyāvṛttyānudakākārād vyāvartate /",
  "GS26jaytuppu:141": "śṛṇvantv amī bālalapitaṃ vipaścitaḥ /",
  "GS26jaytuppu:142": "yady udakatvavyāvṛttyānudakād vyāvartate toyam,",
  "GS26jaytuppu:143": "udakatvaṃ codakād anudakāc ca kathaṃ vyāvartate?",
  "GS26jaytuppu:144": "na jātyantaraṃ vyāvartakam asti /",
  "GS26jaytuppu:145": "abhyupagame vāniṣṭhopaplavānubandhaḥ syāt /",
  "GS26jaytuppu:146": "tasmāt svenaiva rūpeṇetaretarātmanā vyāvartate,",
  "GS26jaytuppu:147": "na jātyādinā vyāvartate,",
  "GS26jaytuppu:148": "jātyāder avyāvṛttiprasaṅgāt /",
  "GS26jaytuppu:149": "tasmāt sthitam etan nodakavyaktīnāṃ nānātvopapattiḥ",
  "GS26jaytuppu:150": "/ tadanupapattau nodakatvaṃ nāma sāmānyam asti svatvavat /",
  "GS26jaytuppu:151": "a.2c ito 'pi na vidyate sāmānyaṃ nityasya sato vijñānajanakatvāyogāt /",
  "GS26jaytuppu:152": "tad eva katham?",
  "GS26jaytuppu:153": "vyutpādyate vijñānajanakāvasthāyāṃ yad eva svarūpaṃ sāmānyātmakaṃ śaktimac chaktirūpaṃ ca kārakāntarānapekṣayājanakāvasthāyāṃ tad eva rūpam,",
  "GS26jaytuppu:154": "ataḥ pūrvam api kāryotpādaprasaṅgaḥ /",
  "GS26jaytuppu:155": "anutpāde vā prāg ivedānīm api na janayet /",
  "GS26jaytuppu:156": "atha kārakāntaram apekṣyotpādayati kāryam /",
  "GS26jaytuppu:157": "kiṃ tena kārakāntareṇa tasya kriyate kārakatvaṃ jñāpyate vā?",
  "GS26jaytuppu:158": "tad yady utpādyate susthitaṃ nityatvam /",
  "GS26jaytuppu:159": "uta jñāpyate siddhaṃ tarhi kārakatvaṃ,",
  "GS26jaytuppu:160": "tadabhāve 'pi vidyamānasyāvadyotanāt /",
  "GS26jaytuppu:161": "bhavatu nāma kārakatvaṃ, ko doṣaḥ?",
  "GS26jaytuppu:162": "kāryotpattiprasaṅgaḥ /",
  "GS26jaytuppu:163": "atha kārakatve 'pi kāryaṃ na janayed,",
  "GS26jaytuppu:164": "aho rājājñā garīyasī naiyāyikapaśoḥ /",
  "GS26jaytuppu:165": "a.2d ito 'pi nāsti sāmānyaṃ tadupapādakamānavyatirekāt /",
  "GS26jaytuppu:166": "nanv asti pramāṇamanayoḥ sādṛśyam,",
  "GS26jaytuppu:167": "eṣāṃ sārūpyaṃ,",
  "GS26jaytuppu:168": "tena sadṛśo 'yam,",
  "GS26jaytuppu:169": "asau vā tena sadṛśetyādijñānaṃ sāmānyasattāvabodhakam apratipannasāmānyasya nopapadyate /",
  "GS26jaytuppu:170": "asti tv idaṃ vijñānaṃ bādhāvikalaṃ jātitanuvyavasthāpakam /",
  "GS26jaytuppu:171": "tad etad ayuktam /",
  "GS26jaytuppu:172": "kiṃ nimittabhūtena tenaivaṃvidhaṃ jñānam utpādyate karmatāpannena vā?",
  "GS26jaytuppu:173": "tad yadi nimittabhūtenotpādyate,",
  "GS26jaytuppu:174": "tadā na sāmānyaṃ kalpanīyam /",
  "GS26jaytuppu:175": "asāmānyātmakam eva nimittam,",
  "GS26jaytuppu:176": "itthambhūtasāmānyajñānotpādanāyālaṃ sāmānyakalpanayā /",
  "GS26jaytuppu:177": "atha karmatāpannenotpādyate, tad asat /",
  "GS26jaytuppu:178": "naivāvabhāti vijñāne sāmānyaṃ dhūrtair aviparyāsitasaṃvidām /",
  "GS26jaytuppu:179": "nanu sādṛśyam avabhāti /",
  "GS26jaytuppu:180": "satyam, avabhāti,",
  "GS26jaytuppu:181": "nāpahnūyate,",
  "GS26jaytuppu:182": "'pi tu dravyaguṇakarmātmakaṃ sat pācakādibhedeṣu yathaiṣāṃ pācakatvam,",
  "GS26jaytuppu:183": "ete pācakās,",
  "GS26jaytuppu:184": "tatpācakasadṛśo 'yam,",
  "GS26jaytuppu:185": "asāv anena sadṛśeti viśeṣādāv api draṣṭavyam /",
  "GS26jaytuppu:186": "atrāpi sāmānyaparijñaptir iti cen,",
  "GS26jaytuppu:187": "na sūtravyāghātāt sāmānyaviśeṣeṣu sāmānyaviśeṣābhāvāt tataiva jñānam /",
  "GS26jaytuppu:188": "aniṣṭhā ca viśeṣeṣu sāmānye parikalpyamāne sati sandehaḥ,",
  "GS26jaytuppu:189": "sati sandehe teṣu viśeṣāntaraṃ parikalpanīyaṃ,",
  "GS26jaytuppu:190": "punaḥ sāmānyam ity aniṣṭhety alam asadgrahābhiniveśena /",
  "GS26jaytuppu:191": "a.3 atha bhinnābhinnaṃ sāmānyaṃ bhavadbhiḥ pratipādyata ākārabhedena vyaktibhyopalabhyatety arthāntaraṃ,",
  "GS26jaytuppu:192": "deśabhedena tu naivopalabhyatety avyatiriktam /",
  "GS26jaytuppu:193": "tad etan mahāsubhāṣitam /",
  "GS26jaytuppu:194": "na deśabhedenaiva vastūnāṃ bhedo,",
  "GS26jaytuppu:195": "'pi tv ākārabhedenaiva bhāvā bhedam upayānti /",
  "GS26jaytuppu:196": "yathā cākārabhedo nāsti tathānantaram eva niveditam /",
  "GS26jaytuppu:197": "b. sāmānyaṃ samavāyavṛttyā vyaktiṣu vartateti na cāsau vidyate /",
  "GS26jaytuppu:198": "b.1 samavāyo hi vyāvṛttaikasvabhāvo 'nugataikasvabhāvo vā /",
  "GS26jaytuppu:199": "tad yadi vyāvṛttaikasvabhāvaḥ,",
  "GS26jaytuppu:200": "kasyāsau samavāyaḥ sarvato vyāvṛtter nīlādivat?",
  "GS26jaytuppu:201": "athānugataikasvabhāvaḥ,",
  "GS26jaytuppu:202": "sāmānyaṃ tarhi,",
  "GS26jaytuppu:203": "na samavāyo,",
  "GS26jaytuppu:204": "nityasya sato 'nekatra vṛtter gotvādivat /",
  "GS26jaytuppu:205": "b.2 upapādakapramāṇābhāvāc ca /",
  "GS26jaytuppu:206": "b.21 nanu pratyakṣabuddhyavaseyo 'sau /",
  "GS26jaytuppu:207": "tad ayuktam /",
  "GS26jaytuppu:208": "kiṃ sambandhabuddhyādhyavasīyatāhosvid ihabuddhyā samavāyabuddhyā vocyate?",
  "GS26jaytuppu:209": "b.211 tad yadi sambandhabuddhyā,",
  "GS26jaytuppu:210": "ko 'yaṃ sambandhaḥ?",
  "GS26jaytuppu:211": "kiṃ sambandhajātiyuktaḥ sambandhāhosvid anekopādānajanito 'nekāśrito vā sambandhabuddhiviśeṣo vā sambandhabuddhyutpādako vā sambandhākāro vā?",
  "GS26jaytuppu:212": "tad yadi sambandhajātiyuktas te sambandhaḥ,",
  "GS26jaytuppu:213": "so 'nupapannaḥ,",
  "GS26jaytuppu:214": "samavāyāsambandhatvaprasaṅgaḥ /",
  "GS26jaytuppu:215": "athānekopādānajanitaḥ sambandhas,",
  "GS26jaytuppu:216": "tadā kumbhāder api sambandhatvaprasaṅgaḥ /",
  "GS26jaytuppu:217": "athānekāśritaḥ sambandhas,",
  "GS26jaytuppu:218": "tadā ghaṭajātyādeḥ sambandhatvaṃ prasajyate /",
  "GS26jaytuppu:219": "atha sambandhabuddhyutpādakas te sambandhocyate,",
  "GS26jaytuppu:220": "tadā locanāder api sambandhatvaprasaṅgaḥ /",
  "GS26jaytuppu:221": "atha sambandhabuddhyavaseyaḥ sambandho 'bhidhīyate,",
  "GS26jaytuppu:222": "tadā kauleyakakarikumārādiṣv api sambandhaśabdavyutpādane sambandhatvaprasaṅgaḥ /",
  "GS26jaytuppu:223": "sambandhetarayor ekavijñānaviṣayatvetarasya sambandharūpatā prāptā /",
  "GS26jaytuppu:224": "atha sambandhākāraḥ sambandhaḥ,",
  "GS26jaytuppu:225": "saṃyogābhedaprasaṅgaḥ /",
  "GS26jaytuppu:226": "avāntaragaṇikākāras tu yathā na bhedakas tathā purastād uktam eva dūṣaṇam /",
  "GS26jaytuppu:227": "b.212 atheha tantuṣu paṭetīhabuddhyādhyavasīyate,",
  "GS26jaytuppu:228": "nehabuddher adhikaraṇasaṃvidrūpatvāt /",
  "GS26jaytuppu:229": "na cānyasminn ākāre pratīyamāne 'nyat parikalpayituṃ nyāyyam atiprasaṅgāt /",
  "GS26jaytuppu:230": "b.213 atha samavāyabuddhyātmasātkriyate /",
  "GS26jaytuppu:231": "so 'py anupapannaiva,",
  "GS26jaytuppu:232": "samavāyabuddher anupapatteḥ /",
  "GS26jaytuppu:233": "ayaṃ tantur ayaṃ paṭo 'yam anayoḥ samavāyeti na jātu jānate janāḥ /",
  "GS26jaytuppu:234": "b.22 athānumānenānumīyate /",
  "GS26jaytuppu:235": "dve 'numāne dṛṣṭaṃ sāmānyato dṛṣṭaṃ ca /",
  "GS26jaytuppu:236": "na dṛṣṭaṃ, pratyakṣavyatirekāt /",
  "GS26jaytuppu:237": "sāmānyato drṣṭam api nāsti,",
  "GS26jaytuppu:238": "tatprabhavakāryānupalabdheḥ /",
  "GS26jaytuppu:239": "nanv ihabuddhir eva samavāyajñāpikā iha tantuṣu paṭeti pratyayaḥ sambandhanimitto,",
  "GS26jaytuppu:240": "'bādhitehapratyayatvād iha kuṇḍe dadhīti pratyayavat /",
  "GS26jaytuppu:241": "kim anenānumīyate?",
  "GS26jaytuppu:242": "kiṃ nimittamātram uta sambandhaḥ?",
  "GS26jaytuppu:243": "yadi nimittamātraṃ,",
  "GS26jaytuppu:244": "tataḥ siddhasādhyatayā sambodhayitavyaḥ /",
  "GS26jaytuppu:245": "atha sambandhaḥ,",
  "GS26jaytuppu:246": "saṃyogaḥ samavāyo vā /",
  "GS26jaytuppu:247": "saṃyogānumānopagamahāniḥ /",
  "GS26jaytuppu:248": "samavāyānumāne sambandhavyatirekaḥ /",
  "GS26jaytuppu:249": "na cānyasya sambandhe 'nyasya gamakatvam atiprasaṅgāt /",
  "GS26jaytuppu:250": "na jātu devadattanayanakuṭasambandhe yajñadattendriyaṃ rūpādikam arthaṃ karaṇatvasāmyāt prakāśayad dṛṣṭam /",
  "GS26jaytuppu:251": "evaṃ sati sāmānyasamavāyavirahe kathaṃ dravyādivyavastheti cintyate /",
  "GS26jaytuppu:252": "1.13a3 atha tadvaṃśajajalaprāptyāvyabhicāritā jñāyate /",
  "GS26jaytuppu:253": "tad ayuktam,",
  "GS26jaytuppu:254": "antyāvayavidravyāṇāṃ janakatvavyatirekāt /",
  "GS26jaytuppu:255": "na codakavyaktīnāṃ nānātvam asti /",
  "GS26jaytuppu:256": "yathā ca na vidyate tathā niveditaṃ purastāt /",
  "GS26jaytuppu:257": "1.13b kiṃ ca pravṛttisāmarthyenāvyabhicāritā pūrvoditajñānasya jñāpyate kiṃ liṅgabhūtenāho 'dhyakṣātmakena?",
  "GS26jaytuppu:258": "tad yadi liṅgabhūtena,",
  "GS26jaytuppu:259": "tad ayuktaṃ,",
  "GS26jaytuppu:260": "tena sākaṃ sambandhānavagateḥ /",
  "GS26jaytuppu:261": "avagatau vālaṃ pravṛttisāmarthyena /",
  "GS26jaytuppu:262": "athādhyakṣātmakena,",
  "GS26jaytuppu:263": "tad ayuktaṃ,",
  "GS26jaytuppu:264": "pūrvoditapratyastamitena sākaṃ sannikarṣābhāvāt /",
  "GS26jaytuppu:265": "tadviṣayavijñānaṃ na pratyakṣaphalaṃ nirālambanatvāt keśoṇḍukādisaṃvedanavat /",
  "GS26jaytuppu:266": "na vijñānasyābhāvo 'vabhāti,",
  "GS26jaytuppu:267": "na bhāvas tadabhāvāt /",
  "GS26jaytuppu:268": "avidyamānasya viṣayārtho vaktavyaḥ kim ākārārpakatvena vā mahattvādidharmopetatvena vā sattāmātreṇa vā sahotpādena vā?",
  "GS26jaytuppu:269": "sarvasya pratyastamitatvāt katham asau viṣayaḥ?",
  "GS26jaytuppu:270": "tadviṣayatve keśoṇḍukādivijñānasyaiva mithyātve bījam anveṣaṇīyam /",
  "GS26jaytuppu:271": "ātmasattāmātreṇa mithyātve sarvasya mithyātvam āpadyate /",
  "GS26jaytuppu:272": "tatas tattvopaplavaḥ syāt /",
  "GS26jaytuppu:273": "1.14 athānyathāvyabhicāritvaṃ gṛhyatātmāntaḥkaraṇasambandhenotpannaṃ vijñānam avyabhicāritāviśiṣṭaṃ pradyotyate /",
  "GS26jaytuppu:274": "tad ayuktam /",
  "GS26jaytuppu:275": "tad avyabhicāritvaṃ taddharmo vā tatsvarūpaṃ vā /",
  "GS26jaytuppu:276": "1.141 tad yadi taddharmaḥ,",
  "GS26jaytuppu:277": "sa nityo 'nityo vā /",
  "GS26jaytuppu:278": "yadi nityas,",
  "GS26jaytuppu:279": "tadā jātidoṣeṇāpodito veditavyaḥ /",
  "GS26jaytuppu:280": "athānityaḥ,",
  "GS26jaytuppu:281": "sa pūrvotpannaḥ saha paścād vā jātaḥ /",
  "GS26jaytuppu:282": "tad yadi pūrvotpannas,",
  "GS26jaytuppu:283": "tadā kasyāsau dharmaḥ?",
  "GS26jaytuppu:284": "na hi dharmiṇam antareṇa dharmo bhavitum arhati /",
  "GS26jaytuppu:285": "sarvato vyāvṛttarūpatvāt kaḥ kasyeti vaktavyam /",
  "GS26jaytuppu:286": "atha sahotpannaḥ,",
  "GS26jaytuppu:287": "kas tayoḥ sambandheti vaktavyam /",
  "GS26jaytuppu:288": "tādātmyatadutpattisamavāyasambandhābhāve sati ṣaṣṭhyartho vaktavyas tasyāvyabhicāritvam ity atha pṛṣṭhotpannas tarhi pūrvaṃ vyabhicāritā vijñānasya prāpnoti /",
  "GS26jaytuppu:289": "na cādhyātmiko 'vyabhicārirūpo dharmo 'sti sukhādivyatiriktas,",
  "GS26jaytuppu:290": "tatpratītyasambhavena svayam anabhyupagamāt /",
  "GS26jaytuppu:291": "yadi cāvyabhicārādayo dharmārthāntarabhūtābhyupagamyante tair avacchinnaṃ vijñānaṃ sāmagryāvasthāpakam udghuṣyate /",
  "GS26jaytuppu:292": "tac cānupapannaṃ,",
  "GS26jaytuppu:293": "pratyekamanekaviśeṣaṇāvacchinnavijñānapratipattikālāvasthānāyogāt /",
  "GS26jaytuppu:294": "jñāpyajñāpakayor",
  "GS26jaytuppu:295": "abhāve kartṛmātraprabandhi jñānaṃ syāt /",
  "GS26jaytuppu:296": "1.142 atha tatsvarūpam avyabhicāritvaṃ tat kiṃ svasattāmātrānurodhenārthāntarasattānurodhena vā?",
  "GS26jaytuppu:297": "tad yadi jñānasattāmātrataivāvyabhicāritvam ucyate,",
  "GS26jaytuppu:298": "tadā keśoṇḍukasaṃvido'py avyabhicāritā syāt /",
  "GS26jaytuppu:299": "na ca jñānasattāmātrānurodhena jñānaṃ vyabhicāry avyabhicāri vodgīyate /",
  "GS26jaytuppu:300": "athārthāntarasattānurodhenāvyabhicāritvaṃ kim anupakārakārthāntarasattānurodhenāhosvid upakārakārthāntarasattānurodhena?",
  "GS26jaytuppu:301": "tad yadi tāvad anupakārakārthāntarasattānurodhena,",
  "GS26jaytuppu:302": "tadā keśoṇḍukendudvayasaṃvido 'py avyabhicāritāprasaṅgaḥ /",
  "GS26jaytuppu:303": "athopakārakārthāntarasattānurodhenāvyabhicāritā kiṃ pratīyamānārthāntaropakārakasattānurodhena tadviparītārthāntaropakārakasattānurodhena vā?",
  "GS26jaytuppu:304": "tad yadi pūrvapakṣābhyupagamas,",
  "GS26jaytuppu:305": "tadātītānāgatānumānavijñānasya yogipratyakṣasya ca codanāvacanajanitavijñānasya vāvyabhicāritā na bhavet,",
  "GS26jaytuppu:306": "tadavagatopakārakārthābhāvāt /",
  "GS26jaytuppu:307": "bhāve vā vitānakriyālopaprasaṅgaḥ /",
  "GS26jaytuppu:308": "athottaro matas, tadā",
  "GS26jaytuppu:309": "keśoṇḍukendudvayasaṃvido 'vyabhicāritvaṃ prasajyatety asadgṛhītam /",
  "GS26jaytuppu:310": "1.14a kiṃ ca tad vijñānam avyabhicāry avagataṃ sāmagryā jñāpakam anavagataṃ vā /",
  "GS26jaytuppu:311": "yady avagataṃ tasyāvagatir ātmasaṃvidrūpā vā jñānāntaravedyā vā /",
  "GS26jaytuppu:312": "tad yady ātmasaṃvedanarūpāvagatis,",
  "GS26jaytuppu:313": "tad ayuktaṃ,",
  "GS26jaytuppu:314": "svayam anabhyupagamāt /",
  "GS26jaytuppu:315": "abhyupagame vopagamavirodhaḥ /",
  "GS26jaytuppu:316": "atha jñānāntaravedyaṃ vetsi,",
  "GS26jaytuppu:317": "vijñānayor bhede bījam anveṣṭavyam /",
  "GS26jaytuppu:318": "jñanam ajñānākārāj jñānātmatayā vyāvartate,",
  "GS26jaytuppu:319": "jñānāntarāt tu kathaṃ vyāvartate?",
  "GS26jaytuppu:320": "kiṃ jñānātmatayā vyāvartatāhosvid ākārāntareṇa?",
  "GS26jaytuppu:321": "tad yadi jñānātmatayā vyāvartate,",
  "GS26jaytuppu:322": "tadānyasya jñānātmatā nivartate toyāder yathā /",
  "GS26jaytuppu:323": "athākārāntareṇa,",
  "GS26jaytuppu:324": "ākārāntarasvīkaraṇe jñānākāravirahaḥ syād,",
  "GS26jaytuppu:325": "ākārayos tādātmyāyogāt /",
  "GS26jaytuppu:326": "tādātmye vaikaṃ tad vastu jñānam ajñānaṃ vā /",
  "GS26jaytuppu:327": "yadi jñānaṃ,",
  "GS26jaytuppu:328": "na tarhy ākārāntareṇa vyāvartate,",
  "GS26jaytuppu:329": "kiṃ tu jñānātmatayaiva /",
  "GS26jaytuppu:330": "anyasyājñānātmakatvaprasaṭgaḥ",
  "GS26jaytuppu:331": "/ athājñānaṃ siddhaṃ naḥ samīhitam /",
  "GS26jaytuppu:332": "atha jñānatvaṃ",
  "GS26jaytuppu:333": "vyāvartakaṃ,",
  "GS26jaytuppu:334": "tat kena vyāvartateti pūrvoktam anusartavyam /",
  "GS26jaytuppu:335": "vijñānāntaravedyam api na sambhavati /",
  "GS26jaytuppu:336": "atha na vedyate,",
  "GS26jaytuppu:337": "tad astīti kathaṃ punar vetsi?",
  "GS26jaytuppu:338": "anenaiva vartmanā satyetaravijñānayor vibhāgābhāvo 'bhyupagantavyaḥ /",
  "GS26jaytuppu:339": "ato 'vyabhicāripadam apārthakam /",
  "GS26jaytuppu:340": "1.1eto 'py apārthakam indriyārthasannikarṣapadenāpoditatvāt /",
  "GS26jaytuppu:341": "na hi keśoṇḍukavijñānasya nayanārthasannikarṣodbhūtir asti /",
  "GS26jaytuppu:342": "nanv asti marīcyudakavijñānasya,",
  "GS26jaytuppu:343": "tadapanodāyāvyabhicāripadam /",
  "GS26jaytuppu:344": "tan na, yatodakaṃ pratibhāti,",
  "GS26jaytuppu:345": "na ca tena saha sambandho 'sti /",
  "GS26jaytuppu:346": "vidyamānena sākaṃ sambadhyate,",
  "GS26jaytuppu:347": "nāvidyamānena /",
  "GS26jaytuppu:348": "tatsambandhe vā na tadviṣayajñānasya mithyātvam ihopapadyate satyodakasaṃvedanavat /",
  "GS26jaytuppu:349": "nanu yady api pratīyamānodakena saha sambandho nāsti cakṣuṣas,",
  "GS26jaytuppu:350": "tathāpy ālambya marīci",
  "GS26jaytuppu:351": "nicayena sākaṃ sambandho 'sti,",
  "GS26jaytuppu:352": "tasyaivālambanatvāt,",
  "GS26jaytuppu:353": "taddeśaṃ prati pravṛtteḥ /",
  "GS26jaytuppu:354": "ataiva mithyātvamanyad ālambanam anyac ca pratibhāti /",
  "GS26jaytuppu:355": "1.1a1 ko 'yam ālambanārtho nāma yenedam udghuṣyate'nyad ālambanaṃ cānyat pratibhāti?",
  "GS26jaytuppu:356": "kiṃ vijñānajanakatvam ākārārpakatvaṃ vijñānādhikaraṇatvaṃ vijñānāvabhāsitatā vā?",
  "GS26jaytuppu:357": "tad yadi vijñānajanakatvam ālambanārthas,",
  "GS26jaytuppu:358": "tadā nayanālokāder apy ālambanatvaṃ prasajyate /",
  "GS26jaytuppu:359": "athākārārpakatvam ālambanatvaṃ,",
  "GS26jaytuppu:360": "tad ayuktaṃ,",
  "GS26jaytuppu:361": "naiyāyikasamaye 'nabhyupagamāt /",
  "GS26jaytuppu:362": "yathā ca viṣayākāro vijñāne na yujyate tathopariṣṭāt pratipādayiṣyāmaḥ /",
  "GS26jaytuppu:363": "atha vijñānādhikaraṇatvam ālambanatvaṃ,",
  "GS26jaytuppu:364": "na marīcicakrotkalitam udīyate jñānam,",
  "GS26jaytuppu:365": "api tv ātmasamavetam ātmānam āsādayate /",
  "GS26jaytuppu:366": "atha vijñānāvabhāsitatālambanatvaṃ,",
  "GS26jaytuppu:367": "tadodakavijñānodakaṃ pratīyate,",
  "GS26jaytuppu:368": "na marīcayaḥ /",
  "GS26jaytuppu:369": "athodakākāratayā marīcayaiva pratīyante,",
  "GS26jaytuppu:370": "sodakākāro marīcibhyo vyatirikto 'vyatirikto vā /",
  "GS26jaytuppu:371": "tad yady avyatiriktaḥ,",
  "GS26jaytuppu:372": "sa tāttviko 'tāttviko vā /",
  "GS26jaytuppu:373": "yadi tāttvikaḥ kathaṃ tadavagater mithyātvam?",
  "GS26jaytuppu:374": "athātāttvikas, tad /",
  "GS26jaytuppu:375": "ā marīcīnām apy atāttvikatvaṃ prasajyate /",
  "GS26jaytuppu:376": "atāttvikodakatādātmye sati tad udakajñānam atathyaṃ kim uktaṃ bhavati?",
  "GS26jaytuppu:377": "marīcivijñānam atathyam /",
  "GS26jaytuppu:378": "ekasmiṃś codakākāre pratīyamāne kenaitad ākhyātaṃ marīcayaḥ pratibhānti devānāmpriyasya?",
  "GS26jaytuppu:379": "athārthāntarabhūtas,",
  "GS26jaytuppu:380": "tarhi na vaktavyaṃ marīcayodakākāratayā pratīyanta,",
  "GS26jaytuppu:381": "udakākārāntaritā marīcayaḥ /",
  "GS26jaytuppu:382": "atha keśoṇḍukavijñāne kim avabhāti?",
  "GS26jaytuppu:383": "kim ālambate?",
  "GS26jaytuppu:384": "keśoṇḍukasyaivālambanatvaṃ pratīyamānatvaṃ ca,",
  "GS26jaytuppu:385": "tathodakasyaivālambanatvaṃ pratīyamānatvaṃ ca,",
  "GS26jaytuppu:386": "nālambanāntaraṃ parikalpyam /",
  "GS26jaytuppu:387": "na codakajñānasya pratīyamānodakānyālambanatvena mithyātvam,",
  "GS26jaytuppu:388": "api tv abhāvāt tāttvikatvena /",
  "GS26jaytuppu:389": "anyathā keśoṇḍukasaṃvido 'pi mithyātvaṃ na prāpnoty,",
  "GS26jaytuppu:390": "anyālambanavyatirekāt /",
  "GS26jaytuppu:391": "1.1a2 yad apy uktaṃ marīcideśaṃ prati gamanān marīcīnām ālambanatvam /",
  "GS26jaytuppu:392": "yady evaṃ deśasyāpy ālambanatvam anayā rītyopapadyate /",
  "GS26jaytuppu:393": "na cāvabhātodakabhinnārthasannikarṣajatvam udakavijñānasyopapadyate,",
  "GS26jaytuppu:394": "satyodakajñāne 'dṛṣṭatvāt /",
  "GS26jaytuppu:395": "anyathānumeyadahanajñānasyāpīndriyārthasannikarṣaja tvam āpanīpadyeta,",
  "GS26jaytuppu:396": "ātmamanaḥsannikarṣajatvāt /",
  "GS26jaytuppu:397": "atha pratīyamānadahanena saha manaso nāsti sambandhas,",
  "GS26jaytuppu:398": "tad ihāpi pratīyamānenāmbhasā saha nāsti sambandhaś cakṣuṣaḥ /",
  "GS26jaytuppu:399": "tasmād avyabhicāripadaṃ na yuktam indriyārthasannikarṣapadenāpoditatvāt /",
  "GS26jaytuppu:400": "1.1b ito 'py anupapannam apohyajñānāsambhavāt /",
  "GS26jaytuppu:401": "atha marīcyudakavijñānāpaninīṣayopādīyate,",
  "GS26jaytuppu:402": "tat katham apanīyate?",
  "GS26jaytuppu:403": "avidyamānodakaviṣayatvāt /",
  "GS26jaytuppu:404": "yady avidyamānaṃ,",
  "GS26jaytuppu:405": "ko 'yaṃ viṣayārthaḥ?",
  "GS26jaytuppu:406": "pūrvoditam anusaraṇīyam /",
  "GS26jaytuppu:407": "yadi tatrodakaṃ pratibhāti,",
  "GS26jaytuppu:408": "kathaṃ nāsti?",
  "GS26jaytuppu:409": "satyaṃ, pratibhāti,",
  "GS26jaytuppu:410": "kiṃ tv atathyaṃ pratibhāti /",
  "GS26jaytuppu:411": "atathyatā kā?",
  "GS26jaytuppu:412": "kiṃ pratīyamānasyābhāvota pratīyamānaivābhāvaḥ?",
  "GS26jaytuppu:413": "1.1b1 tad yadi pratīyamānasyābhāvaḥ,",
  "GS26jaytuppu:414": "sa kiṃ tadaivāhosvit kālāntareṇa?",
  "GS26jaytuppu:415": "yadi tadaiva,",
  "GS26jaytuppu:416": "sa kim avagato 'navagato vā?",
  "GS26jaytuppu:417": "yady avagataḥ,",
  "GS26jaytuppu:418": "sa kenāvagamyate?",
  "GS26jaytuppu:419": "kim udakavijñānena jñānāntareṇa vā?",
  "GS26jaytuppu:420": "tad yady udakajñānena,",
  "GS26jaytuppu:421": "tan na,",
  "GS26jaytuppu:422": "tasyodakaviṣayatvāt /",
  "GS26jaytuppu:423": "tadviṣayatve vā na tarhy udakajñānaṃ bhrāntam ity upapadyate,",
  "GS26jaytuppu:424": "'bhāvaviṣayasya paramārthasattvāt /",
  "GS26jaytuppu:425": "na codakākārāvagāhini vijñāne toyavinivṛttayo 'vabhāntyatiprasaṅgāt /",
  "GS26jaytuppu:426": "atha jñānāntareṇa,",
  "GS26jaytuppu:427": "na,",
  "GS26jaytuppu:428": "jñānayaugapadyāsambhavāt /",
  "GS26jaytuppu:429": "yadi cābhāvajñānenābhāvavyavasthā kriyate bhāvajñānena ca bhāvavyavasthā,",
  "GS26jaytuppu:430": "tadodakasya bhāvābhāvāv ekakālau syātām /",
  "GS26jaytuppu:431": "atha bhāvajñānaṃ bhāvavyavasthāṃ na karoty abhāvajñānaṃ cābhāvavyavasthāṃ karoty,",
  "GS26jaytuppu:432": "aho rājājñā naiyāyikapaśoḥ /",
  "GS26jaytuppu:433": "yadi ca bhāvajñānaṃ bhāvavyavasthāṃ na karoti,",
  "GS26jaytuppu:434": "tadā sarvabhāveṣv anāśvāsaprasaṅgaḥ /",
  "GS26jaytuppu:435": "tatprasaktāv abhāvasyāpy anavasthitiḥ /",
  "GS26jaytuppu:436": "tadanavasthitau ca tattvopaplavaḥ syāt /",
  "GS26jaytuppu:437": "athānavagataḥ,",
  "GS26jaytuppu:438": "so 'stīti kathaṃ punar vetsi?",
  "GS26jaytuppu:439": "atha kālāntare,",
  "GS26jaytuppu:440": "tadā na kiñcid bādhyate,",
  "GS26jaytuppu:441": "satyodakasyāpi kālāntare 'bhāvopapatteḥ /",
  "GS26jaytuppu:442": "1.1b2 atha pratīyamānaivābhāvaḥ,",
  "GS26jaytuppu:443": "kathaṃ tadviṣayajñānasya mithyātvam upapadyate,",
  "GS26jaytuppu:444": "pratīyamānasyaivābhāvasyopapatteḥ?",
  "GS26jaytuppu:445": "na ca bhāvākāre pratīyamane 'bhāvakalpanā nyāyyātiprasaṅgāt /",
  "GS26jaytuppu:446": "anyathā rūpādau pratīyamāne rasādikalpanā kartavyā /",
  "GS26jaytuppu:447": "na cakriyate,",
  "GS26jaytuppu:448": "tathehāpy udakaṃ pratīyate /",
  "GS26jaytuppu:449": "nanu pratīyate,",
  "GS26jaytuppu:450": "kiṃ tv atathyam /",
  "GS26jaytuppu:451": "yady evam udakaprapañco 'yaṃ dīrghodakaṃ madhurodakam iti yathā /",
  "GS26jaytuppu:452": "nanv atra sarvāsv avasthāsūdakaṃ pratīyate,",
  "GS26jaytuppu:453": "tena tāsv ambhaḥ prakalpyate /",
  "GS26jaytuppu:454": "yady evaṃ tad ihāpy avasthādvaye 'py udakaṃ pratīyate satyodakam asatyodakaṃ ca /",
  "GS26jaytuppu:455": "satyodakajñāne satyodakam avabhāti,",
  "GS26jaytuppu:456": "nāsatyodakam anudakaṃ vā /",
  "GS26jaytuppu:457": "tathāsatyodakajñāne 'satyodakaṃ pratibhāti,",
  "GS26jaytuppu:458": "na satyodakam anudakaṃ vā,",
  "GS26jaytuppu:459": "svaviṣayaparyavasāyinyo hi buddhayaḥ /",
  "GS26jaytuppu:460": "1.1bātha bādhyamānatvena mithyātvam iti cet,",
  "GS26jaytuppu:461": "kiṃ bādhyate 'rtho jñānam ubhayaṃ vā?",
  "GS26jaytuppu:462": "1.1ba1 yady arthasya bādhā,",
  "GS26jaytuppu:463": "sa kena bādhyate?",
  "GS26jaytuppu:464": "kiṃ svayam evātmānaṃ bādhatāho 'rthāntareṇa jñānena vā?",
  "GS26jaytuppu:465": "yadi Svayam evātmānaṃ bādhate,",
  "GS26jaytuppu:466": "tadā bādhā tena kriyate jñāpyate vā /",
  "GS26jaytuppu:467": "yadi kriyate,",
  "GS26jaytuppu:468": "'vyatiriktāvyatiriktā vā /",
  "GS26jaytuppu:469": "yady avyatiriktā,",
  "GS26jaytuppu:470": "tadā bādhā kriyatety ātmānenotpādyate /",
  "GS26jaytuppu:471": "tac ca na jāghaṭīti svātmani kriyāvirodhāt /",
  "GS26jaytuppu:472": "atha vyatiriktā kriyate,",
  "GS26jaytuppu:473": "tathāpi vidyamānasya kartṛtvaṃ,",
  "GS26jaytuppu:474": "na pratīyamānasyāpalāpaḥ /",
  "GS26jaytuppu:475": "atha bādhā jñāpyate,",
  "GS26jaytuppu:476": "sāpy abhinnā bhinnā vā /",
  "GS26jaytuppu:477": "yadyabhinnā,",
  "GS26jaytuppu:478": "tadā bādhā tena jñāpyate kim uktaṃ bhavati?",
  "GS26jaytuppu:479": "udakaṃ jñāpyate /",
  "GS26jaytuppu:480": "atha bhinnā,",
  "GS26jaytuppu:481": "tadā vidyamānasya jñāpakatvaṃ siddhaṃ pratīyamānasya cāstitvam /",
  "GS26jaytuppu:482": "athārthāntareṇa bādhyate,",
  "GS26jaytuppu:483": "tathāpi vidyamānayor bādhyabādhakabhāvo bhūpālayor iva,",
  "GS26jaytuppu:484": "na caikasya bādhyabādhakabhāvopapadyate /",
  "GS26jaytuppu:485": "bādhāpi tena pratīyamānasya kiṃ kriyate jñāpyate vā?",
  "GS26jaytuppu:486": "yadi kriyate vyatiriktā vyatiriktā vā yady avyatiriktā,",
  "GS26jaytuppu:487": "tadāvyatiriktā bādhotpādyate kim uktaṃ bhavet?",
  "GS26jaytuppu:488": "udakam utpādyate /",
  "GS26jaytuppu:489": "tadutpādane ca tatsaṃvido 'mithyātvam /",
  "GS26jaytuppu:490": "atha vyatiriktotpādyate,",
  "GS26jaytuppu:491": "tathāpi toyasambandhitayopalabdher ambhasopapattiḥ /",
  "GS26jaytuppu:492": "na jātu devadattasyāsattve tannayanavyavahārasiddhiḥ /",
  "GS26jaytuppu:493": "atha jñāpyate,",
  "GS26jaytuppu:494": "tadā sāvyatiriktā vyatiriktā vā /",
  "GS26jaytuppu:495": "yady avyatiriktā jñāpyate,",
  "GS26jaytuppu:496": "tadā bādhā tena jñāpyate kim uktaṃ bhavati?",
  "GS26jaytuppu:497": "udakaṃ jñāpyate /",
  "GS26jaytuppu:498": "atha vyatiriktā satī jñāpyate,",
  "GS26jaytuppu:499": "tathāpy udakasyeyaṃ bādhety anyatantratayā pratibhāsanān nātyantābhāvopapattiḥ /",
  "GS26jaytuppu:500": "tasmād arthāntareṇāpi na bādhopapattiḥ /",
  "GS26jaytuppu:501": "atha jñānena bādhyate kiṃ tadviṣayeṇānyaviṣayeṇa nirviṣayeṇa vā?",
  "GS26jaytuppu:502": "yadi tadviṣayeṇa,",
  "GS26jaytuppu:503": "tadā tat svarūpaṃ vidhatte na tu viparyāsayati tadākāraparyavasitarūpatvāt",
  "GS26jaytuppu:504": "athānyaviṣayaṃ bādhakaṃ,",
  "GS26jaytuppu:505": "tad api na yujyate /",
  "GS26jaytuppu:506": "yad yadviṣayaṃ tat tasyaiva sattāṃ vidhatte,",
  "GS26jaytuppu:507": "na tv anyasya vidhāyakaṃ pratiṣedhakaṃ vā /",
  "GS26jaytuppu:508": "svaviṣayaparyavasāyinyo hi buddhayaḥ /",
  "GS26jaytuppu:509": "atha nirviṣayeṇa bādhyate,",
  "GS26jaytuppu:510": "na kiñcid vidadhāti pratiṣedhati vā nirviṣayatvād eva /",
  "GS26jaytuppu:511": "1.1ba2 atha jñānaṃ bādhyate,",
  "GS26jaytuppu:512": "tasyāpi bādhā kā?",
  "GS26jaytuppu:513": "kiṃ svarūpavyāvṛttirūpā svarūpāpahnavarūpā vā viṣayāpdhāralakṣaṇā vā?",
  "GS26jaytuppu:514": "tad yadi svarūpavyāvṛttirūpā bādhā,",
  "GS26jaytuppu:515": "tadā sarvaṃ bādhitaṃ syād,",
  "GS26jaytuppu:516": "vijñānasya vijñānāntareṇa nivartyamānatvāt /",
  "GS26jaytuppu:517": "atha svarūpāpahnavarūpā,",
  "GS26jaytuppu:518": "tad ayuktaṃ,",
  "GS26jaytuppu:519": "mithyodakavijñānasyāpyanubhūyamānatvāt /",
  "GS26jaytuppu:520": "atha viṣayāpahāralakṣaṇā bādhocyate,",
  "GS26jaytuppu:521": "sāpi na yuktā /",
  "GS26jaytuppu:522": "yathā ca viṣayāpahāro na śakyate kartuṃ tathānāntaram eva niveditam /",
  "GS26jaytuppu:523": "1.1bā yadi na bādhyate kim ity asāv arthakriyāṃ na karoti bhāvaḥ?",
  "GS26jaytuppu:524": "keyam arthakriyā yā tena na sampādyate puṃsām?",
  "GS26jaytuppu:525": "kiṃ vijñānarūpā pravṛttirūpā prāptirūpā sukhaduḥkhotpādabhogarūpā vā?",
  "GS26jaytuppu:526": "tad yadi vijñānalakṣaṇāṃ na karoti,",
  "GS26jaytuppu:527": "tad ayuktaṃ,",
  "GS26jaytuppu:528": "vijñānalakṣaṇām arthakriyāṃ karoty eva toyam /",
  "GS26jaytuppu:529": "atha pravṛttirūpāṃ na karoti,",
  "GS26jaytuppu:530": "tad ayuktaṃ,",
  "GS26jaytuppu:531": "pravṛttir hi puruṣecchānuvidhāyinī,",
  "GS26jaytuppu:532": "nārthasvarūpabhāvābhāvāv anugamayati /",
  "GS26jaytuppu:533": "puruṣo hi kāmataḥ pravartate vā na vā /",
  "GS26jaytuppu:534": "na hy etāvatā tadabhāvasiddhiḥ /",
  "GS26jaytuppu:535": "atha prāptirūpām arthakriyāṃ na karoti,",
  "GS26jaytuppu:536": "tenāsattvam /",
  "GS26jaytuppu:537": "tad apy ayuktaṃ,",
  "GS26jaytuppu:538": "candrārkagrahanakṣatratārakādeḥ prāptyabhāve 'pi sattvasambhavāt /",
  "GS26jaytuppu:539": "atha sukhaduḥkharūpām arthakriyāṃ na karoti,",
  "GS26jaytuppu:540": "kiṃ darśanajaṃ sukhaṃ na karoty āho dehasambandhajam?",
  "GS26jaytuppu:541": "tad yadi darśanajaṃ na karoti,",
  "GS26jaytuppu:542": "tad ayuktaṃ, karoty eva /",
  "GS26jaytuppu:543": "atha dehasambandhajaṃ na karoti,",
  "GS26jaytuppu:544": "tadā candrārkagrahanakṣatrādau vyabhicāras,",
  "GS26jaytuppu:545": "teṣāṃ dehasambandhajasukhajanakatvaṃ nāsty,",
  "GS26jaytuppu:546": "atha ca sattvam /",
  "GS26jaytuppu:547": "na cārthakriyākartṛtvena vastūnām asattvaṃ,",
  "GS26jaytuppu:548": "svahetor eva vijñānajananamātrasyotpatteḥ,",
  "GS26jaytuppu:549": "sahakārivirahād vā na karoti /",
  "GS26jaytuppu:550": "1.1bab kiṃ cārthakriyāṃ na karoti kim ekasya pratipattuḥ sarvapratipattṝṇāṃ vā?",
  "GS26jaytuppu:551": "tad yady ekasya pratipattur arthakriyāṃ na karoti tenāsattvaṃ,",
  "GS26jaytuppu:552": "tadā candrārkagrahanakṣatratārakādau vyabhicāro,",
  "GS26jaytuppu:553": "mumūrṣvarthe ca /",
  "GS26jaytuppu:554": "atha sarvapratipattṝṇām arthakriyāṃ na karoti tenāsattvam,",
  "GS26jaytuppu:555": "evaṃ tarhi sarvabhāvānām asattvaprasaṅgaḥ /",
  "GS26jaytuppu:556": "na hi sarve bhāvāḥ sarvapuruṣārthahetavaḥ /",
  "GS26jaytuppu:557": "na ca sarvapuruṣārthakriyāvihīnam etad ity avagantuṃ pāryate 'rvāgvidā /",
  "GS26jaytuppu:558": "tasmāt sthitam etad avyabhicāripadam anarthakam /",
  "GS26jaytuppu:559": "c. anye tu marīcyudakavijñānasya smṛtitvaṃ pratipadyante,",
  "GS26jaytuppu:560": "na bhrāntirūpatām /",
  "GS26jaytuppu:561": "tasya kathaṃ smṛtitvam?",
  "GS26jaytuppu:562": "kim udakagṛhītitvena gṛhītodakagṛhītitvena vodakagrahaṇānantarakālabhāvitvena vā nirviṣayatvena vā yam aham adrākṣam ity anenākāreṇopajāyamānatvena vā?",
  "GS26jaytuppu:563": "tad yady udakagṛhītitvena tadā sarvodakavijñānānāṃ smṛtitvaprasaṅgaḥ /",
  "GS26jaytuppu:564": "atha gṛhītodakagṛhītitvena smṛtitvaṃ,",
  "GS26jaytuppu:565": "tadādyasyāpi gṛhītodakagṛhītitve smṛtitvaṃ prasajyate gṛhītodakagrāhitvāviśeṣāt /",
  "GS26jaytuppu:566": "athādyasya gṛhītodakagrāhitvaṃ nāsti /",
  "GS26jaytuppu:567": "tadānīṃ bhinnaviṣayatvam /",
  "GS26jaytuppu:568": "bhinnaviṣayatve ca dvitīyasyāpi gṛhītagrāhitvaṃ vihīyate /",
  "GS26jaytuppu:569": "athaikaviṣayatvam,",
  "GS26jaytuppu:570": "āyātaṃ tarhi prathamasyāpi gṛhītagrāhitvam aviśiṣṭārthagṛhītirūpatvāt prathamottaravijñānavat /",
  "GS26jaytuppu:571": "yathaikanīlasvalakṣaṇagrāhakayugapadutpannānekavijñānānāṃ nīlajñānarūpatā na bhidyate tathehāpi /",
  "GS26jaytuppu:572": "tathā dhārāvāhivijñānānāṃ smṛtirūpatā prāpnoti /",
  "GS26jaytuppu:573": "tathā pratyabhijñānasya ca gṛhītagrāhitvena smṛtitvaṃ prasajyate /",
  "GS26jaytuppu:574": "atha pratyabhijñānasya gṛhītārthagrāhitvaṃ na vidyate,",
  "GS26jaytuppu:575": "tadā pratyabhijñānatvaṃ nivartate /",
  "GS26jaytuppu:576": "na hy ādyaṃ darśanaṃ saivāyam ity upajāyate /",
  "GS26jaytuppu:577": "tathānumānikam api vijñānaṃ gṛhītārthagrāhitvena smṛtitvam āpadyate /",
  "GS26jaytuppu:578": "athodakagrahaṇottarakālabhāvitvena smṛtitvaṃ,",
  "GS26jaytuppu:579": "tadā saṃskārasya smaraṇarūpatā prāpnoty,",
  "GS26jaytuppu:580": "udakagrahaṇottarakālabhāvitvena rasasaṃvedanasya ca /",
  "GS26jaytuppu:581": "atha nirviṣayatvena smṛtirūpatocyate,",
  "GS26jaytuppu:582": "tad ayuktaṃ,",
  "GS26jaytuppu:583": "pūrvoditānubhavāveditārthākārāvedakatvenodīyamānāyāḥ kathaṃ nirviṣayatvam?",
  "GS26jaytuppu:584": "atha pūrvānubhūtārthapratyastamaye sati samānakālārthābhāvān nirviṣayatā,",
  "GS26jaytuppu:585": "tadā codanājanitavi",
  "GS26jaytuppu:586": "jñānasya nirviṣayatvena smṛtitvam āpanīpadyate,",
  "GS26jaytuppu:587": "kartavyatārūpārthasya tadābhāvāt /",
  "GS26jaytuppu:588": "bhāve vā kartavyarūpatā nopapadyate /",
  "GS26jaytuppu:589": "tadanupapattau saptatantukriyāyā vilopaprasaṅgaḥ /",
  "GS26jaytuppu:590": "yadi ca nirviṣayatvena smṛtitvaṃ,",
  "GS26jaytuppu:591": "tadā vidyamānaghaṭajātyādeḥ smaraṇasyāsmṛtitvaprasaṅgaḥ /",
  "GS26jaytuppu:592": "athādrākṣam ity anenākāreṇopajāyamānatvena smṛtitvaṃ,",
  "GS26jaytuppu:593": "tad ayuktam /",
  "GS26jaytuppu:594": "ihodakam ity anenākāreṇopajāyamānāyāḥ katham adrākṣam ity evaṃrūpatopapadyate?",
  "GS26jaytuppu:595": "atha vipramuṣitatayānayā bhaṅgyopajāyate,",
  "GS26jaytuppu:596": "ko 'yaṃ vipramoṣo nāma?",
  "GS26jaytuppu:597": "kim anubhavākārasvīkaraṇaṃ smaraṇākārapradhvaṃso vāpūrvārthagṛhītitvaṃ vendriyārthasannikarṣajatvaṃ vendriyārthāsannikarṣajatvaṃ vā?",
  "GS26jaytuppu:598": "tad yady anubhavākārasvīkaraṇaṃ,",
  "GS26jaytuppu:599": "tadā smṛtirūpatā nopapadyate /",
  "GS26jaytuppu:600": "atha smṛtirūpatā,",
  "GS26jaytuppu:601": "tadānubhavākārasvīkaraṇaṃ nopapadyate,",
  "GS26jaytuppu:602": "smṛtyanubhavākārayor itaretaraparihārasthitilakṣaṇatvāt /",
  "GS26jaytuppu:603": "atha smaraṇākārapradhvaṃsas,",
  "GS26jaytuppu:604": "tad ayuktaṃ,",
  "GS26jaytuppu:605": "vijñānasya svayaṃ smṛtitvenābhyupagamāt /",
  "GS26jaytuppu:606": "pradhvaṃso hy avijñānātmakaḥ,",
  "GS26jaytuppu:607": "kathaṃ smṛtirūpatāṃ vidhatte?",
  "GS26jaytuppu:608": "athāpūrvārthaviṣayagṛhītitvaṃ smṛtipramoṣocyate,",
  "GS26jaytuppu:609": "tadātyantānanubhūtakanakapanasādisaṃvittīnaṃ smṛtivipramoṣatvam āpadyate /",
  "GS26jaytuppu:610": "athendriyārthasannikarṣajatvaṃ smṛtivipralnoṣocyate,",
  "GS26jaytuppu:611": "tadā saṃvittīnāṃ smṛtivipramoṣatva prasaṅgaḥ /",
  "GS26jaytuppu:612": "athendriyāsannikarṣajatvaṃ smṛtivipramoṣocyate,",
  "GS26jaytuppu:613": "tadā codanājanitavijñānasyānumānopamānavijñānasya ca smṛtivipramoṣatvam āpadyate /",
  "GS26jaytuppu:614": "tasmād yathā yathā vicāryate smṛtivipramoṣas tathā tathā nyāyaṃ na viṣahateti /",
  "GS26jaytuppu:615": "tasmān marīcyudakavijñānasya na smṛtivipramoṣarūpatā,",
  "GS26jaytuppu:616": "api tu viparītakhyātitvaṃ samyagjñānatvaṃ vā /",
  "GS26jaytuppu:617": "1.2 tathā vyavasāyātmakapadam api nopādeyam apaneyābhāvāt /",
  "GS26jaytuppu:618": "nanu sthāṇvādike 'rthendriyārthasannikarṣāt sāmānyamātradarśanād viśeṣānupalabdhau sandehajñānam upajāyate /",
  "GS26jaytuppu:619": "tad apanīyate /",
  "GS26jaytuppu:620": "tasmin sandehajñāne jāte kiñcit pratibhāty āho na pratibhāti /",
  "GS26jaytuppu:621": "tad yadi pratibhāti,",
  "GS26jaytuppu:622": "sa kiṃ dharmī dharmo vā?",
  "GS26jaytuppu:623": "tad yadi dharmī pratibhāti,",
  "GS26jaytuppu:624": "sa tāttviko 'tāttviko vā /",
  "GS26jaytuppu:625": "yadi tāttviko,",
  "GS26jaytuppu:626": "nāpaneyatā tadviṣayavijñānasya /",
  "GS26jaytuppu:627": "athātāttvikas,",
  "GS26jaytuppu:628": "tadāvyabhicāripadenāpanītatvān na vyavasāyātmakapadam upādeyam /",
  "GS26jaytuppu:629": "atha dharmaḥ pratibhāti,",
  "GS26jaytuppu:630": "sa sthāṇutvalakṣaṇaḥ puruṣatvalakṣaṇobhayaṃ vā /",
  "GS26jaytuppu:631": "tad yadi sthāṇutvalakṣaṇo dharmaḥ pratibhāti,",
  "GS26jaytuppu:632": "sa tāttviko 'tāttviko vā /",
  "GS26jaytuppu:633": "yadi tāttvikaḥ,",
  "GS26jaytuppu:634": "kathaṃ tadbuddheḥ sandeharūpatā,",
  "GS26jaytuppu:635": "tāttvikārthagṛhītirūpatvena satyodakasaṃvedanavat?",
  "GS26jaytuppu:636": "athātāttvikas,",
  "GS26jaytuppu:637": "tadāvyabhicāripadenāpoditatvān na vyavasāyātmakapadam upādeyam /",
  "GS26jaytuppu:638": "atha puruṣatvalakṣaṇo dharmaḥ pratibhāty,",
  "GS26jaytuppu:639": "asāv api tāttviko 'tāttviko vā /",
  "GS26jaytuppu:640": "yadi tāttvikaḥ,",
  "GS26jaytuppu:641": "kathaṃ tatbuddheḥ sandeharūpatā?",
  "GS26jaytuppu:642": "athātāttvikas,",
  "GS26jaytuppu:643": "tadāvyabhicāripadenāpoditatvād vyavasāyātmakapadaṃ na sādhīyaḥ /",
  "GS26jaytuppu:644": "athobhayaṃ pratibhāti,",
  "GS26jaytuppu:645": "tadobhayos tāttvikatvam atāttvikatvaṃ vāthaikasya tāttvikatvam anyasyātāttvikatvam /",
  "GS26jaytuppu:646": "tad yady ubhayos tāttvikatvaṃ,",
  "GS26jaytuppu:647": "tada tadvijñānasya tāttvikatvam eva,",
  "GS26jaytuppu:648": "na sandehātmatā /",
  "GS26jaytuppu:649": "athobhāv apy atāttvikau,",
  "GS26jaytuppu:650": "tadā tadvijñānasya viparyayarūpatā,",
  "GS26jaytuppu:651": "na sandehātmatā /",
  "GS26jaytuppu:652": "athaikasya tāttvikatvam anyasyātāttvikatvaṃ,",
  "GS26jaytuppu:653": "tadā tad eva jñānaṃ vyabhicāri tad evāvyabhicāri /",
  "GS26jaytuppu:654": "atāttvikārthagṛhītirūpatvād vyabhicāri,",
  "GS26jaytuppu:655": "tāttvikārthagṛhītirūpatvād avyabhicāri /",
  "GS26jaytuppu:656": "etena dvicandrajñānam udghāṭitam /",
  "GS26jaytuppu:657": "tatra hi dravyākāraḥ pratibhāti,",
  "GS26jaytuppu:658": "na guṇākāraḥ /",
  "GS26jaytuppu:659": "atha sandigdhārthākārapratibhāsi sandehajñānam iti cet,",
  "GS26jaytuppu:660": "sasandigdho 'rtho vidyate vā na vā /",
  "GS26jaytuppu:661": "tad yadi vidyate,",
  "GS26jaytuppu:662": "kathaṃ tatsaṃvedanasya sandeharūpatābādhitārthagṛhītirūpatvāt satyodakasaṃvedanavat?",
  "GS26jaytuppu:663": "atha na vidyate,",
  "GS26jaytuppu:664": "tadāvyabhicāripadenāpoditatvād vyavasāyātmakapadam apārthakam /",
  "GS26jaytuppu:665": "atha na kiñcid api pratibhāti,",
  "GS26jaytuppu:666": "na tarhi tasyendriyārthasannikarṣajatvaṃ bhrāntodakavijñānavat /",
  "GS26jaytuppu:667": "tasmād vyavasāyātmakapadam apy anupādeyam /",
  "GS26jaytuppu:668": "1.3 avyapadeśyapadaṃ ca yathā na sādhīyas tathā lakṣaṇasāre draṣṭavyam /",
  "GS26jaytuppu:669": "1.4 tathendriyārthasannikarṣajatvam api nopapadyate tadgatyabhāvāt /",
  "GS26jaytuppu:670": "1.41 indriyārthasannikarṣo hi vyavahitārthānupalabdhiliṅgo vāvaraṇaliṅgo vā tadutpāditaghaṭādijñānāvaseyo vā /",
  "GS26jaytuppu:671": "tad yadi vyavahitārthānupalabdhiliṅgas,",
  "GS26jaytuppu:672": "tad ayuktaṃ,",
  "GS26jaytuppu:673": "tena saha sambandhānupapattes tadabhāve [p.138]'py anupalambhasadbhāvadarśanāt /",
  "GS26jaytuppu:674": "yadabhāve 'pi yasya sadbhāvaḥ,",
  "GS26jaytuppu:675": "sa kathaṃ tatsadbhāvāvedakaḥ?",
  "GS26jaytuppu:676": "athāvaraṇaliṅgas,",
  "GS26jaytuppu:677": "tad ayuktaṃ,",
  "GS26jaytuppu:678": "tena saha saṅgater abhāvāt,",
  "GS26jaytuppu:679": "tadabhāve 'pi sadbhāvadarśanāt /",
  "GS26jaytuppu:680": "tadbhāve vāvaraṇānarthakyam /",
  "GS26jaytuppu:681": "tadabhāve tadgatiḥ katham?",
  "GS26jaytuppu:682": "atha tadbhavakumbhādijñānenāvagamyate,",
  "GS26jaytuppu:683": "tad ayuktaṃ,",
  "GS26jaytuppu:684": "tadanavagatau tadudbhavatvasyānavagateḥ /",
  "GS26jaytuppu:685": "piśācaparamāṇumaheśvarakalpo 'sau sannikarṣaḥ /",
  "GS26jaytuppu:686": "kathaṃ tadāyattatā vedyate jñāne?",
  "GS26jaytuppu:687": "kathaṃ ca tadindriyārthasannikarṣam āvedayati jñānam?",
  "GS26jaytuppu:688": "kiṃ vijñānākāratayāho kāryākāratayendriyārthasannikarṣajanyākāratayā vā?",
  "GS26jaytuppu:689": "tad yadi jñānasvabhāvatayā,",
  "GS26jaytuppu:690": "tad ayuktaṃ,",
  "GS26jaytuppu:691": "tadabhāve 'pi jñānākārasya sambhavopamānādijñāne /",
  "GS26jaytuppu:692": "atha kāryātmatayā gamayati,",
  "GS26jaytuppu:693": "tad apy ayuktam,",
  "GS26jaytuppu:694": "upamānānumānajñānamarīcinīlajalādau tasya sadbhāvopapatteḥ /",
  "GS26jaytuppu:695": "yo yena vinā bhavati,",
  "GS26jaytuppu:696": "sa kathaṃ tasya jñāpako nāma?",
  "GS26jaytuppu:697": "anyathā sattvāder api gamakatvaṃ syāt /",
  "GS26jaytuppu:698": "athendriyārthasannikarṣajanyākāratayā saṃsūcayatīti ced,",
  "GS26jaytuppu:699": "asāv indriyārthasannikarṣajanyākāro jñānākārād avyatirikto vyatirikto vā /",
  "GS26jaytuppu:700": "yady avyatiriktas,",
  "GS26jaytuppu:701": "tadā jñānātmatāmātraṃ,",
  "GS26jaytuppu:702": "nākārātireko 'nyo 'sti vibhāvyamāno 'numānādijñāneṣu yathā /",
  "GS26jaytuppu:703": "ākārāntarātireke vā j ānarūpatā hīyate /",
  "GS26jaytuppu:704": "atha vyatiriktas,",
  "GS26jaytuppu:705": "tasyaiva tarhi gamakatvaṃ,",
  "GS26jaytuppu:706": "na jñānākārasya /",
  "GS26jaytuppu:707": "tasyāpy agamakatvaṃ tadavedanāt /",
  "GS26jaytuppu:708": "kiṃ ca tadutpannam indriyārthasannikarṣād vijñānaṃ svarūpeṇāvagāhanīyaṃ,",
  "GS26jaytuppu:709": "tato vyāptismaraṇaṃ,",
  "GS26jaytuppu:710": "tadanu parāmarśajñānaṃ,",
  "GS26jaytuppu:711": "tato 'numeyāvagatir iti na caitāvantaṃ kālaṃ vijñānaṃ sthitipadaṃ badhnāty,",
  "GS26jaytuppu:712": "āśubhāvitvena pratyastamitatvāt /",
  "GS26jaytuppu:713": "atha buddhyārūḍhena dharmadharminyāyena parikalpyate 'numānaṃ,",
  "GS26jaytuppu:714": "tadāvāstavaṃ prāpnoti sugatānumānavat /",
  "GS26jaytuppu:715": "1.42 tathendriyotpādyatvam api nopapadyatendriyotpādyatvātirekānavagateḥ /",
  "GS26jaytuppu:716": "vijñānaṃ svabhāvatayaiva vedyate,",
  "GS26jaytuppu:717": "nākārāntareṇa /",
  "GS26jaytuppu:718": "tajjñaptau vā jñānākāravirahaprasaṅgaḥ /",
  "GS26jaytuppu:719": "na ca jñānam indriyasambaddhaṃ dṛṣṭaṃ,",
  "GS26jaytuppu:720": "yena tad upalabhyamānam indriyaṃ gamayati /",
  "GS26jaytuppu:721": "atha kriyānyatra karaṇasādhyā dṛṣṭā /",
  "GS26jaytuppu:722": "saiva gamikāstu,",
  "GS26jaytuppu:723": "yasyāḥ karaṇasambandho 'vagataḥ /",
  "GS26jaytuppu:724": "na cānyasya sambandhe 'nyasya gamakatvaṃ kiñcitsāmyād upapadyate /",
  "GS26jaytuppu:725": "na jātu devadattanayananīlasambandhe sati yajñadattendriyaṃ ghaṭādikam artham asati sambandhe karaṇatvasāmyād prakāśayad dṛṣṭam /",
  "GS26jaytuppu:726": "tathārthajanyākāro 'pi vijñāne 'nenaiva prakāreṇa paryudasto veditavyaḥ /",
  "GS26jaytuppu:727": "1.43 tathārtho 'pi vijñānam utpādayaty anupajātātiśayopajātātiśayo vāvyatiriktopajātātiśayo vā vyatiriktopajātātiśayo vā /",
  "GS26jaytuppu:728": "tad yady anupajātātiśayaḥ karoti,",
  "GS26jaytuppu:729": "tadā sarvadā kuryān na vā /",
  "GS26jaytuppu:730": "karaṇam akaraṇaṃ ca nopapadyeta tatsvarūpānativṛtteḥ /",
  "GS26jaytuppu:731": "tathāvyatiriktopajātātiśayo 'pi na karoty akārakākārasyānugateḥ /",
  "GS26jaytuppu:732": "ananugatau vā na tarhi tadavyatirikto 'tiśayaḥ /",
  "GS26jaytuppu:733": "atha vyatiriktopajātātiśayena janyate,",
  "GS26jaytuppu:734": "tathāpi nopapadyate 'kārakākārānativṛtteḥ /",
  "GS26jaytuppu:735": "ativṛttau vāyātaṃ kṣaṇikatvam /",
  "GS26jaytuppu:736": "tataś ca nendriyārthasannikarṣajaṃ vijñānaṃ pratyakṣalakṣaṇam /",
  "GS26jaytuppu:737": "[Chapter 2: Examination of the Mīmāṃsā definition of valid cognition:]",
  "GS26jaytuppu:738": "2. anye tv anadhigatārthagantṛtvena pramāṇalakṣaṇam abhidadhati /",
  "GS26jaytuppu:739": "te tv ayuktavādino draṣṭavyāḥ /",
  "GS26jaytuppu:740": "katham ayuktavāditā teṣam iti ced,",
  "GS26jaytuppu:741": "ucyate vibhinnakārakotpāditaikārthavijñānānāṃ yathāvyavasthitaikārthagṛhītirūpatvāviśeṣe ' pi pūrvotpannavijñānasya prāmāṇyaṃ nottarasyety atra niyāmakaṃ vaktavyam /",
  "GS26jaytuppu:742": "2.1 atha yathāvyavasthitārthagṛhītirūpatvāviśeṣe 'pi pūrvotpannavijñānasya prāmāṇyam upapadyate,",
  "GS26jaytuppu:743": "na prathamottaravijñānasya,",
  "GS26jaytuppu:744": "tadānenaiva nyāyena prathamasyāpy aprāmāṇyaṃ prasaktaṃ gṛhītārthagrāhitvāviśeṣāt /",
  "GS26jaytuppu:745": "yathaikanīlasvalakṣaṇāvabhāsitayugapadutpannānekanīlavijñānānāṃ nīlaikārthagṛhītirūpatā na bhidyate,",
  "GS26jaytuppu:746": "tathā pūrvāparotpannavijñānānām api gṛhītārthagṛhītirūpatā na nivartsyati /",
  "GS26jaytuppu:747": "atha niyataviṣayatvaṃ pūrvottaravijñānayoḥ pūrvotpannavijñānam anadhigatārthākārasvīkaraṇamukhenopādīyata,",
  "GS26jaytuppu:748": "uttaraṃ tv adhigatārthākāraviṣayam upajāyate /",
  "GS26jaytuppu:749": "yadi gṛhītārthaviṣayatvaṃ kathaṃ pratiniyataviṣayatvam?",
  "GS26jaytuppu:750": "atha pratiniyataviṣayatvaṃ kathaṃ gṛhītārthagrāhitvaṃ,",
  "GS26jaytuppu:751": "niyataviṣayatvagṛhītagrāhitvayor virodhāt?",
  "GS26jaytuppu:752": "yadi ca niyataviṣayatvaṃ,",
  "GS26jaytuppu:753": "tadobhayor api prāmāṇyam anadhigatārthagantṛtvāviśeṣāt /",
  "GS26jaytuppu:754": "athaikaviṣayatvaṃ,",
  "GS26jaytuppu:755": "tadobhayor api prāmāṇyam aprāmāṇyaṃ vā gṛhītagrāhitvāviśeṣāt /",
  "GS26jaytuppu:756": "so 'yaṃ gaḍupraveśākṣitārakavinirgamanyāyopanipātaḥ śrutilālasānāṃ duruttaraḥ /",
  "GS26jaytuppu:757": "2.11 nanv adhigataviṣayatve saty api prāmāṇyābhyupagame smṛter api prāmāṇyam anuṣajyate pramāṇaphalatā vā /",
  "GS26jaytuppu:758": "ko 'tra nivārayitā?",
  "GS26jaytuppu:759": "smṛtir ihopajāyamānādyānubhavāveditārthākāraviṣayā vānyaviṣayā vā nirviṣayā vā /",
  "GS26jaytuppu:760": "tad yadi pūrvoditānubhavāveditārthākāraviṣayā,",
  "GS26jaytuppu:761": "tadā tasyāḥ pramāṇaphalatā naiva nivārayituṃ pāryate gṛhītārthagrāhitvāviśeṣād ity uktam /",
  "GS26jaytuppu:762": "evaṃ ca smṛtisañjñakaṃ saptamaṃ pramāṇaṃ prasaktaṃ mīmāṃsakānām /",
  "GS26jaytuppu:763": "atha pūrvavijñānānavadhāritārthaviṣayā /",
  "GS26jaytuppu:764": "yady evaṃ kathaṃ tasyāḥ pramāṇaphalatvam apanetuṃ pāryate?",
  "GS26jaytuppu:765": "ādyānubhavasyeva smṛtirūpatā ca na prāpnoti /",
  "GS26jaytuppu:766": "dṛṣṭaśrutārthaviṣayā hi smṛtir nāgṛhītārthaviṣayā /",
  "GS26jaytuppu:767": "atha nirviṣayeṣyate,",
  "GS26jaytuppu:768": "tadā na gṛhītārthagrāhitvena smṛter aprāmāṇyam,",
  "GS26jaytuppu:769": "api tu keśoṇḍukasaṃvedanavan nirviṣayatvena /",
  "GS26jaytuppu:770": "api ca yadi nirviṣayā,",
  "GS26jaytuppu:771": "tadā gṛhītārthagrāhiṇī katham?",
  "GS26jaytuppu:772": "gṛhītārthagrāhiṇīti cen,",
  "GS26jaytuppu:773": "nirviṣayeti na vaktavyam /",
  "GS26jaytuppu:774": "na ca nirviṣayā /",
  "GS26jaytuppu:775": "mātaraṃ pitaraṃ śuśrūṣitavān ahaṃ,",
  "GS26jaytuppu:776": "santi me pañcabhṛtyeti pūrvānubhavāveditārthākāraparyavasāyinyo hi smṛtayaḥ,",
  "GS26jaytuppu:777": "smṛtijñānena pūrvānubhavāveditārthākārasya pratibhāsanāt /",
  "GS26jaytuppu:778": "atha smṛtivijñānakāle pūrvaprabodhaviṣayīkṛtārthasya pratyastamitatvān na tadviṣayatvam /",
  "GS26jaytuppu:779": "evaṃ ca nirviṣayatvena smṛter aprāmāṇyaṃ na gṛhītārthagrāhitvenety uktam /",
  "GS26jaytuppu:780": "2.2 yadi cāvadhāritārthaviṣayaṃ pramāṇam apramānam upapādyate,",
  "GS26jaytuppu:781": "tadānumānajñānasyāprāmāṇyam āpanīpadyeta /",
  "GS26jaytuppu:782": "tad eva katham?",
  "GS26jaytuppu:783_0": "kathyate yad evāvinābhāvasambandhagrahaṇakālāvadhāritam agnitvasāmānyaṃ liṅgājahadvṛttitvena",
  "GS26jaytuppu:783_1": "pratyakṣeṇa tad evānumānād avagacchaty āhosvit pāvakasvarūpaṃ matvarthaṃ vā liṅgavyāpārasamānakālīnāstitvaṃ",
  "GS26jaytuppu:783_2": "vā liṅgopasarjanatvaṃ vāgnivyaktipāratantryaṃ vāgnitvasāmānyasya?",
  "GS26jaytuppu:784": "2.21 tad yadi pūrvāvadhāritasāmānyaviṣayam abhyupeyate,",
  "GS26jaytuppu:785": "tadā prāmāṇyaṃ naiva samāsādayati gṛhītārthagrāhitvena smṛtivad eva /",
  "GS26jaytuppu:786": "tadaprāmāṇye nāgnimattvavyavasthopapattiḥ /",
  "GS26jaytuppu:787": "tadanupapattau ca nārthāpattyāgnivyaktisaṃsthitiḥ /",
  "GS26jaytuppu:788": "tataś cāmutrāgnir agnir ānīyatām iti sakalalokavyavahāravira /",
  "GS26jaytuppu:789": "haḥ syāt /",
  "GS26jaytuppu:790": "atha mā bhūd etadvyavahārahānir iti cet pūrvāvadhārite 'py arthe 'numānasya prāmāṇyam abhyupeyate,",
  "GS26jaytuppu:791": "tadānadhigatārthagantṛviśeṣaṇam apārthakaṃ śrotriyāṇām iti /",
  "GS26jaytuppu:792": "2.22 atha pāvakasvarūpam anumimīṣe,",
  "GS26jaytuppu:793": "tal liṅgājahadvṛttitvena pūrvam avadhāritaṃ vā na vā /",
  "GS26jaytuppu:794": "yadi pūrvopalabdham adhigatārthaviṣayatvam āyātam anumānasya /",
  "GS26jaytuppu:795": "atha na pūrvopalabdham,",
  "GS26jaytuppu:796": "avyāpako 'gnir anumānāt tarhi pratīyate /",
  "GS26jaytuppu:797": "tadabhyupagame tṛṇajalādiviṣayam apy anumānaṃ prasajyate /",
  "GS26jaytuppu:798": "2.23 atha matvartho 'numīyate,",
  "GS26jaytuppu:799": "sa pūrvāvadhārito vā na vā /",
  "GS26jaytuppu:800": "yady avadhāritaḥ,",
  "GS26jaytuppu:801": "katham anadhigatārthagantṛviśeṣaṇam anumāne sambhavati?",
  "GS26jaytuppu:802": "atha naivāvagatas,",
  "GS26jaytuppu:803": "tadānīṃ jalatṛṇādiviṣayam apy anumānaṃ prasajyetety uktam /",
  "GS26jaytuppu:804": "2.24 atha liṅgavyāpārasamānakālīnāstitvam agnitvasāmānyasyānumīyate,",
  "GS26jaytuppu:805": "tad anumānavyāpārasamānakālīnāstitvam agnitvasāmānyād vyatiriktam avyatiriktaṃ vā /",
  "GS26jaytuppu:806": "tad yady avyatiriktaṃ,",
  "GS26jaytuppu:807": "tadānīṃ pūrvopalabdhāstitvaviṣayam evānumānam /",
  "GS26jaytuppu:808": "katham anadhigatārthagantṛviśeṣaṇam apārthakaṃ na bhavet?",
  "GS26jaytuppu:809": "atha vyatiriktaṃ,",
  "GS26jaytuppu:810": "tat kiṃ pūrvopalabdham anupalabdhaṃ vā?",
  "GS26jaytuppu:811": "yadi pūrvopalabdhaṃ tadviṣayatve 'numānasya nānadhigatārthagantṛviśeṣaṇam upapadyate /",
  "GS26jaytuppu:812": "atha nopalabdhaṃ,",
  "GS26jaytuppu:813": "tat katham anumīyate jalādikalpaṃ dhūmena?",
  "GS26jaytuppu:814": "2.25 atha liṅgopasarjanatvam agnitvasāmānyasyānumānāt pratīyate,",
  "GS26jaytuppu:815": "tal liṅgopasarjanatvam agnitvasāmānyād bhinnam abhinnaṃ vā /",
  "GS26jaytuppu:816": "yady abhinnaṃ pūrvopalabdhāgnitvasāmānyaviṣayam evānumānaṃ,",
  "GS26jaytuppu:817": "kathaṃ prāmāṇyabhāg bhavati?",
  "GS26jaytuppu:818": "atha bhinnaṃ,",
  "GS26jaytuppu:819": "tadavinābhāvasambandhagrahaṇakāle liṅgavyāpakatvenāvadhāritaṃ vā na vā /",
  "GS26jaytuppu:820": "yady avadhāritaṃ katham anadhigatārthaviṣayam anumānam?",
  "GS26jaytuppu:821": "atha liṅgavyāpakatvenānavagataṃ,",
  "GS26jaytuppu:822": "tadā tadviṣayatve 'numānasya parikalpyamāne tribhuvanāvedakatvaṃ dhūmasya kiṃ na parikalpyate sambandhābhāvāviśeṣāt?",
  "GS26jaytuppu:823": "2.26 athāgnivyaktipāra /",
  "GS26jaytuppu:824": "tantryam anumīyate dhūmenāgnitvasāmānyasyeti cet,",
  "GS26jaytuppu:825": "tat pāratantryam agnitvasāmānyasya dhūmavyāpakatvenāvadhāritaṃ vā na vā /",
  "GS26jaytuppu:826": "yady avadhāritaṃ,",
  "GS26jaytuppu:827": "punar api gṛhītagrāhitvaṃ nātivartate 'numānam /",
  "GS26jaytuppu:828": "atha nāvadhāritaṃ dhūmavyāpakatvena pāratantryam agnisāmānyasyeti cet,",
  "GS26jaytuppu:829": "katham anumīyatety uktaṃ purastāt /",
  "GS26jaytuppu:830": "2.3 etena pūrvopalabdhagotvādipratipādakatvena gośabdāder aprāmāṇyam udghāṭitam /",
  "GS26jaytuppu:831": "tad eva katham?",
  "GS26jaytuppu:832": "kathyate kiṃ saṅketagrahaṇakālāvagatagotvārthavācakatvaṃ tadvyatiriktārthavācakatvaṃ vā pratipādyate gośabdasya?",
  "GS26jaytuppu:833": "tad yadi saṅketagrahaṇakālādhigatagotvasvarūpāvedakatvaṃ jegīyate gośabdasya,",
  "GS26jaytuppu:834": "tadā viditārthākārāvedakatvena na mānatvam āsādayati gośabdaḥ /",
  "GS26jaytuppu:835": "atha veditārthākārāvedakatve 'pi prāmāṇyam āvahati,",
  "GS26jaytuppu:836": "tadānadhigatārthagantṛviśeṣaṇasya viṣayovaktavyaḥ /",
  "GS26jaytuppu:837": "atha tadvyatiriktārthavācakatvaṃ,",
  "GS26jaytuppu:838": "tadānīm asaṅketitaivārthaḥ pratīyate gośabdāt /",
  "GS26jaytuppu:839": "tataś ca svasiddhāntapratītivirodho dumivāraḥ /",
  "GS26jaytuppu:840": "atha gotvam evāvagamyate gośabdeneti cet,",
  "GS26jaytuppu:841": "tatrāpi prapañcitam evāprāmāṇyakāraṇaṃ gṛhītagrāhitvam /",
  "GS26jaytuppu:842": "tadaprāmāṇye na gotvavyavasthitiḥ /",
  "GS26jaytuppu:843": "tadanavasthitau nārthāpattyādhikaraṇavyavasthitiḥ /",
  "GS26jaytuppu:844": "2.31 ito 'pi nārthāpattyādhikaraṇavyavasthitir upapadyate kim arthāpattyā pūrvāvadhāritādhikaraṇapratyāyanaṃ kriyatāhosvid apūrvādhikaraṇapratyāyanam?",
  "GS26jaytuppu:845": "tad yadi pūrvāvadhāritādhikaraṇaparyavasitārthāpattis,",
  "GS26jaytuppu:846": "tadā pratipāditārthapratipādakatvena na pramāṇam /",
  "GS26jaytuppu:847": "athādṛṣṭapiṇḍāvedakatvaṃ tadā gotvānyathānupapattyā gajavājikalpanāpi kāryā /",
  "GS26jaytuppu:848": "atha pūrvāvadhāritasyedānīntanam astitvam arthāpattyāvasīyateti cet",
  "GS26jaytuppu:849": "tad idānīntanam astitvaṃ pūrvāvadhāritād vyatiriktam avyatiriktaṃ vā /",
  "GS26jaytuppu:850": "tad yady avyatiriktaṃ,",
  "GS26jaytuppu:851": "tadā pūrvāvadhāritārthapratipādakatvena katham arthāpatteḥ prāmāṇyaṃ vedavido vadanti?",
  "GS26jaytuppu:852": "athārthāntaraṃ,",
  "GS26jaytuppu:853": "kathaṃ gotvānyathānupapattyā pratīyate?",
  "GS26jaytuppu:854": "tatpratītyabhyupagame vā gajavājiviṣayāpi pratipattiḥ syād ity asakṛt pratipāditam /",
  "GS26jaytuppu:855": "evaṃ ca sati yad uktam idānīntanam astitvaṃ na hi pūrvadhiyā gatam iti tad bālavalgitam /",
  "GS26jaytuppu:856": "2.4 etena pratyabhijñānasyāpi prāmāṇyaṃ pratyuktaṃ veditavyam /",
  "GS26jaytuppu:857": "[Chapter 3: The Buddhist definition of means of valid cognition]",
  "GS26jaytuppu:858": "3.1 tathā tāthāgatānām apy anadhigatārthagantṛviśeṣaṇam apārthakam apohyajñānāsambhavāt /",
  "GS26jaytuppu:859": "na hi pūrvāparakālabhāvinī vijñāna ekaviṣaye sto,",
  "GS26jaytuppu:860": "na svalakṣaṇaikaviṣaye,",
  "GS26jaytuppu:861": "na sāmānyaikaviṣaye,",
  "GS26jaytuppu:862": "3.11 svalakṣaṇasyābhinnaikasvabhāvasya kramavṛttyanekavijñānajananaśaktivyatirekāt /",
  "GS26jaytuppu:863": "atha yugapadekaviṣayotpannānekavijñānāpanodārthaṃ,",
  "GS26jaytuppu:864": "tad apy ayuktam /",
  "GS26jaytuppu:865": "ekaviṣayotpannānekapuruṣasaṃvedanasyāprāmāṇyam āpanīpadyeta /",
  "GS26jaytuppu:866": "3.12 atha sāmānyaikaviṣayānekavijñānāpanodārthaṃ viśeṣaṇam upādīyate,",
  "GS26jaytuppu:867": "tad apy ayuktam /",
  "GS26jaytuppu:868": "na sāmānYaikaṃ vijñānam asti,",
  "GS26jaytuppu:869": "nāpy anekaṃ vijñānaṃ,",
  "GS26jaytuppu:870": "tasya svayam asambhavāt /",
  "GS26jaytuppu:871": "tadākāravirahe sāmānyaviṣayaṃ vijñānam iti pratikarmavyavasthāhetur vaktavyaḥ /",
  "GS26jaytuppu:872": "tadākāre vā sāmānyasya sadātmatā /",
  "GS26jaytuppu:873": "atāttvikākāratādātmye vā jñānātāttvikatvaprasaṅgaḥ /",
  "GS26jaytuppu:874": "3.1a kiṃ caikaviṣaye pravartamānayor ekasyāprāmāṇyaṃ pramāṇāntaratvābhāvo vā /",
  "GS26jaytuppu:875": "3.1a1 tad yady aprāmāṇyaṃ,",
  "GS26jaytuppu:876": "tad ayuktam /",
  "GS26jaytuppu:877": "aviśiṣṭaikārthagṛhī tirūpatvobhayoḥ prāmāṇyam aprāmāṇyaṃ vā vikalpānupapatteḥ /",
  "GS26jaytuppu:878": "vikalpe vaikaviṣayotpannānekapuruṣavijñānabhedaprasaṅgaḥ /",
  "GS26jaytuppu:879": "3.1a2 athāpramāṇāntaratvaṃ,",
  "GS26jaytuppu:880": "tad apy anupapannam /",
  "GS26jaytuppu:881": "kim ekaviṣayotpāditānekapratyakṣādijñānānāṃ vyaktinānātvaṃ nopapadyatāhākāranānātvam?",
  "GS26jaytuppu:882": "tad yadi vyaktinānātvaṃ na jāghaṭīti,",
  "GS26jaytuppu:883": "tad asad,",
  "GS26jaytuppu:884": "ekanīlotpāditānekanīlālokavijñānānāṃ vyaktinānātvadarśanāt /",
  "GS26jaytuppu:885": "athānekākāratā nopapadyate,",
  "GS26jaytuppu:886": "tad ayuktaṃ,",
  "GS26jaytuppu:887": "nīlālokavijñānānām anekākāratvadarśanāt /",
  "GS26jaytuppu:888": "na ca tadutpādako nīlaprapañco 'sty,",
  "GS26jaytuppu:889": "ekātmatayā svayam abhyupagamāt /",
  "GS26jaytuppu:890": "athaikaviṭayatve pratyakṣānumānavyapadeśānupapattiḥ /",
  "GS26jaytuppu:891": "tad etad ayuktaṃ,",
  "GS26jaytuppu:892": "bhinnakaraṇakāryatvena vyapadeśopapatteḥ /",
  "GS26jaytuppu:893": "yathaikanīlotpannānekadevadattādijñānānāṃ bhinnakartṛkāryatvena devadattādijñānavyapadeśas tathehāpi /",
  "GS26jaytuppu:894": "3.2 anye tv avisaṃvādi jñānaṃ pramāṇam abhidadhati /",
  "GS26jaytuppu:895": "ko 'yam avisaṃvādārthaḥ?",
  "GS26jaytuppu:896": "kiṃ yathāvyavasthitārthagṛhītitvaṃ bādhārahitatvaṃ vā pratīyamānārthajanyatā vā pratīyamānārthaṃ prati pravartakatvaṃ vārthaprāpakatvaṃ vā?",
  "GS26jaytuppu:897": "3.21 tad yadi yathāvyavasthitārthagṛhītitvaṃ,",
  "GS26jaytuppu:898": "tad anumānajñāne nopapadyate /",
  "GS26jaytuppu:899": "3.22 atha bādhārahitatvaṃ,",
  "GS26jaytuppu:900": "tad apy anumānajñāne nopapadyate /",
  "GS26jaytuppu:901": "3.23 atha pratīyamānārthotpādyatvaṃ,",
  "GS26jaytuppu:902": "tad apy anumānajñānasya nopapadyate,",
  "GS26jaytuppu:903": "sāmānyākārasya janakatvavyāvṛtteḥ /",
  "GS26jaytuppu:904": "tathā rāgādisaṃvedanasyāpy avabhātārthotpādyatvaṃ nopapadyate,",
  "GS26jaytuppu:905": "svātmotpādane sāmarthyavyatirekāt /",
  "GS26jaytuppu:906": "tathā yogipratyakṣasya pratīyamānārthajanyatā na sambhavati vyatītānāgatayor ajanakatvāt /",
  "GS26jaytuppu:907": "janakatve vātītānāgatatā hīyate /",
  "GS26jaytuppu:908": "3.24 atha pratīyamānārthaṃ prati pravartakatvam avisaṃvādārthas,",
  "GS26jaytuppu:909": "tad viparyayajñānasyāpi pravartakatvaṃ vidyate /",
  "GS26jaytuppu:910": "viparītotpannodakabuddhiḥ pravartate,",
  "GS26jaytuppu:911": "na ca tasyāvisaṃvādo 'sti /",
  "GS26jaytuppu:912": "satyodakajñāne 'pi jāte na pravartate kenāpi hetunā,",
  "GS26jaytuppu:913": "tad api visaṃvādi syāt /",
  "GS26jaytuppu:914": "3.25 athārthaprāpakatvam avisaṃvādas,",
  "GS26jaytuppu:915": "tatra kim arthamātraprāpakatvam āho 'vabhātārthaprāpakatvaṃ tajjātīyodakaprāpakatvaṃ vā svotpādakārthaprāpakatvaṃ vātha svotpādakakārakāṇāṃ dhruvabhāvitvam avisaṃvādaḥ?",
  "GS26jaytuppu:916": "yady arthamātraprāpakatvaṃ,",
  "GS26jaytuppu:917": "keśoṇḍukendudvayasaṃvedanasyāpy avisaṃvāditvam āpadyate /",
  "GS26jaytuppu:918": "athāvabhātārthaprāpakatvaṃ,",
  "GS26jaytuppu:919": "tadānumānajñānasyāvisaṃvāditvaṃ na labhyate 'vabhātārthāprāpakatvāt /",
  "GS26jaytuppu:920": "anumānajñāne hi sāmānyākāro 'vabhāti,",
  "GS26jaytuppu:921": "na cāsau prāpyate svayam asattvāt /",
  "GS26jaytuppu:922": "tathā yogijñānasyātītānāgatārthe samutpannasyārthaprāpakatvaṃ na vidyate /",
  "GS26jaytuppu:923": "tathā rāgādisaṃvedane 'pi jāte nāvabhātarāgādiprāptir asti /",
  "GS26jaytuppu:924": "tathā pratyakṣe pi vijñāne nāvabhātārthaprāptir asti kṣaṇikatvenāstamitatvāt /",
  "GS26jaytuppu:925": "atha tajjātīyodakaprāpakatvenāvisaṃvāditvam ucyate,",
  "GS26jaytuppu:926": "tad ayuktam udakatvajāter abhāvāt /",
  "GS26jaytuppu:927": "athānudakatvavyāvṛttir jātir ity ucyate,",
  "GS26jaytuppu:928": "sodakavyaktibhyo 'vyatiriktā vyatiriktā vā /",
  "GS26jaytuppu:929": "yady avyatiriktā tadā vyaktir eva na jātiḥ /",
  "GS26jaytuppu:930": "atha vyatiriktā sā vastubhūtāvastubhūtā vā /",
  "GS26jaytuppu:931": "yadi vastubhūtā tadābhyupetahāniḥ /",
  "GS26jaytuppu:932": "athāvastubhūtā tadgatiḥ katham?",
  "GS26jaytuppu:933": "na codakavyaktīnāṃ nānātvam upapadyate /",
  "GS26jaytuppu:934": "yathā ca nopapadyate tathā niveditaṃ naiyāyikapratyakṣalakṣaṇādhikāre /",
  "GS26jaytuppu:935": "atha svotpādakārthaprāpakatvam avisaṃvādakatvaṃ,",
  "GS26jaytuppu:936": "tad ayuktaṃ,",
  "GS26jaytuppu:937": "nayanālokamanaskārādeḥ pratyastamitatvāt /",
  "GS26jaytuppu:938": "atha svotpādakakārakāṇāṃ dhruvabhāvitvam avisaṃvādas,",
  "GS26jaytuppu:939": "tadabhāve tadabhāvaprasaṅgāt /",
  "GS26jaytuppu:940": "yady evaṃ keśoṇḍukavijñānasyāpi dhruvabhāvikāraṇatvenāvisaṃvādo 'sty anyathākasmikatvaprasaṅgāt /",
  "GS26jaytuppu:941": "evaṃ cāvyavasthite yad uktaṃ na hy ābhyām arthaṃ paricchidya pravartamāno 'rthakriyāyāṃ visaṃvādyateti tad bālavilasitam /",
  "GS26jaytuppu:942": "3.3 tathā mānameyasaṅkhyāpi saugatamate nopapadyate /",
  "GS26jaytuppu:943": "tad eva katham?",
  "GS26jaytuppu:944": "kathyate dva eva pramāṇe,",
  "GS26jaytuppu:945": "na mānāntaram asti /",
  "GS26jaytuppu:946": "tad dvitvaṃ kiṃ vyaktibhedenākārabhedena viṣayabhedena vā?",
  "GS26jaytuppu:947": "3.31 yadi vyaktibhedena,",
  "GS26jaytuppu:948": "tadāparisaṅkhyeyatvaṃ jñānavyaktīnām ānantyād,",
  "GS26jaytuppu:949": "dvitvānupapattiḥ /",
  "GS26jaytuppu:950": "na ca jñānānāṃ bhedo 'sty ajñānād dhi jñānaṃ jñānātmatayā bhidyate,",
  "GS26jaytuppu:951": "jñānāntarāt tu kathaṃ nivartate?",
  "GS26jaytuppu:952": "kiṃ jñānātmatayākārāntareṇa vā?",
  "GS26jaytuppu:953": "yadi jñānākāratayā bhidyate,",
  "GS26jaytuppu:954": "tadānyeṣām ajñānātmakatvaprasaṅgo rasāder iva /",
  "GS26jaytuppu:955": "athākārāntareṇa vyāvartate,",
  "GS26jaytuppu:956": "tadājñānātmatā tasyotpadyate rasāder iva /",
  "GS26jaytuppu:957": "3.32 athākārabhedena mānayor bhedaḥ,",
  "GS26jaytuppu:958": "so 'py anupapannaiva /",
  "GS26jaytuppu:959": "jñānākāravyatirekeṇa pratyakṣānumānayor nākārāntaram asti /",
  "GS26jaytuppu:960": "tadupagame vā jñānākāravirahaḥ syāt /",
  "GS26jaytuppu:961": "na cākārasamūhātmakaṃ jñānaṃ tasyābhinnātmakatvāt /",
  "GS26jaytuppu:962": "3.33 atha viṣayabhedena dvaividhyam upapādyate,",
  "GS26jaytuppu:963": "3.331 tadānumānajñānasya viṣayārtho vaktavyaḥ kim agnyādisvalakṣaṇaviṣayaṃ vidyamānasāmānyaviṣayam apāramārthikasāmānyaviṣayaṃ vā nirviṣayaṃ vā svāṃśaviṣayaṃ vā?",
  "GS26jaytuppu:964": "yadyagnyādisvalakṣaṇaviṣayaṃ,",
  "GS26jaytuppu:965": "tadā pratyakṣānumānayor bhedānupapattir abhinnaviṣayatvāt /",
  "GS26jaytuppu:966": "athānumānike jñāne 'gnimātraṃ pratīyate,",
  "GS26jaytuppu:967": "pratyakṣe tu tārṇādiviśeṣātmatayā pratīyate /",
  "GS26jaytuppu:968": "yady evaṃ svalakṣaṇaviṣayatvaṃ nātivartate 'numānasya,",
  "GS26jaytuppu:969": "yadi nāma vahner eva prapañcatā /",
  "GS26jaytuppu:970": "atha satsāmānyaviṣayatvaṃ,",
  "GS26jaytuppu:971": "tathāpi pratyakṣānumānayor na bhedo 'sti sāmānyasya svalakṣaṇarūpatvāt /",
  "GS26jaytuppu:972": "na ca satsāmānyasya vijñānaviṣayatopapadyate nityatvena janakatvākārārpakatvānupapatteḥ /",
  "GS26jaytuppu:973": "na ca satsāmānyaviṣayatve bhrāntatopapadyate /",
  "GS26jaytuppu:974": "bhrāntir apy arthasambandhataḥ prameti na vaktavyam /",
  "GS26jaytuppu:975": "athāsatsāmānyaviṣayaṃ,",
  "GS26jaytuppu:976": "na tarhi tasya bhrāntatāsataḥ svena rūpeṇa vidyamānatvāt /",
  "GS26jaytuppu:977": "na cāsad viṣayabhāvaṃ pratipadyate janakatvākārārpakatvavyatirekāt /",
  "GS26jaytuppu:978": "avyatireke vā vastutvaprasaṅgaḥ /",
  "GS26jaytuppu:979": "tatprasaktau ca pratyakṣānumānayor bhedānupapattiḥ /",
  "GS26jaytuppu:980": "atha nirviṣayaṃ,",
  "GS26jaytuppu:981": "na tarhi mānayor bhedo 'sty,",
  "GS26jaytuppu:982": "anumānajñānasya viṣayāsambhavāt /",
  "GS26jaytuppu:983": "nāpi bhrāntatā nirviṣayatvād eva /",
  "GS26jaytuppu:984": "na ca jñānasya svasattāmātreṇa bhrāntatābhrāntatā copapadyate,",
  "GS26jaytuppu:985": "kiṃ tu paropadhānavaśāt /",
  "GS26jaytuppu:986": "atha svāṃśaviṣayaṃ,",
  "GS26jaytuppu:987": "tathāpi pratyakṣānumānayor na nānātvam,",
  "GS26jaytuppu:988": "ubhayoḥ svalakṣaṇaviṣayatvāt /",
  "GS26jaytuppu:989": "na cānumānajñānasya bhrāntatā svāṃśasyāvañcanāt /",
  "GS26jaytuppu:990": "3.332 tathā pratyakṣasyāpi viṣayo vaktavyaḥ kiṃ rūpādisvalakṣaṇaviṣayam ātmaviṣayam ubhayaviṣayaṃ vā?",
  "GS26jaytuppu:991": "tad yadi rūpādimātrālocakaṃ,",
  "GS26jaytuppu:992": "tad ayuktaṃ tadanavagatāvetadgatyabhāvāt /",
  "GS26jaytuppu:993": "atha jñānamātrakāyāvagāhakaṃ,",
  "GS26jaytuppu:994": "tad api nopapadyate,",
  "GS26jaytuppu:995": "viṣayabhāvasya janakatvākārārpakatvena vyavasthiteḥ /",
  "GS26jaytuppu:996": "na ca svātmani janakatvam ākārārpakatvaṃ copapadyate /",
  "GS26jaytuppu:997": "viṣayiṇam apekṣya viṣayo bhavati,",
  "GS26jaytuppu:998": "yathā kāraṇam apekṣya kāryaṃ kāryaṃ cāpekṣya kāraṇaṃ tathehāpi /",
  "GS26jaytuppu:999": "yadi ca pratyakṣajñānenātmamātram ātmasātkriyate,",
  "GS26jaytuppu:1000": "tadānumāne 'py etad asti,",
  "GS26jaytuppu:1001": "pratyakṣānumānayor bhedānupapattiḥ /",
  "GS26jaytuppu:1002": "athobhayaṃ viṣayīkriyate,",
  "GS26jaytuppu:1003": "tad apy ayuktam,",
  "GS26jaytuppu:1004": "ekopalambhasya dvitīyākāraparihāreṇa vyavasthitatvāt /",
  "GS26jaytuppu:1005": "yadi ca rūpagṛhītir eva jñānagṛhītis,",
  "GS26jaytuppu:1006": "tadā rūpasya jñānarūpatā,",
  "GS26jaytuppu:1007": "jñānasya vā rūparūpatā,",
  "GS26jaytuppu:1008": "rūpagṛhīter vā rūpāvyavasthāpakatvam /",
  "GS26jaytuppu:1009": "na caikasyākāradvayaṃ paśyāmaḥ /",
  "GS26jaytuppu:1010": "3.3a na ca dvitvāvadhāraṇam ihopapadyate /",
  "GS26jaytuppu:1011": "pratyakṣaṃ jñānam ātmānaṃ gṛhṇad upajāyate,",
  "GS26jaytuppu:1012": "nānumānaṃ viṣayayati /",
  "GS26jaytuppu:1013": "tathānumānam apy ātmānam ātmasātkurvad upajāyate,",
  "GS26jaytuppu:1014": "na pratyakṣaṃ jñānam avadyotayati /",
  "GS26jaytuppu:1015": "evaṃ dvitvasaṅkhyāvyavahārānupapattiḥ /",
  "GS26jaytuppu:1016": "atha vikalpena dvayāvadhāraṇam iti cet,",
  "GS26jaytuppu:1017": "tad ayuktam,",
  "GS26jaytuppu:1018": "asāv apy ātmasaṃvedanaparyavasitatvān na dvayaṃ gṛhṇāti /",
  "GS26jaytuppu:1019": "grahaṇe vābhyupetahānam /",
  "GS26jaytuppu:1020": "tadanupapattau ca dva eveti jaḍaceṣṭitam /",
  "GS26jaytuppu:1021": "[Chapter 4: Examintation of the Buddhist definition of pereception]",
  "GS26jaytuppu:1022": "4.1 tathā pratyakṣaṃ kalpanāpoḍham abhrāntam iti na vaktavyaṃ kalpanāpoḍhapadasyāpohyārthāsambhavāt /",
  "GS26jaytuppu:1023": "nanu kalpanaivāpohyā /",
  "GS26jaytuppu:1024_0": "keyaṃkalpanā kiṃ guṇacalanajātyādiviśeṣaṇotpāditaṃ vijñānaṃ kalpanāho smṛtyutpādakaṃ",
  "GS26jaytuppu:1024_1": "vijñānaṃ kalpanā smṛtirūpaṃ vā smṛtyutpādyaṃ vābhilāpasaṃsarganirbhāso vābhilāpavatī",
  "GS26jaytuppu:1024_2": "pratītir vā kalpanāspaṣṭākārā vātāttvikārthagṛhītirūpā vā svayaṃ vātāttvikī trirūpāl",
  "GS26jaytuppu:1024_3": "liṅgato 'rthadṛg vātītānāgatārthanirbhāsā vā?",
  "GS26jaytuppu:1025": "4.11 tad yadi guṇacalanajātyādiviśeṣaṇotpāditaṃ vijñānaṃ kalpanā,",
  "GS26jaytuppu:1026": "tat kim avidyamānaguṇacalanajātyādiviśeṣanotpādyatvena kalpanota vidyamānotpādyatvena?",
  "GS26jaytuppu:1027": "tad yady avidyamānaguṇacalanajātyādiviśeṣaṇotpādyatvena kalpanātvaṃ,",
  "GS26jaytuppu:1028": "tad ayuktam avidyamānasya janakatvābhāvād evākalpanātvam /",
  "GS26jaytuppu:1029": "atha vidyamānaguṇacalanajātyādiviśeṣaṇotpādyatvena kalpanā,",
  "GS26jaytuppu:1030": "tat kiṃ saviṣayaṃ kalpanājñānaṃ nirviṣayaṃ vā?",
  "GS26jaytuppu:1031": "tad yadi saviṣayaṃ sat kalpanājñānaṃ,",
  "GS26jaytuppu:1032": "tad ayuktaṃ,",
  "GS26jaytuppu:1033": "guṇacalanajātyādijanyatve 'pi na kalpanātvam arthasāmarthyasamudbhavatvasyānativṛtteḥ /",
  "GS26jaytuppu:1034": "atha nirviṣayaṃ sat kalpanā,",
  "GS26jaytuppu:1035": "tadā nirviṣayatvam eva kalpanātve kāraṇaṃ,",
  "GS26jaytuppu:1036": "na guṇacalanajātyādiviśeṣaṇajanyatvam /",
  "GS26jaytuppu:1037": "yadi ca tan nirviṣayaṃ,",
  "GS26jaytuppu:1038": "tadā na kalpanājñānaṃ nāpy akalpanājñānaṃ,",
  "GS26jaytuppu:1039": "jñānamātratā syāt /",
  "GS26jaytuppu:1040": "jñānātmatayā ca kalpanātve sarvaṃ jñānaṃ kalpanājñānaṃ syāt /",
  "GS26jaytuppu:1041": "4.12 atha smṛtyutpādakaṃ jñānaṃ kalpanā,",
  "GS26jaytuppu:1042": "tad ayuktaṃ,",
  "GS26jaytuppu:1043": "rūpādidarśanād api smṛtir utpadyate na ca kalpanātvaṃ,",
  "GS26jaytuppu:1044": "yatsannidhāne yo dṛṣṭas taddṛṣṭes taddhvanau smṛtir iti vacanāt /",
  "GS26jaytuppu:1045": "4.13 atha smṛtirūpatvena kalpanā,",
  "GS26jaytuppu:1046": "tatrāpi kiṃ gṛhītagrāhitvena nirviṣayatvenāpūrvārthagṛhītirūpatvena vā?",
  "GS26jaytuppu:1047": "tad yadi gṛhītārthagrāhitvena kalpanātvaṃ,",
  "GS26jaytuppu:1048": "tadā prathamānubhavasyāpi kalpanātvam āpadyate gṛhītārthagrāhitvāviśeṣād ity uktaṃ purastāt /",
  "GS26jaytuppu:1049": "atha nirviṣayatvena,",
  "GS26jaytuppu:1050": "tadā na kalpanākāratā nāpy akalpanākāratā jñānākāravyatirekeṇa /",
  "GS26jaytuppu:1051": "athāpūrvārthagṛhītitvena kalpanātvaṃ,",
  "GS26jaytuppu:1052": "tad ayuktaṃ,",
  "GS26jaytuppu:1053": "na smṛter apūrvārthagṛhītitvam asti /",
  "GS26jaytuppu:1054": "tadabhāvān na kalpanātvam /",
  "GS26jaytuppu:1055": "yadi cāpūrvārthagṛhītitvena kalpanātvaṃ,",
  "GS26jaytuppu:1056": "rūpādijñānānāṃ kalpanātvam āpadyate /",
  "GS26jaytuppu:1057": "4.14 atha smṛtyutpādyatvena kalpanātvaṃ,",
  "GS26jaytuppu:1058": "tadā rūpādijñānasyāpi nirvikalpakatvenābhimatasya smṛtyutpādyatvam asti,",
  "GS26jaytuppu:1059": "tad astu kalpanājñānam /",
  "GS26jaytuppu:1060": "atha na bhavati tat kalpanājñānaṃ smṛtyā bodhasvabhāvatayotpāditaṃ,",
  "GS26jaytuppu:1061": "kalpanājñānaṃ tu smaraṇākāratayotpādyate /",
  "GS26jaytuppu:1062": "tad idaṃ madvikalpāndolitabuddher nirupapattikābhidhānam /",
  "GS26jaytuppu:1063": "na hy ekasya svabhāvadvayam upapaśyāmaḥ /",
  "GS26jaytuppu:1064": "4.15 athābhilāpasaṃsargapratibhāsā pratītiḥ kalpanā,",
  "GS26jaytuppu:1065": "sa saṃsargaḥ pāramārthiko 'pāramārthiko vā /",
  "GS26jaytuppu:1066": "yadi pāramārthiko,",
  "GS26jaytuppu:1067": "na tadā tasya kalpanātvaṃ rūpādijñānasyeva /",
  "GS26jaytuppu:1068": "athāpāramārthikaḥ,",
  "GS26jaytuppu:1069": "kathaṃ tadābhaṃ vijñānaṃ nairātmyaprasaṅgāt?",
  "GS26jaytuppu:1070": "na cātāttvike viṣayārthaḥ kaścil labhyate janakatvākārārpakatvasahotpādasattāmātravyatirekāt /",
  "GS26jaytuppu:1071": "yadi cātāttvikārthagṛhītirūpaṃ,",
  "GS26jaytuppu:1072": "tadā viparyayajñānam /",
  "GS26jaytuppu:1073": "tac cāvyabhicāripadenāpoditaṃ,",
  "GS26jaytuppu:1074": "na kalpanāpoḍhapadam upādeyam /",
  "GS26jaytuppu:1075": "4.16 athābhilāpavātī pratītiḥ kalpanā,",
  "GS26jaytuppu:1076": "kim abhilāpātmikāho 'bhilāpotpādyābhilāpagṛhītir vā?",
  "GS26jaytuppu:1077": "tad yady abhilāpātmikā,",
  "GS26jaytuppu:1078": "pratītiḥ katham?",
  "GS26jaytuppu:1079": "pratītiś ced abhilāpātmiketi na vaktavyaṃ,",
  "GS26jaytuppu:1080": "viruddhākārayos tādātmyavyatirekāt /",
  "GS26jaytuppu:1081": "athābhilāpotpādyā,",
  "GS26jaytuppu:1082": "tadā śabdajñānānāṃ kalpanātvam āpadyate /",
  "GS26jaytuppu:1083": "teṣāṃ ca kalpanātve śabdavyavasthānupapattiḥ syāt /",
  "GS26jaytuppu:1084": "athābhilāpagṛhītitvena kalpanātvaṃ,",
  "GS26jaytuppu:1085": "tadā sarvāsām abhilāpagṛhītīnāṃ kalpanātvam āpadyate /",
  "GS26jaytuppu:1086": "tatkalpanātve śabdavyavasthānupapattiḥ /",
  "GS26jaytuppu:1087": "4.17 athāspaṣṭākārā pratītiḥ kalpanā,",
  "GS26jaytuppu:1088": "aspaṣṭatā kā?",
  "GS26jaytuppu:1089": "kim avijñānātmakatvam āho svalakṣaṇājanyatvam atha pratīyamānārthājanyatvaṃ pratīyamānāsatyatā vā svalakaṇāpratibhāsitā vā?",
  "GS26jaytuppu:1090": "tad yady avijñānātmakatvam aspaṣṭatā,",
  "GS26jaytuppu:1091": "tad ayuktaṃ,",
  "GS26jaytuppu:1092": "pratītir ihāspaṣṭākārā gīyate,",
  "GS26jaytuppu:1093": "sā katham avijñānātmikā bhavitum arhati?",
  "GS26jaytuppu:1094": "atha svalakṣaṇājanyatāspaṣṭatā,",
  "GS26jaytuppu:1095": "tadā jñānākasmikatvaprasaṅgaḥ /",
  "GS26jaytuppu:1096": "atha pratīyamānārthājanyatvaṃ,",
  "GS26jaytuppu:1097": "tadā rāgādisaṃvedanasyāspaṣṭatā prāpnoti,",
  "GS26jaytuppu:1098": "rāgādīnāṃ svātmasaṃvedanotpādakatvāyogāt /",
  "GS26jaytuppu:1099": "svātmotpādakatvaṃ vastūnāṃ na dṛṣṭapūrvam /",
  "GS26jaytuppu:1100": "tathā keśoṇḍukavijñānasya pratīyamānakeśoṇḍukotpādyatvaṃ na vidyate /",
  "GS26jaytuppu:1101": "tad api spa3ṣṭābham upajāyate,",
  "GS26jaytuppu:1102": "na tv aspaṣṭābhaṃ,",
  "GS26jaytuppu:1103": "na vikalpānubaddhasya spaṣṭārthapratibhāsiteti vacanāt /",
  "GS26jaytuppu:1104": "atha svalakṣaṇāpratibhāsitvam",
  "GS26jaytuppu:1105": "aspaṣṭatā, tadā nirvikalpābhimatakeśoṇḍukavijñānasyāspaṣṭatā prāpnoti,",
  "GS26jaytuppu:1106": "tatra svalakṣaṇasyāpratibhāsanāt,",
  "GS26jaytuppu:1107": "spaṣṭābhaṃ ca tad gīyate /",
  "GS26jaytuppu:1108": "na ca tāthāgate darśane tathābhūtaṃ jñānam asti yat svalakṣaṇāpratibhāsi,",
  "GS26jaytuppu:1109": "sarvasmin jñāne jñānakāyapratibhāsanāt /",
  "GS26jaytuppu:1110": "atha pratīyamānāsatyātāspaṣṭatā,",
  "GS26jaytuppu:1111": "tadā keśoṇḍukendudvayavijñānasyāspaṣṭatā prāpnoti /",
  "GS26jaytuppu:1112": "na ca pratīyamānasyāsatyatā vijñānakāyasya pratīyamānatvāt /",
  "GS26jaytuppu:1113": "na ca tasya visaṃvādo 'sti /",
  "GS26jaytuppu:1114": "4.18 athātāttvikārthagṛhītirūpā kalpanā,",
  "GS26jaytuppu:1115": "tada keśoṇḍukavijñānasyāpi kalpanātvam āpadyate /",
  "GS26jaytuppu:1116": "4.19 atha svayam atāttvikī,",
  "GS26jaytuppu:1117": "tadā pratītiḥ katham?",
  "GS26jaytuppu:1118": "pratītiś ced,",
  "GS26jaytuppu:1119": "atāttvikī katham?",
  "GS26jaytuppu:1120": "4.1(10) atha trirūpāl liṅgato 'rthadṛk kalpaneti cet,",
  "GS26jaytuppu:1121": "sāpi kiṃ liṅgajanyatvena kalpanāho nirviṣayatvena?",
  "GS26jaytuppu:1122": "tad yadi liṅgajanyatvena kalpanātvaṃ,",
  "GS26jaytuppu:1123": "tadā liṅgāvagāhakanirvikalpakavijñānasyāpi kalpanātvam āpadyate /",
  "GS26jaytuppu:1124": "na cānumeyajñānasyāvyavadhānena liṅgotpādyatvam asti /",
  "GS26jaytuppu:1125": "atha nirviṣayatvena kalpanātvaṃ,",
  "GS26jaytuppu:1126": "tad api na yoyujyate,",
  "GS26jaytuppu:1127": "svāṃśaviṣayatvād anumānajñānasya /",
  "GS26jaytuppu:1128": "atha svāṃśaviṣayavyatiriktaviṣayo nāsti,",
  "GS26jaytuppu:1129": "nirviṣayatvena kalpanātvam apadiśyate /",
  "GS26jaytuppu:1130": "tadā keśoṇḍukavijñānasyāpi kalpanātvam āpadyate /",
  "GS26jaytuppu:1131": "4.1(10)ātha yan nirvikalpakaṃ tad vispaṣṭatayopajāyata,",
  "GS26jaytuppu:1132": "ānumānikaṃ tv aspaṣṭābhaṃ,",
  "GS26jaytuppu:1133": "tena tat kalpanājñānam /",
  "GS26jaytuppu:1134": "4.1(10)a1 tad ayuktam /",
  "GS26jaytuppu:1135": "aspaṣṭatā ca yathā na sambhavati,",
  "GS26jaytuppu:1136": "tathā prāg evoktā /",
  "GS26jaytuppu:1137": "4.1(10)a2 pratyakṣajñānasya ca spaṣṭatā kā?",
  "GS26jaytuppu:1138": "kiṃ svalakṣaṇajanyatāho svalakṣaṇapratibhāsitā?",
  "GS26jaytuppu:1139": "4.1(10)a21 tad yadi svalakṣaṇajanyatā,",
  "GS26jaytuppu:1140": "kiṃ pratīyamānasvalakṣaṇajanyatā tadviparītasvalakṣaṇajanyatā vā?",
  "GS26jaytuppu:1141": "tad yadi pratītyārūḍhasvalakṣaṇajanyatā,",
  "GS26jaytuppu:1142": "pratītau kim avabhāti?",
  "GS26jaytuppu:1143": "kim artho jñānam ubhayaṃ va ?",
  "GS26jaytuppu:1144": "tad yady arthas,",
  "GS26jaytuppu:1145": "tad ayuktam apratītāyāṃ pratītau tadanavabhāsanāt /",
  "GS26jaytuppu:1146": "atha jñānaṃ,",
  "GS26jaytuppu:1147": "na tarhi tad ātmānam utpādayati svātmani kriyāvyatirekāt /",
  "GS26jaytuppu:1148": "athobhayaṃ pratibhāti,",
  "GS26jaytuppu:1149": "tad ayuktam,",
  "GS26jaytuppu:1150": "ekopalambhasya dvitīyākāraparihārasthitidharmatvāt /",
  "GS26jaytuppu:1151": "yadi cobhayaṃ pratibhāti,",
  "GS26jaytuppu:1152": "tadārthavaj jñānenāpi jñānam utpādyatety āpadyate /",
  "GS26jaytuppu:1153": "tac cāyuktaṃ svātmani kriyāvirodhāt /",
  "GS26jaytuppu:1154": "athāpratīyamānasvalakṣaṇajanyatā,",
  "GS26jaytuppu:1155": "tadgatiḥ katham?",
  "GS26jaytuppu:1156": "na pratyakṣeṇāpratīyamānatvād eva /",
  "GS26jaytuppu:1157": "nāpy anumānena,",
  "GS26jaytuppu:1158": "svabhāvakāryaliṅgānavagateḥ /",
  "GS26jaytuppu:1159": "na svabhāvānumānaṃ tatkāryatādātmye tadanavagatau tasyānavagateḥ /",
  "GS26jaytuppu:1160": "nāpi kāryānumānaṃ tadbhūtakāryānupalabdheḥ",
  "GS26jaytuppu:1161": "/ piśācaparamāṇumaheśvarakalpārthotpāditaṃ kāryaṃ nehopalabhyate / atha",
  "GS26jaytuppu:1162": "jñānam eva tasya liṅgaṃ,",
  "GS26jaytuppu:1163": "tad ayuktaṃ,",
  "GS26jaytuppu:1164": "tena saha tasya sambandhānavagateś cinmātratayaiva na tv anyo 'rthaḥ /",
  "GS26jaytuppu:1165": "na ca cid ātmānaṃ janayati /",
  "GS26jaytuppu:1166": "samanantarajñānaṃ tasya hetur iti cet,",
  "GS26jaytuppu:1167": "tad ayuktaṃ,",
  "GS26jaytuppu:1168": "tadavagatau na mānam asti /",
  "GS26jaytuppu:1169": "parasantānajñānārthakalpaṃ tad api na svasaṃvedyaṃ tatkāryajñānasya,",
  "GS26jaytuppu:1170": "tato bhinnatvāt parasantānajñānārthavat /",
  "GS26jaytuppu:1171": "nāpyanumāṭena,",
  "GS26jaytuppu:1172": "tadāyattatāyānavagateḥ /",
  "GS26jaytuppu:1173": "cinmātratayaivātmānam avagāhayati,",
  "GS26jaytuppu:1174": "nānyāyattatayā,",
  "GS26jaytuppu:1175": "tato 'nyasya piśāceśvaratulyatvāt /",
  "GS26jaytuppu:1176": "yadi ca samanantaravijñānotpādyatvena spaṣṭatā,",
  "GS26jaytuppu:1177": "tadānumānajñānasyāpi samanantarajñānotpādyatvena nirvikalpakatvam anuṣaktam /",
  "GS26jaytuppu:1178": "4.1(10)a22 atha svalakṣaṇapratibhāsitā spaṣṭatā,",
  "GS26jaytuppu:1179": "tatra kiṃ pratibhāti kim artho jñānam ubhayaṃ vā?",
  "GS26jaytuppu:1180": "tad yady arthas,",
  "GS26jaytuppu:1181": "tad ayuktam,",
  "GS26jaytuppu:1182": "aprasiddhāyāṃ prasiddhau tatprasiddhyabhāvāt /",
  "GS26jaytuppu:1183": "atha jñānaṃ,",
  "GS26jaytuppu:1184": "tad anumāne 'pi pratibhāti,",
  "GS26jaytuppu:1185": "tad apy astu nirvikalpakam /",
  "GS26jaytuppu:1186": "tannirvikalpakatve tarhy apohyo mṛgyo 'dhunā kalpanāpoḍhapadasya /",
  "GS26jaytuppu:1187": "athobhayaṃ pratibhāti,",
  "GS26jaytuppu:1188": "tad ayuktam,",
  "GS26jaytuppu:1189": "ekopalambhasya dvitīyākāraparihārasthitidharmatvābhyupagamāt /",
  "GS26jaytuppu:1190": "4.1(11) athātītānāgatārthagṛhītirūpā kalpanā,",
  "GS26jaytuppu:1191": "tatra kim avabhāty arthas tadabhāvo vā na kiñcid vā?",
  "GS26jaytuppu:1192": "yady atīto 'rthaḥ pratibhāti,",
  "GS26jaytuppu:1193": "na tarhi tasya kalpanātvaṃ vartamānanīlajñānavat /",
  "GS26jaytuppu:1194": "nāpy arthasyātītatā pratīyamānatvena nīlajalādivat /",
  "GS26jaytuppu:1195": "na hi pratīyamānasyātītatā nāma /",
  "GS26jaytuppu:1196": "yadi ca pratīyamānasyāpy atītatocyate,",
  "GS26jaytuppu:1197": "tadā sarvasya buddhyupalakṣitasyātītatā bhavet /",
  "GS26jaytuppu:1198": "tataś ca vartamānavyavahāravirahaḥ syāt /",
  "GS26jaytuppu:1199": "atha tadabhāvaḥ pratibhāti,",
  "GS26jaytuppu:1200": "tasyāpyatītatā nāsti,",
  "GS26jaytuppu:1201": "svena rūpeṇa vidyamānatvāt /",
  "GS26jaytuppu:1202": "nāpi tadviṣayavijñānasya kalpanātvam upapadyate 'bhāvārthasāmarthyena samudbhavāt /",
  "GS26jaytuppu:1203": "asāmarthye vā viṣayārthaś cintyaḥ /",
  "GS26jaytuppu:1204": "atha nirviṣayaṃ,",
  "GS26jaytuppu:1205": "na tarhi tad atītānāgatārthavijñānam atītānāgatārthopakārarahitam apadiśyate /",
  "GS26jaytuppu:1206": "na ca nirviṣayatve sati savikalpakatvaṃ nirvikalpakatvaṃ vāpi tu jñānātmatayaiva tasya vyavasthitiḥ",
  "GS26jaytuppu:1207": "/ na ca jñānamātratayā tasya savikalpakatvam iṣyate sarvajñānānāṃ savikalpakatvaprasaṅgāt / yadi",
  "GS26jaytuppu:1208": "ca nirviṣayatvenātītānāgatārthavijñānasya savikalpakatvam abhyupeyate,",
  "GS26jaytuppu:1209": "nirvikalpakābhimatakeśoṇḍukavijñānasyāpi savikalpakatvam āpadyate /",
  "GS26jaytuppu:1210": "na cātītānāgatavijñānasya nirviṣayatvam asti svāṃśaparyavasitatvāt /",
  "GS26jaytuppu:1211": "nāpi svāṃśavyatirikto 'rtho 'nyo 'sty ekopalambhenāpohitatvāt /",
  "GS26jaytuppu:1212": "na ca svāṃśasya vañcanopapadyate /",
  "GS26jaytuppu:1213": "tadabhāvāt sarvaṃ vijñānaṃ savikalpakaṃ nirvikalpakaṃ vā vaktavyaṃ bhedānupapatteḥ /",
  "GS26jaytuppu:1214": "4.1a yad apy uktaṃ kalpanāpoḍhaṃ pratyakṣam arthasāmarthyena samudbhavād rūpādisvalakṣaṇavad iti tatra kiṃ pratīyamānasvalakṣaṇodbhavatvaṃ vivakṣitam āho 'rthamātrodbhavatvam?",
  "GS26jaytuppu:1215": "tad yadi pratīyamānasvalakṣaṇodbhavatvaṃ vivakṣitaṃ,",
  "GS26jaytuppu:1216": "tadā rāgādisaṃvedanasya yogipratyakṣasya ca pratīyamānasvalakṣaṇodbhavatvaṃ na labhyate /",
  "GS26jaytuppu:1217": "athendriyajapratyakṣavivakṣayedam apadiśyate 'rthasāmarthyena samudbhūtatvād iti sādhanaṃ,",
  "GS26jaytuppu:1218": "tatrāpi ... sya bāhyārthanirākaraṇaparatvāt /",
  "GS26jaytuppu:1219": "astu vā bāhyo 'rthas,",
  "GS26jaytuppu:1220": "tathāpi kiṃ tena nimittātmakenotpādyatāhopādānātmakena?",
  "GS26jaytuppu:1221": "tad yadi nimittabhūtenotpādyate,",
  "GS26jaytuppu:1222": "tadā tadutpāditarūpasya rūparūpatā na prāpnoti nimittabhūtarūpotpāditajñānavat /",
  "GS26jaytuppu:1223": "athopādānātmakenotpādyate,",
  "GS26jaytuppu:1224": "tadānayā rītyā rūparūpatāpadyate jñānasya rūpotpāditarūpasyeva /",
  "GS26jaytuppu:1225": "tataḥ sarvam avijñānātmakaṃ",
  "GS26jaytuppu:1226": "jagat syāt / avijñānātmake ca jagati mānameyavyavahārābhāvaprasaṅgaḥ /",
  "GS26jaytuppu:1227": "tatprasaktau ca",
  "GS26jaytuppu:1228": "kasyedaṃ lakṣaṇaṃ prastūyate?",
  "GS26jaytuppu:1229": "athopādānabhūtena rūpeṇa rūpam utpādyate,",
  "GS26jaytuppu:1230": "nimittātmakena tu jñānam iti cet,",
  "GS26jaytuppu:1231": "tad idaṃ mahānubhavasya darśanam /",
  "GS26jaytuppu:1232": "na hy abāliśaivaṃ vaktum utsaheta /",
  "GS26jaytuppu:1233": "na hy ekasyānekākāratā nāma /",
  "GS26jaytuppu:1234": "na cānekanāmakaraṇe meyādyanyatvam asti /",
  "GS26jaytuppu:1235": "anyatve vā na tarhīdaṃ vaktavyaṃ svaviṣayānantaraviṣayasahakāriṇendriyajñānena manovijñānaṃ niṣpādyate /",
  "GS26jaytuppu:1236": "tad evam indriyajñānasya pratīyamānārthasamudbhavatvābhāvaḥ /",
  "GS26jaytuppu:1237": "dṛṣṭāntaś ca sādhanavikalo na rūpādisvalakṣaṇasya rūparūpāvabhātārthodbhavatvam asti /",
  "GS26jaytuppu:1238": "athāpratīyamānasvalakṣa.ṇodbhavatvaṃ me vivakṣitaṃ,",
  "GS26jaytuppu:1239": "tadātītānāgatānumānavikalpānām apratīyamānārthodbhavatvena nirvikalpakatvam āpadyate /",
  "GS26jaytuppu:1240_0": "4.1b yad apy anyad uktam ekopalambhasāmarthyād vikalpikāyāḥ samudbhavedam upalabhedaṃ",
  "GS26jaytuppu:1240_1": "nopalabheti kilaikabhūtalopalambhe sati vikalpikā buddhir utpadyatedam upalabhedaṃ",
  "GS26jaytuppu:1240_2": "nopalabhyatetyādikaitad api na yuktam /",
  "GS26jaytuppu:1241": "yathā rūpasvalakṣaṇasya savikalpakavijñānajanakatvaṃ nāsty avikalpakatvāt,",
  "GS26jaytuppu:1242": "tathā vijñānasvalakṣaṇam api na savikalpakaviJñānotpādakatvam ativartate 'vicārakatvāviśeṣāt /",
  "GS26jaytuppu:1243": "athāvicārakatvāviśeṣe 'pi nirvikalpakavijñānasya savikalpakaviJñānodayadānasāmarthyaṃ jegīyate,",
  "GS26jaytuppu:1244": "tadā rūpādisvalakṣaṇasyāpy etad astu /",
  "GS26jaytuppu:1245": "tataś ca pratyakṣānumānayor bhedānupapattiḥ /",
  "GS26jaytuppu:1246": "4.1c yad apy anyad uktaṃ pratyakṣasādhanaivendriyadhiyaḥ kalpanāvirahaḥ /",
  "GS26jaytuppu:1247": "atha ko 'yaṃ kalpanāviraho nāma?",
  "GS26jaytuppu:1248": "kiṃ Jñānakāyatādātmyavyavasthitadehas tadviparīto vā?",
  "GS26jaytuppu:1249": "tad yadi jñānatādātmyena vyavasthitas,",
  "GS26jaytuppu:1250": "tadā pratyakṣasādhanaḥ kalpanāviraheti kim uktaṃ bhavati?",
  "GS26jaytuppu:1251": "pratyakṣasādhano vijñānākāraḥ pratyakṣadhiyaḥ /",
  "GS26jaytuppu:1252": "na kevalaṃ pratyakṣakalpanāvirahaḥ pratyakṣasādhano,",
  "GS26jaytuppu:1253": "'numānadhiyo 'pi pratyakṣasādhanaiva,",
  "GS26jaytuppu:1254": "jñānākārasyānumānajñāne 'pi bhāvāt /",
  "GS26jaytuppu:1255": "athānumānajñānasyāpy ātmasaṃvittau kalpanārahitatvaṃ,",
  "GS26jaytuppu:1256": "bāhyārthāpekṣayā kalpanātmakatvam iti cet,",
  "GS26jaytuppu:1257": "tad etan mugdhābhidhānaṃ dunoti mānasam /",
  "GS26jaytuppu:1258": "kathaṃ syur vividhākārās tadekasya vastunaḥ?",
  "GS26jaytuppu:1259": "atha bhedena vyavasthitas,",
  "GS26jaytuppu:1260": "tadgatiḥ katham?",
  "GS26jaytuppu:1261": "na svasaṃvedyo 'sau jñānākāravyatirekāt /",
  "GS26jaytuppu:1262": "nāpi janakatvākārārpakatvena gṛhyate virahasya sāmarthyavyatirekāt /",
  "GS26jaytuppu:1263": "evaṃ ca sati yad uktaṃ pratyakṣasādhanaivendriyadhiyaḥ kalpanāviraheti tad bālavalgitam /",
  "GS26jaytuppu:1264": "4.1d atha gaur ityādijñānaṃ kalpanā,",
  "GS26jaytuppu:1265": "katham asya kalpanātvam?",
  "GS26jaytuppu:1266": "arthenājanitatvād yadi gavāder arthasya gaur ityādijñānotpādanasāmarthyaṃ syāt,",
  "GS26jaytuppu:1267": "tadā prathamākṣasannipātavelāyām api kuryāt tadātmano 'viśeṣāt / tad uktaṃ",
  "GS26jaytuppu:1268": "yaḥ prāg ajanako buddher upayogāviśeṣataḥ/",
  "GS26jaytuppu:1269": "sa paścād api tena syād arthāpāye 'pi netradhīḥ//",
  "GS26jaytuppu:1270": "atha śabdasmaraṇam apekṣyotpādayati,",
  "GS26jaytuppu:1271": "tad evāstu taddehānantaraphalatvād gaur ityādijñānasya / tad uktam",
  "GS26jaytuppu:1272": "arthopayoge 'pi punaḥ smārtaṃ śabdānuyojanam/",
  "GS26jaytuppu:1273": "akṣadhīr yady apekṣeta so 'rtho vyavahito bhavet//",
  "GS26jaytuppu:1274": "tad etad ayuktam /",
  "GS26jaytuppu:1275": "prāthamikam api jñānaṃ gaur iti jñānaṃ,",
  "GS26jaytuppu:1276": "gopiṇḍāvagāhini vijñāne gaur iti jñānasañjñā /",
  "GS26jaytuppu:1277": "tataś ca prathamākṣasannipātajam api bhavati /",
  "GS26jaytuppu:1278": "evaṃ ca pūrvāparavijñānayor ekaviṣayatvobhayor gaur iti jñānasañjñāviṣayatvam /",
  "GS26jaytuppu:1279": "nanv ekasya kramabhāvivijñānajanakatvaṃ kim ekena svarūpeṇa svarūpāntareṇa vā?",
  "GS26jaytuppu:1280": "ekenaiva svabhāvena janayatīti brūmaḥ /",
  "GS26jaytuppu:1281": "nanv ekakālīnatā pūrvāparavijñānayor ekasvabhāvāyattatve saty āpadyate /",
  "GS26jaytuppu:1282": "yady evam ekanīlotpāditanayanālokavijñānānām ekadeśasambandhitvam ekākārataikavyaktitvam āpadyataikanīlotpādyatvāviśeṣāt /",
  "GS26jaytuppu:1283": "athaivambhūtaṃ tat tasya svarūpaṃ yac citrakāryakaraṇātmakam /",
  "GS26jaytuppu:1284": "yady evaṃ mamake 'pi pakṣe kramabhāvyanekakāryakaraṇātmakam eva svarūpaṃ svahetusāmarthyaniyamitasyotpatteḥ /",
  "GS26jaytuppu:1285": "athavā yathātvadīye pakṣe manojñānaṃ svalakṣaṇaviṣayaṃ",
  "GS26jaytuppu:1286": "na ca prathamākṣasannipātajam,",
  "GS26jaytuppu:1287": "api tv indriyajñānena",
  "GS26jaytuppu:1288": "svaviṣayānantaraviṣayasahakāriṇotpādyate,",
  "GS26jaytuppu:1289_0": "tathā gaur ityādikam api jñānaṃ prathamākṣasannipātajena vijñānena svaviṣayānantaraviṣayasahakāriṇā",
  "GS26jaytuppu:1289_1": "smaraṇādyupahitena cotpādyateti nirviṣayatvābhāvo viṣayāntarasya svakāraṇasāmarthyānurodhena",
  "GS26jaytuppu:1289_2": "gaur ityādijñānajananayogyasyotpatteḥ /",
  "GS26jaytuppu:1290": "smaraṇam api samartham utpannaṃ sad gaur ity utpādayati /",
  "GS26jaytuppu:1291": "evaṃ sati yad uktaṃ yaḥ prāg ajanako buddher ityādi,",
  "GS26jaytuppu:1292": "tad svaparamatam anālocyaiva jegīyate /",
  "GS26jaytuppu:1293": "4.1e na ca jñānākaravyatirekeṇa vikalpākāro 'nyo 'sti /",
  "GS26jaytuppu:1294": "kalpanākāro hi jñānatādātmyena vyavasthitaḥ /",
  "GS26jaytuppu:1295": "tataś ca kalpanāpoḍhaṃ pratyakṣaṃ kim uktaṃ bhavati?",
  "GS26jaytuppu:1296": "jñānāpoḍhaṃ pratyakṣam /",
  "GS26jaytuppu:1297": "yo yatsvabhāvopanibaddhaḥ,",
  "GS26jaytuppu:1298": "sa nivartamānas tam ādāya nivartate /",
  "GS26jaytuppu:1299": "tataś cājñānātmakaṃ pratyakṣaṃ bhikṣūṇāṃ prasaktam /",
  "GS26jaytuppu:1300": "4.2 tathāvyabhicāripadam api nopādeyam apohyajñānāsambhavāt /",
  "GS26jaytuppu:1301": "nanu mārtaṇḍapādasaṅghātotpāditaṃ vijñānam apohyam asti kathaṃ tad apohyam?",
  "GS26jaytuppu:1302": "atathyodakaviṣayatvāt /",
  "GS26jaytuppu:1303": "yady atathyodakaviṣayatvaṃ,",
  "GS26jaytuppu:1304": "kathaṃ tad apanīyate 'tathyodakākārasya svena rūpeṇa vidyamānatvān madhurodakadīrghodakākāravat?",
  "GS26jaytuppu:1305": "atha tatra madhurodakaṃ vidyate,",
  "GS26jaytuppu:1306": "svena rūpeṇa pratīyamānatvāt,",
  "GS26jaytuppu:1307": "tad ihāpy udakaṃ pratīyatodakaṃ gṛhṇāmīti vyavahāradarśanāt /",
  "GS26jaytuppu:1308": "satyaṃ, pratibhāty,",
  "GS26jaytuppu:1309": "atathyaṃ tu pratibhāti /",
  "GS26jaytuppu:1310": "4.21 atathyatā kā?",
  "GS26jaytuppu:1311": "kiṃ pratīyamānasyābhāvo 'tha pratīyamānaivābhāvaḥ?",
  "GS26jaytuppu:1312": "4.211 yadi pratīyamānasyābhāvaḥ,",
  "GS26jaytuppu:1313": "so 'tra nāvābhāty,",
  "GS26jaytuppu:1314": "udakākāraivāvabhāti /",
  "GS26jaytuppu:1315": "4.212 atha pratīyamānaivābhāvaḥ so 'py anupapannaiva /",
  "GS26jaytuppu:1316": "na hi bhāvākāre pratīyamāne 'bhāvakalpanā yuktā /",
  "GS26jaytuppu:1317": "anyathā rasākāre pratīyamāne rūpākāraḥ parikalpayitavyaḥ /",
  "GS26jaytuppu:1318": "tataś cālūnaviśīrṇaṃ jagat syāt /",
  "GS26jaytuppu:1319": "yadi cābhāvaḥ pratibhāti,",
  "GS26jaytuppu:1320": "kathaṃ tad udakajñānaṃ mithyājñānaṃ cocyate 'bhāvaviṣayasya svena rūpeṇa vidyamānatvāt?",
  "GS26jaytuppu:1321": "4.22 tad etad udakajñānam udakaṃ viṣayayaty udakābhāvam ātmānaṃ na kiñcid vā /",
  "GS26jaytuppu:1322": "4.221 tad yady udakaṃ viṣayayati,",
  "GS26jaytuppu:1323": "tadā na tasya mithyātvaṃ madhurodakasaṃvedanasyeva /",
  "GS26jaytuppu:1324": "tatra tathyodakaṃ pratibhāti /",
  "GS26jaytuppu:1325": "kiṃ yat pratibhāti tat tathyodakam,",
  "GS26jaytuppu:1326": "āho yat tathyaṃ tat pratibhāti?",
  "GS26jaytuppu:1327": "tad yadi yat pratibhāti tat tathyam,",
  "GS26jaytuppu:1328": "ihāpy udakaṃ pratibhāti,",
  "GS26jaytuppu:1329": "prāptā tasyāpi tathyatā /",
  "GS26jaytuppu:1330": "atha yat tathyaṃ tat pratibhāti,",
  "GS26jaytuppu:1331": "tasya tathyatā kathaṃ jñāyate?",
  "GS26jaytuppu:1332": "kiṃ pratītyānyathā vā?",
  "GS26jaytuppu:1333": "yadi pratītyā,",
  "GS26jaytuppu:1334": "ihāpi pratītir utpadyate /",
  "GS26jaytuppu:1335": "astu tathyatā /",
  "GS26jaytuppu:1336": "atha pratītim antareṇa tathyatopapādyate,",
  "GS26jaytuppu:1337": "tadā susthitāni vastūni /",
  "GS26jaytuppu:1338": "sarvavādasiddhiḥ syāt /",
  "GS26jaytuppu:1339": "atha pratīyate yadi nāma bādhyate /",
  "GS26jaytuppu:1340": "pratīyate bādhyate ceti citram /",
  "GS26jaytuppu:1341": "pratīyamānatvaṃ ca janakatvākārārpakatvena vyāptam /",
  "GS26jaytuppu:1342": "yac ca na janayati nākāram arpayati tan nāvabhāti yathā rūpajñāne rasaḥ /",
  "GS26jaytuppu:1343": "pratīyate cātrodakaṃ,",
  "GS26jaytuppu:1344": "janakatvākārārpakatvopapattiḥ /",
  "GS26jaytuppu:1345": "tadupapattau ca na bādhopapattir,",
  "GS26jaytuppu:1346": "janakatvākārārpakatvasya sattvanibandhanatvāt /",
  "GS26jaytuppu:1347": "4.222 athābhāvaṃ viṣayayati,",
  "GS26jaytuppu:1348": "na tarhy udakajñānarūpatābhāvagṛhītirūpatvāt /",
  "GS26jaytuppu:1349": "nāpi tasya mithyātvam abhāvaviṣayasyopapatteḥ /",
  "GS26jaytuppu:1350": "na ca saugatamate 'bhāve kaścid viṣayārthopapadyate janakatvākārārpakatvavyatirekāt. udakākāro hi pratītyutkalitaḥ /",
  "GS26jaytuppu:1351": "tadabhāvaś cāprātītikehopapādyate mugdhabauddhaiḥ /",
  "GS26jaytuppu:1352": "4.223 athātmaviṣayaṃ,",
  "GS26jaytuppu:1353": "tathāpi vyabhicāritā nopapadyate,",
  "GS26jaytuppu:1354": "svāṃśasyāvañcanāt /",
  "GS26jaytuppu:1355": "na hi jñānam ātmānaṃ visaṃvadati /",
  "GS26jaytuppu:1356": "nāpi tad udakajñānatvena vyapadeśyaṃ rāgādisaṃvedanavat /",
  "GS26jaytuppu:1357": "na hi nīlābhaṃ saṃvedanaṃ rasavijñānātmakatvena vyapadiśyamānaṃ dṛṣtam /",
  "GS26jaytuppu:1358": "4.224 atha nirviṣayaṃ,",
  "GS26jaytuppu:1359": "na tarhi tad udakajñānam,",
  "GS26jaytuppu:1360": "udakajñānatayā tu pratibhāti,",
  "GS26jaytuppu:1361": "tena jānīma na nirviṣayam /",
  "GS26jaytuppu:1362": "yadi ca nirviṣayaṃ,",
  "GS26jaytuppu:1363": "kathaṃ tan mithyājñānam?",
  "GS26jaytuppu:1364": "jñānamātrānurodhena na mithyājñānaṃ nāpi samyagjñānam /",
  "GS26jaytuppu:1365": "na ca bhavatāṃ pakṣe jñānaṃ nirālambanam asti svāṃśaparyavasitatvāt /",
  "GS26jaytuppu:1366": "4.23 vijñānasya vyabhicāritā kiṃ svasattāmātrānurodhenāho parasattānurodhena?",
  "GS26jaytuppu:1367": "4.231 tad yadi svasattānurodhena,",
  "GS26jaytuppu:1368": "tadā sarvavijñānānāṃ vyabhicāritā prāpnoti jñānarūpatāyāḥ sarvatra bhāvāt /",
  "GS26jaytuppu:1369": "na kiñcid vijñānam avyabhicāri syāt /",
  "GS26jaytuppu:1370": "4.232 atha parasattānurodhena vyabhicāritocyate,",
  "GS26jaytuppu:1371": "kim anupakārakaparasattānurodhenāhopakārakaparasattānurodhena?",
  "GS26jaytuppu:1372": "tad yady anupakārakaparasattānurodhena vyabhicāritā,",
  "GS26jaytuppu:1373": "tadā sarvasaṃvittīnāṃ vyabhicāritā prāpnotyanupakārakaparasattāviśeṣāt /",
  "GS26jaytuppu:1374": "athopakārakaparasattānurodhena vyabhicāritābhidhīyate,",
  "GS26jaytuppu:1375": "kiṃ karaṇabhūtaparopakārakasattānurodhenāho karmatāpannopakārakaparasattānurodhena?",
  "GS26jaytuppu:1376": "tad yadi karaṇabhūtaparopakārakasattānuvedhena,",
  "GS26jaytuppu:1377": "tadā sarvāsāṃ saṃvittīnāṃ mithyātvam āpadyate karaṇabhūtaparopakārakasattāviśeṣāt /",
  "GS26jaytuppu:1378": "atha karmakārakopakārakaparasattānuvedhena mithyātvaṃ,",
  "GS26jaytuppu:1379": "tad ayuktaṃ,",
  "GS26jaytuppu:1380": "na tasya mithyātvaṃ satyodakajñānasyeva karmakārakeṇopakriyamāṇatvāt /",
  "GS26jaytuppu:1381": "4.24 tathā samyagjñānatvam api ka ham?",
  "GS26jaytuppu:1382": "kiṃ jñānasattāmātrānurodhenāho parasattānurodhena?",
  "GS26jaytuppu:1383": "4.241 tad yadi jñānasattāmātrānurodhena samyaktvaṃ,",
  "GS26jaytuppu:1384": "tadā sarvasaṃvittīnāṃ samyaktvaṃ prāpnoti jñānākārasyopapatteḥ /",
  "GS26jaytuppu:1385": "4.242 atha parasattānurodhena samyaktvaṃ,",
  "GS26jaytuppu:1386": "tadā kim anupakārakaparasattānurodhena kiṃ vopakārakaparasattānurodhena?",
  "GS26jaytuppu:1387": "tad yady anupakārakaparasattānurodhena samyaktvaṃ,",
  "GS26jaytuppu:1388": "tadā sarvāsāṃ saṃvittīnāṃ samyaktvam āpadyate 'nupakārakaparasattāviśeṣāt /",
  "GS26jaytuppu:1389": "athopakārakaparasattānurodhena kiṃ karaṇabhūtaparopakārakasattānuvedhenāho karmatāpannopakārakaparasattānuvedhena?",
  "GS26jaytuppu:1390": "tad yadi karaṇabhūtaparopakārakasattānuvedhena,",
  "GS26jaytuppu:1391": "tadā sarvāsāṃ saṃvittīnāṃ samyaktvam āpadyate karaṇabhūtaparopakārakasattāviśeṣāt /",
  "GS26jaytuppu:1392": "atha karmatāpannopakārakaparasattānuvedhena samyaktvam abhidhīyate,",
  "GS26jaytuppu:1393": "tadā rāgādisaṃvedanasya samyaktvaṃ na prāpnoty,",
  "GS26jaytuppu:1394": "atītānāgatārthaviṣayatve yogijñānasya ca /",
  "GS26jaytuppu:1395": "4.25 yat tad vyabhicāri jñānaṃ,",
  "GS26jaytuppu:1396": "tat kiṃ vyabhicāribhūtenopādānajñānena janyatāho 'vyabhicāribhūtenopādānajñānena janyate?",
  "GS26jaytuppu:1397": "4.251 tad yadi vyabhicāribhūtenopādānajñānena janyate,",
  "GS26jaytuppu:1398": "tad api vyabhicāribhūtena,",
  "GS26jaytuppu:1399": "prāptā vyabhicāriparamparā /",
  "GS26jaytuppu:1400": "saṅgrāhyam avyabhicāri na labhyate /",
  "GS26jaytuppu:1401": "4.252 athāvyabhicāribhūtenopādānajñānena janyate,",
  "GS26jaytuppu:1402": "tad upādānakāraṇam anukurvad vopajāyate 'nanukurvad vā /",
  "GS26jaytuppu:1403": "tad yady upādānakāraṇānukāreṇotpādyate,",
  "GS26jaytuppu:1404": "tadā kim āpnoti?",
  "GS26jaytuppu:1405": "avyabhicārisvarūpānukāreṇotpādyate /",
  "GS26jaytuppu:1406": "katham? avyabhicārasya jñānatādātmyena vyavasthiteḥ /",
  "GS26jaytuppu:1407": "na caikadeśānukāritvam asty upādānakāraṇasya niravayavatvāt /",
  "GS26jaytuppu:1408": "evaṃ sarvaṃ vijñānam avyabhicāri prasaktam,",
  "GS26jaytuppu:1409": "apohyajñānānupapattiḥ /",
  "GS26jaytuppu:1410": "na ca vyabhicārāvyabhicārau jñānād vyatiriktau staḥ /",
  "GS26jaytuppu:1411": "yathā rasākāro rūpākāro vā jñānākārād bhinno,",
  "GS26jaytuppu:1412": "na tathā vyabhicārāvyabhicārau jñānād vyatiriktau /",
  "GS26jaytuppu:1413": "tataś ca vyabhicārākāro 'tra nirākriyate kim uktaṃ bhavati?",
  "GS26jaytuppu:1414": "jñānākāro 'tra nirākriyate /",
  "GS26jaytuppu:1415": "tataś cājñānātmakaṃ pratyakṣaṃ prasaktaṃ saugatānām /",
  "GS26jaytuppu:1416": "4.25āpi ca yathā rūpeṇopādānabhūtena janyate rūpaṃ,",
  "GS26jaytuppu:1417": "tathā jñānam apy upādānabhūtenaiva janyate /",
  "GS26jaytuppu:1418": "yaiva tasya rūpotpādanātmā,",
  "GS26jaytuppu:1419": "saiva tasya jñānotpādane 'pi /",
  "GS26jaytuppu:1420": "na hi tasya jñānotpādanātmānyatvam /",
  "GS26jaytuppu:1421": "atha nimittabhūtena jñānam utpādyatopādānabhūtena rūpam iti cet,",
  "GS26jaytuppu:1422": "tat katham ekasyānekākārayogitopapadyate?",
  "GS26jaytuppu:1423": "na ca sañjñānyatve meyādyanyatvam upapadyate /",
  "GS26jaytuppu:1424": "rūpavad vijñānasyāpi rūparūpatā prāpnoti /",
  "GS26jaytuppu:1425": "tatprāptau ca na paraloky ātmā /",
  "GS26jaytuppu:1426": "tadabhāvān na paralokaḥ /",
  "GS26jaytuppu:1427": "idam eva cetasi samāropyāha bhagavān bṛhaspatiḥ paralokino 'bhāvāt paralokābhāvaḥ /",
  "GS26jaytuppu:1428": "atha rūpopādānajanyatve 'pi jñānarūpataiva,",
  "GS26jaytuppu:1429": "rūpasyāpi jñānarūpatā prāptā rūpopādānajanyatvāj jñānavat /",
  "GS26jaytuppu:1430": "atha jñānaṃ jñānenopādānabhūtena janyate,",
  "GS26jaytuppu:1431": "rūpam api tenaiva janyate /",
  "GS26jaytuppu:1432": "na hi tasya rūpotpādanātmānyatvam / evaṃ ca",
  "GS26jaytuppu:1433": "tadatadrūpiṇo bhāvās tadatadrūpahetujāḥ/",
  "GS26jaytuppu:1434": "tad rūpādi kim ajñānaṃ vijñānābhinnahetujam//",
  "GS26jaytuppu:1435": "atha rūpopādānajanyatve 'pi vijñānasya na rūpātmatā,",
  "GS26jaytuppu:1436": "tathā jñānopādānajanyatve 'pi vijñānasya na jñānarūpatāṭataś ca nairātmyaprasaṅgaḥ /",
  "GS26jaytuppu:1437": "atha jñānopādānajanyatve jñānākāraparikalpanā,",
  "GS26jaytuppu:1438": "tathā rūpopādānajanyatve rūpākārātālokopādānajanyatve cālokākāratā prāpnoti /",
  "GS26jaytuppu:1439": "tataś cākārakadambātmakaṃ jñānaṃ prasaktam /",
  "GS26jaytuppu:1440": "aniṣṭaṃ caitad advayarūpatvenābhyupagamāt /",
  "GS26jaytuppu:1441": "4.25b yat tad rūpotpādyaṃ vijñānaṃ,",
  "GS26jaytuppu:1442": "tat kim ekadeśena rūpotpādyatvena sthitaṃ sarvātmanā votpādyatvena paryavasitam?",
  "GS26jaytuppu:1443": "tad yady ekadeśena sthitaṃ,",
  "GS26jaytuppu:1444": "tad ayuktam,",
  "GS26jaytuppu:1445": "akhaṇḍasyaikadeśavirahāt /",
  "GS26jaytuppu:1446": "atha sarvātmanā rūpotpādyatvena paryavasitaṃ,",
  "GS26jaytuppu:1447": "tadā vijnānotpādyaṃ na prāpnoti,",
  "GS26jaytuppu:1448": "yathaikakārakasamūhotpādyatvena paryavasitasya kāryasya saṅghātāntarotpādyatvaṃ na dṛṣtam /",
  "GS26jaytuppu:1449": "tataś ca vijñānasaṅghātānupapattiḥ /",
  "GS26jaytuppu:1450": "4.25c tathā rūpam api jñānam ekadeśena kuryāt sarvātmanā karaṇaparyavasitaṃ vā /",
  "GS26jaytuppu:1451": "tad yady ekadeśena karoti,",
  "GS26jaytuppu:1452": "tad ayuktam,",
  "GS26jaytuppu:1453": "akhaṇḍasyaikadeśāyogāt /",
  "GS26jaytuppu:1454": "atha sarvātmanā karoti,",
  "GS26jaytuppu:1455": "tadā rūpaṃ sarvātmanā vijñānakaraṇe paryavasitaṃ na rūpāntarakaraṇe pravartate /",
  "GS26jaytuppu:1456": "yathaikakārakasāmagry ekakāryotpādanaparyavasitā kāryāntarasavitrī na bhavati,",
  "GS26jaytuppu:1457": "tathā rūpam api rūpāntarotpādakaṃ na bhavati /",
  "GS26jaytuppu:1458": "tataś ca rūpāntarasyākasmikatvam /",
  "GS26jaytuppu:1459": "tadākasmikatve kāryānumānaṃ vilupyate saugatānām /",
  "GS26jaytuppu:1460": "athānekakāryotpādakatvena paryavasitaṃ rūpasvarūpaṃ,",
  "GS26jaytuppu:1461": "tadā ghaṭasaṅkhyāsāmānyāder apy anekādhikaraṇāśritātmakaṃ rūpaṃ,",
  "GS26jaytuppu:1462": "vṛttivikalpadoṣānupapattiḥ /",
  "GS26jaytuppu:1463": "d.1 ito 'pi vṛttivikalpadoṣānupapattir vṛttivikalpadoṣeṇa vṛtter eva nirākaraṇaṃ kṛtaṃ,",
  "GS26jaytuppu:1464": "na ghaṭasaṅkhyāsāmānyādes,",
  "GS26jaytuppu:1465": "tato 'nyatvāt /",
  "GS26jaytuppu:1466": "na hy anyasyābhāve 'nyasyābhāvo 'sty asambandhāt /",
  "GS26jaytuppu:1467": "na hy anudakaḥ kamaṇḍalur ity ukte kamaṇḍalor abhāvaḥ pratīyate,",
  "GS26jaytuppu:1468": "kapālānāṃ tadudakasya vā,",
  "GS26jaytuppu:1469": "api tu kamaṇḍalunā sākam udakasya viśleṣamātraṃ pratīyate /",
  "GS26jaytuppu:1470": "nanu naiyāyikair vṛttimad ghaṭasāmānyam abhyupeyate /",
  "GS26jaytuppu:1471": "tadabhāve kathaṃ tasya saṃsthitiḥ?",
  "GS26jaytuppu:1472": "yady evaṃ rūparasavijñānānām api vṛttir abhyupeyate naiyāyikais,",
  "GS26jaytuppu:1473": "tadabhāve 'pi sadbhāvo 'bhyupagamyate teṣāṃ bhavadbhiḥ /",
  "GS26jaytuppu:1474": "atha tāni pratibhānti vṛttyabhāve 'pi,",
  "GS26jaytuppu:1475": "tena teṣām abhyupagamaḥ kriyate /",
  "GS26jaytuppu:1476": "yady evaṃ ghaṭasaṅkhyāsāmānyāder api svarūpaṃ pratibhāty abhinnānugatātmatayā /",
  "GS26jaytuppu:1477": "na cānubhūyamānasya nihnavo yuktaḥ sarvāpalāpaprasaṅgāt",
  "GS26jaytuppu:1478": "/ anupalabdhau vā saiva samarthā,",
  "GS26jaytuppu:1479": "ataṃ vṛttivikalpadoṣeṇa /",
  "GS26jaytuppu:1480": "yady upalabhyate,",
  "GS26jaytuppu:1481": "tadā vṛttivikalpadoṣo na vaktavyaḥ / atha",
  "GS26jaytuppu:1482": "nopalabhyate,",
  "GS26jaytuppu:1483": "tathāpi na vaktavyaḥ /",
  "GS26jaytuppu:1484": "d.2 yad apy uktaṃ deśabhedenāgrahaṇād ghaṭasāmānyānupapattis tad apy ayuktam /",
  "GS26jaytuppu:1485": "na deśabhedena vastūnāṃ bhedo,",
  "GS26jaytuppu:1486": "'pi tv ākārabhedenābhinnānugatātmatayā tayoḥ svarūpam anubhūyate /",
  "GS26jaytuppu:1487": "na deśabhedāgrahaṇena svāvayavādhikaraṇena saha tayos tādātmyaṃ sidhyaty asattvaṃ vā /",
  "GS26jaytuppu:1488": "yady ākārabhedena grahaṇaṃ,",
  "GS26jaytuppu:1489": "tadā deśabhedenāgrahaṇasyāprayojakatvam,",
  "GS26jaytuppu:1490": "ākārabhedagrahaṇena svarūpānyatvasya prabodhitatvāt /",
  "GS26jaytuppu:1491": "athākārānyatvena nāvabodho 'sti,",
  "GS26jaytuppu:1492": "saivāstv asadvyavahārasamarthatvāt /",
  "GS26jaytuppu:1493": "kiṃ deśabhedāgrahaṇena?",
  "GS26jaytuppu:1494": "svahetor eva niyatadeśakālaniyamitasyotpatter na deśāntarādau grahaṇam /",
  "GS26jaytuppu:1495": "anyathā rūpāder asattvaṃ syād itaretaradeśalagnasyāgrahaṇāt /",
  "GS26jaytuppu:1496": "d.3 yad apy uktaṃ nāsti ghaṭasāmānyaṃ tadagrahe 'grahāt /",
  "GS26jaytuppu:1497": "kim anena kriyate?",
  "GS26jaytuppu:1498": "kim avayavādhikaraṇāvyatirekapratipādanam āho 'sattvapratipādanam?",
  "GS26jaytuppu:1499": "tad yady avyatirekapratipādanaṃ kriyate,",
  "GS26jaytuppu:1500": "kasyātra pakṣīkaraṇam?",
  "GS26jaytuppu:1501": "kiṃ ghaṭasāmānyasyāho tadavayavādhikaraṇasya?",
  "GS26jaytuppu:1502": "tad yadi ghaṭasāmānyasya pakṣīkaraṇaṃ,",
  "GS26jaytuppu:1503": "tat kim avagatasyānavagatasya vā?",
  "GS26jaytuppu:1504": "tad yady anavagatasya,",
  "GS26jaytuppu:1505": "tad ayuktam /",
  "GS26jaytuppu:1506": "na hy anavagate dharmiṇi hetor utthānam asti /",
  "GS26jaytuppu:1507": "na cāśrayavaikalye gamakatvam /",
  "GS26jaytuppu:1508": "athāvagatasya,",
  "GS26jaytuppu:1509": "tadā tenaiva bhinnākārāvagamenāvyatirekapratyāyakasādhanaṃ bādhyate /",
  "GS26jaytuppu:1510": "atha tadavayavādhikaraṇasya pakṣīkaraṇaṃ,",
  "GS26jaytuppu:1511": "tatrāpi kiṃ svasmāt svarūpād avyatirekaḥ sādhyatāho parasmād iti?",
  "GS26jaytuppu:1512": "yadi svasmāt svarūpād avyatirekaḥ sādhyate,",
  "GS26jaytuppu:1513": "siddhasādhyatayā sambodhayitavyāḥ /",
  "GS26jaytuppu:1514": "atha parasmād avyatirekaḥ sādhyate,",
  "GS26jaytuppu:1515": "sa parātmā pratipanno 'pratipanno vā?",
  "GS26jaytuppu:1516": "yadi pratipannaḥ,",
  "GS26jaytuppu:1517": "sa kiṃ bhinnākāratayāvagato 'bhinnākāratayā vā?",
  "GS26jaytuppu:1518": "tad yadi bhinnākāratayopalabdhas,",
  "GS26jaytuppu:1519": "tadānenaiva bhinnākārāvagamenābhedapratyāyakaṃ sādhanaṃ bādhyate /",
  "GS26jaytuppu:1520": "athābhinnākāratayāvagato,",
  "GS26jaytuppu:1521": "na tarhi parātmā /",
  "GS26jaytuppu:1522": "idānīṃ svasmāt svarūpād avyatirekaḥ sādhyateti siddhasādhyatayā sambodhayitavyāḥ /",
  "GS26jaytuppu:1523": "athānavagato,",
  "GS26jaytuppu:1524": "na tarhy ekatvaṃ rathaturagaviṣāṇayor iva /",
  "GS26jaytuppu:1525": "athābhāvaḥ sādhyas,",
  "GS26jaytuppu:1526": "tatrāpi kasya pakṣīkaraṇam?",
  "GS26jaytuppu:1527": "kiṃ ghaṭasāmānyasyāho tad avayavādhikaraṇasya?",
  "GS26jaytuppu:1528": "tad yadi ghaṭasāmānyasya pakṣīkaraṇaṃ,",
  "GS26jaytuppu:1529": "tat kim avagatasyānavagatasya vā?",
  "GS26jaytuppu:1530": "yady avagatasya,",
  "GS26jaytuppu:1531": "tadā tenaiva sadbhāvāvagamenābhāvahetor bādhyamānatvād agamakatvam /",
  "GS26jaytuppu:1532": "atha nāvagataṃ,",
  "GS26jaytuppu:1533": "kathaṃ tasya pakṣīkaraṇaṃ svayam anavagatasya pakṣīkaraṇāyogāt?",
  "GS26jaytuppu:1534": "athāvayavādhikaraṇasya pakṣīkaraṇaṃ ghaṭasāmānyaṃ nāstīti pratijñā tadagrahe 'grahād ity asya hetos tadabhāvena saha sambandho nāsti /",
  "GS26jaytuppu:1535": "tādātmyatadutpattisambandhābhāve sati kathaṃ gamakatvam?",
  "GS26jaytuppu:1536": "tadagrahe 'grahād ity asya ko 'rthaḥ? kim",
  "GS26jaytuppu:1537": "avayavādhikaraṇagrahaṇam eva ghaṭasāmānyasya grahaṇam āho 'vayavādhikaraṇagrahaṇānantaraṃ ghaṭasāmānyasya grahaṇaṃ kiṃ vā ghaṭasāmānyasyāgrahaṇam eva vivakṣitam?",
  "GS26jaytuppu:1538": "tad yady avayavādhikaraṇagrahaṇam eva ghaṭasāmānyasya grahaṇaṃ vivakṣitaṃ,",
  "GS26jaytuppu:1539": "tadā nānenāvyatireko 'nyatarāsattvaṃ vā pratipādyate /",
  "GS26jaytuppu:1540": "yathā nīlataddhiyor ekopalambhe 'pi nānyatarābhāvo 'vyatireko vā,",
  "GS26jaytuppu:1541": "tathā nīlalohitayor ekopalambhe 'pi nānyatarābhāvo 'vyatireko vā /",
  "GS26jaytuppu:1542": "athāvayavādhikaraṇagrahaṇānantaraṃ ghaṭasāmānyagrahaṇaṃ vivakṣitaṃ,",
  "GS26jaytuppu:1543": "tadā nānenāvyatirekaḥ sādhyate 'nyatarāsattvaṃ vā /",
  "GS26jaytuppu:1544": "yathā rūpagrahaṇānantaraṃ rasasaṃvedanaṃ na tayor ekatāṃ gamayaty 'nyatarāsattvaṃ vā /",
  "GS26jaytuppu:1545": "athāgrahaṇam eva vivakṣitaṃ ghaṭasāmānyasya,",
  "GS26jaytuppu:1546": "tadā tadagrahe 'grahād ity etan na vaktavyam /",
  "GS26jaytuppu:1547": "agrahād ity etāvad astu / na",
  "GS26jaytuppu:1548": "hy anyasyāgrahe tadanupalambhasiddhis tatsvabhāvavinivṛttinibandhanatvāt tadanupalambhasya / na cāyaṃ",
  "GS26jaytuppu:1549": "vyatirekārtho labhyate tadagrahe 'grahād ity asya hetor ghaṭasāmānyasyāgrahaṇam eva,",
  "GS26jaytuppu:1550": "api tv avayavādhikaraṇagrahaṇānantaraṃ ghaṭasāmānyasya grahaṇaṃ labhyate /",
  "GS26jaytuppu:1551": "tataś ca viparītasādhanād viruddho bhavati /",
  "GS26jaytuppu:1552": "d.4 yad apy abhyadhāyy ekapiṇḍagrahaṇakālopalabdhilakṣaṇaprāptasyānupalabdher nāsti sāmānyam /",
  "GS26jaytuppu:1553": "kaivam āha nopalabdhaṃ sāmānyam?",
  "GS26jaytuppu:1554": "api tūpalabdham eva /",
  "GS26jaytuppu:1555": "katham jñāyate?",
  "GS26jaytuppu:1556": "dvitīyādipiṇḍadarśane sati pūrve piṇḍe smṛtidarśanād,",
  "GS26jaytuppu:1557": "anena sadṛśo 'sāv evam anusmarati /",
  "GS26jaytuppu:1558": "athavaikapiṇḍagrahaṇakāle tad upalabdhilakṣaṇaprāptaṃ na bhavati tena nopalabhyate /",
  "GS26jaytuppu:1559": "upalabdhilakṣaṇaprāptir ihānekasahakāripiṇḍopanipātaḥ /",
  "GS26jaytuppu:1560": "yadi copalabdhilakṣaṇaprāptaṃ,",
  "GS26jaytuppu:1561": "kathaṃ nopalabhyate?",
  "GS26jaytuppu:1562": "atha nopalabhyate,",
  "GS26jaytuppu:1563": "na tarhy.upalabdhilakṣaṇaprāptam /",
  "GS26jaytuppu:1564": "upalabdhilakṣaṇaprāptir iha pratyayāntarasākalyaṃ svabhāvaviśeṣaś ca /",
  "GS26jaytuppu:1565": "etac ced vidyate katham anupalabdhiḥ?",
  "GS26jaytuppu:1566": "evambhūtasyāpy anupalambhe parikalpyamāne sarvavastūnām anupalambhaprasaṅgaḥ /",
  "GS26jaytuppu:1567": "upalabdhau vānyat kāraṇam anveṣṭavyam /",
  "GS26jaytuppu:1568": "atha pratyayāntarasākalyamātraṃ vivakṣitaṃ,",
  "GS26jaytuppu:1569": "na tatsvabhāvaviśeṣaḥ /",
  "GS26jaytuppu:1570": "yady evam adṛśyasyaivānupalabdhir,",
  "GS26jaytuppu:1571": "na dṛśyānupalabdhir asti / yadi",
  "GS26jaytuppu:1572": "cānyakārakasākalyam upalabdhilakṣaṇaprāptir abhidhīyate,",
  "GS26jaytuppu:1573": "tadāpy upalabdhyā bhavitavyaṃ nānupalabdhyā /",
  "GS26jaytuppu:1574": "itarakārakasākalyaṃ hy upalambhajananasāmarthyam /",
  "GS26jaytuppu:1575": "tac ced vidyate,",
  "GS26jaytuppu:1576": "katham anupalabdhiḥ?",
  "GS26jaytuppu:1577": "tasmād anupalabdhilakṣaṇaprāptasyaivānupalabdhir,",
  "GS26jaytuppu:1578": "nopalabdhilakṣaṇaprāptasya /",
  "GS26jaytuppu:1579": "d.5 yad apy uvāca kṣīrodakavad vivekenāgrahaṇān nāsti sāmānyaṃ tad apy ayuktam /",
  "GS26jaytuppu:1580": "viveko hy ākārānyatvaṃ vyaktīnām ananugamarūpatā,",
  "GS26jaytuppu:1581": "sāmānyaṃ tv anugatākāram anayoḥ sārūpyaṃ taiḥ saha sārūpyam as yeti viviktākārāvagamadarśanāt /",
  "GS26jaytuppu:1582": "tathā kṣīrodakayor api viviktam eva grahaṇam /",
  "GS26jaytuppu:1583": "tatra kṣīrodakayor ekabhājananikṣepe sati,",
  "GS26jaytuppu:1584": "kiṃ kevalaṃ kṣīraṃ pratibhāty āhodakam ubhayaṃ vā?",
  "GS26jaytuppu:1585": "tad yadi kṣīram eva pratibhāti,",
  "GS26jaytuppu:1586": "kathaṃ tad udakākārān na viviktaṃ bhavati?",
  "GS26jaytuppu:1587": "athodakaṃ kevalaṃ pratibhāti,",
  "GS26jaytuppu:1588": "tad api kathaṃ kṣīrān na viviktaṃ bhavati?",
  "GS26jaytuppu:1589": "athobhayaṃ pratibhāti,",
  "GS26jaytuppu:1590": "tadobhayor itaretarākāraviViktayor grahaṇaṃ tādātmyavyatirekāt /",
  "GS26jaytuppu:1591": "d.6 yad apy anyad uktam ekatra dṛṣṭo bhedo hi kvacin nānyatra dṛśyate/",
  "GS26jaytuppu:1592": "na tasmād bhinnam asty anyat sāmānyaṃ buddhyabhedataḥ//",
  "GS26jaytuppu:1593": "ity etad apy ayuktam /",
  "GS26jaytuppu:1594": "ekatra dṛṣṭasya bhedasyānyatra darśanam asty eva /",
  "GS26jaytuppu:1595": "yathā ghaṭavastrāder ekāvayavoparidṛṣṭasyāvayavāntaralagnasyopalambhas,",
  "GS26jaytuppu:1596": "tathā sāmānyam api bhinnam asty anugatākārasya buddhibhedenādhyavasīyamānatvāt /",
  "GS26jaytuppu:1597": "d.7 yad apy anyad uktaṃ nityasya krametarābhyām arthakriyākaraṇasāmarthyaṃ nāstīty asat sāmānyaṃ,",
  "GS26jaytuppu:1598": "tad etad ayuktam /",
  "GS26jaytuppu:1599": "ubhayathāpy arthakriyāsampādanam upapadyate yugapat krameṇa ca /",
  "GS26jaytuppu:1600": "nanu kramakartṛtvam abhinnasya nopapadyate,",
  "GS26jaytuppu:1601": "kāryasyaikakālīnatā prāpnoti /",
  "GS26jaytuppu:1602": "etac cāsamīcīnam /",
  "GS26jaytuppu:1603": "yathā bhavatāṃ pakṣaikaṃ nīlasvalakṣaṇam anekākārakāryaṃ niyatadeśasambandhi janayati nayanālokamanaskārādirūpaṃ,",
  "GS26jaytuppu:1604": "na ca kāryāṇām ekākārataikadeśasambandhitā vā vidyataikasvabhāvasamudbhavatve 'pi,",
  "GS26jaytuppu:1605": "tathehāpy evambhūtaṃ /",
  "GS26jaytuppu:1606": "tat sāmānyaṃ yat krametarābhyāṃ kāryotpādātmakam /",
  "GS26jaytuppu:1607": "nanu yadi krameṇa kāryaṃ karoti,",
  "GS26jaytuppu:1608": "tadā tad eva janakaṃ tad eva cājanakam /",
  "GS26jaytuppu:1609": "satyaṃ, tad eva janakaṃ tad eva cājanakam /",
  "GS26jaytuppu:1610": "nanu janakājanakayor bhedaprasaṅgaḥ /",
  "GS26jaytuppu:1611": "na prasaṅgo 'sti /",
  "GS26jaytuppu:1612": "yathā tvadīye pakṣaikaṃ nīlasvalakṣaṇaṃ svakāryāpekṣayā",
  "GS26jaytuppu:1613": "janakaṃ, svakāraṇātmāpekṣayā tv ajanakaṃ,",
  "GS26jaytuppu:1614": "na tasya svarūpabhedo 'sti / atha",
  "GS26jaytuppu:1615": "svakāraṇam ātmānaṃ ca janayati,",
  "GS26jaytuppu:1616": "tad ayuktam /",
  "GS26jaytuppu:1617": "tad ātmānaṃ kurvad utpannaṃ vā kuryād anutpannaṃ vā /",
  "GS26jaytuppu:1618": "tad yady utpannaṃ karoti,",
  "GS26jaytuppu:1619": "tad ayuktaṃ,",
  "GS26jaytuppu:1620": "kṛtasya karaṇāyogāt /",
  "GS26jaytuppu:1621": "athānutpannaṃ karoty asataḥ kaḥ kārakārthaḥ?",
  "GS26jaytuppu:1622": "tathā svakāraṇam api na janayatītaretarāśrayatvadoṣaprasaṅgāt /",
  "GS26jaytuppu:1623": "atas tad eva kārakaṃ tad eva cākārakam iti tathā sāmānyam api janakam ajanakaṃ ca /",
  "GS26jaytuppu:1624": "na cārthakriyākartṛtvābhāve 'sattvaṃ sidhyati /",
  "GS26jaytuppu:1625": "yathā vahner ayogolakāṅgārāvasthāyāṃ dhūmotpādakatvābhāve 'pi na nivartate vahnirūpatā,",
  "GS26jaytuppu:1626": "svahetor eva tathābhūtasyotpatter vahnisvabhāvasya dhūmājanakātmakasya ca,",
  "GS26jaytuppu:1627": "tathānyad api kāryaṃ svahetunotpāditaṃ yad vastusvabhāvaṃ kāryājanakātmakaṃ ca /",
  "GS26jaytuppu:1628": "tathā sāmānyam api vastubhūtaṃ na ca kāryam utpādayati /",
  "GS26jaytuppu:1629": "nanu yadi kāryaṃ notpādayati,",
  "GS26jaytuppu:1630": "tad astīti kathaṃ vetsi?",
  "GS26jaytuppu:1631": "tadupalabdhyā /",
  "GS26jaytuppu:1632": "nanu tadanutpādyā kathaṃ tadgṛhītir bhavati?",
  "GS26jaytuppu:1633": "svahetusāmarthyaniyamitāyās tadgṛhītyātmatayotpatteḥ / na ca",
  "GS26jaytuppu:1634": "tadutpādyatvena tadgṛhītitvaṃ,",
  "GS26jaytuppu:1635": "cakṣurāder api saṃvedyatvaprasaṅgāt / na ca",
  "GS26jaytuppu:1636": "viṣayākārayogitvena tadgṛhītitvaṃ vijñānātmatāvyatirekeṇa viṣayākārasamāveśāyogāt /",
  "GS26jaytuppu:1637": "yo 'sāv ākāro viṣayārpitaḥ,",
  "GS26jaytuppu:1638": "sa kiṃ jñānākārād bhinno 'bhinno vā?",
  "GS26jaytuppu:1639": "yadi bhinnaḥ,",
  "GS26jaytuppu:1640": "sa tāttviko 'tāttviko vā /",
  "GS26jaytuppu:1641": "yadi tāttvikas,",
  "GS26jaytuppu:1642": "tadgatiḥ katham?",
  "GS26jaytuppu:1643": "kiṃ svasaṃvedyatvenāho janakatvākārārpakatvena?",
  "GS26jaytuppu:1644": "tad yadi svasaṃvedyatvena,",
  "GS26jaytuppu:1645": "tad ayuktam,",
  "GS26jaytuppu:1646": "avijñānātmatayā svasaṃvedyatvāyogāt /",
  "GS26jaytuppu:1647": "atha janakatvākārārpakatvena,",
  "GS26jaytuppu:1648": "tadā prāptākāraparamparā /",
  "GS26jaytuppu:1649": "athātāttvikas,",
  "GS26jaytuppu:1650": "tadgatir nopapadyate svasaṃvedyatvajanakatvavyatirekāt /",
  "GS26jaytuppu:1651": "athāvyatiriktaḥ,",
  "GS26jaytuppu:1652": "sa tāttviko 'tāttviko vā /",
  "GS26jaytuppu:1653": "yadi tāttvikaḥ,",
  "GS26jaytuppu:1654": "sa jaḍātmā tadviparīto vā /",
  "GS26jaytuppu:1655": "yadi jaḍātmā,",
  "GS26jaytuppu:1656": "na tarhi citā saha tādātmyam /",
  "GS26jaytuppu:1657": "cidacitos tādātmyānupapattiḥ /",
  "GS26jaytuppu:1658": "atha tadviparītas,",
  "GS26jaytuppu:1659": "tadā jñānamātratā syāt /",
  "GS26jaytuppu:1660": "jñānarūpatā ca sarvajñānasādhāraṇā pratikarmavyavasthānupapattiḥ /",
  "GS26jaytuppu:1661": "athātāttvikas,",
  "GS26jaytuppu:1662": "tadā jñānasyāpy",
  "GS26jaytuppu:1663": "atāttvikatvaṃ prāpnoti /",
  "GS26jaytuppu:1664": "yadi ca vijñānatādātmyenākārotpattir bhavati, vijñānaṃ",
  "GS26jaytuppu:1665": "sarvakārakaniṣpādyatvena sādhāraṇaṃ pratikarmavyavasthānupapattiḥ /",
  "GS26jaytuppu:1666": "evaṃ ca sati yad uktam",
  "GS26jaytuppu:1667": "arthena ghaṭayaty enaṃ na hi muktvārtharūpatām/",
  "GS26jaytuppu:1668": "tasmād arthādhigateḥ pramāṇaṃ meyarūpatā//",
  "GS26jaytuppu:1669": "tan mugdhavilasitaṃ saugatānām /",
  "GS26jaytuppu:1670": "d.8 tad evaṃ vṛttivikalpādidūṣaṇaṃ sāmānyādau na sambhavati yathaikaṃ rūpam anekakāryotpādakatvena sādhāraṇaṃ,",
  "GS26jaytuppu:1671": "tathaikaṃ sāmānyam anekādhārasādhāraṇam /",
  "GS26jaytuppu:1672": "athaikaṃ rūpaṃ nānekaṃ kāryaṃ janayaty,",
  "GS26jaytuppu:1673": "api tv ekam eva,",
  "GS26jaytuppu:1674": "tatrāpi kiṃ rūpam eva kevalam utpādayaty uta jñānam eva?",
  "GS26jaytuppu:1675": "tad yadi rūpam eva kevalam utpādayati,",
  "GS26jaytuppu:1676": "tadā rūpasyāgrahaṇaṃ prāpnoti vijñānājananāt /",
  "GS26jaytuppu:1677": "atha jñānam eva kevalam utpādayati,",
  "GS26jaytuppu:1678": "tathāpi mānasaṃ pratyakṣaṃ na prāpnoti /",
  "GS26jaytuppu:1679": "svaviṣayānantaraviṣayasahakāriṇendriyajñānena yaj janyate,",
  "GS26jaytuppu:1680": "tan mānasaṃ pratyakṣam /",
  "GS26jaytuppu:1681": "na ca svaviṣayānantarabhāvī viṣayo'sti rūpāntarājananāt6ṭasmād ekam eva rūpaṃ vijñānanīlādikāryasādhāraṇaṃ pratipattavyam /",
  "GS26jaytuppu:1682": "cakṣūrūpālokādīni kāraṇāni vijñānam utpādayanti,",
  "GS26jaytuppu:1683": "tāni kim ekasvabhāvayuktāny āho niyatasvabhāvayuktāni?",
  "GS26jaytuppu:1684": "tad yady ekasvabhāvatayotpādayanti,",
  "GS26jaytuppu:1685": "tadā kārakaikatvaṃ prāpnoty abhinnasvabhāvayogitvāt /",
  "GS26jaytuppu:1686": "atha niyatasvabhāvayuktāni jñānarūpaṃ kāryaṃ janayanti,",
  "GS26jaytuppu:1687": "tadā vijñānasyābhedarūpatā nivartate niyatasvabhāvakārakajanyatvād rūpaśabdādivat /",
  "GS26jaytuppu:1688": "atha vividhād api kāraṇād akhaṇḍitarūpaṃ kāryaṃ bhavati /",
  "GS26jaytuppu:1689": "evaṃ ca kāryabhedād bhinnakāraṇānumānaṃ nivartate /",
  "GS26jaytuppu:1690": "ekasvabhāvād api vijñānād anekaṃ nayanālokādikāryam utpadyate /",
  "GS26jaytuppu:1691": "anekasmād apy ekaṃ bhavati /",
  "GS26jaytuppu:1692": "evaṃ ca sati niyatakāryadarśane niyatakāraṇānumānaṃ nivartate /",
  "GS26jaytuppu:1693": "athaikasmād eva kāraṇād ekaṃ kāryaṃ bhavati na bahūnāṃ saṅkalitānām ekaphalotpādakatvam /",
  "GS26jaytuppu:1694": "tataś ca niyatakāryadarśane niyatakāraṇānumānaṃ kena nivāryate?",
  "GS26jaytuppu:1695": "tad etad asamīcīnam /",
  "GS26jaytuppu:1696": "yady ekaṃ kāraṇam ekaṃ kāryaṃ janayati tadābhyupagamavirodhaś caturbhyaś cittacaittā bhavanti bodhād bodharūpatā viṣayād viṣayākāratetyādi /",
  "GS26jaytuppu:1697": "ekam eva janayati,",
  "GS26jaytuppu:1698": "kiṃ samānajātīyatvenāho",
  "GS26jaytuppu:1699": "tadākāratvena kiṃ vā pūrvāparakālabhāvitvena? tad yadi",
  "GS26jaytuppu:1700": "samānajātīyatvena janakatvaṃ,",
  "GS26jaytuppu:1701": "tadā samānajātīyaṃ paścād utpannam api janayet /",
  "GS26jaytuppu:1702": "atha tadākārānukāritvena janakaṃ,",
  "GS26jaytuppu:1703": "tatrāpy etad eva dūṣaṇam /",
  "GS26jaytuppu:1704": "atha pūrvāparakālabhāvitvena janakaṃ,",
  "GS26jaytuppu:1705": "na tarhīdaṃ vaktavyam ekam eva janakaṃ cakṣūrūpālokamanaskārāṇāṃ pūrvakālabhāvitvāviśeṣāt /",
  "GS26jaytuppu:1706": "evaṃ cānekopādānotpādyatvenākārakadambakasvarūpaṃ vijñānaṃ prasaktam /",
  "GS26jaytuppu:1707": "rūpādyākāraparihāre vā vijñānākārasyāpy anupapattiḥ /",
  "GS26jaytuppu:1708": "tadanupapattau nairātmyaprasaṅgaḥ /",
  "GS26jaytuppu:1709": "kiṃ ca jñānaṃ kāryaikasvabhāvaṃ kāraṇaikasvabhāvam ubhayasvabhāvaṃ vā /",
  "GS26jaytuppu:1710": "tad yadi kāraṇaikasvabhāvaṃ,",
  "GS26jaytuppu:1711": "tadā kāryarūpatā na sambhavati /",
  "GS26jaytuppu:1712": "tadabhāve na vastutvaṃ saṃskṛtānāṃ vastutvābhyupagamāt /",
  "GS26jaytuppu:1713": "nāpi kāraṇarūpatopapadyate 'nādhīyamānātiśayatvena janakatvāyogāt /",
  "GS26jaytuppu:1714": "athakāryaikasvabhāvaṃ,",
  "GS26jaytuppu:1715": "tathāpi na sadātmakam",
  "GS26jaytuppu:1716": "arthakriyākaraṇe vastutvavirahāt /",
  "GS26jaytuppu:1717": "athobhayātmakam /",
  "GS26jaytuppu:1718": "ekam anekātmakaṃ bhavati / kena",
  "GS26jaytuppu:1719": "tvaṃ vipralambhitaḥ?",
  "GS26jaytuppu:1720": "na hy ekasyānekanāmakaraṇe nānātopapadyate /",
  "GS26jaytuppu:1721": "na cānekanāmakaraṇam upapadyate nimittasyāvicitratvāt /",
  "GS26jaytuppu:1722": "evaṃ vijñānasyāsambhave sati santānānupapattir abhrāntabhrāntadvaitasyānupapattiś ca /",
  "GS26jaytuppu:1723": "e.1 ito 'pi santānasyāsiddhir vijñānasyaikatvāt /",
  "GS26jaytuppu:1724": "tadekatvaṃ cākārāntarasyānupapatteḥ /",
  "GS26jaytuppu:1725": "upapattau vā jñānākāravirahaprasaṅgaḥ /",
  "GS26jaytuppu:1726": "tatprasaktau ca santānānupapattiḥ /",
  "GS26jaytuppu:1727": "e.2 ito 'pi vijñānasantānānupapattir vijñānam asaddharmāt sadātmatayā nivartate,",
  "GS26jaytuppu:1728": "svarūpāntarāt tu kathaṃ vyāvartate?",
  "GS26jaytuppu:1729": "kiṃ sadātmatayāhākārāntareṇa?",
  "GS26jaytuppu:1730": "tad yadi sadātmatayā vyāvartate,",
  "GS26jaytuppu:1731": "tadā rūpāder asadākāratā prāpnoti vājiviṣāṇayor iva /",
  "GS26jaytuppu:1732": "athākārāntareṇa nivartate,",
  "GS26jaytuppu:1733": "tadā jñānasyāsatsvabhāvatā prāpnoti turagaviṣāṇavad ity atha vijñānākāratayā nivartate rūpādibhyo vijñānaṃ,",
  "GS26jaytuppu:1734": "sā vijñānākāratā satsvabhāvāsatsvabhāvā vā tad yadi satsvabhāvā,",
  "GS26jaytuppu:1735": "tadā jñānākāratayā nivartateti kim uktaṃ bhavati?",
  "GS26jaytuppu:1736": "sadātmatayā nivartate vijñānasadākārayor avyatirekāt /",
  "GS26jaytuppu:1737": "tataś ca rūpāder asadākāratā prāpnoti turagaviṣāṇavad iti pūrvoditam eva dūṣaṇam āpadyate /",
  "GS26jaytuppu:1738": "athāsatsvabhāvā,",
  "GS26jaytuppu:1739": "tadā kharaviṣāṇavad vijñānarūpatāṃ parityajati /",
  "GS26jaytuppu:1740": "tyāge vijñānasantānānupapattiḥ /",
  "GS26jaytuppu:1741": "tadanupapattau caityavandanādikriyānarthakyam",
  "GS26jaytuppu:1742": "/",
  "GS26jaytuppu:1743": "e.3 ito 'pi vijñānasantānānupapattis tadutpādakavijñānasya pūrvāparasahotpannavijñānaṃ prati svarūpāviśeṣāt /",
  "GS26jaytuppu:1744": "yad eva pūrvasahotpannavijñānāpekṣayā svarūpaṃ tad evāparavijñānāpekṣayāpi svarūpaṃ vijñānasya niravayavatvena /",
  "GS26jaytuppu:1745": "tataś ca yathā pūrvasahotpannavijñānasya hetur na bhavaty,",
  "GS26jaytuppu:1746": "evam aparavijñānasyāpi hetur na bhavati tatsvarūpavyatiriktavyāpārātiśayasyānupalabdheḥ /",
  "GS26jaytuppu:1747": "atha pūrvakālabhāvaivātiśayas tena tasya hetutvam upapādyate /",
  "GS26jaytuppu:1748": "yady evaṃ yathā devadattajñānapūrvakālabhāvi devadattajñānaṃ devadattajñānakāraṇaṃ,",
  "GS26jaytuppu:1749": "tathā sarvapuruṣajñānānāṃ devadattajñānapūrvakālotpannānāṃ devadattajñānaṃ prati hetutvaṃ prasaktam /",
  "GS26jaytuppu:1750": "tatprasaktāvanekadvīpadeśāntaritapuruṣānubhūtārthānusmaraṇaṃ syāt /",
  "GS26jaytuppu:1751": "tathā svajanabhujaṅgamādāv ananubhūte 'py arthe 'nusmaraṇaṃ syāt / tathā",
  "GS26jaytuppu:1752": "tathāgatāvadātajñānajanyatve devadattādijñānānām avadātatā syāt /",
  "GS26jaytuppu:1753": "tataś ca sarve sarvajñāḥ syuḥ /",
  "GS26jaytuppu:1754": "atha naivāvadātatā devadattādijñānānāṃ tathāgatāvadātajñānopādānajanyatve 'pi devadattādijñānenāpi janitatvāt,",
  "GS26jaytuppu:1755": "tajjanyatvenaivatathāgatajñānasyāpy avadātarūpatā na prāpnoti /",
  "GS26jaytuppu:1756": "tataś cāsāv apy avītarāgaḥ syād asarvajñaś ca /",
  "GS26jaytuppu:1757": "e.4 itaś ca santānānupapattir vijñānayoḥ sahotpāde hetuphalabhāvānupapatteḥ /",
  "GS26jaytuppu:1758": "yadaiva kāraṇajñānaṃ vinaśyati,",
  "GS26jaytuppu:1759": "tadaiva kāryajñānaṃ jāyateti vaḥ siddhāntaḥ /",
  "GS26jaytuppu:1760": "kāraṇajñānasya ca vināśas tadutpādaiva /",
  "GS26jaytuppu:1761": "tataś ca kāraṇajñānavināśakāle kāryajñānaṃ bhavati kim uktaṃ bhavati?",
  "GS26jaytuppu:1762": "kāraṇajñānotpādakālaiva bhavati /",
  "GS26jaytuppu:1763": "tataś ca sahotpannayor hetuphalabhāvānupapattir ekakālodgatayor goviṣāṇayor iva /",
  "GS26jaytuppu:1764": "kāraṇajñānasya cānutpannasyotpattivad anutpannasya vināśaprasaṅgaḥ /",
  "GS26jaytuppu:1765": "tataś ca kṣaṇam api nopalabhyeta /",
  "GS26jaytuppu:1766": "upalabdhau vā satatopalambhaprasaṅgas tadātmabhūtavināśasyopalambhavighātākartṛtvāt /",
  "GS26jaytuppu:1767": "vighātakartṛtve vaikakṣaṇopalambhasyāpy anupapattiprasaṅgaḥ /",
  "GS26jaytuppu:1768": "athaikakṣaṇopalabhyasvabhāvakaṃ sañjātaṃ tena na satatopalabdhir anupalabdhir vā /",
  "GS26jaytuppu:1769": "yady evaṃ dvādaśāṣṭakṣaṇopalabhyasvabhāvakaṃ",
  "GS26jaytuppu:1770": "sañjātaṃ kiṃ na kalpyate?",
  "GS26jaytuppu:1771": "kiṃ cotpādavināśayor abhede sati kāryakāraṇayoḥ samaṃ vināśaḥ",
  "GS26jaytuppu:1772": "syāt /",
  "GS26jaytuppu:1773": "e.5 yad apy anyad uktaṃ mātur udaraniṣkramaṇānantaraṃ yad ādyaṃ jñānaṃ taj jñānāntarapūrvakaṃ jñānatvād dvitīyajñānavat /",
  "GS26jaytuppu:1774": "nāsiddhatvād dṛṣṭāntasya /",
  "GS26jaytuppu:1775": "dvitīyādijñānasyāpi yathā jñānapūrvakatvaṃ nāvagāhayituṃ pāryate,",
  "GS26jaytuppu:1776": "tathā prāg evāveditam /",
  "GS26jaytuppu:1777": "kiṃ ca yadi jñānatvāj jñānapūrvakatvānumānaṃ,",
  "GS26jaytuppu:1778": "na kilāvabodhātmakakāraṇam antareṇa bodhātmakaṃ kāryam upapadyate /",
  "GS26jaytuppu:1779": "etac cāvadyam /",
  "GS26jaytuppu:1780": "abodhātmakād api nīlālokalocanādikāraṇād upajāyate /",
  "GS26jaytuppu:1781": "tathā garbhādau yad ādyaṃ vijñānaṃ,",
  "GS26jaytuppu:1782": "tad bhūtasaṅghātād eva bhaviṣYati,",
  "GS26jaytuppu:1783": "na jñānāntaraṃ parikalpanīyam /",
  "GS26jaytuppu:1784": "yasyānantaraṃ yad bhavati,",
  "GS26jaytuppu:1785": "tat tasya kāraṇaṃ,",
  "GS26jaytuppu:1786": "nāparidṛṣṭasāmarthyam /",
  "GS26jaytuppu:1787": "vijñānābhāve vijñānajanyākāratā nivṛttā,",
  "GS26jaytuppu:1788": "na tu jñānākāratā /",
  "GS26jaytuppu:1789": "yathendriyavyāpāram antareṇopajāyamāne manovijñānendriyajanyākāratā",
  "GS26jaytuppu:1790": "nivartate, na tu jñānākāratā /",
  "GS26jaytuppu:1791": "yadi ca sadṛśāt sadṛśasyotpattir niyamyate,",
  "GS26jaytuppu:1792": "tadā dhūmena",
  "GS26jaytuppu:1793": "dahanānumānaṃ na prāpnoti,",
  "GS26jaytuppu:1794": "dahanasya dhūmasārūpyam antareṇopādānakāraṇatvāyogāt /",
  "GS26jaytuppu:1795": "atha rūparūpatā sārūpyam ubhayor iti cet,",
  "GS26jaytuppu:1796": "tad ihāpi svalakṣaṇarūpatā sārūpyaṃ bhūtavijñānayor,",
  "GS26jaytuppu:1797": "alaṃ paralokavijñānakalpanayā /",
  "GS26jaytuppu:1798": "atha vijñānarūpatā bhūtānāṃ na vidyate tena teṣām upādānakāraṇatvaṃ nāsti vijñānaṃ pratīti ced,",
  "GS26jaytuppu:1799": "ihāpi dhūmarūpatā nāsti dahanasya,",
  "GS26jaytuppu:1800": "nopādānakāraṇatvam /",
  "GS26jaytuppu:1801": "tadabhāve na dahanānumānam /",
  "GS26jaytuppu:1802": "tathānubhavajñānād anubhavajñānasyaiva niṣpattir abhyupeyopādānakāraṇānukāritvena kāryasya niṣpattyabhyupagamāt /",
  "GS26jaytuppu:1803": "na caikadeśānukāritvam asti tadbījasyāvicitratvāt /",
  "GS26jaytuppu:1804": "anubhavākārānanukār.itve ca jñānākāratāvirahaḥ syāt /",
  "GS26jaytuppu:1805": "anukaroti ca vijñānarūpatāṃ tena kathaṃ nānubhavātmakam?",
  "GS26jaytuppu:1806": "tadupapattau ca prāptānubhavaparamparety alaḥ smaraṇānupapattiḥ /",
  "GS26jaytuppu:1807": "tadanupapattau",
  "GS26jaytuppu:1808": "cānumānajñānasyāpy anupapattiḥ /",
  "GS26jaytuppu:1809": "tataś ca sarvavyavahāravilopaprasaṅgaḥ /",
  "GS26jaytuppu:1810": "(4.) evaṃ ca na santānasiddhir,",
  "GS26jaytuppu:1811": "nāpi savikalpakanirvikalpakajñānadvairāśyam asti,",
  "GS26jaytuppu:1812": "nāpi vyabhicārāvyabhicāradvaividhyam upapadyate saugate mate /",
  "GS26jaytuppu:1813": "[Chapter 5: Examination of Mīmāṃsāsūtra 1.1.4]",
  "GS26jaytuppu:1814": "5. tathā satsamprayoge puruṣasyendriyāṇāṃ buddhijanma tat pratyakṣaṃ tad api pratyuktam /",
  "GS26jaytuppu:1815": "katham? etat sūtraṃ kadācil lakṣaṇaparaṃ kadācic ca kārakasaṅkhyāpratipādanaparaṃ kadācic cānuvādaparam /",
  "GS26jaytuppu:1816": "5.1(1) tad yadi lakṣaṇaparaṃ,",
  "GS26jaytuppu:1817": "tadāvabodhasyāvyabhicāritvaṃ nāvagantuṃ pāryate nāduṣṭakāraṇajanyatvena nāpi pravṛttisāmarthyena nāpi bādhārahitatvena nānyathā vā /",
  "GS26jaytuppu:1818": "sarvaṃ pūrvoditam anusmṛtya vaktavyam /",
  "GS26jaytuppu:1819": "5.12 nāpīndriyārthasamprayogajatvaṃ vijñānasyāvabodhasya cārvāgbhāgavidāvagamyate tadatīndriyatvena tadāyat tatānaḍhigateḥ /",
  "GS26jaytuppu:1820": "nāpīndriyajanyatvam avagantuṃ pāryatendriyāṇām atīndriyatvād eva /",
  "GS26jaytuppu:1821": "athāvabodhānyathānupapattyā sannikarṣaparikalpanā kriyate /",
  "GS26jaytuppu:1822": "avabodhasyānyathānupapattir na bhavati / kānumā?",
  "GS26jaytuppu:1823": "5.2 atha kārakasaṅkhyārthaṃ,",
  "GS26jaytuppu:1824": "kiṃ tena parisaṅkhyānena prayojanam?",
  "GS26jaytuppu:1825": "ālokādīnām api kārakatvāt tāny api parisaṅkhyeyāni bhavanti /",
  "GS26jaytuppu:1826": "5.3 athānuvādaparatā,",
  "GS26jaytuppu:1827": "prasiddhasyānuvādo nāprasiddhasya /",
  "GS26jaytuppu:1828": "na cādhyakṣaṃ kvacid viditam /",
  "GS26jaytuppu:1829": "nanu lake viditam /",
  "GS26jaytuppu:1830": "na viditam iti brūmo 'vyabhicāritayānavagateḥ /",
  "GS26jaytuppu:1831": "nāpi satsamprayogajatvaṃ viditam /",
  "GS26jaytuppu:1832": "tataś ca pratyakṣānadhigatiḥ /",
  "GS26jaytuppu:1833": "tadanavagatau cānuvādānupapattiḥ /",
  "GS26jaytuppu:1834": "5.3eto 'py anuvādānupapattiḥ prayojanābhāvāt /",
  "GS26jaytuppu:1835": "na hi prayojanaṃ vinānuvādaḥ pravartata,",
  "GS26jaytuppu:1836": "'nūdya kvacit kiñcid vidhīyate pratiṣidhyate vā /",
  "GS26jaytuppu:1837": "nanv atrāpi dharmaṃ prati nimittatvaṃ pratiṣidhyate /",
  "GS26jaytuppu:1838": "tad uktaṃ dharmaṃ praty animittaṃ pratyakṣaṃ vidyamānopalambhanatvāt samprayogajatvāc ca /",
  "GS26jaytuppu:1839": "tatra kim anyapadārthāvabhāsotpannaṃ pratyakṣaṃ dharmaṃ prati nimittatvena pratiṣidhyate kiṃ vā dharmāvabhāsotpannam anutpannaṃ vā?",
  "GS26jaytuppu:1840": "tad yady anyapadārthāvabhāsotpannapratyakṣavyāvṛttiḥ kriyate,",
  "GS26jaytuppu:1841": "tadāvipratipattyā sambodhayitavyā jaḍamatayaḥ /",
  "GS26jaytuppu:1842": "atha dharmāvabodhakotpannapratyakṣavyāvṛttiḥ kriyate,",
  "GS26jaytuppu:1843": "tadā virodhena pratyavastheyo bhavati /",
  "GS26jaytuppu:1844": "dharmāvabodhakotpannaṃ pratyakṣaṃ na ca dharmanimittam iti vyāhatam apadiśyate /",
  "GS26jaytuppu:1845": "anyathā cadanāvacanajanitavijñānasyāpi dharmāvabodhakatvenatpannasyātannimittatvaṃ syāt /",
  "GS26jaytuppu:1846": "athānutpannasya dharmāvabodhakatvaṃ nāsti,",
  "GS26jaytuppu:1847": "kenātra pratipadyate yan notpannaṃ tad dharmāvabodhakam ?",
  "GS26jaytuppu:1848": "nāpi kamaladalāvabodhakaṃ svayam asattvāt /",
  "GS26jaytuppu:1849": "yad apy uktaṃ satsamprayogajatvād iti,",
  "GS26jaytuppu:1850": "tad apy ayuktam /",
  "GS26jaytuppu:1851": "satsamprayogajatvaṃ yathā na bhavati tathā prāg evoktam /",
  "GS26jaytuppu:1852": "5.3b yad apy anyad uktaṃ vidyamānopalambhanatvāt kila pratyakṣaṃ vijñānaṃ vidyamānam avabodhayati /",
  "GS26jaytuppu:1853": "yady evaṃ na kevalaṃ pratyakṣam,",
  "GS26jaytuppu:1854": "api tu sarvapramāṇotpāditaṃ vijñānaṃ vidyamānāvabodhakam /",
  "GS26jaytuppu:1855": "atha cadanājanitaṃ vijñānam avidyamānakartavyārthāvabodhakam /",
  "GS26jaytuppu:1856": "yady avidyamānaṃ,",
  "GS26jaytuppu:1857": "katham avabodhyate?",
  "GS26jaytuppu:1858": "athāvabodhyate,",
  "GS26jaytuppu:1859": "katham avidyamānatā?",
  "GS26jaytuppu:1860": "avabodhyamānatvenaiva vidyamānatā pratyakṣapramāṇāvabodhitārthavad iti nāpy avabodhanam avabodhyam antareṇopajāyate pratyakṣāvabodhanavat /",
  "GS26jaytuppu:1861": "api ca codanāvacanajanitavijñānasya mithyātvam upapadyate 'vidyamānaviṣayatvāt keśoṇḍukajñānavat /",
  "GS26jaytuppu:1862": "keśoṇḍukavijñānasyāpi pratīyamānopakārakārthābhāve mithyātvam /",
  "GS26jaytuppu:1863": "tad ihāpi pratīyamānopakārakārtho nāsty eva,",
  "GS26jaytuppu:1864": "kathaṃ na mithyātvam?",
  "GS26jaytuppu:1865": "tadanvaye vā kartavyārthaviṣayatvaṃ pratihīyeta codanāvacasaḥ /",
  "GS26jaytuppu:1866": "kiṃ ca codanājanitaṃ vijñānaṃ kartavyatārthaviṣayaṃ vā tadabhāvaviṣayaṃ nirviṣayaṃ vā /",
  "GS26jaytuppu:1867": "tad yadi kartavyatārthaviṣayaṃ,",
  "GS26jaytuppu:1868": "tadā tasya vartamānataiva pratītyutkalitatvād vidyamānatoyādivat /",
  "GS26jaytuppu:1869": "toyāder apratīyamānatvaṃ svasattādhūmād agnau sati janakatvādinā nimittena /",
  "GS26jaytuppu:1870": "etac ced vidyate,",
  "GS26jaytuppu:1871": "katham avidyamānatā?",
  "GS26jaytuppu:1872": "atha tadabhāvaviṣayaṃ,",
  "GS26jaytuppu:1873": "tasyāpi svena rūpeṇa vidyamānatvān na kartavyatā /",
  "GS26jaytuppu:1874": "atha nirviṣayaṃ,",
  "GS26jaytuppu:1875": "na tarhi codanā kartavyāvabodhikā,",
  "GS26jaytuppu:1876": "api tu nirviṣayety evaṃ vaktavyam /",
  "GS26jaytuppu:1877": "evaṃ sthite yathā pratyakṣaṃ vidyamānopalambhakaṃ tathānyāny api pramāṇāni /",
  "GS26jaytuppu:1878": "5.a buddhijanma pratyakṣaṃ,",
  "GS26jaytuppu:1879": "na ca buddhyavagame pramāṇam asti /",
  "GS26jaytuppu:1880": "pratyakṣāvaseyā sā na bhavati svayam anabhyupagamāt /",
  "GS26jaytuppu:1881": "anumānagamyāpi na bhavati tayā pratibaddhaliṅgānavagateḥ /",
  "GS26jaytuppu:1882": "athārthāpattyā pratīyate,",
  "GS26jaytuppu:1883": "kiṃ ghaṭārthānyathānupapattyāho tadupādānaparityāgānyathānupapattyā ghaṭāvabodhānyathānupapattyā vā?",
  "GS26jaytuppu:1884": "tad yadi ghaṭārthānyathānupapattyā,",
  "GS26jaytuppu:1885": "tad ayuktam /",
  "GS26jaytuppu:1886": "na buddhikāryo ghaṭo,",
  "GS26jaytuppu:1887": "'pi tu buddhir iha tatkāryā /",
  "GS26jaytuppu:1888": "atha ghaṭopādānaparityāgānyathānupapattyā buddhiparikalpanā kriyate,",
  "GS26jaytuppu:1889": "tad ayuktaṃ,",
  "GS26jaytuppu:1890": "buddhisvarūpasyānekakālāntarāvasthānāyogād arthāpatter nirviṣayatvam /",
  "GS26jaytuppu:1891": "kenāpi balavatā prerito buddhim antareṇa vā tadupaplavād vā ghaṭopādānaparityāgāya ghaṭate tena sandigdhārthāpattiḥ /",
  "GS26jaytuppu:1892": "na ca sambandhagrahaṇam antareṇa niyatāyāṃ buddhau pratipattir upapadyate /",
  "GS26jaytuppu:1893": "arthāpattitas tu tadanupapattāv indriyakalpanāpi durghaṭā /",
  "GS26jaytuppu:1894": "athāvabodhānyathānupapattyā buddhiparikalpanā kriyate,",
  "GS26jaytuppu:1895": "tasyāpi buddhyā saha sambandho nāsti,",
  "GS26jaytuppu:1896": "katham avabodhayati?",
  "GS26jaytuppu:1897": "avabodhe cāvagate pratyakṣāvagataiva buddhir nāvabodhagamyā /",
  "GS26jaytuppu:1898": "avabodhabuddhivijñānaśabdānāṃ paryāyatvād avabudhyate jñāyatety eko 'rthaḥ /",
  "GS26jaytuppu:1899": "6. tathā śrotrādivṛttir avikalpikā,",
  "GS26jaytuppu:1900": "etad api pratyuktam /",
  "GS26jaytuppu:1901": "6.1 śrotrādikaraṇānāṃ śabdādiviṣayākāratayā vipariṇāmo vṛttiśabdenābhidhīyate /",
  "GS26jaytuppu:1902": "sā cānekaprakārā bhavati samyagjñānarūpā viparyayajñānasandeharūpā ca /",
  "GS26jaytuppu:1903": "tad uktaṃ tamo moho mahāmohas tāmisro 'ndhatāmisretyādi /",
  "GS26jaytuppu:1904": "6.11 tad yadi śrotrādivṛtteḥ pratyakṣatvaṃ,",
  "GS26jaytuppu:1905": "tadā viparyayādivṛtter api pratyakṣatvaṃ prāpnoti /",
  "GS26jaytuppu:1906": "athābādhitapadopādānaṃ kriyate /",
  "GS26jaytuppu:1907": "tat sūtre na śrūyate /",
  "GS26jaytuppu:1908": "bhavatu vā tasya kalpanā,",
  "GS26jaytuppu:1909": "tathāpy avyabhicāritvaṃ jñātuṃ na śakyate /",
  "GS26jaytuppu:1910": "tac ca naiyāyikapratyakṣalakṣaṇādhikāre prapañcitam /",
  "GS26jaytuppu:1911": "yadi cāvyabhicāripadena viparyayarūpā vṛttir apodyate,",
  "GS26jaytuppu:1912": "tat tadātmatayā vyavasthitā samyagrūpāpi vṛttir apoditā bhavati /",
  "GS26jaytuppu:1913": "tataś ca saṅgrāhyā na labhyate vṛttiḥ /",
  "GS26jaytuppu:1914": "atha samyagrūpā vṛttir iha saṅgrāhyā,",
  "GS26jaytuppu:1915": "tadāpohyā nalabhyate vṛttīnāṃ svarūpaikatābhyupagamāt /",
  "GS26jaytuppu:1916": "bhedābhyupagame vābhyupetahānam /",
  "GS26jaytuppu:1917": "na hi bhavatāṃ pakṣendriyād bhidyante vṛttayas,",
  "GS26jaytuppu:1918": "tac ced abhinnaṃ,",
  "GS26jaytuppu:1919": "kathaṃ vṛttīnāṃ bhedaḥ?",
  "GS26jaytuppu:1920": "bhedābhyupagamendriyaikatvaṃ hīyate /",
  "GS26jaytuppu:1921": "indriyāvyatirekitvaṃ vā na vaktavyam /",
  "GS26jaytuppu:1922": "6.1endriyāvyatirekitve 'bhyupagamyamāne nīlalohitaghaṭādīnāṃ sarvadopalambhaḥ syād,",
  "GS26jaytuppu:1923": "indriyāvasthāne tadavyatiriktāyā vṛtter avasthānasambhavāt /",
  "GS26jaytuppu:1924": "tatsambhave ca ghaṭādyanupalambhānupapattiḥ /",
  "GS26jaytuppu:1925": "atha vṛttisadbhāve 'py anupalabdhir,",
  "GS26jaytuppu:1926": "na kadācid upalabdhiḥ syāt /",
  "GS26jaytuppu:1927": "na hi bhavatāṃ pakṣe kiñcid apūrvaṃ jāyate pūrvaṃ vā nirudhyate /",
  "GS26jaytuppu:1928": "tataś ca sarvasyāstitvopalabdhyanupalabdhī kiṅkṛte?",
  "GS26jaytuppu:1929": "sadopalabdhir anupalabdhir vā /",
  "GS26jaytuppu:1930": "na hy evaṃvādino dvitīyā gatir asti /",
  "GS26jaytuppu:1931": "6.1b kiṃ ca śabdādayopalabhyante kim anupalabhyasvabhāvopalabhyantāhosvid upalabhyasvabhāvāh?",
  "GS26jaytuppu:1932": "tad yady anupalabhyasvabhāvopalabhyante,",
  "GS26jaytuppu:1933": "tadopalabdhiḥ katham?",
  "GS26jaytuppu:1934": "yady anupalabhyasvabhāvāḥ,",
  "GS26jaytuppu:1935": "katham upatabhyeran?",
  "GS26jaytuppu:1936": "anyathātmāder apy upalabdhiḥ syāt /",
  "GS26jaytuppu:1937": "athopalabhyasvabhāvopalabhyante,",
  "GS26jaytuppu:1938": "'nupalabdhiḥ katham?",
  "GS26jaytuppu:1939": "kiṃ tenaivākāreṇāhosvid ākārāntareṇa?",
  "GS26jaytuppu:1940": "yadi tenaivākāreṇānupalabdhir,",
  "GS26jaytuppu:1941": "ātmāder apy anupalabdhir na prāpnoti /",
  "GS26jaytuppu:1942": "upalabdhau vā bījāntaraṃ vacanīyam /",
  "GS26jaytuppu:1943": "athākārāntareṇa nopalabhyante,",
  "GS26jaytuppu:1944": "tathāpy upalabhyamānānupalabhyamānayor naikatvaṃ śabdātmākārayor iva /",
  "GS26jaytuppu:1945": "na hy upalabhyasvabhāvāc chabdād anupatabhyasvabhāvātmāvyatirikto dṛṣtaḥ /",
  "GS26jaytuppu:1946": "atha tasyaivābhivyaktasyopalabdhiḥ /",
  "GS26jaytuppu:1947": "tatsvarūpavad abhivyakteḥ sarvadāvasthānāt satatopalabdhiprasaṅgaḥ /",
  "GS26jaytuppu:1948": "atha tirodhāne saty anupalabdhis,",
  "GS26jaytuppu:1949": "tadātatsvarūpatādātmyāt satatānupatambhaprasaṅgaḥ /",
  "GS26jaytuppu:1950": "ubhayor vāvasthāne samam upalambhānupalambhau syātām /",
  "GS26jaytuppu:1951": "tataś cedānīm upatabhe pūrvaṃ nopalabha3 iti vyavahāravirahaḥ syāt /",
  "GS26jaytuppu:1952": "tathā pūrvam upalabhedānīṃ nopalabhety etad api na prāpnoti /",
  "GS26jaytuppu:1953": "athāvayavopacaye saty upalambhaḥ /",
  "GS26jaytuppu:1954": "tasya sarvadā bhāvāt sarvadopalambhaprasaṅgaḥ /",
  "GS26jaytuppu:1955": "athasvalakṣaṇapuṣṭau satyām upalambhaḥ /",
  "GS26jaytuppu:1956": "tasyāḥ sarvadā sattvāt satatopalambhaprasaṅgaḥ /",
  "GS26jaytuppu:1957": "atha saṃsthānotkarṣe saty upalambhaḥ /",
  "GS26jaytuppu:1958": "tasyāpi sarvadā vidyamānatvāt satatopalabdhiḥ syāt /",
  "GS26jaytuppu:1959": "tasmād yena yena nimittenopalambhaparikalpanā,",
  "GS26jaytuppu:1960": "tasya tasya sarvadā bhāvāt satatopalambhaprasaṅgaḥ /",
  "GS26jaytuppu:1961": "atha deśakālakārakāpabandhād anupalambhas,",
  "GS26jaytuppu:1962": "tadā tasyāpabandhasya sarvadā bhāvād anupalambhānuparamaḥ syāt /",
  "GS26jaytuppu:1963": "6.2 tathendriyāṇām api karaṇarūpatā nopalabhyate phalavaikalyāt /",
  "GS26jaytuppu:1964": "nanv asti vijñānaṃ phalam /",
  "GS26jaytuppu:1965": "na tasya sarvadā vidyamānatvāt /",
  "GS26jaytuppu:1966": "sarvadā vidyamānayor hetuphalabhāvo nopapadyate,",
  "GS26jaytuppu:1967": "yathā guṇānāṃ parasparam ātmabhedānāṃ vā /",
  "GS26jaytuppu:1968": "na hy ātmātmāntarasya hetur bhavati tatphalaṃ vā,",
  "GS26jaytuppu:1969": "tathehāpyanādyantā sattā na phalaṃ hetur vocyate /",
  "GS26jaytuppu:1970": "f . kiṃ ca bhūjalādy anekaṃ kāryaṃ,",
  "GS26jaytuppu:1971": "tat kiṃ guṇatrayād vyatiriktam avyatiriktaṃ vā?",
  "GS26jaytuppu:1972": "tad yadi vyatiriktaṃ,",
  "GS26jaytuppu:1973": "tat kiṃ tāttvikam atāttvikaṃ vā?",
  "GS26jaytuppu:1974": "tad yadi tāttvikaṃ,",
  "GS26jaytuppu:1975": "na tarhi guṇatrayopādānapūrvakaṃ,",
  "GS26jaytuppu:1976": "tato bhinnatvād ātmasvarūpavat /",
  "GS26jaytuppu:1977": "na ca guṇatrayeṇa sahānyatamo 'pi sambandhopapadyate tadbhinnakāryasya /",
  "GS26jaytuppu:1978": "na mātrāmātrikasambandho nāpi sahacarasahacaritabhāvo nāpi nimittanaimittikabhāvopakāryopakārakabhāvo vā /",
  "GS26jaytuppu:1979": "athātāttvikaṃ,",
  "GS26jaytuppu:1980": "kathaṃ tena guṇatrayaṃ pratīyate guṇatrayeṇa saha sambandhānupapatteḥ?",
  "GS26jaytuppu:1981": "na ca sadasatoḥ sambandhopapadyatātmakharaviṣāṇayor iva /",
  "GS26jaytuppu:1982": "tadabhāvān nānumānād guṇatrayapratipattiḥ /",
  "GS26jaytuppu:1983": "nāpi pratyakṣeṇa guṇāvadhāraṇaṃ svayam anabhyupagamāt / tad uktaṃ",
  "GS26jaytuppu:1984": "guṇānāṃ paramaṃ rūpaṃ na dṛṣṭipatham ṛcchati/",
  "GS26jaytuppu:1985": "yat tu dṛṣṭipathaprāptaṃ tan māyeva sutucchakam//",
  "GS26jaytuppu:1986": "tadanavagame ca na bhogyena bhoktur anumānam /",
  "GS26jaytuppu:1987": "tataś ca nātmā na guṇatrayam /",
  "GS26jaytuppu:1988": "athāvyatiriktaṃ,",
  "GS26jaytuppu:1989": "tat kiṃ tāttvikam atāttvikaṃ vā?",
  "GS26jaytuppu:1990": "yadi tāttvikaṃ,",
  "GS26jaytuppu:1991": "tadā kāryāṇām aparisaṅkhyeyatve guṇānām apy aparisaṅkhyeyatā /",
  "GS26jaytuppu:1992": "tataś ca trayo guṇeti na vaktavyam /",
  "GS26jaytuppu:1993": "atha guṇānāṃ tritvaṃ,",
  "GS26jaytuppu:1994": "tadā kāryasyāpi tritvaṃ prāpnoty,",
  "GS26jaytuppu:1995": "ānantyaṃ hīyate /",
  "GS26jaytuppu:1996": "tathā kāryasya pratyakṣatve guṇānām api pratyakṣatvam /",
  "GS26jaytuppu:1997": "kiṃviṣayaṃ pradhānānumānam?",
  "GS26jaytuppu:1998": "guṇa[final page missing]",
  "GS26jaytuppu:1999": "%",
  "GS26jaytuppu:2000": "%Additional material from GOS 87,",
  "GS26jaytuppu:2001": "Baroda 1940 edition of Sanghavi \\/",
  "GS26jaytuppu:2002": "Parikh and E. Franco's Notes:",
  "GS26jaytuppu:2003": "%",
  "GS26jaytuppu:2004": "%Examination of ātmānumāna",
  "GS26jaytuppu:2005": "%",
  "GS26jaytuppu:2006": "[\\ppl{74}{10}]",
  "GS26jaytuppu:2007": "[8.1 naiyāyikādisaṃmatasyātmānumānasya nirāsaḥ]",
  "GS26jaytuppu:2008": "tathātmānumānaṃ sukhadveṣajñānādinā na saṃbhavati,",
  "GS26jaytuppu:2009": "tena saha sambandhānavagamāt,",
  "GS26jaytuppu:2010": "tadanavagatau cānumānānarthakyam /",
  "GS26jaytuppu:2011": "kiṃ cātra sādhyate ?",
  "GS26jaytuppu:2012": "kiṃ jñānasukhādīnām āśritatvam,",
  "GS26jaytuppu:2013": "āhosvid āśrayāśritaṃ vāḷjñānasvarūpam ?",
  "GS26jaytuppu:2014": "athāśritatvaṃ sādhyate /",
  "GS26jaytuppu:2015": "tadātmāḷnaivāvabodhitaḥ tato 'nyatvād āśritatvasya /",
  "GS26jaytuppu:2016": "athātmāḷsādhyate /",
  "GS26jaytuppu:2017": "tad evaṃ bhavati asty ātmāḷvijñānāt,",
  "GS26jaytuppu:2018": "na ca vyadhikaraṇasya gamakatvaṃ vidyate /",
  "GS26jaytuppu:2019": "athāśritaṃ jñānasvarūpaṃ sādhyate /",
  "GS26jaytuppu:2020": "tac ca pratyakṣeṇāvagatam /",
  "GS26jaytuppu:2021": "anyo 'numānasya viṣayo vaktavyaḥ /",
  "GS26jaytuppu:2022": "kathaṃ jñānasukhādy ātmasambandhitvena vyapadiśyate kiṃ sattāmātreṇāho tajjanyatayā tajjanakatvana vā tatsamavāyitvena vā tatsvarūpatādātmyād vā ?",
  "GS26jaytuppu:2023": "tad yadi sattāmātreṇa sukhaṃ vijñānaṃ vātmano 'padiśyate tadātmavat sarve bhāvāś cetanāḥ syur vijñānasattāviśeṣāt /",
  "GS26jaytuppu:2024": "tathā sarve sukhino bhaveyur ānandasattāviśeṣāt /",
  "GS26jaytuppu:2025": "atha tajjanyatayāḷvijñānam ātmano 'padiśyate ;",
  "GS26jaytuppu:2026": "tadā nayanālokapaṭāś cetanāḥ syus tair janyamānāviśeṣāt /",
  "GS26jaytuppu:2027": "atha tajjanakatvena tasyeti cet,",
  "GS26jaytuppu:2028": "tad ayuktaṃ na vijñānenātmotpādyate bhavatāṃ pakṣe,",
  "GS26jaytuppu:2029": "utpādena vā smaraṇānupapattiḥ /",
  "GS26jaytuppu:2030": "[p.75] athātmasamavāyitvena vijñānam ātmano 'padiśyate na tadabhāvāt /",
  "GS26jaytuppu:2031": "bhavatu vā samavāyo hy akhaṇḍitātmā sarvātmavastrādisādhāraṇaḥ /",
  "GS26jaytuppu:2032": "tataḥ sarve cetanāḥ syuḥ /",
  "GS26jaytuppu:2033": "atha vijñānopalakṣitasya nānyatra saṃbhavo 'sti tad ayuktaṃ tad upalakṣitasyānyatra saṃbhavāt tatsaṃbhavaś ca tasyaikatvāt /",
  "GS26jaytuppu:2034": "asaṃbhave vā samavāyānekatvaprasaṅgaḥ asamavāyitvaṃ vānyeṣām /",
  "GS26jaytuppu:2035": "tathā vijñānasamavāyātmanaḥ samavāyaḥ kiṃ sattāmātreṇāhosvid ātmajanakatvena tajjanyatvena tatsamavāyitvenātmasvarūpatādātmyād vā ?",
  "GS26jaytuppu:2036": "tad yadi sattāmātreṇātmanaḥ samavāyo 'padiśyate ;",
  "GS26jaytuppu:2037": "tadā jñānasamavāyasattāviśeṣāt sarveṣāṃ jñānasamavāyitvaprasaṅgaḥ /",
  "GS26jaytuppu:2038": "atha tajjanyatvena ;",
  "GS26jaytuppu:2039": "tad ayuktaṃ na hy ātmanā samavāyotpādanaṃ kriyate nityatvābhyupagamāt /",
  "GS26jaytuppu:2040": "atha tajjanakatvenātmanaḥ samavāyaḥ ;",
  "GS26jaytuppu:2041": "tad anupapannam ātmano nityatvāt /",
  "GS26jaytuppu:2042": "athātmani samavetas tenātmasamavāyo 'bhidhīyate /",
  "GS26jaytuppu:2043": "tad ayuktam /",
  "GS26jaytuppu:2044": "samavāyāntarānabhyupagamāt /",
  "GS26jaytuppu:2045": "athātmatādātmyena vartatety ātmasamavāyaḥ ucyate /",
  "GS26jaytuppu:2046": "tadātmā vidyate nānyaḥ samavāyo 'sti tatsvabhāvānupraveśāt /",
  "GS26jaytuppu:2047": "evaṃ vijñānānandādīnāṃ samavāyasambandhena na niyatātmavyapadeśopapadyate /",
  "GS26jaytuppu:2048": "athātmatādātmyenopajāyamānaṃ vijñānānandādikam ātmano 'padiśyate tadā vikārī prāpnoty anayā bhaṅgyātmā /",
  "GS26jaytuppu:2049": "tataś ca smaraṇānumānapratyabhijñānānupapattiḥ /",
  "GS26jaytuppu:2050": "ito 'py ātmā sukhādikāryādhikaraṇo 'vagantuṃ na pāryate /",
  "GS26jaytuppu:2051": "kiṃ tenātmanānupajātātiśayena tāpādi kāryāṃ kriyatāhosvid upajātātiśayenāpi,",
  "GS26jaytuppu:2052": "kiṃ vyatiriktopajātātiśayena,",
  "GS26jaytuppu:2053": "avyatiriktopajātātiśayena vā?",
  "GS26jaytuppu:2054": "[p.76] tad yady anupajātātiśayenotpādyate tāpādi kāryaṃ,",
  "GS26jaytuppu:2055": "tadā sarvadā kuryād,",
  "GS26jaytuppu:2056": "anupajātabalasya kāryakāraṣābhyupagamān,",
  "GS26jaytuppu:2057": "na tāpādivikalaḥ syāt,",
  "GS26jaytuppu:2058": "samaṃ sukhādi kāryaṃ prasajyate /",
  "GS26jaytuppu:2059": "athāvyatiriktopajātātiśayenotpādyate tāpādi kāryaṃ,",
  "GS26jaytuppu:2060": "tadāvyatiriktopajātātiśayeti kiṃ bhaṇitaṃ bhavati?",
  "GS26jaytuppu:2061": "ātmopajāyate /",
  "GS26jaytuppu:2062": "tataś ca smaraṇānumānapratyabhijñānānupapattiḥ /",
  "GS26jaytuppu:2063": "atha vyatiriktopajātātiśayena janyate tāpādi kāryaṃ,",
  "GS26jaytuppu:2064": "sa tenātmanā saha sambaddho vā, na vā /",
  "GS26jaytuppu:2065": "yadi na sambaddhaḥ,",
  "GS26jaytuppu:2066": "sa tasyātiśayaḥ katham?",
  "GS26jaytuppu:2067": "atha sambaddhaḥ,",
  "GS26jaytuppu:2068": "kiṃ janakatvenātha janyatvena tatsamavāyitvena vā?",
  "GS26jaytuppu:2069": "tad yadi janakatvena sambaddhas, tadātmā",
  "GS26jaytuppu:2070": "tenātiśayenotpadyateti smaraṇānupapattiḥ /",
  "GS26jaytuppu:2071": "atha janyatvena,",
  "GS26jaytuppu:2072": "so 'pi tena katham",
  "GS26jaytuppu:2073": "utpādyate? kim anupajātātiśayena vyatiriktopajātātiśayena veti prāptā praśnaparamparā /",
  "GS26jaytuppu:2074": "atha tatsamavāyitvena,",
  "GS26jaytuppu:2075": "na,",
  "GS26jaytuppu:2076": "tasya sarvasādhāraṇatvāt,",
  "GS26jaytuppu:2077": "tadabhāvāc ca /",
  "GS26jaytuppu:2078": "athaikakāryajanakatvena sambaddhas,",
  "GS26jaytuppu:2079": "tad evedaṃ cintayitum ārabdhaṃ kim idaṃ janakatvaṃ nāmeti /",
  "GS26jaytuppu:2080": "kiṃ ca yad evānupajāte 'tiśayātmano rūpaṃ tad eva jāte 'pi,",
  "GS26jaytuppu:2081": "tat kathaṃ kāryaṃ kuryāt?",
  "GS26jaytuppu:2082": "atha pūrvarūpasyātadavasthyaṃ,",
  "GS26jaytuppu:2083": "susthitaṃ nityatvam/",
  "GS26jaytuppu:2084": "atha tādavasthyaṃ,",
  "GS26jaytuppu:2085": "tathāpi na karoti kāryam /",
  "GS26jaytuppu:2086": "evaṃ naiyāyikādimatenātmanopabhogasmaraṇādikaṃ na jāghaṭīti /",
  "GS26jaytuppu:2087": "[Refutation of the Mīmāṃsa inference of the self]",
  "GS26jaytuppu:2088": "pp. 82.783.7: tathā mīmāṃsakamatenāpy ātmānumānaṃ na pravartate pramāṇāntarānavadhāritārthaviṣayatvābhyupagamāt pramāṇānām /",
  "GS26jaytuppu:2089": "niyataviṣayāṇi hi pramāṇāni pratipadyante pratyakṣāvaseye nānumānaṃ pravartata,",
  "GS26jaytuppu:2090": "anumānāvaseye ca na pratyakṣaṃ pravartate /",
  "GS26jaytuppu:2091": "tataś cetaretaravyāvṛttiviśeṣaviṣayāṇi /",
  "GS26jaytuppu:2092": "tad ayuktaṃ (read: uktaṃ)",
  "GS26jaytuppu:2093": "``viśeṣe 'nugamābhāvaḥ /",
  "GS26jaytuppu:2094": "” viśeṣo niyatapramāṇagrāhyo 'rthaḥ /",
  "GS26jaytuppu:2095": "tathābhūte 'rthe 'ṅgīkriyamāṇe 'numānasyānugamābhāvaḥ /",
  "GS26jaytuppu:2096": "anugamaḥ sambandhas,",
  "GS26jaytuppu:2097": "tadgrahaṇānupapattiḥ /",
  "GS26jaytuppu:2098": "arthe (read: atha)",
  "GS26jaytuppu:2099": "pratyakṣādyavadhārite 'py 'rthe 'numānaṃ pravartate;",
  "GS26jaytuppu:2100": "nanv evaṃ pratyakṣānumānasādhāraṇo 'rthaḥ prasaktaḥ /",
  "GS26jaytuppu:2101": "sādhāraṇatā samānatā /",
  "GS26jaytuppu:2102": "``sāmānye siddhasādhyatā'' pratyakṣāvagatatvāt /",
  "GS26jaytuppu:2103": "anadhigatārthagantṛviśeṣaṇaṃ cāpārthakam /",
  "GS26jaytuppu:2104": "athavā sāmānye",
  "GS26jaytuppu:2105": "siddhe sādhanam ityanyo 'rthaḥ /",
  "GS26jaytuppu:2106": "sāmānyayor gamyagamakabhāvo 'bhyupagamyate mīmāṃsakena / na ca tat",
  "GS26jaytuppu:2107": "sāmānyaṃ vidyate /",
  "GS26jaytuppu:2108": "yathā ca na vidyate tathā prāg evoditam /",
  "GS26jaytuppu:2109": "tataś ca siddhasya sādhanaṃ vidyamānasya sādhanam /",
  "GS26jaytuppu:2110": "na cāgnitvam asti /",
  "GS26jaytuppu:2111": "tadabhāve kasyedaṃ jñāpakam?",
  "GS26jaytuppu:2112": "athavā siddhaṃ sādhanaṃ siddhasādhanam ity anyo 'rthaḥ /",
  "GS26jaytuppu:2113": "vidyamānaṃ sādhanam /",
  "GS26jaytuppu:2114": "na ca dhūmatvasāmānyam asti /",
  "GS26jaytuppu:2115": "tac ca vidyamānaṃ (Sukhlal:",
  "GS26jaytuppu:2116": "tattva; read:",
  "GS26jaytuppu:2117": "tac cāvidyamānaṃ)",
  "GS26jaytuppu:2118": "sāmānyaṃ kathaṃ sāmānyaṃ (read: sāmānye)",
  "GS26jaytuppu:2119": "sādhanaṃ bhavitum arhati?",
  "GS26jaytuppu:2120": "athavā siddhasādhanaṃ jñātam anumānaṃ sādhanaṃ bhavati /",
  "GS26jaytuppu:2121": "na ca dhūmatvaṃ jñātaṃ svayamasattvāt,",
  "GS26jaytuppu:2122": "athavā grahaṇopāyābhāvāt,",
  "GS26jaytuppu:2123": "tasyānusyūtaṃ rūpam /",
  "GS26jaytuppu:2124": "na ca tad ātmany anusyūtam /",
  "GS26jaytuppu:2125": "nāpy ekasyāṃ vyaktāv,",
  "GS26jaytuppu:2126": "api tu bahvīṣu vyaktiṣu /",
  "GS26jaytuppu:2127": "na ca bahvyo vyaktayopalabhyante /",
  "GS26jaytuppu:2128": "api tv ekaiva dhūmavyaktir upalabhate /",
  "GS26jaytuppu:2129": "na caikasyāṃ vyaktāv anugatātmatayā sāmānyasaṃvittir asti /",
  "GS26jaytuppu:2130": "na cākārāntarasāmānyam",
  "GS26jaytuppu:2131": "(perhaps: ākārāntaraṃ sāmānyasya) /"
}