{
    "GS26jaytuppu:0": "[Introduction]",
    "GS26jaytuppu:1": "0.1 ... tāṃ muna tattvopaplavasiṃhaiṣa viṣamo nunaṃ maya ... ... nāsti tatphalaṃ vā svargādi",
    "GS26jaytuppu:2": "satyaṃ, tāvad āttasya karmaṇaḥ sambhoktaṃ ca paramārthavidbhir api laukiko mārgo 'nusartavyaḥ a ... /",
    "GS26jaytuppu:3": "lokavyavahāraṃ prati sadṛśau bālapaṇḍitau //",
    "GS26jaytuppu:4": "ityādi /",
    "GS26jaytuppu:5": "0.2 nanu yady upaplavas tattvānāṃ kim āyāthātas tattvaṃ vyākhyāsyāmaḥ /",
    "GS26jaytuppu:6": "pṛthivy āpas tejo vāyur iti tattvāni /",
    "GS26jaytuppu:7": "tatsamudāye śarīrendriyaviṣayasañjñetyādi /",
    "GS26jaytuppu:8": "nānyārthatvāt /",
    "GS26jaytuppu:9": "kimartham?",
    "GS26jaytuppu:10": "pratibimbanārtham /",
    "GS26jaytuppu:11": "kiṃ punar atra pratibimbyate? pṛthivyādīni tattvāni loke prasiddhāni /",
    "GS26jaytuppu:12": "tānyapi vicāryamāṇāni na vyavatiṣṭhante /",
    "GS26jaytuppu:13": "kiṃ punar anyāni?",
    "GS26jaytuppu:14": "0.3 atha kathaṃ tāni na santi? tad ucyate sallakṣaṇanibandhanaṃ",
    "GS26jaytuppu:15": "mānavyavasthānam /",
    "GS26jaytuppu:16": "mānanibandhanā ca meyasthitiḥ /",
    "GS26jaytuppu:17": "tadabhāve tayoḥ sadvyavahāraviṣayatvaṃ kathaṃ ... tām /",
    "GS26jaytuppu:18": "atha ... na ba ... vyavahāraḥ",
    "GS26jaytuppu:19": "kriyate, tadātmani rūpāstitatvavyavahāro ghaṭādau ca sukhāstitvavyavahāraḥ pravartayitavyaḥ",
    "GS26jaytuppu:20": "[Chapter 1: Examination of the Nyāya definition of perception]",
    "GS26jaytuppu:21": "1. indriyārthasannikarṣotpannaṃ jñānam avyapadeśyam avyabhicāri vyavasāyātmakaṃ pratyakṣam iti tallakṣaṇam /",
    "GS26jaytuppu:22": "1.1 tac cāvyabhicāritvam ... kim aduṣṭakārakasandohotpādyatvenāhosvid bādhārahitatvena pravṛttisāmarthyenānyathā vā?",
    "GS26jaytuppu:23": "1.11 tad yady aduṣṭakārakasandohotpādyatvenāvyabhicāritvaṃ, saiva kāraṇānām aduṣṭatā kenāvagamyate?",
    "GS26jaytuppu:24": "na pratyakṣeṇa, nayanakuśalāder atīndriyatvāt /",
    "GS26jaytuppu:25": "nāpy anumānena,",
    "GS26jaytuppu:26": "liṅgāntarānavagateḥ /",
    "GS26jaytuppu:27": "nanv idam eva jñānaṃ lingaṃ tadutthaṃ tasya viśiṣṭatāṃ gamayati /",
    "GS26jaytuppu:28": "yady evam itaretarāśrayatvaṃ duruttaram āpanīpadyate /",
    "GS26jaytuppu:29": "kiṃ cendriyāṇāṃ guṇadoṣāśrayatve tadutthe vijñāne doṣāśaṅkā nātivartate,",
    "GS26jaytuppu:30": "puṃvyāpārotpāditaśabdavijñāneva /",
    "GS26jaytuppu:31": "1.12 atha bādhānutpattyāvyabhicāritvaṃ jñāyate, bādhānutpattir vijñānasya kiṃ yathārthagṛhītitvenāhosvid bādhakajñānotpādakakārakavaikalyād iti sandihmaḥ /",
    "GS26jaytuppu:32": "dṛśyate hi bādhakajñānotpādakakārakavaikalyād bādhānutpādaḥ /",
    "GS26jaytuppu:33": "yathā dūre marīcinicaye jalajñāne jāte bādhā na sampadyate,",
    "GS26jaytuppu:34": "'bhyāsadeśāvasthitasya kārakopanipāte saty utpadyate /",
    "GS26jaytuppu:35": "sā copajāyamānā saṃvatsarādikālavikalpena sañjāyate /",
    "GS26jaytuppu:36": "kadācic ca kārakavaikalyān naiva sampadyate /",
    "GS26jaytuppu:37": "na caitāvatā tasya yathārthatopapadyate /",
    "GS26jaytuppu:38": "api ca bādhāvirahaiva bādhāsadbhāvāvedakas, tadupalabdhatvena tatsadbhāvopalabdheḥ /",
    "GS26jaytuppu:39": "1.12ānyac ca bādhāvirahaḥ kiṃ sarvapuruṣāpekṣayāhosvit pratipattrapekṣayā?",
    "GS26jaytuppu:40": "tad yadi sarvapuruṣāpekṣayā tadvirahopya ... sarvajñāḥ syuḥ /",
    "GS26jaytuppu:41": "bhavantu nāma sarve sarvajñāḥ, ko doṣaḥ? asarvajñavyavahārābhāvaprasaṅgaḥ /",
    "GS26jaytuppu:42": "atha pratipattrapekṣayā bādhānutpādaḥ pratipattur bādhakaṃ vijñānaṃ",
    "GS26jaytuppu:43": "notpadyate, tena tad avyabhicāri /",
    "GS26jaytuppu:44": "tad ayuktaṃ, pratipattur bādhakajñānānutpāde 'pi deśāntaragamanamaraṇādinā maṇimarīcyādiviparyayajñānadarśanāt",
    "GS26jaytuppu:45": "athavā tad viparyayajñānaṃ tathāvidham evotpannaṃ svaprabhavasvabhāvānupraveśena, yad bādhakavijñānotpādapratibandhakṛt",
    "GS26jaytuppu:46": "taddhvaṃso 'pi tathābhataiva pareṣṭasamyagjñānavat /",
    "GS26jaytuppu:47": "evaṃ sati yad uktaṃ yasya ca duṣṭaṃ karaṇaṃ yatra ca mithyeti pratyayaḥ saivāsamīcīnaḥ pratyayety etad evāsamīcīnam /",
    "GS26jaytuppu:48": "1.13 atha pravṛttisāmarthyenāvyabhicāritāṃ vetsi /",
    "GS26jaytuppu:49": "pravṛttisāmarthyaṃ",
    "GS26jaytuppu:50": "phalenābhisambandhaḥ, phalaṃ ca srakcandanavanitodakādi, teṣu satyaphalaniṣpattes teṣu phalopacāras, taddehasambandhaḥ pravṛttisāmarthyam /",
    "GS26jaytuppu:51": "pravṛttiḥ kāyasthā kriyā, tatsāmarthyam avyabhicāritāṃ gamayati /",
    "GS26jaytuppu:52": "tat kim avagatam anavagataṃ vā? yadi nāvagataṃ,",
    "GS26jaytuppu:53": "tad astīti kathaṃ vetsi? athāvagataṃ, tadavagater avyabhicāritā katham",
    "GS26jaytuppu:54": "avagamyateti pūrvoktam anusartavyam /",
    "GS26jaytuppu:55": "1.13odakaprāptyā pūrvotpannodakavijñānasyāvyabhicāritā vyavasthāpyate /",
    "GS26jaytuppu:56": "kiṃ tatpratibhātodakaprāptyāhosvit tajjātīyodakaprāptyā tadvaṃśajajalaprāptyā vā?",
    "GS26jaytuppu:57": "1.13a1 tad yadi pratibhātodakaprāptyā, tad ayuktam /",
    "GS26jaytuppu:58": "pratibhātodakasyāvasthānaṃ nopapadyate,",
    "GS26jaytuppu:59": "jhaṣamahiṣaparivartanābhighātopajātāvayavakriyānyāyena pratyastamayasambhavāt /",
    "GS26jaytuppu:60": "1.13a2 atha tajjātīyodakaprāptyā, evaṃ tarhy asatyodakajñāne 'pi jate kvacit toyam āsādayanti pumāṃsaḥ /",
    "GS26jaytuppu:61": "tad apy avitathaṃ syāt /",
    "GS26jaytuppu:62": "atha taddeśakālasaṃlagnam udakaṃ na prāpayati mithyājñānaṃ, samyagjñānaṃ tu taddeśakālasaṃlagnam udakaṃ prāpayati, tena tad avyabhicārīti ced,",
    "GS26jaytuppu:63": "yan na prāpayati, tad vyabhicāri; tarhi mumarṣupadā jñānaṃ",
    "GS26jaytuppu:64": "candrārkagrahanakṣatratārakādisaṃvedanaṃ ca vyabhicāri prāpnoti /",
    "GS26jaytuppu:65": "na ca taddeśakālasaṃlagnodakaprāpakatvam asti, deśasyāpy udakavad vināśasambhavāt /",
    "GS26jaytuppu:66": "a. na ca jāteḥsambhavo 'sti /",
    "GS26jaytuppu:67": "saiva katham? kathyate sodakavyaktibhyo 'bhinnā bhinnā bhinnābhinnā veti /",
    "GS26jaytuppu:68": "a.1 tad yadi tādātmyavyavasthitā, tadeha tāsāṃ nānātvena tasyāpi nānātvopapattiḥ /",
    "GS26jaytuppu:69": "tadekatve ca sarvāsām ekatāpattiḥ /",
    "GS26jaytuppu:70": "ekatve ca niḥsāmānyatā tādātmyaviparyāso vā /",
    "GS26jaytuppu:71": "a.2 athārthāntarabhūtā sā vyāvṛttākārānugatākārā vā /",
    "GS26jaytuppu:72": "tad yadi vyāvṛttākārā, na tasyāḥ sāmānyarūpatvaṃ vyāvṛttaikasvabhāvatvāt toyādivat /",
    "GS26jaytuppu:73": "athānusyūtarūpā, tat kim ātmarūpānusyūtā pararūpānusyūtā vā?",
    "GS26jaytuppu:74": "tad yady ātmarūpānusyūtā, tad ayuktam, ātmany anugamābhāvāt /",
    "GS26jaytuppu:75": "atha",
    "GS26jaytuppu:76": "pararūpānusyūtā, keyaṃ pararūpānusyūtatā kiṃ tattādātmyaṃ tatsamavāyo vā?",
    "GS26jaytuppu:77": "tad yadi tādātmyaṃ, sāmānyatadvator abhedaprasaṅgaḥ /",
    "GS26jaytuppu:78": "atha pararūpasamavāyo 'nusyūtākāratā, tad ayuktam /",
    "GS26jaytuppu:79": "sāmānyād bhinnaḥ samavāyaḥ /",
    "GS26jaytuppu:80": "sāmānyasyānugataṃ rūpam ālocayitum ārabdhaṃ, na tato 'nyasya /",
    "GS26jaytuppu:81": "a.2a yadi codakajātīyārthaprāptyāvyabhicāritā pūrvoditodakavijñānasya",
    "GS26jaytuppu:82": "vyavasthāpyate, tadodakajāter gavādāv api sambhavo 'sti,",
    "GS26jaytuppu:83": "gavādiprāptyāvyabhicāritodakavijñānasya syāt /",
    "GS26jaytuppu:84": "athodakatvasya gavādāv abhāveti cet, kim itaretarābhāvaḥ prāgabhāvaḥ pradhvaṃsābhāvo 'tyantābhāvo",
    "GS26jaytuppu:85": "vā?",
    "GS26jaytuppu:86": "tad yadītaretarābhāvas tadodakādāv api samānam udakatvasyābhāvaprasaṅgaḥ /",
    "GS26jaytuppu:87": "udakarūpatā nodakatvasyodakatvarūpatā ca nodakasyal /",
    "GS26jaytuppu:88": "atha prāgabhāvas tadodake 'py udakatvasyābhāvaprasaṅgaḥ /",
    "GS26jaytuppu:89": "atha pradhvaṃsābhāvas tadodake 'py abhāvaprasaṅgaḥ /",
    "GS26jaytuppu:90": "athānyatrāsti, naikatra pratyastamitasyānyatra sambhavopapadyate /",
    "GS26jaytuppu:91": "athātyantābhāvas tadodake 'pi tasyābhāvaprasaṅgaḥ /",
    "GS26jaytuppu:92": "atha sambandhābhāvād gavādāv udakatvābhāveti cet, tatrāpi kim itaretarābhāvaḥ prāgabhāvaḥ pradhvaṃsābhāvo 'tyantābhāvo veti pūrvavad vaktavyam /",
    "GS26jaytuppu:93": "nimittāntarābhāvād gavādāv udakatvābhāveti cet, so 'trāpi",
    "GS26jaytuppu:94": "samānaḥ /",
    "GS26jaytuppu:95": "a.2b na codakavyaktīnāṃ nānātvam upapādayituṃ pāryate /",
    "GS26jaytuppu:96": "udakam anudakākārād udakākāratayā vyāvartata, udakākārāt tu kathaṃ vyāvartate?",
    "GS26jaytuppu:97": "kim udakākāratayāhosvid ākārāntareṇa?",
    "GS26jaytuppu:98": "tad yady udakākāratayā vyāvartate, tadānyāsām udakavyaktīnām anudakākāratā",
    "GS26jaytuppu:99": "prāpnoti rasāder iva /",
    "GS26jaytuppu:100": "athānudakākāratayodakākārān nivartate, tato dahanāder ivānudakatvaprasaṅgaḥ /",
    "GS26jaytuppu:101": "athodakākārarūpatāviśeṣe 'py avāntaragaṇikākārabhedaparikḹptir iti cet,",
    "GS26jaytuppu:102": "satyam avāntaragaṇikākāras toyatādātmyavyavasthito 'tādātmyavyavasthito vā",
    "GS26jaytuppu:103": "/ tad yadi tādātmyavyavasthitas, tadodakākāratayodakāntarād bhidyate /",
    "GS26jaytuppu:104": "evaṃ cānyāsām udakavyaktīnām anudakarūpatā prāpnoti /",
    "GS26jaytuppu:105": "pūrvoditam eva dūṣaṇam /",
    "GS26jaytuppu:106": "athātādātmyavyavasthitas, tarhy anudakatvaṃ rasāder iva /",
    "GS26jaytuppu:107": "athodakatvavyāvṛttyānudakākārād vyāvartate /",
    "GS26jaytuppu:108": "śṛṇvantv amī bālalapitaṃ vipaścitaḥ /",
    "GS26jaytuppu:109": "yady udakatvavyāvṛttyānudakād vyāvartate toyam, udakatvaṃ codakād anudakāc ca kathaṃ vyāvartate? na jātyantaraṃ vyāvartakam asti /",
    "GS26jaytuppu:110": "abhyupagame vāniṣṭhopaplavānubandhaḥ syāt /",
    "GS26jaytuppu:111": "tasmāt svenaiva rūpeṇetaretarātmanā vyāvartate, na jātyādinā vyāvartate, jātyāder avyāvṛttiprasaṅgāt",
    "GS26jaytuppu:112": "tasmāt sthitam etan nodakavyaktīnāṃ nānātvopapattiḥ /",
    "GS26jaytuppu:113": "tadanupapattau nodakatvaṃ nāma sāmānyam asti svatvavat /",
    "GS26jaytuppu:114": "a.2c ito 'pi na vidyate sāmānyaṃ nityasya sato vijñānajanakatvāyogāt /",
    "GS26jaytuppu:115": "tad eva katham? vyutpādyate vijñānajanakāvasthāyāṃ yad eva svarūpaṃ sāmānyātmakaṃ śaktimac chaktirūpaṃ ca kārakāntarānapekṣayājanakāvasthāyāṃ tad eva rūpam, ataḥ pūrvam api kāryotpādaprasaṅgaḥ anutpāde vā prāg ivedānīm api na janayet /",
    "GS26jaytuppu:116": "atha kārakāntaram apekṣyotpādayati kāryam /",
    "GS26jaytuppu:117": "kiṃ tena kārakāntareṇa tasya kriyate kārakatvaṃ jñāpyate vā?",
    "GS26jaytuppu:118": "tad yady utpādyate susthitaṃ nityatvam /",
    "GS26jaytuppu:119": "uta jñāpyate siddhaṃ tarhi",
    "GS26jaytuppu:120": "kārakatvaṃ, tadabhāve 'pi vidyamānasyāvadyotanāt /",
    "GS26jaytuppu:121": "bhavatu nāma kārakatvaṃ, ko doṣaḥ? kāryotpattiprasaṅgaḥ /",
    "GS26jaytuppu:122": "atha kārakatve 'pi kāryaṃ na janayed, aho rājājñā garīyasī naiyāyikapaśoḥ /",
    "GS26jaytuppu:123": "a.2d ito 'pi nāsti sāmānyaṃ tadupapādakamānavyatirekāt /",
    "GS26jaytuppu:124": "nanv asti pramāṇamanayoḥ sādṛśyam, eṣāṃ sārūpyaṃ, tena sadṛśo 'yam, asau vā tena sadṛśetyādijñānaṃ sāmānyasattāvabodhakam apratipannasāmānyasya",
    "GS26jaytuppu:125": "nopapadyate /",
    "GS26jaytuppu:126": "asti tv idaṃ vijñānaṃ bādhāvikalaṃ jātitanuvyavasthāpakam /",
    "GS26jaytuppu:127": "tad etad ayuktam /",
    "GS26jaytuppu:128": "kiṃ nimittabhūtena tenaivaṃvidhaṃ jñānam utpādyate karmatāpannena vā?",
    "GS26jaytuppu:129": "tad yadi nimittabhūtenotpādyate, tadā na sāmānyaṃ kalpanīyam /",
    "GS26jaytuppu:130": "asāmānyātmakam eva nimittam, itthambhūtasāmānyajñānotpādanāyālaṃ sāmānyakalpanayā /",
    "GS26jaytuppu:131": "atha karmatāpannenotpādyate, tad asat /",
    "GS26jaytuppu:132": "naivāvabhāti vijñāne sāmānyaṃ dhūrtair aviparyāsitasaṃvidām /",
    "GS26jaytuppu:133": "nanu sādṛśyam avabhāti /",
    "GS26jaytuppu:134": "satyam, avabhāti,",
    "GS26jaytuppu:135": "nāpahnūyate, 'pi tu dravyaguṇakarmātmakaṃ sat pācakādibhedeṣu yathaiṣāṃ pācakatvam, ete pācakās, tatpācakasadṛśo 'yam, asāv anena sadṛśeti",
    "GS26jaytuppu:136": "viśeṣādāv api draṣṭavyam /",
    "GS26jaytuppu:137": "atrāpi sāmānyaparijñaptir iti cen, na sūtravyāghātāt sāmānyaviśeṣeṣu sāmānyaviśeṣābhāvāt tataiva jñānam /",
    "GS26jaytuppu:138": "aniṣṭhā ca viśeṣeṣu sāmānye parikalpyamāne sati sandehaḥ, sati sandehe teṣu viśeṣāntaraṃ parikalpanīyaṃ, punaḥ sāmānyam ity aniṣṭhety alam asadgrahābhiniveśena /",
    "GS26jaytuppu:139": "a.3 atha bhinnābhinnaṃ sāmānyaṃ bhavadbhiḥ pratipādyata ākārabhedena",
    "GS26jaytuppu:140": "vyaktibhyopalabhyatety arthāntaraṃ, deśabhedena tu naivopalabhyatety",
    "GS26jaytuppu:141": "avyatiriktam /",
    "GS26jaytuppu:142": "tad etan mahāsubhāṣitam /",
    "GS26jaytuppu:143": "na deśabhedenaiva vastūnāṃ bhedo,",
    "GS26jaytuppu:144": "'pi tv ākārabhedenaiva bhāvā bhedam upayānti /",
    "GS26jaytuppu:145": "yathā cākārabhedo nāsti tathānantaram eva niveditam /",
    "GS26jaytuppu:146": "b. sāmānyaṃ samavāyavṛttyā vyaktiṣu vartateti na cāsau vidyate /",
    "GS26jaytuppu:147": "b.1 samavāyo hi vyāvṛttaikasvabhāvo 'nugataikasvabhāvo vā /",
    "GS26jaytuppu:148": "tad yadi vyāvṛttaikasvabhāvaḥ, kasyāsau samavāyaḥ sarvato vyāvṛtter nīlādivat?",
    "GS26jaytuppu:149": "athānugataikasvabhāvaḥ, sāmānyaṃ tarhi, na samavāyo, nityasya sato 'nekatra vṛtter gotvādivat",
    "GS26jaytuppu:150": "b.2 upapādakapramāṇābhāvāc ca /",
    "GS26jaytuppu:151": "b.21 nanu pratyakṣabuddhyavaseyo 'sau /",
    "GS26jaytuppu:152": "tad ayuktam /",
    "GS26jaytuppu:153": "kiṃ sambandhabuddhyādhyavasīyatāhosvid ihabuddhyā samavāyabuddhyā vocyate?",
    "GS26jaytuppu:154": "b.211 tad yadi sambandhabuddhyā, ko 'yaṃ sambandhaḥ?",
    "GS26jaytuppu:155": "kiṃ sambandhajātiyuktaḥ sambandhāhosvid anekopādānajanito 'nekāśrito vā sambandhabuddhiviśeṣo vā sambandhabuddhyutpādako vā sambandhākāro vā?",
    "GS26jaytuppu:156": "tad yadi sambandhajātiyuktas te sambandhaḥ, so 'nupapannaḥ,",
    "GS26jaytuppu:157": "samavāyāsambandhatvaprasaṅgaḥ /",
    "GS26jaytuppu:158": "athānekopādānajanitaḥ sambandhas, tadā kumbhāder api sambandhatvaprasaṅgaḥ /",
    "GS26jaytuppu:159": "athānekāśritaḥ sambandhas, tadā ghaṭajātyādeḥ sambandhatvaṃ prasajyate /",
    "GS26jaytuppu:160": "atha sambandhabuddhyutpādakas te",
    "GS26jaytuppu:161": "sambandhocyate, tadā locanāder api sambandhatvaprasaṅgaḥ /",
    "GS26jaytuppu:162": "atha sambandhabuddhyavaseyaḥ sambandho 'bhidhīyate, tadā kauleyakakarikumārādiṣv api sambandhaśabdavyutpādane sambandhatvaprasaṅgaḥ /",
    "GS26jaytuppu:163": "sambandhetarayor ekavijñānaviṣayatvetarasya sambandharūpatā prāptā /",
    "GS26jaytuppu:164": "atha sambandhākāraḥ sambandhaḥ, saṃyogābhedaprasaṅgaḥ /",
    "GS26jaytuppu:165": "avāntaragaṇikākāras tu yathā na bhedakas tathā purastād uktam eva dūṣaṇam",
    "GS26jaytuppu:166": "b.212 atheha tantuṣu paṭetīhabuddhyādhyavasīyate, nehabuddher adhikaraṇasaṃvidrūpatvāt /",
    "GS26jaytuppu:167": "na cānyasminn ākāre pratīyamāne 'nyat",
    "GS26jaytuppu:168": "parikalpayituṃ nyāyyam atiprasaṅgāt /",
    "GS26jaytuppu:169": "b.213 atha samavāyabuddhyātmasātkriyate /",
    "GS26jaytuppu:170": "so 'py anupapannaiva,",
    "GS26jaytuppu:171": "samavāyabuddher anupapatteḥ /",
    "GS26jaytuppu:172": "ayaṃ tantur ayaṃ paṭo 'yam anayoḥ samavāyeti na jātu jānate janāḥ /",
    "GS26jaytuppu:173": "b.22 athānumānenānumīyate /",
    "GS26jaytuppu:174": "dve 'numāne dṛṣṭaṃ sāmānyato dṛṣṭaṃ ca /",
    "GS26jaytuppu:175": "na",
    "GS26jaytuppu:176": "dṛṣṭaṃ, pratyakṣavyatirekāt /",
    "GS26jaytuppu:177": "sāmānyato drṣṭam api nāsti,",
    "GS26jaytuppu:178": "tatprabhavakāryānupalabdheḥ /",
    "GS26jaytuppu:179": "nanv ihabuddhir eva samavāyajñāpikā iha tantuṣu paṭeti pratyayaḥ sambandhanimitto, 'bādhitehapratyayatvād iha kuṇḍe dadhīti pratyayavat /",
    "GS26jaytuppu:180": "kim anenānumīyate? kiṃ nimittamātram uta",
    "GS26jaytuppu:181": "sambandhaḥ?",
    "GS26jaytuppu:182": "yadi nimittamātraṃ, tataḥ siddhasādhyatayā sambodhayitavyaḥ /",
    "GS26jaytuppu:183": "atha",
    "GS26jaytuppu:184": "sambandhaḥ, saṃyogaḥ samavāyo vā /",
    "GS26jaytuppu:185": "saṃyogānumānopagamahāniḥ /",
    "GS26jaytuppu:186": "samavāyānumāne sambandhavyatirekaḥ /",
    "GS26jaytuppu:187": "na cānyasya sambandhe 'nyasya",
    "GS26jaytuppu:188": "gamakatvam atiprasaṅgāt /",
    "GS26jaytuppu:189": "na jātu devadattanayanakuṭasambandhe yajñadattendriyaṃ rūpādikam arthaṃ karaṇatvasāmyāt prakāśayad dṛṣṭam /",
    "GS26jaytuppu:190": "evaṃ sati sāmānyasamavāyavirahe kathaṃ dravyādivyavastheti cintyate /",
    "GS26jaytuppu:191": "1.13a3 atha tadvaṃśajajalaprāptyāvyabhicāritā jñāyate /",
    "GS26jaytuppu:192": "tad ayuktam,",
    "GS26jaytuppu:193": "antyāvayavidravyāṇāṃ janakatvavyatirekāt /",
    "GS26jaytuppu:194": "na codakavyaktīnāṃ nānātvam asti /",
    "GS26jaytuppu:195": "yathā ca na vidyate tathā niveditaṃ purastāt /",
    "GS26jaytuppu:196": "1.13b kiṃ ca pravṛttisāmarthyenāvyabhicāritā pūrvoditajñānasya jñāpyate kiṃ liṅgabhūtenāho",
    "GS26jaytuppu:197": "tad yadi liṅgabhūtena, tad ayuktaṃ, tena sākaṃ sambandhānavagateḥ /",
    "GS26jaytuppu:198": "avagatau vālaṃ pravṛttisāmarthyena /",
    "GS26jaytuppu:199": "athādhyakṣātmakena, tad ayuktaṃ, pūrvoditapratyastamitena sākaṃ sannikarṣābhāvāt /",
    "GS26jaytuppu:200": "tadviṣayavijñānaṃ na pratyakṣaphalaṃ nirālambanatvāt keśoṇḍukādisaṃvedanavat /",
    "GS26jaytuppu:201": "na vijñānasyābhāvo 'vabhāti, na bhāvas tadabhāvāt /",
    "GS26jaytuppu:202": "avidyamānasya viṣayārtho vaktavyaḥ kim ākārārpakatvena vā mahattvādidharmopetatvena vā sattāmātreṇa vā sahotpādena vā? sarvasya pratyastamitatvāt katham asau viṣayaḥ? tadviṣayatve keśoṇḍukādivijñānasyaiva mithyātve bījam anveṣaṇīyam /",
    "GS26jaytuppu:203": "ātmasattāmātreṇa mithyātve sarvasya mithyātvam āpadyate /",
    "GS26jaytuppu:204": "tatas tattvopaplavaḥ syāt /",
    "GS26jaytuppu:205": "1.14 athānyathāvyabhicāritvaṃ gṛhyatātmāntaḥkaraṇasambandhenotpannaṃ vijñānam avyabhicāritāviśiṣṭaṃ pradyotyate /",
    "GS26jaytuppu:206": "tad ayuktam /",
    "GS26jaytuppu:207": "tad avyabhicāritvaṃ taddharmo vā tatsvarūpaṃ vā /",
    "GS26jaytuppu:208": "1.141 tad yadi taddharmaḥ, sa nityo 'nityo vā /",
    "GS26jaytuppu:209": "yadi nityas, tadā jātidoṣeṇāpodito veditavyaḥ /",
    "GS26jaytuppu:210": "athānityaḥ, sa pūrvotpannaḥ saha paścād vā jātaḥ /",
    "GS26jaytuppu:211": "tad yadi pūrvotpannas, tadā kasyāsau dharmaḥ? na hi dharmiṇam antareṇa dharmo bhavitum arhati /",
    "GS26jaytuppu:212": "sarvato vyāvṛttarūpatvāt kaḥ kasyeti vaktavyam /",
    "GS26jaytuppu:213": "atha sahotpannaḥ, kas tayoḥ sambandheti vaktavyam /",
    "GS26jaytuppu:214": "tādātmyatadutpattisamavāyasambandhābhāve sati ṣaṣṭhyartho vaktavyas tasyāvyabhicāritvam ity atha pṛṣṭhotpannas tarhi pūrvaṃ vyabhicāritā vijñānasya prāpnoti /",
    "GS26jaytuppu:215": "na cādhyātmiko 'vyabhicārirūpo",
    "GS26jaytuppu:216": "dharmo 'sti sukhādivyatiriktas, tatpratītyasambhavena svayam anabhyupagamāt /",
    "GS26jaytuppu:217": "yadi cāvyabhicārādayo dharmārthāntarabhūtābhyupagamyante tair avacchinnaṃ vijñānaṃ sāmagryāvasthāpakam udghuṣyate /",
    "GS26jaytuppu:218": "tac",
    "GS26jaytuppu:219": "cānupapannaṃ,",
    "GS26jaytuppu:220": "pratyekamanekaviśeṣaṇāvacchinnavijñānapratipattikālāvasthānāyogāt /",
    "GS26jaytuppu:221": "jñāpyajñāpakayor abhāve kartṛmātraprabandhi jñānaṃ syāt /",
    "GS26jaytuppu:222": "1.142 atha tatsvarūpam avyabhicāritvaṃ tat kiṃ svasattāmātrānurodhenārthāntarasattānurodhena",
    "GS26jaytuppu:223": "tad yadi jñānasattāmātrataivāvyabhicāritvam ucyate, tadā",
    "GS26jaytuppu:224": "keśoṇḍukasaṃvido'py avyabhicāritā syāt /",
    "GS26jaytuppu:225": "na ca jñānasattāmātrānurodhena jñānaṃ vyabhicāry avyabhicāri vodgīyate /",
    "GS26jaytuppu:226": "athārthāntarasattānurodhenāvyabhicāritvaṃ kim anupakārakārthāntarasattānurodhenāhosvid upakārakārthāntarasattānurodhena?",
    "GS26jaytuppu:227": "tad yadi tāvad anupakārakārthāntarasattānurodhena, tadā keśoṇḍukendudvayasaṃvido 'py avyabhicāritāprasaṅgaḥ",
    "GS26jaytuppu:228": "athopakārakārthāntarasattānurodhenāvyabhicāritā kiṃ pratīyamānārthāntaropakārakasattānurodhena tadviparītārthāntaropakārakasattānurodhena vā? tad yadi pūrvapakṣābhyupagamas, tadātītānāgatānumānavijñānasya yogipratyakṣasya ca",
    "GS26jaytuppu:229": "codanāvacanajanitavijñānasya vāvyabhicāritā na bhavet,",
    "GS26jaytuppu:230": "tadavagatopakārakārthābhāvāt /",
    "GS26jaytuppu:231": "bhāve vā vitānakriyālopaprasaṅgaḥ /",
    "GS26jaytuppu:232": "athottaro matas, tadā keśoṇḍukendudvayasaṃvido 'vyabhicāritvaṃ",
    "GS26jaytuppu:233": "prasajyatety asadgṛhītam /",
    "GS26jaytuppu:234": "1.14a kiṃ ca tad vijñānam avyabhicāry avagataṃ sāmagryā jñāpakam anavagataṃ vā /",
    "GS26jaytuppu:235": "yady avagataṃ tasyāvagatir ātmasaṃvidrūpā vā jñānāntaravedyā vā /",
    "GS26jaytuppu:236": "tad yady ātmasaṃvedanarūpāvagatis, tad ayuktaṃ,",
    "GS26jaytuppu:237": "svayam anabhyupagamāt /",
    "GS26jaytuppu:238": "abhyupagame vopagamavirodhaḥ /",
    "GS26jaytuppu:239": "atha jñānāntaravedyaṃ vetsi, vijñānayor bhede bījam anveṣṭavyam /",
    "GS26jaytuppu:240": "jñanam ajñānākārāj jñānātmatayā vyāvartate, jñānāntarāt tu kathaṃ vyāvartate? kiṃ jñānātmatayā vyāvartatāhosvid ākārāntareṇa? tad yadi jñānātmatayā",
    "GS26jaytuppu:241": "vyāvartate, tadānyasya jñānātmatā nivartate toyāder yathā /",
    "GS26jaytuppu:242": "athākārāntareṇa, ākārāntarasvīkaraṇe jñānākāravirahaḥ syād, ākārayos tādātmyāyogāt /",
    "GS26jaytuppu:243": "tādātmye vaikaṃ tad vastu jñānam ajñānaṃ vā /",
    "GS26jaytuppu:244": "yadi jñānaṃ,",
    "GS26jaytuppu:245": "na tarhy ākārāntareṇa vyāvartate, kiṃ tu jñānātmatayaiva /",
    "GS26jaytuppu:246": "anyasyājñānātmakatvaprasaṭgaḥ /",
    "GS26jaytuppu:247": "athājñānaṃ siddhaṃ naḥ samīhitam /",
    "GS26jaytuppu:248": "atha jñānatvaṃ vyāvartakaṃ, tat kena vyāvartateti pūrvoktam anusartavyam /",
    "GS26jaytuppu:249": "vijñānāntaravedyam api na sambhavati /",
    "GS26jaytuppu:250": "atha na vedyate, tad astīti kathaṃ",
    "GS26jaytuppu:251": "punar vetsi?",
    "GS26jaytuppu:252": "anenaiva vartmanā satyetaravijñānayor vibhāgābhāvo 'bhyupagantavyaḥ /",
    "GS26jaytuppu:253": "ato",
    "GS26jaytuppu:254": "'vyabhicāripadam apārthakam /",
    "GS26jaytuppu:255": "1.1eto 'py apārthakam indriyārthasannikarṣapadenāpoditatvāt /",
    "GS26jaytuppu:256": "na hi keśoṇḍukavijñānasya nayanārthasannikarṣodbhūtir asti /",
    "GS26jaytuppu:257": "nanv asti marīcyudakavijñānasya, tadapanodāyāvyabhicāripadam /",
    "GS26jaytuppu:258": "tan na, yatodakaṃ pratibhāti, na ca tena saha sambandho 'sti /",
    "GS26jaytuppu:259": "vidyamānena sākaṃ sambadhyate, nāvidyamānena /",
    "GS26jaytuppu:260": "tatsambandhe vā na tadviṣayajñānasya mithyātvam ihopapadyate satyodakasaṃvedanavat /",
    "GS26jaytuppu:261": "nanu yady api pratīyamānodakena saha sambandho nāsti cakṣuṣas, tathāpy ālambya marīci",
    "GS26jaytuppu:262": "nicayena sākaṃ sambandho 'sti, tasyaivālambanatvāt, taddeśaṃ prati pravṛtteḥ /",
    "GS26jaytuppu:263": "ataiva mithyātvamanyad ālambanam anyac ca pratibhāti /",
    "GS26jaytuppu:264": "1.1a1 ko 'yam ālambanārtho nāma yenedam udghuṣyate'nyad ālambanaṃ cānyat pratibhāti? kiṃ vijñānajanakatvam ākārārpakatvaṃ vijñānādhikaraṇatvaṃ vijñānāvabhāsitatā vā?",
    "GS26jaytuppu:265": "tad yadi vijñānajanakatvam ālambanārthas, tadā nayanālokāder apy",
    "GS26jaytuppu:266": "ālambanatvaṃ prasajyate /",
    "GS26jaytuppu:267": "athākārārpakatvam ālambanatvaṃ, tad ayuktaṃ,",
    "GS26jaytuppu:268": "naiyāyikasamaye 'nabhyupagamāt /",
    "GS26jaytuppu:269": "yathā ca viṣayākāro vijñāne na yujyate tathopariṣṭāt pratipādayiṣyāmaḥ /",
    "GS26jaytuppu:270": "atha vijñānādhikaraṇatvam ālambanatvaṃ, na marīcicakrotkalitam udīyate",
    "GS26jaytuppu:271": "jñānam, api tv ātmasamavetam ātmānam āsādayate /",
    "GS26jaytuppu:272": "atha",
    "GS26jaytuppu:273": "vijñānāvabhāsitatālambanatvaṃ, tadodakavijñānodakaṃ pratīyate, na marīcayaḥ /",
    "GS26jaytuppu:274": "athodakākāratayā marīcayaiva pratīyante, sodakākāro marīcibhyo vyatirikto 'vyatirikto vā",
    "GS26jaytuppu:275": "tad yady avyatiriktaḥ, sa tāttviko 'tāttviko vā /",
    "GS26jaytuppu:276": "yadi tāttvikaḥ kathaṃ tadavagater mithyātvam? athātāttvikas, tad /ā",
    "GS26jaytuppu:277": "marīcīnām apy atāttvikatvaṃ prasajyate /",
    "GS26jaytuppu:278": "atāttvikodakatādātmye sati tad udakajñānam atathyaṃ kim uktaṃ bhavati? marīcivijñānam atathyam",
    "GS26jaytuppu:279": "ekasmiṃś codakākāre pratīyamāne kenaitad ākhyātaṃ marīcayaḥ pratibhānti",
    "GS26jaytuppu:280": "devānāmpriyasya?",
    "GS26jaytuppu:281": "athārthāntarabhūtas, tarhi na vaktavyaṃ marīcayodakākāratayā pratīyanta,",
    "GS26jaytuppu:282": "udakākārāntaritā marīcayaḥ /",
    "GS26jaytuppu:283": "atha keśoṇḍukavijñāne kim avabhāti? kim ālambate?",
    "GS26jaytuppu:284": "keśoṇḍukasyaivālambanatvaṃ pratīyamānatvaṃ ca, tathodakasyaivālambanatvaṃ pratīyamānatvaṃ ca, nālambanāntaraṃ parikalpyam /",
    "GS26jaytuppu:285": "na codakajñānasya pratīyamānodakānyālambanatvena mithyātvam, api tv abhāvāt tāttvikatvena",
    "GS26jaytuppu:286": "anyathā keśoṇḍukasaṃvido 'pi mithyātvaṃ na prāpnoty, anyālambanavyatirekāt",
    "GS26jaytuppu:287": "1.1a2 yad apy uktaṃ marīcideśaṃ prati gamanān marīcīnām ālambanatvam /",
    "GS26jaytuppu:288": "yady evaṃ deśasyāpy ālambanatvam anayā rītyopapadyate /",
    "GS26jaytuppu:289": "na cāvabhātodakabhinnārthasannikarṣajatvam udakavijñānasyopapadyate,",
    "GS26jaytuppu:290": "satyodakajñāne 'dṛṣṭatvāt /",
    "GS26jaytuppu:291": "anyathānumeyadahanajñānasyāpīndriyārthasannikarṣaja tvam āpanīpadyeta,",
    "GS26jaytuppu:292": "ātmamanaḥsannikarṣajatvāt /",
    "GS26jaytuppu:293": "atha pratīyamānadahanena saha manaso nāsti sambandhas, tad ihāpi pratīyamānenāmbhasā saha nāsti sambandhaś cakṣuṣaḥ /",
    "GS26jaytuppu:294": "tasmād avyabhicāripadaṃ na yuktam indriyārthasannikarṣapadenāpoditatvāt /",
    "GS26jaytuppu:295": "1.1b ito 'py anupapannam apohyajñānāsambhavāt /",
    "GS26jaytuppu:296": "atha",
    "GS26jaytuppu:297": "marīcyudakavijñānāpaninīṣayopādīyate, tat katham apanīyate?",
    "GS26jaytuppu:298": "avidyamānodakaviṣayatvāt /",
    "GS26jaytuppu:299": "yady avidyamānaṃ, ko 'yaṃ viṣayārthaḥ?",
    "GS26jaytuppu:300": "pūrvoditam anusaraṇīyam /",
    "GS26jaytuppu:301": "yadi tatrodakaṃ pratibhāti, kathaṃ nāsti?",
    "GS26jaytuppu:302": "satyaṃ, pratibhāti, kiṃ tv atathyaṃ pratibhāti /",
    "GS26jaytuppu:303": "atathyatā kā? kiṃ pratīyamānasyābhāvota pratīyamānaivābhāvaḥ?",
    "GS26jaytuppu:304": "1.1b1 tad yadi pratīyamānasyābhāvaḥ, sa kiṃ tadaivāhosvit kālāntareṇa?",
    "GS26jaytuppu:305": "yadi tadaiva, sa kim avagato 'navagato vā? yady avagataḥ, sa",
    "GS26jaytuppu:306": "kenāvagamyate? kim udakavijñānena jñānāntareṇa vā?",
    "GS26jaytuppu:307": "tad yady udakajñānena, tan na, tasyodakaviṣayatvāt /",
    "GS26jaytuppu:308": "tadviṣayatve vā na tarhy udakajñānaṃ bhrāntam ity upapadyate, 'bhāvaviṣayasya",
    "GS26jaytuppu:309": "paramārthasattvāt /",
    "GS26jaytuppu:310": "na codakākārāvagāhini vijñāne toyavinivṛttayo 'vabhāntyatiprasaṅgāt /",
    "GS26jaytuppu:311": "atha jñānāntareṇa, na, jñānayaugapadyāsambhavāt /",
    "GS26jaytuppu:312": "yadi cābhāvajñānenābhāvavyavasthā kriyate bhāvajñānena ca bhāvavyavasthā,",
    "GS26jaytuppu:313": "tadodakasya bhāvābhāvāv ekakālau syātām /",
    "GS26jaytuppu:314": "atha bhāvajñānaṃ bhāvavyavasthāṃ na karoty abhāvajñānaṃ cābhāvavyavasthāṃ",
    "GS26jaytuppu:315": "karoty, aho rājājñā naiyāyikapaśoḥ /",
    "GS26jaytuppu:316": "yadi ca bhāvajñānaṃ bhāvavyavasthāṃ na karoti, tadā sarvabhāveṣv anāśvāsaprasaṅgaḥ /",
    "GS26jaytuppu:317": "tatprasaktāv abhāvasyāpy anavasthitiḥ /",
    "GS26jaytuppu:318": "tadanavasthitau ca tattvopaplavaḥ syāt /",
    "GS26jaytuppu:319": "athānavagataḥ, so",
    "GS26jaytuppu:320": "'stīti kathaṃ punar vetsi?",
    "GS26jaytuppu:321": "atha kālāntare, tadā na kiñcid bādhyate, satyodakasyāpi kālāntare 'bhāvopapatteḥ /",
    "GS26jaytuppu:322": "1.1b2 atha pratīyamānaivābhāvaḥ, kathaṃ tadviṣayajñānasya mithyātvam",
    "GS26jaytuppu:323": "upapadyate, pratīyamānasyaivābhāvasyopapatteḥ? na ca bhāvākāre pratīyamane",
    "GS26jaytuppu:324": "'bhāvakalpanā nyāyyātiprasaṅgāt /",
    "GS26jaytuppu:325": "anyathā rūpādau pratīyamāne rasādikalpanā kartavyā /",
    "GS26jaytuppu:326": "na cakriyate, tathehāpy udakaṃ pratīyate /",
    "GS26jaytuppu:327": "nanu",
    "GS26jaytuppu:328": "pratīyate, kiṃ tv atathyam /",
    "GS26jaytuppu:329": "yady evam udakaprapañco 'yaṃ dīrghodakaṃ madhurodakam iti yathā /",
    "GS26jaytuppu:330": "nanv atra sarvāsv avasthāsūdakaṃ pratīyate, tena tāsv ambhaḥ prakalpyate /",
    "GS26jaytuppu:331": "yady evaṃ tad ihāpy avasthādvaye 'py udakaṃ pratīyate satyodakam asatyodakaṃ ca /",
    "GS26jaytuppu:332": "satyodakajñāne satyodakam avabhāti,",
    "GS26jaytuppu:333": "nāsatyodakam anudakaṃ vā /",
    "GS26jaytuppu:334": "tathāsatyodakajñāne 'satyodakaṃ pratibhāti, na satyodakam anudakaṃ vā, svaviṣayaparyavasāyinyo hi buddhayaḥ /",
    "GS26jaytuppu:335": "1.1bātha bādhyamānatvena mithyātvam iti cet,",
    "GS26jaytuppu:336": "kiṃ bādhyate 'rtho jñānam ubhayaṃ vā?",
    "GS26jaytuppu:337": "1.1ba1 yady arthasya bādhā, sa kena bādhyate? kiṃ svayam evātmānaṃ",
    "GS26jaytuppu:338": "bādhatāho 'rthāntareṇa jñānena vā?",
    "GS26jaytuppu:339": "yadi Svayam evātmānaṃ bādhate, tadā bādhā tena kriyate jñāpyate vā /",
    "GS26jaytuppu:340": "yadi",
    "GS26jaytuppu:341": "kriyate, 'vyatiriktāvyatiriktā vā /",
    "GS26jaytuppu:342": "yady avyatiriktā, tadā bādhā kriyatety ātmānenotpādyate /",
    "GS26jaytuppu:343": "tac ca na jāghaṭīti svātmani kriyāvirodhāt /",
    "GS26jaytuppu:344": "atha vyatiriktā kriyate, tathāpi vidyamānasya kartṛtvaṃ, na pratīyamānasyāpalāpaḥ /",
    "GS26jaytuppu:345": "atha bādhā jñāpyate,",
    "GS26jaytuppu:346": "sāpy abhinnā bhinnā vā /",
    "GS26jaytuppu:347": "yadyabhinnā, tadā bādhā tena jñāpyate kim uktaṃ",
    "GS26jaytuppu:348": "bhavati? udakaṃ jñāpyate /",
    "GS26jaytuppu:349": "atha bhinnā, tadā vidyamānasya jñāpakatvaṃ",
    "GS26jaytuppu:350": "siddhaṃ pratīyamānasya cāstitvam /",
    "GS26jaytuppu:351": "athārthāntareṇa bādhyate, tathāpi vidyamānayor bādhyabādhakabhāvo bhūpālayor iva, na caikasya bādhyabādhakabhāvopapadyate /",
    "GS26jaytuppu:352": "bādhāpi tena pratīyamānasya kiṃ kriyate jñāpyate vā?",
    "GS26jaytuppu:353": "yadi kriyate vyatiriktā vyatiriktā vā yady avyatiriktā, tadāvyatiriktā bādhotpādyate kim uktaṃ bhavet? udakam utpādyate /",
    "GS26jaytuppu:354": "tadutpādane ca tatsaṃvido 'mithyātvam /",
    "GS26jaytuppu:355": "atha vyatiriktotpādyate, tathāpi toyasambandhitayopalabdher ambhasopapattiḥ /",
    "GS26jaytuppu:356": "na jātu devadattasyāsattve tannayanavyavahārasiddhiḥ /",
    "GS26jaytuppu:357": "atha jñāpyate, tadā sāvyatiriktā vyatiriktā vā",
    "GS26jaytuppu:358": "/ yady avyatiriktā jñāpyate, tadā bādhā tena jñāpyate kim uktaṃ bhavati?",
    "GS26jaytuppu:359": "udakaṃ jñāpyate /",
    "GS26jaytuppu:360": "atha vyatiriktā satī jñāpyate, tathāpy udakasyeyaṃ bādhety anyatantratayā pratibhāsanān nātyantābhāvopapattiḥ /",
    "GS26jaytuppu:361": "tasmād arthāntareṇāpi na bādhopapattiḥ /",
    "GS26jaytuppu:362": "atha jñānena bādhyate kiṃ tadviṣayeṇānyaviṣayeṇa nirviṣayeṇa vā? yadi tadviṣayeṇa, tadā tat",
    "GS26jaytuppu:363": "vidhatte na tu viparyāsayati tadākāraparyavasitarūpatvāt athānyaviṣayaṃ bādhakaṃ, tad api na yujyate /",
    "GS26jaytuppu:364": "yad yadviṣayaṃ tat tasyaiva sattāṃ vidhatte, na tv anyasya vidhāyakaṃ pratiṣedhakaṃ vā /",
    "GS26jaytuppu:365": "svaviṣayaparyavasāyinyo hi buddhayaḥ /",
    "GS26jaytuppu:366": "atha nirviṣayeṇa bādhyate, na kiñcid vidadhāti pratiṣedhati vā nirviṣayatvād eva /",
    "GS26jaytuppu:367": "1.1ba2 atha jñānaṃ bādhyate, tasyāpi bādhā kā? kiṃ svarūpavyāvṛttirūpā svarūpāpahnavarūpā vā viṣayāpdhāralakṣaṇā vā? tad yadi svarūpavyāvṛttirūpā",
    "GS26jaytuppu:368": "bādhā, tadā sarvaṃ bādhitaṃ syād, vijñānasya vijñānāntareṇa nivartyamānatvāt /",
    "GS26jaytuppu:369": "atha svarūpāpahnavarūpā, tad ayuktaṃ,",
    "GS26jaytuppu:370": "mithyodakavijñānasyāpyanubhūyamānatvāt /",
    "GS26jaytuppu:371": "atha viṣayāpahāralakṣaṇā bādhocyate, sāpi na yuktā /",
    "GS26jaytuppu:372": "yathā ca viṣayāpahāro na śakyate kartuṃ tathānāntaram eva niveditam /",
    "GS26jaytuppu:373": "1.1bā yadi na bādhyate kim ity asāv arthakriyāṃ na karoti bhāvaḥ? keyam arthakriyā yā tena na sampādyate puṃsām? kiṃ vijñānarūpā pravṛttirūpā",
    "GS26jaytuppu:374": "prāptirūpā sukhaduḥkhotpādabhogarūpā vā?",
    "GS26jaytuppu:375": "tad yadi vijñānalakṣaṇāṃ na karoti, tad ayuktaṃ, vijñānalakṣaṇām arthakriyāṃ karoty eva toyam",
    "GS26jaytuppu:376": "atha pravṛttirūpāṃ na karoti, tad ayuktaṃ, pravṛttir hi puruṣecchānuvidhāyinī, nārthasvarūpabhāvābhāvāv anugamayati /",
    "GS26jaytuppu:377": "puruṣo hi kāmataḥ pravartate vā na vā /",
    "GS26jaytuppu:378": "na hy etāvatā tadabhāvasiddhiḥ /",
    "GS26jaytuppu:379": "atha prāptirūpām arthakriyāṃ na karoti, tenāsattvam /",
    "GS26jaytuppu:380": "tad apy ayuktaṃ, candrārkagrahanakṣatratārakādeḥ prāptyabhāve 'pi",
    "GS26jaytuppu:381": "sattvasambhavāt /",
    "GS26jaytuppu:382": "atha sukhaduḥkharūpām arthakriyāṃ na karoti, kiṃ darśanajaṃ sukhaṃ na karoty āho dehasambandhajam? tad yadi darśanajaṃ na",
    "GS26jaytuppu:383": "karoti, tad ayuktaṃ, karoty eva /",
    "GS26jaytuppu:384": "atha dehasambandhajaṃ na karoti, tadā candrārkagrahanakṣatrādau vyabhicāras, teṣāṃ dehasambandhajasukhajanakatvaṃ nāsty, atha ca sattvam /",
    "GS26jaytuppu:385": "na cārthakriyākartṛtvena vastūnām asattvaṃ, svahetor eva vijñānajananamātrasyotpatteḥ, sahakārivirahād vā na karoti /",
    "GS26jaytuppu:386": "1.1bab kiṃ cārthakriyāṃ na karoti kim ekasya pratipattuḥ sarvapratipattṝṇāṃ vā?",
    "GS26jaytuppu:387": "tad yady ekasya pratipattur arthakriyāṃ na karoti tenāsattvaṃ, tadā candrārkagrahanakṣatratārakādau vyabhicāro, mumūrṣvarthe ca /",
    "GS26jaytuppu:388": "atha sarvapratipattṝṇām arthakriyāṃ na karoti tenāsattvam, evaṃ tarhi sarvabhāvānām asattvaprasaṅgaḥ",
    "GS26jaytuppu:389": "na hi sarve bhāvāḥ sarvapuruṣārthahetavaḥ /",
    "GS26jaytuppu:390": "na ca sarvapuruṣārthakriyāvihīnam etad ity avagantuṃ pāryate 'rvāgvidā /",
    "GS26jaytuppu:391": "tasmāt sthitam etad avyabhicāripadam anarthakam /",
    "GS26jaytuppu:392": "c. anye tu marīcyudakavijñānasya smṛtitvaṃ pratipadyante, na bhrāntirūpatām /",
    "GS26jaytuppu:393": "tasya kathaṃ smṛtitvam? kim udakagṛhītitvena gṛhītodakagṛhītitvena vodakagrahaṇānantarakālabhāvitvena vā nirviṣayatvena vā yam aham adrākṣam ity anenākāreṇopajāyamānatvena vā?",
    "GS26jaytuppu:394": "tad yady udakagṛhītitvena tadā sarvodakavijñānānāṃ smṛtitvaprasaṅgaḥ /",
    "GS26jaytuppu:395": "atha gṛhītodakagṛhītitvena smṛtitvaṃ, tadādyasyāpi gṛhītodakagṛhītitve smṛtitvaṃ prasajyate gṛhītodakagrāhitvāviśeṣāt /",
    "GS26jaytuppu:396": "athādyasya gṛhītodakagrāhitvaṃ nāsti /",
    "GS26jaytuppu:397": "tadānīṃ bhinnaviṣayatvam /",
    "GS26jaytuppu:398": "bhinnaviṣayatve ca dvitīyasyāpi gṛhītagrāhitvaṃ vihīyate /",
    "GS26jaytuppu:399": "athaikaviṣayatvam, āyātaṃ tarhi prathamasyāpi gṛhītagrāhitvam aviśiṣṭārthagṛhītirūpatvāt prathamottaravijñānavat",
    "GS26jaytuppu:400": "yathaikanīlasvalakṣaṇagrāhakayugapadutpannānekavijñānānāṃ nīlajñānarūpatā na bhidyate tathehāpi",
    "GS26jaytuppu:401": "tathā dhārāvāhivijñānānāṃ smṛtirūpatā prāpnoti /",
    "GS26jaytuppu:402": "tathā pratyabhijñānasya ca gṛhītagrāhitvena smṛtitvaṃ prasajyate /",
    "GS26jaytuppu:403": "atha pratyabhijñānasya gṛhītārthagrāhitvaṃ na vidyate, tadā pratyabhijñānatvaṃ nivartate",
    "GS26jaytuppu:404": "na hy ādyaṃ darśanaṃ saivāyam ity upajāyate /",
    "GS26jaytuppu:405": "tathānumānikam api vijñānaṃ gṛhītārthagrāhitvena smṛtitvam āpadyate /",
    "GS26jaytuppu:406": "athodakagrahaṇottarakālabhāvitvena smṛtitvaṃ, tadā saṃskārasya smaraṇarūpatā prāpnoty, udakagrahaṇottarakālabhāvitvena rasasaṃvedanasya ca /",
    "GS26jaytuppu:407": "atha nirviṣayatvena smṛtirūpatocyate, tad ayuktaṃ,",
    "GS26jaytuppu:408": "pūrvoditānubhavāveditārthākārāvedakatvenodīyamānāyāḥ kathaṃ nirviṣayatvam?",
    "GS26jaytuppu:409": "atha pūrvānubhūtārthapratyastamaye sati samānakālārthābhāvān nirviṣayatā,",
    "GS26jaytuppu:410": "tadā codanājanitavi jñānasya nirviṣayatvena smṛtitvam āpanīpadyate, kartavyatārūpārthasya tadābhāvāt /",
    "GS26jaytuppu:411": "bhāve vā kartavyarūpatā nopapadyate /",
    "GS26jaytuppu:412": "tadanupapattau saptatantukriyāyā vilopaprasaṅgaḥ /",
    "GS26jaytuppu:413": "yadi ca nirviṣayatvena smṛtitvaṃ, tadā vidyamānaghaṭajātyādeḥ smaraṇasyāsmṛtitvaprasaṅgaḥ",
    "GS26jaytuppu:414": "athādrākṣam ity anenākāreṇopajāyamānatvena smṛtitvaṃ, tad ayuktam /",
    "GS26jaytuppu:415": "ihodakam ity anenākāreṇopajāyamānāyāḥ katham adrākṣam ity evaṃrūpatopapadyate?",
    "GS26jaytuppu:416": "atha vipramuṣitatayānayā bhaṅgyopajāyate, ko 'yaṃ vipramoṣo nāma? kim anubhavākārasvīkaraṇaṃ smaraṇākārapradhvaṃso vāpūrvārthagṛhītitvaṃ vendriyārthasannikarṣajatvaṃ vendriyārthāsannikarṣajatvaṃ vā?",
    "GS26jaytuppu:417": "tad yady anubhavākārasvīkaraṇaṃ, tadā smṛtirūpatā nopapadyate /",
    "GS26jaytuppu:418": "atha",
    "GS26jaytuppu:419": "smṛtirūpatā, tadānubhavākārasvīkaraṇaṃ nopapadyate, smṛtyanubhavākārayor itaretaraparihārasthitilakṣaṇatvāt",
    "GS26jaytuppu:420": "atha smaraṇākārapradhvaṃsas, tad",
    "GS26jaytuppu:421": "ayuktaṃ, vijñānasya svayaṃ smṛtitvenābhyupagamāt /",
    "GS26jaytuppu:422": "pradhvaṃso hy avijñānātmakaḥ, kathaṃ smṛtirūpatāṃ vidhatte?",
    "GS26jaytuppu:423": "athāpūrvārthaviṣayagṛhītitvaṃ smṛtipramoṣocyate,",
    "GS26jaytuppu:424": "tadātyantānanubhūtakanakapanasādisaṃvittīnaṃ smṛtivipramoṣatvam āpadyate /",
    "GS26jaytuppu:425": "athendriyārthasannikarṣajatvaṃ smṛtivipralnoṣocyate, tadā saṃvittīnāṃ smṛtivipramoṣatva prasaṅgaḥ /",
    "GS26jaytuppu:426": "athendriyāsannikarṣajatvaṃ smṛtivipramoṣocyate, tadā codanājanitavijñānasyānumānopamānavijñānasya ca smṛtivipramoṣatvam āpadyate /",
    "GS26jaytuppu:427": "tasmād yathā yathā vicāryate smṛtivipramoṣas tathā tathā nyāyaṃ na viṣahateti /",
    "GS26jaytuppu:428": "tasmān marīcyudakavijñānasya na smṛtivipramoṣarūpatā, api tu viparītakhyātitvaṃ samyagjñānatvaṃ vā /",
    "GS26jaytuppu:429": "1.2 tathā vyavasāyātmakapadam api nopādeyam apaneyābhāvāt /",
    "GS26jaytuppu:430": "nanu sthāṇvādike 'rthendriyārthasannikarṣāt sāmānyamātradarśanād viśeṣānupalabdhau sandehajñānam upajāyate /",
    "GS26jaytuppu:431": "tad apanīyate /",
    "GS26jaytuppu:432": "tasmin sandehajñāne jāte kiñcit pratibhāty āho na pratibhāti /",
    "GS26jaytuppu:433": "tad yadi pratibhāti, sa kiṃ dharmī dharmo vā?",
    "GS26jaytuppu:434": "tad yadi dharmī pratibhāti, sa tāttviko 'tāttviko vā /",
    "GS26jaytuppu:435": "yadi tāttviko, nāpaneyatā tadviṣayavijñānasya /",
    "GS26jaytuppu:436": "athātāttvikas,",
    "GS26jaytuppu:437": "tadāvyabhicāripadenāpanītatvān na vyavasāyātmakapadam upādeyam /",
    "GS26jaytuppu:438": "atha dharmaḥ pratibhāti, sa sthāṇutvalakṣaṇaḥ puruṣatvalakṣaṇobhayaṃ vā /",
    "GS26jaytuppu:439": "tad yadi sthāṇutvalakṣaṇo dharmaḥ pratibhāti, sa tāttviko 'tāttviko vā /",
    "GS26jaytuppu:440": "yadi",
    "GS26jaytuppu:441": "tāttvikaḥ, kathaṃ tadbuddheḥ sandeharūpatā, tāttvikārthagṛhītirūpatvena",
    "GS26jaytuppu:442": "satyodakasaṃvedanavat?",
    "GS26jaytuppu:443": "athātāttvikas, tadāvyabhicāripadenāpoditatvān na vyavasāyātmakapadam",
    "GS26jaytuppu:444": "upādeyam /",
    "GS26jaytuppu:445": "atha puruṣatvalakṣaṇo dharmaḥ pratibhāty, asāv api tāttviko",
    "GS26jaytuppu:446": "'tāttviko vā /",
    "GS26jaytuppu:447": "yadi tāttvikaḥ, kathaṃ tatbuddheḥ sandeharūpatā?",
    "GS26jaytuppu:448": "athātāttvikas, tadāvyabhicāripadenāpoditatvād vyavasāyātmakapadaṃ na",
    "GS26jaytuppu:449": "sādhīyaḥ /",
    "GS26jaytuppu:450": "athobhayaṃ pratibhāti, tadobhayos tāttvikatvam atāttvikatvaṃ",
    "GS26jaytuppu:451": "vāthaikasya tāttvikatvam anyasyātāttvikatvam /",
    "GS26jaytuppu:452": "tad yady ubhayos",
    "GS26jaytuppu:453": "tāttvikatvaṃ, tada tadvijñānasya tāttvikatvam eva, na sandehātmatā /",
    "GS26jaytuppu:454": "athobhāv apy atāttvikau, tadā tadvijñānasya viparyayarūpatā, na sandehātmatā /",
    "GS26jaytuppu:455": "athaikasya tāttvikatvam anyasyātāttvikatvaṃ, tadā tad eva",
    "GS26jaytuppu:456": "jñānaṃ vyabhicāri tad evāvyabhicāri /",
    "GS26jaytuppu:457": "atāttvikārthagṛhītirūpatvād",
    "GS26jaytuppu:458": "vyabhicāri, tāttvikārthagṛhītirūpatvād avyabhicāri /",
    "GS26jaytuppu:459": "etena dvicandrajñānam udghāṭitam /",
    "GS26jaytuppu:460": "tatra hi dravyākāraḥ pratibhāti, na guṇākāraḥ /",
    "GS26jaytuppu:461": "atha sandigdhārthākārapratibhāsi sandehajñānam iti cet,",
    "GS26jaytuppu:462": "sasandigdho 'rtho vidyate vā na vā /",
    "GS26jaytuppu:463": "tad yadi vidyate, kathaṃ tatsaṃvedanasya sandeharūpatābādhitārthagṛhītirūpatvāt",
    "GS26jaytuppu:464": "satyodakasaṃvedanavat?",
    "GS26jaytuppu:465": "atha na vidyate, tadāvyabhicāripadenāpoditatvād vyavasāyātmakapadam apārthakam /",
    "GS26jaytuppu:466": "atha na kiñcid api pratibhāti, na tarhi tasyendriyārthasannikarṣajatvaṃ bhrāntodakavijñānavat",
    "GS26jaytuppu:467": "tasmād vyavasāyātmakapadam apy anupādeyam /",
    "GS26jaytuppu:468": "1.3 avyapadeśyapadaṃ ca yathā na sādhīyas tathā lakṣaṇasāre draṣṭavyam /",
    "GS26jaytuppu:469": "1.4 tathendriyārthasannikarṣajatvam api nopapadyate tadgatyabhāvāt /",
    "GS26jaytuppu:470": "1.41 indriyārthasannikarṣo hi vyavahitārthānupalabdhiliṅgo vāvaraṇaliṅgo vā tadutpāditaghaṭādijñānāvaseyo vā /",
    "GS26jaytuppu:471": "tad yadi vyavahitārthānupalabdhiliṅgas, tad ayuktaṃ, tena saha sambandhānupapattes tadabhāve [p.138]'py anupalambhasadbhāvadarśanāt /",
    "GS26jaytuppu:472": "yadabhāve 'pi yasya sadbhāvaḥ, sa kathaṃ tatsadbhāvāvedakaḥ?",
    "GS26jaytuppu:473": "athāvaraṇaliṅgas, tad ayuktaṃ, tena saha saṅgater abhāvāt, tadabhāve 'pi",
    "GS26jaytuppu:474": "sadbhāvadarśanāt /",
    "GS26jaytuppu:475": "tadbhāve vāvaraṇānarthakyam /",
    "GS26jaytuppu:476": "tadabhāve tadgatiḥ katham?",
    "GS26jaytuppu:477": "atha tadbhavakumbhādijñānenāvagamyate, tad ayuktaṃ, tadanavagatau tadudbhavatvasyānavagateḥ",
    "GS26jaytuppu:478": "piśācaparamāṇumaheśvarakalpo 'sau sannikarṣaḥ",
    "GS26jaytuppu:479": "/ kathaṃ tadāyattatā vedyate jñāne?",
    "GS26jaytuppu:480": "kathaṃ ca tadindriyārthasannikarṣam āvedayati jñānam? kiṃ vijñānākāratayāho kāryākāratayendriyārthasannikarṣajanyākāratayā vā? tad yadi jñānasvabhāvatayā, tad ayuktaṃ, tadabhāve 'pi jñānākārasya sambhavopamānādijñāne atha kāryātmatayā gamayati, tad apy ayuktam,",
    "GS26jaytuppu:481": "upamānānumānajñānamarīcinīlajalādau tasya sadbhāvopapatteḥ /",
    "GS26jaytuppu:482": "yo yena vinā",
    "GS26jaytuppu:483": "bhavati, sa kathaṃ tasya jñāpako nāma? anyathā sattvāder api gamakatvaṃ syāt /",
    "GS26jaytuppu:484": "athendriyārthasannikarṣajanyākāratayā saṃsūcayatīti ced, asāv indriyārthasannikarṣajanyākāro jñānākārād avyatirikto vyatirikto vā /",
    "GS26jaytuppu:485": "yady avyatiriktas, tadā jñānātmatāmātraṃ, nākārātireko 'nyo 'sti",
    "GS26jaytuppu:486": "vibhāvyamāno 'numānādijñāneṣu yathā /",
    "GS26jaytuppu:487": "ākārāntarātireke vā j ānarūpatā hīyate /",
    "GS26jaytuppu:488": "atha vyatiriktas, tasyaiva tarhi gamakatvaṃ, na jñānākārasya /",
    "GS26jaytuppu:489": "tasyāpy agamakatvaṃ tadavedanāt /",
    "GS26jaytuppu:490": "kiṃ ca tadutpannam indriyārthasannikarṣād vijñānaṃ svarūpeṇāvagāhanīyaṃ, tato vyāptismaraṇaṃ,",
    "GS26jaytuppu:491": "tadanu parāmarśajñānaṃ, tato 'numeyāvagatir iti na caitāvantaṃ kālaṃ vijñānaṃ sthitipadaṃ badhnāty, āśubhāvitvena pratyastamitatvāt /",
    "GS26jaytuppu:492": "atha buddhyārūḍhena dharmadharminyāyena parikalpyate 'numānaṃ, tadāvāstavaṃ prāpnoti sugatānumānavat",
    "GS26jaytuppu:493": "1.42 tathendriyotpādyatvam api nopapadyatendriyotpādyatvātirekānavagateḥ /",
    "GS26jaytuppu:494": "vijñānaṃ svabhāvatayaiva vedyate, nākārāntareṇa /",
    "GS26jaytuppu:495": "tajjñaptau vā jñānākāravirahaprasaṅgaḥ /",
    "GS26jaytuppu:496": "na ca jñānam indriyasambaddhaṃ dṛṣṭaṃ, yena tad upalabhyamānam indriyaṃ gamayati /",
    "GS26jaytuppu:497": "atha kriyānyatra karaṇasādhyā dṛṣṭā /",
    "GS26jaytuppu:498": "saiva gamikāstu, yasyāḥ karaṇasambandho 'vagataḥ /",
    "GS26jaytuppu:499": "na cānyasya sambandhe",
    "GS26jaytuppu:500": "'nyasya gamakatvaṃ kiñcitsāmyād upapadyate /",
    "GS26jaytuppu:501": "na jātu devadattanayananīlasambandhe sati yajñadattendriyaṃ ghaṭādikam artham asati sambandhe karaṇatvasāmyād prakāśayad dṛṣṭam /",
    "GS26jaytuppu:502": "tathārthajanyākāro 'pi vijñāne 'nenaiva prakāreṇa paryudasto veditavyaḥ /",
    "GS26jaytuppu:503": "1.43 tathārtho 'pi vijñānam utpādayaty anupajātātiśayopajātātiśayo",
    "GS26jaytuppu:504": "vāvyatiriktopajātātiśayo vā vyatiriktopajātātiśayo vā /",
    "GS26jaytuppu:505": "tad yady anupajātātiśayaḥ karoti, tadā sarvadā kuryān na vā /",
    "GS26jaytuppu:506": "karaṇam akaraṇaṃ ca nopapadyeta tatsvarūpānativṛtteḥ /",
    "GS26jaytuppu:507": "tathāvyatiriktopajātātiśayo 'pi na karoty akārakākārasyānugateḥ /",
    "GS26jaytuppu:508": "ananugatau vā na tarhi tadavyatirikto 'tiśayaḥ /",
    "GS26jaytuppu:509": "atha vyatiriktopajātātiśayena janyate, tathāpi nopapadyate 'kārakākārānativṛtteḥ /",
    "GS26jaytuppu:510": "ativṛttau vāyātaṃ kṣaṇikatvam /",
    "GS26jaytuppu:511": "tataś ca nendriyārthasannikarṣajaṃ vijñānaṃ pratyakṣalakṣaṇam /",
    "GS26jaytuppu:512": "[Chapter 2: Examination of the Mīmāṃsā definition of valid cognition:]",
    "GS26jaytuppu:513": "2. anye tv anadhigatārthagantṛtvena pramāṇalakṣaṇam abhidadhati /",
    "GS26jaytuppu:514": "te tv ayuktavādino draṣṭavyāḥ /",
    "GS26jaytuppu:515": "katham ayuktavāditā teṣam iti ced, ucyate vibhinnakārakotpāditaikārthavijñānānāṃ yathāvyavasthitaikārthagṛhītirūpatvāviśeṣe ' pi pūrvotpannavijñānasya prāmāṇyaṃ nottarasyety atra niyāmakaṃ vaktavyam /",
    "GS26jaytuppu:516": "2.1 atha yathāvyavasthitārthagṛhītirūpatvāviśeṣe 'pi pūrvotpannavijñānasya prāmāṇyam upapadyate, na prathamottaravijñānasya, tadānenaiva nyāyena prathamasyāpy aprāmāṇyaṃ prasaktaṃ gṛhītārthagrāhitvāviśeṣāt yathaikanīlasvalakṣaṇāvabhāsitayugapadutpannānekanīlavijñānānāṃ nīlaikārthagṛhītirūpatā na bhidyate, tathā pūrvāparotpannavijñānānām api",
    "GS26jaytuppu:517": "gṛhītārthagṛhītirūpatā na nivartsyati /",
    "GS26jaytuppu:518": "atha niyataviṣayatvaṃ pūrvottaravijñānayoḥ pūrvotpannavijñānam",
    "GS26jaytuppu:519": "anadhigatārthākārasvīkaraṇamukhenopādīyata, uttaraṃ tv adhigatārthākāraviṣayam upajāyate",
    "GS26jaytuppu:520": "yadi gṛhītārthaviṣayatvaṃ kathaṃ pratiniyataviṣayatvam? atha pratiniyataviṣayatvaṃ kathaṃ",
    "GS26jaytuppu:521": "niyataviṣayatvagṛhītagrāhitvayor virodhāt? yadi ca niyataviṣayatvaṃ,",
    "GS26jaytuppu:522": "tadobhayor api prāmāṇyam anadhigatārthagantṛtvāviśeṣāt /",
    "GS26jaytuppu:523": "athaikaviṣayatvaṃ, tadobhayor api prāmāṇyam aprāmāṇyaṃ vā gṛhītagrāhitvāviśeṣāt /",
    "GS26jaytuppu:524": "so 'yaṃ",
    "GS26jaytuppu:525": "gaḍupraveśākṣitārakavinirgamanyāyopanipātaḥ śrutilālasānāṃ duruttaraḥ /",
    "GS26jaytuppu:526": "2.11 nanv adhigataviṣayatve saty api prāmāṇyābhyupagame smṛter api prāmāṇyam anuṣajyate pramāṇaphalatā vā /",
    "GS26jaytuppu:527": "ko 'tra nivārayitā? smṛtir ihopajāyamānādyānubhavāveditārthākāraviṣayā vānyaviṣayā vā nirviṣayā vā /",
    "GS26jaytuppu:528": "tad yadi pūrvoditānubhavāveditārthākāraviṣayā, tadā tasyāḥ pramāṇaphalatā",
    "GS26jaytuppu:529": "naiva nivārayituṃ pāryate gṛhītārthagrāhitvāviśeṣād ity uktam /",
    "GS26jaytuppu:530": "evaṃ ca smṛtisañjñakaṃ saptamaṃ pramāṇaṃ prasaktaṃ mīmāṃsakānām /",
    "GS26jaytuppu:531": "atha pūrvavijñānānavadhāritārthaviṣayā /",
    "GS26jaytuppu:532": "yady evaṃ kathaṃ tasyāḥ pramāṇaphalatvam apanetuṃ pāryate? ādyānubhavasyeva smṛtirūpatā ca na prāpnoti /",
    "GS26jaytuppu:533": "dṛṣṭaśrutārthaviṣayā hi smṛtir nāgṛhītārthaviṣayā /",
    "GS26jaytuppu:534": "atha nirviṣayeṣyate, tadā na gṛhītārthagrāhitvena smṛter aprāmāṇyam, api tu keśoṇḍukasaṃvedanavan nirviṣayatvena /",
    "GS26jaytuppu:535": "api ca yadi nirviṣayā, tadā gṛhītārthagrāhiṇī katham? gṛhītārthagrāhiṇīti",
    "GS26jaytuppu:536": "cen, nirviṣayeti na vaktavyam /",
    "GS26jaytuppu:537": "na ca nirviṣayā /",
    "GS26jaytuppu:538": "mātaraṃ pitaraṃ śuśrūṣitavān ahaṃ, santi me pañcabhṛtyeti",
    "GS26jaytuppu:539": "pūrvānubhavāveditārthākāraparyavasāyinyo hi smṛtayaḥ, smṛtijñānena pūrvānubhavāveditārthākārasya pratibhāsanāt /",
    "GS26jaytuppu:540": "atha smṛtivijñānakāle pūrvaprabodhaviṣayīkṛtārthasya pratyastamitatvān na tadviṣayatvam /",
    "GS26jaytuppu:541": "evaṃ ca nirviṣayatvena smṛter aprāmāṇyaṃ na gṛhītārthagrāhitvenety uktam /",
    "GS26jaytuppu:542": "2.2 yadi cāvadhāritārthaviṣayaṃ pramāṇam apramānam upapādyate,",
    "GS26jaytuppu:543": "tadānumānajñānasyāprāmāṇyam āpanīpadyeta /",
    "GS26jaytuppu:544": "tad eva katham? kathyate yad evāvinābhāvasambandhagrahaṇakālāvadhāritam",
    "GS26jaytuppu:545": "agnitvasāmānyaṃ liṅgājahadvṛttitvena pratyakṣeṇa tad evānumānād avagacchaty āhosvit pāvakasvarūpaṃ matvarthaṃ vā liṅgavyāpārasamānakālīnāstitvaṃ vā liṅgopasarjanatvaṃ",
    "GS26jaytuppu:546": "vāgnivyaktipāratantryaṃ vāgnitvasāmānyasya?",
    "GS26jaytuppu:547": "2.21 tad yadi pūrvāvadhāritasāmānyaviṣayam abhyupeyate, tadā prāmāṇyaṃ naiva samāsādayati gṛhītārthagrāhitvena smṛtivad eva /",
    "GS26jaytuppu:548": "tadaprāmāṇye nāgnimattvavyavasthopapattiḥ /",
    "GS26jaytuppu:549": "tadanupapattau ca nārthāpattyāgnivyaktisaṃsthitiḥ /",
    "GS26jaytuppu:550": "tataś cāmutrāgnir agnir ānīyatām iti sakalalokavyavahāravira /haḥ syāt /",
    "GS26jaytuppu:551": "atha mā bhūd etadvyavahārahānir iti cet pūrvāvadhārite 'py arthe 'numānasya prāmāṇyam abhyupeyate,",
    "GS26jaytuppu:552": "tadānadhigatārthagantṛviśeṣaṇam apārthakaṃ śrotriyāṇām iti /",
    "GS26jaytuppu:553": "2.22 atha pāvakasvarūpam anumimīṣe, tal liṅgājahadvṛttitvena pūrvam",
    "GS26jaytuppu:554": "avadhāritaṃ vā na vā /",
    "GS26jaytuppu:555": "yadi pūrvopalabdham adhigatārthaviṣayatvam āyātam anumānasya /",
    "GS26jaytuppu:556": "atha na pūrvopalabdham, avyāpako 'gnir anumānāt tarhi pratīyate /",
    "GS26jaytuppu:557": "tadabhyupagame tṛṇajalādiviṣayam apy anumānaṃ prasajyate /",
    "GS26jaytuppu:558": "2.23 atha matvartho 'numīyate, sa pūrvāvadhārito vā na vā /",
    "GS26jaytuppu:559": "yady",
    "GS26jaytuppu:560": "avadhāritaḥ, katham anadhigatārthagantṛviśeṣaṇam anumāne sambhavati?",
    "GS26jaytuppu:561": "atha naivāvagatas, tadānīṃ jalatṛṇādiviṣayam apy anumānaṃ prasajyetety uktam /",
    "GS26jaytuppu:562": "2.24 atha liṅgavyāpārasamānakālīnāstitvam agnitvasāmānyasyānumīyate, tad anumānavyāpārasamānakālīnāstitvam agnitvasāmānyād vyatiriktam avyatiriktaṃ vā /",
    "GS26jaytuppu:563": "tad yady avyatiriktaṃ, tadānīṃ pūrvopalabdhāstitvaviṣayam evānumānam",
    "GS26jaytuppu:564": "/ katham anadhigatārthagantṛviśeṣaṇam apārthakaṃ na bhavet?",
    "GS26jaytuppu:565": "atha vyatiriktaṃ, tat kiṃ pūrvopalabdham anupalabdhaṃ vā?",
    "GS26jaytuppu:566": "yadi pūrvopalabdhaṃ tadviṣayatve 'numānasya nānadhigatārthagantṛviśeṣaṇam upapadyate /",
    "GS26jaytuppu:567": "atha nopalabdhaṃ, tat katham anumīyate jalādikalpaṃ dhūmena?",
    "GS26jaytuppu:568": "2.25 atha liṅgopasarjanatvam agnitvasāmānyasyānumānāt pratīyate, tal liṅgopasarjanatvam agnitvasāmānyād bhinnam abhinnaṃ vā /",
    "GS26jaytuppu:569": "yady abhinnaṃ pūrvopalabdhāgnitvasāmānyaviṣayam evānumānaṃ, kathaṃ prāmāṇyabhāg bhavati?",
    "GS26jaytuppu:570": "atha bhinnaṃ, tadavinābhāvasambandhagrahaṇakāle liṅgavyāpakatvenāvadhāritaṃ vā na vā /",
    "GS26jaytuppu:571": "yady avadhāritaṃ katham anadhigatārthaviṣayam anumānam?",
    "GS26jaytuppu:572": "atha liṅgavyāpakatvenānavagataṃ, tadā tadviṣayatve 'numānasya",
    "GS26jaytuppu:573": "parikalpyamāne tribhuvanāvedakatvaṃ dhūmasya kiṃ na parikalpyate",
    "GS26jaytuppu:574": "sambandhābhāvāviśeṣāt?",
    "GS26jaytuppu:575": "2.26 athāgnivyaktipāra /tantryam anumīyate dhūmenāgnitvasāmānyasyeti cet,",
    "GS26jaytuppu:576": "tat pāratantryam agnitvasāmānyasya dhūmavyāpakatvenāvadhāritaṃ vā na vā /",
    "GS26jaytuppu:577": "yady avadhāritaṃ, punar api gṛhītagrāhitvaṃ nātivartate 'numānam /",
    "GS26jaytuppu:578": "atha nāvadhāritaṃ dhūmavyāpakatvena pāratantryam agnisāmānyasyeti cet, katham anumīyatety uktaṃ purastāt /",
    "GS26jaytuppu:579": "2.3 etena pūrvopalabdhagotvādipratipādakatvena gośabdāder aprāmāṇyam udghāṭitam /",
    "GS26jaytuppu:580": "tad eva katham? kathyate kiṃ saṅketagrahaṇakālāvagatagotvārthavācakatvaṃ tadvyatiriktārthavācakatvaṃ",
    "GS26jaytuppu:581": "pratipādyate gośabdasya?",
    "GS26jaytuppu:582": "tad yadi saṅketagrahaṇakālādhigatagotvasvarūpāvedakatvaṃ jegīyate",
    "GS26jaytuppu:583": "gośabdasya, tadā viditārthākārāvedakatvena na mānatvam āsādayati gośabdaḥ",
    "GS26jaytuppu:584": "/ atha veditārthākārāvedakatve 'pi prāmāṇyam āvahati,",
    "GS26jaytuppu:585": "tadānadhigatārthagantṛviśeṣaṇasya viṣayovaktavyaḥ /",
    "GS26jaytuppu:586": "atha tadvyatiriktārthavācakatvaṃ, tadānīm asaṅketitaivārthaḥ pratīyate",
    "GS26jaytuppu:587": "gośabdāt /tataś ca svasiddhāntapratītivirodho dumivāraḥ /",
    "GS26jaytuppu:588": "atha gotvam evāvagamyate gośabdeneti cet, tatrāpi prapañcitam evāprāmāṇyakāraṇaṃ",
    "GS26jaytuppu:589": "gṛhītagrāhitvam /",
    "GS26jaytuppu:590": "tadaprāmāṇye na gotvavyavasthitiḥ /",
    "GS26jaytuppu:591": "tadanavasthitau nārthāpattyādhikaraṇavyavasthitiḥ /",
    "GS26jaytuppu:592": "2.31 ito 'pi nārthāpattyādhikaraṇavyavasthitir upapadyate kim arthāpattyā pūrvāvadhāritādhikaraṇapratyāyanaṃ",
    "GS26jaytuppu:593": "apūrvādhikaraṇapratyāyanam?",
    "GS26jaytuppu:594": "tad yadi pūrvāvadhāritādhikaraṇaparyavasitārthāpattis, tadā pratipāditārthapratipādakatvena na pramāṇam /",
    "GS26jaytuppu:595": "athādṛṣṭapiṇḍāvedakatvaṃ tadā gotvānyathānupapattyā gajavājikalpanāpi kāryā /",
    "GS26jaytuppu:596": "atha pūrvāvadhāritasyedānīntanam astitvam arthāpattyāvasīyateti cet tad idānīntanam astitvaṃ pūrvāvadhāritād vyatiriktam avyatiriktaṃ vā /",
    "GS26jaytuppu:597": "tad yady avyatiriktaṃ, tadā pūrvāvadhāritārthapratipādakatvena katham",
    "GS26jaytuppu:598": "arthāpatteḥ prāmāṇyaṃ vedavido vadanti?",
    "GS26jaytuppu:599": "athārthāntaraṃ, kathaṃ gotvānyathānupapattyā pratīyate?",
    "GS26jaytuppu:600": "tatpratītyabhyupagame vā gajavājiviṣayāpi pratipattiḥ syād ity asakṛt pratipāditam /",
    "GS26jaytuppu:601": "evaṃ ca sati yad uktam idānīntanam astitvaṃ na hi pūrvadhiyā gatam iti tad bālavalgitam /",
    "GS26jaytuppu:602": "2.4 etena pratyabhijñānasyāpi prāmāṇyaṃ pratyuktaṃ veditavyam /",
    "GS26jaytuppu:603": "[Chapter 3: The Buddhist definition of means of valid cognition]",
    "GS26jaytuppu:604": "3.1 tathā tāthāgatānām apy anadhigatārthagantṛviśeṣaṇam apārthakam apohyajñānāsambhavāt",
    "GS26jaytuppu:605": "na hi pūrvāparakālabhāvinī vijñāna ekaviṣaye sto,",
    "GS26jaytuppu:606": "na svalakṣaṇaikaviṣaye, na sāmānyaikaviṣaye,",
    "GS26jaytuppu:607": "3.11 svalakṣaṇasyābhinnaikasvabhāvasya kramavṛttyanekavijñānajananaśaktivyatirekāt /",
    "GS26jaytuppu:608": "atha",
    "GS26jaytuppu:609": "yugapadekaviṣayotpannānekavijñānāpanodārthaṃ,",
    "GS26jaytuppu:610": "tad apy ayuktam /",
    "GS26jaytuppu:611": "ekaviṣayotpannānekapuruṣasaṃvedanasyāprāmāṇyam āpanīpadyeta /",
    "GS26jaytuppu:612": "3.12 atha sāmānyaikaviṣayānekavijñānāpanodārthaṃ viśeṣaṇam upādīyate, tad apy ayuktam /",
    "GS26jaytuppu:613": "na sāmānYaikaṃ vijñānam asti, nāpy anekaṃ vijñānaṃ, tasya svayam asambhavāt /",
    "GS26jaytuppu:614": "tadākāravirahe sāmānyaviṣayaṃ vijñānam iti pratikarmavyavasthāhetur vaktavyaḥ /",
    "GS26jaytuppu:615": "tadākāre vā sāmānyasya sadātmatā /",
    "GS26jaytuppu:616": "atāttvikākāratādātmye vā jñānātāttvikatvaprasaṅgaḥ /",
    "GS26jaytuppu:617": "3.1a kiṃ caikaviṣaye pravartamānayor ekasyāprāmāṇyaṃ pramāṇāntaratvābhāvo vā /",
    "GS26jaytuppu:618": "3.1a1 tad yady aprāmāṇyaṃ, tad ayuktam /",
    "GS26jaytuppu:619": "aviśiṣṭaikārthagṛhī tirūpatvobhayoḥ prāmāṇyam aprāmāṇyaṃ vā vikalpānupapatteḥ /",
    "GS26jaytuppu:620": "vikalpe vaikaviṣayotpannānekapuruṣavijñānabhedaprasaṅgaḥ /",
    "GS26jaytuppu:621": "3.1a2 athāpramāṇāntaratvaṃ, tad apy anupapannam /",
    "GS26jaytuppu:622": "kim ekaviṣayotpāditānekapratyakṣādijñānānāṃ vyaktinānātvaṃ",
    "GS26jaytuppu:623": "nopapadyatāhākāranānātvam? tad yadi vyaktinānātvaṃ na jāghaṭīti, tad asad,",
    "GS26jaytuppu:624": "ekanīlotpāditānekanīlālokavijñānānāṃ vyaktinānātvadarśanāt /",
    "GS26jaytuppu:625": "athānekākāratā nopapadyate, tad ayuktaṃ, nīlālokavijñānānām anekākāratvadarśanāt /",
    "GS26jaytuppu:626": "na ca tadutpādako nīlaprapañco 'sty, ekātmatayā svayam abhyupagamāt /",
    "GS26jaytuppu:627": "athaikaviṭayatve pratyakṣānumānavyapadeśānupapattiḥ /",
    "GS26jaytuppu:628": "tad etad ayuktaṃ, bhinnakaraṇakāryatvena vyapadeśopapatteḥ /",
    "GS26jaytuppu:629": "yathaikanīlotpannānekadevadattādijñānānāṃ bhinnakartṛkāryatvena devadattādijñānavyapadeśas tathehāpi /",
    "GS26jaytuppu:630": "3.2 anye tv avisaṃvādi jñānaṃ pramāṇam abhidadhati /",
    "GS26jaytuppu:631": "ko 'yam",
    "GS26jaytuppu:632": "avisaṃvādārthaḥ? kiṃ yathāvyavasthitārthagṛhītitvaṃ bādhārahitatvaṃ vā pratīyamānārthajanyatā vā pratīyamānārthaṃ prati pravartakatvaṃ",
    "GS26jaytuppu:633": "vārthaprāpakatvaṃ vā?",
    "GS26jaytuppu:634": "3.21 tad yadi yathāvyavasthitārthagṛhītitvaṃ, tad anumānajñāne nopapadyate",
    "GS26jaytuppu:635": "3.22 atha bādhārahitatvaṃ, tad apy anumānajñāne nopapadyate /",
    "GS26jaytuppu:636": "3.23 atha pratīyamānārthotpādyatvaṃ, tad apy anumānajñānasya nopapadyate,",
    "GS26jaytuppu:637": "sāmānyākārasya janakatvavyāvṛtteḥ /",
    "GS26jaytuppu:638": "tathā rāgādisaṃvedanasyāpy avabhātārthotpādyatvaṃ nopapadyate,",
    "GS26jaytuppu:639": "svātmotpādane sāmarthyavyatirekāt /",
    "GS26jaytuppu:640": "tathā yogipratyakṣasya pratīyamānārthajanyatā na sambhavati vyatītānāgatayor ajanakatvāt /",
    "GS26jaytuppu:641": "janakatve vātītānāgatatā hīyate /",
    "GS26jaytuppu:642": "3.24 atha pratīyamānārthaṃ prati pravartakatvam avisaṃvādārthas, tad viparyayajñānasyāpi pravartakatvaṃ vidyate /",
    "GS26jaytuppu:643": "viparītotpannodakabuddhiḥ",
    "GS26jaytuppu:644": "pravartate, na ca tasyāvisaṃvādo 'sti /",
    "GS26jaytuppu:645": "satyodakajñāne 'pi jāte na pravartate kenāpi hetunā, tad api visaṃvādi syāt /",
    "GS26jaytuppu:646": "3.25 athārthaprāpakatvam avisaṃvādas, tatra kim arthamātraprāpakatvam āho",
    "GS26jaytuppu:647": "'vabhātārthaprāpakatvaṃ tajjātīyodakaprāpakatvaṃ vā svotpādakārthaprāpakatvaṃ vātha svotpādakakārakāṇāṃ",
    "GS26jaytuppu:648": "avisaṃvādaḥ?",
    "GS26jaytuppu:649": "yady arthamātraprāpakatvaṃ, keśoṇḍukendudvayasaṃvedanasyāpy avisaṃvāditvam āpadyate /",
    "GS26jaytuppu:650": "athāvabhātārthaprāpakatvaṃ, tadānumānajñānasyāvisaṃvāditvaṃ na labhyate 'vabhātārthāprāpakatvāt",
    "GS26jaytuppu:651": "anumānajñāne hi sāmānyākāro 'vabhāti,",
    "GS26jaytuppu:652": "na cāsau prāpyate svayam asattvāt /",
    "GS26jaytuppu:653": "tathā yogijñānasyātītānāgatārthe samutpannasyārthaprāpakatvaṃ na vidyate /",
    "GS26jaytuppu:654": "tathā rāgādisaṃvedane 'pi jāte nāvabhātarāgādiprāptir asti /",
    "GS26jaytuppu:655": "tathā pratyakṣe pi vijñāne nāvabhātārthaprāptir asti kṣaṇikatvenāstamitatvāt /",
    "GS26jaytuppu:656": "atha tajjātīyodakaprāpakatvenāvisaṃvāditvam ucyate, tad ayuktam udakatvajāter abhāvāt /",
    "GS26jaytuppu:657": "athānudakatvavyāvṛttir jātir ity ucyate,",
    "GS26jaytuppu:658": "sodakavyaktibhyo 'vyatiriktā vyatiriktā vā /",
    "GS26jaytuppu:659": "yady avyatiriktā tadā vyaktir eva na jātiḥ /",
    "GS26jaytuppu:660": "atha vyatiriktā sā vastubhūtāvastubhūtā vā /",
    "GS26jaytuppu:661": "yadi vastubhūtā tadābhyupetahāniḥ /",
    "GS26jaytuppu:662": "athāvastubhūtā tadgatiḥ katham?",
    "GS26jaytuppu:663": "na codakavyaktīnāṃ nānātvam upapadyate /",
    "GS26jaytuppu:664": "yathā ca nopapadyate tathā niveditaṃ naiyāyikapratyakṣalakṣaṇādhikāre /",
    "GS26jaytuppu:665": "atha svotpādakārthaprāpakatvam avisaṃvādakatvaṃ, tad ayuktaṃ,",
    "GS26jaytuppu:666": "nayanālokamanaskārādeḥ pratyastamitatvāt /",
    "GS26jaytuppu:667": "atha svotpādakakārakāṇāṃ dhruvabhāvitvam avisaṃvādas, tadabhāve tadabhāvaprasaṅgāt /",
    "GS26jaytuppu:668": "yady evaṃ keśoṇḍukavijñānasyāpi dhruvabhāvikāraṇatvenāvisaṃvādo 'sty anyathākasmikatvaprasaṅgāt",
    "GS26jaytuppu:669": "evaṃ cāvyavasthite yad uktaṃ na hy ābhyām arthaṃ paricchidya pravartamāno",
    "GS26jaytuppu:670": "'rthakriyāyāṃ visaṃvādyateti tad bālavilasitam /",
    "GS26jaytuppu:671": "3.3 tathā mānameyasaṅkhyāpi saugatamate nopapadyate /",
    "GS26jaytuppu:672": "tad eva katham?",
    "GS26jaytuppu:673": "kathyate dva eva pramāṇe, na mānāntaram asti /",
    "GS26jaytuppu:674": "tad dvitvaṃ kiṃ vyaktibhedenākārabhedena viṣayabhedena vā?",
    "GS26jaytuppu:675": "3.31 yadi vyaktibhedena, tadāparisaṅkhyeyatvaṃ jñānavyaktīnām ānantyād,",
    "GS26jaytuppu:676": "dvitvānupapattiḥ /",
    "GS26jaytuppu:677": "na ca jñānānāṃ bhedo 'sty ajñānād dhi jñānaṃ",
    "GS26jaytuppu:678": "jñānātmatayā bhidyate, jñānāntarāt tu kathaṃ nivartate? kiṃ jñānātmatayākārāntareṇa vā? yadi jñānākāratayā bhidyate, tadānyeṣām ajñānātmakatvaprasaṅgo rasāder iva /",
    "GS26jaytuppu:679": "athākārāntareṇa vyāvartate,",
    "GS26jaytuppu:680": "tadājñānātmatā tasyotpadyate rasāder iva /",
    "GS26jaytuppu:681": "3.32 athākārabhedena mānayor bhedaḥ, so 'py anupapannaiva /",
    "GS26jaytuppu:682": "jñānākāravyatirekeṇa pratyakṣānumānayor nākārāntaram asti /",
    "GS26jaytuppu:683": "tadupagame vā jñānākāravirahaḥ syāt /",
    "GS26jaytuppu:684": "na cākārasamūhātmakaṃ jñānaṃ tasyābhinnātmakatvāt",
    "GS26jaytuppu:685": "3.33 atha viṣayabhedena dvaividhyam upapādyate,",
    "GS26jaytuppu:686": "3.331 tadānumānajñānasya viṣayārtho vaktavyaḥ kim agnyādisvalakṣaṇaviṣayaṃ vidyamānasāmānyaviṣayam apāramārthikasāmānyaviṣayaṃ vā nirviṣayaṃ vā svāṃśaviṣayaṃ vā?",
    "GS26jaytuppu:687": "yadyagnyādisvalakṣaṇaviṣayaṃ, tadā pratyakṣānumānayor bhedānupapattir",
    "GS26jaytuppu:688": "abhinnaviṣayatvāt /",
    "GS26jaytuppu:689": "athānumānike jñāne 'gnimātraṃ pratīyate, pratyakṣe tu tārṇādiviśeṣātmatayā pratīyate /",
    "GS26jaytuppu:690": "yady evaṃ svalakṣaṇaviṣayatvaṃ nātivartate 'numānasya, yadi nāma vahner eva prapañcatā /",
    "GS26jaytuppu:691": "atha",
    "GS26jaytuppu:692": "satsāmānyaviṣayatvaṃ, tathāpi pratyakṣānumānayor na bhedo 'sti sāmānyasya svalakṣaṇarūpatvāt",
    "GS26jaytuppu:693": "na ca satsāmānyasya vijñānaviṣayatopapadyate nityatvena janakatvākārārpakatvānupapatteḥ /",
    "GS26jaytuppu:694": "na ca satsāmānyaviṣayatve bhrāntatopapadyate /",
    "GS26jaytuppu:695": "bhrāntir apy arthasambandhataḥ prameti na vaktavyam /",
    "GS26jaytuppu:696": "athāsatsāmānyaviṣayaṃ, na tarhi tasya bhrāntatāsataḥ svena rūpeṇa",
    "GS26jaytuppu:697": "vidyamānatvāt /",
    "GS26jaytuppu:698": "na cāsad viṣayabhāvaṃ pratipadyate janakatvākārārpakatvavyatirekāt /",
    "GS26jaytuppu:699": "avyatireke vā vastutvaprasaṅgaḥ /",
    "GS26jaytuppu:700": "tatprasaktau ca pratyakṣānumānayor bhedānupapattiḥ /",
    "GS26jaytuppu:701": "atha nirviṣayaṃ, na tarhi mānayor bhedo 'sty, anumānajñānasya viṣayāsambhavāt /",
    "GS26jaytuppu:702": "nāpi bhrāntatā nirviṣayatvād eva /",
    "GS26jaytuppu:703": "na ca jñānasya svasattāmātreṇa bhrāntatābhrāntatā copapadyate, kiṃ tu paropadhānavaśāt /",
    "GS26jaytuppu:704": "atha svāṃśaviṣayaṃ, tathāpi pratyakṣānumānayor na nānātvam, ubhayoḥ svalakṣaṇaviṣayatvāt /",
    "GS26jaytuppu:705": "na cānumānajñānasya bhrāntatā svāṃśasyāvañcanāt /",
    "GS26jaytuppu:706": "3.332 tathā pratyakṣasyāpi viṣayo vaktavyaḥ kiṃ rūpādisvalakṣaṇaviṣayam",
    "GS26jaytuppu:707": "ātmaviṣayam ubhayaviṣayaṃ vā?",
    "GS26jaytuppu:708": "tad yadi rūpādimātrālocakaṃ, tad ayuktaṃ tadanavagatāvetadgatyabhāvāt /",
    "GS26jaytuppu:709": "atha jñānamātrakāyāvagāhakaṃ, tad api nopapadyate, viṣayabhāvasya janakatvākārārpakatvena vyavasthiteḥ /",
    "GS26jaytuppu:710": "na ca svātmani janakatvam ākārārpakatvaṃ copapadyate /",
    "GS26jaytuppu:711": "viṣayiṇam apekṣya viṣayo bhavati, yathā kāraṇam apekṣya kāryaṃ kāryaṃ cāpekṣya kāraṇaṃ tathehāpi",
    "GS26jaytuppu:712": "yadi ca pratyakṣajñānenātmamātram ātmasātkriyate, tadānumāne 'py etad",
    "GS26jaytuppu:713": "asti, pratyakṣānumānayor bhedānupapattiḥ /",
    "GS26jaytuppu:714": "athobhayaṃ viṣayīkriyate, tad apy ayuktam, ekopalambhasya dvitīyākāraparihāreṇa vyavasthitatvāt",
    "GS26jaytuppu:715": "yadi ca rūpagṛhītir eva",
    "GS26jaytuppu:716": "jñānagṛhītis, tadā rūpasya jñānarūpatā, jñānasya vā rūparūpatā,",
    "GS26jaytuppu:717": "rūpagṛhīter vā rūpāvyavasthāpakatvam /",
    "GS26jaytuppu:718": "na caikasyākāradvayaṃ paśyāmaḥ /",
    "GS26jaytuppu:719": "3.3a na ca dvitvāvadhāraṇam ihopapadyate /",
    "GS26jaytuppu:720": "pratyakṣaṃ jñānam ātmānaṃ gṛhṇad upajāyate, nānumānaṃ viṣayayati /",
    "GS26jaytuppu:721": "tathānumānam apy ātmānam ātmasātkurvad upajāyate, na pratyakṣaṃ jñānam avadyotayati /",
    "GS26jaytuppu:722": "evaṃ dvitvasaṅkhyāvyavahārānupapattiḥ /",
    "GS26jaytuppu:723": "atha vikalpena dvayāvadhāraṇam iti cet, tad ayuktam, asāv apy ātmasaṃvedanaparyavasitatvān na dvayaṃ gṛhṇāti /",
    "GS26jaytuppu:724": "grahaṇe vābhyupetahānam /",
    "GS26jaytuppu:725": "tadanupapattau ca dva eveti jaḍaceṣṭitam /",
    "GS26jaytuppu:726": "[Chapter 4: Examintation of the Buddhist definition of pereception]",
    "GS26jaytuppu:727": "4.1 tathā pratyakṣaṃ kalpanāpoḍham abhrāntam iti na vaktavyaṃ kalpanāpoḍhapadasyāpohyārthāsambhavāt",
    "GS26jaytuppu:728": "nanu kalpanaivāpohyā /",
    "GS26jaytuppu:729": "keyaṃkalpanā kiṃ guṇacalanajātyādiviśeṣaṇotpāditaṃ vijñānaṃ kalpanāho smṛtyutpādakaṃ vijñānaṃ kalpanā smṛtirūpaṃ vā smṛtyutpādyaṃ vābhilāpasaṃsarganirbhāso vābhilāpavatī pratītir vā kalpanāspaṣṭākārā vātāttvikārthagṛhītirūpā vā svayaṃ vātāttvikī trirūpāl liṅgato 'rthadṛg",
    "GS26jaytuppu:730": "vātītānāgatārthanirbhāsā vā?",
    "GS26jaytuppu:731": "4.11 tad yadi guṇacalanajātyādiviśeṣaṇotpāditaṃ vijñānaṃ kalpanā, tat kim avidyamānaguṇacalanajātyādiviśeṣanotpādyatvena kalpanota vidyamānotpādyatvena?",
    "GS26jaytuppu:732": "tad yady avidyamānaguṇacalanajātyādiviśeṣaṇotpādyatvena kalpanātvaṃ, tad ayuktam avidyamānasya janakatvābhāvād evākalpanātvam /",
    "GS26jaytuppu:733": "atha vidyamānaguṇacalanajātyādiviśeṣaṇotpādyatvena kalpanā, tat kiṃ saviṣayaṃ",
    "GS26jaytuppu:734": "kalpanājñānaṃ nirviṣayaṃ vā? tad yadi saviṣayaṃ sat kalpanājñānaṃ, tad",
    "GS26jaytuppu:735": "ayuktaṃ, guṇacalanajātyādijanyatve 'pi na kalpanātvam arthasāmarthyasamudbhavatvasyānativṛtteḥ",
    "GS26jaytuppu:736": "atha nirviṣayaṃ sat kalpanā,",
    "GS26jaytuppu:737": "tadā nirviṣayatvam eva kalpanātve kāraṇaṃ, na guṇacalanajātyādiviśeṣaṇajanyatvam /",
    "GS26jaytuppu:738": "yadi ca tan nirviṣayaṃ, tadā na kalpanājñānaṃ nāpy akalpanājñānaṃ, jñānamātratā syāt /",
    "GS26jaytuppu:739": "jñānātmatayā ca kalpanātve sarvaṃ jñānaṃ kalpanājñānaṃ syāt /",
    "GS26jaytuppu:740": "4.12 atha smṛtyutpādakaṃ jñānaṃ kalpanā, tad ayuktaṃ, rūpādidarśanād api smṛtir utpadyate na ca kalpanātvaṃ, yatsannidhāne yo dṛṣṭas taddṛṣṭes taddhvanau smṛtir iti vacanāt /",
    "GS26jaytuppu:741": "4.13 atha smṛtirūpatvena kalpanā, tatrāpi kiṃ gṛhītagrāhitvena",
    "GS26jaytuppu:742": "nirviṣayatvenāpūrvārthagṛhītirūpatvena vā? tad yadi gṛhītārthagrāhitvena",
    "GS26jaytuppu:743": "kalpanātvaṃ, tadā prathamānubhavasyāpi kalpanātvam āpadyate gṛhītārthagrāhitvāviśeṣād ity uktaṃ purastāt /",
    "GS26jaytuppu:744": "atha nirviṣayatvena, tadā na kalpanākāratā nāpy akalpanākāratā jñānākāravyatirekeṇa /",
    "GS26jaytuppu:745": "athāpūrvārthagṛhītitvena kalpanātvaṃ, tad ayuktaṃ, na smṛter apūrvārthagṛhītitvam asti",
    "GS26jaytuppu:746": "tadabhāvān na kalpanātvam /",
    "GS26jaytuppu:747": "yadi cāpūrvārthagṛhītitvena kalpanātvaṃ, rūpādijñānānāṃ kalpanātvam āpadyate /",
    "GS26jaytuppu:748": "4.14 atha smṛtyutpādyatvena kalpanātvaṃ, tadā rūpādijñānasyāpi nirvikalpakatvenābhimatasya smṛtyutpādyatvam asti, tad astu kalpanājñānam",
    "GS26jaytuppu:749": "/ atha na bhavati tat kalpanājñānaṃ smṛtyā bodhasvabhāvatayotpāditaṃ,",
    "GS26jaytuppu:750": "kalpanājñānaṃ tu smaraṇākāratayotpādyate /",
    "GS26jaytuppu:751": "tad idaṃ madvikalpāndolitabuddher nirupapattikābhidhānam /",
    "GS26jaytuppu:752": "na hy ekasya svabhāvadvayam upapaśyāmaḥ /",
    "GS26jaytuppu:753": "4.15 athābhilāpasaṃsargapratibhāsā pratītiḥ kalpanā, sa saṃsargaḥ pāramārthiko 'pāramārthiko vā /",
    "GS26jaytuppu:754": "yadi pāramārthiko, na tadā tasya",
    "GS26jaytuppu:755": "kalpanātvaṃ rūpādijñānasyeva /",
    "GS26jaytuppu:756": "athāpāramārthikaḥ, kathaṃ tadābhaṃ vijñānaṃ",
    "GS26jaytuppu:757": "nairātmyaprasaṅgāt? na cātāttvike viṣayārthaḥ kaścil labhyate janakatvākārārpakatvasahotpādasattāmātravyatirekāt",
    "GS26jaytuppu:758": "yadi",
    "GS26jaytuppu:759": "cātāttvikārthagṛhītirūpaṃ, tadā viparyayajñānam /",
    "GS26jaytuppu:760": "tac",
    "GS26jaytuppu:761": "cāvyabhicāripadenāpoditaṃ, na kalpanāpoḍhapadam upādeyam /",
    "GS26jaytuppu:762": "4.16 athābhilāpavātī pratītiḥ kalpanā, kim abhilāpātmikāho 'bhilāpotpādyābhilāpagṛhītir vā? tad yady abhilāpātmikā, pratītiḥ katham?",
    "GS26jaytuppu:763": "pratītiś ced abhilāpātmiketi na vaktavyaṃ, viruddhākārayos tādātmyavyatirekāt /",
    "GS26jaytuppu:764": "athābhilāpotpādyā, tadā śabdajñānānāṃ kalpanātvam",
    "GS26jaytuppu:765": "āpadyate /",
    "GS26jaytuppu:766": "teṣāṃ ca kalpanātve śabdavyavasthānupapattiḥ syāt /",
    "GS26jaytuppu:767": "athābhilāpagṛhītitvena kalpanātvaṃ, tadā sarvāsām abhilāpagṛhītīnāṃ",
    "GS26jaytuppu:768": "kalpanātvam āpadyate /",
    "GS26jaytuppu:769": "tatkalpanātve śabdavyavasthānupapattiḥ /",
    "GS26jaytuppu:770": "4.17 athāspaṣṭākārā pratītiḥ kalpanā, aspaṣṭatā kā? kim avijñānātmakatvam āho svalakṣaṇājanyatvam atha pratīyamānārthājanyatvaṃ pratīyamānāsatyatā vā svalakaṇāpratibhāsitā vā? tad yady avijñānātmakatvam aspaṣṭatā, tad",
    "GS26jaytuppu:771": "ayuktaṃ, pratītir ihāspaṣṭākārā gīyate, sā katham avijñānātmikā bhavitum",
    "GS26jaytuppu:772": "arhati? atha svalakṣaṇājanyatāspaṣṭatā, tadā jñānākasmikatvaprasaṅgaḥ /",
    "GS26jaytuppu:773": "atha pratīyamānārthājanyatvaṃ, tadā rāgādisaṃvedanasyāspaṣṭatā prāpnoti,",
    "GS26jaytuppu:774": "rāgādīnāṃ svātmasaṃvedanotpādakatvāyogāt /",
    "GS26jaytuppu:775": "svātmotpādakatvaṃ vastūnāṃ na dṛṣṭapūrvam /",
    "GS26jaytuppu:776": "tathā keśoṇḍukavijñānasya pratīyamānakeśoṇḍukotpādyatvaṃ na vidyate /",
    "GS26jaytuppu:777": "tad api spa3ṣṭābham upajāyate, na tv aspaṣṭābhaṃ, na vikalpānubaddhasya spaṣṭārthapratibhāsiteti vacanāt /",
    "GS26jaytuppu:778": "atha svalakṣaṇāpratibhāsitvam aspaṣṭatā, tadā nirvikalpābhimatakeśoṇḍukavijñānasyāspaṣṭatā prāpnoti, tatra",
    "GS26jaytuppu:779": "svalakṣaṇasyāpratibhāsanāt,",
    "GS26jaytuppu:780": "spaṣṭābhaṃ ca tad gīyate /",
    "GS26jaytuppu:781": "na ca tāthāgate darśane tathābhūtaṃ jñānam asti yat svalakṣaṇāpratibhāsi, sarvasmin jñāne jñānakāyapratibhāsanāt /",
    "GS26jaytuppu:782": "atha",
    "GS26jaytuppu:783": "pratīyamānāsatyātāspaṣṭatā, tadā keśoṇḍukendudvayavijñānasyāspaṣṭatā prāpnoti /",
    "GS26jaytuppu:784": "na ca pratīyamānasyāsatyatā vijñānakāyasya pratīyamānatvāt /",
    "GS26jaytuppu:785": "na ca tasya visaṃvādo 'sti /",
    "GS26jaytuppu:786": "4.18 athātāttvikārthagṛhītirūpā kalpanā, tada keśoṇḍukavijñānasyāpi kalpanātvam āpadyate",
    "GS26jaytuppu:787": "4.19 atha svayam atāttvikī, tadā pratītiḥ katham? pratītiś ced, atāttvikī",
    "GS26jaytuppu:788": "katham?",
    "GS26jaytuppu:789": "4.1(10) atha trirūpāl liṅgato 'rthadṛk kalpaneti cet, sāpi kiṃ liṅgajanyatvena kalpanāho nirviṣayatvena? tad yadi liṅgajanyatvena",
    "GS26jaytuppu:790": "kalpanātvaṃ, tadā liṅgāvagāhakanirvikalpakavijñānasyāpi kalpanātvam",
    "GS26jaytuppu:791": "āpadyate /",
    "GS26jaytuppu:792": "na cānumeyajñānasyāvyavadhānena liṅgotpādyatvam asti /",
    "GS26jaytuppu:793": "atha nirviṣayatvena kalpanātvaṃ, tad api na yoyujyate, svāṃśaviṣayatvād anumānajñānasya /",
    "GS26jaytuppu:794": "atha svāṃśaviṣayavyatiriktaviṣayo nāsti, nirviṣayatvena kalpanātvam apadiśyate /",
    "GS26jaytuppu:795": "tadā keśoṇḍukavijñānasyāpi kalpanātvam āpadyate /",
    "GS26jaytuppu:796": "4.1(10)ātha yan nirvikalpakaṃ tad vispaṣṭatayopajāyata, ānumānikaṃ tv aspaṣṭābhaṃ, tena tat kalpanājñānam /",
    "GS26jaytuppu:797": "4.1(10)a1 tad ayuktam /",
    "GS26jaytuppu:798": "aspaṣṭatā ca yathā na sambhavati, tathā prāg evoktā /",
    "GS26jaytuppu:799": "4.1(10)a2 pratyakṣajñānasya ca spaṣṭatā kā? kiṃ svalakṣaṇajanyatāho svalakṣaṇapratibhāsitā?",
    "GS26jaytuppu:800": "4.1(10)a21 tad yadi svalakṣaṇajanyatā, kiṃ pratīyamānasvalakṣaṇajanyatā tadviparītasvalakṣaṇajanyatā vā? tad yadi pratītyārūḍhasvalakṣaṇajanyatā,",
    "GS26jaytuppu:801": "pratītau kim avabhāti? kim artho jñānam ubhayaṃ va ? tad yady arthas, tad ayuktam apratītāyāṃ pratītau tadanavabhāsanāt /",
    "GS26jaytuppu:802": "atha jñānaṃ, na tarhi tad",
    "GS26jaytuppu:803": "ātmānam utpādayati svātmani kriyāvyatirekāt /",
    "GS26jaytuppu:804": "athobhayaṃ pratibhāti, tad",
    "GS26jaytuppu:805": "ayuktam, ekopalambhasya dvitīyākāraparihārasthitidharmatvāt /",
    "GS26jaytuppu:806": "yadi cobhayaṃ pratibhāti, tadārthavaj jñānenāpi jñānam utpādyatety āpadyate /",
    "GS26jaytuppu:807": "tac cāyuktaṃ svātmani kriyāvirodhāt /",
    "GS26jaytuppu:808": "athāpratīyamānasvalakṣaṇajanyatā,",
    "GS26jaytuppu:809": "tadgatiḥ katham? na pratyakṣeṇāpratīyamānatvād eva /",
    "GS26jaytuppu:810": "nāpy anumānena,",
    "GS26jaytuppu:811": "svabhāvakāryaliṅgānavagateḥ /",
    "GS26jaytuppu:812": "na svabhāvānumānaṃ tatkāryatādātmye tadanavagatau tasyānavagateḥ /",
    "GS26jaytuppu:813": "nāpi kāryānumānaṃ tadbhūtakāryānupalabdheḥ",
    "GS26jaytuppu:814": "/ piśācaparamāṇumaheśvarakalpārthotpāditaṃ kāryaṃ nehopalabhyate /",
    "GS26jaytuppu:815": "atha jñānam eva tasya liṅgaṃ, tad ayuktaṃ, tena saha tasya sambandhānavagateś cinmātratayaiva na tv anyo 'rthaḥ /",
    "GS26jaytuppu:816": "na ca cid ātmānaṃ janayati /",
    "GS26jaytuppu:817": "samanantarajñānaṃ tasya hetur iti cet, tad ayuktaṃ, tadavagatau na mānam",
    "GS26jaytuppu:818": "asti /",
    "GS26jaytuppu:819": "parasantānajñānārthakalpaṃ tad api na svasaṃvedyaṃ tatkāryajñānasya, tato bhinnatvāt parasantānajñānārthavat",
    "GS26jaytuppu:820": "nāpyanumāṭena,",
    "GS26jaytuppu:821": "tadāyattatāyānavagateḥ /",
    "GS26jaytuppu:822": "cinmātratayaivātmānam avagāhayati,",
    "GS26jaytuppu:823": "nānyāyattatayā, tato 'nyasya piśāceśvaratulyatvāt /",
    "GS26jaytuppu:824": "yadi ca samanantaravijñānotpādyatvena spaṣṭatā, tadānumānajñānasyāpi samanantarajñānotpādyatvena nirvikalpakatvam anuṣaktam /",
    "GS26jaytuppu:825": "4.1(10)a22 atha svalakṣaṇapratibhāsitā spaṣṭatā, tatra kiṃ pratibhāti kim artho jñānam ubhayaṃ vā? tad yady arthas, tad ayuktam, aprasiddhāyāṃ prasiddhau tatprasiddhyabhāvāt /",
    "GS26jaytuppu:826": "atha jñānaṃ, tad anumāne 'pi pratibhāti,",
    "GS26jaytuppu:827": "tad apy astu nirvikalpakam /",
    "GS26jaytuppu:828": "tannirvikalpakatve tarhy apohyo mṛgyo 'dhunā",
    "GS26jaytuppu:829": "kalpanāpoḍhapadasya /",
    "GS26jaytuppu:830": "athobhayaṃ pratibhāti, tad ayuktam, ekopalambhasya dvitīyākāraparihārasthitidharmatvābhyupagamāt",
    "GS26jaytuppu:831": "4.1(11) athātītānāgatārthagṛhītirūpā kalpanā, tatra kim avabhāty arthas tadabhāvo vā na kiñcid vā? yady atīto 'rthaḥ pratibhāti, na tarhi tasya",
    "GS26jaytuppu:832": "kalpanātvaṃ vartamānanīlajñānavat /",
    "GS26jaytuppu:833": "nāpy arthasyātītatā pratīyamānatvena nīlajalādivat /",
    "GS26jaytuppu:834": "na hi pratīyamānasyātītatā nāma /",
    "GS26jaytuppu:835": "yadi ca pratīyamānasyāpy",
    "GS26jaytuppu:836": "atītatocyate, tadā sarvasya buddhyupalakṣitasyātītatā bhavet /",
    "GS26jaytuppu:837": "tataś ca vartamānavyavahāravirahaḥ syāt /",
    "GS26jaytuppu:838": "atha tadabhāvaḥ pratibhāti,",
    "GS26jaytuppu:839": "tasyāpyatītatā nāsti, svena rūpeṇa vidyamānatvāt /",
    "GS26jaytuppu:840": "nāpi tadviṣayavijñānasya kalpanātvam upapadyate 'bhāvārthasāmarthyena",
    "GS26jaytuppu:841": "samudbhavāt /",
    "GS26jaytuppu:842": "asāmarthye vā viṣayārthaś cintyaḥ /",
    "GS26jaytuppu:843": "atha nirviṣayaṃ, na tarhi tad atītānāgatārthavijñānam atītānāgatārthopakārarahitam apadiśyate",
    "GS26jaytuppu:844": "/ na ca nirviṣayatve sati savikalpakatvaṃ nirvikalpakatvaṃ vāpi tu jñānātmatayaiva tasya vyavasthitiḥ /",
    "GS26jaytuppu:845": "na ca jñānamātratayā tasya savikalpakatvam iṣyate sarvajñānānāṃ savikalpakatvaprasaṅgāt /",
    "GS26jaytuppu:846": "yadi ca nirviṣayatvenātītānāgatārthavijñānasya savikalpakatvam abhyupeyate,",
    "GS26jaytuppu:847": "nirvikalpakābhimatakeśoṇḍukavijñānasyāpi savikalpakatvam āpadyate /",
    "GS26jaytuppu:848": "na cātītānāgatavijñānasya nirviṣayatvam asti svāṃśaparyavasitatvāt /",
    "GS26jaytuppu:849": "nāpi svāṃśavyatirikto 'rtho 'nyo 'sty ekopalambhenāpohitatvāt /",
    "GS26jaytuppu:850": "na ca svāṃśasya vañcanopapadyate /",
    "GS26jaytuppu:851": "tadabhāvāt sarvaṃ vijñānaṃ savikalpakaṃ nirvikalpakaṃ vā vaktavyaṃ bhedānupapatteḥ /",
    "GS26jaytuppu:852": "4.1a yad apy uktaṃ kalpanāpoḍhaṃ pratyakṣam arthasāmarthyena samudbhavād rūpādisvalakṣaṇavad iti tatra kiṃ pratīyamānasvalakṣaṇodbhavatvaṃ",
    "GS26jaytuppu:853": "vivakṣitam āho 'rthamātrodbhavatvam? tad yadi pratīyamānasvalakṣaṇodbhavatvaṃ vivakṣitaṃ, tadā rāgādisaṃvedanasya yogipratyakṣasya ca pratīyamānasvalakṣaṇodbhavatvaṃ na labhyate athendriyajapratyakṣavivakṣayedam apadiśyate 'rthasāmarthyena",
    "GS26jaytuppu:854": "samudbhūtatvād iti sādhanaṃ, tatrāpi ... sya bāhyārthanirākaraṇaparatvāt /",
    "GS26jaytuppu:855": "astu vā bāhyo 'rthas, tathāpi kiṃ tena",
    "GS26jaytuppu:856": "nimittātmakenotpādyatāhopādānātmakena? tad yadi nimittabhūtenotpādyate,",
    "GS26jaytuppu:857": "tadā tadutpāditarūpasya rūparūpatā na prāpnoti nimittabhūtarūpotpāditajñānavat /",
    "GS26jaytuppu:858": "athopādānātmakenotpādyate, tadānayā rītyā rūparūpatāpadyate jñānasya rūpotpāditarūpasyeva",
    "GS26jaytuppu:859": "tataḥ sarvam avijñānātmakaṃ jagat syāt /",
    "GS26jaytuppu:860": "avijñānātmake ca jagati mānameyavyavahārābhāvaprasaṅgaḥ /",
    "GS26jaytuppu:861": "tatprasaktau ca kasyedaṃ lakṣaṇaṃ prastūyate? athopādānabhūtena rūpeṇa rūpam utpādyate,",
    "GS26jaytuppu:862": "nimittātmakena tu jñānam iti cet, tad idaṃ mahānubhavasya darśanam /",
    "GS26jaytuppu:863": "na hy abāliśaivaṃ vaktum utsaheta /",
    "GS26jaytuppu:864": "na hy ekasyānekākāratā nāma /",
    "GS26jaytuppu:865": "na cānekanāmakaraṇe meyādyanyatvam asti /",
    "GS26jaytuppu:866": "anyatve vā na tarhīdaṃ vaktavyaṃ svaviṣayānantaraviṣayasahakāriṇendriyajñānena manovijñānaṃ niṣpādyate /",
    "GS26jaytuppu:867": "tad evam indriyajñānasya pratīyamānārthasamudbhavatvābhāvaḥ /",
    "GS26jaytuppu:868": "dṛṣṭāntaś ca sādhanavikalo na rūpādisvalakṣaṇasya rūparūpāvabhātārthodbhavatvam asti /",
    "GS26jaytuppu:869": "athāpratīyamānasvalakṣa.ṇodbhavatvaṃ me vivakṣitaṃ,",
    "GS26jaytuppu:870": "tadātītānāgatānumānavikalpānām apratīyamānārthodbhavatvena nirvikalpakatvam āpadyate /",
    "GS26jaytuppu:871": "4.1b yad apy anyad uktam ekopalambhasāmarthyād vikalpikāyāḥ samudbhavedam upalabhedaṃ nopalabheti kilaikabhūtalopalambhe sati vikalpikā buddhir utpadyatedam upalabhedaṃ nopalabhyatetyādikaitad api na yuktam /",
    "GS26jaytuppu:872": "yathā rūpasvalakṣaṇasya savikalpakavijñānajanakatvaṃ nāsty avikalpakatvāt, tathā vijñānasvalakṣaṇam api na savikalpakaviJñānotpādakatvam ativartate",
    "GS26jaytuppu:873": "'vicārakatvāviśeṣāt /",
    "GS26jaytuppu:874": "athāvicārakatvāviśeṣe 'pi nirvikalpakavijñānasya savikalpakaviJñānodayadānasāmarthyaṃ jegīyate, tadā rūpādisvalakṣaṇasyāpy etad astu /",
    "GS26jaytuppu:875": "tataś ca pratyakṣānumānayor bhedānupapattiḥ /",
    "GS26jaytuppu:876": "4.1c yad apy anyad uktaṃ pratyakṣasādhanaivendriyadhiyaḥ kalpanāvirahaḥ /",
    "GS26jaytuppu:877": "atha ko 'yaṃ kalpanāviraho nāma? kiṃ Jñānakāyatādātmyavyavasthitadehas tadviparīto vā? tad yadi jñānatādātmyena vyavasthitas, tadā pratyakṣasādhanaḥ kalpanāviraheti kim uktaṃ bhavati? pratyakṣasādhano vijñānākāraḥ pratyakṣadhiyaḥ /",
    "GS26jaytuppu:878": "na kevalaṃ pratyakṣakalpanāvirahaḥ",
    "GS26jaytuppu:879": "pratyakṣasādhano, 'numānadhiyo 'pi pratyakṣasādhanaiva,",
    "GS26jaytuppu:880": "jñānākārasyānumānajñāne 'pi bhāvāt /",
    "GS26jaytuppu:881": "athānumānajñānasyāpy ātmasaṃvittau kalpanārahitatvaṃ, bāhyārthāpekṣayā kalpanātmakatvam iti cet,",
    "GS26jaytuppu:882": "tad etan mugdhābhidhānaṃ dunoti mānasam /",
    "GS26jaytuppu:883": "kathaṃ syur vividhākārās tadekasya vastunaḥ?",
    "GS26jaytuppu:884": "atha bhedena vyavasthitas, tadgatiḥ katham? na svasaṃvedyo 'sau",
    "GS26jaytuppu:885": "jñānākāravyatirekāt /",
    "GS26jaytuppu:886": "nāpi janakatvākārārpakatvena gṛhyate virahasya sāmarthyavyatirekāt /",
    "GS26jaytuppu:887": "evaṃ ca sati yad uktaṃ pratyakṣasādhanaivendriyadhiyaḥ kalpanāviraheti tad bālavalgitam /",
    "GS26jaytuppu:888": "4.1d atha gaur ityādijñānaṃ kalpanā, katham asya kalpanātvam?",
    "GS26jaytuppu:889": "arthenājanitatvād yadi gavāder arthasya gaur ityādijñānotpādanasāmarthyaṃ",
    "GS26jaytuppu:890": "syāt, tadā prathamākṣasannipātavelāyām api kuryāt tadātmano 'viśeṣāt /",
    "GS26jaytuppu:891": "tad uktaṃ yaḥ prāg ajanako buddher upayogāviśeṣataḥ/ sa paścād api tena syād arthāpāye 'pi netradhīḥ//",
    "GS26jaytuppu:892": "atha śabdasmaraṇam apekṣyotpādayati, tad evāstu taddehānantaraphalatvād",
    "GS26jaytuppu:893": "gaur ityādijñānasya /",
    "GS26jaytuppu:894": "tad uktam arthopayoge 'pi punaḥ smārtaṃ śabdānuyojanam/ akṣadhīr yady apekṣeta so",
    "GS26jaytuppu:895": "'rtho vyavahito bhavet//",
    "GS26jaytuppu:896": "tad etad ayuktam /",
    "GS26jaytuppu:897": "prāthamikam api jñānaṃ gaur iti jñānaṃ, gopiṇḍāvagāhini vijñāne gaur iti jñānasañjñā /",
    "GS26jaytuppu:898": "tataś ca prathamākṣasannipātajam api bhavati /",
    "GS26jaytuppu:899": "evaṃ ca pūrvāparavijñānayor ekaviṣayatvobhayor gaur iti jñānasañjñāviṣayatvam /",
    "GS26jaytuppu:900": "nanv ekasya kramabhāvivijñānajanakatvaṃ kim ekena svarūpeṇa svarūpāntareṇa vā? ekenaiva svabhāvena janayatīti brūmaḥ /",
    "GS26jaytuppu:901": "nanv ekakālīnatā pūrvāparavijñānayor ekasvabhāvāyattatve saty āpadyate /",
    "GS26jaytuppu:902": "yady evam ekanīlotpāditanayanālokavijñānānām ekadeśasambandhitvam ekākārataikavyaktitvam āpadyataikanīlotpādyatvāviśeṣāt",
    "GS26jaytuppu:903": "athaivambhūtaṃ tat tasya svarūpaṃ yac citrakāryakaraṇātmakam /",
    "GS26jaytuppu:904": "yady evaṃ mamake 'pi pakṣe kramabhāvyanekakāryakaraṇātmakam eva svarūpaṃ svahetusāmarthyaniyamitasyotpatteḥ",
    "GS26jaytuppu:905": "athavā yathātvadīye pakṣe manojñānaṃ svalakṣaṇaviṣayaṃ na ca prathamākṣasannipātajam, api tv indriyajñānena",
    "GS26jaytuppu:906": "svaviṣayānantaraviṣayasahakāriṇotpādyate, tathā gaur ityādikam api jñānaṃ prathamākṣasannipātajena vijñānena svaviṣayānantaraviṣayasahakāriṇā",
    "GS26jaytuppu:907": "smaraṇādyupahitena cotpādyateti nirviṣayatvābhāvo viṣayāntarasya svakāraṇasāmarthyānurodhena gaur ityādijñānajananayogyasyotpatteḥ /",
    "GS26jaytuppu:908": "smaraṇam api samartham utpannaṃ sad gaur ity utpādayati /",
    "GS26jaytuppu:909": "evaṃ sati yad uktaṃ yaḥ prāg ajanako buddher ityādi, tad svaparamatam anālocyaiva",
    "GS26jaytuppu:910": "jegīyate /",
    "GS26jaytuppu:911": "4.1e na ca jñānākaravyatirekeṇa vikalpākāro 'nyo 'sti /",
    "GS26jaytuppu:912": "kalpanākāro hi jñānatādātmyena vyavasthitaḥ /",
    "GS26jaytuppu:913": "tataś ca kalpanāpoḍhaṃ pratyakṣaṃ kim uktaṃ",
    "GS26jaytuppu:914": "bhavati? jñānāpoḍhaṃ pratyakṣam /",
    "GS26jaytuppu:915": "yo yatsvabhāvopanibaddhaḥ, sa nivartamānas tam ādāya nivartate /",
    "GS26jaytuppu:916": "tataś cājñānātmakaṃ pratyakṣaṃ bhikṣūṇāṃ prasaktam /",
    "GS26jaytuppu:917": "4.2 tathāvyabhicāripadam api nopādeyam apohyajñānāsambhavāt /",
    "GS26jaytuppu:918": "nanu mārtaṇḍapādasaṅghātotpāditaṃ vijñānam apohyam asti kathaṃ tad apohyam?",
    "GS26jaytuppu:919": "atathyodakaviṣayatvāt /",
    "GS26jaytuppu:920": "yady atathyodakaviṣayatvaṃ, kathaṃ tad apanīyate",
    "GS26jaytuppu:921": "'tathyodakākārasya svena rūpeṇa vidyamānatvān",
    "GS26jaytuppu:922": "madhurodakadīrghodakākāravat? atha tatra madhurodakaṃ vidyate, svena rūpeṇa pratīyamānatvāt, tad ihāpy udakaṃ pratīyatodakaṃ gṛhṇāmīti vyavahāradarśanāt /",
    "GS26jaytuppu:923": "satyaṃ, pratibhāty, atathyaṃ tu pratibhāti /",
    "GS26jaytuppu:924": "4.21 atathyatā kā? kiṃ pratīyamānasyābhāvo 'tha pratīyamānaivābhāvaḥ?",
    "GS26jaytuppu:925": "4.211 yadi pratīyamānasyābhāvaḥ, so 'tra nāvābhāty, udakākāraivāvabhāti /",
    "GS26jaytuppu:926": "4.212 atha pratīyamānaivābhāvaḥ so 'py anupapannaiva /",
    "GS26jaytuppu:927": "na hi bhāvākāre pratīyamāne 'bhāvakalpanā yuktā /",
    "GS26jaytuppu:928": "anyathā rasākāre pratīyamāne rūpākāraḥ parikalpayitavyaḥ /",
    "GS26jaytuppu:929": "tataś cālūnaviśīrṇaṃ jagat syāt /",
    "GS26jaytuppu:930": "yadi cābhāvaḥ pratibhāti, kathaṃ tad udakajñānaṃ mithyājñānaṃ cocyate 'bhāvaviṣayasya",
    "GS26jaytuppu:931": "svena rūpeṇa vidyamānatvāt?",
    "GS26jaytuppu:932": "4.22 tad etad udakajñānam udakaṃ viṣayayaty udakābhāvam ātmānaṃ na kiñcid",
    "GS26jaytuppu:933": "vā /",
    "GS26jaytuppu:934": "4.221 tad yady udakaṃ viṣayayati, tadā na tasya mithyātvaṃ madhurodakasaṃvedanasyeva /",
    "GS26jaytuppu:935": "tatra tathyodakaṃ pratibhāti /",
    "GS26jaytuppu:936": "kiṃ yat pratibhāti tat tathyodakam, āho yat tathyaṃ tat pratibhāti? tad yadi yat",
    "GS26jaytuppu:937": "pratibhāti tat tathyam, ihāpy udakaṃ pratibhāti, prāptā tasyāpi tathyatā /",
    "GS26jaytuppu:938": "atha yat tathyaṃ tat pratibhāti, tasya tathyatā kathaṃ jñāyate? kiṃ pratītyānyathā vā? yadi pratītyā, ihāpi pratītir utpadyate /",
    "GS26jaytuppu:939": "astu tathyatā /",
    "GS26jaytuppu:940": "atha pratītim antareṇa tathyatopapādyate, tadā susthitāni vastūni /",
    "GS26jaytuppu:941": "sarvavādasiddhiḥ syāt /",
    "GS26jaytuppu:942": "atha pratīyate yadi nāma bādhyate /",
    "GS26jaytuppu:943": "pratīyate bādhyate ceti citram /",
    "GS26jaytuppu:944": "pratīyamānatvaṃ ca janakatvākārārpakatvena vyāptam",
    "GS26jaytuppu:945": "/ yac ca na janayati nākāram arpayati tan nāvabhāti yathā rūpajñāne rasaḥ /",
    "GS26jaytuppu:946": "pratīyate cātrodakaṃ, janakatvākārārpakatvopapattiḥ /",
    "GS26jaytuppu:947": "tadupapattau ca na",
    "GS26jaytuppu:948": "bādhopapattir, janakatvākārārpakatvasya sattvanibandhanatvāt /",
    "GS26jaytuppu:949": "4.222 athābhāvaṃ viṣayayati, na tarhy udakajñānarūpatābhāvagṛhītirūpatvāt",
    "GS26jaytuppu:950": "/ nāpi tasya mithyātvam abhāvaviṣayasyopapatteḥ /",
    "GS26jaytuppu:951": "na ca saugatamate 'bhāve",
    "GS26jaytuppu:952": "kaścid viṣayārthopapadyate janakatvākārārpakatvavyatirekāt. udakākāro hi pratītyutkalitaḥ",
    "GS26jaytuppu:953": "tadabhāvaś cāprātītikehopapādyate mugdhabauddhaiḥ /",
    "GS26jaytuppu:954": "4.223 athātmaviṣayaṃ, tathāpi vyabhicāritā nopapadyate, svāṃśasyāvañcanāt",
    "GS26jaytuppu:955": "/ na hi jñānam ātmānaṃ visaṃvadati /",
    "GS26jaytuppu:956": "nāpi tad udakajñānatvena vyapadeśyaṃ rāgādisaṃvedanavat /",
    "GS26jaytuppu:957": "na hi nīlābhaṃ saṃvedanaṃ rasavijñānātmakatvena vyapadiśyamānaṃ dṛṣtam /",
    "GS26jaytuppu:958": "4.224 atha nirviṣayaṃ, na tarhi tad udakajñānam, udakajñānatayā tu pratibhāti, tena jānīma na nirviṣayam /",
    "GS26jaytuppu:959": "yadi ca nirviṣayaṃ, kathaṃ tan mithyājñānam? jñānamātrānurodhena na mithyājñānaṃ nāpi samyagjñānam",
    "GS26jaytuppu:960": "na ca bhavatāṃ pakṣe jñānaṃ nirālambanam asti svāṃśaparyavasitatvāt /",
    "GS26jaytuppu:961": "4.23 vijñānasya vyabhicāritā kiṃ svasattāmātrānurodhenāho",
    "GS26jaytuppu:962": "parasattānurodhena?",
    "GS26jaytuppu:963": "4.231 tad yadi svasattānurodhena, tadā sarvavijñānānāṃ vyabhicāritā",
    "GS26jaytuppu:964": "prāpnoti jñānarūpatāyāḥ sarvatra bhāvāt /",
    "GS26jaytuppu:965": "na kiñcid vijñānam avyabhicāri syāt /",
    "GS26jaytuppu:966": "4.232 atha parasattānurodhena vyabhicāritocyate, kim",
    "GS26jaytuppu:967": "anupakārakaparasattānurodhenāhopakārakaparasattānurodhena? tad yady anupakārakaparasattānurodhena vyabhicāritā, tadā sarvasaṃvittīnāṃ vyabhicāritā prāpnotyanupakārakaparasattāviśeṣāt /",
    "GS26jaytuppu:968": "athopakārakaparasattānurodhena vyabhicāritābhidhīyate, kiṃ karaṇabhūtaparopakārakasattānurodhenāho karmatāpannopakārakaparasattānurodhena? tad yadi karaṇabhūtaparopakārakasattānuvedhena, tadā sarvāsāṃ saṃvittīnāṃ",
    "GS26jaytuppu:969": "mithyātvam āpadyate karaṇabhūtaparopakārakasattāviśeṣāt /",
    "GS26jaytuppu:970": "atha karmakārakopakārakaparasattānuvedhena mithyātvaṃ, tad ayuktaṃ, na tasya mithyātvaṃ satyodakajñānasyeva karmakārakeṇopakriyamāṇatvāt /",
    "GS26jaytuppu:971": "4.24 tathā samyagjñānatvam api ka ham? kiṃ jñānasattāmātrānurodhenāho parasattānurodhena?",
    "GS26jaytuppu:972": "4.241 tad yadi jñānasattāmātrānurodhena samyaktvaṃ, tadā sarvasaṃvittīnāṃ samyaktvaṃ prāpnoti jñānākārasyopapatteḥ /",
    "GS26jaytuppu:973": "4.242 atha parasattānurodhena samyaktvaṃ, tadā kim anupakārakaparasattānurodhena kiṃ vopakārakaparasattānurodhena? tad yady anupakārakaparasattānurodhena samyaktvaṃ, tadā sarvāsāṃ saṃvittīnāṃ",
    "GS26jaytuppu:974": "samyaktvam āpadyate 'nupakārakaparasattāviśeṣāt /",
    "GS26jaytuppu:975": "athopakārakaparasattānurodhena kiṃ karaṇabhūtaparopakārakasattānuvedhenāho",
    "GS26jaytuppu:976": "karmatāpannopakārakaparasattānuvedhena? tad yadi karaṇabhūtaparopakārakasattānuvedhena, tadā sarvāsāṃ saṃvittīnāṃ",
    "GS26jaytuppu:977": "samyaktvam āpadyate karaṇabhūtaparopakārakasattāviśeṣāt /",
    "GS26jaytuppu:978": "atha karmatāpannopakārakaparasattānuvedhena samyaktvam abhidhīyate, tadā rāgādisaṃvedanasya samyaktvaṃ na prāpnoty, atītānāgatārthaviṣayatve yogijñānasya ca /",
    "GS26jaytuppu:979": "4.25 yat tad vyabhicāri jñānaṃ, tat kiṃ vyabhicāribhūtenopādānajñānena",
    "GS26jaytuppu:980": "janyatāho 'vyabhicāribhūtenopādānajñānena janyate?",
    "GS26jaytuppu:981": "4.251 tad yadi vyabhicāribhūtenopādānajñānena janyate, tad api vyabhicāribhūtena, prāptā vyabhicāriparamparā /",
    "GS26jaytuppu:982": "saṅgrāhyam avyabhicāri na labhyate /",
    "GS26jaytuppu:983": "4.252 athāvyabhicāribhūtenopādānajñānena janyate, tad upādānakāraṇam anukurvad vopajāyate 'nanukurvad vā /",
    "GS26jaytuppu:984": "tad yady upādānakāraṇānukāreṇotpādyate, tadā kim āpnoti?",
    "GS26jaytuppu:985": "avyabhicārisvarūpānukāreṇotpādyate /",
    "GS26jaytuppu:986": "katham? avyabhicārasya jñānatādātmyena vyavasthiteḥ /",
    "GS26jaytuppu:987": "na caikadeśānukāritvam asty upādānakāraṇasya niravayavatvāt /",
    "GS26jaytuppu:988": "evaṃ sarvaṃ vijñānam avyabhicāri",
    "GS26jaytuppu:989": "prasaktam, apohyajñānānupapattiḥ /",
    "GS26jaytuppu:990": "na ca vyabhicārāvyabhicārau jñānād vyatiriktau staḥ /",
    "GS26jaytuppu:991": "yathā rasākāro rūpākāro vā jñānākārād bhinno, na tathā vyabhicārāvyabhicārau jñānād vyatiriktau",
    "GS26jaytuppu:992": "tataś ca vyabhicārākāro 'tra",
    "GS26jaytuppu:993": "nirākriyate kim uktaṃ bhavati? jñānākāro 'tra nirākriyate /",
    "GS26jaytuppu:994": "tataś cājñānātmakaṃ pratyakṣaṃ prasaktaṃ saugatānām /",
    "GS26jaytuppu:995": "4.25āpi ca yathā rūpeṇopādānabhūtena janyate rūpaṃ, tathā jñānam apy",
    "GS26jaytuppu:996": "upādānabhūtenaiva janyate /",
    "GS26jaytuppu:997": "yaiva tasya rūpotpādanātmā, saiva tasya jñānotpādane 'pi /",
    "GS26jaytuppu:998": "na hi tasya jñānotpādanātmānyatvam /",
    "GS26jaytuppu:999": "atha nimittabhūtena jñānam utpādyatopādānabhūtena rūpam iti cet, tat katham ekasyānekākārayogitopapadyate? na ca sañjñānyatve meyādyanyatvam upapadyate /",
    "GS26jaytuppu:1000": "rūpavad vijñānasyāpi rūparūpatā prāpnoti /",
    "GS26jaytuppu:1001": "tatprāptau ca na paraloky ātmā /",
    "GS26jaytuppu:1002": "tadabhāvān na paralokaḥ /",
    "GS26jaytuppu:1003": "idam eva cetasi samāropyāha bhagavān bṛhaspatiḥ paralokino 'bhāvāt paralokābhāvaḥ /",
    "GS26jaytuppu:1004": "atha rūpopādānajanyatve 'pi jñānarūpataiva, rūpasyāpi jñānarūpatā prāptā",
    "GS26jaytuppu:1005": "rūpopādānajanyatvāj jñānavat /",
    "GS26jaytuppu:1006": "atha jñānaṃ jñānenopādānabhūtena janyate,",
    "GS26jaytuppu:1007": "rūpam api tenaiva janyate /",
    "GS26jaytuppu:1008": "na hi tasya rūpotpādanātmānyatvam /",
    "GS26jaytuppu:1009": "evaṃ ca tadatadrūpiṇo bhāvās tadatadrūpahetujāḥ/ tad rūpādi kim ajñānaṃ",
    "GS26jaytuppu:1010": "vijñānābhinnahetujam//",
    "GS26jaytuppu:1011": "atha rūpopādānajanyatve 'pi vijñānasya na rūpātmatā, tathā jñānopādānajanyatve 'pi vijñānasya na jñānarūpatāṭataś ca nairātmyaprasaṅgaḥ /",
    "GS26jaytuppu:1012": "atha jñānopādānajanyatve jñānākāraparikalpanā, tathā rūpopādānajanyatve rūpākārātālokopādānajanyatve cālokākāratā prāpnoti /",
    "GS26jaytuppu:1013": "tataś cākārakadambātmakaṃ jñānaṃ prasaktam /",
    "GS26jaytuppu:1014": "aniṣṭaṃ caitad advayarūpatvenābhyupagamāt /",
    "GS26jaytuppu:1015": "4.25b yat tad rūpotpādyaṃ vijñānaṃ, tat kim ekadeśena rūpotpādyatvena sthitaṃ sarvātmanā votpādyatvena paryavasitam? tad yady ekadeśena sthitaṃ,",
    "GS26jaytuppu:1016": "tad ayuktam, akhaṇḍasyaikadeśavirahāt /",
    "GS26jaytuppu:1017": "atha sarvātmanā rūpotpādyatvena",
    "GS26jaytuppu:1018": "paryavasitaṃ, tadā vijnānotpādyaṃ na prāpnoti,",
    "GS26jaytuppu:1019": "yathaikakārakasamūhotpādyatvena paryavasitasya kāryasya saṅghātāntarotpādyatvaṃ na dṛṣtam",
    "GS26jaytuppu:1020": "tataś ca vijñānasaṅghātānupapattiḥ /",
    "GS26jaytuppu:1021": "4.25c tathā rūpam api jñānam ekadeśena kuryāt sarvātmanā karaṇaparyavasitaṃ vā /",
    "GS26jaytuppu:1022": "tad yady ekadeśena karoti, tad ayuktam,",
    "GS26jaytuppu:1023": "akhaṇḍasyaikadeśāyogāt /",
    "GS26jaytuppu:1024": "atha sarvātmanā karoti, tadā rūpaṃ sarvātmanā vijñānakaraṇe paryavasitaṃ na rūpāntarakaraṇe pravartate /",
    "GS26jaytuppu:1025": "yathaikakārakasāmagry ekakāryotpādanaparyavasitā kāryāntarasavitrī na bhavati, tathā rūpam",
    "GS26jaytuppu:1026": "rūpāntarotpādakaṃ na bhavati /",
    "GS26jaytuppu:1027": "tataś ca rūpāntarasyākasmikatvam /",
    "GS26jaytuppu:1028": "tadākasmikatve kāryānumānaṃ vilupyate saugatānām /",
    "GS26jaytuppu:1029": "athānekakāryotpādakatvena paryavasitaṃ rūpasvarūpaṃ, tadā ghaṭasaṅkhyāsāmānyāder apy anekādhikaraṇāśritātmakaṃ",
    "GS26jaytuppu:1030": "vṛttivikalpadoṣānupapattiḥ /",
    "GS26jaytuppu:1031": "d.1 ito 'pi vṛttivikalpadoṣānupapattir vṛttivikalpadoṣeṇa vṛtter eva nirākaraṇaṃ kṛtaṃ, na ghaṭasaṅkhyāsāmānyādes, tato 'nyatvāt /",
    "GS26jaytuppu:1032": "na hy anyasyābhāve 'nyasyābhāvo 'sty asambandhāt /",
    "GS26jaytuppu:1033": "na hy anudakaḥ kamaṇḍalur ity ukte kamaṇḍalor abhāvaḥ pratīyate, kapālānāṃ tadudakasya vā, api tu kamaṇḍalunā sākam udakasya viśleṣamātraṃ pratīyate /",
    "GS26jaytuppu:1034": "nanu naiyāyikair vṛttimad ghaṭasāmānyam abhyupeyate /",
    "GS26jaytuppu:1035": "tadabhāve kathaṃ tasya saṃsthitiḥ?",
    "GS26jaytuppu:1036": "yady evaṃ rūparasavijñānānām api vṛttir abhyupeyate naiyāyikais, tadabhāve",
    "GS26jaytuppu:1037": "'pi sadbhāvo 'bhyupagamyate teṣāṃ bhavadbhiḥ /",
    "GS26jaytuppu:1038": "atha tāni pratibhānti vṛttyabhāve 'pi, tena teṣām abhyupagamaḥ kriyate /",
    "GS26jaytuppu:1039": "yady evaṃ ghaṭasaṅkhyāsāmānyāder api svarūpaṃ pratibhāty abhinnānugatātmatayā /",
    "GS26jaytuppu:1040": "na cānubhūyamānasya nihnavo yuktaḥ sarvāpalāpaprasaṅgāt /",
    "GS26jaytuppu:1041": "anupalabdhau vā saiva samarthā, ataṃ vṛttivikalpadoṣeṇa /",
    "GS26jaytuppu:1042": "yady upalabhyate, tadā vṛttivikalpadoṣo na vaktavyaḥ /",
    "GS26jaytuppu:1043": "atha",
    "GS26jaytuppu:1044": "nopalabhyate, tathāpi na vaktavyaḥ /",
    "GS26jaytuppu:1045": "d.2 yad apy uktaṃ deśabhedenāgrahaṇād ghaṭasāmānyānupapattis tad apy ayuktam /",
    "GS26jaytuppu:1046": "na deśabhedena vastūnāṃ bhedo, 'pi tv ākārabhedenābhinnānugatātmatayā tayoḥ svarūpam anubhūyate",
    "GS26jaytuppu:1047": "na deśabhedāgrahaṇena svāvayavādhikaraṇena saha tayos tādātmyaṃ sidhyaty asattvaṃ vā /",
    "GS26jaytuppu:1048": "yady ākārabhedena grahaṇaṃ, tadā",
    "GS26jaytuppu:1049": "deśabhedenāgrahaṇasyāprayojakatvam, ākārabhedagrahaṇena svarūpānyatvasya prabodhitatvāt",
    "GS26jaytuppu:1050": "athākārānyatvena nāvabodho 'sti, saivāstv asadvyavahārasamarthatvāt /",
    "GS26jaytuppu:1051": "kiṃ deśabhedāgrahaṇena? svahetor eva niyatadeśakālaniyamitasyotpatter na deśāntarādau grahaṇam",
    "GS26jaytuppu:1052": "anyathā rūpāder asattvaṃ syād itaretaradeśalagnasyāgrahaṇāt /",
    "GS26jaytuppu:1053": "d.3 yad apy uktaṃ nāsti ghaṭasāmānyaṃ tadagrahe 'grahāt /",
    "GS26jaytuppu:1054": "kim anena kriyate? kim avayavādhikaraṇāvyatirekapratipādanam āho",
    "GS26jaytuppu:1055": "'sattvapratipādanam? tad yady avyatirekapratipādanaṃ kriyate, kasyātra",
    "GS26jaytuppu:1056": "pakṣīkaraṇam? kiṃ ghaṭasāmānyasyāho tadavayavādhikaraṇasya? tad yadi ghaṭasāmānyasya pakṣīkaraṇaṃ, tat kim avagatasyānavagatasya vā? tad yady anavagatasya, tad ayuktam /",
    "GS26jaytuppu:1057": "na hy anavagate dharmiṇi hetor utthānam asti /",
    "GS26jaytuppu:1058": "na cāśrayavaikalye gamakatvam /",
    "GS26jaytuppu:1059": "athāvagatasya, tadā tenaiva bhinnākārāvagamenāvyatirekapratyāyakasādhanaṃ bādhyate /",
    "GS26jaytuppu:1060": "atha tadavayavādhikaraṇasya pakṣīkaraṇaṃ, tatrāpi kiṃ svasmāt svarūpād avyatirekaḥ sādhyatāho parasmād iti?",
    "GS26jaytuppu:1061": "yadi svasmāt svarūpād avyatirekaḥ sādhyate, siddhasādhyatayā sambodhayitavyāḥ /",
    "GS26jaytuppu:1062": "atha parasmād avyatirekaḥ sādhyate, sa parātmā pratipanno 'pratipanno vā? yadi pratipannaḥ, sa kiṃ bhinnākāratayāvagato",
    "GS26jaytuppu:1063": "'bhinnākāratayā vā?",
    "GS26jaytuppu:1064": "tad yadi bhinnākāratayopalabdhas, tadānenaiva bhinnākārāvagamenābhedapratyāyakaṃ sādhanaṃ bādhyate /",
    "GS26jaytuppu:1065": "athābhinnākāratayāvagato, na tarhi parātmā /",
    "GS26jaytuppu:1066": "idānīṃ svasmāt svarūpād avyatirekaḥ sādhyateti siddhasādhyatayā sambodhayitavyāḥ /",
    "GS26jaytuppu:1067": "athānavagato,",
    "GS26jaytuppu:1068": "na tarhy ekatvaṃ rathaturagaviṣāṇayor iva /",
    "GS26jaytuppu:1069": "athābhāvaḥ sādhyas, tatrāpi kasya pakṣīkaraṇam? kiṃ ghaṭasāmānyasyāho tad avayavādhikaraṇasya? tad yadi ghaṭasāmānyasya pakṣīkaraṇaṃ, tat kim avagatasyānavagatasya vā? yady",
    "GS26jaytuppu:1070": "avagatasya, tadā tenaiva sadbhāvāvagamenābhāvahetor bādhyamānatvād agamakatvam /",
    "GS26jaytuppu:1071": "atha nāvagataṃ, kathaṃ tasya pakṣīkaraṇaṃ svayam anavagatasya pakṣīkaraṇāyogāt? athāvayavādhikaraṇasya pakṣīkaraṇaṃ ghaṭasāmānyaṃ nāstīti pratijñā tadagrahe 'grahād ity asya hetos",
    "GS26jaytuppu:1072": "tadabhāvena saha sambandho nāsti /",
    "GS26jaytuppu:1073": "tādātmyatadutpattisambandhābhāve sati kathaṃ gamakatvam? tadagrahe 'grahād ity asya ko 'rthaḥ? kim avayavādhikaraṇagrahaṇam eva ghaṭasāmānyasya grahaṇam āho",
    "GS26jaytuppu:1074": "'vayavādhikaraṇagrahaṇānantaraṃ ghaṭasāmānyasya grahaṇaṃ kiṃ vā ghaṭasāmānyasyāgrahaṇam eva vivakṣitam? tad yady avayavādhikaraṇagrahaṇam",
    "GS26jaytuppu:1075": "eva ghaṭasāmānyasya grahaṇaṃ vivakṣitaṃ, tadā nānenāvyatireko 'nyatarāsattvaṃ vā pratipādyate",
    "GS26jaytuppu:1076": "yathā nīlataddhiyor ekopalambhe 'pi",
    "GS26jaytuppu:1077": "nānyatarābhāvo 'vyatireko vā, tathā nīlalohitayor ekopalambhe 'pi",
    "GS26jaytuppu:1078": "nānyatarābhāvo 'vyatireko vā /",
    "GS26jaytuppu:1079": "athāvayavādhikaraṇagrahaṇānantaraṃ ghaṭasāmānyagrahaṇaṃ vivakṣitaṃ, tadā nānenāvyatirekaḥ",
    "GS26jaytuppu:1080": "'nyatarāsattvaṃ vā /",
    "GS26jaytuppu:1081": "yathā rūpagrahaṇānantaraṃ rasasaṃvedanaṃ na tayor ekatāṃ gamayaty 'nyatarāsattvaṃ vā /",
    "GS26jaytuppu:1082": "athāgrahaṇam eva vivakṣitaṃ",
    "GS26jaytuppu:1083": "ghaṭasāmānyasya, tadā tadagrahe 'grahād ity etan na vaktavyam /",
    "GS26jaytuppu:1084": "agrahād ity etāvad astu /",
    "GS26jaytuppu:1085": "na hy anyasyāgrahe tadanupalambhasiddhis tatsvabhāvavinivṛttinibandhanatvāt tadanupalambhasya",
    "GS26jaytuppu:1086": "na cāyaṃ vyatirekārtho labhyate tadagrahe 'grahād ity asya hetor",
    "GS26jaytuppu:1087": "ghaṭasāmānyasyāgrahaṇam eva, api tv avayavādhikaraṇagrahaṇānantaraṃ",
    "GS26jaytuppu:1088": "ghaṭasāmānyasya grahaṇaṃ labhyate /",
    "GS26jaytuppu:1089": "tataś ca viparītasādhanād viruddho bhavati /",
    "GS26jaytuppu:1090": "d.4 yad apy abhyadhāyy",
    "GS26jaytuppu:1091": "ekapiṇḍagrahaṇakālopalabdhilakṣaṇaprāptasyānupalabdher nāsti sāmānyam /",
    "GS26jaytuppu:1092": "kaivam āha nopalabdhaṃ sāmānyam? api tūpalabdham eva /",
    "GS26jaytuppu:1093": "katham jñāyate?",
    "GS26jaytuppu:1094": "dvitīyādipiṇḍadarśane sati pūrve piṇḍe smṛtidarśanād, anena sadṛśo 'sāv",
    "GS26jaytuppu:1095": "evam anusmarati /",
    "GS26jaytuppu:1096": "athavaikapiṇḍagrahaṇakāle tad upalabdhilakṣaṇaprāptaṃ na bhavati tena nopalabhyate /",
    "GS26jaytuppu:1097": "upalabdhilakṣaṇaprāptir ihānekasahakāripiṇḍopanipātaḥ /",
    "GS26jaytuppu:1098": "yadi copalabdhilakṣaṇaprāptaṃ, kathaṃ",
    "GS26jaytuppu:1099": "nopalabhyate? atha nopalabhyate, na tarhy.upalabdhilakṣaṇaprāptam /",
    "GS26jaytuppu:1100": "upalabdhilakṣaṇaprāptir iha pratyayāntarasākalyaṃ svabhāvaviśeṣaś ca /",
    "GS26jaytuppu:1101": "etac ced vidyate katham anupalabdhiḥ? evambhūtasyāpy anupalambhe parikalpyamāne sarvavastūnām anupalambhaprasaṅgaḥ /",
    "GS26jaytuppu:1102": "upalabdhau vānyat kāraṇam anveṣṭavyam /",
    "GS26jaytuppu:1103": "atha pratyayāntarasākalyamātraṃ vivakṣitaṃ, na tatsvabhāvaviśeṣaḥ /",
    "GS26jaytuppu:1104": "yady evam adṛśyasyaivānupalabdhir, na dṛśyānupalabdhir asti /",
    "GS26jaytuppu:1105": "yadi cānyakārakasākalyam upalabdhilakṣaṇaprāptir abhidhīyate, tadāpy upalabdhyā bhavitavyaṃ nānupalabdhyā /",
    "GS26jaytuppu:1106": "itarakārakasākalyaṃ hy upalambhajananasāmarthyam /",
    "GS26jaytuppu:1107": "tac ced vidyate, katham anupalabdhiḥ? tasmād",
    "GS26jaytuppu:1108": "anupalabdhilakṣaṇaprāptasyaivānupalabdhir, nopalabdhilakṣaṇaprāptasya /",
    "GS26jaytuppu:1109": "d.5 yad apy uvāca kṣīrodakavad vivekenāgrahaṇān nāsti sāmānyaṃ tad apy",
    "GS26jaytuppu:1110": "ayuktam /",
    "GS26jaytuppu:1111": "viveko hy ākārānyatvaṃ vyaktīnām ananugamarūpatā, sāmānyaṃ tv anugatākāram anayoḥ sārūpyaṃ taiḥ saha sārūpyam as yeti viviktākārāvagamadarśanāt /",
    "GS26jaytuppu:1112": "tathā kṣīrodakayor api viviktam eva grahaṇam /",
    "GS26jaytuppu:1113": "tatra kṣīrodakayor ekabhājananikṣepe sati, kiṃ kevalaṃ kṣīraṃ pratibhāty āhodakam ubhayaṃ vā? tad yadi kṣīram eva pratibhāti, kathaṃ tad udakākārān",
    "GS26jaytuppu:1114": "na viviktaṃ bhavati? athodakaṃ kevalaṃ pratibhāti, tad api kathaṃ kṣīrān na viviktaṃ bhavati? athobhayaṃ pratibhāti, tadobhayor itaretarākāraviViktayor grahaṇaṃ tādātmyavyatirekāt /",
    "GS26jaytuppu:1115": "d.6 yad apy anyad uktam ekatra dṛṣṭo bhedo hi kvacin nānyatra dṛśyate/ na tasmād bhinnam asty anyat sāmānyaṃ buddhyabhedataḥ// ity etad apy ayuktam",
    "GS26jaytuppu:1116": "/ ekatra dṛṣṭasya bhedasyānyatra darśanam asty eva /",
    "GS26jaytuppu:1117": "yathā ghaṭavastrāder ekāvayavoparidṛṣṭasyāvayavāntaralagnasyopalambhas, tathā sāmānyam",
    "GS26jaytuppu:1118": "bhinnam asty anugatākārasya buddhibhedenādhyavasīyamānatvāt /",
    "GS26jaytuppu:1119": "d.7 yad apy anyad uktaṃ nityasya krametarābhyām arthakriyākaraṇasāmarthyaṃ nāstīty asat sāmānyaṃ, tad etad ayuktam /",
    "GS26jaytuppu:1120": "ubhayathāpy arthakriyāsampādanam upapadyate yugapat krameṇa ca /",
    "GS26jaytuppu:1121": "nanu kramakartṛtvam abhinnasya",
    "GS26jaytuppu:1122": "nopapadyate, kāryasyaikakālīnatā prāpnoti /",
    "GS26jaytuppu:1123": "etac cāsamīcīnam /",
    "GS26jaytuppu:1124": "yathā bhavatāṃ pakṣaikaṃ nīlasvalakṣaṇam anekākārakāryaṃ niyatadeśasambandhi janayati nayanālokamanaskārādirūpaṃ, na ca kāryāṇām",
    "GS26jaytuppu:1125": "ekākārataikadeśasambandhitā vā vidyataikasvabhāvasamudbhavatve 'pi,",
    "GS26jaytuppu:1126": "tathehāpy evambhūtaṃ /",
    "GS26jaytuppu:1127": "tat sāmānyaṃ yat krametarābhyāṃ kāryotpādātmakam /",
    "GS26jaytuppu:1128": "nanu yadi krameṇa kāryaṃ karoti, tadā tad eva janakaṃ tad eva cājanakam /",
    "GS26jaytuppu:1129": "satyaṃ, tad eva janakaṃ tad eva cājanakam /",
    "GS26jaytuppu:1130": "nanu janakājanakayor bhedaprasaṅgaḥ /",
    "GS26jaytuppu:1131": "na prasaṅgo 'sti /",
    "GS26jaytuppu:1132": "yathā tvadīye pakṣaikaṃ nīlasvalakṣaṇaṃ svakāryāpekṣayā janakaṃ, svakāraṇātmāpekṣayā tv ajanakaṃ,",
    "GS26jaytuppu:1133": "na tasya svarūpabhedo 'sti /",
    "GS26jaytuppu:1134": "atha svakāraṇam ātmānaṃ ca janayati, tad ayuktam /",
    "GS26jaytuppu:1135": "tad ātmānaṃ kurvad utpannaṃ vā kuryād anutpannaṃ vā /",
    "GS26jaytuppu:1136": "tad yady utpannaṃ karoti, tad ayuktaṃ, kṛtasya karaṇāyogāt /",
    "GS26jaytuppu:1137": "athānutpannaṃ karoty asataḥ kaḥ kārakārthaḥ? tathā svakāraṇam api na janayatītaretarāśrayatvadoṣaprasaṅgāt",
    "GS26jaytuppu:1138": "atas tad eva kārakaṃ tad eva cākārakam iti tathā sāmānyam api janakam ajanakaṃ ca /",
    "GS26jaytuppu:1139": "na cārthakriyākartṛtvābhāve 'sattvaṃ sidhyati /",
    "GS26jaytuppu:1140": "yathā vahner ayogolakāṅgārāvasthāyāṃ dhūmotpādakatvābhāve 'pi na nivartate vahnirūpatā,",
    "GS26jaytuppu:1141": "svahetor eva tathābhūtasyotpatter vahnisvabhāvasya dhūmājanakātmakasya ca,",
    "GS26jaytuppu:1142": "tathānyad api kāryaṃ svahetunotpāditaṃ yad vastusvabhāvaṃ kāryājanakātmakaṃ ca /",
    "GS26jaytuppu:1143": "tathā sāmānyam api vastubhūtaṃ na ca kāryam utpādayati /",
    "GS26jaytuppu:1144": "nanu yadi kāryaṃ notpādayati, tad astīti kathaṃ vetsi?",
    "GS26jaytuppu:1145": "tadupalabdhyā /",
    "GS26jaytuppu:1146": "nanu tadanutpādyā kathaṃ tadgṛhītir bhavati?",
    "GS26jaytuppu:1147": "svahetusāmarthyaniyamitāyās tadgṛhītyātmatayotpatteḥ /",
    "GS26jaytuppu:1148": "na ca tadutpādyatvena tadgṛhītitvaṃ, cakṣurāder api saṃvedyatvaprasaṅgāt /",
    "GS26jaytuppu:1149": "na ca viṣayākārayogitvena tadgṛhītitvaṃ vijñānātmatāvyatirekeṇa viṣayākārasamāveśāyogāt /",
    "GS26jaytuppu:1150": "yo 'sāv ākāro viṣayārpitaḥ, sa kiṃ jñānākārād",
    "GS26jaytuppu:1151": "bhinno 'bhinno vā? yadi bhinnaḥ, sa tāttviko 'tāttviko vā /",
    "GS26jaytuppu:1152": "yadi",
    "GS26jaytuppu:1153": "tāttvikas, tadgatiḥ katham? kiṃ svasaṃvedyatvenāho janakatvākārārpakatvena? tad yadi svasaṃvedyatvena, tad ayuktam,",
    "GS26jaytuppu:1154": "avijñānātmatayā svasaṃvedyatvāyogāt /",
    "GS26jaytuppu:1155": "atha janakatvākārārpakatvena, tadā prāptākāraparamparā /",
    "GS26jaytuppu:1156": "athātāttvikas, tadgatir nopapadyate svasaṃvedyatvajanakatvavyatirekāt /",
    "GS26jaytuppu:1157": "athāvyatiriktaḥ, sa tāttviko 'tāttviko",
    "GS26jaytuppu:1158": "vā /",
    "GS26jaytuppu:1159": "yadi tāttvikaḥ, sa jaḍātmā tadviparīto vā /",
    "GS26jaytuppu:1160": "yadi jaḍātmā, na tarhi citā saha tādātmyam /",
    "GS26jaytuppu:1161": "cidacitos tādātmyānupapattiḥ /",
    "GS26jaytuppu:1162": "atha tadviparītas,",
    "GS26jaytuppu:1163": "tadā jñānamātratā syāt /",
    "GS26jaytuppu:1164": "jñānarūpatā ca sarvajñānasādhāraṇā pratikarmavyavasthānupapattiḥ /",
    "GS26jaytuppu:1165": "athātāttvikas, tadā jñānasyāpy atāttvikatvaṃ prāpnoti /",
    "GS26jaytuppu:1166": "yadi ca vijñānatādātmyenākārotpattir bhavati,",
    "GS26jaytuppu:1167": "vijñānaṃ sarvakārakaniṣpādyatvena sādhāraṇaṃ pratikarmavyavasthānupapattiḥ /",
    "GS26jaytuppu:1168": "evaṃ ca sati yad uktam arthena ghaṭayaty enaṃ na hi muktvārtharūpatām/ tasmād arthādhigateḥ pramāṇaṃ meyarūpatā//",
    "GS26jaytuppu:1169": "tan mugdhavilasitaṃ saugatānām /",
    "GS26jaytuppu:1170": "d.8 tad evaṃ vṛttivikalpādidūṣaṇaṃ sāmānyādau na sambhavati yathaikaṃ rūpam anekakāryotpādakatvena sādhāraṇaṃ, tathaikaṃ sāmānyam anekādhārasādhāraṇam /",
    "GS26jaytuppu:1171": "athaikaṃ rūpaṃ nānekaṃ kāryaṃ janayaty, api tv ekam",
    "GS26jaytuppu:1172": "eva, tatrāpi kiṃ rūpam eva kevalam utpādayaty uta jñānam eva? tad yadi rūpam eva kevalam utpādayati, tadā rūpasyāgrahaṇaṃ prāpnoti vijñānājananāt",
    "GS26jaytuppu:1173": "/ atha jñānam eva kevalam utpādayati, tathāpi mānasaṃ pratyakṣaṃ na prāpnoti /",
    "GS26jaytuppu:1174": "svaviṣayānantaraviṣayasahakāriṇendriyajñānena yaj janyate, tan mānasaṃ pratyakṣam /",
    "GS26jaytuppu:1175": "na ca svaviṣayānantarabhāvī viṣayo'sti",
    "GS26jaytuppu:1176": "rūpāntarājananāt6ṭasmād ekam eva rūpaṃ vijñānanīlādikāryasādhāraṇaṃ pratipattavyam /",
    "GS26jaytuppu:1177": "cakṣūrūpālokādīni kāraṇāni vijñānam utpādayanti, tāni kim ekasvabhāvayuktāny āho niyatasvabhāvayuktāni? tad yady ekasvabhāvatayotpādayanti, tadā kārakaikatvaṃ prāpnoty",
    "GS26jaytuppu:1178": "abhinnasvabhāvayogitvāt /",
    "GS26jaytuppu:1179": "atha niyatasvabhāvayuktāni jñānarūpaṃ kāryaṃ janayanti, tadā vijñānasyābhedarūpatā nivartate niyatasvabhāvakārakajanyatvād rūpaśabdādivat /",
    "GS26jaytuppu:1180": "atha vividhād api kāraṇād akhaṇḍitarūpaṃ kāryaṃ bhavati /",
    "GS26jaytuppu:1181": "evaṃ ca kāryabhedād bhinnakāraṇānumānaṃ nivartate /",
    "GS26jaytuppu:1182": "ekasvabhāvād api vijñānād anekaṃ nayanālokādikāryam utpadyate /",
    "GS26jaytuppu:1183": "anekasmād apy ekaṃ bhavati",
    "GS26jaytuppu:1184": "/ evaṃ ca sati niyatakāryadarśane niyatakāraṇānumānaṃ nivartate /",
    "GS26jaytuppu:1185": "athaikasmād eva kāraṇād ekaṃ kāryaṃ bhavati na bahūnāṃ saṅkalitānām ekaphalotpādakatvam /",
    "GS26jaytuppu:1186": "tataś ca niyatakāryadarśane niyatakāraṇānumānaṃ kena nivāryate? tad etad asamīcīnam /",
    "GS26jaytuppu:1187": "yady ekaṃ kāraṇam ekaṃ kāryaṃ janayati tadābhyupagamavirodhaś caturbhyaś cittacaittā bhavanti bodhād bodharūpatā viṣayād viṣayākāratetyādi /",
    "GS26jaytuppu:1188": "ekam eva janayati, kiṃ samānajātīyatvenāho tadākāratvena kiṃ vā pūrvāparakālabhāvitvena? tad yadi samānajātīyatvena janakatvaṃ, tadā samānajātīyaṃ paścād utpannam api janayet atha tadākārānukāritvena janakaṃ, tatrāpy etad eva dūṣaṇam /",
    "GS26jaytuppu:1189": "atha pūrvāparakālabhāvitvena janakaṃ, na tarhīdaṃ vaktavyam ekam eva janakaṃ cakṣūrūpālokamanaskārāṇāṃ pūrvakālabhāvitvāviśeṣāt /",
    "GS26jaytuppu:1190": "evaṃ cānekopādānotpādyatvenākārakadambakasvarūpaṃ vijñānaṃ prasaktam /",
    "GS26jaytuppu:1191": "rūpādyākāraparihāre vā vijñānākārasyāpy anupapattiḥ /",
    "GS26jaytuppu:1192": "tadanupapattau nairātmyaprasaṅgaḥ /",
    "GS26jaytuppu:1193": "kiṃ ca jñānaṃ kāryaikasvabhāvaṃ kāraṇaikasvabhāvam ubhayasvabhāvaṃ vā /",
    "GS26jaytuppu:1194": "tad yadi kāraṇaikasvabhāvaṃ, tadā kāryarūpatā na",
    "GS26jaytuppu:1195": "sambhavati /",
    "GS26jaytuppu:1196": "tadabhāve na vastutvaṃ saṃskṛtānāṃ vastutvābhyupagamāt /",
    "GS26jaytuppu:1197": "nāpi kāraṇarūpatopapadyate 'nādhīyamānātiśayatvena janakatvāyogāt /",
    "GS26jaytuppu:1198": "athakāryaikasvabhāvaṃ, tathāpi na sadātmakam arthakriyākaraṇe vastutvavirahāt /",
    "GS26jaytuppu:1199": "athobhayātmakam /",
    "GS26jaytuppu:1200": "ekam anekātmakaṃ bhavati /",
    "GS26jaytuppu:1201": "kena tvaṃ vipralambhitaḥ? na hy ekasyānekanāmakaraṇe nānātopapadyate /",
    "GS26jaytuppu:1202": "na cānekanāmakaraṇam upapadyate nimittasyāvicitratvāt /",
    "GS26jaytuppu:1203": "evaṃ vijñānasyāsambhave sati santānānupapattir abhrāntabhrāntadvaitasyānupapattiś ca /",
    "GS26jaytuppu:1204": "e.1 ito 'pi santānasyāsiddhir vijñānasyaikatvāt /",
    "GS26jaytuppu:1205": "tadekatvaṃ cākārāntarasyānupapatteḥ /",
    "GS26jaytuppu:1206": "upapattau vā jñānākāravirahaprasaṅgaḥ /",
    "GS26jaytuppu:1207": "tatprasaktau ca santānānupapattiḥ /",
    "GS26jaytuppu:1208": "e.2 ito 'pi vijñānasantānānupapattir vijñānam asaddharmāt sadātmatayā",
    "GS26jaytuppu:1209": "nivartate, svarūpāntarāt tu kathaṃ vyāvartate? kiṃ",
    "GS26jaytuppu:1210": "sadātmatayāhākārāntareṇa? tad yadi sadātmatayā vyāvartate, tadā rūpāder asadākāratā prāpnoti vājiviṣāṇayor iva /",
    "GS26jaytuppu:1211": "athākārāntareṇa nivartate, tadā jñānasyāsatsvabhāvatā prāpnoti turagaviṣāṇavad ity atha vijñānākāratayā nivartate rūpādibhyo vijñānaṃ, sā vijñānākāratā satsvabhāvāsatsvabhāvā vā tad yadi satsvabhāvā, tadā jñānākāratayā nivartateti kim uktaṃ bhavati?",
    "GS26jaytuppu:1212": "sadātmatayā nivartate vijñānasadākārayor avyatirekāt /",
    "GS26jaytuppu:1213": "tataś ca rūpāder asadākāratā prāpnoti turagaviṣāṇavad iti pūrvoditam eva dūṣaṇam āpadyate",
    "GS26jaytuppu:1214": "athāsatsvabhāvā, tadā kharaviṣāṇavad vijñānarūpatāṃ parityajati /",
    "GS26jaytuppu:1215": "tyāge vijñānasantānānupapattiḥ /",
    "GS26jaytuppu:1216": "tadanupapattau caityavandanādikriyānarthakyam /",
    "GS26jaytuppu:1217": "e.3 ito 'pi vijñānasantānānupapattis tadutpādakavijñānasya pūrvāparasahotpannavijñānaṃ prati svarūpāviśeṣāt /",
    "GS26jaytuppu:1218": "yad eva pūrvasahotpannavijñānāpekṣayā svarūpaṃ tad evāparavijñānāpekṣayāpi svarūpaṃ vijñānasya niravayavatvena /",
    "GS26jaytuppu:1219": "tataś ca yathā pūrvasahotpannavijñānasya hetur na bhavaty, evam aparavijñānasyāpi hetur",
    "GS26jaytuppu:1220": "na bhavati tatsvarūpavyatiriktavyāpārātiśayasyānupalabdheḥ /",
    "GS26jaytuppu:1221": "atha pūrvakālabhāvaivātiśayas tena tasya hetutvam upapādyate /",
    "GS26jaytuppu:1222": "yady evaṃ yathā devadattajñānapūrvakālabhāvi devadattajñānaṃ devadattajñānakāraṇaṃ, tathā sarvapuruṣajñānānāṃ devadattajñānapūrvakālotpannānāṃ devadattajñānaṃ prati hetutvaṃ prasaktam tatprasaktāvanekadvīpadeśāntaritapuruṣānubhūtārthānusmaraṇaṃ syāt /",
    "GS26jaytuppu:1223": "tathā svajanabhujaṅgamādāv ananubhūte 'py arthe 'nusmaraṇaṃ syāt /",
    "GS26jaytuppu:1224": "tathā tathāgatāvadātajñānajanyatve devadattādijñānānām avadātatā syāt /",
    "GS26jaytuppu:1225": "tataś ca sarve sarvajñāḥ syuḥ /",
    "GS26jaytuppu:1226": "atha naivāvadātatā devadattādijñānānāṃ tathāgatāvadātajñānopādānajanyatve 'pi devadattādijñānenāpi",
    "GS26jaytuppu:1227": "tajjanyatvenaivatathāgatajñānasyāpy avadātarūpatā na prāpnoti /",
    "GS26jaytuppu:1228": "tataś cāsāv apy avītarāgaḥ syād asarvajñaś ca /",
    "GS26jaytuppu:1229": "e.4 itaś ca santānānupapattir vijñānayoḥ sahotpāde hetuphalabhāvānupapatteḥ /",
    "GS26jaytuppu:1230": "yadaiva kāraṇajñānaṃ vinaśyati, tadaiva kāryajñānaṃ jāyateti vaḥ siddhāntaḥ /",
    "GS26jaytuppu:1231": "kāraṇajñānasya ca vināśas tadutpādaiva /",
    "GS26jaytuppu:1232": "tataś ca kāraṇajñānavināśakāle kāryajñānaṃ bhavati kim uktaṃ bhavati? kāraṇajñānotpādakālaiva bhavati /",
    "GS26jaytuppu:1233": "tataś ca sahotpannayor hetuphalabhāvānupapattir ekakālodgatayor goviṣāṇayor iva /",
    "GS26jaytuppu:1234": "kāraṇajñānasya cānutpannasyotpattivad anutpannasya vināśaprasaṅgaḥ /",
    "GS26jaytuppu:1235": "tataś ca kṣaṇam api nopalabhyeta /",
    "GS26jaytuppu:1236": "upalabdhau vā satatopalambhaprasaṅgas tadātmabhūtavināśasyopalambhavighātākartṛtvāt /",
    "GS26jaytuppu:1237": "vighātakartṛtve vaikakṣaṇopalambhasyāpy anupapattiprasaṅgaḥ /",
    "GS26jaytuppu:1238": "athaikakṣaṇopalabhyasvabhāvakaṃ sañjātaṃ tena na satatopalabdhir anupalabdhir vā /",
    "GS26jaytuppu:1239": "yady evaṃ dvādaśāṣṭakṣaṇopalabhyasvabhāvakaṃ sañjātaṃ kiṃ na kalpyate? kiṃ cotpādavināśayor abhede sati kāryakāraṇayoḥ samaṃ",
    "GS26jaytuppu:1240": "vināśaḥ syāt /",
    "GS26jaytuppu:1241": "e.5 yad apy anyad uktaṃ mātur udaraniṣkramaṇānantaraṃ yad ādyaṃ jñānaṃ taj jñānāntarapūrvakaṃ jñānatvād dvitīyajñānavat /",
    "GS26jaytuppu:1242": "nāsiddhatvād dṛṣṭāntasya /",
    "GS26jaytuppu:1243": "dvitīyādijñānasyāpi yathā jñānapūrvakatvaṃ nāvagāhayituṃ pāryate, tathā prāg evāveditam /",
    "GS26jaytuppu:1244": "kiṃ ca yadi jñānatvāj jñānapūrvakatvānumānaṃ, na kilāvabodhātmakakāraṇam antareṇa bodhātmakaṃ kāryam upapadyate /",
    "GS26jaytuppu:1245": "etac cāvadyam /",
    "GS26jaytuppu:1246": "abodhātmakād api nīlālokalocanādikāraṇād upajāyate /",
    "GS26jaytuppu:1247": "tathā garbhādau yad ādyaṃ vijñānaṃ, tad bhūtasaṅghātād eva bhaviṣYati, na jñānāntaraṃ parikalpanīyam",
    "GS26jaytuppu:1248": "yasyānantaraṃ yad bhavati, tat tasya kāraṇaṃ,",
    "GS26jaytuppu:1249": "nāparidṛṣṭasāmarthyam /",
    "GS26jaytuppu:1250": "vijñānābhāve vijñānajanyākāratā nivṛttā, na tu jñānākāratā /",
    "GS26jaytuppu:1251": "yathendriyavyāpāram antareṇopajāyamāne manovijñānendriyajanyākāratā nivartate, na tu jñānākāratā",
    "GS26jaytuppu:1252": "yadi ca sadṛśāt sadṛśasyotpattir niyamyate, tadā dhūmena dahanānumānaṃ na prāpnoti, dahanasya dhūmasārūpyam antareṇopādānakāraṇatvāyogāt /",
    "GS26jaytuppu:1253": "atha rūparūpatā sārūpyam ubhayor iti cet,",
    "GS26jaytuppu:1254": "tad ihāpi svalakṣaṇarūpatā sārūpyaṃ bhūtavijñānayor, alaṃ paralokavijñānakalpanayā /",
    "GS26jaytuppu:1255": "atha vijñānarūpatā bhūtānāṃ na vidyate tena teṣām upādānakāraṇatvaṃ nāsti vijñānaṃ pratīti ced, ihāpi dhūmarūpatā nāsti dahanasya, nopādānakāraṇatvam /",
    "GS26jaytuppu:1256": "tadabhāve na dahanānumānam /",
    "GS26jaytuppu:1257": "tathānubhavajñānād anubhavajñānasyaiva niṣpattir abhyupeyopādānakāraṇānukāritvena kāryasya niṣpattyabhyupagamāt /",
    "GS26jaytuppu:1258": "na caikadeśānukāritvam asti tadbījasyāvicitratvāt /",
    "GS26jaytuppu:1259": "anubhavākārānanukār.itve",
    "GS26jaytuppu:1260": "ca jñānākāratāvirahaḥ syāt /",
    "GS26jaytuppu:1261": "anukaroti ca vijñānarūpatāṃ tena kathaṃ nānubhavātmakam? tadupapattau ca prāptānubhavaparamparety alaḥ smaraṇānupapattiḥ /",
    "GS26jaytuppu:1262": "tadanupapattau cānumānajñānasyāpy anupapattiḥ /",
    "GS26jaytuppu:1263": "tataś ca sarvavyavahāravilopaprasaṅgaḥ /",
    "GS26jaytuppu:1264": "(4.) evaṃ ca na santānasiddhir, nāpi savikalpakanirvikalpakajñānadvairāśyam asti, nāpi vyabhicārāvyabhicāradvaividhyam upapadyate saugate mate /",
    "GS26jaytuppu:1265": "[Chapter 5: Examination of Mīmāṃsāsūtra 1.1.4]",
    "GS26jaytuppu:1266": "5. tathā satsamprayoge puruṣasyendriyāṇāṃ buddhijanma tat pratyakṣaṃ tad api pratyuktam /",
    "GS26jaytuppu:1267": "katham? etat sūtraṃ kadācil lakṣaṇaparaṃ kadācic ca",
    "GS26jaytuppu:1268": "kārakasaṅkhyāpratipādanaparaṃ kadācic cānuvādaparam /",
    "GS26jaytuppu:1269": "5.1(1) tad yadi lakṣaṇaparaṃ, tadāvabodhasyāvyabhicāritvaṃ nāvagantuṃ pāryate nāduṣṭakāraṇajanyatvena nāpi pravṛttisāmarthyena nāpi bādhārahitatvena nānyathā vā /",
    "GS26jaytuppu:1270": "sarvaṃ pūrvoditam anusmṛtya vaktavyam /",
    "GS26jaytuppu:1271": "5.12 nāpīndriyārthasamprayogajatvaṃ vijñānasyāvabodhasya cārvāgbhāgavidāvagamyate tadatīndriyatvena tadāyat tatānaḍhigateḥ /",
    "GS26jaytuppu:1272": "nāpīndriyajanyatvam avagantuṃ pāryatendriyāṇām atīndriyatvād eva /",
    "GS26jaytuppu:1273": "athāvabodhānyathānupapattyā sannikarṣaparikalpanā kriyate /",
    "GS26jaytuppu:1274": "avabodhasyānyathānupapattir na bhavati /",
    "GS26jaytuppu:1275": "kānumā?",
    "GS26jaytuppu:1276": "5.2 atha kārakasaṅkhyārthaṃ, kiṃ tena parisaṅkhyānena prayojanam?",
    "GS26jaytuppu:1277": "ālokādīnām api kārakatvāt tāny api parisaṅkhyeyāni bhavanti /",
    "GS26jaytuppu:1278": "5.3 athānuvādaparatā, prasiddhasyānuvādo nāprasiddhasya /",
    "GS26jaytuppu:1279": "na cādhyakṣaṃ kvacid viditam /",
    "GS26jaytuppu:1280": "nanu lake viditam /",
    "GS26jaytuppu:1281": "na viditam iti brūmo",
    "GS26jaytuppu:1282": "'vyabhicāritayānavagateḥ /",
    "GS26jaytuppu:1283": "nāpi satsamprayogajatvaṃ viditam /",
    "GS26jaytuppu:1284": "tataś ca pratyakṣānadhigatiḥ /",
    "GS26jaytuppu:1285": "tadanavagatau cānuvādānupapattiḥ /",
    "GS26jaytuppu:1286": "5.3eto 'py anuvādānupapattiḥ prayojanābhāvāt /",
    "GS26jaytuppu:1287": "na hi prayojanaṃ vinānuvādaḥ pravartata, 'nūdya kvacit kiñcid vidhīyate pratiṣidhyate vā /",
    "GS26jaytuppu:1288": "nanv atrāpi dharmaṃ prati nimittatvaṃ pratiṣidhyate /",
    "GS26jaytuppu:1289": "tad uktaṃ dharmaṃ praty animittaṃ pratyakṣaṃ vidyamānopalambhanatvāt samprayogajatvāc ca /",
    "GS26jaytuppu:1290": "tatra kim anyapadārthāvabhāsotpannaṃ pratyakṣaṃ dharmaṃ prati nimittatvena pratiṣidhyate kiṃ vā dharmāvabhāsotpannam anutpannaṃ vā? tad yady anyapadārthāvabhāsotpannapratyakṣavyāvṛttiḥ kriyate, tadāvipratipattyā sambodhayitavyā jaḍamatayaḥ /",
    "GS26jaytuppu:1291": "atha dharmāvabodhakotpannapratyakṣavyāvṛttiḥ kriyate, tadā virodhena pratyavastheyo bhavati",
    "GS26jaytuppu:1292": "dharmāvabodhakotpannaṃ pratyakṣaṃ na ca dharmanimittam iti vyāhatam apadiśyate /",
    "GS26jaytuppu:1293": "anyathā cadanāvacanajanitavijñānasyāpi dharmāvabodhakatvenatpannasyātannimittatvaṃ syāt /",
    "GS26jaytuppu:1294": "athānutpannasya dharmāvabodhakatvaṃ nāsti, kenātra pratipadyate yan",
    "GS26jaytuppu:1295": "notpannaṃ tad dharmāvabodhakam ? nāpi kamaladalāvabodhakaṃ svayam asattvāt",
    "GS26jaytuppu:1296": "yad apy uktaṃ satsamprayogajatvād iti, tad apy ayuktam /",
    "GS26jaytuppu:1297": "satsamprayogajatvaṃ yathā na bhavati tathā prāg evoktam /",
    "GS26jaytuppu:1298": "5.3b yad apy anyad uktaṃ vidyamānopalambhanatvāt kila pratyakṣaṃ vijñānaṃ vidyamānam avabodhayati",
    "GS26jaytuppu:1299": "yady evaṃ na kevalaṃ pratyakṣam, api tu sarvapramāṇotpāditaṃ vijñānaṃ vidyamānāvabodhakam",
    "GS26jaytuppu:1300": "atha cadanājanitaṃ vijñānam avidyamānakartavyārthāvabodhakam /",
    "GS26jaytuppu:1301": "yady avidyamānaṃ, katham avabodhyate? athāvabodhyate, katham avidyamānatā?",
    "GS26jaytuppu:1302": "avabodhyamānatvenaiva vidyamānatā pratyakṣapramāṇāvabodhitārthavad iti nāpy avabodhanam avabodhyam antareṇopajāyate pratyakṣāvabodhanavat /",
    "GS26jaytuppu:1303": "api ca codanāvacanajanitavijñānasya mithyātvam upapadyate 'vidyamānaviṣayatvāt",
    "GS26jaytuppu:1304": "keśoṇḍukajñānavat /",
    "GS26jaytuppu:1305": "keśoṇḍukavijñānasyāpi pratīyamānopakārakārthābhāve mithyātvam /",
    "GS26jaytuppu:1306": "tad ihāpi pratīyamānopakārakārtho nāsty eva, kathaṃ na mithyātvam? tadanvaye vā kartavyārthaviṣayatvaṃ pratihīyeta codanāvacasaḥ /",
    "GS26jaytuppu:1307": "kiṃ ca codanājanitaṃ vijñānaṃ kartavyatārthaviṣayaṃ vā tadabhāvaviṣayaṃ nirviṣayaṃ vā /",
    "GS26jaytuppu:1308": "tad yadi kartavyatārthaviṣayaṃ, tadā tasya vartamānataiva",
    "GS26jaytuppu:1309": "pratītyutkalitatvād vidyamānatoyādivat /",
    "GS26jaytuppu:1310": "toyāder apratīyamānatvaṃ svasattādhūmād agnau sati janakatvādinā nimittena /",
    "GS26jaytuppu:1311": "etac ced vidyate,",
    "GS26jaytuppu:1312": "katham avidyamānatā?",
    "GS26jaytuppu:1313": "atha tadabhāvaviṣayaṃ, tasyāpi svena rūpeṇa vidyamānatvān na kartavyatā /",
    "GS26jaytuppu:1314": "atha nirviṣayaṃ, na tarhi codanā kartavyāvabodhikā, api tu nirviṣayety",
    "GS26jaytuppu:1315": "evaṃ vaktavyam /",
    "GS26jaytuppu:1316": "evaṃ sthite yathā pratyakṣaṃ vidyamānopalambhakaṃ tathānyāny api pramāṇāni /",
    "GS26jaytuppu:1317": "5.a buddhijanma pratyakṣaṃ, na ca buddhyavagame pramāṇam asti /",
    "GS26jaytuppu:1318": "pratyakṣāvaseyā sā na bhavati svayam anabhyupagamāt /",
    "GS26jaytuppu:1319": "anumānagamyāpi na bhavati tayā pratibaddhaliṅgānavagateḥ /",
    "GS26jaytuppu:1320": "athārthāpattyā pratīyate, kiṃ ghaṭārthānyathānupapattyāho tadupādānaparityāgānyathānupapattyā",
    "GS26jaytuppu:1321": "ghaṭāvabodhānyathānupapattyā vā?",
    "GS26jaytuppu:1322": "tad yadi ghaṭārthānyathānupapattyā, tad ayuktam /",
    "GS26jaytuppu:1323": "na buddhikāryo ghaṭo,",
    "GS26jaytuppu:1324": "'pi tu buddhir iha tatkāryā /",
    "GS26jaytuppu:1325": "atha ghaṭopādānaparityāgānyathānupapattyā buddhiparikalpanā kriyate, tad",
    "GS26jaytuppu:1326": "ayuktaṃ, buddhisvarūpasyānekakālāntarāvasthānāyogād arthāpatter nirviṣayatvam /",
    "GS26jaytuppu:1327": "kenāpi balavatā prerito buddhim antareṇa vā tadupaplavād vā ghaṭopādānaparityāgāya ghaṭate tena sandigdhārthāpattiḥ /",
    "GS26jaytuppu:1328": "na ca sambandhagrahaṇam antareṇa niyatāyāṃ buddhau pratipattir upapadyate /",
    "GS26jaytuppu:1329": "arthāpattitas tu tadanupapattāv indriyakalpanāpi durghaṭā /",
    "GS26jaytuppu:1330": "athāvabodhānyathānupapattyā buddhiparikalpanā kriyate, tasyāpi buddhyā saha sambandho nāsti, katham avabodhayati? avabodhe cāvagate pratyakṣāvagataiva buddhir nāvabodhagamyā /",
    "GS26jaytuppu:1331": "avabodhabuddhivijñānaśabdānāṃ paryāyatvād avabudhyate jñāyatety eko 'rthaḥ /",
    "GS26jaytuppu:1332": "6. tathā śrotrādivṛttir avikalpikā, etad api pratyuktam /",
    "GS26jaytuppu:1333": "6.1 śrotrādikaraṇānāṃ śabdādiviṣayākāratayā vipariṇāmo",
    "GS26jaytuppu:1334": "vṛttiśabdenābhidhīyate /",
    "GS26jaytuppu:1335": "sā cānekaprakārā bhavati samyagjñānarūpā viparyayajñānasandeharūpā ca /",
    "GS26jaytuppu:1336": "tad uktaṃ tamo moho mahāmohas tāmisro",
    "GS26jaytuppu:1337": "'ndhatāmisretyādi /",
    "GS26jaytuppu:1338": "6.11 tad yadi śrotrādivṛtteḥ pratyakṣatvaṃ, tadā viparyayādivṛtter api",
    "GS26jaytuppu:1339": "pratyakṣatvaṃ prāpnoti /",
    "GS26jaytuppu:1340": "athābādhitapadopādānaṃ kriyate /",
    "GS26jaytuppu:1341": "tat sūtre na śrūyate /",
    "GS26jaytuppu:1342": "bhavatu vā tasya kalpanā, tathāpy avyabhicāritvaṃ jñātuṃ na śakyate /",
    "GS26jaytuppu:1343": "tac ca naiyāyikapratyakṣalakṣaṇādhikāre prapañcitam /",
    "GS26jaytuppu:1344": "yadi cāvyabhicāripadena viparyayarūpā vṛttir apodyate, tat tadātmatayā vyavasthitā samyagrūpāpi vṛttir apoditā bhavati /",
    "GS26jaytuppu:1345": "tataś ca saṅgrāhyā na labhyate vṛttiḥ /",
    "GS26jaytuppu:1346": "atha samyagrūpā vṛttir iha saṅgrāhyā, tadāpohyā nalabhyate vṛttīnāṃ",
    "GS26jaytuppu:1347": "svarūpaikatābhyupagamāt /",
    "GS26jaytuppu:1348": "bhedābhyupagame vābhyupetahānam /",
    "GS26jaytuppu:1349": "na hi bhavatāṃ pakṣendriyād bhidyante vṛttayas, tac ced abhinnaṃ, kathaṃ vṛttīnāṃ bhedaḥ?",
    "GS26jaytuppu:1350": "bhedābhyupagamendriyaikatvaṃ hīyate /",
    "GS26jaytuppu:1351": "indriyāvyatirekitvaṃ vā na vaktavyam",
    "GS26jaytuppu:1352": "6.1endriyāvyatirekitve 'bhyupagamyamāne nīlalohitaghaṭādīnāṃ sarvadopalambhaḥ syād, indriyāvasthāne tadavyatiriktāyā vṛtter",
    "GS26jaytuppu:1353": "avasthānasambhavāt /",
    "GS26jaytuppu:1354": "tatsambhave ca ghaṭādyanupalambhānupapattiḥ /",
    "GS26jaytuppu:1355": "atha vṛttisadbhāve 'py anupalabdhir, na kadācid upalabdhiḥ syāt /",
    "GS26jaytuppu:1356": "na hi bhavatāṃ pakṣe kiñcid apūrvaṃ jāyate pūrvaṃ vā nirudhyate /",
    "GS26jaytuppu:1357": "tataś ca sarvasyāstitvopalabdhyanupalabdhī kiṅkṛte? sadopalabdhir anupalabdhir vā /",
    "GS26jaytuppu:1358": "na hy evaṃvādino dvitīyā gatir asti /",
    "GS26jaytuppu:1359": "6.1b kiṃ ca śabdādayopalabhyante kim anupalabhyasvabhāvopalabhyantāhosvid upalabhyasvabhāvāh?",
    "GS26jaytuppu:1360": "tad yady anupalabhyasvabhāvopalabhyante, tadopalabdhiḥ katham?",
    "GS26jaytuppu:1361": "yady anupalabhyasvabhāvāḥ, katham upatabhyeran? anyathātmāder apy upalabdhiḥ syāt /",
    "GS26jaytuppu:1362": "athopalabhyasvabhāvopalabhyante, 'nupalabdhiḥ katham? kiṃ tenaivākāreṇāhosvid ākārāntareṇa?",
    "GS26jaytuppu:1363": "yadi tenaivākāreṇānupalabdhir, ātmāder apy anupalabdhir na prāpnoti /",
    "GS26jaytuppu:1364": "upalabdhau vā bījāntaraṃ vacanīyam /",
    "GS26jaytuppu:1365": "athākārāntareṇa nopalabhyante, tathāpy upalabhyamānānupalabhyamānayor naikatvaṃ śabdātmākārayor iva /",
    "GS26jaytuppu:1366": "na hy upalabhyasvabhāvāc chabdād anupatabhyasvabhāvātmāvyatirikto dṛṣtaḥ /",
    "GS26jaytuppu:1367": "atha tasyaivābhivyaktasyopalabdhiḥ /",
    "GS26jaytuppu:1368": "tatsvarūpavad abhivyakteḥ sarvadāvasthānāt satatopalabdhiprasaṅgaḥ /",
    "GS26jaytuppu:1369": "atha tirodhāne saty anupalabdhis, tadātatsvarūpatādātmyāt satatānupatambhaprasaṅgaḥ /",
    "GS26jaytuppu:1370": "ubhayor vāvasthāne samam upalambhānupalambhau syātām /",
    "GS26jaytuppu:1371": "tataś cedānīm upatabhe pūrvaṃ nopalabha3 iti vyavahāravirahaḥ syāt /",
    "GS26jaytuppu:1372": "tathā pūrvam upalabhedānīṃ nopalabhety etad api na prāpnoti /",
    "GS26jaytuppu:1373": "athāvayavopacaye saty upalambhaḥ /",
    "GS26jaytuppu:1374": "tasya sarvadā bhāvāt sarvadopalambhaprasaṅgaḥ /",
    "GS26jaytuppu:1375": "athasvalakṣaṇapuṣṭau satyām upalambhaḥ /",
    "GS26jaytuppu:1376": "tasyāḥ sarvadā sattvāt satatopalambhaprasaṅgaḥ /",
    "GS26jaytuppu:1377": "atha saṃsthānotkarṣe saty upalambhaḥ /",
    "GS26jaytuppu:1378": "tasyāpi sarvadā vidyamānatvāt satatopalabdhiḥ syāt /",
    "GS26jaytuppu:1379": "tasmād yena yena nimittenopalambhaparikalpanā, tasya tasya sarvadā bhāvāt satatopalambhaprasaṅgaḥ",
    "GS26jaytuppu:1380": "atha deśakālakārakāpabandhād anupalambhas, tadā tasyāpabandhasya sarvadā bhāvād anupalambhānuparamaḥ syāt /",
    "GS26jaytuppu:1381": "6.2 tathendriyāṇām api karaṇarūpatā nopalabhyate phalavaikalyāt /",
    "GS26jaytuppu:1382": "nanv asti vijñānaṃ phalam /",
    "GS26jaytuppu:1383": "na tasya sarvadā vidyamānatvāt /",
    "GS26jaytuppu:1384": "sarvadā vidyamānayor hetuphalabhāvo nopapadyate, yathā guṇānāṃ parasparam",
    "GS26jaytuppu:1385": "ātmabhedānāṃ vā /",
    "GS26jaytuppu:1386": "na hy ātmātmāntarasya hetur bhavati tatphalaṃ vā,",
    "GS26jaytuppu:1387": "tathehāpyanādyantā sattā na phalaṃ hetur vocyate /",
    "GS26jaytuppu:1388": "f . kiṃ ca bhūjalādy anekaṃ kāryaṃ, tat kiṃ guṇatrayād vyatiriktam avyatiriktaṃ vā? tad yadi vyatiriktaṃ, tat kiṃ tāttvikam atāttvikaṃ vā?",
    "GS26jaytuppu:1389": "tad yadi tāttvikaṃ, na tarhi guṇatrayopādānapūrvakaṃ, tato bhinnatvād ātmasvarūpavat /",
    "GS26jaytuppu:1390": "na ca guṇatrayeṇa sahānyatamo 'pi sambandhopapadyate tadbhinnakāryasya /",
    "GS26jaytuppu:1391": "na mātrāmātrikasambandho nāpi sahacarasahacaritabhāvo nāpi nimittanaimittikabhāvopakāryopakārakabhāvo vā /",
    "GS26jaytuppu:1392": "athātāttvikaṃ, kathaṃ tena guṇatrayaṃ pratīyate guṇatrayeṇa saha sambandhānupapatteḥ? na ca sadasatoḥ sambandhopapadyatātmakharaviṣāṇayor iva /",
    "GS26jaytuppu:1393": "tadabhāvān nānumānād guṇatrayapratipattiḥ /",
    "GS26jaytuppu:1394": "nāpi pratyakṣeṇa guṇāvadhāraṇaṃ svayam anabhyupagamāt /",
    "GS26jaytuppu:1395": "tad uktaṃ guṇānāṃ paramaṃ rūpaṃ na dṛṣṭipatham ṛcchati/ yat tu dṛṣṭipathaprāptaṃ tan māyeva",
    "GS26jaytuppu:1396": "tadanavagame ca na bhogyena bhoktur anumānam /",
    "GS26jaytuppu:1397": "tataś ca nātmā na guṇatrayam /",
    "GS26jaytuppu:1398": "athāvyatiriktaṃ, tat kiṃ tāttvikam atāttvikaṃ vā?",
    "GS26jaytuppu:1399": "yadi tāttvikaṃ, tadā kāryāṇām aparisaṅkhyeyatve guṇānām apy aparisaṅkhyeyatā /",
    "GS26jaytuppu:1400": "tataś ca trayo guṇeti na vaktavyam /",
    "GS26jaytuppu:1401": "atha guṇānāṃ tritvaṃ, tadā kāryasyāpi tritvaṃ prāpnoty, ānantyaṃ hīyate /",
    "GS26jaytuppu:1402": "tathā kāryasya pratyakṣatve guṇānām api pratyakṣatvam /",
    "GS26jaytuppu:1403": "kiṃviṣayaṃ",
    "GS26jaytuppu:1404": "pradhānānumānam? guṇa[final page missing]",
    "GS26jaytuppu:1405": "%Additional material from GOS 87, Baroda 1940 edition of Sanghavi /",
    "GS26jaytuppu:1406": "Parikh and E. Franco's Notes:",
    "GS26jaytuppu:1407": "Examination of ātmānumāna %",
    "GS26jaytuppu:1408": "[8.1 naiyāyikādisaṃmatasyātmānumānasya nirāsaḥ]",
    "GS26jaytuppu:1409": "tathātmānumānaṃ sukhadveṣajñānādinā na saṃbhavati, tena saha sambandhānavagamāt, tadanavagatau cānumānānarthakyam /",
    "GS26jaytuppu:1410": "kiṃ cātra sādhyate",
    "GS26jaytuppu:1411": "kiṃ jñānasukhādīnām āśritatvam, āhosvid āśrayāśritaṃ vāḷjñānasvarūpam ?",
    "GS26jaytuppu:1412": "athāśritatvaṃ sādhyate /",
    "GS26jaytuppu:1413": "tadātmāḷnaivāvabodhitaḥ tato 'nyatvād",
    "GS26jaytuppu:1414": "āśritatvasya /",
    "GS26jaytuppu:1415": "athātmāḷsādhyate /",
    "GS26jaytuppu:1416": "tad evaṃ bhavati asty ātmāḷvijñānāt, na ca vyadhikaraṇasya gamakatvaṃ vidyate /",
    "GS26jaytuppu:1417": "athāśritaṃ jñānasvarūpaṃ sādhyate /",
    "GS26jaytuppu:1418": "tac ca pratyakṣeṇāvagatam /",
    "GS26jaytuppu:1419": "anyo",
    "GS26jaytuppu:1420": "'numānasya viṣayo vaktavyaḥ /",
    "GS26jaytuppu:1421": "kathaṃ jñānasukhādy ātmasambandhitvena vyapadiśyate kiṃ sattāmātreṇāho tajjanyatayā tajjanakatvana vā tatsamavāyitvena vā tatsvarūpatādātmyād vā ?",
    "GS26jaytuppu:1422": "tad yadi sattāmātreṇa sukhaṃ vijñānaṃ vātmano 'padiśyate tadātmavat sarve bhāvāś cetanāḥ syur vijñānasattāviśeṣāt /",
    "GS26jaytuppu:1423": "tathā sarve sukhino bhaveyur ānandasattāviśeṣāt /",
    "GS26jaytuppu:1424": "atha tajjanyatayāḷvijñānam ātmano 'padiśyate ; tadā nayanālokapaṭāś cetanāḥ syus tair janyamānāviśeṣāt",
    "GS26jaytuppu:1425": "atha tajjanakatvena tasyeti cet, tad ayuktaṃ na vijñānenātmotpādyate bhavatāṃ pakṣe, utpādena vā smaraṇānupapattiḥ /",
    "GS26jaytuppu:1426": "[p.75] athātmasamavāyitvena vijñānam ātmano 'padiśyate na tadabhāvāt /",
    "GS26jaytuppu:1427": "bhavatu vā samavāyo hy akhaṇḍitātmā sarvātmavastrādisādhāraṇaḥ /",
    "GS26jaytuppu:1428": "tataḥ sarve cetanāḥ syuḥ /",
    "GS26jaytuppu:1429": "atha vijñānopalakṣitasya nānyatra saṃbhavo 'sti tad ayuktaṃ tad upalakṣitasyānyatra saṃbhavāt tatsaṃbhavaś ca tasyaikatvāt /",
    "GS26jaytuppu:1430": "asaṃbhave vā samavāyānekatvaprasaṅgaḥ asamavāyitvaṃ vānyeṣām /",
    "GS26jaytuppu:1431": "tathā vijñānasamavāyātmanaḥ samavāyaḥ kiṃ sattāmātreṇāhosvid ātmajanakatvena tajjanyatvena tatsamavāyitvenātmasvarūpatādātmyād vā ?",
    "GS26jaytuppu:1432": "tad yadi sattāmātreṇātmanaḥ samavāyo 'padiśyate ; tadā jñānasamavāyasattāviśeṣāt sarveṣāṃ jñānasamavāyitvaprasaṅgaḥ /",
    "GS26jaytuppu:1433": "atha tajjanyatvena ; tad ayuktaṃ na hy ātmanā samavāyotpādanaṃ kriyate nityatvābhyupagamāt",
    "GS26jaytuppu:1434": "atha tajjanakatvenātmanaḥ samavāyaḥ ; tad anupapannam ātmano nityatvāt /",
    "GS26jaytuppu:1435": "athātmani samavetas tenātmasamavāyo",
    "GS26jaytuppu:1436": "'bhidhīyate /",
    "GS26jaytuppu:1437": "tad ayuktam /",
    "GS26jaytuppu:1438": "samavāyāntarānabhyupagamāt /",
    "GS26jaytuppu:1439": "athātmatādātmyena vartatety ātmasamavāyaḥ ucyate /",
    "GS26jaytuppu:1440": "tadātmā vidyate nānyaḥ samavāyo 'sti tatsvabhāvānupraveśāt /",
    "GS26jaytuppu:1441": "evaṃ vijñānānandādīnāṃ samavāyasambandhena na niyatātmavyapadeśopapadyate /",
    "GS26jaytuppu:1442": "athātmatādātmyenopajāyamānaṃ vijñānānandādikam ātmano 'padiśyate tadā vikārī prāpnoty anayā bhaṅgyātmā /",
    "GS26jaytuppu:1443": "tataś ca smaraṇānumānapratyabhijñānānupapattiḥ /",
    "GS26jaytuppu:1444": "ito 'py ātmā sukhādikāryādhikaraṇo 'vagantuṃ na pāryate /",
    "GS26jaytuppu:1445": "kiṃ tenātmanānupajātātiśayena tāpādi kāryāṃ kriyatāhosvid upajātātiśayenāpi,",
    "GS26jaytuppu:1446": "kiṃ vyatiriktopajātātiśayena, avyatiriktopajātātiśayena vā? [p.76] tad yady anupajātātiśayenotpādyate tāpādi kāryaṃ, tadā sarvadā kuryād,",
    "GS26jaytuppu:1447": "anupajātabalasya kāryakāraṣābhyupagamān, na tāpādivikalaḥ syāt, samaṃ sukhādi kāryaṃ prasajyate",
    "GS26jaytuppu:1448": "athāvyatiriktopajātātiśayenotpādyate tāpādi kāryaṃ, tadāvyatiriktopajātātiśayeti kiṃ bhaṇitaṃ bhavati? ātmopajāyate /",
    "GS26jaytuppu:1449": "tataś ca smaraṇānumānapratyabhijñānānupapattiḥ /",
    "GS26jaytuppu:1450": "atha vyatiriktopajātātiśayena janyate tāpādi kāryaṃ, sa tenātmanā saha",
    "GS26jaytuppu:1451": "sambaddho vā, na vā /",
    "GS26jaytuppu:1452": "yadi na sambaddhaḥ, sa tasyātiśayaḥ katham? atha",
    "GS26jaytuppu:1453": "sambaddhaḥ, kiṃ janakatvenātha janyatvena tatsamavāyitvena vā? tad yadi janakatvena sambaddhas, tadātmā tenātiśayenotpadyateti smaraṇānupapattiḥ /",
    "GS26jaytuppu:1454": "atha janyatvena, so 'pi tena katham utpādyate? kim anupajātātiśayena vyatiriktopajātātiśayena veti prāptā praśnaparamparā /",
    "GS26jaytuppu:1455": "atha tatsamavāyitvena, na, tasya sarvasādhāraṇatvāt,",
    "GS26jaytuppu:1456": "tadabhāvāc ca /",
    "GS26jaytuppu:1457": "athaikakāryajanakatvena sambaddhas, tad evedaṃ cintayitum",
    "GS26jaytuppu:1458": "ārabdhaṃ kim idaṃ janakatvaṃ nāmeti /",
    "GS26jaytuppu:1459": "kiṃ ca yad evānupajāte 'tiśayātmano",
    "GS26jaytuppu:1460": "rūpaṃ tad eva jāte 'pi, tat kathaṃ kāryaṃ kuryāt? atha",
    "GS26jaytuppu:1461": "pūrvarūpasyātadavasthyaṃ, susthitaṃ nityatvam! atha tādavasthyaṃ, tathāpi na karoti kāryam",
    "GS26jaytuppu:1462": "evaṃ naiyāyikādimatenātmanopabhogasmaraṇādikaṃ na jāghaṭīti /",
    "GS26jaytuppu:1463": "[Refutation of the Mīmāṃsa inference of the self]",
    "GS26jaytuppu:1464": "pp. 82.783.7: tathā mīmāṃsakamatenāpy ātmānumānaṃ na pravartate pramāṇāntarānavadhāritārthaviṣayatvābhyupagamāt pramāṇānām /",
    "GS26jaytuppu:1465": "niyataviṣayāṇi hi pramāṇāni pratipadyante pratyakṣāvaseye nānumānaṃ",
    "GS26jaytuppu:1466": "pravartata, anumānāvaseye ca na pratyakṣaṃ pravartate /",
    "GS26jaytuppu:1467": "tataś cetaretaravyāvṛttiviśeṣaviṣayāṇi /",
    "GS26jaytuppu:1468": "tad ayuktaṃ (read: uktaṃ) ``viśeṣe",
    "GS26jaytuppu:1469": "'nugamābhāvaḥ /",
    "GS26jaytuppu:1470": "“ viśeṣo niyatapramāṇagrāhyo 'rthaḥ /",
    "GS26jaytuppu:1471": "tathābhūte 'rthe",
    "GS26jaytuppu:1472": "'ṅgīkriyamāṇe 'numānasyānugamābhāvaḥ /",
    "GS26jaytuppu:1473": "anugamaḥ sambandhas,",
    "GS26jaytuppu:1474": "tadgrahaṇānupapattiḥ /",
    "GS26jaytuppu:1475": "arthe (read: atha) pratyakṣādyavadhārite 'py 'rthe",
    "GS26jaytuppu:1476": "'numānaṃ pravartate; nanv evaṃ pratyakṣānumānasādhāraṇo 'rthaḥ prasaktaḥ /",
    "GS26jaytuppu:1477": "sādhāraṇatā samānatā /",
    "GS26jaytuppu:1478": "``sāmānye siddhasādhyatā'' pratyakṣāvagatatvāt /",
    "GS26jaytuppu:1479": "anadhigatārthagantṛviśeṣaṇaṃ cāpārthakam /",
    "GS26jaytuppu:1480": "athavā sāmānye siddhe sādhanam ityanyo 'rthaḥ /",
    "GS26jaytuppu:1481": "sāmānyayor gamyagamakabhāvo 'bhyupagamyate mīmāṃsakena /",
    "GS26jaytuppu:1482": "na ca tat sāmānyaṃ vidyate /",
    "GS26jaytuppu:1483": "yathā ca na vidyate tathā prāg evoditam /",
    "GS26jaytuppu:1484": "tataś ca siddhasya sādhanaṃ vidyamānasya sādhanam /",
    "GS26jaytuppu:1485": "na cāgnitvam asti /",
    "GS26jaytuppu:1486": "tadabhāve kasyedaṃ jñāpakam? athavā siddhaṃ sādhanaṃ siddhasādhanam ity anyo 'rthaḥ",
    "GS26jaytuppu:1487": "/ vidyamānaṃ sādhanam /",
    "GS26jaytuppu:1488": "na ca dhūmatvasāmānyam asti /",
    "GS26jaytuppu:1489": "tac ca vidyamānaṃ",
    "GS26jaytuppu:1490": "(Sukhlal: tattva; read: tac cāvidyamānaṃ) sāmānyaṃ kathaṃ sāmānyaṃ (read:",
    "GS26jaytuppu:1491": "sāmānye) sādhanaṃ bhavitum arhati? athavā siddhasādhanaṃ jñātam anumānaṃ sādhanaṃ bhavati",
    "GS26jaytuppu:1492": "na ca dhūmatvaṃ jñātaṃ svayamasattvāt, athavā",
    "GS26jaytuppu:1493": "grahaṇopāyābhāvāt, tasyānusyūtaṃ rūpam /",
    "GS26jaytuppu:1494": "na ca tad ātmany anusyūtam /",
    "GS26jaytuppu:1495": "nāpy ekasyāṃ vyaktāv, api tu bahvīṣu vyaktiṣu /",
    "GS26jaytuppu:1496": "na ca bahvyo vyaktayopalabhyante /",
    "GS26jaytuppu:1497": "api tv ekaiva dhūmavyaktir upalabhate /",
    "GS26jaytuppu:1498": "na caikasyāṃ vyaktāv anugatātmatayā sāmānyasaṃvittir asti /",
    "GS26jaytuppu:1499": "na cākārāntarasāmānyam (perhaps: ākārāntaraṃ sāmānyasya) /"
}