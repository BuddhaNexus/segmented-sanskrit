{
    "GE07mbh_18_u:000.000-0001_01": "nārāyaṇaṃ namaskṛtya naraṃ caiva narottamam",
    "GE07mbh_18_u:000.000-0001_02": "devīṃ sarasvatīṃ caiva tato jayam udīrayet",
    "GE07mbh_18_u:001.001": "janamejaya uvāca",
    "GE07mbh_18_u:001.001a": "svargaṃ triviṣṭapaṃ prāpya mama pūrvapitāmahāḥ",
    "GE07mbh_18_u:001.001c": "pāṇḍavā dhārtarāṣṭrāś ca kāni sthānāni bhejire",
    "GE07mbh_18_u:001.002a": "etad icchāmy ahaṃ śrotuṃ sarvavic cāsi me mataḥ",
    "GE07mbh_18_u:001.002b-0002_01": "na hi tṛpyāmi sarveṣāṃ śṛṇvānaś caritaṃ mahat",
    "GE07mbh_18_u:001.002c": "maharṣiṇābhyanujñāto vyāsenādbhutakarmaṇā",
    "GE07mbh_18_u:001.002x-0003_01": "bhūtaṃ bhavyaṃ bhaviṣyac ca sarvaṃ vai vetsi tattvataḥ",
    "GE07mbh_18_u:001.003": "vaiśaṃpāyana uvāca",
    "GE07mbh_18_u:001.003a": "svargaṃ triviṣṭapaṃ prāpya tava pūrvapitāmahāḥ",
    "GE07mbh_18_u:001.003c": "yudhiṣṭhiraprabhṛtayo yad akurvata tac chṛṇu",
    "GE07mbh_18_u:001.004a": "svargaṃ triviṣṭapaṃ prāpya dharmarājo yudhiṣṭhiraḥ",
    "GE07mbh_18_u:001.004c": "duryodhanaṃ śriyā juṣṭaṃ dadarśāsīnam āsane",
    "GE07mbh_18_u:001.005a": "bhrājamānam ivādityaṃ vīralakṣmyābhisaṃvṛtam",
    "GE07mbh_18_u:001.005c": "devair bhrājiṣṇubhiḥ sādhyaiḥ sahitaṃ puṇyakarmabhiḥ",
    "GE07mbh_18_u:001.006a": "tato yudhiṣṭhiro dṛṣṭvā duryodhanam amarṣitaḥ",
    "GE07mbh_18_u:001.006c": "sahasā saṃnivṛtto 'bhūc chriyaṃ dṛṣṭvā suyodhane",
    "GE07mbh_18_u:001.007a": "bruvann uccair vacas tān vai nāhaṃ duryodhanena vai",
    "GE07mbh_18_u:001.007c": "sahitaḥ kāmaye lokāṃl lubdhenādīrghadarśinā",
    "GE07mbh_18_u:001.008a": "yatkṛte pṛthivī sarvā suhṛdo bāndhavās tathā",
    "GE07mbh_18_u:001.008c": "hatāsmābhiḥ prasahyājau kliṣṭaiḥ pūrvaṃ mahāvane",
    "GE07mbh_18_u:001.009a": "draupadī ca sabhāmadhye pāñcālī dharmacāriṇī",
    "GE07mbh_18_u:001.009c": "parikliṣṭānavadyāṅgī patnī no gurusaṃnidhau",
    "GE07mbh_18_u:001.010a": "svasti devā na me kāmaḥ suyodhanam udīkṣitum",
    "GE07mbh_18_u:001.010c": "tatrāhaṃ gantum icchāmi yatra te bhrātaro mama",
    "GE07mbh_18_u:001.011a": "maivam ity abravīt taṃ tu nāradaḥ prahasann iva",
    "GE07mbh_18_u:001.011c": "svarge nivāso rājendra viruddhaṃ cāpi naśyati",
    "GE07mbh_18_u:001.012a": "yudhiṣṭhira mahābāho maivaṃ vocaḥ kathaṃ cana",
    "GE07mbh_18_u:001.012c": "duryodhanaṃ prati nṛpaṃ śṛṇu cedaṃ vaco mama",
    "GE07mbh_18_u:001.013a": "eṣa duryodhano rājā pūjyate tridaśaiḥ saha",
    "GE07mbh_18_u:001.013c": "sadbhiś ca rājapravarair ya ime svargavāsinaḥ",
    "GE07mbh_18_u:001.014a": "vīralokagatiṃ prāpto yuddhe hutvātmanas tanum",
    "GE07mbh_18_u:001.014c": "yūyaṃ sarve surasamā yena yuddhe samāsitāḥ",
    "GE07mbh_18_u:001.015a": "sa eṣa kṣatradharmeṇa sthānam etad avāptavān",
    "GE07mbh_18_u:001.015c": "bhaye mahati yo 'bhīto babhūva pṛthivīpatiḥ",
    "GE07mbh_18_u:001.016a": "na tan manasi kartavyaṃ putra yad dyūtakāritam",
    "GE07mbh_18_u:001.016c": "draupadyāś ca parikleśaṃ na cintayatum arhasi",
    "GE07mbh_18_u:001.017a": "ye cānye 'pi parikleśā yuṣmākaṃ dyūtakāritāḥ",
    "GE07mbh_18_u:001.017c": "saṃgrāmeṣv atha vānyatra na tān saṃsmartum arhasi",
    "GE07mbh_18_u:001.018a": "samāgaccha yathānyāyaṃ rājñā duryodhanena vai",
    "GE07mbh_18_u:001.018c": "svargo 'yaṃ neha vairāṇi bhavanti manujādhipa",
    "GE07mbh_18_u:001.019a": "nāradenaivam uktas tu kururājo yudhiṣṭhiraḥ",
    "GE07mbh_18_u:001.019c": "bhrātṝn papraccha medhāvī vākyam etad uvāca ha",
    "GE07mbh_18_u:001.020a": "yadi duryodhanasyaite vīralokāḥ sanātanāḥ",
    "GE07mbh_18_u:001.020c": "adharmajñasya pāpasya pṛthivīsuhṛdadruhaḥ",
    "GE07mbh_18_u:001.021a": "yatkṛte pṛthivī naṣṭā sahayā sarathadvipā",
    "GE07mbh_18_u:001.021c": "vayaṃ ca manyunā dagdhā vairaṃ praticikīrṣavaḥ",
    "GE07mbh_18_u:001.022a": "ye te vīrā mahātmāno bhrātaro me mahāvratāḥ",
    "GE07mbh_18_u:001.022c": "satyapratijñā lokasya śūrā vai satyavādinaḥ",
    "GE07mbh_18_u:001.023a": "teṣām idānīṃ ke lokā draṣṭum icchāmi tān aham",
    "GE07mbh_18_u:001.023c": "karṇaṃ caiva mahātmānaṃ kaunteyaṃ satyasaṃgaram",
    "GE07mbh_18_u:001.024a": "dhṛṣṭadyumnaṃ sātyakiṃ ca dhṛṣṭadyumnasya cātmajān",
    "GE07mbh_18_u:001.024c": "ye ca śastrair vadhaṃ prāptāḥ kṣatradharmeṇa pārthivāḥ",
    "GE07mbh_18_u:001.025a": "kva nu te pārthivā brahman naitān paśyāmi nārada",
    "GE07mbh_18_u:001.025b-0004_01": "brahmann etān prapaśyāmi svargaloke 'tra karhi cit",
    "GE07mbh_18_u:001.025c": "virāṭadrupadau caiva dhṛṣṭaketumukhāṃś ca tān",
    "GE07mbh_18_u:001.026a": "śikhaṇḍinaṃ ca pāñcālyaṃ draupadeyāṃś ca sarvaśaḥ",
    "GE07mbh_18_u:001.026c": "abhimanyuṃ ca durdharṣaṃ draṣṭum icchāmi nārada",
    "GE07mbh_18_u:002.001": "yudhiṣṭhira uvāca",
    "GE07mbh_18_u:002.001a": "neha paśyāmi vibudhā rādheyam amitaujasam",
    "GE07mbh_18_u:002.001c": "bhrātarau ca mahātmānau yudhāmanyūttamaujasau",
    "GE07mbh_18_u:002.002a": "juhuvur ye śarīrāṇi raṇavahnau mahārathāḥ",
    "GE07mbh_18_u:002.002c": "rājāno rājaputrāś ca ye madarthe hatā raṇe",
    "GE07mbh_18_u:002.003a": "kva te mahārathāḥ sarve śārdūlasamavikramāḥ",
    "GE07mbh_18_u:002.003c": "tair apy ayaṃ jito lokaḥ kaccit puruṣasattamaiḥ",
    "GE07mbh_18_u:002.004a": "yadi lokān imān prāptās te ca sarve mahārathāḥ",
    "GE07mbh_18_u:002.004c": "sthitaṃ vitta hi māṃ devāḥ sahitaṃ tair mahātmabhiḥ",
    "GE07mbh_18_u:002.005a": "kaccin na tair avāpto 'yaṃ nṛpair loko 'kṣayaḥ śubhaḥ",
    "GE07mbh_18_u:002.005c": "na tair ahaṃ vinā vatsye jñātibhir bhrātṛbhis tathā",
    "GE07mbh_18_u:002.006a": "mātur hi vacanaṃ śrutvā tadā salilakarmaṇi",
    "GE07mbh_18_u:002.006c": "karṇasya kriyatāṃ toyam iti tapyāmi tena vai",
    "GE07mbh_18_u:002.007a": "idaṃ ca paritapyāmi punaḥ punar ahaṃ surāḥ",
    "GE07mbh_18_u:002.007c": "yan mātuḥ sadṛśau pādau tasyāham amitaujasaḥ",
    "GE07mbh_18_u:002.008a": "dṛṣṭvaiva taṃ nānugataḥ karṇaṃ parabalārdanam",
    "GE07mbh_18_u:002.008c": "na hy asmān karṇasahitāñ jayec chakro 'pi saṃyuge",
    "GE07mbh_18_u:002.009a": "tam ahaṃ yatratatrasthaṃ draṣṭum icchāmi sūryajam",
    "GE07mbh_18_u:002.009c": "avijñāto mayā yo 'sau ghātitaḥ savyasācinā",
    "GE07mbh_18_u:002.010a": "bhīmaṃ ca bhīmavikrāntaṃ prāṇebhyo 'pi priyaṃ mama",
    "GE07mbh_18_u:002.010c": "arjunaṃ cendrasaṃkāśaṃ yamau tau ca yamopamau",
    "GE07mbh_18_u:002.011a": "draṣṭum icchāmi tāṃ cāhaṃ pāñcālīṃ dharmacāriṇīm",
    "GE07mbh_18_u:002.011c": "na ceha sthātum icchāmi satyam etad bravīmi vaḥ",
    "GE07mbh_18_u:002.012a": "kiṃ me bhrātṛvihīnasya svargeṇa surasattamāḥ",
    "GE07mbh_18_u:002.012c": "yatra te sa mama svargo nāyaṃ svargo mato mama",
    "GE07mbh_18_u:002.012x-0005_01": "tathety ūcur vacas tasya devāḥ sarṣigaṇās tataḥ",
    "GE07mbh_18_u:002.013": "devā ūcuḥ",
    "GE07mbh_18_u:002.013a": "yadi vai tatra te śraddhā gamyatāṃ putra māciram",
    "GE07mbh_18_u:002.013c": "priye hi tava vartāmo devarājasya śāsanāt",
    "GE07mbh_18_u:002.014": "vaiśaṃpāyana uvāca",
    "GE07mbh_18_u:002.014a": "ity uktvā taṃ tato devā devadūtam upādiśan",
    "GE07mbh_18_u:002.014c": "yudhiṣṭhirasya suhṛdo darśayeti paraṃtapa",
    "GE07mbh_18_u:002.015a": "tataḥ kuntīsuto rājā devadūtaś ca jagmatuḥ",
    "GE07mbh_18_u:002.015c": "sahitau rājaśārdūla yatra te puruṣarṣabhāḥ",
    "GE07mbh_18_u:002.016a": "agrato devadūtas tu yayau rājā ca pṛṣṭhataḥ",
    "GE07mbh_18_u:002.016c": "panthānam aśubhaṃ durgaṃ sevitaṃ pāpakarmabhiḥ",
    "GE07mbh_18_u:002.017a": "tamasā saṃvṛtaṃ ghoraṃ keśaśaivalaśādvalam",
    "GE07mbh_18_u:002.017c": "yuktaṃ pāpakṛtāṃ gandhair māṃsaśoṇitakardamam",
    "GE07mbh_18_u:002.018a": "daṃśotthānaṃ sajhillīkaṃ makṣikāmaśakāvṛtam",
    "GE07mbh_18_u:002.018c": "itaś cetaś ca kuṇapaiḥ samantāt parivāritam",
    "GE07mbh_18_u:002.019a": "asthikeśasamākīrṇaṃ kṛmikīṭasamākulam",
    "GE07mbh_18_u:002.019c": "jvalanena pradīptena samantāt",
    "GE07mbh_18_u:002.020a": "ayomukhaiś ca kākolair gṛdhraiś ca samabhidrutam",
    "GE07mbh_18_u:002.020c": "sūcīmukhais tathā pretair vindhyaśailopamair vṛtam",
    "GE07mbh_18_u:002.021a": "medorudhirayuktaiś ca chinnabāhūrupāṇibhiḥ",
    "GE07mbh_18_u:002.021c": "nikṛttodarapādaiś ca tatra tatra praveritaiḥ",
    "GE07mbh_18_u:002.022a": "sa tat kuṇapadurgandham aśivaṃ romaharṣaṇam",
    "GE07mbh_18_u:002.022c": "jagāma rājā dharmātmā madhye bahu vicintayan",
    "GE07mbh_18_u:002.023a": "dadarśoṣṇodakaiḥ pūrṇāṃ nadīṃ cāpi sudurgamām",
    "GE07mbh_18_u:002.023b-0006_01": "sudurgamāṃ vaitaraṇīṃ pūyapūrṇāṃ dadarśa saḥ",
    "GE07mbh_18_u:002.023c": "asipatravanaṃ caiva niśitakṣurasaṃvṛtam",
    "GE07mbh_18_u:002.024a": "karambhavālukās taptā āyasīś ca śilāḥ pṛthak",
    "GE07mbh_18_u:002.024c": "lohakumbhīś ca tailasya kvāthyamānāḥ samantataḥ",
    "GE07mbh_18_u:002.025a": "kūṭaśālmalikaṃ cāpi dusparśaṃ tīkṣṇakaṇṭakam",
    "GE07mbh_18_u:002.025c": "dadarśa cāpi kaunteyo yātanāḥ pāpakarmiṇām",
    "GE07mbh_18_u:002.026a": "sa taṃ durgandham ālakṣya devadūtam uvāca ha",
    "GE07mbh_18_u:002.026c": "kiyad adhvānam asmābhir gantavyam idam īdṛśam",
    "GE07mbh_18_u:002.027a": "kva ca te bhrātaro mahyaṃ tan mamākhyātum arhasi",
    "GE07mbh_18_u:002.027c": "deśo 'yaṃ kaś ca devānām etad icchāmi veditum",
    "GE07mbh_18_u:002.028a": "sa saṃnivavṛte śrutvā dharmarājasya bhāṣitam",
    "GE07mbh_18_u:002.028c": "devadūto 'bravīc cainam etāvad gamanaṃ tava",
    "GE07mbh_18_u:002.029a": "nivartitavyaṃ hi mayā tathāsmy ukto divaukasaiḥ",
    "GE07mbh_18_u:002.029c": "yadi śrānto 'si rājendra tvam athāgantum arhasi",
    "GE07mbh_18_u:002.030a": "yudhiṣṭhiras tu nirviṇṇas tena gandhena mūrchitaḥ",
    "GE07mbh_18_u:002.030c": "nivartane dhṛtamanāḥ paryāvartata bhārata",
    "GE07mbh_18_u:002.031a": "sa saṃnivṛtto dharmātmā duḥkhaśokasamanvitaḥ",
    "GE07mbh_18_u:002.031c": "śuśrāva tatra vadatāṃ dīnā vācaḥ samantataḥ",
    "GE07mbh_18_u:002.032a": "bho bho dharmaja rājarṣe puṇyābhijana pāṇḍava",
    "GE07mbh_18_u:002.032c": "anugrahārtham asmākaṃ tiṣṭha tāvan muhūrtakam",
    "GE07mbh_18_u:002.033a": "āyāti tvayi durdharṣe vāti puṇyaḥ samīraṇaḥ",
    "GE07mbh_18_u:002.033c": "tava gandhānugas tāta yenāsmān sukham āgamat",
    "GE07mbh_18_u:002.033d-0007_01": "pavanas tāta tenāsmāṃs taptān sukhayati prabho",
    "GE07mbh_18_u:002.034a": "te vayaṃ pārtha dīrghasya kālasya puruṣarṣabha",
    "GE07mbh_18_u:002.034c": "sukham āsādayiṣyāmas tvāṃ dṛṣṭvā rājasattama",
    "GE07mbh_18_u:002.035a": "saṃtiṣṭhasva mahābāho muhūrtam api bhārata",
    "GE07mbh_18_u:002.035c": "tvayi tiṣṭhati kauravya yātanāsmān na bādhate",
    "GE07mbh_18_u:002.036a": "evaṃ bahuvidhā vācaḥ kṛpaṇā vedanāvatām",
    "GE07mbh_18_u:002.036c": "tasmin deśe sa śuśrāva samantād vadatāṃ nṛpa",
    "GE07mbh_18_u:002.037a": "teṣāṃ tad vacanaṃ śrutvā dayāvān dīnabhāṣiṇām",
    "GE07mbh_18_u:002.037b-0008_01": "uvāca vadatāṃ śreṣṭho dharmaputro yudhiṣṭhiraḥ",
    "GE07mbh_18_u:002.037c": "aho kṛcchram iti prāha tasthau sa ca yudhiṣṭhiraḥ",
    "GE07mbh_18_u:002.038a": "sa tā giraḥ purastād vai śrutapūrvāḥ punaḥ punaḥ",
    "GE07mbh_18_u:002.038c": "glānānāṃ duḥkhitānāṃ ca nābhyajānata pāṇḍavaḥ",
    "GE07mbh_18_u:002.039a": "abudhyamānas tā vāco dharmaputro yudhiṣṭhiraḥ",
    "GE07mbh_18_u:002.039c": "uvāca ke bhavanto vai kimartham iha tiṣṭhatha",
    "GE07mbh_18_u:002.040a": "ity uktās te tataḥ sarve samantād avabhāṣire",
    "GE07mbh_18_u:002.040c": "karṇo 'haṃ bhīmaseno 'ham arjuno 'ham iti prabho",
    "GE07mbh_18_u:002.041a": "nakulaḥ sahadevo 'haṃ dhṛṣṭadyumno 'ham ity uta",
    "GE07mbh_18_u:002.041c": "draupadī draupadeyāś ca ity evaṃ te vicukruśuḥ",
    "GE07mbh_18_u:002.042a": "tā vācaḥ sā tadā śrutvā taddeśasadṛśīr nṛpa",
    "GE07mbh_18_u:002.042c": "tato vimamṛśe rājā kiṃ nv idaṃ daivakāritam",
    "GE07mbh_18_u:002.043a": "kiṃ nu tat kaluṣaṃ karma kṛtam ebhir mahātmabhiḥ",
    "GE07mbh_18_u:002.043c": "karṇena draupadeyair vā pāñcālyā vā sumadhyayā",
    "GE07mbh_18_u:002.043d-0009_01": "karṇaś ca draupadeyāś ca pāñcālī vā sumadhyamā",
    "GE07mbh_18_u:002.044a": "ya ime pāpagandhe 'smin deśe santi sudāruṇe",
    "GE07mbh_18_u:002.044c": "na hi jānāmi sarveṣāṃ duṣkṛtaṃ puṇyakarmaṇām",
    "GE07mbh_18_u:002.045a": "kiṃ kṛtvā dhṛtarāṣṭrasya putro rājā suyodhanaḥ",
    "GE07mbh_18_u:002.045c": "tathā śriyā yutaḥ pāpaḥ saha sarvaiḥ padānugaiḥ",
    "GE07mbh_18_u:002.046a": "mahendra iva lakṣmīvān āste paramapūjitaḥ",
    "GE07mbh_18_u:002.046c": "kasyedānīṃ vikāro 'yaṃ yad ime narakaṃ gatāḥ",
    "GE07mbh_18_u:002.047a": "sarvadharmavidaḥ śūrāḥ satyāgamaparāyaṇāḥ",
    "GE07mbh_18_u:002.047c": "kṣātradharmaparāḥ prājñā yajvāno bhūridakṣiṇāḥ",
    "GE07mbh_18_u:002.048a": "kiṃ nu supto 'smi jāgarmi cetayāno na cetaye",
    "GE07mbh_18_u:002.048c": "aho cittavikāro 'yaṃ syād vā me cittavibhramaḥ",
    "GE07mbh_18_u:002.049a": "evaṃ bahuvidhaṃ rājā vimamarśa yudhiṣṭhiraḥ",
    "GE07mbh_18_u:002.049c": "duḥkhaśokasamāviṣṭaś cintāvyākulitendriyaḥ",
    "GE07mbh_18_u:002.050a": "krodham āhārayac caiva tīvraṃ dharmasuto nṛpaḥ",
    "GE07mbh_18_u:002.050c": "devāṃś ca garhayām āsa dharmaṃ caiva yudhiṣṭhiraḥ",
    "GE07mbh_18_u:002.051a": "sa tīvragandhasaṃtapto devadūtam uvāca ha",
    "GE07mbh_18_u:002.051c": "gamyatāṃ bhadra yeṣāṃ tvaṃ dūtas teṣām upāntikam",
    "GE07mbh_18_u:002.052a": "na hy ahaṃ tatra yāsmyāmi sthito 'smīti nivedyatām",
    "GE07mbh_18_u:002.052c": "matsaṃśrayād ime dūta sukhino bhrātaro hi me",
    "GE07mbh_18_u:002.053a": "ity uktaḥ sa tadā dūtaḥ pāṇḍuputreṇa dhīmatā",
    "GE07mbh_18_u:002.053c": "jagāma tatra yatrāste devarājaḥ śatakratuḥ",
    "GE07mbh_18_u:002.054a": "nivedayām āsa ca tad dharmarājacikīrṣitam",
    "GE07mbh_18_u:002.054c": "yathoktaṃ dharmaputreṇa sarvam eva janādhipa",
    "GE07mbh_18_u:003.001": "vaiśaṃpāyana uvāca",
    "GE07mbh_18_u:003.001a": "sthite muhūrtaṃ pārthe tu dharmarāje yudhiṣṭhire",
    "GE07mbh_18_u:003.001c": "ājagmus tatra kauravya devāḥ śakrapurogamāḥ",
    "GE07mbh_18_u:003.002a": "svayaṃ vigrahavān dharmo rājānaṃ prasamīkṣitum",
    "GE07mbh_18_u:003.002c": "tatrājagāma yatrāsau kururājo yudhiṣṭhiraḥ",
    "GE07mbh_18_u:003.003a": "teṣu bhāsvaradeheṣu puṇyābhijanakarmasu",
    "GE07mbh_18_u:003.003c": "samāgateṣu deveṣu vyagamat tat tamo nṛpa",
    "GE07mbh_18_u:003.004a": "nādṛśyanta ca tās tatra yātanāḥ pāpakarmiṇām",
    "GE07mbh_18_u:003.004c": "nadī vaitaraṇī caiva kūṭaśālmalinā saha",
    "GE07mbh_18_u:003.005a": "lohakumbhyaḥ śilāś caiva nādṛśyanta bhayānakāḥ",
    "GE07mbh_18_u:003.005c": "vikṛtāni śarīrāṇi yāni tatra samantataḥ",
    "GE07mbh_18_u:003.005e": "dadarśa rājā kaunteyas tāny adṛśyāni cābhavan",
    "GE07mbh_18_u:003.006a": "tato vāyuḥ sukhasparśaḥ puṇyagandhavahaḥ śivaḥ",
    "GE07mbh_18_u:003.006c": "vavau devasamīpasthaḥ śītalo 'tīva bhārata",
    "GE07mbh_18_u:003.007a": "marutaḥ saha śakreṇa vasavaś cāśvinau saha",
    "GE07mbh_18_u:003.007c": "sādhyā rudrās tathādityā ye cānye 'pi divaukasaḥ",
    "GE07mbh_18_u:003.008a": "sarve tatra samājagmuḥ siddhāś ca paramarṣayaḥ",
    "GE07mbh_18_u:003.008c": "yatra rājā mahātejā dharmaputraḥ sthito 'bhavat",
    "GE07mbh_18_u:003.009a": "tataḥ śakraḥ surapatiḥ śriyā paramayā yutaḥ",
    "GE07mbh_18_u:003.009c": "yudhiṣṭhiram uvācedaṃ sāntvapūrvam idaṃ vacaḥ",
    "GE07mbh_18_u:003.010a": "yudhiṣṭhira mahābāho prītā devagaṇās tava",
    "GE07mbh_18_u:003.010c": "ehy ehi puruṣavyāghra kṛtam etāvatā vibho",
    "GE07mbh_18_u:003.010e": "siddhiḥ prāptā tvayā rājaṃl lokāś cāpy akṣayās tava",
    "GE07mbh_18_u:003.010x-0010_01": "bhrātṝṇāṃ suhṛdāṃ caiva gatir nityā supūjitā",
    "GE07mbh_18_u:003.011a": "na ca manyus tvayā kāryaḥ śṛṇu cedaṃ vaco mama",
    "GE07mbh_18_u:003.011c": "avaśyaṃ narakas tāta draṣṭavyaḥ sarvarājabhiḥ",
    "GE07mbh_18_u:003.012a": "śubhānām aśubhānāṃ ca dvau rāśī puruṣarṣabha",
    "GE07mbh_18_u:003.012c": "yaḥ pūrvaṃ sukṛtaṃ bhuṅkte paścān nirayam eti saḥ",
    "GE07mbh_18_u:003.012e": "pūrvaṃ narakabhāgyas tu paścāt svargam upaiti saḥ",
    "GE07mbh_18_u:003.013a": "bhūyiṣṭhaṃ pāpakarmā yaḥ sa pūrvaṃ svargam aśnute",
    "GE07mbh_18_u:003.013b-0011_01": "bhūyiṣṭhaṃ śubhakarmā yaḥ pūrvaṃ narakam aśnute",
    "GE07mbh_18_u:003.013b-0012_01": "bhūyiṣṭhaśubhakarmā tvam alpaṃ jihmaṃ tavācyuta",
    "GE07mbh_18_u:003.013c": "tena tvam evaṃ gamito mayā śreyorthinā nṛpa",
    "GE07mbh_18_u:003.014a": "vyājena hi tvayā droṇa upacīrṇaḥ sutaṃ prati",
    "GE07mbh_18_u:003.014c": "vyājenaiva tato rājan darśito narakas tava",
    "GE07mbh_18_u:003.015a": "yathaiva tvaṃ tathā bhīmas tathā pārtho yamau tathā",
    "GE07mbh_18_u:003.015c": "draupadī ca tathā kṛṣṇā vyājena narakaṃ gatāḥ",
    "GE07mbh_18_u:003.016a": "āgaccha naraśārdūla muktās te caiva kilbiṣāt",
    "GE07mbh_18_u:003.016c": "svapakṣāś caiva ye tubhyaṃ pārthivā nihatā raṇe",
    "GE07mbh_18_u:003.016e": "sarve svargam anuprāptās tān paśya puruṣarṣabha",
    "GE07mbh_18_u:003.017a": "karṇaś caiva maheṣvāsaḥ sarvaśastrabhṛtāṃ varaḥ",
    "GE07mbh_18_u:003.017c": "sa gataḥ paramāṃ siddhiṃ yadarthaṃ paritapyase",
    "GE07mbh_18_u:003.018a": "taṃ paśya puruṣavyāghram ādityatanayaṃ vibho",
    "GE07mbh_18_u:003.018c": "svasthānasthaṃ mahābāho jahi śokaṃ nararṣabha",
    "GE07mbh_18_u:003.019a": "bhrātṝṃś cānyāṃs tathā paśya svapakṣāṃś caiva pārthivān",
    "GE07mbh_18_u:003.019c": "svaṃ svaṃ sthānam anuprāptān vyetu te mānaso jvaraḥ",
    "GE07mbh_18_u:003.020a": "anubhūya pūrvaṃ tvaṃ kṛcchram itaḥ prabhṛti kaurava",
    "GE07mbh_18_u:003.020c": "viharasva mayā sārdhaṃ gataśoko nirāmayaḥ",
    "GE07mbh_18_u:003.021a": "karmaṇāṃ tāta puṇyānāṃ jitānāṃ tapasā svayam",
    "GE07mbh_18_u:003.021c": "dānānāṃ ca mahābāho phalaṃ prāpnuhi pāṇḍava",
    "GE07mbh_18_u:003.022a": "adya tvāṃ devagandharvā divyāś cāpsaraso divi",
    "GE07mbh_18_u:003.022c": "upasevantu kalyāṇaṃ virajombaravāsasaḥ",
    "GE07mbh_18_u:003.023a": "rājasūyajitāṃl lokān aśvamedhābhivardhitān",
    "GE07mbh_18_u:003.023c": "prāpnuhi tvaṃ mahābāho tapasaś ca phalaṃ mahat",
    "GE07mbh_18_u:003.024a": "upary upari rājñāṃ hi tava lokā yudhiṣṭhira",
    "GE07mbh_18_u:003.024c": "hariścandrasamāḥ pārtha yeṣu tvaṃ vihariṣyasi",
    "GE07mbh_18_u:003.025a": "māndhātā yatra rājarṣir yatra rājā bhagīrathaḥ",
    "GE07mbh_18_u:003.025c": "dauḥṣantir yatra bharatas tatra tvaṃ vihariṣyasi",
    "GE07mbh_18_u:003.026a": "eṣā devanadī puṇyā pārtha trailokyapāvanī",
    "GE07mbh_18_u:003.026c": "ākāśagaṅgā rājendra tatrāplutya",
    "GE07mbh_18_u:003.027a": "atra snātasya te bhāvo mānuṣo vigamiṣyati",
    "GE07mbh_18_u:003.027c": "gataśoko nirāyāso muktavairo bhaviṣyasi",
    "GE07mbh_18_u:003.028a": "evaṃ bruvati devendre kauravendraṃ yudhiṣṭhiram",
    "GE07mbh_18_u:003.028c": "dharmo vigrahavān sākṣād uvāca sutam ātmanaḥ",
    "GE07mbh_18_u:003.029a": "bho bho rājan mahāprājña prīto 'smi tava putraka",
    "GE07mbh_18_u:003.029c": "madbhaktyā satyavākyena kṣamayā ca damena ca",
    "GE07mbh_18_u:003.030a": "eṣā tṛtīyā jijñāsā tava rājan kṛtā mayā",
    "GE07mbh_18_u:003.030c": "na śakyase cālayituṃ svabhāvāt pārtha hetubhiḥ",
    "GE07mbh_18_u:003.031a": "pūrvaṃ parīkṣito hi tvam āsīr dvaitavanaṃ prati",
    "GE07mbh_18_u:003.031c": "araṇīsahitasyārthe tac ca nistīrṇavān asi",
    "GE07mbh_18_u:003.032a": "sodaryeṣu vinaṣṭeṣu draupadyāṃ tatra bhārata",
    "GE07mbh_18_u:003.032c": "śvarūpadhāriṇā putra punas tvaṃ me parīkṣitaḥ",
    "GE07mbh_18_u:003.033a": "idaṃ tṛtīyaṃ bhrātṝṇām arthe yat sthātum icchasi",
    "GE07mbh_18_u:003.033c": "viśuddho 'si mahābhāga sukhī vigatakalmaṣaḥ",
    "GE07mbh_18_u:003.034a": "na ca te bhrātaraḥ pārtha narakasthā viśāṃ pate",
    "GE07mbh_18_u:003.034c": "māyaiṣā devarājena mahendreṇa prayojitā",
    "GE07mbh_18_u:003.035a": "avaśyaṃ narakas tāta draṣṭavyaḥ sarvarājabhiḥ",
    "GE07mbh_18_u:003.035c": "tatas tvayā prāptam idaṃ muhūrtaṃ duḥkham uttamam",
    "GE07mbh_18_u:003.036a": "na savyasācī bhīmo vā yamau vā puruṣarṣabhau",
    "GE07mbh_18_u:003.036c": "karṇo vā satyavāk śūro narakārhāś ciraṃ nṛpa",
    "GE07mbh_18_u:003.037a": "na kṛṣṇā rājaputrī ca narakārhā yudhiṣṭhira",
    "GE07mbh_18_u:003.037c": "ehy ehi bharataśreṣṭha paśya gaṅgāṃ trilokagām",
    "GE07mbh_18_u:003.038a": "evam uktaḥ sa rājarṣis tava pūrvapitāmahaḥ",
    "GE07mbh_18_u:003.038b-0013_01": "mahāguroś ca śuśrūṣā vedāntaśra[-nāṃ śra]vaṇaṃ tathā",
    "GE07mbh_18_u:003.038b-0013_02": "pūjite brahmavicchreṣṭhaiḥ svagṛhe śivaliṅgake",
    "GE07mbh_18_u:003.038b-0013_03": "madvaṃśajānāṃ na dāntaṃ śivād ādhikyabuddhitā",
    "GE07mbh_18_u:003.038b-0013_04": "svāyaṃbhuvādāvayādau (sic) bhavet tava varād iha",
    "GE07mbh_18_u:003.038b-0013_05": "asmād ādhikyabuddhiś ced anāya nṛṇāṃ ha sā (sic)",
    "GE07mbh_18_u:003.038b-0013_06": "madvaṃśajānāṃ sarveṣāṃ māstu sā tvadanugrahāt",
    "GE07mbh_18_u:003.038b-0013_07": "ity uktvā dharmam uddiśya mahāntaṃ naram ādarāt",
    "GE07mbh_18_u:003.038b-0013_08": "uvāca kiṃ cid uddiśya tvādṛśā nu janādhipa",
    "GE07mbh_18_u:003.038c": "jagāma saha dharmeṇa sarvaiś ca tridaśālayaiḥ",
    "GE07mbh_18_u:003.039a": "gaṅgāṃ devanadīṃ puṇyāṃ pāvanīm ṛṣisaṃstutām",
    "GE07mbh_18_u:003.039c": "avagāhya tu tāṃ rājā tanuṃ tatyāja mānuṣīm",
    "GE07mbh_18_u:003.040a": "tato divyavapur bhūtvā dharmarājo yudhiṣṭhiraḥ",
    "GE07mbh_18_u:003.040c": "nirvairo gatasaṃtāpo jale tasmin samāplutaḥ",
    "GE07mbh_18_u:003.041a": "tato yayau vṛto devaiḥ kururājo yudhiṣṭhiraḥ",
    "GE07mbh_18_u:003.041c": "dharmeṇa sahito dhīmān stūyamāno maharṣibhiḥ",
    "GE07mbh_18_u:003.041x-0014_01": "yatra te puruṣavyāghrāḥ śūrā vigatamanyavaḥ",
    "GE07mbh_18_u:003.041x-0014_02": "pāṇḍavā dhārtarāṣṭrāś ca svāni sthānāni bhejire",
    "GE07mbh_18_u:004.001": "vaiśaṃpāyana uvāca",
    "GE07mbh_18_u:004.001a": "tato yudhiṣṭhiro rājā devaiḥ sarṣimarudgaṇaiḥ",
    "GE07mbh_18_u:004.001c": "pūjyamāno yayau tatra yatra te kurupuṃgavāḥ",
    "GE07mbh_18_u:004.002a": "dadarśa tatra govindaṃ brāhmeṇa vapuṣānvitam",
    "GE07mbh_18_u:004.002c": "tenaiva dṛṣṭapūrveṇa",
    "GE07mbh_18_u:004.003a": "dīpyamānaṃ svavapuṣā divyair astrair upasthitam",
    "GE07mbh_18_u:004.003c": "cakraprabhṛtibhir ghorair divyaiḥ puruṣavigrahaiḥ",
    "GE07mbh_18_u:004.003e": "upāsyamānaṃ vīreṇa phalgunena suvarcasā",
    "GE07mbh_18_u:004.003x-0015_01": "tathāsvarūpaṃ kaunteyo dadarśa madhusūdanam",
    "GE07mbh_18_u:004.003x-0015_02": "tāv ubhau puruṣavyāghrau samudvīkṣya yudhiṣṭhiram",
    "GE07mbh_18_u:004.003x-0015_03": "yathāvat pratipedāte pūjayā devapūjitau",
    "GE07mbh_18_u:004.003x-0016_01": "dadarśa rājā dharmātmā kuruvaṃśayaśaskaraḥ",
    "GE07mbh_18_u:004.004a": "aparasminn athoddeśe karṇaṃ śastrabhṛtāṃ varam",
    "GE07mbh_18_u:004.004c": "dvādaśādityasahitaṃ dadarśa kurunandanaḥ",
    "GE07mbh_18_u:004.005a": "athāparasminn uddeśe marudgaṇavṛtaṃ prabhum",
    "GE07mbh_18_u:004.005c": "bhīmasenam athāpaśyat tenaiva vapuṣānvitam",
    "GE07mbh_18_u:004.005x-0017_01": "vāyor mūrtim ataḥ pārśve divyamūrtisamanvitam",
    "GE07mbh_18_u:004.005x-0017_02": "śriyā paramayā yuktaṃ siddhiṃ paramikāṃ gatam",
    "GE07mbh_18_u:004.006a": "aśvinos tu tathā sthāne dīpyamānau svatejasā",
    "GE07mbh_18_u:004.006c": "nakulaṃ sahadevaṃ ca dadarśa kurunandanaḥ",
    "GE07mbh_18_u:004.007a": "tathā dadarśa pāñcālīṃ",
    "GE07mbh_18_u:004.007b-0018_01": "divyena vapuṣā yuktāṃ divyabhūṣaṇabhūṣitām",
    "GE07mbh_18_u:004.007b-0018_02": "tāṃ dṛṣṭvā dharmarājānam uvāca ca śacīpatiḥ",
    "GE07mbh_18_u:004.007c": "vapuṣā svargam ākramya tiṣṭhantīm arkavarcasam",
    "GE07mbh_18_u:004.008a": "athaināṃ sahasā rājā praṣṭum aicchad yudhiṣṭhiraḥ",
    "GE07mbh_18_u:004.008c": "tato 'sya bhagavān indraḥ kathayām āsa devarāṭ",
    "GE07mbh_18_u:004.008d-0019_01": "tato 'sya kathayām āsa bhagavān vai puraṃdaraḥ",
    "GE07mbh_18_u:004.009a": "śrīr eṣā draupadīrūpā tvadarthe mānuṣaṃ gatā",
    "GE07mbh_18_u:004.009c": "ayonijā lokakāntā puṇyagandhā yudhiṣṭhira",
    "GE07mbh_18_u:004.010a": "drupadasya kule jātā bhavadbhiś copajīvitā",
    "GE07mbh_18_u:004.010c": "ratyarthaṃ bhavatāṃ hy eṣā nirmitā śūlapāṇinā",
    "GE07mbh_18_u:004.011a": "ete pañca mahābhāgā gandharvāḥ pāvakaprabhāḥ",
    "GE07mbh_18_u:004.011c": "draupadyās tanayā rājan yuṣmākam amitaujasaḥ",
    "GE07mbh_18_u:004.012a": "paśya gandharvarājānaṃ dhṛtarāṣṭraṃ manīṣiṇam",
    "GE07mbh_18_u:004.012c": "enaṃ ca tvaṃ vijānīhi bhrātaraṃ pūrvajaṃ pituḥ",
    "GE07mbh_18_u:004.013a": "ayaṃ te pūrvajo bhrātā kaunteyaḥ pāvakadyutiḥ",
    "GE07mbh_18_u:004.013c": "sūryaputro 'grajaḥ śreṣṭho rādheya iti viśrutaḥ",
    "GE07mbh_18_u:004.013e": "ādityasahito yāti paśyainaṃ puruṣarṣabha",
    "GE07mbh_18_u:004.014a": "sādhyānām atha devānāṃ vasūnāṃ marutām api",
    "GE07mbh_18_u:004.014c": "gaṇeṣu paśya rājendra vṛṣṇyandhakamahārathān",
    "GE07mbh_18_u:004.014e": "sātyakipramukhān vīrān bhojāṃś caiva mahārathān",
    "GE07mbh_18_u:004.015a": "somena sahitaṃ paśya saubhadram aparājitam",
    "GE07mbh_18_u:004.015c": "abhimanyuṃ maheṣvāsaṃ niśākarasamadyutim",
    "GE07mbh_18_u:004.016a": "eṣa pāṇḍur maheṣvāsaḥ kuntyā mādryā ca saṃgataḥ",
    "GE07mbh_18_u:004.016c": "vimānena sadābhyeti pitā tava mamāntikam",
    "GE07mbh_18_u:004.017a": "vasubhiḥ sahitaṃ paśya bhīṣmaṃ śāṃtanavaṃ nṛpam",
    "GE07mbh_18_u:004.017c": "droṇaṃ bṛhaspateḥ pārśve gurum enaṃ niśāmaya",
    "GE07mbh_18_u:004.018a": "ete cānye mahīpālā yodhās tava ca pāṇḍava",
    "GE07mbh_18_u:004.018c": "gandharvaiḥ sahitā yānti yakṣaiḥ puṇyajanais tathā",
    "GE07mbh_18_u:004.019a": "guhyakānāṃ gatiṃ cāpi ke cit prāptā nṛsattamāḥ",
    "GE07mbh_18_u:004.019c": "tyaktvā dehaṃ jitasvargāḥ puṇyavāgbuddhikarmabhiḥ",
    "GE07mbh_18_u:005.001": "janamejaya uvāca",
    "GE07mbh_18_u:005.001a": "bhīṣmadroṇau mahātmānau dhṛtarāṣṭraś ca pārthivaḥ",
    "GE07mbh_18_u:005.001c": "virāṭadrupadau cobhau śaṅkhaś caivottaras tathā",
    "GE07mbh_18_u:005.002a": "dhṛṣṭaketur jayatseno rājā caiva sa satyajit",
    "GE07mbh_18_u:005.002c": "duryodhanasutāś caiva śakuniś caiva saubalaḥ",
    "GE07mbh_18_u:005.003a": "karṇaputrāś ca vikrāntā rājā caiva jayadrathaḥ",
    "GE07mbh_18_u:005.003c": "ghaṭotkacādayaś caiva ye cānye nānukīrtitāḥ",
    "GE07mbh_18_u:005.004a": "ye cānye kīrtitās tatra rājāno dīptamūrtayaḥ",
    "GE07mbh_18_u:005.004c": "svarge kālaṃ kiyantaṃ te tasthus tad api śaṃsa me",
    "GE07mbh_18_u:005.005a": "āho svic chāśvataṃ sthānaṃ teṣāṃ tatra dvijottama",
    "GE07mbh_18_u:005.005c": "ante vā karmaṇaḥ kāṃ te gatiṃ prāptā nararṣabhāḥ",
    "GE07mbh_18_u:005.005e": "etad icchāmy ahaṃ śrotuṃ procyamānaṃ tvayā dvija",
    "GE07mbh_18_u:005.005x-0020_01": "tapasā hi pradīptena sarvaṃ tvam anupaśyasi",
    "GE07mbh_18_u:005.006": "sūta uvāca",
    "GE07mbh_18_u:005.006a": "ity uktaḥ sa tu viprarṣir anujñāto mahātmanā",
    "GE07mbh_18_u:005.006c": "vyāsena tasya nṛpater ākhyātum upacakrame",
    "GE07mbh_18_u:005.007": "vaiśaṃpāyana uvāca",
    "GE07mbh_18_u:005.007a": "gantavyaṃ karmaṇām ante sarveṇa manujādhipa",
    "GE07mbh_18_u:005.007b-0021_01": "prakṛtiṃ kiṃ nu samyak te pṛcchaiṣā saṃprayojitā",
    "GE07mbh_18_u:005.007c": "śṛṇu guhyam idaṃ rājan devānāṃ bharatarṣabha",
    "GE07mbh_18_u:005.007e": "yad uvāca mahātejā divyacakṣuḥ pratāpavān",
    "GE07mbh_18_u:005.008a": "muniḥ purāṇaḥ kauravya pārāśaryo mahāvrataḥ",
    "GE07mbh_18_u:005.008c": "agādhabuddhiḥ sarvajño gatijñaḥ sarvakarmaṇām",
    "GE07mbh_18_u:005.008x-0022_01": "tenoktaṃ karmaṇām ante praviśanti svikāṃ tanum",
    "GE07mbh_18_u:005.009a": "vasūn eva mahātejā bhīṣmaḥ prāpa mahādyutiḥ",
    "GE07mbh_18_u:005.009c": "aṣṭāv eva hi dṛśyante vasavo bharatarṣabha",
    "GE07mbh_18_u:005.010a": "bṛhaspatiṃ viveśātha droṇo hy aṅgirasāṃ varam",
    "GE07mbh_18_u:005.010c": "kṛtavarmā tu hārdikyaḥ praviveśa marudgaṇam",
    "GE07mbh_18_u:005.011a": "sanatkumāraṃ pradyumnaḥ praviveśa yathāgatam",
    "GE07mbh_18_u:005.011c": "dhṛtarāṣṭro dhaneśasya lokān prāpa durāsadān",
    "GE07mbh_18_u:005.012a": "dhṛtarāṣṭreṇa sahitā gāndhārī ca yaśasvinī",
    "GE07mbh_18_u:005.012c": "patnībhyāṃ sahitaḥ pāṇḍur mahendrasadanaṃ yayau",
    "GE07mbh_18_u:005.013a": "virāṭadrupadau cobhau dhṛṣṭaketuś ca pārthivaḥ",
    "GE07mbh_18_u:005.013c": "niśaṭhākrūrasāmbāś ca bhānuḥ kampo viḍūrathaḥ",
    "GE07mbh_18_u:005.014a": "bhūriśravāḥ śalaś caiva bhūriś ca pṛthivīpatiḥ",
    "GE07mbh_18_u:005.014c": "ugrasenas tathā kaṃso vasudevaś ca vīryavān",
    "GE07mbh_18_u:005.015a": "uttaraś ca saha bhrātrā śaṅkhena narapuṃgavaḥ",
    "GE07mbh_18_u:005.015c": "viśveṣāṃ devatānāṃ te viviśur narasattamāḥ",
    "GE07mbh_18_u:005.016a": "varcā nāma mahātejāḥ somaputraḥ pratāpavān",
    "GE07mbh_18_u:005.016c": "so 'bhimanyur nṛsiṃhasya phalgunasya suto 'bhavat",
    "GE07mbh_18_u:005.017a": "sa yuddhvā kṣatradharmeṇa yathā nānyaḥ pumān kva cit",
    "GE07mbh_18_u:005.017c": "viveśa somaṃ dharmātmā karmaṇo 'nte mahārathaḥ",
    "GE07mbh_18_u:005.018a": "āviveśa raviṃ karṇaḥ pitaraṃ puruṣarṣabha",
    "GE07mbh_18_u:005.018c": "dvāparaṃ śakuniḥ prāpa dhṛṣṭadyumnas tu pāvakam",
    "GE07mbh_18_u:005.019a": "dhṛtarāṣṭrātmajāḥ sarve yātudhānā balotkaṭāḥ",
    "GE07mbh_18_u:005.019c": "ṛddhimanto mahātmānaḥ śastrapūtā divaṃ gatāḥ",
    "GE07mbh_18_u:005.019e": "dharmam evāviśat kṣattā rājā caiva yudhiṣṭhiraḥ",
    "GE07mbh_18_u:005.020a": "ananto bhagavān devaḥ praviveśa rasātalam",
    "GE07mbh_18_u:005.020a-0023_01": "**** **** rāmaḥ śeṣo bhujaṃgamaḥ",
    "GE07mbh_18_u:005.020a-0023_02": "sa nāgo 'pi mahātejāḥ",
    "GE07mbh_18_u:005.020c": "pitāmahaniyogād dhi yo yogād gām adhārayat",
    "GE07mbh_18_u:005.020x-0024_01": "yaḥ sa nārāyaṇo nāma devadevaḥ sanātanaḥ",
    "GE07mbh_18_u:005.020x-0024_02": "tasyāṃśo vāsudevas tu karmaṇo 'nte viveśa ha",
    "GE07mbh_18_u:005.020x-0025_01": "jagato 'nugrahārthāya vāsudevo jagadguruḥ",
    "GE07mbh_18_u:005.020x-0025_02": "divam āsthāya divyena vapuṣāntarhitaḥ sthitaḥ",
    "GE07mbh_18_u:005.021a": "ṣoḍaśastrīsahasrāṇi vāsudevaparigrahaḥ",
    "GE07mbh_18_u:005.021c": "nyamajjanta sarasvatyāṃ kālena janamejaya",
    "GE07mbh_18_u:005.021d-0026_01": "tatra tyaktvā śarīrāṇi divam āruruhuḥ punaḥ",
    "GE07mbh_18_u:005.021e": "tāś cāpy apsaraso bhūtvā vāsudevam upāgaman",
    "GE07mbh_18_u:005.022a": "hatās tasmin mahāyuddhe ye vīrās tu mahārathāḥ",
    "GE07mbh_18_u:005.022c": "ghaṭotkacādayaḥ sarve devān yakṣāṃś ca bhejire",
    "GE07mbh_18_u:005.023a": "duryodhanasahāyāś ca rākṣasāḥ parikīrtitāḥ",
    "GE07mbh_18_u:005.023c": "prāptās te kramaśo rājan sarvalokān anuttamān",
    "GE07mbh_18_u:005.023d-0027_01": "te dānavān guhyakāṃś ca gandharvāṃś ca tathāviśan",
    "GE07mbh_18_u:005.023x-0028_01": "śiśupāḷo rāvaṇo 'sau tayor gatim avāptavān",
    "GE07mbh_18_u:005.023x-0028_02": "nikumbho nāma yas tv āsīd dānavo baḷadarpitaḥ",
    "GE07mbh_18_u:005.023x-0028_03": "sṛgāḷavāsudevo 'bhūd vāsudevena pātitaḥ",
    "GE07mbh_18_u:005.023x-0028_04": "jarāsaṃdhaḥ sa bhagavān bhīmasenena ghātitaḥ",
    "GE07mbh_18_u:005.023x-0028_05": "kāḷanemis tu tatrāsīt kaṃso nāma mahāsuraḥ",
    "GE07mbh_18_u:005.023x-0028_06": "vāsudevena nihataḥ krūrakarmā madotkaṭaḥ",
    "GE07mbh_18_u:005.023x-0028_07": "kāḷakeyās tathā jaṅghāḥ saṃsaptakagaṇās tu te",
    "GE07mbh_18_u:005.023x-0028_08": "nārāyaṇabaḷaṃ tac ca nṛpā ye ca mahābaḷāḥ",
    "GE07mbh_18_u:005.023x-0028_09": "kaliṅgāḥ pārvatīyāś ca kāḷīkeyāḥ prakīrtitāḥ",
    "GE07mbh_18_u:005.023x-0028_10": "lakṣmīṃ ca draupadīṃ viddhi gāndhārīṃ ditirūpiṇīm",
    "GE07mbh_18_u:005.023x-0028_11": "aditiṃ ca priyāṃ devīṃ devakīṃ viddhi pārthiva",
    "GE07mbh_18_u:005.023x-0028_12": "mahān vimardaḥ saṃjāto devānāṃ dānavaiḥ saha",
    "GE07mbh_18_u:005.023x-0028_13": "martyaloke mahābhāga tato jitvā divaṃ gatāḥ",
    "GE07mbh_18_u:005.024a": "bhavanaṃ ca mahendrasya kuberasya ca dhīmataḥ",
    "GE07mbh_18_u:005.024c": "varuṇasya tathā lokān viviśuḥ puruṣarṣabhāḥ",
    "GE07mbh_18_u:005.025a": "etat te sarvam ākhyātaṃ vistareṇa mahādyute",
    "GE07mbh_18_u:005.025c": "kurūṇāṃ caritaṃ kṛtsnaṃ pāṇḍavānāṃ ca bhārata",
    "GE07mbh_18_u:005.026": "sūta uvāca",
    "GE07mbh_18_u:005.026a": "etac chrutvā dvijaśreṣṭhāt sa rājā janamejayaḥ",
    "GE07mbh_18_u:005.026c": "vismito 'bhavad atyarthaṃ yajñakarmāntareṣv atha",
    "GE07mbh_18_u:005.027a": "tataḥ samāpayām āsuḥ karma tat tasya yājakāḥ",
    "GE07mbh_18_u:005.027c": "āstīkaś cābhavat prītaḥ parimokṣya bhujaṃgamān",
    "GE07mbh_18_u:005.028a": "tato dvijātīn sarvāṃs tān dakṣiṇābhir atoṣayat",
    "GE07mbh_18_u:005.028c": "pūjitāś cāpi te rājñā tato jagmur yathāgatam",
    "GE07mbh_18_u:005.029a": "visarjayitvā viprāṃs tān rājāpi janamejayaḥ",
    "GE07mbh_18_u:005.029b-0029_01": "vyāsaśiṣyaprasādena parāṃ nirvṛtim āyayau",
    "GE07mbh_18_u:005.029c": "tatas takṣaśilāyāḥ sa punar āyād gajāhvayam",
    "GE07mbh_18_u:005.030a": "etat te sarvam ākhyātaṃ vaiśaṃpāyanakīrtitam",
    "GE07mbh_18_u:005.030c": "vyāsājñayā samākhyātaṃ sarpasatre nṛpasya ha",
    "GE07mbh_18_u:005.031a": "puṇyo 'yam itihāsākhyaḥ pavitraṃ cedam uttamam",
    "GE07mbh_18_u:005.031c": "kṛṣṇena muninā vipra niyataṃ satyavādinā",
    "GE07mbh_18_u:005.032a": "sarvajñena vidhijñena dharmajñānavatā satā",
    "GE07mbh_18_u:005.032c": "atīndriyeṇa śucinā tapasā bhāvitātmanā",
    "GE07mbh_18_u:005.033a": "aiśvarye vartatā caiva sāṃkhyayogavidā tathā",
    "GE07mbh_18_u:005.033c": "naikatantravibuddhena dṛṣṭvā divyena cakṣuṣā",
    "GE07mbh_18_u:005.034a": "kīrtiṃ prathayatā loke pāṇḍavānāṃ mahātmanām",
    "GE07mbh_18_u:005.034c": "anyeṣāṃ kṣatriyāṇāṃ ca bhūridraviṇatejasām",
    "GE07mbh_18_u:005.034x-0030_01": "krīḍāṃ ca vāsudevasya devadevasya śārṅgiṇaḥ",
    "GE07mbh_18_u:005.034x-0030_02": "viśveṣāṃ devabhāgānāṃ janmasāyujyam eva ca",
    "GE07mbh_18_u:005.034x-0031_01": "kīrtitaṃ paramaṃ puṇyaṃ dṛṣṭvā divyena cakṣuṣā",
    "GE07mbh_18_u:005.035a": "ya idaṃ śrāvayed vidvān sadā parvaṇi parvaṇi",
    "GE07mbh_18_u:005.035c": "dhūtapāpmā jitasvargo brahmabhūyāya gacchati",
    "GE07mbh_18_u:005.035x-0032_01": "kārṣṇaṃ vedam imaṃ sarvaṃ śṛṇuyād yaḥ samāhitaḥ",
    "GE07mbh_18_u:005.035x-0032_02": "brahmahatyākṛtaṃ pāpaṃ tatkṣaṇād eva naśyati",
    "GE07mbh_18_u:005.036a": "yaś cedaṃ śrāvayec chrāddhe brāhmaṇān pādam antataḥ",
    "GE07mbh_18_u:005.036c": "akṣayyam annapānaṃ vai pitṝṃs tasyopatiṣṭhate",
    "GE07mbh_18_u:005.036x-0033_01": "itihāsam imaṃ śrutvā puṇyaṃ satphalam aśnute",
    "GE07mbh_18_u:005.036x-0033_02": "aputrayā ca śrotavyaṃ garbhiṇyā caiva yoṣitā",
    "GE07mbh_18_u:005.036x-0033_03": "putraṃ vīraṃ janayati kanyāṃ vā rājabhāginīm",
    "GE07mbh_18_u:005.036x-0034_01": "itihāsam imaṃ śrutvā nātra kāryā vicāraṇā",
    "GE07mbh_18_u:005.037a": "ahnā yad enaḥ kurute indriyair manasāpi vā",
    "GE07mbh_18_u:005.037c": "mahābhāratam ākhyāya paścāt saṃdhyāṃ pramucyate",
    "GE07mbh_18_u:005.037x-0035_01": "yad rātrau kurute pāpaṃ brāhmaṇas tv indriyaiś caran",
    "GE07mbh_18_u:005.037x-0035_02": "mahābhāratam ākhyāya pūrvāṃ saṃdhyāṃ pramucyate",
    "GE07mbh_18_u:005.037x-0035_03": "bharatānāṃ mahaj janma mahābhāratam ucyate",
    "GE07mbh_18_u:005.037x-0035_04": "niruktam asya yo veda sarvapāpaiḥ pramucyate",
    "GE07mbh_18_u:005.037x-0036_01": "aṣṭādaśapurāṇāni dharmaśāstrāṇi sarvaśaḥ",
    "GE07mbh_18_u:005.037x-0036_02": "vedāḥ sāṅgās tathaikatra bhārataṃ caikataḥ sthitam",
    "GE07mbh_18_u:005.037x-0036_03": "śrūyatāṃ siṃhanādo 'yam ṛṣes tasya mahātmanaḥ",
    "GE07mbh_18_u:005.037x-0036_04": "aṣṭādaśapurāṇānāṃ kartur vedamahodadheḥ",
    "GE07mbh_18_u:005.037x-0037_01": "tribhir varṣair mahat pūrvaṃ kṛṣṇadvaipāyanaḥ prabhuḥ",
    "GE07mbh_18_u:005.037x-0037_02": "akhilaṃ bhārataṃ cedaṃ cakāra bhagavān ṛṣiḥ",
    "GE07mbh_18_u:005.037x-0038_01": "caturṇām api vedānāṃ trir āvartya tu yat phalam",
    "GE07mbh_18_u:005.037x-0038_02": "tat phalaṃ samavāpnoti adhīyānaḥ sakṛn naraḥ",
    "GE07mbh_18_u:005.037x-0038_03": "brahmahatyādipāpāni vilayaṃ yānti śṛṇvataḥ",
    "GE07mbh_18_u:005.037x-0038_04": "saṃtānasukhakāmā yā śṛṇoti satataṃ satī",
    "GE07mbh_18_u:005.037x-0038_05": "putraṃ vīraṃ janayati kanyāṃ ca rājabhāginīm",
    "GE07mbh_18_u:005.037x-0038_06": "itihāsam imaṃ śrutvā nātra kāryā vicāraṇā",
    "GE07mbh_18_u:005.037x-0039_01": "ākarṇya bhaktyā satataṃ jayākhyaṃ bhārataṃ mahat",
    "GE07mbh_18_u:005.037x-0039_02": "śrīś ca kīrtis tathā vidyā bhavanti sahitāḥ sadā",
    "GE07mbh_18_u:005.038a": "dharme cārthe ca kāme ca mokṣe ca bharatarṣabha",
    "GE07mbh_18_u:005.038b-0040_01": "tasya sidhyati tat sarvaṃ śravaṇāt paṭhanād iha",
    "GE07mbh_18_u:005.038c": "yad ihāsti tad anyatra yan nehāsti na tat kva cit",
    "GE07mbh_18_u:005.038x-001_0001": "bhāratasya tu vaktāraṃ brahmarṣiś ca mahāguruḥ",
    "GE07mbh_18_u:005.038x-0041_01": "vācyate yatra satataṃ jayākhyaṃ bhārataṃ mahat",
    "GE07mbh_18_u:005.038x-0041_02": "śrīś ca kīrtiś ca vidyā ca bhavanti muditāḥ sadā",
    "GE07mbh_18_u:005.038x-0042_01": "putrapautrābhivṛddhiś ca kalyāṇāni bhavanti ca",
    "GE07mbh_18_u:005.038x-0043_01": "bhāratasya tu vaktāraṃ śrotāraṃ lekhakaṃ surāḥ",
    "GE07mbh_18_u:005.038x-0043_02": "pūjayanty atisaṃhṛṣṭāḥ siddhāś ca paramarṣayaḥ",
    "GE07mbh_18_u:005.038x-0043_03": "mahābhāratavaktāraṃ nārcayantīha ye narāḥ",
    "GE07mbh_18_u:005.038x-0043_04": "teṣāṃ sarvakriyāhānir bhaved devāḥ śapanti ca",
    "GE07mbh_18_u:005.038x-0044_01": "dharmaś ca caratāṃ nṛṇām",
    "GE07mbh_18_u:005.038x-001_0002": "vaiśaṃpāyanam āropya svarṇabhadrāsanaṃ tadā",
    "GE07mbh_18_u:005.038x-001_0003": "janamejayādyā rājāna āstikādyā dvijātayaḥ",
    "GE07mbh_18_u:005.038x-001_0004": "dharmadattādivaiśyāś ca somyavaṃśyādiśūdrakāḥ",
    "GE07mbh_18_u:005.038x-001_0005": "prayutaṃ cāyutaṃ ceti sahasraṃ śatam ity api",
    "GE07mbh_18_u:005.038x-001_0006": "daśakaṃ ceti niṣkāṇām ānarcus taṃ mahāgurum",
    "GE07mbh_18_u:005.038x-001_0007": "niṣkāṇāṃ daśakaṃ dattvā mṛtaputro 'mṛtaprajaḥ",
    "GE07mbh_18_u:005.038x-001_0008": "kuṣṭhādivyādhiyuktaś ca śataṃ dattvā nirāmayaḥ",
    "GE07mbh_18_u:005.038x-001_0009": "sahasradānāt saṃtānahīnaḥ saṃtānaputravān",
    "GE07mbh_18_u:005.038x-001_0010": "āyur ārogyam aiśvaryaṃ bhejus te 'nnaṃ ca putrakān",
    "GE07mbh_18_u:005.038x-001_0011": "ayutasya tu dānena prayutasya tu dānataḥ",
    "GE07mbh_18_u:005.038x-001_0012": "jīvaiśvaraikyavijñāne mahāvākyodbhave tadā",
    "GE07mbh_18_u:005.038x-001_0013": "caturṣv api ca vedeṣu sāravat kathite dṛḍhā",
    "GE07mbh_18_u:005.038x-001_0014": "buddhir āsīc ca tasyaiva pūjayā ca munes tadā",
    "GE07mbh_18_u:005.038x-001_0015": "suvarṇaṃ rajataṃ ratnaṃ sarvāṇy ābharaṇāni ca",
    "GE07mbh_18_u:005.038x-001_0016": "sarvopakaraṇair yuktaṃ nidhinikṣepasaṃyutam",
    "GE07mbh_18_u:005.038x-001_0017": "iṣṭakābhittisaṃyuktam agnibādhādivarjitam devapūjāgnihotrādipāṭhārthagṛhasaṃyutam",
    "GE07mbh_18_u:005.038x-001_0019": "sāntarbahiḥsaṃvaraṇaṃ saprasādaṃ sagogṛham",
    "GE07mbh_18_u:005.038x-001_0020": "vyaṣṭyā samaṣṭyā vā dadyāt svargārohaṇaparvaṇi",
    "GE07mbh_18_u:005.038x-001_0021": "nivṛttikāmenaccaki (sic) punarjanma na vidyate",
    "GE07mbh_18_u:005.038x-001_0022": "sakāmaś ced brahmakalpaṃ sukhaṃ brahmagṛhe vaset",
    "GE07mbh_18_u:005.038x-001_0023": "purāṇamukhato yasmād vedāntajñānam āpyate",
    "GE07mbh_18_u:005.038x-001_0024": "sahe na (sic) gurur ākhyātas tatpūjā hīśapūjanam",
    "GE07mbh_18_u:005.038x-001_0025": "bhāratasya tu vaktāraṃ śrotāraṃ lekhakāṃs tathā",
    "GE07mbh_18_u:005.038x-001_0026": "prapūjayanti saṃhṛṣṭāḥ siddhāś ca paramarṣayaḥ",
    "GE07mbh_18_u:005.038x-001_0027": "mahābhāratavaktāraṃ nārcayantīha ye narāḥ",
    "GE07mbh_18_u:005.038x-001_0028": "teṣāṃ sarvakriyāhānir bhaved devāḥ śapanti ca",
    "GE07mbh_18_u:005.039a": "jayo nāmetihāso 'yaṃ śrotavyo bhūtim icchatā",
    "GE07mbh_18_u:005.039c": "rājñā rājasutaiś cāpi garbhiṇyā caiva yoṣitā",
    "GE07mbh_18_u:005.039x-0045_01": "yad yad iṣṭatamaṃ kāmaṃ labhate śraddhayānvitaḥ",
    "GE07mbh_18_u:005.039x-0045_02": "śṛṇuyān mudito bhūtvā āstiko buddhisaṃyutaḥ",
    "GE07mbh_18_u:005.039x-0046_01": "mahābhāratam ākhyānaṃ śrotavyam anasūyayā",
    "GE07mbh_18_u:005.039x-0047_01": "apy ekavāraśravaṇād brahmahatyā vinaśyati",
    "GE07mbh_18_u:005.039x-0047_02": "bhaktyā dvivāraśravaṇād aśvamedhaphalaṃ labhet",
    "GE07mbh_18_u:005.039x-0047_03": "trivāraśravaṇād bhaktyā paṭhanād vā tathaiva ca",
    "GE07mbh_18_u:005.039x-0047_04": "punarāvṛttirahitāṃ labhed brahmagatiṃ śubhām",
    "GE07mbh_18_u:005.039x-0048_01": "mahābhāratam ākhyānaṃ yad gṛhe pūjitaṃ bhavet",
    "GE07mbh_18_u:005.039x-0048_02": "vase[ta] tatra vibudhā devo nārāyaṇaḥ svayam",
    "GE07mbh_18_u:005.039x-0048_03": "vāsudevo vasaty atra puṇḍarīkāyatekṣaṇaḥ",
    "GE07mbh_18_u:005.039x-0049_01": "vāsudevaṃ smaran vidvān puṇḍarīkāyatekṣaṇam",
    "GE07mbh_18_u:005.040a": "svargakāmo labhet svargaṃ jayakāmo labhej jayam",
    "GE07mbh_18_u:005.040c": "garbhiṇī labhate putraṃ kanyāṃ vā bahubhāginīm",
    "GE07mbh_18_u:005.041a": "anāgataṃ tribhir varṣaiḥ kṛṣṇadvaipāyanaḥ prabhuḥ",
    "GE07mbh_18_u:005.041c": "saṃdarbhaṃ bhāratasyāsya kṛtavān dharmakāmyayā",
    "GE07mbh_18_u:005.041x-0050_01": "ṣaṣṭiṃ śatasahasrāṇi cakārānyāṃ sa saṃhitām",
    "GE07mbh_18_u:005.041x-0050_02": "triṃśacchatasahasrāṇi devaloke pratiṣṭhitam",
    "GE07mbh_18_u:005.041x-0050_03": "pitrye pañcadaśa jñeyaṃ nāgayakṣe caturdaśa",
    "GE07mbh_18_u:005.041x-0050_04": "ekaṃ śatasahasraṃ tu mānuṣeṣu prabhāṣitam",
    "GE07mbh_18_u:005.042a": "nārado 'śrāvayad devān asito devalaḥ pitṝn",
    "GE07mbh_18_u:005.042c": "rakṣo yakṣāñ śuko martyān vaiśaṃpāyana eva tu",
    "GE07mbh_18_u:005.042d-0051_01": "gandharvayakṣarakṣāṃsi śrāvayām āsa vai śukaḥ",
    "GE07mbh_18_u:005.042d-0051_02": "ekaṃ śatasahasraṃ ca vaiśaṃpāyana uktavān",
    "GE07mbh_18_u:005.043a": "itihāsam imaṃ puṇyaṃ mahārthaṃ vedasaṃmitam",
    "GE07mbh_18_u:005.043c": "śrāvayed yas tu varṇāṃs trīn kṛtvā brāhmaṇam agrataḥ",
    "GE07mbh_18_u:005.043x-0052_01": "sarvapāpaviśuddhātmā śucis tadgatamānasaḥ",
    "GE07mbh_18_u:005.043x-0052_02": "iha kīrtiṃ mahat prāpya bhogavān sukham aśnute",
    "GE07mbh_18_u:005.043x-0052_03": "vyāsaprasādena punaḥ svargalokaṃ sa gacchati",
    "GE07mbh_18_u:005.043x-0052_04": "etad viditvā sarvaṃ tu sarvavedārthavid bhavet",
    "GE07mbh_18_u:005.043x-0052_05": "pūjanīyaś ca satataṃ mānanīyo bhaved dvijaḥ",
    "GE07mbh_18_u:005.043x-0053_01": "vyāso hi bhagavān viṣṇuḥ paramātmā sanātanaḥ",
    "GE07mbh_18_u:005.043x-0054_01": "samāpte parvaṇi tathā svargārohaṇike nṛpa",
    "GE07mbh_18_u:005.043x-0054_02": "saṃpūjya vācikaṃ vastrair bhojayed brāhmaṇaṃ tathā",
    "GE07mbh_18_u:005.043x-0055_01": "vidyā * * * * dyābhyo dharmebhyo dharmadhāriṇe",
    "GE07mbh_18_u:005.043x-0055_02": "devebhyo vāsudevāya varṇyāyāsmin namo namaḥ",
    "GE07mbh_18_u:005.043x-002_0001": "itihāsam imaṃ puṇyaṃ ye śṛṇvanti narottamāḥ",
    "GE07mbh_18_u:005.043x-002_0002": "teṣāṃ vāsāya nirdiṣṭāḥ svargalokāḥ sanātanāḥ",
    "GE07mbh_18_u:005.043x-002_0003": "likhyate yena satataṃ mahābhāratam āditaḥ",
    "GE07mbh_18_u:005.043x-002_0004": "sa sarvajñaḥ sa vāgmī ca svargabhāk ca na saṃśayaḥ",
    "GE07mbh_18_u:005.043x-002_0005": "*varadam itihāsaṃ ye paṭhantīha bhaktyā",
    "GE07mbh_18_u:005.043x-002_0006": "sakalasuravariṣṭhaiḥ pūjyamānā bhavanti",
    "GE07mbh_18_u:005.043x-002_0007": "munivarakṛtam etad bhāratākhyaṃ supūjyaṃ",
    "GE07mbh_18_u:005.043x-002_0008": "punar api suralokān na cyavante munīndrāḥ",
    "GE07mbh_18_u:005.043x-002_0009": "etad bhāratavaktṝṇāṃ śrotṝṇāṃ caiva sarvadā",
    "GE07mbh_18_u:005.043x-002_0010": "bhavet prasanno bhagavān maṅgalaṃ ca punaḥ punaḥ",
    "GE07mbh_18_u:005.043x-002_0011": "etad bhāratam ākarṇya naimiśe[ṣe]yā maharṣayaḥ",
    "GE07mbh_18_u:005.043x-002_0012": "śaunakādyās tadā sarve prahṛṣṭamanaso 'bhavan",
    "GE07mbh_18_u:005.043x-002_0013": "tatratyā brāhmaṇāḥ sarve sūtaṃ paurāṇikottamam",
    "GE07mbh_18_u:005.043x-002_0014": "pūjayām āsur atyantaṃ bhāṣaṇāśleṣaṇādibhiḥ",
    "GE07mbh_18_u:005.043x-002_0015": "tataḥ pradakṣiṇīkṛtya munimaṇḍalam ādarāt",
    "GE07mbh_18_u:005.043x-002_0016": "svasti gobrāhmaṇebhyo 'stu dvijānāṃ purato 'vadan",
    "GE07mbh_18_u:005.043x-002_0017": "yajñakarmāntare tv etac chrutvā bhāratam āditaḥ",
    "GE07mbh_18_u:005.043x-002_0018": "samyag uktaṃ samyag uktam ity ūcus te maharṣayaḥ",
    "GE07mbh_18_u:005.043x-002_0019": "śrutvā tv idaṃ bhāratam etad agryaṃ",
    "GE07mbh_18_u:005.043x-002_0020": "yajñasya madhye dvijapuṃgavās te",
    "GE07mbh_18_u:005.043x-002_0021": "taṃ pūjya vipraṃ vidhivat samāpya",
    "GE07mbh_18_u:005.043x-002_0022": "svaṃ svaṃ gṛhāṃś ca prayayuḥ prahṛṣṭāḥ",
    "GE07mbh_18_u:005.044a": "sa naraḥ pāpanirmuktaḥ kīrtiṃ prāpyeha śaunaka",
    "GE07mbh_18_u:005.044c": "gacchet paramikāṃ siddhim atra me nāsti saṃśayaḥ",
    "GE07mbh_18_u:005.045a": "bhāratādhyayanāt puṇyād api pādam adhīyataḥ",
    "GE07mbh_18_u:005.045c": "śraddadhānasya pūyante sarvapāpāny aśeṣataḥ",
    "GE07mbh_18_u:005.046a": "maharṣir bhagavān vyāsaḥ kṛtvemāṃ saṃhitāṃ purā",
    "GE07mbh_18_u:005.046c": "ślokaiś caturbhir bhagavān putram adhyāpayac chukam",
    "GE07mbh_18_u:005.046d-0056_01": "śraddhayā parayā bhaktyā śrāvyate cāpi yena tu",
    "GE07mbh_18_u:005.046d-0056_02": "ya imāṃ saṃhitāṃ puṇyāṃ putram adhyāpayac chukam",
    "GE07mbh_18_u:005.047a": "mātāpitṛsahasrāṇi putradāraśatāni ca",
    "GE07mbh_18_u:005.047c": "saṃsāreṣv anubhūtāni yānti yāsyanti cāpare",
    "GE07mbh_18_u:005.048a": "harṣasthānasahasrāṇi bhayasthānaśatāni ca",
    "GE07mbh_18_u:005.048c": "divase divase mūḍham āviśanti na paṇḍitam",
    "GE07mbh_18_u:005.049a": "ūrdhvabāhur viraumy eṣa na ca kaś cic chṛṇoti me",
    "GE07mbh_18_u:005.049c": "dharmād arthaś ca kāmaś ca sa kimarthaṃ na sevyate",
    "GE07mbh_18_u:005.050a": "na jātu kāmān na bhayān na lobhād; dharmaṃ tyajej jīvitasyāpi hetoḥ",
    "GE07mbh_18_u:005.050c": "nityo dharmaḥ sukhaduḥkhe tv anitye; jīvo nityo hetur asya tv anityaḥ",
    "GE07mbh_18_u:005.051a": "imāṃ bhāratasāvitrīṃ prātar utthāya yaḥ paṭhet",
    "GE07mbh_18_u:005.051c": "sa bhārataphalaṃ prāpya paraṃ brahmādhigacchati",
    "GE07mbh_18_u:005.052a": "yathā samudro bhagavān yathā ca himavān giriḥ",
    "GE07mbh_18_u:005.052c": "khyātāv ubhau ratnanidhī tathā bhāratam ucyate",
    "GE07mbh_18_u:005.052x-0057_01": "kārṣṇaṃ vedam imaṃ vidvāñ śrāvayitvārtham aśnute",
    "GE07mbh_18_u:005.052x-0058_01": "bhrūṇahatyākṛtaṃ pāpaṃ jahyāc cāpi na saṃśayaḥ",
    "GE07mbh_18_u:005.053a": "mahābhāratam ākhyānaṃ yaḥ paṭhet susamāhitaḥ",
    "GE07mbh_18_u:005.053c": "sa gacchet paramāṃ siddhim iti me nāsti saṃśayaḥ",
    "GE07mbh_18_u:005.053x-0059_01": "dānāni dadyād vividhāni prītaye paramātmane",
    "GE07mbh_18_u:005.053x-0059_02": "yasya yasya phalaprāptau vāñchā syāt tad vidhīyate",
    "GE07mbh_18_u:005.053x-003_0001": "tribhir varṣair dharmakāmaḥ kṛṣṇadvaipāyano muniḥ",
    "GE07mbh_18_u:005.053x-003_0002": "cakāra pāvanaṃ viprā itihāsaṃ vimuktidam",
    "GE07mbh_18_u:005.053x-003_0003": "bhāratasya padaikena gaṅgāyā darśanena ca",
    "GE07mbh_18_u:005.053x-003_0004": "viṣṇoḥ smaraṇamātreṇa sarvapāpaiḥ pramucyate",
    "GE07mbh_18_u:005.053x-003_0005": "aśvamedhasahasreṇa vājapeyaśatena ca",
    "GE07mbh_18_u:005.053x-003_0006": "pākasaṃsthāditaḥ saṃsthāḥ somasaṃsthāś ca kurvatām",
    "GE07mbh_18_u:005.053x-003_0007": "tatphalaṃ koṭiguṇitaṃ bhārataśravaṇe bhavet",
    "GE07mbh_18_u:005.053x-003_0008": "bhuṅkte viprāyute caiva yaś ca gacchet sarasvatīm",
    "GE07mbh_18_u:005.053x-003_0009": "lakṣair aṣṭādaśair devyā japahomaśatais tathā",
    "GE07mbh_18_u:005.053x-003_0010": "vedasyāntaṃ ca paṭhatāṃ tat puṇyaṃ bhārataśravāt",
    "GE07mbh_18_u:005.053x-003_0011": "tena dattāni dānāni tena taptaṃ mahat tapaḥ",
    "GE07mbh_18_u:005.053x-003_0012": "tena vai lakṣadhā japtaṃ kṛtaṃ tīrthāvagāhanam",
    "GE07mbh_18_u:005.053x-003_0013": "śrutaṃ tu bhārataṃ yena kṛtakṛtyena dhīmatā",
    "GE07mbh_18_u:005.053x-003_0014": "ādimadhyāvasānena śraddadhānena vai tathā",
    "GE07mbh_18_u:005.053x-003_0015": "gobhūhiraṇyadānāni tena dattāni nityaśaḥ",
    "GE07mbh_18_u:005.053x-003_0016": "dhenūnāṃ śatadānāni parvatānāṃ tathaiva ca",
    "GE07mbh_18_u:005.053x-003_0017": "lokadānaṃ tathā dattaṃ brahmāṇḍasya ca saṃtatiḥ",
    "GE07mbh_18_u:005.053x-003_0018": "kṛtā dattaṃ bhavet tena śrutaṃ yenaitad uttamam",
    "GE07mbh_18_u:005.053x-003_0019": "śrutvā jayaṃ cetihāsaṃ dvijāya",
    "GE07mbh_18_u:005.053x-003_0020": "śuśrūṣave sānubhaktyā ca dadyāt",
    "GE07mbh_18_u:005.053x-003_0021": "śubhātapatraṃ bhūmigokāñcanāni",
    "GE07mbh_18_u:005.053x-003_0022": "gṛhāṇi vastrāṇi śubhāṃ sarasvatīm",
    "GE07mbh_18_u:005.053x-003_0023": "tripūruṣeṇa viditas triṣu śuklas tathā dvijaḥ",
    "GE07mbh_18_u:005.053x-003_0024": "sādhuḥ sadācāraratas tasmād vai śṛṇuyāj jayam",
    "GE07mbh_18_u:005.053x-003_0025": "viṣṇur hy ayaṃ yasya dehe vased bhārata bhāratī",
    "GE07mbh_18_u:005.053x-003_0026": "nāviṣṇuś ca paṭhed etan nāviṣṇuḥ śṛṇuyād api",
    "GE07mbh_18_u:005.053x-003_0027": "śrutismṛtipurāṇāni jayamaṅgalabhāratī",
    "GE07mbh_18_u:005.053x-003_0028": "satkulād eva śṛṇuyān na hīnāc ca kulāt kva cit",
    "GE07mbh_18_u:005.053x-003_0029": "tasmāt sadācāraratāt satkulīnād bahuśrutāt",
    "GE07mbh_18_u:005.053x-003_0030": "śṛṇuyād bhārataṃ nityaṃ vaṃśadvayaparīkṣitāt",
    "GE07mbh_18_u:005.053x-003_0031": "asya śāstrasya kavayo na samarthā viśeṣaṇe",
    "GE07mbh_18_u:005.053x-003_0032": "sādhor iva gṛhasthasya śeṣās traya ivāśramāḥ",
    "GE07mbh_18_u:005.053x-003_0033": "upadeṣṭā bhaved viṣṇuḥ śrotā caiva śrutaṃ tathā",
    "GE07mbh_18_u:005.053x-003_0034": "api pātakinaṃ tasmāt punāty eṣa śruto jayaḥ",
    "GE07mbh_18_u:005.053x-003_0035": "mahāpāpāni pāpāni jātibhraṃśakarāṇi ca",
    "GE07mbh_18_u:005.053x-003_0036": "mālinyasaṃkarāṇy atra kāraṇāni tu yāni tu",
    "GE07mbh_18_u:005.053x-003_0037": "tāni saṃśodhayed enat kṛtsnaṃ śṛṇvan hi bhāratam",
    "GE07mbh_18_u:005.053x-003_0038": "sarvamaṅgalalābhaś ca sarvasaṃpatsamāgamaḥ",
    "GE07mbh_18_u:005.053x-003_0039": "putralābho mitralābhaḥ kāmalābhas tathaiva ca",
    "GE07mbh_18_u:005.053x-003_0040": "rājyalābhaḥ paśulābho mahālābhas tathaiva ca",
    "GE07mbh_18_u:005.053x-003_0041": "jāyate dharmalābhaś ca bhārataṃ śṛṇvataḥ sadā",
    "GE07mbh_18_u:005.053x-003_0042": "sarvadā maṅgalaṃ teṣāṃ nāsti teṣām amaṅgalam",
    "GE07mbh_18_u:005.053x-003_0043": "jayamaṅgalahomāś ca śāntayaḥ pauṣṭikāni ca",
    "GE07mbh_18_u:005.053x-003_0044": "bhārataśravaṇād eva suśubhāni bhavanty uta",
    "GE07mbh_18_u:005.053x-003_0045": "yeṣāṃ hṛdi hṛṣīkeśaḥ kaṇṭhe bhāratam eva ca",
    "GE07mbh_18_u:005.053x-003_0046": "dhanyās te mānavā loke kṛtakṛtyā na saṃśayaḥ",
    "GE07mbh_18_u:005.053x-003_0047": "na hy evākṛtapuṇyānāṃ bhārataṃ bhavati priyam",
    "GE07mbh_18_u:005.053x-003_0048": "bhārataṃ bhavane yeṣāṃ na te śocyāḥ kṛtākṛte",
    "GE07mbh_18_u:005.053x-003_0049": "jayo nāmetihāso 'yaṃ śrotavyo jayam icchatā",
    "GE07mbh_18_u:005.053x-003_0050": "vipreṇa rājñā vaiśyena śūdreṇa ca yatātmanā",
    "GE07mbh_18_u:005.053x-003_0051": "kurukṣetre bhaved dattaṃ snātaṃ snātaṃ supuṣkare",
    "GE07mbh_18_u:005.053x-003_0052": "taptaṃ himādrau kāleṣu śrutaṃ yeneha bhāratam",
    "GE07mbh_18_u:005.053x-003_0053": "jñātiśraiṣṭhyaṃ kulaśraiṣṭhyaṃ varṇaśraiṣṭhyaṃ tathaiva ca",
    "GE07mbh_18_u:005.053x-003_0054": "dharmamaṅgalalābhaṃ ca śrutvaitat prāpnuyān naraḥ",
    "GE07mbh_18_u:005.053x-003_0055": "bhāti sarveṣu vedeṣu ratiḥ sarvatra jantuṣu",
    "GE07mbh_18_u:005.053x-003_0056": "taraṇaṃ sarvapāpānāṃ tena bhāratam ucyate",
    "GE07mbh_18_u:005.054a": "dvaipāyanoṣṭhapuṭaniḥsṛtam aprameyaṃ; puṇyaṃ pavitram atha pāpaharaṃ śivaṃ ca",
    "GE07mbh_18_u:005.054c": "yo bhārataṃ samadhigacchati vācyamānaṃ; kiṃ tasya puṣkarajalair abhiṣecanena",
    "GE07mbh_18_u:005.054x-0060_01": "yo gośataṃ kanakaśṛṅgamayaṃ dadāti",
    "GE07mbh_18_u:005.054x-0060_02": "viprāya vedaviduṣe subahuśrutāya",
    "GE07mbh_18_u:005.054x-0060_03": "puṇyāṃ ca bhāratakathāṃ satataṃ śṛṇoti",
    "GE07mbh_18_u:005.054x-0060_04": "tulyaṃ phalaṃ bhavati tasya ca tasya caiva",
    "GE07mbh_18_u:005.054x-0061_01": "pārāśaryavacaḥsarojam amalaṃ gītārthagandhotkaṭam",
    "GE07mbh_18_u:005.054x-0061_02": "nānākhyānakakesaraṃ harikathāsaṃbodhanābodhitam",
    "GE07mbh_18_u:005.054x-0061_03": "loke sajjanaṣaṭpadair aharahaḥ pepīyamānaṃ mudā",
    "GE07mbh_18_u:005.054x-0061_04": "bhūyād bhāratapaṅkajaṃ kalimalapradhvaṃsi naḥ śreyase",
    "GE07mbh_18_u:005.054x-0061_05": "yaḥ sarvaguṇasaṃpannaḥ sarvadoṣavivarjitaḥ",
    "GE07mbh_18_u:005.054x-0061_06": "prīyatāṃ prītaye bāḷaṃ bhagavān me paraḥ suhṛt",
    "GE07mbh_18_u:005.054x-0061_07": "yasya haste gadācakre garuḍo yasya vāhanam",
    "GE07mbh_18_u:005.054x-0061_08": "śaṅkhaḥ karatale yasya sa me viṣṇuḥ prasīdatu",
    "GE07mbh_18_u:005.054x-0062_01": "purāṇavācako bhaktyā pūjanīyaḥ prayatnataḥ",
    "GE07mbh_18_u:005.054x-0062_02": "vastrālaṃ * * * * * * * * * * sarvadā",
    "GE07mbh_18_u:005.054x-0062_03": "ajñānatimirāndhasya jñānāñjanaśalākayā 18,005.054x*0062_04 cakṣur unmīlitaṃ yena tasmai śrīgurave namaḥ"
}