{
  "S06psp_6-8u:0": "(PSP_6-8:1)",
  "S06psp_6-8u:1": "pañcaviṃśatisāhasrikā prajñāpāramitā VI",
  "S06psp_6-8u:2": "evam ukte āyuṣman subhūtir bhagavantam etad avocat:",
  "S06psp_6-8u:3": "yadi bhagavan bodhisattvo mahāsattvo 'bhāvasvabhāvaiḥ sarvadharmaiḥ pañcabhir abhijñābhir anuttarāṃ samyaksaṃbodhim abhisaṃbudhyate,",
  "S06psp_6-8u:4_0": "tat kathaṃ bhagavann abhāvasvabhāveṣu sarvadharmeṣu bodhisattvasya mahāsattvasyānupūrvakriyā",
  "S06psp_6-8u:4_1": "prajñāyate 'nupūrvaśikṣānupūrvapratipat prajñāyate yayānupūrvakriyayānupūrvaśikṣayānupūrvapratipadānuttarāṃ",
  "S06psp_6-8u:4_2": "samyaksaṃbodhim abhisaṃbudhyate?",
  "S06psp_6-8u:5": "evam ukte bhagavān āyuṣmantaṃ subhūtim etad avocat:",
  "S06psp_6-8u:6_0": "iha subhūte bodhisattvena mahāsattvena prathamam evaivaṃ śrutaṃ bhavati. buddhānāṃ",
  "S06psp_6-8u:6_1": "bhagavatām antike bodhisattvānāṃ mahāsattvānāṃ buddhadharmaparyupāsitānāṃ pratyekabuddhānām",
  "S06psp_6-8u:6_2": "vārhatāṃ vānāgāmināṃ vā sakṛdāgāmināṃ vā srotaāpannānāṃ vābhāvatvād buddhānāṃ bhagavatām",
  "S06psp_6-8u:6_3": "abhāvatvāt pratyekabuddhānām abhāvatvād arhatām abhāvatvād anāgāminām abhāvatvāt",
  "S06psp_6-8u:6_4": "sakṛdāgāminām abhāvatvāt srotaāpannānām abhāvatvāt sarvāryāṇāṃ nasti sarvasaṃskārāṇāṃ svabhāvaḥ,",
  "S06psp_6-8u:7": "antaśo vālāgrakoṭīsthānamātrakam apīti tasya bodhisattvasya mahāsattvasyaivaṃ bhavati:",
  "S06psp_6-8u:8_0": "abhāvā eva buddhā bhagavanto bodhisattvāś ca mahāsattvāḥ pratyekabuddhā arhanto 'nāgāminaḥ",
  "S06psp_6-8u:8_1": "sakṛdāgāminaḥ srotaāpannāḥ sarvāryā yady ahaṃ bodhim abhisaṃbhotsye yadi vā nābhisaṃbhotsye",
  "S06psp_6-8u:8_2": "'bhāvā eva sarvadharmāḥ yan nūnam aham anuttarāṃ samyaksaṃbodhim abhisaṃbudhyeyaṃ",
  "S06psp_6-8u:8_3": "yām abhisaṃbudhya sarvasattvān bhāvasaṃjñāyāṃ carato 'bhāve 'nuttarāyāṃ samyaksaṃbodhau",
  "S06psp_6-8u:8_4": "pratiṣṭhāpayiṣyāmi. sa khalu punar bodhisattvo mahāsattvo 'nuttarāyāṃ samyaksaṃbodhau",
  "S06psp_6-8u:8_5": "saṃpratiṣṭhet sarvasattvānāṃ parinirvāṇārthāya so 'nupūrvakriyām ārabhetānupūrvaśikṣām (PSP_6-8:2)",
  "S06psp_6-8u:9": "anupūrvapratipadam ārabheta. atra śikṣitvā pūrvakā bodhisattvā mahāsattvā anuttarāṃ samyaksaṃbodhim abhisaṃbodhum,",
  "S06psp_6-8u:10": "prathamam eva ṣaṭsu pāramitāsu śikṣante yad uta dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyām.",
  "S06psp_6-8u:11": "iti sāmānyenānupūrvābhisamayaḥ",
  "S06psp_6-8u:12": "punar aparaṃ subhūte bodhisattvo mahāsattvaḥ prathamacittotpādam upādāya dānapāramitāyāṃ carann ātmanā ca dānaṃ dadāti parāṃś ca dānapāramitāyāṃ pratiṣṭhāpayati,",
  "S06psp_6-8u:13": "dānasya ca varṇaṃ bhāṣate,",
  "S06psp_6-8u:14": "ye cānye dānapāramitāyāṃ caranti teṣāṃ ca varṇavādī bhavati samanujñaḥ,",
  "S06psp_6-8u:15": "sa tena dānena mahāntaṃ bhogaskandhaṃ pratilabhya dānaṃ dadāti vigatamatsareṇa cittena,",
  "S06psp_6-8u:16_0": "annam annārthikānāṃ pānaṃ pānārthikānāṃ vastraṃ vastrārthikānāṃ vilepanaṃ vilepanārthikānāṃ",
  "S06psp_6-8u:16_1": "śayanaṃ śayanārthikānām upāśrayam upāśrayārthikānāṃ pradīpaṃ pradīpārthikānām anyataram",
  "S06psp_6-8u:16_2": "api mānuṣyakaṃ pariṣkāropakaraṇaṃ dadāti sa tena dānena sattvān śīle pratiṣṭhāpayati,",
  "S06psp_6-8u:17": "samādhau prajñāyāṃ vimuktau vimuktijñānadarśane ca pratiṣṭhāpayati,",
  "S06psp_6-8u:18_0": "sa tenaiva śīlaskandhena samādhiskandhena prajñāskandhena vimuktiskandhena vimuktijñānadarśanaskandhena",
  "S06psp_6-8u:18_1": "ca samanvāgataḥ śrāvakapratyekabuddhabhūmim atikrāmati. śrāvakapratyekabuddhabhūmim",
  "S06psp_6-8u:18_2": "atikramya bodhisattvaniyāmam avakrāmati bodhisattvaniyāmam avakramya buddhakṣetraṃ",
  "S06psp_6-8u:18_3": "pariśodhayati buddhakṣetraṃ pariśodhya sattvān paripācayati sattvān paripācya sarvākārajñatām anuprāpnoti,",
  "S06psp_6-8u:19": "sarvākārajñatām anuprāpya dharmacakraṃ pravartayati dharmacakraṃ pravartya sattvāṃs triṣu yāneṣu pratiṣṭhāpayati,",
  "S06psp_6-8u:20": "sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya mahāsattvasya dānenānupūrvakriyā prajñāyate 'nupūrvaśikṣānupūrvapratipat prajñāyate,",
  "S06psp_6-8u:21": "tac ca sarvaṃ nopalabhate. tat kasya (PSP_6-8:3)",
  "S06psp_6-8u:22": "hetoḥ? tathā hy asyāḥ svabhāvo nāsti.",
  "S06psp_6-8u:23": "iti dānapāramitayānupūrvābhisamayaḥ",
  "S06psp_6-8u:24": "punar aparaṃ subhūte bodhisattvo mahāsattvaḥ prathamacittotpādam upādāyātmanā ca śīlapāramitāyāṃ caran dānaṃ dadāti,",
  "S06psp_6-8u:25": "parāṃś ca śīlapāramitāyāṃ pratiṣṭhāpayati dāne pratiṣṭhāpayati śīlapāramitāyāś ca varṇaṃ bhāṣate ye cānye śīlapāramitāyāṃ caranti teṣāṃ ca varṇavādī bhavati samanujñaḥ,",
  "S06psp_6-8u:26": "sa tena śīlena sattvāñ śīle pratiṣṭhāpayati,",
  "S06psp_6-8u:27": "samādhau prajñāyāṃ vimuktau vimuktijñānadarśane ca pratiṣṭhāpayati,",
  "S06psp_6-8u:28_0": "sa tenaiva śīlaskandhena samādhiskandhena prajñāskandhena vimuktiskandhena ca vimuktijñānadarśanaskandhena",
  "S06psp_6-8u:28_1": "samanvāgatah. śrāvakapratyekabuddhabhūmim atikrāmati śrāvakapratyekabuddhabhūmim",
  "S06psp_6-8u:28_2": "atikramya bodhisattvaniyāmam avakrāmati bodhisattvaniyāmam avakramya buddhakṣetraṃ",
  "S06psp_6-8u:28_3": "pariśodhayati buddhakṣetraṃ pariśodhya sattvān paripācayati sattvān paripācya sarvākārajñatām",
  "S06psp_6-8u:28_4": "anuprāpnoti sarvākārajñatām anuprāpya dharmacakraṃ pravartayati dharmacakraṃ pravartya",
  "S06psp_6-8u:28_5": "sattvāṃs triṣu yāneṣu pratiṣṭhāpayati sattvāṃs triṣu yāneṣu pratiṣṭhāpya saṃsārāt",
  "S06psp_6-8u:28_6": "parimocayati. evaṃ khalu subhūte bodhisattvasya mahāsattvasya śīlenānupūrvakriyā",
  "S06psp_6-8u:28_7": "prajñāyate 'nupūrvaśikṣānupūrvapratipat prajñāyate,",
  "S06psp_6-8u:29": "tac ca sarvaṃ nopalabhate. tat kasya hetoḥ?",
  "S06psp_6-8u:30": "tathā hy asyāḥ svabhāvo nāsti.",
  "S06psp_6-8u:31": "iti śīlapāramitayānupūrvābhisamayaḥ",
  "S06psp_6-8u:32": "punar aparaṃ subhūte bodhisattvo mahāsattvaḥ prathamacittotpādam upādāyātmanā ca kṣāntipāramitāyāṃ caran dānaṃ dadāti,",
  "S06psp_6-8u:33_0": "śīlaṃ ca rakṣati parāṃś ca kṣāntipāramitāyāṃ pratiṣṭhāpayati dāne śīle ca pratiṣṭhāpayati",
  "S06psp_6-8u:33_1": "kṣāntipāramitāyāś ca varṇaṃ bhāṣate. ye cānye kṣāntipāramitāyāṃ caranti teṣāṃ ca",
  "S06psp_6-8u:33_2": "varṇavādī bhavati samanujñaḥ,",
  "S06psp_6-8u:34": "sa tayā kṣāntyā sattvāñ śīle pratiṣṭhāpayati samādhau prajñāyāṃ vimuktau vimuktijñānadarśane ca pratiṣṭhāpayati,",
  "S06psp_6-8u:35": "sa tena ca śīlaskandhena samādhiskandhena prajñāskandhena vimuktiskandhena vimuktijñānadarśanaskandhena (PSP_6-8:4)",
  "S06psp_6-8u:36": "ca samanvāgataḥ,",
  "S06psp_6-8u:37_0": "śrāvakapratyekabuddhabhūmim atikrāmati śrāvakapratyekabuddhabhūmim atikramya bodhisattvaniyāmam",
  "S06psp_6-8u:37_1": "avakrāmati bodhisattvaniyāmam avakramya buddhakṣetraṃ pariśodhayati buddhakṣetraṃ",
  "S06psp_6-8u:37_2": "ca pariśodhya sattvān paripācayati sattvān paripācya sarvākārajñatām anuprāpnoti",
  "S06psp_6-8u:37_3": "sarvākārajñatām anuprāpya dharmacakraṃ pravartayati,",
  "S06psp_6-8u:38": "dharmacakraṃ pravartya sattvāṃs triṣu yāneṣu pratiṣṭhāpayati,",
  "S06psp_6-8u:39": "sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya mahāsattvasya kṣāntyānupūrvakriyā prajñāyate 'nupūrvaśikṣānupūrvapratipat prajñāyate,",
  "S06psp_6-8u:40": "tac ca sarvaṃ nopalabhate. tat kasya hetoḥ?",
  "S06psp_6-8u:41": "tathā hy asyāḥ svabhāvo nāsti.",
  "S06psp_6-8u:42": "iti kṣāntipāramitayānupūrvābhisamayaḥ",
  "S06psp_6-8u:43": "punar aparaṃ subhūte bodhisattvo mahāsattvaḥ prathamacittotpādam upādāyātmanā ca vīryapāramitāyāṃ caran dānaṃ dadāti śīlaṃ rakṣati kṣāntyā saṃpādayati,",
  "S06psp_6-8u:44": "parāṃś ca vīryapāramitāyāṃ pratiṣṭhāpayati,",
  "S06psp_6-8u:45": "dāne śīle kṣāntau ca pratiṣṭhāpayati,",
  "S06psp_6-8u:46": "vīryapāramitāyāś ca varṇaṃ bhāṣate,",
  "S06psp_6-8u:47": "ye cānye vīryapāramitāyāṃ caranti teṣāṃ ca varṇavādī bhavati samanujñah. sa tena vīryeṇa sattvāñ śīle pratiṣṭhāpayati,",
  "S06psp_6-8u:48_0": "samādhau prajñāyāṃ vimuktau vimuktijñānadarśane ca pratiṣṭhāpayati. sa tenaiva śīlaskandhena",
  "S06psp_6-8u:48_1": "samādhiskandhena prajñāskandhena vimuktiskandhena vimuktijñānadarśanaskandhena ca",
  "S06psp_6-8u:48_2": "samanvāgataḥ śrāvakapratyekabuddhabhūmim atikrāmati,",
  "S06psp_6-8u:49": "śrāvakapratyekabuddhabhūmim atikramya bodhisattvaniyāmam avakrāmati bodhisattvaniyāmam avakramya buddhakṣetraṃ pariśodhayati,",
  "S06psp_6-8u:50": "buddhakṣetraṃ pariśodhya sattvān paripācayati sattvān paripācya sarvākārajñatām anuprāpnoti,",
  "S06psp_6-8u:51": "sarvākārajñatām anuprāpya dharmacakraṃ pravartayati dharmacakraṃ pravartya sattvāṃs triṣu yāneṣu pratiṣṭhāpayati,",
  "S06psp_6-8u:52": "sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya mahāsattvasya vīryeṇānupūrvakriyā prajñāyate 'nupūrvaśikṣānupūrvapratipat prajñāyate,",
  "S06psp_6-8u:53": "tac ca sarvaṃ nopalabhate. tat kasya hetoḥ?",
  "S06psp_6-8u:54": "tathā hy asyāḥ svabhāvo nāsti.",
  "S06psp_6-8u:55": "(PSP_6-8:5)",
  "S06psp_6-8u:56": "iti vīryapāramitayānupūrvābhisamayaḥ",
  "S06psp_6-8u:57": "punar aparaṃ subhūte bodhisattvo mahāsattvaḥ prathamacittotpādam upādāyātmanā ca dhyānapāramitāyāṃ caran dānaṃ dadāti śīlaṃ rakṣati kṣāntyā saṃpādayati vīryam ārabhate,",
  "S06psp_6-8u:58": "parāṃś ca dhyānapāramitāyāṃ pratiṣṭhāpayati,",
  "S06psp_6-8u:59": "dāne śīle kṣāntau vīrye ca pratiṣṭhāpayati,",
  "S06psp_6-8u:60": "dhyānapāramitāyāś ca varṇaṃ bhāṣate,",
  "S06psp_6-8u:61": "ye cānye dhyānapāramitāyāṃ caranti teṣāṃ ca varṇavādī bhavati samanujñaḥ. sa tena dhyānena sattvāñ śīle pratiṣṭhāpayati,",
  "S06psp_6-8u:62_0": "samādhau prajñāyāṃ vimuktau vimuktijñānadarśane ca pratiṣṭhāpayati. sa tenaiva śīlaskandhena",
  "S06psp_6-8u:62_1": "samādhiskandhena prajñāskandhena vimuktiskandhena vimuktijñānadarśanaskandhena ca",
  "S06psp_6-8u:62_2": "samanvāgataḥ śrāvakapratyekabuddhabhūmim atikrāmati,",
  "S06psp_6-8u:63": "śrāvakapratyekabuddhabhūmim atikramya bodhisattvaniyāmam avakrāmati bodhisattvaniyāmam avakramya buddhakṣetraṃ pariśodhayati,",
  "S06psp_6-8u:64": "buddhakṣetraṃ pariśodhya sattvān paripācayati,",
  "S06psp_6-8u:65": "sattvān paripācya sarvākārajñatām anuprāpnoti,",
  "S06psp_6-8u:66": "sarvākārajñatām anuprāpya dharmacakraṃ pravartayati dharmacakraṃ pravartya sattvāṃs triṣu yāneṣu pratiṣṭhāpayati,",
  "S06psp_6-8u:67": "sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya mahāsattvasya dhyānenānupūrvakriyā prajñāyate 'nupūrvaśikṣānupūrvapratipat prajñāyate,",
  "S06psp_6-8u:68": "tac ca sarvaṃ nopalabhate. tat kasya hetoḥ?",
  "S06psp_6-8u:69": "tathā hy asyāḥ svabhāvo nāsti.",
  "S06psp_6-8u:70": "iti dhyānapāramitayānupūrvābhisamayaḥ",
  "S06psp_6-8u:71_0": "punar aparaṃ subhūte bodhisattvo mahāsattvaḥ prathamacittotpādam upādāyātmanā ca",
  "S06psp_6-8u:71_1": "prajñāpāramitāyāṃ caran dānaṃ dadāti śīlaṃ rakṣati kṣāntyā saṃpādayati vīryam ārabhate",
  "S06psp_6-8u:71_2": "dhyānañ ca samāpadyate,",
  "S06psp_6-8u:72": "parāṃś ca prajñāpāramitāyāṃ pratiṣṭhāpayati,",
  "S06psp_6-8u:73": "dāne śīle kṣāntau vīrye dhyāne ca pratiṣṭhāpayati,",
  "S06psp_6-8u:74": "prajñāpāramitāyāś ca varṇaṃ bhāṣate,",
  "S06psp_6-8u:75": "ye cānye prajñāpāramitāyāṃ caranti teṣāṃ ca varṇavādī bhavati samanujñaḥ. sa tayā prajñayā sattvāñ śīle pratiṣṭhāpayati,",
  "S06psp_6-8u:76": "samādhau prajñāyāṃ vimuktau vimuktijñānadarśane ca pratiṣṭhāpayati. sa tenaiva śīlaskandhena samādhiskandhena (PSP_6-8:6)",
  "S06psp_6-8u:77": "prajñāskandhena vimuktiskandhena vimuktijñānadarśanaskandhena ca samanvāgataḥ śrāvakapratyekabuddhabhūmim atikrāmati,",
  "S06psp_6-8u:78": "śrāvakapratyekabuddhabhūmim atikramya bodhisattvaniyāmam avakrāmati,",
  "S06psp_6-8u:79": "bodhisattvaniyāmam avakramya buddhakṣetraṃ pariśodhayati,",
  "S06psp_6-8u:80": "buddhakṣetraṃ pariśodhya sattvān paripācayati,",
  "S06psp_6-8u:81": "sattvān paripācya sarvākārajñatām anuprāpnoti,",
  "S06psp_6-8u:82": "sarvākārajñatām anuprāpya dharmacakraṃ pravartayati,",
  "S06psp_6-8u:83": "dharmacakraṃ pravartya sattvāṃs triṣu yāneṣu pratiṣṭhāpayati,",
  "S06psp_6-8u:84_0": "sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya",
  "S06psp_6-8u:84_1": "mahāsattvasya prajñayānupūrvakriyā prajñāyate 'nupūrvaśikṣā prajñāyate 'nupūrvapratipat prajñāyate,",
  "S06psp_6-8u:85": "tac ca sarvaṃ nopalabhyate. tat kasya hetoḥ?",
  "S06psp_6-8u:86": "tathā hy asyāḥ svabhāvo nāsti.",
  "S06psp_6-8u:87": "iti prajñāpāramitayānupūrvābhisamayaḥ",
  "S06psp_6-8u:88": "punar aparaṃ subhūte bodhisattvo mahāsattvo 'nupūrvakriyāyāṃ śikṣate 'nupūrvaśikṣāyām anupūrvapratipadi sa prathamacittotpādam upādāya,",
  "S06psp_6-8u:89": "sarvākārajñatāpratisaṃyuktair manasikārair abhāvasvabhāvān sarvadharmān adhimucya buddhānusmṛtiṃ bhāvayati,",
  "S06psp_6-8u:90": "dharmānusmṛtiṃ bhāvayati saṃghānusmṛtiṃ bhāvayati,",
  "S06psp_6-8u:91": "śīlānusmṛtim bhāvayati,",
  "S06psp_6-8u:92": "tyāgānusmṛtiṃ bhāvayati,",
  "S06psp_6-8u:93": "devatānusmṛtiṃ bhāvayati. kathaṃ ca subhūte bodhisattvo mahāsattvo buddhānusmṛtiṃ bhāvayati?",
  "S06psp_6-8u:94": "iha subhūte bodhisattvo mahāsattvaḥ tathāgatam arhantaṃ samyaksaṃbuddhaṃ na rūpato manasikaroti,",
  "S06psp_6-8u:95": "na vedanāto na saṃjñāto na saṃskārato na vijñānato manasikaroti. tat kasya hetoḥ?",
  "S06psp_6-8u:96": "tathā hi rūpasvabhāvo nāsti,",
  "S06psp_6-8u:97": "vedanāyāḥ saṃjñāyāḥ saṃskārāṇāṃ vijñānasya svabhāvo nāsti,",
  "S06psp_6-8u:98": "yasya svabhāvo nāsti so 'bhāvaḥ. tat kasya hetoḥ?",
  "S06psp_6-8u:99": "asmṛtir amanasikārā buddhānusmṛtiḥ rūpādyamanasikāreṇa buddhānusmṛtyā.",
  "S06psp_6-8u:100": "punar aparaṃ subhūte tathāgato 'rhan samyaksaṃbuddho na dvātriṃśanmahāpuruṣalakṣaṇair manasikartavyo na suvarṇakāyo manasikartavyo (PSP_6-8:7)",
  "S06psp_6-8u:101": "na vyāmamātrayā prabhayā manasikartavyo nāśītyanuvyañjanair manasikartavyaḥ. tat kasya hetoḥ?",
  "S06psp_6-8u:102": "tathā hi tasya svabhāvo nāsti, yasya svabhāvo nāsti so 'bhāvaḥ. tat kasya hetoḥ?",
  "S06psp_6-8u:103": "asmṛtir amanasikārā buddhānusmṛtir lakṣaṇādyamanasikāreṇa buddhānusmṛtyā.",
  "S06psp_6-8u:104_0": "punar aparaṃ subhūte tathāgato 'rhan samyaksaṃbuddho na śīlaskandhato manasikartavyo",
  "S06psp_6-8u:104_1": "na samādhiskandhato na prajñāskandhato na vimuktiskandhato na vimuktijñānadarśanaskandhato",
  "S06psp_6-8u:104_2": "manasikartavyaḥ. tat kasya hetoḥ?",
  "S06psp_6-8u:105": "tathā hi teṣāṃ svabhāvo nāsti, yasya svabhāvo nāsti so 'bhāvaḥ. tat kasya hetoḥ?",
  "S06psp_6-8u:106": "asmṛtir amanasikārā buddhānusmṛtiḥ śīlādiskandhāmanasikāreṇa buddhānusmṛtyā.",
  "S06psp_6-8u:107_0": "punar aparaṃ subhūte tathāgato 'rhan samyaksaṃbuddho na daśabhis tathāgatabalair",
  "S06psp_6-8u:107_1": "manasikartavyo na caturbhir vaiśāradyair na catasṛbhiḥ pratisaṃvidbhir manasikartavyo",
  "S06psp_6-8u:107_2": "na mahākaruṇayā na mahāmaitryā nāṣṭādaśabhir āveṇikair buddhadharmair manasikartavyaḥ. tat kasya hetoḥ?",
  "S06psp_6-8u:108": "tathā hi teṣāṃ svabhāvo nāsti, yasya svabhāvo nāsti so 'bhāvaḥ. tat kasya hetoḥ?",
  "S06psp_6-8u:109": "asmṛtir amanasikārā buddhānusmṛtir daśabalādyamanasikāreṇa buddhānusmṛtyā.",
  "S06psp_6-8u:110": "punar aparaṃ subhūte tathāgato 'rhan samyaksaṃbuddho na pratītyasamutpādato manasikartavyaḥ. tat kasya hetoḥ?",
  "S06psp_6-8u:111": "tathā hy asya svabhāvo nāsti, yasya svabhāvo nāsti so 'bhāvaḥ. tat kasya hetoḥ?",
  "S06psp_6-8u:112_0": "asmṛtir amanasikārā buddhānusmṛtiḥ pratītyasamutpādāmanasikāreṇa buddhānusmṛtyā.",
  "S06psp_6-8u:112_1": "evaṃ khalu subhūte bodhisattvena mahāsattvena prajñāpāramitāyāṃ caratā buddhānusmṛtir",
  "S06psp_6-8u:112_2": "manasikartavyāḥ. evaṃ khalv asyānupūrvakriyā prajñāyate 'nupūrvaśikṣānupūrvapratipat",
  "S06psp_6-8u:112_3": "prajñāyate. sa ihānupūrvakriyāyām anupūrvaśikṣāyām anupūrvapratipadi śikṣamāṇo 'nupūrvaprasthānaiś",
  "S06psp_6-8u:112_4": "catvāri smṛtyupasthānāni paripūrayati,",
  "S06psp_6-8u:113": "catvāri samyakprahāṇāni catura ṛddhipādān pañcendriyāṇi pañcabalāni saptabodhyaṅgāny āryāṣṭāṅgamārgaṃ śūnyatāsamādhim ānimittasamādhim (PSP_6-8:8)",
  "S06psp_6-8u:114": "apraṇihitasamādhiṃ paripūrayati,",
  "S06psp_6-8u:115": "apramāṇadhyanārūpyavimokṣasamādhisamāpattidhāraṇīmukhāni paripūrayati,",
  "S06psp_6-8u:116": "sarvapāramitāḥ sarvaśūnyatā abhijñādaśabalavaiśāradyapratisaṃvidāveṇikabuddhadharmān paripūrayati,",
  "S06psp_6-8u:117": "mahākaruṇāṃ paripūrayati,",
  "S06psp_6-8u:118": "mahāmaitrīṃ paripūrayati,",
  "S06psp_6-8u:119": "sarvākārajñatāṃ paripūrayati,",
  "S06psp_6-8u:120": "abhāvasvabhāvayogena so 'bhāvasvabhāvāṃś caiva sarvadharmān abhisaṃbhotsyate yatra svabhāvasaṃjñāpi nāsti.",
  "S06psp_6-8u:121": "iti buddhānusmṛtiḥ",
  "S06psp_6-8u:122_0": "kathaṃ ca subhūte bodhisattvena mahāsattvena dharmānusmṛtir bhāvayitavyā. iha subhūte",
  "S06psp_6-8u:122_1": "bodhisattvena mahāsattvena prajñāpāramitāyāṃ caratā na kuśalā dharmā manasikartavyā",
  "S06psp_6-8u:122_2": "nākuśalā dharmā manasikartavyā na vyākṛtā dharmā manasikartavyā nāvyākṛtā dharmā",
  "S06psp_6-8u:122_3": "manasikartavyā na laukikā na lokottarā na sāmiṣā na nirāmiṣā nāryā nānāryā na sāsravā",
  "S06psp_6-8u:122_4": "nānāsravā na kāmadhātuparyāpannā na rūpadhātuparyāpannā nārūpyadhātuparyāpannā na",
  "S06psp_6-8u:122_5": "saṃskṛtā nāsaṃskṛtā dharmā manasikartavyāḥ. tat kasya hetoḥ?",
  "S06psp_6-8u:123": "tathā hi teṣāṃ dharmāṇāṃ svabhāvo nāsti yeṣāṃ svabhāvo nāsti te 'bhāvāḥ. tat kasya hetoḥ?",
  "S06psp_6-8u:124_0": "asmṛtir amanasikārā dharmānusmṛtiḥ. sa iha dharmānusmṛtyāṃ śikṣitvābhāvasvabhāvayogena",
  "S06psp_6-8u:124_1": "yāvat sarvākārajñatām anuprāpsyati. so 'bhāvasvabhāvāṃś caiva sarvadharmān abhisaṃbhotsyate",
  "S06psp_6-8u:124_2": "yatra svabhāvasaṃjñāpi nāsti. evaṃ khalu subhūte bodhisattvena mahāsattvena dharmānusmṛtir",
  "S06psp_6-8u:124_3": "bhāvayitavyā yatrāṇv api smṛtikarma nāsti,",
  "S06psp_6-8u:125": "kaḥ punar vādaḥ smṛtivigamaḥ.",
  "S06psp_6-8u:126": "iti dharmānusmṛtiḥ",
  "S06psp_6-8u:127_0": "kathaṃ ca subhūte bodhisattvena mahāsattvena saṃghānusmṛtir bhāvayitavyā. iha subhūte",
  "S06psp_6-8u:127_1": "bodhisattvena mahāsattvena prajñāpāramitāyāṃ caratā saṃgho 'bhāvasvabhāvato 'nusmartavyo",
  "S06psp_6-8u:127_2": "yo so bhagavataḥ śrāvakasaṃghaś catvāraḥ puruṣayugāḥ,",
  "S06psp_6-8u:128": "aṣṭau mahāpuruṣapudgalāḥ. tat kasya hetoḥ?",
  "S06psp_6-8u:129": "tathā hi teṣāṃ svabhāvo nāsti yeṣāṃ svabhāvo nāsti te 'bhāvā abhāvasvabhāvapratibhāvitāś caivocyante catvāraḥ puruṣayugā aṣṭau mahāpuruṣapudgalāḥ. tat kasya hetoḥ?",
  "S06psp_6-8u:130": "asmṛtir amanasikārā saṃghānusmṛtiḥ. sa iha saṃghānusmṛtyāṃ śikṣitvābhāvasvabhāvayogena yāvat (PSP_6-8:9)",
  "S06psp_6-8u:131_0": "sarvākārajñatām anuprāpsyati. so 'bhāvasvabhāvāṃś caiva sarvadharmān abhisaṃbhotsyate",
  "S06psp_6-8u:131_1": "yatra svabhāvasaṃjñāpi nāsti. evaṃ khalu subhūte bodhisattvena mahāsattvena saṃghānusmṛtir",
  "S06psp_6-8u:131_2": "bhāvayitavyā yatrāṇv api smṛtikarma nāsti,",
  "S06psp_6-8u:132": "kaḥ punar vādaḥ smṛtivigamaḥ.",
  "S06psp_6-8u:133": "iti saṃghānusmṛtiḥ",
  "S06psp_6-8u:134_0": "kathaṃ ca subhūte bodhisattvena mahāsattvena śīlānusmṛtir bhāvayitavyā. iha subhūte",
  "S06psp_6-8u:134_1": "bodhisattvena mahāsattvena prajñāpāramitāyāṃ caratā akhaṇḍe 'cchidre 'śabale 'kalmāṣe",
  "S06psp_6-8u:134_2": "'parāmṛṣṭe 'bhujiṣye vijñapraśaste susamātte samādhisaṃvartanīye śīle pratiṣṭhite",
  "S06psp_6-8u:134_3": "nābhāvasvabhāvato manasikartavyam tac chīlaṃ yatrāṇv api smṛtikarma nāsti,",
  "S06psp_6-8u:135": "kaḥ punar vādaḥ smṛtivigamaḥ. tat kasya hetoḥ?",
  "S06psp_6-8u:136": "tathā hi teṣāṃ svabhāvo nāsti yasya svabhāvo nāsti so 'bhāvaḥ. evaṃ manasikurvāṇo 'nupūrveṇa yāvat sarvākārajñatām anuprāpsyati. tat kasya hetoḥ?",
  "S06psp_6-8u:137": "asmṛtir amanasikārā śīlānusmṛtiḥ. evaṃ khalu subhūte bodhisattvena mahāsattvena śīlānusmṛtir manasikartavyā,",
  "S06psp_6-8u:138": "yatra svabhāvasaṃjñāpi nāsti,",
  "S06psp_6-8u:139": "kaḥ punar vādo 'bhāvasaṃjñāyāḥ.",
  "S06psp_6-8u:140": "iti śīlānusmṛtiḥ",
  "S06psp_6-8u:141_0": "kathaṃ ca subhūte bodhisattvena mahāsattvena prajñāpāramitāyāṃ caratā tyāgānusmṛtir",
  "S06psp_6-8u:141_1": "bhāvayitavyā. iha subhūte bodhisattvena mahāsattvenābhāvasvabhāvayogena tyāgo 'nusmartavyo",
  "S06psp_6-8u:141_2": "yadi vāmiṣatyāgo yadi vā dharmatyāgaḥ. tat kasya hetoḥ?",
  "S06psp_6-8u:142_0": "cittam evaṃ notpadyate dadāmi vā na dadāmi vā parityajāmi vā na parityajāmi vāṅgapratyaṅgāni",
  "S06psp_6-8u:142_1": "tyajatā naivaṃ cittam utpādayitavyaṃ yatrāṇv api smṛtikarma nāsti kaḥ punar vādaḥ",
  "S06psp_6-8u:142_2": "smṛtivigamaḥ. tat kasya hetoḥ?",
  "S06psp_6-8u:143": "tathā hi teṣāṃ svabhāvo nāsti yeṣāṃ svabhāvo nāsti te 'bhāvāḥ. evaṃ manasikurvāṇo 'nupūrveṇa yāvat sarvākārajñatām anuprāpsyati. tat kasya hetoḥ?",
  "S06psp_6-8u:144": "asmṛtir amanasikārā tyāgānusmṛtiḥ. evaṃ khalu subhūte bodhisattvena mahāsattvena prajñāpāramitāyāṃ caratā tyāgānusmṛtir manasikartavyā yatra svabhāvasaṃjñāpi nāsti,",
  "S06psp_6-8u:145": "kaḥ punar vādo 'bhāvasaṃjñāyāḥ.",
  "S06psp_6-8u:146": "iti tyāgānusmṛtiḥ",
  "S06psp_6-8u:147": "(PSP_6-8:10)",
  "S06psp_6-8u:148_0": "kathaṃ ca subhūte bodhisattvena mahāsattvena prajñāpāramitāyāṃ caratā devatānusmṛtir",
  "S06psp_6-8u:148_1": "manasikartavyāḥ. iha subhūte bodhisattvena mahāsattvena ye devāḥ srotaāpannāś cāturmahārājakāyikeṣu",
  "S06psp_6-8u:148_2": "deveṣūpapannās traystriṃśeṣu yāmeṣu tusiteṣu nirmānaratiṣu paranirmitavaśavartiṣu",
  "S06psp_6-8u:148_3": "deveṣūpapannās te 'bhāvasvabhāvato manasikartavyāḥ. tat kasya hetoḥ?",
  "S06psp_6-8u:149": "tathā hi teṣāṃ svabhāvo nāsti yeṣāṃ svabhāvo nāsti te 'bhāvā evaṃ manasikurvāṇo 'nupūrveṇa yāvat sarvākārajñatām anuprāpsyati. tat kasya hetoḥ?",
  "S06psp_6-8u:150": "asmṛtir amanasikārā devatānusmṛtiḥ. evaṃ khalu subhūte bodhisattvena mahāsattvena devatānusmṛtir manasikartavyā yatra svabhāvasaṃjñāpi nāsti,",
  "S06psp_6-8u:151": "kaḥ punar vādo 'bhāvasaṃjñāyāḥ.",
  "S06psp_6-8u:152": "iti devatānusmṛtiḥ",
  "S06psp_6-8u:153": "evaṃ khalu subhūte bodhisattvasya mahāsattvasya ṣaḍanusmṛtīr manasikurvato 'nupūrvakriyā prajñāyate 'nupūrvaśikṣānupūrvapratipat prajñāyate.",
  "S06psp_6-8u:154": "iti ṣaḍanusmṛtayaḥ",
  "S06psp_6-8u:155_0": "punar aparaṃ subhūte bodhisattvena mahāsattvena prajñāpāramitāyāṃ caratānupūrvakriyāṃ",
  "S06psp_6-8u:155_1": "paripūrayitukāmenānupūrvaśikṣām anupūrvapratipadaṃ paripūrayitukāmenābhāvasvabhāvayogenādhyātmaśūnyatāyāṃ śikṣitavyam,",
  "S06psp_6-8u:156": "bahirdhāśūnyatāyāṃ śikṣitavyam,",
  "S06psp_6-8u:157": "adhyātmabahirdhā śūnyatāyāṃ śikṣitavyam,",
  "S06psp_6-8u:158": "yāvad abhāvasvabhāvaśūnyatāyāṃ śikṣitavyam. smṛtyupasthānasamyakprahāṇarddhipādendriyabalabodhyaṅgamārgeṣu śikṣitavyam,",
  "S06psp_6-8u:159": "āryasatyāpramāṇadhyānārūpyavimokṣasamādhisamāpattidhāraṇīmukheṣu śikṣitavyam,",
  "S06psp_6-8u:160": "śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmeṣu śikṣitavyam abhāvasvabhāvayogena. daśasu pāramitāsu daśasu bodhisattvabhūmiṣu śikṣitavyam,",
  "S06psp_6-8u:161": "mahākaruṇāyāṃ śikṣitavyam,",
  "S06psp_6-8u:162": "sa evaṃ bodhimārge śikṣamāṇo 'bhāvasvabhāvān sarvadharmān abhisaṃbhotsyate,",
  "S06psp_6-8u:163": "yatrāṇv api smṛtikarma nāsti kutaḥ punā rūpaṃ vā vedanāsaṃjñāsaṃskārā vijñānaṃ vā, evaṃ (PSP_6-8:11)",
  "S06psp_6-8u:164": "skandhadhatvāyatanapratītyasamutpāda vā pratītyasamutpādāṅgāni vā pāramitā vā śūnyatā vā,",
  "S06psp_6-8u:165_0": "bodhipakṣyadharmāryasatyāpramāṇadhyānārūpyasamāpattayo vā vimokṣasamādhisamāpattidhāraṇīmukhaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
  "S06psp_6-8u:165_1": "vā sarvākārajñatā vā nedaṃ sthānaṃ vidyate. evaṃ khalu subhūte bodhisattvasya mahāsattvasya",
  "S06psp_6-8u:165_2": "prajñāpāramitāyāṃ caratā anupūrvakriyā prajñāyate 'nupūrvaśikṣā prajñāyate 'nupūrvapratipat prajñāyate,",
  "S06psp_6-8u:166": "yatra kriyāyaṃ cittaṃ caryā pratipac chikṣā ca pravartate.",
  "S06psp_6-8u:167": "evam ukte āyuṣmān subhūtir bhagavantam etad avocat:",
  "S06psp_6-8u:168": "yadi bhagavann abhāvasvabhāvāḥ sarvadharmās tan nāsti rūpaṃ vedanāsaṃjñāsaṃskārāḥ,",
  "S06psp_6-8u:169_0": "nāsti vijñānaṃ nāsti skandhadhātvāyatanapratītyasamutpādā nāsti pratītyasamutpādāṅgāni",
  "S06psp_6-8u:169_1": "nāsti pāramitā nāsti śūnyatā nāsti smṛtyupasthānasamyakprahāṇarddhipādendriyabalabodhyaṅgamārgā",
  "S06psp_6-8u:169_2": "nāsti āryasatyāpramāṇadhyānārūpyavimokṣasamādhisamāpattidhāraṇīmukhāni nāsti śūnyatānimittāpraṇihitābhijñā",
  "S06psp_6-8u:169_3": "nāsti daśabalavaiśāradyapratisaṃvidāveṇikabuddhadharmā nāsti sarvākārajñatā nāsti",
  "S06psp_6-8u:169_4": "buddho nāsti dharmo nāsti saṃgho nāsti mārgo nāsti phalaṃ nāsti saṃkleśo nāsti vyavadānaṃ",
  "S06psp_6-8u:169_5": "nāsti prāptir nāsty abhisamayo yāvan nāsti sarvadharmāḥ.",
  "S06psp_6-8u:170": "evam ukte bhagavān āyuṣmantaṃ subhūtim etad avocat:",
  "S06psp_6-8u:171": "api nu subhūte 'bhāvasvabhāveṣu sarvadharmeṣv astitā vā nāstitā vopalabhate.",
  "S06psp_6-8u:172": "subhūtir āha: no bhagavann abhāveṣu sarvadharmeṣv astitā vā nāstitā vopalabhate.",
  "S06psp_6-8u:173": "bhagavān āha: tat katham idaṃ subhūte evaṃ bhavati,",
  "S06psp_6-8u:174": "yady abhāvasvabhāvāḥ sarvadharmās tan nāsti rūpaṃ vedanāsaṃjñāsaṃskārā,",
  "S06psp_6-8u:175": "nāsti vijñānam,",
  "S06psp_6-8u:176_0": "nāsti skandhadhātvāyatanapratītyasamutpādā nāsti pratītyasamutpādāṅgāni nāsti pāramitāśūnyatābodhipakṣyadharmaryasatyāpramāṇadhyānārūpyavimokṣasamādhisamāpattidhāraṇīmukhaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
  "S06psp_6-8u:176_1": "nāsti sarvākārajñatā nāsti buddhadharmasaṃghaphalaṃ (PSP_6-8:12)",
  "S06psp_6-8u:177": "mārgasaṃkleśavyavadānaprāptābhisamayā yavan nāsti sarvadharmā iti.",
  "S06psp_6-8u:178": "evam ukte āyuṣmān subhūtir bhagavantam etad avocat:",
  "S06psp_6-8u:179": "nāhaṃ bhagavann atra dharmeṣu kāṅkṣāmi na vicikitsāmi,",
  "S06psp_6-8u:180": "api tu khalu bhagavan bhaviṣyanty anāgate 'dhvani bhikṣavaḥ śrāvakayānikāś ca pratyekabuddhayānikāś ca bodhisattvayānikāś ca ta evaṃ vakṣyanti,",
  "S06psp_6-8u:181": "abhāvasvabhāvāḥ sarvadharmāḥ ko 'tra saṃkliśyate vā vyavadāyate vā na saṃkleśo na vyavadānaṃ te jānantaḥ śīlavipannāś ca bhaviṣyanti dṛṣṭivipannāś ca bhaviṣyanti,",
  "S06psp_6-8u:182": "ācāravipannāś ca teṣāṃ śīlavipannānāṃ dṛṣṭivipannānām ācāravipannānāṃ trayāṇām gatīnām anyatarā gatiḥ pratikāṅkṣitavyā,",
  "S06psp_6-8u:183": "narakagatir vā tiryagyonigatir vā yamalokagatir vā,",
  "S06psp_6-8u:184_0": "idam apy ahaṃ bhagavann anāgataṃ bhayaṃ saṃpaśyamānas tathāgatam arhantaṃ samyaksaṃbuddham",
  "S06psp_6-8u:184_1": "etad arthaṃ prcchāmi. api tu khalu punar bhagavann aham eteṣu dharmeṣu na kāṅkṣāmi na vicikitsāmi.",
  "S06psp_6-8u:185": "bhagavān āha: sādhu sādhu subhūte evam etad yathā vadasy evam etat.",
  "S06psp_6-8u:186": "evam ukte āyuṣmān subhūtir bhagavantam etad avocat:",
  "S06psp_6-8u:187": "yadi bhagavann abhāvasvabhāvāḥ sarvadharmāḥ kam arthavaśaṃ saṃpaśyamānā bodhisattvā mahāsattvāḥ sattvānām arthāyānuttarāṃ samyaksaṃbodhim abhisaṃboddhuṃ saṃprasthitāḥ.",
  "S06psp_6-8u:188": "bhagavān āha:",
  "S06psp_6-8u:189": "yata eva subhūte 'bhāvasvabhāvāḥ sarvadharmās tata eva bodhisattvā mahāsattvā anuttarāṃ samyaksaṃbodhim abhisaṃboddhuṃ saṃprasthitāḥ. tat kasya hetoḥ?",
  "S06psp_6-8u:190": "tathā hi duḥkhākṣayaś ca subhūte upalaṃbho nopalaṃbhasaṃjñinaḥ prāptir nābhisamayo nānuttarā ca samyaksaṃbodhiḥ.",
  "S06psp_6-8u:191": "subhūtir āha: kiṃ punar bhagavann anupalaṃbhasya prāptir vābhisamayo vānuttarā vā samyaksaṃbodhiḥ.",
  "S06psp_6-8u:192": "bhagavān āha: anupalaṃbha eva subhūte prāptir anupalaṃbha evābhisamayaḥ,",
  "S06psp_6-8u:193": "anupalaṃbha evānuttarā samyaksaṃbodhiḥ,",
  "S06psp_6-8u:194": "dharmadhātor avikopitatām upādāya dharmadhātuṃ sa icched vikopayituṃ yo 'nupalaṃbhaprāptiṃ (PSP_6-8:13)",
  "S06psp_6-8u:195": "vā 'bhisamayaṃ vānuttarāṃ vā samyaksaṃbodhim icchet.",
  "S06psp_6-8u:196": "subhūtir āha: yadi bhagavann anupalaṃbhasya na prāptir nābhisamayo nānuttarā samyaksaṃbodhiḥ,",
  "S06psp_6-8u:197": "anupalaṃbha eva prāptir anupalaṃbha evābhisamayo 'nupalaṃbha evānuttarā samyaksaṃbodhiḥ,",
  "S06psp_6-8u:198": "tat kutaḥ punar bhagavan bodhisattvasya mahāsattvasya prathamā bhūmiḥ,",
  "S06psp_6-8u:199": "kuto dvitīyā kutas tṛtīyā yāvat kuto daśamī bhūmiḥ,",
  "S06psp_6-8u:200": "kuto 'nuttarā samyaksaṃbodhiḥ,",
  "S06psp_6-8u:201": "kuto 'nutpattidharmakṣāntiḥ kuto vipākajā abhijñā,",
  "S06psp_6-8u:202": "kuto vipākajan dānaṃ,",
  "S06psp_6-8u:203": "kuto vipākajaṃ śīlaṃ,",
  "S06psp_6-8u:204": "kuto vipākajā kṣāntiḥ,",
  "S06psp_6-8u:205": "kuto vipākajaṃ vīryaṃ,",
  "S06psp_6-8u:206": "kuto vipākajaḥ samādhiḥ,",
  "S06psp_6-8u:207": "kuto vipākajā prajñā yatra vipāke sthitvā vipākajair dharmaiḥ sattvāṃś ca paripācayati,",
  "S06psp_6-8u:208": "buddhakṣetraṃ ca parigṛhṇāti,",
  "S06psp_6-8u:209": "buddhāṃś ca bhagavata upatiṣṭhati,",
  "S06psp_6-8u:210_0": "annena ca pānena ca yānaiś ca vastravastugandhamālyavilepanacūrṇacīvaracchattradhvajapatākābhiḥ",
  "S06psp_6-8u:210_1": "śayanāsanopāśrayeṇa pradīpenānyatarānyatarābhir vā mānuṣyakībhiḥ saṃpattibhis tāś",
  "S06psp_6-8u:210_2": "cāsya nocchedyante yāvat parinirvṛtasya śarīre śrāvakeṣu ca vipacyate tac ca na kṣīyate.",
  "S06psp_6-8u:211": "evam ukte bhagavān āyuṣmantaṃ subhūtim etad avocat:",
  "S06psp_6-8u:212_0": "yata eva subhūte 'nupalaṃbhas tata eva prathamā bhūmir dvitīyā bhūmis tṛtīyā bhūmir",
  "S06psp_6-8u:212_1": "yāvad daśamī bhūmis tasyaiva vipākajāḥ pañcābhijñās tataś caivaiṃ vipākajaṃ dānaṃ",
  "S06psp_6-8u:212_2": "śīlaṃ kṣāntiṃ vīryaṃ dhyānaṃ prajñā ca tataś caiva kuśalamūlāni vipākajāni yaiḥ kuśalamūlaiḥ",
  "S06psp_6-8u:212_3": "sarvasattvānām arthaṃ karoti buddhakṣetrañ ca parigṛhṇāti,",
  "S06psp_6-8u:213_0": "buddhāṃś ca bhagavata upatiṣṭhati. annapānayānaśayanāsanavastragandhamālyavilepanacūrṇacīvaracchattradhvajapatākābhirūpāśrayeṇa",
  "S06psp_6-8u:213_1": "prādīpenānyatarānyatarābhir vā mānuṣyopakaraṇasaṃpattibhis tāś cāsya nopacchidyante,",
  "S06psp_6-8u:214": "yāvat parinirvṛtasya caiva pūjāḥ pravartante śarīre śrāvakeṣu ca vipacyante.",
  "S06psp_6-8u:215": "evam ukte āyuṣmān subhūtir bhagavantam etad avocat:",
  "S06psp_6-8u:216": "anupalaṃbhasya ca bhagavan dānasya ca śīlasya ca kṣānteś ca vīryasya ca dhyānasya ca prajñāyāś cābhijñānāṃ ca ko viśeṣaḥ? kin nānākaraṇam?",
  "S06psp_6-8u:217": "(PSP_6-8:14)",
  "S06psp_6-8u:218": "evam ukte bhagavān āyuṣmantaṃ subhūtim etad avocat:",
  "S06psp_6-8u:219_0": "anupalaṃbhasya ca subhūte dānaśīlakṣāntivīryadhyānaprajñābhijñānāṃ ca na kiñcin nānākaraṇaṃ",
  "S06psp_6-8u:219_1": "yeṣāṃ khalu punaḥ subhūte 'nupaliptaṃ dānaṃ śīlaṃ kṣāntiṃ vīryaṃ dhyānaṃ prajñābhijñā",
  "S06psp_6-8u:219_2": "ca teṣāṃ nānākaraṇaṃ nirdiṣṭam.",
  "S06psp_6-8u:220": "subhūtir āha:",
  "S06psp_6-8u:221": "kathaṃ punar bhagavann anupaliptānāṃ dānaśīlakṣāntivīryadhyānaprajñānām abhijñānāñ ca na kiñcin nānākaraṇaṃ nirdiśyate?",
  "S06psp_6-8u:222": "bhagavān āha:",
  "S06psp_6-8u:223": "iha subhūte bodhisattvo mahāsattvaḥ prajñāpāramitāyāṃ carann anupalabhya dānam anupalabhya pratigrāhakaṃ dānaṃ dadāti,",
  "S06psp_6-8u:224": "anupalabhya śīlaṃ rakṣati,",
  "S06psp_6-8u:225": "anupalabhya kṣāntyā saṃpādayati,",
  "S06psp_6-8u:226": "anupalabhya vīryam ārabhate,",
  "S06psp_6-8u:227": "anupalabhya dhyānaṃ samāpadyate,",
  "S06psp_6-8u:228": "anupalabhya prajñāṃ bhāvayati,",
  "S06psp_6-8u:229": "anupalabhyābhijñāsu carati,",
  "S06psp_6-8u:230": "anupalabhya smṛtyupasthānāṃ bhāvayati,",
  "S06psp_6-8u:231": "evaṃ samyakprahāṇarddhipādendriyabalabodhyaṅgāni,",
  "S06psp_6-8u:232": "anupalabhya mārgaṃ bhāvayati,",
  "S06psp_6-8u:233": "anupalabhya trīṇi vimokṣamukhāni bhāvayati,",
  "S06psp_6-8u:234": "anupalabhyāryasatyāpramāṇadhyānārūpyasamādhisamāpattidhāraṇīmukhāni bhāvayati,",
  "S06psp_6-8u:235": "anupalabhy daśabalavaiśāradyapratisaṃvidāveṇikabuddhadharmān bhāvayati,",
  "S06psp_6-8u:236": "anupalabhya sattvān paripācayati,",
  "S06psp_6-8u:237": "anupalabhya buddhakṣetraṃ pariśodhayati,",
  "S06psp_6-8u:238_0": "anupalabhya buddhadharmān bodhim abhisaṃbudhyate. evaṃ khalu subhūte bodhisattvo",
  "S06psp_6-8u:238_1": "mahāsattvo 'nupalaṃbhayogena prajñāpāramitāyāṃ carati. evaṃ khalu subhūte bodhisattvo",
  "S06psp_6-8u:238_2": "mahāsattvaḥ prajñāpāramitāyāṃ caran durādharṣo bhavati,",
  "S06psp_6-8u:239": "mārair vā mārakāyikābhir vā devatābhiḥ.",
  "S06psp_6-8u:240": "iti sarvadharmābhāvasvabhāvajñānenānupūrvābhisamayaḥ",
  "S06psp_6-8u:241": "ity ukto 'nupūrvābhisamayaḥ",
  "S06psp_6-8u:242": "āryapañcaviṃśatisāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyām anupūrvābhisamayādhikāro",
  "S06psp_6-8u:243": "'nukramaśikṣāparivartaḥ ṣaṣṭhaḥ",
  "S06psp_6-8u:244": "(PSP_6-8:15)",
  "S06psp_6-8u:245": "pañcaviṃśatisāhasrikā prajāpāramitā VII",
  "S06psp_6-8u:246": "evam ukte āyuṣmān subhūtir bhagavantam etad avocat:",
  "S06psp_6-8u:247": "kathaṃ bhagavan bodhisattvo mahāsattvaḥ prajñāpāramitāyāṃ carann ekacittena ṣaṭprajñāḥ parigṛhṇāti,",
  "S06psp_6-8u:248_0": "catvāri dhyānāni catvāry apramāṇāni catasra ārūpyasamāpattīś catvāri smṛtyupasthānāni",
  "S06psp_6-8u:248_1": "catvāri samyakprahāṇāni catura ṛddhipādān pañcendriyāṇi pañcabalāni saptabodhyaṅgāny",
  "S06psp_6-8u:248_2": "āryāṣṭāṅgamārgān trīṇi vimokṣamukhāni catvāry āryasatyāny aṣṭau vimokṣān navānupūrvavihārasamāpattīḥ",
  "S06psp_6-8u:248_3": "pañcābhijñā adhyātmaśūnyatāṃ yāvad abhāvasvabhāvaśūnyatāṃ daśabalāni catvāri vaiśāradyāni",
  "S06psp_6-8u:248_4": "catasraḥ pratisaṃvido mahākaruṇām aṣṭādaśāveṇikān buddhadharmān aśītyanuvyañjanāni",
  "S06psp_6-8u:248_5": "dvātriṃśanmahāpuruṣalakṣaṇāni parigṛhṇāti.",
  "S06psp_6-8u:249": "ity ekacittakṣaṇābhisamayaḥ samānyena",
  "S06psp_6-8u:250": "bhagavān āha:",
  "S06psp_6-8u:251": "iha subhūte bodhisattvo mahāsattvaḥ prajñāpāramitāyāṃ caran yad dānaṃ dadāti tan nānyatra prajñāpāramitayā parigṛhītaṃ,",
  "S06psp_6-8u:252": "yac chīlaṃ rakṣati,",
  "S06psp_6-8u:253": "yayā kṣāntyā saṃpādayati,",
  "S06psp_6-8u:254": "yad vīryam ārabhate,",
  "S06psp_6-8u:255": "yad dhyānaṃ samāpadyate,",
  "S06psp_6-8u:256": "yāṃ prajñāṃ bhāvayati,",
  "S06psp_6-8u:257": "tan nānyatra prajñāpāramitayā parigṛhītaṃ,",
  "S06psp_6-8u:258": "yad apramāṇaṃ samāpadyate,",
  "S06psp_6-8u:259": "yā ārūpyasamāpattīḥ,",
  "S06psp_6-8u:260": "yat smṛtyupasthānaṃ yaṃ samyakprahāṇarddhipādendriyabalabodhyaṅgamārgaṃ bhāvayati,",
  "S06psp_6-8u:261": "yad āryasatyaśūnyatānimittāpraṇihitābhijñāvimokṣasamādhisamāpattidhāraṇīmukhaṃ bhāvayati,",
  "S06psp_6-8u:262": "yām adhyātmaśūnyatāṃ yāvad abhāvasvabhāvaśūnyatāṃ,",
  "S06psp_6-8u:263": "yān daśabalavaiśāradyapratisaṃvidāveṇikān buddhadharmān yāṃ mahākaruṇāṃ bhāvayati,",
  "S06psp_6-8u:264": "yāni dvātriṃśanmahāpuruṣalakṣaṇāny aśītyanuvyañjanāni parigṛhṇāti,",
  "S06psp_6-8u:265": "tan nānyatra prajñāpāramirayā parigṛhītam.",
  "S06psp_6-8u:266": "evam ukte āyuṣmān subhūtir bhagavantam etad avocat:",
  "S06psp_6-8u:267": "kathaṃ bhagavan prajñāpāramitāparigṛhīto bodhisattvo mahāsattva ekacittena ṣaṭpāramitāḥ parigṛhṇāti?",
  "S06psp_6-8u:268_0": "sarvaśūnyatāṃ sarvabodhipakṣān dharmān āryasatyāpramāṇadhyānārūpyavimokṣasamādhisamāpattidhāraṇīmukhāniśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmān (PSP_6-8:16)",
  "S06psp_6-8u:269": "mahākaruṇāṃ dvātriṃśanmahāpuruṣalakṣaṇāny aśītyanuvyañjanāni parigṛhṇāti?",
  "S06psp_6-8u:270": "bhagavān āha:",
  "S06psp_6-8u:271": "iha subhūte bodhisattvo mahāsattvaḥ prajñāpāramitayā parigṛhīto yad dānaṃ dadāti tatra na dvayasaṃjñī bhavati,",
  "S06psp_6-8u:272": "yac chīlaṃ rakṣati,",
  "S06psp_6-8u:273": "yayā kṣāntyā saṃpādayati,",
  "S06psp_6-8u:274": "yad vīryam ārabhate,",
  "S06psp_6-8u:275": "yad dhyānaṃ samāpadyate,",
  "S06psp_6-8u:276": "yāṃ prajñāṃ bhāvayati tatra na dvayasaṃjñī bhavati,",
  "S06psp_6-8u:277": "yāvad bodhipakṣyān dharmān bhāvayati,",
  "S06psp_6-8u:278_0": "tatra na dvayasaṃjñī bhavati. evam āryasatyāpramāṇadhyāṇārūpyavimokṣasamādhisamāpattidhāraṇīmukhāni",
  "S06psp_6-8u:278_1": "śūnyatānimittāpraṇihitābhijñādaśabalavaiśāradyapratisaṃvidāveṇikān buddhadharmān,",
  "S06psp_6-8u:279": "yāṃ mahākaruṇāṃ,",
  "S06psp_6-8u:280": "yāni dvātriṃśanmahāpuruṣalakṣaṇāni,",
  "S06psp_6-8u:281": "aśītyanuvyañjanāni parigṛhṇāti,",
  "S06psp_6-8u:282": "tatra na dvayasaṃjñī bhavati.",
  "S06psp_6-8u:283": "subhūtir āha:",
  "S06psp_6-8u:284": "kathaṃ ca bhagavan bodhisattvo mahāsattvaḥ prajñāpāramitāyāṃ caran dānaṃ dadāti na dvayasaṃjñī bhavati?",
  "S06psp_6-8u:285": "evaṃ śīlaṃ kṣāntiṃ vīryaṃ dhyānaṃ prajñāṃ bhāvayati,",
  "S06psp_6-8u:286": "na ca dvayasaṃjñī bhavati,",
  "S06psp_6-8u:287": "adhyātmaśūnyatāṃ yāvad abhāvasvabhāvaśūnyatāṃ bhāvayati,",
  "S06psp_6-8u:288": "na ca dvayasaṃjñī bhavati,",
  "S06psp_6-8u:289_0": "evaṃ saptatriṃśadbodhipakṣyān dharmān āryasatyāpramāṇadhyānārūpyavimokṣasamādhisamāpattidhāraṇīmukhāni",
  "S06psp_6-8u:289_1": "śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmān mahākaruṇāṃ",
  "S06psp_6-8u:289_2": "dvātriṃśanmahāpuruṣalakṣaṇāny aśītyanuvyañjanāny abhinirharati,",
  "S06psp_6-8u:290": "na ca dvayasaṃjñī bhavati?",
  "S06psp_6-8u:291": "bhagavān āha:",
  "S06psp_6-8u:292": "iha subhūte bodhisattvo mahāsattvaḥ prajñāpāramitāyāṃ caran dānapāramitāṃ paripūrayati,",
  "S06psp_6-8u:293": "sa tatra dānapāramitāyāṃ sarvāḥ ṣaṭpāramitā antargatāḥ kṛtvā dānaṃ dadāti,",
  "S06psp_6-8u:294_0": "yāvat sarvabodhipakṣyān dharmān antargatāṃ kṛtvā dānaṃ dadāti. sa khalu punaḥ subhūte",
  "S06psp_6-8u:294_1": "bodhisattvo mahāsattvo yasmin samaye prajñāpāramitāyāṃ caran dānaṃ dadāti sa tatrānāsrave",
  "S06psp_6-8u:294_2": "citte sthitvā dānaṃ dadāti sa tatrānāsrave citte sthito nimittaṃ na samanupaśyati. kasmai vā dadāmi?",
  "S06psp_6-8u:295": "kiṃ vā dadāmi?",
  "S06psp_6-8u:296": "kena vā dadāmi?",
  "S06psp_6-8u:297": "sa nimittāpagatena cittena dānaṃ dadāti, anāsraveṇa vigatatṛṣṇena vigatabhavena (PSP_6-8:17)",
  "S06psp_6-8u:298": "sa tad dānaṃ na samanupaśyati,",
  "S06psp_6-8u:299": "tac cittaṃ na samanupaśyati,",
  "S06psp_6-8u:300": "taṃ pratigrāhakaṃ na samanupaśyati,",
  "S06psp_6-8u:301": "yāvat sarvadharmān na samanupaśyati.",
  "S06psp_6-8u:302": "punar aparaṃ subhūte bodhisattvo mahāsattvaḥ prajñāpāramitāyāṃ caran nimittopagatena cittena śīlaṃ rakṣati,",
  "S06psp_6-8u:303": "sa tac chīlaṃ na samasnupaśyati,",
  "S06psp_6-8u:304": "tac cittaṃ na samanupaśyati,",
  "S06psp_6-8u:305": "yāvat sarvabuddhadharmān na samanupaśyati.",
  "S06psp_6-8u:306": "punar aparaṃ subhūte bodhisattvo mahāsattvaḥ prajñāpāramitāyāṃ caran nimittopagatena cittena kṣāntyā saṃpādayati,",
  "S06psp_6-8u:307": "sa tāṃ kṣāntiṃ na samanupaśyati,",
  "S06psp_6-8u:308": "tac cittaṃ na samanupaśyati,",
  "S06psp_6-8u:309": "yāvat sarvabuddhadharmān na samanupaśyati.",
  "S06psp_6-8u:310": "punar aparaṃ subhūte bodhisattvo mahāsattvaḥ prajñāpāramitāyāṃ caran nimittopagatena cittena vīryam ārabhate,",
  "S06psp_6-8u:311": "sa tad vīryaṃ na samanupaśyati,",
  "S06psp_6-8u:312": "tac cittaṃ na samanupaśyati,",
  "S06psp_6-8u:313": "yāvat sarvabuddhadharmān na samanupaśyati.",
  "S06psp_6-8u:314": "punar aparaṃ subhūte bodhisattvo mahāsattvaḥ prajñāpāramitāyāṃ caran nimittāpagatena cittena dhyānaṃ samāpadyate,",
  "S06psp_6-8u:315": "sa tad dhyānaṃ na samasnupaśyati,",
  "S06psp_6-8u:316": "tac cittaṃ na samanupaśyati,",
  "S06psp_6-8u:317": "yāvat sarvabuddhadharmān na samanupaśyati.",
  "S06psp_6-8u:318": "punar aparaṃ subhūte bodhisattvo mahāsattvaḥ prajñāpāramitāyāṃ caran nimittāpagatena cittena prajñāṃ bhāvayati,",
  "S06psp_6-8u:319": "sa tāṃ prajñāṃ bhāvayan na samanupaśyati,",
  "S06psp_6-8u:320": "tac cittaṃ na samanupaśyati,",
  "S06psp_6-8u:321": "yāvat sarvabuddhadharmān na samanupaśyati.",
  "S06psp_6-8u:322_0": "punar aparaṃ subhūte bodhisattvo mahāsattvaḥ prajñāpāramitāyāṃ caran nimittāpagatena",
  "S06psp_6-8u:322_1": "cittena smṛtyupasthānasamyakprahāṇarddhipādendriyabalabodhyaṅgamārgaryasatyāpramāṇadhyānārūpyavimokṣasamādhisamāpattidhāraṇīmukhāni bhāvayati,",
  "S06psp_6-8u:323": "śūnyatānimittāpraṇihitābhijñā sarvaśūnyatā bhāvayati,",
  "S06psp_6-8u:324": "daśabalavaiśāradyapratisaṃvidāveṇikabuddhadharmān mahākaruṇāṃ bhāvayati,",
  "S06psp_6-8u:325": "dvātriṃśanmahāpuruṣalakṣaṇāny aśītyanuvyañjanāni paripūrayati,",
  "S06psp_6-8u:326": "sa tān dharmān na samanupaśyati, tac (PSP_6-8:18)",
  "S06psp_6-8u:327": "cittaṃ na samanupaśyati, yāvat sarvabuddhadharmān na samanupaśyati.",
  "S06psp_6-8u:328": "subhūtir āha: kathaṃ bhagavann animittān abhisaṃskārāṇāṃ dharmāṇāṃ dānapāramitāparipūritā bhavati?",
  "S06psp_6-8u:329": "evaṃ śīlapāramitākṣāntipāramitāvīryapāramitādhyānapāramitāprajñāpāramitāparipūritā bhavati,",
  "S06psp_6-8u:330": "caturṇāṃ smṛtyupasthānānāṃ caturṇāṃ samyakprahāṇānāṃ caturṇām ṛddhipādānāṃ pañcānām indriyāṇāṃ pañcānāṃ balānāṃ saptānāṃ bodhyaṅgānām āryāṣṭāṅgasya mārgasya paripūrir bhavati,",
  "S06psp_6-8u:331": "śūnyatāyā ānimittasyāpraṇihitasya paripūrir bhavati,",
  "S06psp_6-8u:332": "āryasatyāpramāṇadhyānārūpyavimokṣasamādhisamāpattidhāraṇīmukhānāṃ sarvaśūnyatānāṃ paripūrir bhavati,",
  "S06psp_6-8u:333": "pañcānām abhijñānāṃ daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ paripūrir bhavati?",
  "S06psp_6-8u:334": "evam ukte bhagavān āyuṣmantaṃ subhūtim etad avocat:",
  "S06psp_6-8u:335": "iha subhūte bodhisattvo mahāsattvaḥ prajñāpāramitāyāṃ caran nimittāpagatena cittena dānaṃ dadāti,",
  "S06psp_6-8u:336_0": "annapānavastrayānaśayanāsanahiraṇyasuvarṇamaṇimuktāvaiḍūryaśaṅkhaśilāpravāḍajātarūparajatapuṣpadhūpagandhamālyavilepanacūrṇacīvaracchattradhvajapatākopāśrayān",
  "S06psp_6-8u:336_1": "yāvad anyatarānyatarān mānuṣyopakaraṇapariṣkārān ādhyātmikāṃ bāhyāṃ vā bhāryāputraduhitṛrājyaṃ",
  "S06psp_6-8u:336_2": "vālaṃkṛtya dānaṃ dadāti yācanakānān tasya kaścid evāgatyaivaṃ vadet:",
  "S06psp_6-8u:337": "kin te 'nena īdṛśena dānena dattenaivaṃ nirūpakāreṇa tasya khalu punar bodhisattvasya mahāsattvasya prajñāpāramitāyāṃ carata evaṃ bhavati,",
  "S06psp_6-8u:338": "kiñ cāpīme sattvāḥ paribhāṣante,",
  "S06psp_6-8u:339": "kin te 'nena vā dānena vā dattenaivam āsphārikena dattenārthasya ca dātavyam evaṃ mayā dānaṃ,",
  "S06psp_6-8u:340": "na ca mayā na dātavyam. sa dānaṃ sarvasattveṣu sādhāraṇaṃ kṛtvānuttarāyāṃ samyaksaṃbodhau pariṇāmayati,",
  "S06psp_6-8u:341": "sa tathā pariṇāmayati yathā pariṇāmayan nimittaṃ na samanupaśyati,",
  "S06psp_6-8u:342": "kiṃ vā dadāmi,",
  "S06psp_6-8u:343": "kasmai vā dadāmi,",
  "S06psp_6-8u:344": "ko vātra dadāti,",
  "S06psp_6-8u:345": "kiṃ vā pariṇāmayati kva vā parināmayati,",
  "S06psp_6-8u:346": "sa tad vastu na samanupaśyati (PSP_6-8:19)",
  "S06psp_6-8u:347": "yatra dattvānuttarāyāṃ samyaksaṃbodhau pariṇāmayati, tat kasya hetoḥ?",
  "S06psp_6-8u:348": "adhyātmaśūnyatayā śūnyaṃ bahirdhāśūnyatayā śūnyaṃ yāvad abhāvasvabhāvaśūnyatayā śūnyaṃ,",
  "S06psp_6-8u:349": "sa evaṃ paśyati ko vā pariṇāmayiṣyati kutra vā pariṇāmayiṣyati kiṃ vā pariṇāmayiṣyati,",
  "S06psp_6-8u:350": "tasyaivaṃ pariṇāmayataḥ pariṇāmo bhavati nirviṣaḥ pariṇāmo dharmadhātupariṇāmaḥ sarvasattvāṃś ca paripācayati,",
  "S06psp_6-8u:351": "buddhakṣetrañ ca parigṛhṇāti,",
  "S06psp_6-8u:352": "dānapāramitāṃ ca paripūrayati,",
  "S06psp_6-8u:353": "śīlapāramitāṃ paripūrayati,",
  "S06psp_6-8u:354": "kṣāntipāramitāṃ paripūrayati,",
  "S06psp_6-8u:355": "vīryapāramitāṃ paripūrayati,",
  "S06psp_6-8u:356": "dhyānapāramitāṃ paripūrayati,",
  "S06psp_6-8u:357": "prajñāpāramitāṃ paripūrayati,",
  "S06psp_6-8u:358": "saptatriṃśadbodhipaksyān dharmān paripūrayati,",
  "S06psp_6-8u:359": "śūnyatānimittāpraṇihitasamādhīn āryasatyāpramāṇadhyānārūpyavimokṣasamādhisamāpattidhāraṇīmukhāni paripūrayaty adhyātmaśūnyatāṃ yāvad abhāvasvabhāvaśūnyatām",
  "S06psp_6-8u:360": "abhijñādaśabalavaiśāradyapratisaṃvidāveṇikabuddhadharmān paripūrayati,",
  "S06psp_6-8u:361": "tathā caiva dānapāramitāṃ paripūrayati,",
  "S06psp_6-8u:362": "yathā caiva vipākañ ca na parigṛhṇāti,",
  "S06psp_6-8u:363": "tadyathāpi nāma subhūte paranirmitavaśavartināṃ devānāṃ manasaiva sarvopakaraṇāni bhavanti,",
  "S06psp_6-8u:364": "evam eva subhūte bodhisattvasya mahāsattvasya manasaiva sarvopakaraṇaṃ paripūrayati,",
  "S06psp_6-8u:365": "sa tena dānena buddhāṃś ca bhagavata upatiṣṭhati,",
  "S06psp_6-8u:366_0": "sadevamānuṣāsurañ ca lokaṃ saṃtarpayati sa tān sattvāṃs tayā dānapāramitayā parigṛhyopāyakauśalyena",
  "S06psp_6-8u:366_1": "triṣu yāneṣu pratiṣṭhāpayati. evaṃ khalu subhūte bodhisattvo mahāsattvaḥ prajñāpāramitāyāṃ",
  "S06psp_6-8u:366_2": "caran nimittāpagatena cittena dānapāramitāṃ paripūrayati.",
  "S06psp_6-8u:367": "subhūtir āha: kathaṃ ca bhagavan bodhisattvo mahāsattvaḥ śīlapāramitāṃ paripūrayati.",
  "S06psp_6-8u:368": "bhagavān āha:",
  "S06psp_6-8u:369": "iha subhūte bodhisattvo mahāsattvaḥ prajñāpāramitāyāṃ caraṃs tac chīlam āryam anāsravaṃ mārgaparyāpannaṃ dharmatāprātilaṃbhikaṃ,",
  "S06psp_6-8u:370": "śīlaṃ pratilabhate,",
  "S06psp_6-8u:371": "sa cāsya śīlaskandho 'khaṇḍo bhavaty acchidro 'śavalo 'kalmāṣo 'parāmṛṣṭo 'bhujiṣyaḥ susamātto vijñapraśastaḥ,",
  "S06psp_6-8u:372": "tena ca śīlena kaṃcid dharmaṃ na parāmṛśati,",
  "S06psp_6-8u:373": "rūpaṃ vā vedanāṃ vā saṃjñāṃ vā saṃskārāṃ vā vijñānaṃ vā dvātriṃśanmahāpuruṣalakṣaṇāni (PSP_6-8:20)",
  "S06psp_6-8u:374_0": "vāśītyanuvyañjanāni vā kṣatriyamahāśālakulaṃ vā brāhmaṇamahāśālakulaṃ vā gṛhapatimahāśālakulaṃ",
  "S06psp_6-8u:374_1": "vā cāturmahārājakāyikān vā devāṃs trayastriṃśān vā yāmān vā tuṣitān vā nirmāṇaratīn",
  "S06psp_6-8u:374_2": "vā paranirmitavaśavartino vā brahmapāriṣadyān vā brahmapurohitān vā mahābrahmāṇo",
  "S06psp_6-8u:374_3": "vā parīttābhān vā apramāṇābhān vā ābhāsvarābhān vā parīttaśubhān vā apramāṇaśubhān",
  "S06psp_6-8u:374_4": "vā śubhakṛtsṇān vā anabhrakān vā puṇyaprasavān vā bṛhatphalān vā asaṃjñisattvān vā",
  "S06psp_6-8u:374_5": "śuddhāvāsān vā aspṛhān vā atapān vā sudṛśān vā sudarśanān vā akaniṣṭhān vā ākāśānantyāyatanān",
  "S06psp_6-8u:374_6": "vā vijñānānantyāyatanān vā ākiñcanyāyatanān vā naivasaṃjñānāsaṃjñāyatanān vā srotaāpattiphalaṃ",
  "S06psp_6-8u:374_7": "vā sakṛdāgāmiphalaṃ vānāgāmiphalaṃ vārhattvaṃ vā pratyekabuddhatvaṃ vā cakravartirājyādhipatyaṃ vā na parāmṛśati,",
  "S06psp_6-8u:375": "anyatra sarvasattveṣu sādhāraṇaṃ kṛtvā sarvākārajñatāyāṃ pariṇāmayati,",
  "S06psp_6-8u:376": "animittānupalaṃbhenādvayena pariṇāmayati,",
  "S06psp_6-8u:377": "lokavyavahāreṇa na punaḥ paramārthena,",
  "S06psp_6-8u:378": "tayā ca śīlapāramitayā paripūrṇayopāyakauśalyena catvāri dhyānāny utpādayaty anāsvādayogena divyaṃ cakṣur abhinirharati,",
  "S06psp_6-8u:379": "yena divyacakṣuṣā vipākajena ye pūrvasyān diśi lokadhātuṣu buddhā bhagavantas tiṣṭhanti dhriyante yāpayanti dharmaṃ deśayanti,",
  "S06psp_6-8u:380": "tān paśyati tac cāsya darśanaṃ ca na naśyati,",
  "S06psp_6-8u:381": "yāvad anuttarāṃ samyaksaṃbodhim abhisaṃbudhyate,",
  "S06psp_6-8u:382": "evaṃ dakṣiṇasyān diśi paścimāyān diśy uttarasyān diśy ūrdhvam adho vidikṣu lokadhātuṣu ye buddhā bhagavantas tiṣṭhanti dhriyante yāpayanti dharmañ ca deśayanti,",
  "S06psp_6-8u:383": "tān paśyati tasya darśanaṃ na naśyati,",
  "S06psp_6-8u:384": "yāvad anuttarāṃ samyaksaṃbodhim abhisaṃbudhyate. sa divyena śrotreṇa viśuddhenātikrāntamānuṣyakeṇa teṣāṃ buddhānāṃ bhagavatāṃ śabdaṃ śṛṇoti,",
  "S06psp_6-8u:385": "tac cāsya śrutaṃ tāvan na naśyati,",
  "S06psp_6-8u:386": "yāvan na tena śrutenātmanaḥ parasya cārthaṃ karoti,",
  "S06psp_6-8u:387": "sa cetaḥparyāyajñānena teṣāṃ buddhānāṃ bhagavatāṃ cetasaiva cittaṃ prajānāti tena cetaḥparyāyajñānena sarvasattvānām arthaṃ karoti, sa (PSP_6-8:21)",
  "S06psp_6-8u:388": "pūrvanivāsānusmṛtijñānenātītaṃ karma nirdiśati yena karmaṇākṛtena tat karma na vipraṇasyati,",
  "S06psp_6-8u:389": "sa āsravakṣayajñānena ca sattvān,",
  "S06psp_6-8u:390": "srotaāpattiphale pratiṣṭhāpayati,",
  "S06psp_6-8u:391": "sakṛdāgāmiphale pratiṣṭhāpayati,",
  "S06psp_6-8u:392": "anāgāmiphale pratiṣṭhāpayati,",
  "S06psp_6-8u:393": "arhattve pratiṣṭhāpayati,",
  "S06psp_6-8u:394": "pratyekabodhau pratiṣṭhāpayati,",
  "S06psp_6-8u:395": "anuttarāyāṃ samyaksaṃbodhau pratiṣṭhāpayati,",
  "S06psp_6-8u:396_0": "evaṃ yatra yatra pratibalāḥ sattvāḥ kuśaleṣu dharmeṣu tatra tatra pratiṣṭhāpayati.",
  "S06psp_6-8u:396_1": "evaṃ khalu subhūte bodhisattvo mahāsattvaḥ prajñāpāramitāyāṃ caran nimittāpagatena",
  "S06psp_6-8u:396_2": "cittena śīlapāramitāṃ paripūrayati.",
  "S06psp_6-8u:397": "subhūtir āha:",
  "S06psp_6-8u:398": "katham animittānām anābhogānām anupalaṃbhamānānām apratibhānām anabhisaṃskārāṇāṃ dharmāṇāṃ kṣāntipāramitāṃ paripūrayati?",
  "S06psp_6-8u:399": "bhagavān āha:",
  "S06psp_6-8u:400_0": "iha subhūte bodhisattvasya mahāsattvasya prathamacittotpādam upādāya yāvad bodhimaṇḍe",
  "S06psp_6-8u:400_1": "niṣaṇṇasya sarvasattvā āgatya loṣṭadaṇḍaprahārān dahyus tatra bodhisattvena mahāsattvenaikacittasyāpi",
  "S06psp_6-8u:400_2": "kṣobhasahagatasyāvakāśo na dātavyas tatra ca bodhisattvena mahāsattvena dve kṣāntī",
  "S06psp_6-8u:400_3": "bhāvayitavye. katame dve yac ca sarvasattvānāṃ kṣāntavyam ākrośadaṇḍaloṣṭaprahārādiyā",
  "S06psp_6-8u:400_4": "cāsyānutpattikeṣu dharmeṣu kṣāntir utpādayitavyā tatra bodhisattvena mahāsattvenākruśyamānena",
  "S06psp_6-8u:400_5": "paribhāṣyamāṇena loṣṭadaṇḍaśastraprahārān dadatām evaṃ pratyavekṣitavyaṃ ko me ākrośati",
  "S06psp_6-8u:400_6": "vā paribhāṣate vā loṣṭadaṇḍaśastrair vā prahārān dadāti tena dharmāṇāṃ svabhāvaḥ",
  "S06psp_6-8u:400_7": "pratyavekṣitavyo dharmāṇāṃ svabhāvaṃ pratyavekṣamāṇo dharmāṃś caiva nopalabhate kutaḥ",
  "S06psp_6-8u:400_8": "punar dharmāṇāṃ svabhāvam. tasyaivaṃ dharmasvabhāvaṃ pratyavekṣamāṇasyaivaṃ bhavati,",
  "S06psp_6-8u:401": "ko me cchinatti vā bhinatti vā sa evaṃ pratyavekṣamāṇo dharmāṇāṃ dharmasvabhāvam anutpattikair dharmaiḥ kṣāntiṃ pratilabhate,",
  "S06psp_6-8u:402": "tatrānutpattikeṣu dharmeṣu kṣāntiḥ kim iti kleśānutpattijñānānācchedyatā ca sa iha dvābhyāṃ kṣāntibhyāṃ yuktaś catvāri dhyānāni paripūrayati,",
  "S06psp_6-8u:403": "catvāry apramāṇāni catasra ārūpyasamāpattīś catvāri smṛtyupasthānāni catvāri samyakprahāṇāni caturarddhipādāni pañcendriyāṇi pañcabalāni saptabodhyaṅgāni (PSP_6-8:22)",
  "S06psp_6-8u:404": "āryāṣṭāṅgaṃ mārgaṃ trīṇi vimokṣamukhāni daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān paripūrayati,",
  "S06psp_6-8u:405_0": "sa iha dharmeṣu sthitvāryeṣv anāsraveṣu lokottareṣu sādhāraṇeṣu sarvaśrāvakapratyekabuddhair",
  "S06psp_6-8u:405_1": "abhijñāḥ paripūrayati yābhir abhijñābhiḥ paripūritābhiḥ ṣaḍbhiś ca pāramitābhiḥ samudāgacchati,",
  "S06psp_6-8u:406": "sa ihābhijñāsu sthitvā divyena cakṣuṣā pūrvasyāṃ diśi yān buddhān bhagavataḥ paśyati tān dṛṣṭvā buddhānusmṛtiṃ pratilabhate,",
  "S06psp_6-8u:407": "tasya sā buddhānusmṛtir nocchetsyati yāvan nānuttarāṃ samyaksaṃbodhim abhisaṃbhotsyate,",
  "S06psp_6-8u:408": "evaṃ dakṣiṇasyāṃ diśi paścimāyām uttarasyām ūrdhvam adho vidikṣu yān buddhān bhagavataḥ paśyati tān dṛṣṭvā buddhānusmṛtiṃ pratilabhate,",
  "S06psp_6-8u:409": "tasya sā buddhānusmṛtir nocchetsyati",
  "S06psp_6-8u:410": "yāvan nānuttarāṃ samyaksaṃbodhim abhisaṃbhotsyate,",
  "S06psp_6-8u:411_0": "sa divyena śrotradhātunā viśuddhenātikrāntamānuṣyakeṇa yat te buddhā bhagavanto bhāṣiṣyante",
  "S06psp_6-8u:411_1": "tat sarvam udgrahīṣyaty udgṛhṇaṃ tathatvāya sattvānāṃ dharman deśayiṣyati teṣāṃ ca",
  "S06psp_6-8u:411_2": "buddhānāṃ bhagavatāṃ cetasaiva cetaḥ parivitarkam ājñāsyaty evaṃ sarvāryāṇāṃ sarvaśrāvakapratyekabuddhānāṃ",
  "S06psp_6-8u:411_3": "yāvat sarvasattvānāṃ cetasaiva cetaḥ parivitarkam ājñāsyati,",
  "S06psp_6-8u:412": "sa tena cetaḥ paryāyajñānena sattvānāṃ cetasaiva caittam ājñāya tathatvāya dharmaṃ deśayiṣyati,",
  "S06psp_6-8u:413": "sa pūrvanivāsānusmṛtijñānena teṣāṃ sattvānāṃ kuśalamūlam ājñāya tena pūrveṇa kuśalamūlena sattvān saṃdarśayiṣyati samuttejayiṣyati samādāpayiṣyati,",
  "S06psp_6-8u:414": "sa āsravakṣayajñānena ca tān sattvāṃs triṣu yāneṣu niveśayiṣyati pratiṣṭhāpayiṣyati,",
  "S06psp_6-8u:415_0": "sa khalu punar bodhisattvo mahāsattvaḥ prajñāpāramitāyāṃ carann upāyakauśalyena sattvāṃś",
  "S06psp_6-8u:415_1": "ca paripācayati buddhakṣetraṃ pariśodhayati sarvākārajñatāyāṃ caran sarvākārajñatāṃ",
  "S06psp_6-8u:415_2": "paripūrayaty anuttarāṃ samyaksaṃbodhim abhisaṃbuddhya dharmacakraṃ pravartayiṣyati.",
  "S06psp_6-8u:415_3": "evaṃ khalu subhūte bodhisattvo mahāsattvaḥ prajñāpāramitāyāṃ caran kṣāntipāramitāṃ paripūrayati.",
  "S06psp_6-8u:416": "subhūtir āha: kathaṃ bhagavan bodhisattvo mahāsattvaḥ prajñāpāramitāyāṃ (PSP_6-8:23)",
  "S06psp_6-8u:417": "carann ānimitteṣv anāsraveṣv anābhogeṣv anupalaṃbheṣv apratibhāseṣu vīryapāramitāṃ paripūrayati.",
  "S06psp_6-8u:418": "bhagavān āha:",
  "S06psp_6-8u:419": "iha subhūte bodhisattvo mahāsattvaḥ prajñāpāramitāyāṃ caran kāyikena vīryeṇa samanvāgataḥ prathamaṃ dhyānam upasaṃpadya viharati,",
  "S06psp_6-8u:420": "dvitīyaṃ tṛtīyaṃ caturthaṃ dhyānam upasaṃpadya viharati,",
  "S06psp_6-8u:421": "caturthadhyānasamāpanno 'nekavidhām ṛddhiṃ pratyanubhavati,",
  "S06psp_6-8u:422": "yāvac candrasūryau pāṇinā parāmṛśati parimārṣṭi sa tena kāyikena vīryeṇa samanvāgato yena daśasu dikṣu buddhā bhagavanto viharanti sattvānāṃ dharmaṃ deśayanti,",
  "S06psp_6-8u:423_0": "anekaśatasahasreṣu lokadhātuṣv ṛddhyā gatvā tān buddhān bhagavata upatiṣṭhati cīvarapiṇḍapātraśayanāsanaglānapratyayabhaiṣajyapariṣkārais",
  "S06psp_6-8u:423_1": "tasya te cīvarapiṇḍapātrās tāvan na kṣīyante yāvan nānuttarāṃ samyaksaṃbodhim abhisaṃbhotsyate",
  "S06psp_6-8u:423_2": "'bhisaṃbuddhabodheś ca sadevamānuṣāsuralokaḥ sukhī bhavati,",
  "S06psp_6-8u:424": "cīvarapiṇḍapātreṇa parinirvṛtasya ca śarīre pūjā pravartate,",
  "S06psp_6-8u:425": "tenaiva carddhyabhisaṃskāreṇa gatvā teṣāṃ buddhānāṃ bhagavatām antikād dharmaṃ śṛṇoti,",
  "S06psp_6-8u:426": "sa na jātu vipraṇasyati,",
  "S06psp_6-8u:427": "yāvan nānuttarāṃ samyaksaṃbodhim abhisaṃbhotsyate,",
  "S06psp_6-8u:428": "sattvāṃś ca paripācayati buddhakṣetraṃ ca pariśodhayati,",
  "S06psp_6-8u:429_0": "sarvākārajñatāyāṃ caran sarvākārajñatāṃ paripūrayaty anuttarāṃ ca samyaksaṃbodhim",
  "S06psp_6-8u:429_1": "abhisaṃbuddhya dharmacakraṃ pravartayiṣyati. evaṃ khalu subhūte bodhisattvo mahāsattvaḥ",
  "S06psp_6-8u:429_2": "prajñāpāramitāyāṃ caran kāyikena vīryeṇa samanvāgato vīryapāramitāṃ paripūrayati.",
  "S06psp_6-8u:429_3": "kathaṃ ca subhūte bodhisattvo mahāsattvaś caitasikena vīryeṇa samanvāgata āryeṇānāsraveṇa",
  "S06psp_6-8u:429_4": "mārgāṅgena mārgaparyāpannena vīryapāramitāṃ paripūrayatīha subhūte bodhisattvo mahāsattvaḥ",
  "S06psp_6-8u:429_5": "prajñāpāramitāyāṃ caraṃś caitasikena vīryeṇa samanvāgato 'kuśalasya kāyikakarmaṇo",
  "S06psp_6-8u:429_6": "'vakāśaṃ na dadāty akuśalasya vākkarmaṇo 'kuśalasya manaskarmaṇo 'vakāśaṃ na dadāti",
  "S06psp_6-8u:429_7": "na parāmṛśati nityam iti vā anityam iti vā sukham iti vā duḥkham iti vātmeti vānātmeti",
  "S06psp_6-8u:429_8": "vā saṃskṛtam iti vāsaṃskṛtam iti vā kāmadhātum iti vā rūpadhātum iti vārūpyadhātuṃ",
  "S06psp_6-8u:429_9": "vā sāsravadhātuṃ vānāsravadhātuṃ vā,",
  "S06psp_6-8u:430": "prathamaṃ vā dhyānaṃ dvitīyaṃ vā dhyānaṃ tṛtīyaṃ vā dhyānaṃ caturthaṃ vā dhyānaṃ maitrīṃ vā karuṇāṃ vā muditāṃ vopekṣāṃ vākāśānantyāyatanaṃ (PSP_6-8:24)",
  "S06psp_6-8u:431": "va vijñānānantyāyatanaṃ vākiṃcanyāyatanaṃ vā naivasaṃjñānāsaṃjñāyatanaṃ vā,",
  "S06psp_6-8u:432": "smṛtyupasthānāni vā samyakprahāṇāni varddhipādāṃ vā indriyāṇi vā balāni vā bodhyaṅgāni vāryāṣṭāṅgikaṃ vā mārgaṃ śūnyatāṃ vānimittaṃ vāpraṇihitaṃ vāryasatyāni vābhijñā vā vimokṣān",
  "S06psp_6-8u:433_0": "vā navānupūrvavihārasamāpattīr vā samādhīn vā dhāraṇīmukhāni vā tathāgatabalāni vā",
  "S06psp_6-8u:433_1": "vaiśāradyāni vā pratisaṃvido vāveṇikān vā buddhadharmān na parāmṛśati nityānityasukhaduḥkhātmānātmaśāntāśānta iti vā,",
  "S06psp_6-8u:434_0": "srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekāṃ vā bodhim",
  "S06psp_6-8u:434_1": "anuttarāṃ samyaksaṃbodhiṃ srotaāpannaṃ vā sakṛdāgāminaṃ vānāgāminaṃ vārhattvaṃ vā",
  "S06psp_6-8u:434_2": "pratyekabuddhaṃ vā bodhisattvaṃ vā buddhaṃ vā bhagavantaṃ na parāmṛśatīme sattvā",
  "S06psp_6-8u:434_3": "darśanabhūmiprabhāvitāḥ,",
  "S06psp_6-8u:435": "ime sattvās tanubhūmiprabhāvitā ime 'varabhāgikaprabhāvitāḥ,",
  "S06psp_6-8u:436": "ime ūrddhabhāgikaprabhāvitā ime sarvajñatāprabhāvitā ime mārgajñatāprabhāvitā ime sarvākārajñatāprabhāvitā ity evam api na parāmṛśati. tat kasya hetoḥ?",
  "S06psp_6-8u:437": "tathā hi teṣāṃ svabhāvo na saṃvidyate,",
  "S06psp_6-8u:438": "yena svabhāvena prabhāvyeran,",
  "S06psp_6-8u:439": "sa tena caitasikena vīryeṇa samanvāgato maraṇasukhe 'pi vartamānaḥ sattvānām arthaṃ karoti tāṃś ca sattvān nopalabhate vīryapāramitāṃ paripūrayati,",
  "S06psp_6-8u:440": "tāṃ ca vīryapāramitāṃ nopalabhate,",
  "S06psp_6-8u:441": "buddhadharmāṃś ca paripūrayati,",
  "S06psp_6-8u:442": "tāṃś ca buddhadharmān nopalabhate,",
  "S06psp_6-8u:443": "buddhaksetraṃ ca pariśodhayati,",
  "S06psp_6-8u:444": "tac ca buddhakṣetraṃ nopalabhate,",
  "S06psp_6-8u:445": "sa tena kāyikena caitasikena vīryeṇa samanvāgatas tān kuśalān dharmān parigṛhṇāti,",
  "S06psp_6-8u:446": "tatra ca na sajjate,",
  "S06psp_6-8u:447": "so 'sajjamāno buddhakṣetreṇa buddhakṣetraṃ saṃkrāmati,",
  "S06psp_6-8u:448": "lokadhātor lokadhātuṃ saṃkrāmati sattvānām arthaṃ karoti,",
  "S06psp_6-8u:449": "sattvānām arthaṃ kurvan yena yenarddhiprātihāryeṇecchati vikurvituṃ tena tenarddhiprātihāryeṇa vikurvati,",
  "S06psp_6-8u:450_0": "yadi vā puṣpavarṣeṇa yadi vā gandhapramuñcanena yadi vā gītābharaṇena yadi vā bhūcalanena",
  "S06psp_6-8u:450_1": "yadi vā saptaratnamayair lokadhātusaṃdarśanena yadi vā jyotiratnānāṃ sattvānāṃ kṛtaśa",
  "S06psp_6-8u:450_2": "ātmānam avasṛjati yadi vā gandham avasṛjati yadi vā mahāyajñam avasṛjati,",
  "S06psp_6-8u:451": "yatra na prāṇātipāto (PSP_6-8:25)",
  "S06psp_6-8u:452": "vartate,",
  "S06psp_6-8u:453": "yadi vānantān sattvān mārge 'vatārayati,",
  "S06psp_6-8u:454": "yāvat prāṇātipātāt parimocayati,",
  "S06psp_6-8u:455": "adattādānāt kāmamithyācārān mṛṣāvādāt piśunavacanāt paruṣavacanād avaddhapralāpād abhidhyāyā vyāpādāt mithyādṛṣṭeḥ parimocayati,",
  "S06psp_6-8u:456": "kāṃścid dānenānugṛhṇāti,",
  "S06psp_6-8u:457": "kāṃścic chīlena keṣāṃcit kṛtaśo 'ṅgapratyaṅgaṃ parityajati",
  "S06psp_6-8u:458": "keṣāṃcit putradārakeṇānugrahaṃ karoti,",
  "S06psp_6-8u:459": "keṣāṃcid āryeṇātmānam avasṛjati,",
  "S06psp_6-8u:460": "evaṃ yena yenopāyena sattvānām arthaḥ kartavyaḥ,",
  "S06psp_6-8u:461": "tena tenopāyena sattvānām arthaṃ karoti,",
  "S06psp_6-8u:462": "evaṃ khalu subhūte bodhisattvo mahāsattvaḥ prajñāpāramitāyāṃ carann ānimitteṣu dharmeṣu caitasikena vīryeṇa samanvāgato vīryapāramitāṃ paripūrayati.",
  "S06psp_6-8u:463": "subhūtir āha:",
  "S06psp_6-8u:464": "kathañ ca bhagavan bodhisattvo mahāsattvaḥ prajñāpāramitāyāṃ carann ānimitteṣu dharmeṣu sthitvā dhyānapāramitāṃ paripūrayati?",
  "S06psp_6-8u:465": "bhagavān āha:",
  "S06psp_6-8u:466": "iha subhūte bodhisattvo mahāsattvaḥ prajñāpāramitāyāṃ caran sthāpayitvā tathāgatasamādhiṃ sarvasamādhīn paripūrayati,",
  "S06psp_6-8u:467_0": "sa viviktaṃ kāmair viviktaṃ pāpakair akuśalair dharmaiḥ sa vitarkaṃ sa vicāraṃ vivekajaṃ",
  "S06psp_6-8u:467_1": "prītisukhaṃ prathamaṃ dhyānam upasaṃpadya viharati dvitīyaṃ dhyānaṃ tṛtīyaṃ dhyānaṃ",
  "S06psp_6-8u:467_2": "caturthaṃ dhyānam upasaṃpadya viharati,",
  "S06psp_6-8u:468": "maitrīsahagatena cittena karuṇāsahagatena muditāsahagatenopekṣāsahagatena cittena yāvat sarvāvantam lokadhātum upasaṃpadya viharati,",
  "S06psp_6-8u:469": "ākāśānantyāyatanaṃ vijñānānantyāyatanam ākiñcanyāyatanaṃ naivasaṃjñānāsaṃjñāyatanam upasaṃpadya viharati,",
  "S06psp_6-8u:470": "sa tatra dhyānapāramitāyāṃ sthitvāṣṭavimokṣān anulomapratilomān upasaṃpadya viharati,",
  "S06psp_6-8u:471": "navānupūrvavihārasamāpattīr upasaṃpadya viharati,",
  "S06psp_6-8u:472": "śūnyatāsamādhim upasaṃpadya viharati,",
  "S06psp_6-8u:473": "ānimittasamādhim apraṇihitasamādhim upasaṃpadya viharati,",
  "S06psp_6-8u:474": "ānantaryān api samādhīn upasaṃpadya viharati,",
  "S06psp_6-8u:475": "vidyutopamāṃś ca samādhim upasaṃpadya viharati,",
  "S06psp_6-8u:476": "samyaksaṃbodhiṃ vajropamaṃ ca samādhim upasaṃpadya viharati,",
  "S06psp_6-8u:477": "saptatriṃśadbodhipakṣyān dharmān upasaṃpadya viharati,",
  "S06psp_6-8u:478": "samādhipāramitāyāṃ sthitvā sarvākārajñatām upasaṃpadya viharati,",
  "S06psp_6-8u:479": "yayā sarvākārajñatayā sarvasamādhigaganagataṃ (PSP_6-8:26)",
  "S06psp_6-8u:480_0": "kṛtvā śuklavidarśanā bhūmim atikramya gotrabhūmim aṣṭamakabhūmiṃ tanubhūmiṃ darśanabhūmiṃ",
  "S06psp_6-8u:480_1": "vītarāgabhūmiṃ kṛtāvibhūmiṃ śrāvakabhūmiṃ pratyekabuddhabhūmim atikramya bodhisattvaniyāmam avakrāmati,",
  "S06psp_6-8u:481": "buddhabhūmiṃ paripūrayati,",
  "S06psp_6-8u:482": "sa āsu ca bhūmiṣu carati,",
  "S06psp_6-8u:483": "na cāntarā samādhiphalaṃ prāpnoti,",
  "S06psp_6-8u:484": "yāvan na sarvākārajñatām anuprāpsyati,",
  "S06psp_6-8u:485": "so 'tra dhyānapāramitāyāṃ sthitvā buddhakṣetreṇa buddhakṣetraṃ saṃkrāmati,",
  "S06psp_6-8u:486": "buddhān bhagavataḥ paryupāsamānaḥ sa tān buddhān bhagavataḥ paryupāste teṣāṃ buddhānāṃ bhagavatām antike kuśalamūlam avaropayati buddhakṣetraṃ ca pariśodhayati,",
  "S06psp_6-8u:487": "lokadhātor lokadhātuṃ saṃkrāmati,",
  "S06psp_6-8u:488": "sattvānām arthaṃ karoti, tatra kāṃścit",
  "S06psp_6-8u:489": "sattvān dānena saṃgṛhṇāti kāṃścic chīlena saṃgṛhṇāti kāṃścit kṣāntyā saṃgṛhṇāti kāṃścid vīryeṇa saṃgṛhṇāti,",
  "S06psp_6-8u:490": "kāṃścid dhyānena saṃgṛhṇāti,",
  "S06psp_6-8u:491": "kāṃścit prajñayā saṃgṛhṇāti,",
  "S06psp_6-8u:492": "kāṃścid vimuktyā kāṃścid vimuktijñānadarśanena kāṃścit srotāapattiphale pratiṣṭhāpayati,",
  "S06psp_6-8u:493": "kāṃścit sakṛdāgāmiphale kāṃścid anāgāmiphale kāṃścid arhattve pratiṣṭhāpayati,",
  "S06psp_6-8u:494": "kāṃścit pratyekabodhau kāṃścid anuttarāyāṃ samyaksaṃbodhau pratiṣṭhāpayati,",
  "S06psp_6-8u:495": "yair yaiḥ kuśalair dharmaiḥ sattvā udgacchanti tatra tān sattvān niyojayati sa iha dhyānapāramitāyāṃ sthitvā sarvasamādhimukhāny abhinirharati catasraś ca pratisaṃvidaḥ,",
  "S06psp_6-8u:496": "pratilabhate vipākajānāñ cābhijñānām lābhī bhavati sa na jātu mātuḥ kukṣāv upapadyate,",
  "S06psp_6-8u:497": "na jātu kāmān pratisevate na sā kācid upapattir yāṃ na gṛhṇāti na cotpattir doṣair lipyate. tat kasya hetoḥ?",
  "S06psp_6-8u:498": "tathā hi tena māyopamā sarvadharmā dṛṣṭāḥ supratibuddhā bhavanti sa māyopamaṃ sarvasaṃskāragataṃ viditvā mahākaruṇā pratigṛhītaḥ sarvasattvānām arthaṃ karoti,",
  "S06psp_6-8u:499": "na ca tatra sattvān sattvaprajñaptim upalabhate,",
  "S06psp_6-8u:500_0": "sa sattvān sattvaprajñaptim anupalaṃbhamānaḥ sarvadharmāṇām anupalaṃbha eva sattvān",
  "S06psp_6-8u:500_1": "pratiṣṭhāpayati lokavyavahāram upādāya na ca punaḥ paramārthena iha dhyānapāramitāyāṃ",
  "S06psp_6-8u:500_2": "sthitvā sarvadhyānavimokṣasamādhisamāpattiṣu carati na jātu dhyānapāramitayā virahito bhavati,",
  "S06psp_6-8u:501": "yāvan nānuttarāṃ samyaksaṃbodhim abhisaṃbhotsyate, (PSP_6-8:27)",
  "S06psp_6-8u:502": "sa iha sarvākārajñatāyāṃ caran sarvākārajñatām abhinirharati,",
  "S06psp_6-8u:503": "yatra sthitvā sarvavāsanānusaṃdhiṃ prajahāti,",
  "S06psp_6-8u:504": "sarvavāsanānusaṃdhiṃ prahāyātmano 'rthaṃ kṛtvā parasyārthaṃ karoti,",
  "S06psp_6-8u:505_0": "sa ātmanaḥ parasya cārthaṃ kurvan sadevamānuṣāsuralokasya dakṣiṇīyo bhavāti. evaṃ",
  "S06psp_6-8u:505_1": "khalu subhūte bodhisattvo mahāsattvaḥ prajñāpāramitāyāṃ carann ānimitteṣu dharmeṣu",
  "S06psp_6-8u:505_2": "dhyānapāramitāṃ paripūrayati.",
  "S06psp_6-8u:506": "iti dānādīnām anyatamena sarvānāsravaikalakṣaṇasaṃgrahalakṣaṇo 'yam ekacittakṣaṇābhisamayaḥ prathamaḥ",
  "S06psp_6-8u:507": "subhūtir āha:",
  "S06psp_6-8u:508": "kathaṃ bhagavan bodhisattvasya mahāsattvasya prajñāpāramitāyāṃ carata ānimitteṣu dharmeṣu prajñāpāramitā bhāvanāpripūrim gacchati?",
  "S06psp_6-8u:509": "bhagavān āha:",
  "S06psp_6-8u:510": "iha subhūte bodhisattvo mahāsattvaḥ prajñāpāramitāyāṃ caran na kañcid dharmaṃ sadbhūtaṃ vā pariniṣpannaṃ vā samanupaśyati,",
  "S06psp_6-8u:511": "sa rūpasyāsadbhūtatām apariniṣpannatāṃ samanupaśyati,",
  "S06psp_6-8u:512": "vedanāyāḥ saṃjñāyāḥ saṃskārāṇāṃ vijñānasyāsadbhūtatām apariniṣpannatāṃ samanupaśyati,",
  "S06psp_6-8u:513": "rūpasyotpādaṃ na samanupaśyati,",
  "S06psp_6-8u:514": "vedanāyāḥ saṃjñāyāḥ saṃskārāṇāṃ vijñānasyotpādaṃ na samanupaśyati,",
  "S06psp_6-8u:515": "sa rūpasyotpādam asamanupaśyan vedanāyāḥ saṃjñāyāḥ saṃskārāṇāṃ vijñānasyotpādaṃ na samanupaśyan rūpasyāyadvāraṃ na samanupaśyati,",
  "S06psp_6-8u:516": "saṃnicayam api na samanupaśyati,",
  "S06psp_6-8u:517": "evaṃ yāvat sarvasāsravānāṃ dharmāṇām anāsravāṇāṃ dharmāṇām āyadvāraṃ na samanupaśyati,",
  "S06psp_6-8u:518": "tucchakāṃś caiva samanupaśyati,",
  "S06psp_6-8u:519": "evaṃ pratyavekṣamāṇo rūpasya svabhāvan nopalabhate yāvat sarvasāsravāṇām anāsravāṇāṃ dharmāṇāṃ svabhāvan nopalabhate,",
  "S06psp_6-8u:520": "sa prajñāpāramitāyāṃ carann abhāvasvabhāvān sarvadharmān adhimucate,",
  "S06psp_6-8u:521": "sa evam adhimucyādhyātmaśūnyatāyāṃ caran bahirdhāśūnyatāyāṃ caran yāvad abhāvasvabhāvaśūnyatāyāṃ caran na keṣu kācid dharmeṣv abhiniviśate,",
  "S06psp_6-8u:522_0": "rūpe vā vedanāyāṃ vā saṃjñāyāṃ vā saṃskāreṣu vā vijñāne vā skandhadhātvāyatanapratītyasamutpādeṣu",
  "S06psp_6-8u:522_1": "vā pratītyasamutpādāṅgeṣu vā pāramitāsu vā śūnyatāsu vā bodhipakṣyeṣu vā dharmeṣv",
  "S06psp_6-8u:522_2": "āryasatyāpramāṇadhyānārūpyavimokṣasamādhisamāpattidhāraṇīmukheṣu (PSP_6-8:28)",
  "S06psp_6-8u:523": "śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmeṣu vānuttarāyāṃ samyaksaṃbodhau vā nābhiniviśate,",
  "S06psp_6-8u:524": "abhāvasvabhāvāyāṃ prajñāpāramitāyāṃ caran bodhimārgaṃ paripūrayati,",
  "S06psp_6-8u:525_0": "yad uta ṣaṭpāramitā yāvat saptatriṃśadbodhipakṣyān dharmān āryasatyāpramāṇadhyānārūpyavimokṣasamādhisamāpattidhāraṇīmukhābhijñādaśabalavaiśāradyapratisaṃvidāveṇikabuddhadharmān",
  "S06psp_6-8u:525_1": "adhyātmaśūnyatāṃ yāvad abhāvasvabhāvaśūnyatāṃ dvātriṃśanmahāpuruṣalakṣaṇāny aśītyanuvyañjanāni paripūrayati,",
  "S06psp_6-8u:526_0": "sa vipākajadharme bodhisattvamārge sthitvā ṣaṭsu pāramitāsu paripūrṇāsu yāvat saptatriṃśadbodhipakṣyeṣu",
  "S06psp_6-8u:526_1": "dharmeṣu paripūrṇesu yāvad vipākajāsu pañcasv abhijñāsu sthitvā ye sattvā dānenānugrahītavyās",
  "S06psp_6-8u:526_2": "tān dānenānugṛhṇāti,",
  "S06psp_6-8u:527": "ye śīlena ye samādhinā ye prajñayā ye vimuktyā ye vimuktijñānadarśanenānugrahītavyās tāṃs tair anugṛhṇāti,",
  "S06psp_6-8u:528_0": "ye srotaāpattiphale pratiṣṭhāpayitavyā ye sakṛdāgāmiphale ye 'nāgāmiphale ye 'rhattve",
  "S06psp_6-8u:528_1": "ye pratyekabodhau ye 'nuttarāyāṃ samyaksaṃbodhau pratiṣṭhāpayitavyās tān anuttarāyāṃ",
  "S06psp_6-8u:528_2": "samyaksaṃbodhau pratiṣṭhāpayati,",
  "S06psp_6-8u:529": "evaṃ vistareṇa kartavyaṃ so 'nekavidhām ṛddhiṃ kurvāṇo gaṅgānadīvālukopamām lokadhātūn na gacchati,",
  "S06psp_6-8u:530": "sa ākāṅkṣaṃs tāṃ lokadhātūn yādṛśai ratnair",
  "S06psp_6-8u:531": "ākāṃkṣati tādṛśai ratnair abhinirmiṇoti sa sattvābhiprāyaṃ paripūrayaṃ lokadhātūn saṃkrāmati,",
  "S06psp_6-8u:532": "sa tāṃ lokadhātūn dṛṣṭvā buddhakṣetraṃ parigṛhṇāti,",
  "S06psp_6-8u:533": "tadyathāpi nāma paranirmitavaśavartināṃ devānām upabhogaparibhogāḥ,",
  "S06psp_6-8u:534": "ye 'py anye lokadhātavo 'pagatapāpiṣṭhā evaṃ vidhās tenopabhogaparibhogāḥ syur iti,",
  "S06psp_6-8u:535_0": "sa tayā vipākajayā dānapāramitayā śīlapāramitayā kṣāntipāramitayā vīryapāramitayā",
  "S06psp_6-8u:535_1": "dhyānapāramitayā prajñāpāramitayā vipākajābhir abhijñābhir vipākajena bodhisattvamārgeṇa",
  "S06psp_6-8u:535_2": "mārgajñatāyāṃ caran sarvapāramitāḥ prāptaḥ sarvākārajñatām anuprāpsyati,",
  "S06psp_6-8u:536": "yāvat sarvañ caiva rūpam aparigṛhītaṃ vedanā saṃjñā saṃskārā vijñānam apagṛhītaṃ,",
  "S06psp_6-8u:537": "yāvat sarvadharmāḥ kuśalā vākuśalā vā laukikā vā lokottarā vā sāsravā vānāsravā vā saṃskṛtā vāsaṃskṛtā vā sāvadyā vānavadyā vā (PSP_6-8:29)",
  "S06psp_6-8u:538": "'parigṛhītaṃ,",
  "S06psp_6-8u:539": "tasmāt tarhi subhūte tasyānuttaraṃ samyaksaṃbodhim abhisaṃbuddhasya tatra buddhakṣetre 'parigṛhītaḥ sarvopabhogo bhaviṣyati. tat kasya hetoḥ?",
  "S06psp_6-8u:540": "tathā hi sarvadharmā aparigṛhltā anupalaṃbhayogena. evaṃ khalu subhūte bodhisattvo mahāsattvaḥ prajñāpāramitāyāṃ carann ānimittayogena prajñāpāramitāṃ paripūrayati.",
  "S06psp_6-8u:541": "iti vipākadharmatāvasthānāsravasarvadharmaikalakṣaṇābhisamayalakṣaṇo 'yam ekacittakṣaṇābhisamayo dvitīyaḥ",
  "S06psp_6-8u:542": "atha khalv āyuṣmān subhūtir bhagavantam etad avocat:",
  "S06psp_6-8u:543": "kathaṃ bhagavann evam asaṃbhinneṣu dharmeṣv ānimitteṣu lakṣaṇaśūnyeṣu ṣaṭpāramitābhāvanāparipūrir bhavati,",
  "S06psp_6-8u:544": "dānapāramitāyāḥ śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyāḥ katham eṣāṃ sāsravāṇām anāsravāṇāṃ dharmāṇāṃ nānākaraṇaṃ prajñaptaṃ,",
  "S06psp_6-8u:545": "katham eṣān nānākaraṇaṃ prajñāyate,",
  "S06psp_6-8u:546": "kathaṃ dānapāramitā prajñāpāramitāyām antargatā bhavati,",
  "S06psp_6-8u:547": "evaṃ śīlapāramitā kṣāntipāramitā vīryapāramitā dhyānapāramitā prajñāpāramitāyām antargatā bhavati,",
  "S06psp_6-8u:548": "kathaṃ bhagavann evam alakṣaṇeṣu dharmeṣv ekalakṣaṇeṣu yad utālakṣaṇeṣu nānākaraṇaṃ prabhāvyate.",
  "S06psp_6-8u:549": "evam ukte bhagavān āyuṣmantaṃ subhūtim etad avocat:",
  "S06psp_6-8u:550_0": "iha subhūte bodhisattvo mahāsattvaḥ prajñāpāramitāyāṃ caran svapnopameṣu ca pañcasūpādānaskandheṣu",
  "S06psp_6-8u:550_1": "pratiśrutkopameṣu pratibhāsopameṣu pratibiṃbhopameṣu marīcyupameṣu māyopameṣu nirmitakopameṣu",
  "S06psp_6-8u:550_2": "gandharvanagaropameṣu pañcasūpādānaskandheṣu sthitvālakṣaṇeṣu dānaṃ dadāti śīlaṃ",
  "S06psp_6-8u:550_3": "rakṣati kṣāntyā saṃpādayati vīryam ārabhate dhyānāni samāpadyate prajñāṃ bhāvayati",
  "S06psp_6-8u:550_4": "svapnopamāṃś ca pañcaskandhān alakṣaṇān jānāti pratiśrutkopamān pratibhāsopamān pratibiṃbopamān",
  "S06psp_6-8u:550_5": "marīcyupamān māyopamān nirmitakopamān gandharvanagaropamāṃś ca pañcaskandhān alakṣaṇān",
  "S06psp_6-8u:550_6": "jānāti. tat kasya hetoḥ?",
  "S06psp_6-8u:551": "na hi svapnaṃ tasya kaścit svabhāvo na hi pratiśrutkāyā na hi pratibhāsasya na hi pratibiṃbasya na hi marīcyā na hi māyāyāḥ,",
  "S06psp_6-8u:552": "na hi nirmitakasya na hi gandharvanagarasya kaścit svabhāvo (PSP_6-8:30)",
  "S06psp_6-8u:553": "yasya svabhāvo nāsti tasya nāsti lakṣaṇaṃ,",
  "S06psp_6-8u:554": "yasya ca nāsti lakṣaṇaṃ sa ekalakṣaṇo yad utālakṣaṇaḥ,",
  "S06psp_6-8u:555": "tad anena subhūte paryāyeṇaivaṃ veditavyam alakṣaṇaṃ dānam alakṣaṇo dāyako 'lakṣaṇaḥ pratigrāhako 'lakṣaṇāḥ sarvadharmāḥ. evaṃ jñātvā dānaṃ dadāti sa dānapāramitāṃ paripūrayati,",
  "S06psp_6-8u:556": "sa dānapāramitāṃ paripūrayan śīlapāramitāyāṃ na vivartate,",
  "S06psp_6-8u:557": "kṣāntipāramitāyāṃ na vivartate,",
  "S06psp_6-8u:558": "vīryapāramitāyāṃ na vivartate,",
  "S06psp_6-8u:559": "dhyānapāramitāyāṃ na vivartate,",
  "S06psp_6-8u:560": "prajñāpāramitāyāṃ na vivartate,",
  "S06psp_6-8u:561": "sa āsu ṣaṭsu pāramitāsu sthitvā catvāri dhyānāni paripūrayati catvāry apramāṇāni catasra ārūpyasamāpattīḥ paripūrayati,",
  "S06psp_6-8u:562": "catvāri smṛtyupasthānāni paripūrayati,",
  "S06psp_6-8u:563": "evaṃ samyakprahāṇarddhipādendriyabalabodhyaṅgāni mārgān paripūrayati,",
  "S06psp_6-8u:564": "adhyātmaśūnyatāṃ bahirdhāśūnyatāṃ yāvad abhāvasvabhāvaśūnyatāṃ paripūrayati,",
  "S06psp_6-8u:565": "śūnyatāsamādhim ānimittasamādhim apraṇihitasamādhiṃ paripūrayati,",
  "S06psp_6-8u:566": "aṣṭavimokṣān navānupūrvavihārasamāpattīḥ pañcābhijñāḥ paripūrayati,",
  "S06psp_6-8u:567": "pañcadhāraṇīmukhaśatāni paripūrayati,",
  "S06psp_6-8u:568": "catasraḥ pratisaṃvidaś catvāry āryasatyāni paripūrayati,",
  "S06psp_6-8u:569": "daśatathāgatabalāni",
  "S06psp_6-8u:570": "catvāri vaiśāradyāny aṣṭādaśāveṇikabuddhadharmān paripūrayati,",
  "S06psp_6-8u:571_0": "iha vipākajeṣv āryeṣv anāsraveṣu sthitvā daśasu dikṣu ye lokadhātavas tān ṛddhyā",
  "S06psp_6-8u:571_1": "gatvā buddhāṃś ca bhagavataḥ paryupāste tāṃś copatiṣṭhati cīvarapiṇḍapātaśayanāsanaglānapratyayabhaiṣajyasarvopakaraṇapariṣkārair",
  "S06psp_6-8u:571_2": "yāvad upabhogaparibhogaiḥ sattvānām arthaṃ karoti,",
  "S06psp_6-8u:572_0": "ye dānena saṃgrahītavyās tān dānena saṃgṛhṇāti ye śīleṇa saṃgrahītavyā ye kṣāntyā",
  "S06psp_6-8u:572_1": "saṃgrahītavyā ye vīryeṇa saṃgrahītavyā ye dhyānena saṃgrahītavyā ye prajñayā saṃgrahītavyās",
  "S06psp_6-8u:572_2": "tān prajñayā saṃgṛhṇāti,",
  "S06psp_6-8u:573_0": "yāvad ye sarvaiḥ kuśalair dharmaiḥ saṃgrahītavyās tān sarvān kuśalair dharmaiḥ saṃgṛhṇāti",
  "S06psp_6-8u:573_1": "kuśalair dharmaiḥ samanvāgataḥ saṃsāraṃ copādadāti na ca saṃsārāvacarair duṣkhair",
  "S06psp_6-8u:573_2": "lipyate sattvānāṃ kṛtaśo devamānuṣikīñ ca saṃpattim utpādayati,",
  "S06psp_6-8u:574": "yayā saṃpattyā sattvān saṃgṛhṇāti,",
  "S06psp_6-8u:575": "so 'lakṣaṇān sarvasattvāṃ jñātvā srotaāpattiphalaṃ ca jānāti na ca tatra tiṣṭhati,",
  "S06psp_6-8u:576": "sakṛdāgāmiphalaṃ ca jānāti na ca tatra (PSP_6-8:31)",
  "S06psp_6-8u:577": "tiṣṭhati,",
  "S06psp_6-8u:578": "anāgāmiphalaṃ ca jānāti na ca tatra tiṣṭhati,",
  "S06psp_6-8u:579": "arhattvañ ca jānāti na ca tatra tiṣṭhati,",
  "S06psp_6-8u:580": "pratyekabodhiṃ ca jānāti na ca tatra tiṣṭhati. tat kasya hetoḥ?",
  "S06psp_6-8u:581_0": "tathā hi tena sarvākārajñatānuprāptavyā yo 'sādhāraṇā sarvaśrāvakapratyekabuddhaiḥ.",
  "S06psp_6-8u:581_1": "evaṃ khalu subhūte bodhisattvo mahāsattvo 'lakṣaṇān sarvadharmān jñātvā ṣaṭpāramitā alakṣaṇā jānāti,",
  "S06psp_6-8u:582": "yāvat sarvadharmān alakṣaṇāni jānāti.",
  "S06psp_6-8u:583_0": "punar aparaṃ subhūte bodhisattvo mahāsattvaḥ prajñāpāramitāyāṃ caraṃ svapnopameṣu",
  "S06psp_6-8u:583_1": "pañcasūpādānaskandheṣu pratiśrutkopameṣu pratibhāsopameṣu pratibiṃbopameṣu marīcyupameṣu",
  "S06psp_6-8u:583_2": "māyopameṣu nirmitakopameṣu gandharvanagaropameṣu pañcasūpādānaskandheṣu sthitvā śīlapāramitāṃ paripūrayati,",
  "S06psp_6-8u:584_0": "sa khalu punaḥ svapnopamān pañcopādānaskandhān jñātvā pratiśrutkopamān pratibhāsopamān",
  "S06psp_6-8u:584_1": "pratibiṃbopamān marīcyupamān māyopamān nirmitakopamān gandharvanagaropamāṃś ca pañcopādānaskandhān",
  "S06psp_6-8u:584_2": "jñātvālakṣaṇāṃ śīlapāramitāṃ paripūrayati,",
  "S06psp_6-8u:585_0": "akhaṇḍām acchidrām aśabalām akalmāṣām aparāmṛṣṭām abhujiṣyāṃ vijñapraśastāṃ susamāttām",
  "S06psp_6-8u:585_1": "āryām anāsravāṃ mārgāṅgaparyāpannāṃ yatra sthitvā samatābhisaṃskārikaṃ śīlaṃ rakṣati",
  "S06psp_6-8u:585_2": "dharmatāpratilaṃbhikaṃ ca vijñaptiśīlaṃ ca samudācāraśīlaṃ ca so 'nenaivaṃrūpeṇa",
  "S06psp_6-8u:585_3": "śīlena samanvāgato na parāmṛśati,",
  "S06psp_6-8u:586_0": "anenāhaṃ śīlena kṣatriyamahāśālakulānāṃ sahavratāyopapadyeyāhaṃ brāhmaṇamahāśālakulānāṃ",
  "S06psp_6-8u:586_1": "vā sahavratāyopapadyeyāhaṃ rājā vā bhaveyaṃ cakravartī koṭṭarājā vā cāturmahārājakāyikānāṃ",
  "S06psp_6-8u:586_2": "vā devānāṃ sahavratāyopapadyeyāhaṃ trayastriṃśānāṃ vā yāmānāṃ vā tuṣitānāṃ vā nirmānaratīnāṃ",
  "S06psp_6-8u:586_3": "vā paranirmitavaśavartināṃ vā devānāṃ sahavratāyopapadyeyāhaṃ brahmapārṣadyānāṃ vā",
  "S06psp_6-8u:586_4": "brahmaprohitānāṃ vā mahābrahmāṇāṃ vā parīttābhānāṃ vāpramāṇābhānāṃ vābhāsvarāṇāṃ",
  "S06psp_6-8u:586_5": "vā parīttaśubhānāṃ vāpramāṇaśubhānāṃ vā śubhakṛtsnānāṃ vānabhrakānāṃ vā puṇyaprasavānāṃ",
  "S06psp_6-8u:586_6": "vā bṛhatphalānāṃ vāsaṃjñisattvānāṃ vā śuddhāvāsānāṃ vā (PSP_6-8:32)",
  "S06psp_6-8u:587_0": "aspṛhāṇāṃ vā aptapānāṃ vā sudṛśānāṃ vā sudarśanānāṃ vā akaniṣṭhānāṃ vā devānāṃ sahavratāyopapadyeyāham",
  "S06psp_6-8u:587_1": "ākāśānantyāyatanānāṃ vā vijñānānantyāyatanānāṃ vākiñcanyāyatanānāṃ vā naivasaṃjñānāsaṃjñāyatanānāṃ",
  "S06psp_6-8u:587_2": "vā sahavratyāyopapadyeyāhaṃ srotaāpattiphalaṃ vānuprāpnuyāṃ sakṛdāgāmiphalaṃ vānāgāmiphalaṃ",
  "S06psp_6-8u:587_3": "vārhattvaṃ vā pratyekabodhiṃ vānuprāpnuyām. tat kasya hetoḥ?",
  "S06psp_6-8u:588": "tathā hi subhūte 'lakṣaṇāḥ sarvadharmā ekalakṣaṇāṃ yad utābhāvasvabhāvalakṣaṇāḥ,",
  "S06psp_6-8u:589": "na hy alakṣaṇo dharmo 'lakṣaṇaṃ dharmaṃ paripūrayati,",
  "S06psp_6-8u:590": "nāpi vilakṣaṇo dharmo vilakṣaṇaṃ dharmaṃ paripūrayati,",
  "S06psp_6-8u:591": "nāpy avilakṣaṇo dharmo 'vilakṣaṇaṃ dharmaṃ prāpayati. evaṃ khalu subhūte bodhisattvo mahāsattvaḥ prajñāpāramitāyāṃ carann alakṣaṇāṃ śīlapāramitāṃ paripūrayati,",
  "S06psp_6-8u:592_0": "śīlapāramitāṃ paripūrya bodhisattvaniyāmam avakrāmati bodhisattvaniyāmam avakrānto",
  "S06psp_6-8u:592_1": "'nutpattikeṣu dharmeṣu kṣāntiṃ pratilabhate 'nutpattikeṣu dharmeṣu kṣāntiṃ pratilabhya",
  "S06psp_6-8u:592_2": "mārgākārajñatāyāṃ caran pañcābhijñā vipākajāḥ pratilabhate,",
  "S06psp_6-8u:593": "pañcasu dhāraṇīmukhaśateṣu sthitvā catasraḥ pratisaṃvidaḥ pratilabhate,",
  "S06psp_6-8u:594": "catasraḥ pratisaṃvidaḥ pratilabhya buddhakṣetreṇa budhhakṣetraṃ saṃkrāmati buddhāṃś ca bhagavataḥ paryupāste sattvāṃś ca paripācayati buddhakṣetraṃ ca pariśodhayati,",
  "S06psp_6-8u:595": "sa pañcagatike saṃsāre saṃsarati na ca saṃsārāvacareṇa karmaṇā vipākajena lipyate,",
  "S06psp_6-8u:596": "tadyathāpi nāma nirmitaś caṃkramati ca tiṣṭhati ca niṣīdati ca śayyāṃ ca parikalpayati,",
  "S06psp_6-8u:597": "na cāsyāgamanaṃ dṛśyate,",
  "S06psp_6-8u:598": "na gamanaṃ na sthānaṃ na niṣadyāṃ na śayyāṃ nāsanaṃ na caṃkramaḥ sa sattvānāṃ cārthaṃ karoti,",
  "S06psp_6-8u:599": "na ca sattvam upalabhate na sattvaprajñaptiṃ,",
  "S06psp_6-8u:600": "tadyathāpi nāma tathāgato 'rhan samyaksaṃbuddho 'nuttarāṃ samyaksaṃbodhim abhisaṃbuddhya dharmacakraṃ pravartayati,",
  "S06psp_6-8u:601": "aparimāṇān sattvān vinīya tribhir yānair na kaścit sattvam upalabhate,",
  "S06psp_6-8u:602_0": "yam anuttarāyāṃ samyaksaṃbodhau vyākuryāt sa āyuḥ saṃskārān avasṛjya nirmitam abhinirmāyānupadhiśeṣe",
  "S06psp_6-8u:602_1": "nirvāṇadhātau pariniryāyāt. sa khalu punaḥ subhūte nirmitaḥ kalpasyātyayena bodhisattvaṃ",
  "S06psp_6-8u:602_2": "mahāsattvam anuttarāyāṃ samyaksaṃbodhau pratiṣṭhāpya parinirvṛtas tasya ca parinirvṛtasya",
  "S06psp_6-8u:602_3": "na kaṃcid (PSP_6-8:33)",
  "S06psp_6-8u:603": "vastūpalabhyate,",
  "S06psp_6-8u:604": "rūpaṃ vā vedanā vā saṃjñā vā saṃskārā vā vijñānaṃ vā,",
  "S06psp_6-8u:605": "evaṃ khalu subhūte bodhisattvo mahāsattvaḥ prajñāpāramitāyāṃ caran śīlapāramitāṃ paripūrayati,",
  "S06psp_6-8u:606": "yat paripūrāv antargatāḥ sarvadharmā bhavanti.",
  "S06psp_6-8u:607_0": "punar aparaṃ subhūte bodhisattvo mahāsattvaḥ prajñāpāramitāyāṃ caran svapnopameṣu",
  "S06psp_6-8u:607_1": "pañcasūpādānaskandheṣu pratiśrutkopameṣu pratibhāsopameṣu pratibiṃbopameṣu marīcyupameṣu",
  "S06psp_6-8u:607_2": "māyopameṣu nirmitakopameṣu gandharvanagaropameṣu ca pañcasūpādānaskandheṣu sthitvālakṣaṇeṣu",
  "S06psp_6-8u:607_3": "kṣāntipāramitāṃ paripūrayati.",
  "S06psp_6-8u:608": "subhūtir āha:",
  "S06psp_6-8u:609": "kathaṃ bhagavan bodhisattvo mahāsattvo 'lakṣaṇeṣu pañcasūpādānaskandheṣu sthitvā kṣāntipāramitāṃ paripūrayati?",
  "S06psp_6-8u:610": "bhagavān āha:",
  "S06psp_6-8u:611": "iha subhūte bodhisattvo mahāsattvaś catasṛbhiḥ kṣāntibhiḥ kṣāntipāramitāṃ paripūrayati,",
  "S06psp_6-8u:612": "katamābhiś catasṛbhiḥ prathamacittotpādam upādāya,",
  "S06psp_6-8u:613_0": "yāvad bodhimaṇḍaniṣaṇṇasyātrāntare sarvasattvā ākrośeyur vā paribhāṣeran vāsatyayā",
  "S06psp_6-8u:613_1": "vācā paruṣayā vā samudācareyur loṣṭadaṇḍaśastraprahārān vā dadyus tatra bodhisattvena",
  "S06psp_6-8u:613_2": "mahāsattvena kṣāntipāramitāṃ paripūrayitukāmenaikacittotpādo 'pi kṣobhasahagato notpādayitavyaḥ,",
  "S06psp_6-8u:614": "ko me ākrośati vā paribhāṣate vāsatyayā vācā paruṣayā vā samudācarati loṣṭadaṇḍaśastraprahārān vā dadāti, tat kasya hetoḥ?",
  "S06psp_6-8u:615": "tathā hi subhūte 'syālakṣaṇāḥ,",
  "S06psp_6-8u:616": "sarvadharmāḥ kṣamanti tat kiṃ asyaivaṃ bhavati,",
  "S06psp_6-8u:617": "ko me ākrośati vā paribhāṣate vāsatyayā vācā paruṣayā vā samudācarati loṣṭadaṇḍaśastraprahārān vā dadāti sa evam upaparīkṣamāṇaḥ kṣāntipāramitāṃ paripūrayati,",
  "S06psp_6-8u:618": "so 'nayā kṣāntipāramitayā paripūrṇayānutpattikair dharmaiḥ kṣāntiṃ pratilabhate.",
  "S06psp_6-8u:619": "evam ukte āyuṣmān subhūtir bhagavantam etad avocat:",
  "S06psp_6-8u:620": "kaiṣā bhagavann anutpattikeṣu dharmeṣu kṣāntiḥ kiṃ vā etasyāḥ pramāṇaṃ kiṃ vā jñānam?",
  "S06psp_6-8u:621": "evam ukte bhagavān āyuṣmantaṃ subhūtim etad avocat:",
  "S06psp_6-8u:622": "aṇavo 'pi subhūte 'kuśalā dharmā notpadyante tenocyante 'nutpattikā iti,",
  "S06psp_6-8u:623": "tatra yā kṣāntis tad ucyate jñānaṃ yena jñānenānutpattikeṣu dharmeṣu kṣāntiṃ (PSP_6-8:34) pratilabdhate.",
  "S06psp_6-8u:624": "evam ukte āyuṣmān subhūtir bhagavantam etad avocat:",
  "S06psp_6-8u:625": "yā ca bhagavan śrāvakānāṃ vā pratyekabuddhānāṃ vānutpattikeṣu dharmeṣu kṣāntir yā ca bodhisattvasya mahāsattvasya kṣāntir āsāṃ kṣāntīnāṃ kiṃ nānākaraṇaṃ kaḥ prativiśeṣaḥ.",
  "S06psp_6-8u:626": "bhagavān āha:",
  "S06psp_6-8u:627": "yac ca subhūte srotaāpannasya jñānaṃ yac ca prahāṇaṃ tad bodhisattvasya mahāsattvasya kṣāntiḥ,",
  "S06psp_6-8u:628": "yac ca sakṛdāgāmino jñānaṃ yac ca prahāṇaṃ tad bodhisattvasya mahāsattvasya kṣāntiḥ,",
  "S06psp_6-8u:629": "yac cānāgāmināṃ jñānaṃ yac ca prahāṇaṃ tad bodhisattvasya mahāsattvasya kṣāntiḥ,",
  "S06psp_6-8u:630": "yac cārhato jñānaṃ yac ca prahāṇaṃ tad bodhisattvasya mahāsattvasya kṣāntiḥ,",
  "S06psp_6-8u:631": "yac ca pratyekabuddhasya jñānaṃ yac ca prahāṇaṃ tad bodhisattvasya mahāsattvasya kṣāntiḥ. idaṃ subhūte nānākaraṇaṃ śrāvakapratyekabuddhānāṃ kṣānter bodhisattvakṣānteś ca,",
  "S06psp_6-8u:632_0": "sa khalu punaḥ subhūte bodhisattvo mahāsattvaḥ ihaivaṃ rūpayā kṣāntyā samanvāgataḥ",
  "S06psp_6-8u:632_1": "sarvaśrāvakapratyekabuddhān abhibhavati vipākajāyām anutpattikāyāṃ kṣāntyāṃ sthitvā",
  "S06psp_6-8u:632_2": "bodhimārge caran mārgajñatāṃ paripūrayati,",
  "S06psp_6-8u:633": "yayā paripūrṇayāvirahito bhavati saptatriṃśadbodhipakṣyair dharmaiḥ śūnyatānimittāpraṇihitaiś ca samādhibhiḥ,",
  "S06psp_6-8u:634": "sa iha pañcabhir abhijñābhir avirahito bhavati so 'virahitatvād ābhiḥ pañcabhir abhijñābhiḥ sattvāṃś ca paripācayati buddhakṣetraṃ ca pariśodhayati,",
  "S06psp_6-8u:635": "sattvāṃś ca paripācya buddhakṣetraṃ ca pariśodhya sarvākārajñatām anuprāpnoti. evaṃ khalu subhūte bodhisattvo mahāsattvo 'lakṣaṇāṃ kṣāntipāramitāṃ paripūrayati.",
  "S06psp_6-8u:636_0": "punar aparaṃ subhūtr bodhisattvo mahāsattvaḥ prajñāpāramitāyāṃ caran svapnopameṣu",
  "S06psp_6-8u:636_1": "pañcasūpādānaskandheṣu pratiśrutkopameṣu pratibhāsopameṣu pratibiṃbopameṣu marīcyupameṣu",
  "S06psp_6-8u:636_2": "māyopameṣu nirmitakopameṣu gandharvanagaropameṣu ca pañcasūpādānaskandheṣu sthitvālakṣaṇeṣu",
  "S06psp_6-8u:636_3": "vīryapāramitāṃ paripūrayati.",
  "S06psp_6-8u:637": "subhūtir āha:",
  "S06psp_6-8u:638": "kathañ ca bhagavan bodhisattvo mahāsattvo 'lakṣaṇeṣu pañcasūpādānaskandheṣu sthitvā vīryapāramitāṃ paripūrayati?",
  "S06psp_6-8u:639": "bhagavān āha:",
  "S06psp_6-8u:640": "iha subhūte bodhisattvo mahāsattvaḥ kāyikaṃ ca caitasikaṃ ca vīryam ārabhate sa kāyikena vīryeṇa ṛddhim abhinirharati, (PSP_6-8:35)",
  "S06psp_6-8u:641": "daśadiglokadhātuṃ gatvā buddhān bhagavataḥ paryupāste sattvānāṃ cārthaṃ karoti,",
  "S06psp_6-8u:642_0": "sa tena kāyikena vīryeṇa sattvān pāripācayati triṣu yāneṣu niveśayati vinayati pratiṣṭhāpayati",
  "S06psp_6-8u:642_1": "śrāvakayāne pratyekabuddhayāne 'nuttare buddhayāne. evaṃ khalu subhūte bodhisattvo",
  "S06psp_6-8u:642_2": "mahāsattvaḥ prajñāpāramitāyāṃ carann alakṣaṇāṃ vīryapāramitāṃ paripūrayati,",
  "S06psp_6-8u:643": "sa caitasikena vīryeṇānāsraveṇa mārgaparyāpannena vīryapāramitāṃ paripūrayati,",
  "S06psp_6-8u:644_0": "yatra paryāpannāḥ sarvakuśalā dharmās tadyathā catvāri smṛtyupasthānāni catvāri samyakprahāṇāni",
  "S06psp_6-8u:644_1": "catvāra ṛddhipādāḥ pañcendriyāni pañcabalāni sapta bodhyaṅgāny āryāṣṭāṅgamārgaṃ trīṇi",
  "S06psp_6-8u:644_2": "vimokṣamukhāni catvāry apramāṇāni catvāri dhyānāni catasra ārūpyasamāpattayo 'ṣṭavimokṣā",
  "S06psp_6-8u:644_3": "navānupūrvavihārasamāpattayaś catvāri satyāni pañcābhijñāḥ samādhiḥ dhāraṇīmukhāni",
  "S06psp_6-8u:644_4": "daśa bodhisattvabhūmayo daśa tathāgatabalāni catvāri vaiśāradyāni catasraḥ pratisaṃvido",
  "S06psp_6-8u:644_5": "'ṣṭādaśāveṇikā buddhadharmāḥ,",
  "S06psp_6-8u:645_0": "yatra bodhisattvena mahāsattvena caratā sarvākārajñatā paripūrayitavyā yasyāṃ paripūrṇāyāṃ",
  "S06psp_6-8u:645_1": "sarvavāsanānusaṃdhiṃ prahāsyati sarvavāsanānusaṃdhiṃ prahāya lakṣaṇapariniṣpattiṃ paripūrayiṣyati,",
  "S06psp_6-8u:646_0": "lakṣaṇapariniṣpattiṃ paripūrya prajñāpāramitāyāṃ caran samantaprabhatām ārāgayiṣyati",
  "S06psp_6-8u:646_1": "samantaprabhatām ārāgya dharmacakraṃ ca pravartayiṣyati dvādaśākāran triparivartasya",
  "S06psp_6-8u:646_2": "pravartatena trisāhasro lokadhātuḥ ṣaḍvikāraṃ prakampiṣyate saṃprakampiṣyate pravedhiṣyate saṃpravedhiṣyate,",
  "S06psp_6-8u:647": "pracaliṣyati saṃpracaliṣyati,",
  "S06psp_6-8u:648": "sarve ca trisāhasramahāsāhasraṃ lokadhātum avabhāsena sphāriṣyati,",
  "S06psp_6-8u:649_0": "tasya punas tathāgatasyārhataḥ samyaksaṃbuddhasya śabdo niścariṣyati tatra ye trisāhasre",
  "S06psp_6-8u:649_1": "mahāsāhasre lokadhātau sattvās taṃ śabdaṃ śroṣyanti te sarve niyatā bhaviṣyanty anuttareṣu triṣu yāneṣu,",
  "S06psp_6-8u:650_0": "evaṃ bahuprakārā subhūte bodhisattvasya mahāsattvasya vīryapāramitā yasyāṃ vīryapāramitāṃ",
  "S06psp_6-8u:650_1": "sthitvā bodhisattvena mahāsattvena sarvabuddhadharmān paripūrya sarvākārajñatām anuprāptavyāḥ. evaṃ khalu",
  "S06psp_6-8u:651": "subhūte bodhisattvo mahāsattvo 'lakṣaṇāṃ vīryapāramitāṃ paripūrayati.",
  "S06psp_6-8u:652_0": "punar aparaṃ subhūte bodhisattvo mahāsattvaḥ prajñāpāramitāyāṃ caran svapnopameṣu",
  "S06psp_6-8u:652_1": "pañcasūpādānaskandheṣu pratiśrutkopameṣu pratibhāsopameṣu pratibiṃbopameṣu marīcyupamesu",
  "S06psp_6-8u:652_2": "māyopameṣu (PSP_6-8:36)",
  "S06psp_6-8u:653": "nirmitakopameṣu gandharvanagaropameṣu ca pañcasūpadānaskandheṣu sthitvālakṣaṇeṣu dhyānapāramitāṃ paripūrayati.",
  "S06psp_6-8u:654": "subhūtir āha:",
  "S06psp_6-8u:655": "kathaṃ bhagavan bodhisattvo mahāsattvo 'lakṣaṇeṣu pañcasūpādānaskandheṣu sthitvā dhyānapāramitāṃ paripūrayati?",
  "S06psp_6-8u:656": "bhagavān āha:",
  "S06psp_6-8u:657_0": "iha subhūte bodhisattvo mahāsattvaḥ prajñāpāramitāyāṃ caran prathamaṃ dhyānam upasaṃpadya",
  "S06psp_6-8u:657_1": "viharati dvitīyaṃ tṛtīyaṃ caturthaṃ dhyānam upasaṃpadya viharati maitrīkaruṇāṃ muditām",
  "S06psp_6-8u:657_2": "upekṣām ākāśānantyāyatanaṃ vijñānānantyāyatanam ākiñcanyāyatanan naivasaṃjñānāsaṃjñāyatanam",
  "S06psp_6-8u:657_3": "upasaṃpadya viharati śūnyatānimittāpraṇihitasamādhīṃ bhāvayati vidyutopamañ ca samādhiṃ",
  "S06psp_6-8u:657_4": "bhāvayati vajropamañ ca samādhiṃ bhāvayati yatra samādhau sthitvā ye kecit samādhayaḥ,",
  "S06psp_6-8u:658": "śrāvakasamādhir vā pratyekabuddhasamādhir vā ye 'py anye samādhigaṇās tān sarvān kāyena saṃspṛśyopasaṃpadya viharati,",
  "S06psp_6-8u:659": "na ca tān samādhīn āsvādayati,",
  "S06psp_6-8u:660": "na ca samāpattiphalam. tat kasya hetoḥ?",
  "S06psp_6-8u:661": "tathā hi sa bodhisattvo mahāsattvas tān samādhīn alakṣaṇān jānāty abhāvasvabhāvatvāt tat kim alakṣaṇo dharmo 'lakṣaṇaṃ dharmam āsvādayiṣyati,",
  "S06psp_6-8u:662": "abhāvasvabhāvo dharmo 'bhāvasvabhāvaṃ dharmam āsvādayiṣyati,",
  "S06psp_6-8u:663": "so 'nāsvādayan na kasyacit samāpatter vaśenopapatsyate kāmadhātau vā rūpadhātau vārūpyadhātau vā. tat kasya hetoḥ?",
  "S06psp_6-8u:664": "tathā hi sa tān dhātūn nopalabhate yo 'pi samāpadyeta yena vā samāpadyate,",
  "S06psp_6-8u:665": "tam api nopalabhate 'nupalaṃbhamāno 'lakṣaṇāṃ dhyānapāramitāṃ paripūrayati sa tayā dhyānapāramitayā śrāvakapratyekabuddhabhūmim atikrāmati.",
  "S06psp_6-8u:666": "atha khalv āyuṣmān subhūtir bhagavantam etad avocat:",
  "S06psp_6-8u:667": "kathaṃ bhagavan bodhisattvo mahāsattvo dhyānapāramitayā śrāvakapratyekabuddhabhūmim atikrāmati.",
  "S06psp_6-8u:668": "bhagavān āha:",
  "S06psp_6-8u:669_0": "tathā hi subhūte bodhisattvo mahāsattvo 'dhyātmaśūnyatāyāṃ suśikṣito bahirdhāśūnyatāyām",
  "S06psp_6-8u:669_1": "adhyātmabahirdhāśūnyatāyāṃ yāvad abhāvasvabhāvaśūnyatāyāṃ suśikṣito na ceha śūnyatāsu",
  "S06psp_6-8u:669_2": "kaścid dharma upalabhyate yatrāvatiṣṭhet,",
  "S06psp_6-8u:670": "srotaāpattiphale vā sakṛdāgāmiphale vānāgāmiphale vārhattve vā pratyekabuddhatve vā yāvat sarvākārajñatāyāṃ vā sāpi śūnyā śūnyatayā,",
  "S06psp_6-8u:671": "sa ābhiḥ śūnyatābhir bodhisattvo (PSP_6-8:37)",
  "S06psp_6-8u:672": "mahāsattvo bodhisattvaniyāmam avakrāmati.",
  "S06psp_6-8u:673": "subhūtir āha: katamo bhagavan bodhisattvasya mahāsattvasyāmaḥ? katamo niyāmaḥ?",
  "S06psp_6-8u:674": "bhagavān āha: sarvaḥ subhūte bodhisattvasya mahāsattvasyopalaṃbha ātmaḥ sarvānupalaṃbho niyāmaḥ.",
  "S06psp_6-8u:675": "subhūtir āha: katamo bhagavann upalaṃbhaḥ? katamo 'nupalaṃbhaḥ?",
  "S06psp_6-8u:676": "bhagavān āha: rūpaṃ subhūte bodhisattvasya mahāsattvasyopalaṃbhaḥ,",
  "S06psp_6-8u:677": "vedanā saṃjñā saṃskārā vijñānam upalaṃbhaḥ,",
  "S06psp_6-8u:678": "cakṣur upalaṃbhaḥ śrotraṃ ghrāṇaṃ jihvā kāyo mana upalaṃbho,",
  "S06psp_6-8u:679": "rūpaśabdagandharasaspraṣṭavyadharmā upalaṃbhaḥ,",
  "S06psp_6-8u:680": "cakṣurvijñānaṃ cakṣuḥsaṃsparśaś cakṣuḥsaṃsparśapratyayavedanopalaṃbhaḥ,",
  "S06psp_6-8u:681": "evaṃ śrotraghrāṇajihvākāyo manovijñānaṃ manaḥsaṃsparśo manaḥsaṃsparśapratyayavedanopalaṃbhaḥ,",
  "S06psp_6-8u:682": "pṛthivīdhātur abdhātus tejodhātur vāyudhātur ākāśadhātur vijñānadhātur upalaṃbhaḥ,",
  "S06psp_6-8u:683": "pratītyasamutpāda upalaṃbhaḥ,",
  "S06psp_6-8u:684": "avidyā saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇā upādānaṃ bhāvo jātir jarāmaraṇaśokaparidevaduḥkhadaurmanasyopāyāsā upalaṃbhaḥ,",
  "S06psp_6-8u:685_0": "sarvapāramitāḥ sarvaśūnyatāḥ sarvabodhipakṣyā dharmāḥ sarvasamādhayaḥ sarvadhāraṇīmukhāny",
  "S06psp_6-8u:685_1": "āryasatyāpramāṇadhyānārūpyasamāpattayaḥ śūnyatānimittāpraṇihitāny aṣṭavimokṣā navānupūrvavihārasamāpattayo",
  "S06psp_6-8u:685_2": "'bhijñādaśabalavaiśāradyapratisaṃvidāveṇikā buddhadharmā upalaṃbhaḥ,",
  "S06psp_6-8u:686": "sarvākārajñatāḥ subhūte bodhisattvasya mahāsattvasyopalaṃbhaḥ,",
  "S06psp_6-8u:687": "ayam ucyate āmaḥ,",
  "S06psp_6-8u:688": "niyāmaḥ punaḥ subhūte yatraiṣāṃ dharmāṇāṃ pravyāhāro nopalabhate,",
  "S06psp_6-8u:689_0": "rūpasya vedanāyāḥ saṃjñāyāḥ saṃskārāṇāṃ vijñānasya skandhadhātvāyatanapratītyasamutpādasya",
  "S06psp_6-8u:689_1": "pratītyasamutpādāṅgānāṃ vā sarvapāramitānāṃ sarvaśūnyatānāṃ sarvabodhipakṣyāṇāṃ dharmāṇām",
  "S06psp_6-8u:689_2": "āryasatyānām apramāṇadhyānārūpyasamādhisamāpattidhāraṇīmukhānāṃ śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāṇāṃ",
  "S06psp_6-8u:689_3": "sarvākārajñatāyāḥ. tat kasya hetoḥ?",
  "S06psp_6-8u:690": "tathā hi subhūte rūpasya yaḥ svabhāvaḥ so 'pravyāhāro vedanāyāḥ saṃjñāyāḥ saṃskārāṇāṃ vijñānasya yaḥ svabhāvaḥ so 'pravyāhāraḥ,",
  "S06psp_6-8u:691": "skandhadhātvāyatanapratītyasamutpādasya pratītyasamutpādāṅgānāṃ vā yaḥ svabhāvaḥ so 'pravyāhāraḥ (PSP_6-8:38)",
  "S06psp_6-8u:692": "sarvapāramitānāṃ sarvaśūnyatānāṃ sarvabodhipakṣyāṇāṃ dharmāṇāṃ yaḥ svabhāvaḥ so 'pravyāhāraḥ,",
  "S06psp_6-8u:693_0": "āryasatyānām apramāṇānāṃ dhyānārūpyavimokṣasamādhisamāpattidhāraṇīmukhānāṃ yaḥ svabhāvaḥ",
  "S06psp_6-8u:693_1": "so 'pravyāhāraḥ śūnyatānimittāpraṇihitābhijñānāṃ yaḥ svabhāvaḥ so 'pravyāhāro daśānāṃ",
  "S06psp_6-8u:693_2": "bodhisattvabhūmīnāṃ yaḥ svabhāvaḥ so 'pravyāhāraḥ,",
  "S06psp_6-8u:694": "daśabalavaiśāradyapratisaṃvidāveṇikabuddhadharmāṇāṃ yaḥ svabhāvaḥ so 'pravyāhāraḥ,",
  "S06psp_6-8u:695": "sarvākārajñatāyā yaḥ svabhāvaḥ so 'pravyāhāraḥ,",
  "S06psp_6-8u:696": "ayaṃ subhūte bodhisattvasya mahāsattvasya niyāmaḥ,",
  "S06psp_6-8u:697": "niyāmam akrānto bodhisattvo mahāsattvaḥ samādhiparipūrṇo na samāpattivaśenopapadyate,",
  "S06psp_6-8u:698_0": "prāg eva rāgaṃ vā doṣaṃ vā mohaṃ votpādayed yatra sthitvā tat karmābhisaṃskuryād",
  "S06psp_6-8u:698_1": "yena karmābhisaṃskāreṇa caturṇāṃ dhyānānām anyatamenopapadyeta nedaṃ sthānaṃ vidyate",
  "S06psp_6-8u:698_2": "'nyatra māyopameṣu sthitvā sarvasattvānām arthaṃ karoti na ca sattvānupalabhamānaḥ",
  "S06psp_6-8u:698_3": "sattvāṃś ca paripācayati buddhakṣetraṃ ca pariśodhayati. evaṃ khalu subhūte bodhisattvo",
  "S06psp_6-8u:698_4": "mahāsattvo dhyānapāramitāṃ paripūrya yāvad dharmacakraṃ pravartayati,",
  "S06psp_6-8u:699": "yad utānupalaṃbhaśūnyatānimittāpraṇihitacakram.",
  "S06psp_6-8u:700_0": "punar aparaṃ subhūte bodhisattvo mahāsattvaḥ prajñāpāramitāyāṃ caran svapnopamān",
  "S06psp_6-8u:700_1": "dharmān parijānāti pratiśrutkopamān pratibhāsopamān pratibiṃbopamān marīcyupamān",
  "S06psp_6-8u:700_2": "māyopamān nirmitakopamān gandharvanagaropamān sarvadharmān parijānāti.",
  "S06psp_6-8u:701": "ity alakṣaṇasarvadharmaikalakṣaṇābhisamayalakṣaṇo 'yam ekacittakṣaṇābhisamayas tṛtīyaḥ",
  "S06psp_6-8u:702": "atha khalv āyuṣmān subhūtir bhagavantam etad avocat:",
  "S06psp_6-8u:703": "kathaṃ punar bhagavan bodhisattvo mahāsattvaḥ svapnopamān sarvadharmān parijānāti?",
  "S06psp_6-8u:704": "pratiśrutkopamān pratibhāsopamān pratibiṃbopamān marīcyupamān māyopamān nirmitakopamān gandharvanagaropamāṃś ca sarvadharmān parijānāti?",
  "S06psp_6-8u:705": "bhagavān āha:",
  "S06psp_6-8u:706": "iha subhūte bodhisattvo mahāsattvaḥ prajñāpāramitāyāṃ caran na svapnaṃ na svapnadarśinaṃ paśyati,",
  "S06psp_6-8u:707": "na pratiśrutkān na pratiśrutkādarśinaṃ,",
  "S06psp_6-8u:708": "na pratibhāsaṃ na pratibhāsadarśinaṃ,",
  "S06psp_6-8u:709": "na pratibiṃbaṃ na pratibiṃbadarśinaṃ,",
  "S06psp_6-8u:710": "na marīciṃ na marīcidarśinaṃ,",
  "S06psp_6-8u:711": "na māyāṃ na (PSP_6-8:39)",
  "S06psp_6-8u:712": "māyādarśinaṃ,",
  "S06psp_6-8u:713": "na nirmitakaṃ na nirmitakadarśinaṃ,",
  "S06psp_6-8u:714": "na gandharvanagaraṃ na gandharvanagaradarśinaṃ ca paśyati. tat kasya hetoḥ?",
  "S06psp_6-8u:715": "tathā hi viparyāsaḥ svapno viparyāsaḥ,",
  "S06psp_6-8u:716_0": "pratiśrutkā viparyāsaḥ pratibhāso viparyāsaḥ pratibiṃbaṃ viparyāso marīcir viparyāso",
  "S06psp_6-8u:716_1": "māyā viparyāso nirmitako viparyāso gandharvanagaraṃ viparyāsa eṣa bālapṛthagjanānāṃ",
  "S06psp_6-8u:716_2": "punar nāpi svapnadarśanaṃ nāpi svapnadarśī na pratiśrutkādarśanaṃ nāpi pratiśrutkādarśī",
  "S06psp_6-8u:716_3": "na pratibhāsadarśanaṃ nāpi pratibhāsaadarśī,",
  "S06psp_6-8u:717": "na pratibiṃbadarśanaṃ nāpi pratibiṃbadarśī,",
  "S06psp_6-8u:718": "na marīcidarśanaṃ na marīcidarśī,",
  "S06psp_6-8u:719": "na māyādarśanaṃ na māyādarśī,",
  "S06psp_6-8u:720": "na nirmitakadarśanaṃ na nirmitakadarśī,",
  "S06psp_6-8u:721": "na gandharvanagaradarśanaṃ na gandharvanagaradarśī,",
  "S06psp_6-8u:722": "evaṃ yāvan nārhan na pratyekabuddho na bodhisattvo mahāsattvo na tathāgato 'rhan samyaksaṃbuddhaḥ. tat kasya hetoḥ?",
  "S06psp_6-8u:723_0": "tathā hy abhāvasvabhāvāḥ sarvadharmā anutpannā asadbhūtā ye 'bhāvasvabhāvāḥ sarvadharmās",
  "S06psp_6-8u:723_1": "te pariniṣpannās tatra kiṃ bodhisattvo mahāsattvaḥ prajñāpāramitāyāṃ caran bhāvasaṃjñī",
  "S06psp_6-8u:723_2": "bhaviṣyati pariniṣpannasaṃjñī vāsadbhūtasaṃjñī vā nedaṃ sthānaṃ vidyate. tat kasya hetoḥ?",
  "S06psp_6-8u:724": "na sā prajñāpāramitā syād yadi kasyacid dharmasya svabhāvo bhavet pariniṣpattir vā sadbhūtatā vā,",
  "S06psp_6-8u:725": "evaṃ caran bodhisattvo mahāsattvaḥ prajñāpāramitāyāṃ na rūpe sajjati,",
  "S06psp_6-8u:726": "na vedanāyāṃ na saṃjñāyāṃ na saṃskāreṣu na vijñāne sajjati,",
  "S06psp_6-8u:727": "na skandhadhātvāyatanapratītyasamutpādeṣu sajjati,",
  "S06psp_6-8u:728": "na pratītyasamutpādāṅgeṣu sajjati,",
  "S06psp_6-8u:729": "na kāmadhātau na rūpadhātau nārūpyadhātau sajjati,",
  "S06psp_6-8u:730": "apramāṇadhyānārūpyavimokṣasamādhisamāpattidhāraṇīmukheṣu na sajjati,",
  "S06psp_6-8u:731": "saptatriṃśadbodhipakṣyeṣu dharmeṣu na sajjati,",
  "S06psp_6-8u:732": "śūnyatānimittāpraṇihitasamādhau na sajjati,",
  "S06psp_6-8u:733": "āryasatyeṣu na sajjati,",
  "S06psp_6-8u:734": "dānapāramitāyāṃ na sajjati,",
  "S06psp_6-8u:735": "śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
  "S06psp_6-8u:736": "na sajjati. evaṃ khalu subhūte bodhisattvo mahāsattvaḥ prajñāpāramitāyāṃ caran prathamāṃ bhūmiṃ paripūrayati,",
  "S06psp_6-8u:737": "tatra cchandarāgaṃ notpādayati. tat kasya hetoḥ?",
  "S06psp_6-8u:738": "tathā hi tāṃ bhūmiṃ nopalabhate,",
  "S06psp_6-8u:739": "tat kiṃ tatra cchandarāgaṃ kariṣyaty evaṃ dvitīyāṃ bhūmiṃ tṛtīyāṃ bhūmiñ caturthāṃ bhūmiṃ pañcamīṃ bhūmiṃ (PSP_6-8:40)",
  "S06psp_6-8u:740": "ṣaṣṭhīṃ bhūmiṃ saptamīṃ bhūmim aṣṭamīṃ bhūmiṃ navamīṃ bhūmiṃ daśamīṃ bhūmiṃ paripūrayati,",
  "S06psp_6-8u:741": "tatra cchandarāgaṃ notpādayati. tat kasya hetoḥ?",
  "S06psp_6-8u:742": "tathā hi sa tā bhūmīr nopalabhate,",
  "S06psp_6-8u:743": "tat kin tatra chandarāgaṃ kariṣyati,",
  "S06psp_6-8u:744": "evaṃ daśamyāṃ bhūmau caran sarvadharmāś ca tatra prajñāpāramitāyām antargatān paśyati,",
  "S06psp_6-8u:745": "tāṃś ca sarvadharmān nopalabhate. tat kasya hetoḥ?",
  "S06psp_6-8u:746": "tathā hi te sarvadharmāḥ sā ca prajñāpāramitādvayādvaidhīkārāḥ. tat kasya hetoḥ?",
  "S06psp_6-8u:747": "tathā hi sarvadharmāṇāṃ na kaścid bhedo 'sti dharmadhātunirdeśena tathatānirdeśena bhūtakoṭinirdeśenāsaṃbhinnāḥ sarvadharmāḥ.",
  "S06psp_6-8u:748": "atha khalv āyuṣmān subhūtir bhagavantam etad avocat:",
  "S06psp_6-8u:749": "yadi bhagavānn asaṃbhinnatā sarvadharmāṇāṃ tatra kathaṃ kuśaladharmanirdeśo bhavati sāsravāṇām anāsravāṇāñ ca dharmāṇāṃ nirdeśo bhavati,",
  "S06psp_6-8u:750": "laukikalokottarāṇāṃ vā saṃskṛtāsaṃskṛtānāṃ dharmāṇāṃ nirdeśo bhavati.",
  "S06psp_6-8u:751": "bhagavān āha: tat kiṃ manyase?",
  "S06psp_6-8u:752_0": "subhūte yā dharmāṇāṃ dharmatā sā kasyacid dharmasya pravyāhāraḥ saṃskṛtasya vāsaṃskṛtasya",
  "S06psp_6-8u:752_1": "vā srotaāpattiphalasya vā sakṛdāgāmiphalasya vānāgāmiphalasya vārhattvasya vā pratyekabodher",
  "S06psp_6-8u:752_2": "vā bodhisattvatāyā vā samyaksaṃbodher vā.",
  "S06psp_6-8u:753": "subhūtir āha: no bhagavan.",
  "S06psp_6-8u:754": "bhagavān āha: tad anena subhūte paryāyeṇaivaṃ veditavyaṃ,",
  "S06psp_6-8u:755": "asaṃbhinnāḥ sarvadharmā alakṣaṇā anutpannā avinirbhogāḥ sarvadharmā na mayā subhūte sarvāṃ bodhisattvacaryāṃ caratā,",
  "S06psp_6-8u:756": "kaścid dharmopalabdho rūpam iti vā vedaneti vā saṃjñeti vā saṃskārā iti vā vijñānam iti vā skandhadhātvāyatanānīti vā pratītyasamutpannā iti vā,",
  "S06psp_6-8u:757": "pratītyasamutpādāṅgānīti vā kāmadhātur vā rūpadhātur vārūpyadhātur vā,",
  "S06psp_6-8u:758_0": "kuśalākuśalā vā dharmāḥ sāsravā vānāsravā vā sāvadyā vānavadyā vā saṃskṛtam iti vāsaṃskṛtam",
  "S06psp_6-8u:758_1": "iti vā yāvac chrotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā",
  "S06psp_6-8u:758_2": "pratyekabodhir vā bodhisattvatā vā samyaksaṃbodhir vā. evaṃ khalu subhūte bodhisattvo",
  "S06psp_6-8u:758_3": "mahāsattvaḥ prajñāpāramitāyāṃ carati prathamacittotpādam upādāya yāvad anuttarāṃ",
  "S06psp_6-8u:758_4": "samyaksaṃbodhim abhisaṃbotsyate 'nupalaṃbhayogena,",
  "S06psp_6-8u:759": "evaṃ caratā (PSP_6-8:41)",
  "S06psp_6-8u:760": "subhūte bodhisattvena mahāsattvena sarvadharmāṇāṃ svabhāve kuśalena bhavitavyaṃ,",
  "S06psp_6-8u:761": "sarvadharmāṇāṃ svabhāvakuśalo bodhimārgañ ca pariśodhayiṣyati,",
  "S06psp_6-8u:762": "sattvāṃś ca paripācayiṣyati,",
  "S06psp_6-8u:763": "buddhakṣetraṃ ca pariśodhayiṣyati,",
  "S06psp_6-8u:764": "yatra sthitvānuttarāṃ samyaksaṃbodhim abhisaṃbudhya sattvān vinayiṣyati,",
  "S06psp_6-8u:765": "ye vinītatvās triṣu bhaveṣu na dṛśyante,",
  "S06psp_6-8u:766": "evaṃ khalu subhūte bodhisattvena mahāsattvena prajñāpāramitāyāṃ śikṣitavyam alakṣaṇayogena.",
  "S06psp_6-8u:767": "ity advayalakṣaṇasarvadharmaikalakṣaṇābhisamayalakṣaṇo 'yam ekacittakṣaṇābhisamayaś caturthaḥ",
  "S06psp_6-8u:768": "ity ukta ekakṣaṇābhisamayaḥ",
  "S06psp_6-8u:769": "āryapañcaviṃśatisāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyām ekakṣaṇābhisamayādhikāraḥ śikṣāparisamāptiparivartaḥ saptamaḥ",
  "S06psp_6-8u:770": "(PSP_6-8:42): empty",
  "S06psp_6-8u:771": "(PSP_6-8:43)",
  "S06psp_6-8u:772": "pañcaviṃśatisāhasrikā prajñāpāramitā VIII",
  "S06psp_6-8u:773_0": "punar aparaṃ subhūte teṣām eva svapnopamānāṃ sarvadharmāṇām avastukānām abhāvasvabhāvānāṃ",
  "S06psp_6-8u:773_1": "svalakṣaṇaśūnyānāṃ sarvākārapariśuddhānām anāśravāṇāṃ yā prakṛtir ekalakṣaṇā yad",
  "S06psp_6-8u:773_2": "utālakṣaṇā sa tathāgato 'rhan samyaksaṃbuddho veditavyaḥ. evaṃ khalu subhūte bodhisattvena",
  "S06psp_6-8u:773_3": "mahāsattvena prajñāpāramitāyāṃ śikṣitavyam.",
  "S06psp_6-8u:774": "subhūtir āha: katame punas te bhagavann anāsravāḥ sarvadharmāḥ.",
  "S06psp_6-8u:775": "bhagavān āha:",
  "S06psp_6-8u:776_0": "saptatriṃśad bodhipakṣyā dharmāś catvāry apramāṇāny aṣṭau vimokṣā navānupūrvavihārasamāpattayo",
  "S06psp_6-8u:776_1": "daśa kṛtsnāyatanāni aṣṭāv abhinnāyatanāni araṇasamādhiḥ praṇidhijñānam ṣaḍ abhijñāś",
  "S06psp_6-8u:776_2": "catasraḥ pratisaṃvidaḥ sarvākārāś catasraḥ pariśuddhayo daśa pāramiā daśabalāni catvāri",
  "S06psp_6-8u:776_3": "vaiśāradyāni trīṇy akṣarāṇi trīṇi smṛtyupasthānāni asaṃpramoṣadharmatā vāsanāsamudghāto",
  "S06psp_6-8u:776_4": "mahākaruṇā sarvākārajñatā mārgākārajñatā sarvajñatā ca ime ucyante subhūte anāsravāḥ",
  "S06psp_6-8u:776_5": "sarvadharmā iti. evaṃ khalu subhūte bodhisattvena mahāsattvena prajñāpāramitāyāip śikṣitavyam.",
  "S06psp_6-8u:777": "iti svabhāvikaḥ kāyaḥ",
  "S06psp_6-8u:778_0": "punar aparaṃ subhūte prajñāpāramitāyāṃ śikṣitvā teṣām eva dharmāṇām adhigamād anuttarāṃ",
  "S06psp_6-8u:778_1": "samyaksaṃbodhim abhisaṃbuddhya sarveṇa sarvaṃ sarvathā sarvaṃ dvātriṃśanmahāpuruṣalakṣaṇair",
  "S06psp_6-8u:778_2": "aśītyā cānuvyañjanair alaṃkṛtakāyas tathāgato 'rhan samyaksaṃbuddho bodhisattvānāṃ",
  "S06psp_6-8u:778_3": "mahāsattvānāṃ paramaṃ mahāyānadharmam anuttararatiprītiprāmodyasukhopabhogāya deśayati.",
  "S06psp_6-8u:778_4": "evaṃ khalu subhūte bodhisattvena mahāsattvena prajñāpāramitāyāṃ śikṣitavyam.",
  "S06psp_6-8u:779": "iti sāṃbhogikaḥ kāyaḥ",
  "S06psp_6-8u:780_0": "punar aparaṃ subhūte prajñāpāramitāyāṃ śikṣitvā teṣām eva sarvadharmāṇām avigamenānuttarāṃ",
  "S06psp_6-8u:780_1": "samyaksaṃbodhim abhisaṃbuddhya tathāgato 'rhan samyaksaṃbuddho daśasu dikṣv anantāparyanteṣu",
  "S06psp_6-8u:780_2": "sarvalokadhatuṣu (PSP_6-8:44)",
  "S06psp_6-8u:781": "sarvakālan nānānirmāṇameghena sarvasattvānām arthaṃ karoti. evaṃ khalu subhūte bodhisattvena mahāsattvena prajñāpāramitāyāṃ śikṣitavyam.",
  "S06psp_6-8u:782": "iti nairmāṇikaḥ kāyaḥ",
  "S06psp_6-8u:783": "atha khalv āyuṣmān subhūtir bhagavantam etad avocat:",
  "S06psp_6-8u:784": "kathaṃ bhagavan svapnopamānāṃ sarvadharmāṇām avastukānām abhāvasvabhāvānāṃ svalakṣaṇaśūnyānāṃ vyavasthānaṃ bhavati,",
  "S06psp_6-8u:785": "ime kuśalā ime 'kuśalā ime laukikā ime lokottarā ime sāsravā ime 'nāsravā ime saṃskṛtā ime 'saṃskṛtā ime srotraāpattiphalasākṣātkriyāyai saṃvartante,",
  "S06psp_6-8u:786": "ime sakṛdāgāmiphalasākṣātkriyāyai saṃvartante,",
  "S06psp_6-8u:787": "ime 'nāgāmiphalasākṣātkriyāyai saṃvartante,",
  "S06psp_6-8u:788": "ime 'rhattvaphalasākṣātkriyāyai saṃvartante,",
  "S06psp_6-8u:789": "ime pratyekabodhaye saṃvartante,",
  "S06psp_6-8u:790": "ime 'nuttarāyai samyaksaṃbodhaye saṃvartante,",
  "S06psp_6-8u:791_0": "pratiśrutkopamānāṃ pratibhāsopamānāṃ pratibiṃbopamānāṃ marīcyupamānāṃ māyopamānāṃ",
  "S06psp_6-8u:791_1": "nirmitakopamānāṃ gandharvanagaropamānāṃ sarvadharmāṇām avastukānām abhāvasvabhāvānāṃ",
  "S06psp_6-8u:791_2": "svalakṣaṇaśūnyānāṃ vyavasthānam ime kuśalā ime 'kuśalā ime laukikā ime lokottarā",
  "S06psp_6-8u:791_3": "ime sāsravā ime 'nāsravā ime saṃskṛtā ime 'saṃskṛtā ime srotaāpattiphalasākṣātkriyāyai saṃvartante,",
  "S06psp_6-8u:792": "ime sakṛdāgāmiphalasākṣātkriyāyai saṃvartante,",
  "S06psp_6-8u:793": "ime 'nāgāmiphalasākṣātkriyāyai saṃvartante,",
  "S06psp_6-8u:794": "ime 'rhattvaphalasākṣātkriyāyai saṃvartante,",
  "S06psp_6-8u:795": "ime pratyekabodhaye saṃvartante,",
  "S06psp_6-8u:796": "ime 'nuttarāyai samyaksaṃbodhaye saṃvartante?",
  "S06psp_6-8u:797": "evam ukte bhagavān āyuṣmantaṃ subhūtim etad avocat:",
  "S06psp_6-8u:798": "iha subhūte bālo 'śrutavān pṛthagjanaḥ svapnam upalabhate svapnadarśinam upalabhate,",
  "S06psp_6-8u:799": "pratiśrutkām upalabhate pratiśrutkādarśinam upalabhate,",
  "S06psp_6-8u:800": "pratibhāsam upalabhate pratibhāsadarśinam upalabhate,",
  "S06psp_6-8u:801": "pratibiṃbam upalabhate pratibiṃbadarśinam upalabhate,",
  "S06psp_6-8u:802": "marīcim upalabhate marīcidarśinam upalabhate,",
  "S06psp_6-8u:803": "māyām upalabhate māyādarśinam upalabhate,",
  "S06psp_6-8u:804": "nirmitakam upalabhate nirmitakadarśinam upalabhate,",
  "S06psp_6-8u:805": "gandharvanagaram upalabhate gandharvanagaradarśinam upalabhate,",
  "S06psp_6-8u:806": "svapnam upalabhya svapnadarśinam upalabhya,",
  "S06psp_6-8u:807": "yāvad gandharvanagaram upalabhya gandharvanagaradarśinam (PSP_6-8:45)",
  "S06psp_6-8u:808": "upalabhya,",
  "S06psp_6-8u:809": "kuśalān abhisaṃskārān abhisaṃskaroti,",
  "S06psp_6-8u:810": "kāyena vācā manasākuśalān vābhisaṃskārān abhisaṃskaroti,",
  "S06psp_6-8u:811_0": "kāyena vācā manasā puṇyāpuṇyāneñjyān abhisaṃskārān abhisaṃskaroti. kāyena vācā manasā",
  "S06psp_6-8u:811_1": "tān bodhisattvo mahāsattvaḥ prajñāpāramitāyāṃ caran dvayoḥ śūnyatayoḥ sthitvātyantaśunyatāyām",
  "S06psp_6-8u:811_2": "anavarāgraśūnyatāyāñ ca sattvānāṃ dharman deśayati,",
  "S06psp_6-8u:812_0": "śūnyam idaṃ traidhātukaṃ nāsty atra rūpaṃ vā vedanā vā saṃjñā vā saṃskārā vā vijñānaṃ",
  "S06psp_6-8u:812_1": "vā skandhā vā dhātavo vāyatanāni vā pratiśrutkaiṣā pratibhāsa eṣa marīcir eṣā nirmitaka",
  "S06psp_6-8u:812_2": "eṣa gandharvanagaram etan nāsty atra rūpaṃ vā vedanā vā saṃjñā vā saṃskārā vā vijñānaṃ",
  "S06psp_6-8u:812_3": "vā skandhadhātavo vāyatanāni vā nāsty atra svapno na svapnasya draṣṭā,",
  "S06psp_6-8u:813": "na pratiśrutkā na pratiśrutkāyā draṣṭā,",
  "S06psp_6-8u:814": "na pratibhāso na pratibhāsasya draṣṭā,",
  "S06psp_6-8u:815": "na pratibiṃbaṃ na pratibiṃbasya draṣṭā,",
  "S06psp_6-8u:816": "na marīcir na marīcyā draṣṭā,",
  "S06psp_6-8u:817": "na māyāṃ na māyāyā draṣṭā,",
  "S06psp_6-8u:818": "na nirmitako na nirmitakasya draṣṭā,",
  "S06psp_6-8u:819": "na gandharvanagaraṃ na gandharvanagarasya draṣṭā,",
  "S06psp_6-8u:820": "'pi tu sarva ete dharmā avastukā abhāvasvabhāvās tatra bhavanto 'skandhe skandhasaṃjñinaḥ,",
  "S06psp_6-8u:821": "adhātuṣu dhātusaṃjñino 'nāyataneṣv āyatanasaṃjñinaḥ,",
  "S06psp_6-8u:822": "api tu khalu punaḥ pratītyasamutpannā ete sarvadharmā viparyāsasamutthitāḥ karmavipākaparigṛhītāḥ,",
  "S06psp_6-8u:823": "kiṃ punar yūyam avastukeṣu dharmeṣu vastusaṃjñām utpādayathaivaṃ bodhisattvo mahāsattvaḥ prajñāpāramitāyāṃ caran ye matsariṇaḥ sattvās tān mātsaryān nivartayati,",
  "S06psp_6-8u:824": "dānapāramitāyāṃ ca niyojayati,",
  "S06psp_6-8u:825": "teṣāñ ca sa dānaparityāgo mahābhogatāyai saṃvartate,",
  "S06psp_6-8u:826": "sa tāṃs tata uccālya śīle",
  "S06psp_6-8u:827": "niyojayati,",
  "S06psp_6-8u:828": "teṣāṃ sa śīlasamādānajaḥ puṇyaskandhaḥ svargopapattaye bhavati,",
  "S06psp_6-8u:829": "sa tāṃs tata uccālya samādhau niyojayati sa teṣāṃ samāpattijaḥ puṇyaskandho brahmalokopapāttaye bhavati,",
  "S06psp_6-8u:830_0": "evaṃ prathamād dhyānād dvitīye dhyāne dvitīyād dhyānāt tṛtīye dhyāne tṛtīyād dhyānāc",
  "S06psp_6-8u:830_1": "caturthe dhyāne caturthād dhyānād ūrdhvam ākāśānantyāyatanasamāpattau vijñānānantyāyatanasamāpattāv",
  "S06psp_6-8u:830_2": "ākiñcanyāyatanasamāpattau naivasaṃjñānāsaṃjñāyatanasamāpattau ca niyojayati,",
  "S06psp_6-8u:831": "sa tasmād api dānād dānaphalāc cānekaparyāyaṃ (PSP_6-8:46)",
  "S06psp_6-8u:832": "vivecyānupadhiśeṣe nirvāṇadhātau niveśayati vinayati pratiṣṭhāpayati,",
  "S06psp_6-8u:833": "sa tasmāc chīlāc chīlaphalāc cānekaparyāyaṃ vivecyānupadhiśeṣe nirvāṇadhātau niveśayati vinayati pratiṣṭhāpayati,",
  "S06psp_6-8u:834": "sa tebhyo dhyānebhyo dhyānaphalebhyaś ca samāpattibhyaḥ samāpattiphalebhyaś cānekaparyāyaṃ vivecyānupadhiśeṣe nirvāṇadhātau niveśayati vinayati pratiṣṭhāpayati,",
  "S06psp_6-8u:835_0": "evaṃ caturṣu smṛtyupasthāneṣu caturṣu samyakprahāṇeṣu caturṣv ṛddhipādeṣu pañcasv",
  "S06psp_6-8u:835_1": "indriyeṣu pañcasu baleṣu saptasu bodhyaṅgeṣu āryāṣṭāṅgikamārge triṣu vimokṣamukheṣv",
  "S06psp_6-8u:835_2": "aṣṭasu vimokṣeṣu navasv anupūrvavihārasamāpattiṣu daśasu tathāgatabaleṣu caturṣu",
  "S06psp_6-8u:835_3": "vaiśāradyeṣu catasṛṣu pratisaṃvitsv aṣṭādaśasv āveṇikeṣu buddhadharmeṣu niveśayati",
  "S06psp_6-8u:835_4": "vinayati pratiṣṭhāpayati,",
  "S06psp_6-8u:836": "sa ebhir anāsravair dharmair arūpibhir anidarśanair apratighair ye srotraāpattiphale sthāsyanti tān srotaāpattiphale pratiṣṭhāpayati,",
  "S06psp_6-8u:837": "ye sakṛdāgāmiphale sthāsyanti tān sakṛdāgāmiphale pratiṣṭhāpayati,",
  "S06psp_6-8u:838": "ye 'nāgāmiphale sthāsyanti tān anāgāmiphale pratiṣṭhāpayati,",
  "S06psp_6-8u:839": "ye 'rhattve sthāsyanti tān arhattve pratiṣṭhāpayati,",
  "S06psp_6-8u:840": "ye pratyekabodhau sthāsyanti tān pratyekabodhau pratiṣṭhāpayati,",
  "S06psp_6-8u:841": "ye 'nuttarāyāṃ samyaksaṃbodhau sthāsyanti,",
  "S06psp_6-8u:842": "teṣāṃ satpuruṣāṇāṃ bodhimārgam ākhyāti upadiśati samuttejayati,",
  "S06psp_6-8u:843": "saṃprakāśayati saṃpraharṣayati, pratiṣṭhāpayati.",
  "S06psp_6-8u:844": "evam ukte āyuṣmān subhūtir bhagavanatam etad avocat:",
  "S06psp_6-8u:845": "āścaryam etat bhagavann adbhuto dharmo yatra hi nāma bodhisattvo mahāsattvaḥ,",
  "S06psp_6-8u:846": "iha gambhīrāyāṃ prajñāpāramitāyāṃ carann abhāvasvabhāvānāṃ dharmāṇām atyantaśūnyatāyām anavarāgraśūnyatāyāṃ sthitvā dharmāṇāṃ vyavasthānaṃ karoti,",
  "S06psp_6-8u:847_0": "ime kuśalā dharmā ime 'kuśalā dharmā ime laukikā dharmā ime lokottarā dharmā ime",
  "S06psp_6-8u:847_1": "sāsravā dharmā ime 'nāsravā dharmā ime sāvadyā dharmā ime 'navadyā dharmā ime saṃskṛtā",
  "S06psp_6-8u:847_2": "dharmā ime 'saṃskṛtā dharmāḥ",
  "S06psp_6-8u:848": "evam ukte bhagavān āyuṣmantaṃ subhūtim etad avocat:",
  "S06psp_6-8u:849_0": "evam etat subhūte evam etat āścaryam idaṃ subhūte paramāścaryam idaṃ bodhisattvasya",
  "S06psp_6-8u:849_1": "mahāsattvasyādbhuto dharmo yad iha gambhīrāyāṃ prajñāpāramitāyāṃ caran dharmāṇāṃ",
  "S06psp_6-8u:849_2": "vyavasthānaṃ karoti,",
  "S06psp_6-8u:850": "sacet tvaṃ subhūte jānīyā yo bodhisattvasya mahāsattvasyāścaryādbhuto dharmas (PSP_6-8:47)",
  "S06psp_6-8u:851_0": "taṃ sarvaśrāvakapratyekabuddhā api ca evam api bodhisattvasya mahāsattvasya na sukaraḥ",
  "S06psp_6-8u:851_1": "pratikāraḥ kartuṃ tad yuṣmābhiḥ sarvair bodhisattvasya mahāsattvasya na śakyaḥ sarvadharmā bhāvayituṃ syāt.",
  "S06psp_6-8u:852": "evam ukte āyuṣmān subhūtir bhagavantam etad avocat:",
  "S06psp_6-8u:853": "katamo bhagavan bodhisattvasya mahāsattvasyāścaryādbhūto dharmo yo na śrāvakapratyekabuddhānāṃ saṃvidyate?",
  "S06psp_6-8u:854": "bhagavān āha: tena hi subhūte śṛṇu sādhu ca suṣṭhuś ca manasikuru bhāṣiṣye 'haṃ te,",
  "S06psp_6-8u:855": "evaṃ bhagavann ity āyuṣmān subhūtir bhagavataḥ pratyaśrauṣīd,",
  "S06psp_6-8u:856": "bhagavān etad avocat:",
  "S06psp_6-8u:857_0": "iha subhūte bodhisattvo mahāsattvaḥ prajñāpāramitāyāṃ caran vipākajāsu ṣaṭsu pāramitāsu",
  "S06psp_6-8u:857_1": "sthitvā pañcasv abhijñāsu saptatriṃśadbodhipakṣeṣu dharmeṣu dhāraṇīmukheṣu catasṛṣu",
  "S06psp_6-8u:857_2": "pratisaṃvitsu sthitvā daśadiglokadhātuṣu ye sattvā dānenānugrahītavyās tān dānenānugṛhṇāti,",
  "S06psp_6-8u:858": "ye śīlena ye kṣāntyā ye vīryeṇa ye dhyānena ye prajñayā ye prathamena dhyānena ye dvitīyena dhyānena ye tṛtīyena dhyānena ye caturthena dhyānena,",
  "S06psp_6-8u:859": "ye ākāśānantyāyatanasamāpattyā ye vijñānānantyāyatanasamāpattyā ye ākiñcanyāyatanasamāpattyā ye naivasaṃjñānāsaṃjñāyatanasamāpattyānugrahītavyās tān anugṛhṇāti,",
  "S06psp_6-8u:860": "ye maitryānugrahītavyā ye karuṇayā ye muditayā ye upekṣayā ye caturbhiḥ smṛtyupasthānaiḥ,",
  "S06psp_6-8u:861": "ye caturbhiḥ samyakprahāṇaiḥ,",
  "S06psp_6-8u:862": "ye caturbhiḥ ṛddhipādaiḥ,",
  "S06psp_6-8u:863": "ye pañcabhir indriyaiḥ,",
  "S06psp_6-8u:864": "ye pañcabhir balaiḥ,",
  "S06psp_6-8u:865": "ye saptabhir bodhyaṅgair ye āryāṣṭāṅgikena mārgeṇa,",
  "S06psp_6-8u:866": "ye śūnyatayā ye ānimittena ye 'praṇihitena samādhinānugrahītavyās tān śūnyatānimittāpraṇihitasamādhibhir anugṛhṇāti.",
  "S06psp_6-8u:867": "subhūtir āha: kathaṃ bhagavan bodhisattvo mahāsattvo dānena sattvān anugṛhṇāti?",
  "S06psp_6-8u:868": "bhagavān āha:",
  "S06psp_6-8u:869": "iha subhūte bodhisattvo mahāsattvaḥ prajñāpāramitāyāṃ caran dānaṃ dadāty annam annārthikebhyo dadāti,",
  "S06psp_6-8u:870": "pānaṃ pānārthikebhyo yānaṃ yānārthikebhyaḥ puṣpadhūpagandhamālyavilepanacūrṇacīvaracchatradhvajapatākāśayanāsanaṃ yāvad anyatarānyataraṃ mānuṣyopakaraṇapariṣkāraṃ dadāti,",
  "S06psp_6-8u:871": "yathaiva (PSP_6-8:48)",
  "S06psp_6-8u:872_0": "tathāgatayārhate samyaksaṃbuddhāya dadāti tathāiva pratyekabuddhebhyo 'rhadbhyo 'nāgāmibhyaḥ",
  "S06psp_6-8u:872_1": "sakṛdāgāmibhyaḥ srotaāpannebhyaḥ samyaggatebhyaḥ samyakpratipannebhyas tathāiva tiryagyonigatebhyaḥ",
  "S06psp_6-8u:872_2": "sarvebhyo 'nānātvena dānan dadāti. tat kasya hetoḥ?",
  "S06psp_6-8u:873": "tathā hy anānātvaṃ sarvadharmaṃ jñātvā anānātvaṃ dānaṃ dadāti,",
  "S06psp_6-8u:874": "anānātvaṃ dānaṃ datvā anānātvasya dharmasya lābhī bhavati yad uta sarvākārajñatāyāḥ,",
  "S06psp_6-8u:875": "sacet subhūte bodhisattvasya mahāsattvasya yācanakaṃ dṛṣṭvā evaṃ cittam utpadyate,",
  "S06psp_6-8u:876": "samyaksaṃbuddhā me dakṣiṇīyā na tiryagyonigatā iti,",
  "S06psp_6-8u:877": "na bodhisattvadharmo bhavet. tat kasya hetoḥ?",
  "S06psp_6-8u:878_0": "na hi subhūte bodhisattvo mahāsattvo bodhāya cittam utpādyaivam anuttarāyāṃ samyaksaṃbodhau",
  "S06psp_6-8u:878_1": "saṃprasthita ime mayā sattvā dānenānugrahītavyā ime mayā sattvā dānenānugrahītavyā iti cintayati,",
  "S06psp_6-8u:879": "te dānenānugṛhītāḥ kṣatriyamahāśālakuleṣūpapatsyante,",
  "S06psp_6-8u:880": "brāhmaṇamahāśālakuleṣūpapatsyante,",
  "S06psp_6-8u:881": "gṛhapatimahāsālakuleṣūpapatsyante,",
  "S06psp_6-8u:882": "tenaiva ca dānānugraheṇa tribhir yānair anupariśeṣe nirvāṇadhātau parinirvāsyanti,",
  "S06psp_6-8u:883": "saced ete bodhisattvaṃ mahāsattvaṃ janapadabalakāyā avadhyāyeran tena nānyathācittam utpādayitavyaṃ dāsyāmi vā na vā,",
  "S06psp_6-8u:884": "api tu akopitamānasena janapadabalakāyebhyo dānaṃ dātavyaḥ. tat kasya hetoḥ?",
  "S06psp_6-8u:885_0": "tathā hi tasya janapadabalakāyasyārthāyānuttarāyāṃ samyaksaṃbodhau saṃprasthitaḥ.",
  "S06psp_6-8u:885_1": "evaṃ ca punar vikalpayed garhyo bhaveyaṃ teṣāṃ buddhānāṃ bhagavatāṃ teṣāṃ bodhisattvānāṃ",
  "S06psp_6-8u:885_2": "mahāsattvānāṃ pratyekabuddhānām arhatāṃ śaikṣāṇāṃ sadevamānuṣāsurasya ca lokasya",
  "S06psp_6-8u:885_3": "kenāyam adhīṣṭaḥ sarvasattvānām ahaṃ trāṇaṃ bhaviṣyāmi parāyaṇaṃ layanaṃ śaraṇam iti.",
  "S06psp_6-8u:886": "punar aparaṃ subhūte bodhisattvasya mahāsattvasya prajñāpāramitāyāṃ caratā manuṣyabhūtā vāmanuṣyabhūtā vāgatyāṅgapratyaṅgāni yāceran,",
  "S06psp_6-8u:887": "tena na dvidhā cittam utpādayitavyaṃ,",
  "S06psp_6-8u:888": "dāsyāmi vā na dāsyāmi vā. tat kasya hetoḥ?",
  "S06psp_6-8u:889": "tathā hi tena bodhisattvena mahāsattvena sattvānām arthāya sañcintya āśrayaḥ parigṛhīto 'nena mayātmabhāvena sattvānām arthaḥ karaṇīyaḥ,",
  "S06psp_6-8u:890": "tenaivaṃ cittam utpādayitavyaṃ yeṣām arthe mayātmabhāva upāttas te 'yācitakam eva gṛhītvā gacchantu. evaṃ khalu (PSP_6-8:49)",
  "S06psp_6-8u:891": "subhūte bodhisattvena mahāsattvena prajñāpāramitāyāṃ caratā śikṣitavyam. tat kasya hetoḥ?",
  "S06psp_6-8u:892": "tathā hy ete dharmā atyantaśūnyatayā śūnyā na hi śūnyatā kasmaicid dadāti vā cchinatti vā,",
  "S06psp_6-8u:893": "evaṃ khalu subhūte bodhisattvena mahāsattvena prajñāpāramitāyāṃ caratā śikṣitavyaṃ,",
  "S06psp_6-8u:894": "yad utādhyātmaśūnyatāyāṃ bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyāṃ sthitvā dānaṃ dātavyaṃ satatasamitam.",
  "S06psp_6-8u:895": "punar aparaṃ subhūte bodhisattvena mahāsattvena yācanakaṃ dṛṣṭvā,",
  "S06psp_6-8u:896": "evaṃ cittam utpādayitavyaṃ,",
  "S06psp_6-8u:897": "ko veha dānan dadāti,",
  "S06psp_6-8u:898": "kasmai vādīyate,",
  "S06psp_6-8u:899": "kiṃ vādīyate,",
  "S06psp_6-8u:900": "tasyaivaṃ dadato dānapāramitāyāṃ paripūrir bhaviṣyati,",
  "S06psp_6-8u:901": "so 'nayā dānapāramitayā paripūryā vā hy adhyātmikeṣu dharmeṣu cchidyamāneṣu evaṃ cittam utpādayiṣyati ko me cchinatti vā bhinatti vā.",
  "S06psp_6-8u:902": "iti sāmānyena nirmāṇakāyadvāreṇa dharmakāyasya karma",
  "S06psp_6-8u:903_0": "ihāhaṃ subhūte paśyāmi buddhacakṣuṣā lokaṃ vyavalokayan pūrvasyān diśi gaṅgānadīvālukopameṣu",
  "S06psp_6-8u:903_1": "lokadhātuṣu bodhisattvān mahāsattvān saṃcintya mahānirayaṃ patitvā tāni mahānirayaduḥkhāny",
  "S06psp_6-8u:903_2": "upaśāmya tribhiḥ prātihāryais teṣāṃ nairayikānāṃ sattvānāṃ dharmaṃ deśayato yad uta",
  "S06psp_6-8u:903_3": "ṛddhiprātihāryeṇa vādeśanāprātihāryeṇa vānuśāsanīprātihāryeṇa vā,",
  "S06psp_6-8u:904": "ṛddhiprātihāryeṇa ca tāni mahānirayaduḥkhāny upaśāmya,",
  "S06psp_6-8u:905": "ādeśanāprātihāryeṇa dharmaṃ deśayanti,",
  "S06psp_6-8u:906_0": "anuśāsanīprātihāryeṇa ca te bodhisattvā mahāsattvā mahāmaitryā mahākaruṇayā mahāmuditayā",
  "S06psp_6-8u:906_1": "mahopekṣayā ca dharmaṃ deśayanti. tatas te nairayikāḥ sattvās teṣāṃ bodhisattvānāṃ",
  "S06psp_6-8u:906_2": "mahāsattvānām antike cittam atiprasādya tebhyo nirayebhyo vyuttiṣṭhanti,",
  "S06psp_6-8u:907": "tebhyo nirayebhyo vyutthāyānupūrveṇa tribhir yānair duḥkhasyāntaṃ kariṣyanti,",
  "S06psp_6-8u:908_0": "evaṃ dakṣiṇasyāṃ paścimāyām uttarasyām adhastād upariṣṭād anuvidikṣu lokadhatuṣu",
  "S06psp_6-8u:908_1": "buddhacakṣuṣā lokaṃ vyavalokayan paśyāmi gaṅgānadīvālukopameṣu lokadhātuṣu bodhisattvān",
  "S06psp_6-8u:908_2": "mahāsattvān sañcintya mahāniraye patitvā tāni mahānirayaduḥkhāny upaśāmya tribhiḥ",
  "S06psp_6-8u:908_3": "prātihāryais teṣāṃ nairayikānāṃ sattvānāṃ dharmaṃ deśayato yad uta ṛddhiprātihāryeṇa",
  "S06psp_6-8u:908_4": "vādeśanāprātihāryeṇa vānuśāsanīprātihāryeṇa (PSP_6-8:50)",
  "S06psp_6-8u:909": "vā ṛddhiprātihāryeṇa ca tāni mahānirayaduḥkhāny upaśāmya ādeśanāprātihāryeṇa dharmaṃ deśayanti,",
  "S06psp_6-8u:910": "anuśāsanīprātihāryeṇa ca te bodhisattvā mahāsattvā mahāmaitryā mahākaruṇayā mahāmuditayā mahopekṣayā ca dharmaṃ deśayanti,",
  "S06psp_6-8u:911_0": "tatas te nairayikāḥ sattvās teṣāṃ bodhisattvānāṃ mahāsattvānām antike cittam abhiprasādya",
  "S06psp_6-8u:911_1": "tebhyo nirayebhyo vyuttiṣṭhanti tebhyo nirayebhyo vyutthāyānupūrveṇa tribhir yānair",
  "S06psp_6-8u:911_2": "duḥkhasyāntaṃ kariṣyanti.",
  "S06psp_6-8u:912": "iti narakagatipraśamanakarma",
  "S06psp_6-8u:913_0": "ihāhaṃ subhūte buddhacakṣuṣā lokaṃ vyavalokayan paśyāmi pūrvasyāṃ diśi gaṅgānadivālukopameṣu",
  "S06psp_6-8u:913_1": "lokadhātuṣu bodhisattvān mahāsattvān buddhānāṃ bhagavatām upasthāyakāṃs tat te bodhisattvā",
  "S06psp_6-8u:913_2": "mahāsattvās tān buddhān bhagavata upatiṣṭhanti manaāpanapriyeṇa nāpriyeṇa gauraveṇa",
  "S06psp_6-8u:913_3": "nāgauraveṇa yañ ca te buddhā bhagavanto dharmaṃ bhāṣante,",
  "S06psp_6-8u:914": "tat te bodhisattvā mahāsattvā udgṛhṇanty udgṛhya dhārayanti,",
  "S06psp_6-8u:915": "na ca jātu vipraṇāśayati yāvan nānuttarāṃ samyaksaṃbodhim abhisaṃbhotsyante,",
  "S06psp_6-8u:916": "evaṃ dakṣiṇasyāṃ paścimāyām uttarasyām adhastād upariṣṭād anuvidikṣu paśyāmi gaṅgānadīvālukopameṣu lokadhātuṣu bodhisāttvān mahāsattvān buddhānāṃ bhagavatām upasthāyakāṃs,",
  "S06psp_6-8u:917": "tat te bodhisattvā mahāsattvās tān buddhān bhagavata upatiṣṭhanti manaāpenapriyeṇa nāpriyeṇa gauraveṇa nāgauraveṇa,",
  "S06psp_6-8u:918": "yaṃ ca te budhhā bhagavanto dharmaṃ bhāṣante,",
  "S06psp_6-8u:919": "tat te bodhisattvā mahāsattvā udgṛhṇanty udgṛhya dhārayanti,",
  "S06psp_6-8u:920": "na ca jātu vipraṇāśayanti yāvan nānuttarāṃ samyaksaṃbodhim abhisaṃbhotsyante.",
  "S06psp_6-8u:921_0": "punar aparaṃ subhūte lokaṃ vyavalokayan buddhacakṣuṣā daśasu dikṣu bodhisattvān mahāsattvān",
  "S06psp_6-8u:921_1": "paśyāmi gaṅgānadīvālukopameṣu lokadhātuṣu tiryagyonigatānāṃ sattvānām arthāyātmaparityāgaṃ kurvatas,",
  "S06psp_6-8u:922": "tat te bodhisattvā mahāsattvā aṅgapratyaṅgāni cchitvā daśasu dikṣu kṣipanti,",
  "S06psp_6-8u:923": "ye tiryagyonigatāḥ sattvās tesāṃ bodhisattvānāṃ mahāsattvānāṃ māṃsāni bhakṣayanti te teṣāṃ bodhisattvānāṃ mahāsattvānām antike maitrīṃ pratilabhante,",
  "S06psp_6-8u:924": "te tena maitrīpratilābhena tatas tiryagyoner vyuttiṣṭhanti tiryagyoner vyutthāya buddhāṃ bhagavata (PSP_6-8:51)",
  "S06psp_6-8u:925": "ārāgayanti,",
  "S06psp_6-8u:926": "te tān buddhān bhagavata upatiṣṭhanti,",
  "S06psp_6-8u:927": "te teṣāṃ buddhānāṃ bhagavatām antikād dharmaṃ śṛṇonti,",
  "S06psp_6-8u:928": "tan dharmaṃ śrutvā tathatvāya pratipadyante,",
  "S06psp_6-8u:929_0": "te 'nupūrveṇānupadhiśeṣe nirvāṇadhātau parinirvānti tribhir yānaiḥ śrāvakayānena",
  "S06psp_6-8u:929_1": "vā pratyekabuddhayānena vā mahāyānena vā. evaṃ bahukarāḥ subhūte bodhisattvā mahāsattvā",
  "S06psp_6-8u:929_2": "ye 'nuttarāyāṃ samyaksaṃbodhau cittam utpādayanti cittam utpādya tathatvāya pratipadyante,",
  "S06psp_6-8u:930": "te 'nupūrveṇa tribhir yānair anupadhiśeṣe nirvāṇadhātau parinirvānti,",
  "S06psp_6-8u:931": "śrāvakayānena vā pratyekabuddhayānena vā buddhayānena vā.",
  "S06psp_6-8u:932": "iti tiryagyonipraśamanakarma",
  "S06psp_6-8u:933": "ihāhaṃ subhūte lokaṃ vyavalokayan buddhacakṣuṣā paśyāmi,",
  "S06psp_6-8u:934": "daśasu dikṣu gaṅgānadīvālukopameṣu lokadhātuṣu bodhisattvān mahāsattvān ye pretaviṣayikānāṃ sattvānāṃ pretaviṣayaṃ duḥkhaṃ tat sarvaṃ pratiprasraṃ bhayanti,",
  "S06psp_6-8u:935_0": "ye pretaviṣayeṣu sattvās te duḥkhavedanā prasrabdhakāyās teṣāṃ bodhisattvānāṃ mahāsattvānām",
  "S06psp_6-8u:935_1": "antike maitrīcittam utpādyate na kuśalamūlena tataḥ pretayāner vyuttiṣṭhanti vyutthitāś",
  "S06psp_6-8u:935_2": "ca tena kuśalamūlena tataḥ pretayāne buddhair bhagavadbhir na jātu virahitā bhavanti,",
  "S06psp_6-8u:936": "buddhāṃ bhagavata ārāgayanti,",
  "S06psp_6-8u:937_0": "te tān buddhān bhagavata upatiṣṭhanti teṣāṃ buddhānāṃ bhagavatām antikād dharmaṃ",
  "S06psp_6-8u:937_1": "śrutvā tathatvāya pratipadyante 'nupūrveṇānupadhiśeṣe nirvāṇadhātau parinirvānti",
  "S06psp_6-8u:937_2": "tribhir yānaiḥ śrāvakayānena vā pratyekabuddhayānena vā buddhayānena vā. evaṃ karuṇā",
  "S06psp_6-8u:937_3": "vihāriṇaḥ subhūte bodhisattvā mahāsattvāḥ sattvānām arthāya pratyupasthitā yad uta parinirvāṇāya.",
  "S06psp_6-8u:938": "iti yamalokapraśamanakarma",
  "S06psp_6-8u:939": "ihāhaṃ subhūte buddhacakṣuṣā lokaṃ vyavalokayan bodhisattvān mahāsattvān paśyāmi daśasu dikṣu gaṅgānadīvālukopameṣu lokadhātuṣu ye cāturmahārājakāyikānāṃ devānāṃ dharmaṃ deśayanti,",
  "S06psp_6-8u:940_0": "trayastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ dharmaṃ",
  "S06psp_6-8u:940_1": "deśayanti te ca devaputrās teṣāṃ bodhisattvānāṃ mahāsattvānām antikād dharmaṃ śrutvānupūrveṇa",
  "S06psp_6-8u:940_2": "triṣu yāneṣu parinivṛtāś ca parinirvānti ca (PSP_6-8:52)",
  "S06psp_6-8u:941": "parinirvāsyanti ca,",
  "S06psp_6-8u:942_0": "tatra subhūte ye devaputrā audārikaiḥ pañcabhiḥ kāmaguṇair mūrchitās teṣāṃ tāni vimānāny",
  "S06psp_6-8u:942_1": "ādīpya dharmaṃ deśayanty anityāḥ khalu mārṣāḥ sarvasaṃskārāḥ kaḥ saṃskāreṣu viśvastamānaso viharet?",
  "S06psp_6-8u:943_0": "ihāhaṃ subhūte 'nāvaraṇena buddhacakṣuṣā lokaṃ vyavalokayan paśyāmi daśasu dikṣv",
  "S06psp_6-8u:943_1": "ekaikasyāṃ diśi gaṅgānadīvālukopameṣu lokadhātuṣu bodhisattvān mahāsattvān ye brahmadṛṣṭim",
  "S06psp_6-8u:943_2": "abhiniviṣṭās tān dṛṣṭibhyo vivecayanti,",
  "S06psp_6-8u:944": "kathaṃ bho mārṣāḥ śūnyeṣu sarvadharmeṣu dṛṣṭim utpādayatha,",
  "S06psp_6-8u:945_0": "evaṃ rikteṣu tuccheṣu sarvadharmeṣu dṛṣṭim utpādayatha. evaṃ khalu subhūte bodhisattvā",
  "S06psp_6-8u:945_1": "mahāsattvā karuṇāyāṃ sthitvā sattvānāṃ dharmaṃ deśayanti. āścaryam idaṃ subhūte bodhisattvānāṃ",
  "S06psp_6-8u:945_2": "mahāsattvānām adbhuto dharmaḥ.",
  "S06psp_6-8u:946": "iti devagatipraśamanakarma",
  "S06psp_6-8u:947_0": "ihāhaṃ subhūte paśyāmi buddhacakṣuṣā lokaṃ vyavalokayan pūrvasyāṃ diśi gaṅgānadīvālukopameṣu",
  "S06psp_6-8u:947_1": "lokadhātuṣu bodhisattvān mahāsattvān ye manuṣyāṃś caturbhiḥ saṃgrahavastubhiḥ saṃgṛhṇanti,",
  "S06psp_6-8u:948": "dānena priyavadyatayā,",
  "S06psp_6-8u:949": "arthakriyayā samānārthatayā,",
  "S06psp_6-8u:950": "kathaṃ subhūte bodhisattvo mahāsattvo dānena sattvān anugṛhṇāti,",
  "S06psp_6-8u:951": "iha subhūte bodhisattvo mahāsattvo dvābhyāṃ dānābhyāṃ sattvān anugṛhṇāti,",
  "S06psp_6-8u:952": "katamābhyāṃ dvābhyām?",
  "S06psp_6-8u:953": "yad utāmiṣapradānena ca dharmadānena ca. kathaṃ subhūte bodhisattvo mahāsattva āmiṣapradānena sattvān anugṛhṇāti?",
  "S06psp_6-8u:954_0": "iha subhūte bodhisattvo mahāsattvaḥ suvarṇaṃ vā rūpyaṃ vā maṇiṃ vā muktāṃ vā vaiḍūryaṃ",
  "S06psp_6-8u:954_1": "vā śaṅkhaśilāṃ vā pravāḍaṃ vā rajataṃ vā jātarūpaṃ vānnaṃ vā pānaṃ vā yānaṃ vā vastuṃ",
  "S06psp_6-8u:954_2": "vā gandhaṃ vā mālyaṃ vā vilepanaṃ vā śayanaṃ vā āsanaṃ vā pratiśrayaṃ vā pradīpaṃ",
  "S06psp_6-8u:954_3": "vā striyaṃ vā puruṣaṃ vā dārakaṃ vā dārikāṃ vāśvaṃ vā gāṃ vā anaḍvāhaṃ vā hastinaṃ",
  "S06psp_6-8u:954_4": "vā ajāvikaṃ vā dhānyādīni vā ātmamāṃsaṃ vā dātuśabdam anuśrāvayati,",
  "S06psp_6-8u:955": "āgacchadhvaṃ bhoḥ puruṣāḥ,",
  "S06psp_6-8u:956": "yena yena yuṣmākaṃ kāryaṃ tat tat mamāntikān nirviśaṅkā gṛhītvā gacchata. yena yena kṛtyaṃ (PSP_6-8:53)",
  "S06psp_6-8u:957": "yuṣmadīyam evedaṃ tad dānaṃ datvā buddhaśaraṇaṃ gamayati,",
  "S06psp_6-8u:958": "dharmaśaraṇaṃ gamayati,",
  "S06psp_6-8u:959": "saṃghaśaraṇaṃ gamayati,",
  "S06psp_6-8u:960": "kāṃścit pañca śikṣāpadāni grāhayati,",
  "S06psp_6-8u:961": "kāṃścid aṣṭāṅgikaṃ poṣadham upoṣadhayati,",
  "S06psp_6-8u:962": "kāṃścid daśa kuśalāṃ karmapathāṃ grāhayati,",
  "S06psp_6-8u:963": "kāṃścit prathame dhyāne,",
  "S06psp_6-8u:964": "kāṃścid dvitīye,",
  "S06psp_6-8u:965": "kāṃścit tṛtīye,",
  "S06psp_6-8u:966": "kāṃścic caturthe dhyāne,",
  "S06psp_6-8u:967": "kāṃścid ākāśānantyāyatane,",
  "S06psp_6-8u:968": "kāṃścid vijñānānantyāyatane,",
  "S06psp_6-8u:969": "kāṃścid ākiñcanyāyatane,",
  "S06psp_6-8u:970": "kāṃścin naivasaṃjñānāsaṃjñāyatane,",
  "S06psp_6-8u:971": "kāṃścid maitryāṃ,",
  "S06psp_6-8u:972": "kāṃścit karuṇāyāṃ,",
  "S06psp_6-8u:973": "kāṃścid muditāyāṃ,",
  "S06psp_6-8u:974": "kāṃścid upekṣāyāṃ samādāpayati,",
  "S06psp_6-8u:975": "kāṃścid buddhānusmṛtyāṃ,",
  "S06psp_6-8u:976": "kāṃścid dharmānusmṛtyāṃ,",
  "S06psp_6-8u:977": "kāṃścit saṃghānusmṛtyāṃ,",
  "S06psp_6-8u:978": "kāṃścic chīlānusmṛtyāṃ,",
  "S06psp_6-8u:979": "kāṃścit tyāgānusmṛtyāṃ,",
  "S06psp_6-8u:980": "kāṃścid devānusmṛtyāṃ,",
  "S06psp_6-8u:981": "kāṃścid aśubhaparivarteṣu samucchrayeṣu,",
  "S06psp_6-8u:982": "kāṃścid ākāreṣu,",
  "S06psp_6-8u:983": "kāṃścic caturṣu saṃgrahavastuṣu,",
  "S06psp_6-8u:984": "kāṃścic caturṣu smṛtyupasthāneṣu,",
  "S06psp_6-8u:985": "kāṃścic caturṣu samyakprahāṇeṣu,",
  "S06psp_6-8u:986": "kāṃścic caturṣv ṛddhipādeṣu,",
  "S06psp_6-8u:987": "kāṃścit pañcasv indriyeṣu,",
  "S06psp_6-8u:988": "kāṃścit pañcasu baleṣu, kāṃścit",
  "S06psp_6-8u:989": "saptasu bodhyaṅgeṣu,",
  "S06psp_6-8u:990": "kāṃścid āryāṣṭāṅgikamārge samādāpayati,",
  "S06psp_6-8u:991": "kāṃścic chūnyatānimittāpraṇihiteṣu,",
  "S06psp_6-8u:992": "kāṃścit samādhisamāpattivimokṣadhāraṇīmukheṣu,",
  "S06psp_6-8u:993": "kāṃścid aṣṭaṣu vimokṣeṣu,",
  "S06psp_6-8u:994": "kāṃcin navasu anupūrvavihārasamāpattiṣu,",
  "S06psp_6-8u:995": "kāṃścic caturṣv āryasatyeṣu,",
  "S06psp_6-8u:996": "kāṃścid daśeṣu bodhisattvabhūmiṣu samādāpayati,",
  "S06psp_6-8u:997": "kāṃścid daśasu tathāgatabaleṣu,",
  "S06psp_6-8u:998": "kāṃścic caturṣu vaiśāradyeṣu,",
  "S06psp_6-8u:999": "kāṃścic catasṛṣu pratisaṃvitsu,",
  "S06psp_6-8u:1000": "kāṃścid aṣṭādaśāveṇikeṣu buddhadharmeṣu samādāpayati,",
  "S06psp_6-8u:1001": "kāṃścid mahākaruṇāyāṃ kāṃścid aśīty anuvyañjaneṣu,",
  "S06psp_6-8u:1002": "kāṃścid dvātriṃśad mahāpuruṣalakṣaṇeṣu,",
  "S06psp_6-8u:1003": "kāṃścic chrotaāpattiphale,",
  "S06psp_6-8u:1004": "kāṃścit sakṛdāgāmiphale,",
  "S06psp_6-8u:1005": "kāṃścid anāgāmiphale,",
  "S06psp_6-8u:1006": "kāṃścid arhattve,",
  "S06psp_6-8u:1007": "kāṃścit pratyekaboddhau pratiṣṭhāpayati,",
  "S06psp_6-8u:1008": "kāṃścid anuttarāyāṃ samyaksaṃbodhau pratiṣṭhāpayati,",
  "S06psp_6-8u:1009": "kāṃścid dānapāramitāyāṃ,",
  "S06psp_6-8u:1010": "kāṃścic chīlapāramitāyāṃ,",
  "S06psp_6-8u:1011": "kāṃścit kṣāntipāramitāyāṃ,",
  "S06psp_6-8u:1012": "kāṃścid vīryapāramitāyāṃ,",
  "S06psp_6-8u:1013": "kāṃścid dhyānapāramitāyāṃ,",
  "S06psp_6-8u:1014": "kāṃścit prajñāpāramitāyāṃ pratiṣṭhāpayati,",
  "S06psp_6-8u:1015": "kāṃścid upāyapāramitāyāṃ pratiṣṭhāpayati,",
  "S06psp_6-8u:1016": "kāṃścit praṇidhānapāramitāyāṃ,",
  "S06psp_6-8u:1017": "kāṃścid balapāramitāyāṃ,",
  "S06psp_6-8u:1018": "kāṃścid jñānapāramitāyāṃ pratiṣṭhāpayati,",
  "S06psp_6-8u:1019": "kāṃścid adhyātmaśūnyatāyāṃ,",
  "S06psp_6-8u:1020": "kāṃścid bahirdhāśūnyatāyāṃ,",
  "S06psp_6-8u:1021": "kāṃścid adhyātmabahirdhāśūnyatāyām,",
  "S06psp_6-8u:1022": "evaṃ yāvat (PSP_6-8:54)",
  "S06psp_6-8u:1023_0": "kāṃścid abhāvasvabhāvaśūnyatāyāṃ pratiṣṭāapayati. evaṃ khalu subhūte bodhisattvo",
  "S06psp_6-8u:1023_1": "mahāsattvaḥ prajñāpāramitāyāṃ carann upāyakauśalyeṇa sattvānām āmiṣadānaṃ datvā dāne",
  "S06psp_6-8u:1023_2": "yogakṣeme mārge pratiṣṭhāpayati. ayaṃ subhūte bodhisattvasya mahāsattvasyāścaryādbhuto dharmaḥ.",
  "S06psp_6-8u:1024": "kathaṃ ca subhūte bodhisattvo mahāsattvaḥ prajñāpāramitāyāṃ caran sattvān dharmadānenānugṛhṇāti?",
  "S06psp_6-8u:1025": "ime subhūte dharmadāne katame dve laukikaṃ ca lokottaraṃ ca?",
  "S06psp_6-8u:1026": "katamac ca subhūte laukikaṃ dharmadānaṃ yā laukikānāṃ dharmāṇāṃ sarve kṣaṇā deśanā prakāśanā vivaraṇottānīkaraṇatā,",
  "S06psp_6-8u:1027": "tad yathāśubhaparivartakasya caturṇāṃ dhyānānāṃ caturṇāṃ brahmavihārāṇāṃ catasṛṇām ārūpyasamāpattīnāṃ,",
  "S06psp_6-8u:1028": "ye 'py anye kecid laukikādharmāḥ sā dhāraṇā bālapṛthagjanair idam ucyate laukikāṃ dharmadānam. sa khalu punaḥ subhūte bodhisattvo mahāsattvaḥ,",
  "S06psp_6-8u:1029": "idaṃ laukikaṃ dharmadānaṃ datvā anekaparyāyeṇānekavidhenopāyena tataḥ samādānād vivecayati sa vivecyopāyakauśalyenāryeṣu dharmeṣu pratiṣṭhāpayati,",
  "S06psp_6-8u:1030": "āryadharmāṇāñ ca phale,",
  "S06psp_6-8u:1031": "katame ca te āryadharmāḥ?",
  "S06psp_6-8u:1032": "katamad āryadharmāṇāṃ phalaṃ?",
  "S06psp_6-8u:1033": "āryadharmā ucyante subhūte saptatriṃśad bodhipakṣyā dharmāḥ,",
  "S06psp_6-8u:1034": "trīṇi vimokṣamukhāni,",
  "S06psp_6-8u:1035": "catvāry āryasatyāny,",
  "S06psp_6-8u:1036": "āryadharmāṇāṃ phalaṃ srotaāpattiphalaṃ sakṛdāgāmiphalam anāgāmiphalam arhattvam iti.",
  "S06psp_6-8u:1037": "api tu khalu punaḥ subhūte bodhisattvasya mahāsattvasyāryadharmā yat srotaāpattiphale jñānaṃ,",
  "S06psp_6-8u:1038": "yat sakṛdāgāmiphale jñānaṃ,",
  "S06psp_6-8u:1039": "yad anāgāmiphale jñānaṃ,",
  "S06psp_6-8u:1040": "yad arhattve jñānaṃ,",
  "S06psp_6-8u:1041": "yat pratyekabodhau jñānaṃ,",
  "S06psp_6-8u:1042": "yat saptatriṃśad bodhipakṣyeṣu dharmeṣu jñānaṃ,",
  "S06psp_6-8u:1043": "yad āryasatyeṣu jñānaṃ,",
  "S06psp_6-8u:1044": "yad apramāṇadhyānārūpyavimokṣasamādhisamāpattidhāraṇīmukheṣu jñānaṃ,",
  "S06psp_6-8u:1045": "yāc chūnyatānimittāpraṇihiteṣu jñānaṃ,",
  "S06psp_6-8u:1046": "yad abhijñāsu jñānaṃ,",
  "S06psp_6-8u:1047": "yad daśabalavaiśāradyapratisaṃvidāveṇikeṣu buddhadharmeṣu jñānaṃ,",
  "S06psp_6-8u:1048": "yad mahāmaitryāṃ mahākaruṇāyāṃ mahāmuditāyāṃ mahopekṣāyāṃ jñānaṃ,",
  "S06psp_6-8u:1049": "yat sarvapāramitāsu jñānaṃ,",
  "S06psp_6-8u:1050": "yat sarvaśūnyatāsu jñānam,",
  "S06psp_6-8u:1051": "ime ucyante bodhisattvasya mahāsattvasyāryadharmāḥ,",
  "S06psp_6-8u:1052": "ye 'pi cānye laukikā vā lokottarā vā dharmāḥ,",
  "S06psp_6-8u:1053": "sāsravā vā anāsravā vā saṃskṛtā vāsaṃskṛtā vā,",
  "S06psp_6-8u:1054": "anyatra (PSP_6-8:55)",
  "S06psp_6-8u:1055": "sarvākārajñatājñānādaya ucyante bodhisattvasya mahāsattvasyāryadharmāḥ.",
  "S06psp_6-8u:1056": "api tu khalu punaḥ subhūte bodhisattvasya mahāsatvasyāryadharmāṇāṃ phalaṃ,",
  "S06psp_6-8u:1057": "yac chrotaāpattiphalaṃ sattvān prāpayati,",
  "S06psp_6-8u:1058": "yāvat sarvākārajñatāṃ sattvān prāpayati,",
  "S06psp_6-8u:1059": "idam ucyate āryadharmāṇāṃ phalam.",
  "S06psp_6-8u:1060": "atha khalv āyuṣmān subhūtir bhagavantam etad avocat:",
  "S06psp_6-8u:1061": "kiṃ punar bhagavan bodhisattvo mahāsattvaḥ sarvākārajñatām anuprāpayati?",
  "S06psp_6-8u:1062": "bhagavān āha: evam etat subhūte evam etat, bodhisattvo mahāsattvaḥ sarvākārajñatām anuprāpayati.",
  "S06psp_6-8u:1063": "subhūtir āha: nāsti tarhi bhagavan bodhisattvasya mahāsattvasya tathāgatasya ca nānākaraṇam?",
  "S06psp_6-8u:1064": "bhagavān āha: nāsti nānākaraṇam.",
  "S06psp_6-8u:1065": "subhūtir āha: kathaṃ nāsti nānākaraṇam?",
  "S06psp_6-8u:1066": "bhagavān āha: bodhisattvo mahāsattvaḥ sarvākārajñatām anuprāpayati,",
  "S06psp_6-8u:1067": "tathāgato 'rhan samyaksaṃbuddhaḥ sarvākārajñatām anuprāpayati. tat kasya hetoḥ?",
  "S06psp_6-8u:1068": "na hy anyad bodhisattvānāṃ mahāsattvānāṃ cittam upalabhate,",
  "S06psp_6-8u:1069": "nānyat tathāgatasyārhataḥ samyaksaṃbuddhasya yatra sthitvā sarvadharmāṇām anānākaraṇatām anuprāptāḥ,",
  "S06psp_6-8u:1070_0": "iha subhūte bodhisattvasya mahāsattvasya laukikaṃ dharmadānaṃ yad upaniśrayo bhavati",
  "S06psp_6-8u:1070_1": "lokottarasya dharmadānasya. evaṃ khalu subhūte bodhisattvo mahāsattvaḥ sattvāl lokottaradharmadāne",
  "S06psp_6-8u:1070_2": "niyojyopāyakauśalyena yāvat sarvākārajñatāyāṃ pratiṣṭhāpayati.",
  "S06psp_6-8u:1071": "iti manuṣyagatipraśamanakarma",
  "S06psp_6-8u:1072": "katamac ca subhūte bodhisattvānāṃ mahāsattvānāṃ lokottaradharmadānam?",
  "S06psp_6-8u:1073": "yad asādhāraṇaṃ sarvabālapṛthagjanais tadyathā catvāri smṛtyupasthānāni,",
  "S06psp_6-8u:1074": "catvāri samyakprahāṇāni,",
  "S06psp_6-8u:1075": "catvāra ṛddhipādāḥ,",
  "S06psp_6-8u:1076": "pañcendriyāni,",
  "S06psp_6-8u:1077": "pañca balāni,",
  "S06psp_6-8u:1078": "sapta bodhyaṅgāni,",
  "S06psp_6-8u:1079": "āryāṣṭāṅgo mārgaś,",
  "S06psp_6-8u:1080": "catvāry apramāṇāni,",
  "S06psp_6-8u:1081": "trayaḥ samādhayaś,",
  "S06psp_6-8u:1082": "catvāry āryasatyāny,",
  "S06psp_6-8u:1083": "aṣṭau vimokṣā,",
  "S06psp_6-8u:1084": "navānupūrvavihārasamāpattayo,",
  "S06psp_6-8u:1085": "daśa kṛtsnāny,",
  "S06psp_6-8u:1086": "aṣṭāv abhibhvāyatanāny,",
  "S06psp_6-8u:1087": "araṇā,",
  "S06psp_6-8u:1088": "praṇidhijñānaṃ,",
  "S06psp_6-8u:1089": "ṣaḍ abhijñāś,",
  "S06psp_6-8u:1090": "catasraḥ pratisaṃvidaḥ,",
  "S06psp_6-8u:1091": "sarvākārāś, (PSP_6-8:56)",
  "S06psp_6-8u:1092": "catasraḥ pariśuddhayaḥ,",
  "S06psp_6-8u:1093": "daśa vaśitā,",
  "S06psp_6-8u:1094": "daśa balāni,",
  "S06psp_6-8u:1095": "catvari vaiśāradyāni,",
  "S06psp_6-8u:1096": "trīṇi rakṣāṇi,",
  "S06psp_6-8u:1097": "trīṇi smṛtyupasthānāni,",
  "S06psp_6-8u:1098": "asaṃmoṣadharmatā,",
  "S06psp_6-8u:1099": "vāsanāsamudghāto,",
  "S06psp_6-8u:1100": "mahākaruṇā,",
  "S06psp_6-8u:1101": "'ṣṭādaśāveṇikā buddhadharmā,",
  "S06psp_6-8u:1102": "dvātriṃśan mahāpuruṣalakṣaṇāny,",
  "S06psp_6-8u:1103": "aśīty anuvyañjanāni,",
  "S06psp_6-8u:1104": "idam ucyate lokottaradharmadānaṃ na laukikam.",
  "S06psp_6-8u:1105": "katamāni ca subhūte catvāri smṛtyupasthānāni?",
  "S06psp_6-8u:1106": "adhyātmakāye kāyānupaśyī viharati,",
  "S06psp_6-8u:1107": "ātāpī saṃprajānan bahirdhākāye kāyānupaśyī viharati,",
  "S06psp_6-8u:1108": "ātāpī saṃprajānann adhyātmabahirdhākāye kāyānupaśyī viharati,",
  "S06psp_6-8u:1109": "ātāpī saṃprajānan smṛtimān vinīya loke abhidhyādaurmanasye samudayānupaśyī ca kāyasya viharati,",
  "S06psp_6-8u:1110": "vyayānupaśyī ca kāyasya viharati,",
  "S06psp_6-8u:1111": "kāyānupaśyī ca viharati,",
  "S06psp_6-8u:1112": "aniścitaś ca viharati,",
  "S06psp_6-8u:1113": "na ca kañcil loke upādatte,",
  "S06psp_6-8u:1114": "evaṃ vedanāyāṃ citte 'dhyātmadharme dharmānupaśyī viharati bahirdhādharme dharmānupaśyī viharati,",
  "S06psp_6-8u:1115": "adhyātmabahirdhādharme dharmānupaśyī viharati,",
  "S06psp_6-8u:1116": "ātāpī saṃprajānan smṛtimān vinīya loke 'bhidhyādaurmanasye samudayānupaśyī ca dharmāṇāṃ viharati,",
  "S06psp_6-8u:1117": "vyayānupaśyī ca dharmāṇāṃ viharati,",
  "S06psp_6-8u:1118": "dharme dharmānupaśyī viharati,",
  "S06psp_6-8u:1119": "aniścitaś ca viharati,",
  "S06psp_6-8u:1120": "na ca kañcil loke upādatte,",
  "S06psp_6-8u:1121": "imāny ucyante catvāri smṛtyupasthānāni.",
  "S06psp_6-8u:1122": "katamāni ca subhūte catvāri samyakprahāṇāni?",
  "S06psp_6-8u:1123": "anutpannānāṃ pāpakānām akuśalānāṃ dharmāṇām anutpādāya chandañ janayati,",
  "S06psp_6-8u:1124": "utpannānāṃ prahāṇāya chandañ janayati,",
  "S06psp_6-8u:1125": "anutpannānāṃ kuśalānāṃ dharmāṇām utpādāya chandañ janayati,",
  "S06psp_6-8u:1126": "utpannānāṃ kuśalānāṃ dharmāṇāṃ bhūyobhāvāya chandañ janayati,",
  "S06psp_6-8u:1127": "imāny ucyante catvāri samyakprahāṇāni.",
  "S06psp_6-8u:1128": "katame ca subhūte catvāra ṛddhipādāḥ?",
  "S06psp_6-8u:1129": "chandasamādhiprahāṇasaṃskārasamanvāgata ṛddhipādaś cittavīryamīmāṃsāsamādhiprahāṇasaṃskārasamanvāgata ṛddhipādaḥ,",
  "S06psp_6-8u:1130": "ima ucyate catvāra ṛddhipādāḥ.",
  "S06psp_6-8u:1131": "kamāni ca subhūte pañcendriyāni?",
  "S06psp_6-8u:1132": "śraddhendriyaṃ vīryendriyaṃ, smṛtīndriyaṃ samādhīndriyṃ prajñendriyaṃ, imāny ucyante pañcendriyāni.",
  "S06psp_6-8u:1133": "katamāni ca subhūte pañca balāni?",
  "S06psp_6-8u:1134": "śraddhābalaṃ vīryabalaṃ smṛtibalaṃ samādhibalaṃ prajñābalam, imāny ucyante pañca balāni.",
  "S06psp_6-8u:1135": "(PSP_6-8:57)",
  "S06psp_6-8u:1136": "katamāni ca subhūte sapta bodhyaṅgāni?",
  "S06psp_6-8u:1137": "smṛtisaṃbodhyaṅgaṃ dharmapravicayasaṃbodhyaṅgaṃ vīryasaṃbodhyaṅgaṃ prītisaṃbodhyaṅgaṃ prasrabdhisaṃbodhyaṅgaṃ samādhisaṃbodhyaṅgam upekṣāsaṃbodhyaṅgam,",
  "S06psp_6-8u:1138": "imāny ucyante sapta saṃbodhyaṅgāni.",
  "S06psp_6-8u:1139": "katamaś ca subhūte āryāṣṭāṅgamārgaḥ?",
  "S06psp_6-8u:1140": "samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ,",
  "S06psp_6-8u:1141": "ayam ucyate āryāṣṭāṅgo mārgaḥ.",
  "S06psp_6-8u:1142": "katamāni ca subhūte catvāry apramāṇāni? maitrīkaruṇāmuditopekṣāḥ, imāny ucyante catvāry apramāṇāni.",
  "S06psp_6-8u:1143": "katame ca subhūte trayas samādhayaḥ?",
  "S06psp_6-8u:1144": "śūnyatānimittāpraṇihitās samādhayaḥ,",
  "S06psp_6-8u:1145": "katamaś ca śūnyatāsamādhir yā śūnyatākāreṇa viviktākāreṇa tucchākāreṇa riktākāreṇa niḥsvabhāvasaṃskāreṇa ca cittasyaikāgratāyam ucyate śūnyatāsamādhiḥ,",
  "S06psp_6-8u:1146": "katamaś cānimittaḥ samādhir yā śāntākāreṇa viviktākāreṇa ca cittasyaikāgratā,",
  "S06psp_6-8u:1147": "ayam ucyate ānimittasamādhiḥ,",
  "S06psp_6-8u:1148": "katamaś cāpraṇihitaḥ samādhir yānityākāreṇa duḥkhākāreṇa viparyāsākāreṇa ca cittasyaikāgratā,",
  "S06psp_6-8u:1149": "ayam ucyate 'praṇihitaḥ samādhir,",
  "S06psp_6-8u:1150": "ima ucyante trayaḥ śūnyatānimittāpraṇihitasamādhayaḥ.",
  "S06psp_6-8u:1151": "katamāni ca subhūte catvāry āryasatyāni?",
  "S06psp_6-8u:1152": "duṣkhaṃ samudayo nirodho mārga imāny ucyante catvāry āryasatyāni.",
  "S06psp_6-8u:1153": "katame ca subhūte aṣṭau vimokṣā?",
  "S06psp_6-8u:1154_0": "rūpī rūpāṇi paśyaty ayaṃ prathamo vimokṣaḥ. adhyātmam arūpasaṃjñāṃ bahirddhārūpāṇi",
  "S06psp_6-8u:1154_1": "paśyaty ayaṃ dvitīyo vimokṣaḥ. śubhaṃ vimokṣaṃ kāyena sākṣātkṛtvopasaṃpadya viharaty",
  "S06psp_6-8u:1154_2": "ayaṃ tṛtīyo vimokṣaḥ. sa sarvaśo rūpasaṃjñānāṃ samatikramāt pratighasaṃjñānām astaṅgamāṃ",
  "S06psp_6-8u:1154_3": "nānātvasaṃjñānām amanasikārād anantam ākāśam ity ākāśānantyāyatanam upasaṃpadya viharati.",
  "S06psp_6-8u:1154_4": "ākāśānantyāyatanasamatikramād anantaṃ vijñānam iti vijñānānantyāyatanam upasaṃpadya",
  "S06psp_6-8u:1154_5": "viharati. vijñānānantyāyatanasamatikramān nāsti kiṃ canety ākiñcanyāyatanam upasaṃpadya",
  "S06psp_6-8u:1154_6": "viharati. ākiñcanyāyatanasamatikramān naivasaṃjñānāsaṃjñāyatanasamāpattim upasaṃpadya viharati,",
  "S06psp_6-8u:1155": "naivasaṃjñānāsaṃjñāyatanasamāpattisamatikramāt saṃjñāvedayitanirodham (PSP_6-8:58)",
  "S06psp_6-8u:1156": "upasaṃpadya viharati, ime ucyante aṣṭau vimokṣāḥ.",
  "S06psp_6-8u:1157": "katamāś ca subhūte navānupūrvavihārasamāpattayaḥ?",
  "S06psp_6-8u:1158_0": "ihaikebhyo viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ",
  "S06psp_6-8u:1158_1": "vivekajaṃ prītisukhaṃ prathamaṃ dhyānam upasaṃpadya viharati. vitarkavicārāṇāṃ vyupaśamād",
  "S06psp_6-8u:1158_2": "adhyātmasaṃprasādāc caitasa ekotībhāvād avitarkam avicāraṃ vivekajaṃ prītisukhaṃ",
  "S06psp_6-8u:1158_3": "dvitīyaṃ dhyānam upasaṃpadya viharati. prīteś ca virāgād upekṣyako viharati,",
  "S06psp_6-8u:1159": "smṛtimān saṃprajānaṃ sukhañ ca kāyena prativedayate,",
  "S06psp_6-8u:1160": "yat tadārya ācakṣate,",
  "S06psp_6-8u:1161_0": "upekṣakaḥ smṛtimān sukhavihārī tṛtīyaṃ dhyānam upasaṃpadya viharati. sukhasya ca",
  "S06psp_6-8u:1161_1": "prahāṇād duḥkhasya ca prahāṇāt pūrvām eva ca saumanasyadaurmanasyayor astaṅgamād",
  "S06psp_6-8u:1161_2": "aduḥkhāsukham upekṣāsmṛtipariśuddhañ caturthaṃ dhyānam upasaṃpadya viharati. sa sarvaśo",
  "S06psp_6-8u:1161_3": "rūpasaṃjñānāṃ samatikramāt pratighasaṃjñānām astaṃgamān nānātvasaṃjñānām amanasikārād anantam ākāśam iti,",
  "S06psp_6-8u:1162": "ākāśānantyāyatanam upasaṃpadya viharati. ākāśānantyāyatanasamatikramād anantaṃ vijñānam iti,",
  "S06psp_6-8u:1163": "vijñānānantyāyatanam upasaṃpadya viharati. vijñānānantyāyatanasamatikramān nāsti kiṃ canety,",
  "S06psp_6-8u:1164_0": "ākiñcanyāyatanam upasaṃpadya viharati. ākiñcanyāyatanasamatikramān naivasaṃjñānāsaṃjñāyatanasamāpattim",
  "S06psp_6-8u:1164_1": "upasaṃpadya viharati. naivasaṃjñānāsaṃjñāyatanasamāpattisamatikramāt saṃjñāvedayitanirodhasamāpattim",
  "S06psp_6-8u:1164_2": "upasaṃpadya viharati,",
  "S06psp_6-8u:1165": "imā ucyante navānupūrvavihārasamāpattayaḥ.",
  "S06psp_6-8u:1166": "katamāni ca subhūte daśa kṛtsnāni?",
  "S06psp_6-8u:1167": "pṛthivīkṛtsnam apkṛtsnan tejaḥkṛtsnaṃ vāyukṛtsnaṃ nīlakṛtsnaṃ pītakṛtsnaṃ lohitakṛtsnam avadātakṛtsnaṃ vijñānakṛtsnam ākāśakṛtsnam,",
  "S06psp_6-8u:1168": "imāny ucyante daśa kṛtsnāni.",
  "S06psp_6-8u:1169": "katamāni ca subhūte aṣṭāv abhibhvāyatanāni?",
  "S06psp_6-8u:1170": "adhyātmarūpasaṃjñī bahirdhārūpāṇi paśyati parīttāni suvarṇadurvarṇāni,",
  "S06psp_6-8u:1171": "tāni khalu rūpāṇy abhibhūya jānāty abhibhūya paśyati tathā saṃjñī bhavati. adhyātmam arūpasaṃjñī bahirdhārūpāṇi paśyati mahadgatāni suvarṇadurvarṇāni,",
  "S06psp_6-8u:1172": "tāni khalu rūpāṇy abhibhūya jānāty abhibhūya paśyati. adhyātmam arūpasaṃjñī ca bahirdhārūpāṇi paśyati,",
  "S06psp_6-8u:1173": "nīlāni nīlavarṇāni nīlanidarśanāni nīlanirbhāsāni,",
  "S06psp_6-8u:1174": "pītāni pītavarṇāni pītanidarśanāni pītanirbhāsāni,",
  "S06psp_6-8u:1175": "lohitāni (PSP_6-8:59)",
  "S06psp_6-8u:1176": "lohitavarṇāni lohitanidarśanāni lohitanirbhāsāni,",
  "S06psp_6-8u:1177": "avadātāny avadātavarṇāny avadātanidarśanāny avadātanirbhāsāni,",
  "S06psp_6-8u:1178": "tadyathā umakapuspaṃ saṃpannaṃ vārāṇaseyakaṃ vastraṃ,",
  "S06psp_6-8u:1179": "karṇikārapuṣpaṃ saṃpannaṃ vārāṇaseyakaṃ vastraṃ,",
  "S06psp_6-8u:1180": "bandhūkapuṣyaṃ saṃpannaṃ varāṇaseyakaṃ vastram,",
  "S06psp_6-8u:1181": "uṣasi tārakāyā varṇaiḥ saṃpannaṃ vārāṇaseyakaṃ vastram. imāny ucyante aṣṭāv abhibhvāyatanāni.",
  "S06psp_6-8u:1182": "katamā ca subhūte araṇā?",
  "S06psp_6-8u:1183": "dhyānaṃ niśritya parakleśānutpatter anurakṣāvihārasusamṛddho yaḥ samādhiḥ prajñā tat saṃpramuktāś ca cittacaitasikā dharmāḥ,",
  "S06psp_6-8u:1184": "iyam ucyante araṇā.",
  "S06psp_6-8u:1185": "katamac ca subhūte praṇidhijñānam?",
  "S06psp_6-8u:1186": "dhyānaṃ niśritya idaṃ jānīyām iti praṇidhānasamṛddho yaḥ samādhiḥ prajñā tat saṃprayuktāś ca cittacaitasikā dharmāḥ,",
  "S06psp_6-8u:1187": "idam ucyate praṇidhijñānam.",
  "S06psp_6-8u:1188": "katamāś ca subhūte ṣaḍ abhijñā?",
  "S06psp_6-8u:1189": "ṛddhyabhijñā,",
  "S06psp_6-8u:1190": "divyaṃ caksur,",
  "S06psp_6-8u:1191": "divyaṃ śrotraṃ,",
  "S06psp_6-8u:1192": "paracittajñānaṃ,",
  "S06psp_6-8u:1193": "pūrvanivāsānusmṛtiḥ,",
  "S06psp_6-8u:1194": "āsravakṣayajñānaṃ,",
  "S06psp_6-8u:1195": "sākṣātkriyābhijñā ca,",
  "S06psp_6-8u:1196": "imā ucyante ṣaḍ abhijñāḥ.",
  "S06psp_6-8u:1197": "katamāś ca subhūte catasraḥ pratisaṃvidaḥ?",
  "S06psp_6-8u:1198": "dhyānaṃ niśritya paryāye dharmalakṣaṇe janapadabhāṣāyāṃ dharmaprabhedeṣv avyāghātasamṛddho yaḥ samādhiḥ prajñā tat saṃprayuktāś ca cittacaitasikā dharmā,",
  "S06psp_6-8u:1199": "imā ucyante catasraḥ pratisaṃvidaḥ.",
  "S06psp_6-8u:1200": "katamāś ca subhūte sarvākārāś catasraḥ pariśuddhayaḥ?",
  "S06psp_6-8u:1201": "āśayapariśuddhir ālambanapariśuddhiś cittapariśuddhir jñānapariśuddhiś cemā ucyante sarvākārāś catasraḥ pariśuddhayaḥ.",
  "S06psp_6-8u:1202": "katamāś ca subhūte daśa vaśitāḥ?",
  "S06psp_6-8u:1203": "āyurvaśitā,",
  "S06psp_6-8u:1204": "cittavaśitā,",
  "S06psp_6-8u:1205": "pariṣkāravaśitā,",
  "S06psp_6-8u:1206": "karmavaśitā,",
  "S06psp_6-8u:1207": "upapattivaśitā,",
  "S06psp_6-8u:1208": "adhimuktivaśitā,",
  "S06psp_6-8u:1209": "praṇidhānavaśitā,",
  "S06psp_6-8u:1210": "ṛddhivaśitā,",
  "S06psp_6-8u:1211": "jñānavaśitā,",
  "S06psp_6-8u:1212": "dharmavaśitā,",
  "S06psp_6-8u:1213": "imā ucyante daśa vaśitāḥ.",
  "S06psp_6-8u:1214": "katamāni ca subhūte daśa tathāgatabalāni?",
  "S06psp_6-8u:1215": "sthānañ ca sthānato 'sthānañ cāsthānato yathābhūtaṃ prajānāti,",
  "S06psp_6-8u:1216": "atītānāgatapratyutpannānāṃ karmaṇāṃ karmasvakatāṃ yathābhūtaṃ prajānāti,",
  "S06psp_6-8u:1217": "dhyānavimokṣasamādhisamāpattīndriyabalabodhyaṅgamārgān yathābhūtaṃ prajānāti,",
  "S06psp_6-8u:1218": "parasattvānāṃ parapudgalānām indriyavarāvarajñānatāṃ yathābhūtam (PSP_6-8:60)",
  "S06psp_6-8u:1219": "prajānāti,",
  "S06psp_6-8u:1220": "parasattvānāṃ parapudgalānāṃ nānādhimuktikatāṃ yathābhūtāṃ prajānāti,",
  "S06psp_6-8u:1221": "anekadhātuṃ nānādhātukaṃ lokasaṃniveśaṃ yathābhūtaṃ prajānāti,",
  "S06psp_6-8u:1222": "sarvatragāminīṃ ca pratipadaṃ yathābhūtaṃ prajānāti,",
  "S06psp_6-8u:1223": "divyena cakṣuṣā viśuddhenātikrāntamānuṣyakena yāvat sugatau svargaloke deveṣūpapadyante ye sattvās tān yathābhūtaṃ prajānāti,",
  "S06psp_6-8u:1224": "anekavidhaṃ pūrvanivāsam anusmarati,",
  "S06psp_6-8u:1225": "ekāṃ vā jātiṃ jātiśataṃ vā jātisahasraṃ vā jātiśatasahasraṃ vā jātikoṭīniyutaśatasahasraṃ vā yāvat pūrvāntakoṭiśo yāvat sākāraṃ soddeśaṃ sanidānaṃ yathābhūtaṃ prajānāti,",
  "S06psp_6-8u:1226": "āsravakṣayeṇānāsravāṃ cetovimuktiṃ yathābhūtaṃ prajānāti,",
  "S06psp_6-8u:1227": "imāny ucyante daśa tathāgatabalāni.",
  "S06psp_6-8u:1228": "katamāni ca subhūte catvāri vaiśāradyāni?",
  "S06psp_6-8u:1229": "samyaksaṃbuddhasya ca me pratijānata ime dharmā nābhisaṃbuddhā ity atra me kaścit sadevake loke samārake,",
  "S06psp_6-8u:1230": "sabrahmake saśramaṇabrāhmaṇikāyāṃ prajāyāṃ vā dharmā kopayed iti nimittam evaṃ na samanupaśyāmi,",
  "S06psp_6-8u:1231": "evaṃ vāhan nimittam asamanupaśyaṃ kṣamaprāpto 'bhayaprāpto viharāmi,",
  "S06psp_6-8u:1232": "yāvad apravartikaṃ dharmacakraṃ pravartayāmi,",
  "S06psp_6-8u:1233": "śramaṇena vā brāhmaṇena vā devena vā māreṇa vānyena kenacid vā punar loke 'smin sahadharmeṇa,",
  "S06psp_6-8u:1234_0": "kṣīṇāsravasya ca me pratijānata ime 'nāsravā dharmā aparikṣīṇā ity atra me kaścid",
  "S06psp_6-8u:1234_1": "yāvad dharmacakraṃ pravartayāmi yā mayā śrāvakānāṃ pratipad ākhyātā āryā nairyāṇikī",
  "S06psp_6-8u:1234_2": "samyag duḥkhakṣayāya tāṃ pratiṣedhamāno na niryāyāt,",
  "S06psp_6-8u:1235": "samyag duḥkhakṣayāyeti,",
  "S06psp_6-8u:1236": "sthānam etan na samanupaśyāmi yāvad dharmacakraṃ pravartayāmi,",
  "S06psp_6-8u:1237": "ye vā mayā śrāvakebhya āntarāyikā dharmā ākhyātās te pratiṣedhamāṇā nālam anterāyāyeti me kaścid yāvad dharmacakraṃ pravartayāmīmāny ucyante catvāri vaiśāradyāni.",
  "S06psp_6-8u:1238": "katamāni ca subhūte trīṇy ārakṣāṇi?",
  "S06psp_6-8u:1239": "pariśuddhaṃ kāyakarma pariśuddhaṃ vākkarma pariśuddhaṃ manaskarmetīmāny ucyante trīṇy ārakṣāṇi.",
  "S06psp_6-8u:1240": "katamāni ca subhūte trīṇi smṛtyupasthānāni?",
  "S06psp_6-8u:1241": "śrotukāmeṣv aśrotukāmeṣv ubhayakāmeṣu tathāgato 'rhan samyaksaṃbuddho 'nunayapratighavivikta evopekṣako viharati smṛtimān saṃprajānann imāny ucyante trīṇi (PSP_6-8:",
  "S06psp_6-8u:1242": "61) smṛtyupasthānāni.",
  "S06psp_6-8u:1243": "katamā ca subhūte 'saṃmoṣadharmatā?",
  "S06psp_6-8u:1244": "sarvakṛtyeṣu sarvadeśeṣu sarvopāyeṣu sarvakāleṣu sadopasthitasmṛtitā, iyam ucyate asaṃmoṣadharmatā.",
  "S06psp_6-8u:1245": "katamaś ca subhūte vāsanāsamudghātaḥ?",
  "S06psp_6-8u:1246": "sarveṇa sarvaṃ sarvathā sarvaṃ kleśasaṃgāv asadṛśaceṣṭo 'samudācāro 'yam ucyate vāsanāsamudghātaḥ.",
  "S06psp_6-8u:1247": "katamā ca subhūte mahākaruṇā?",
  "S06psp_6-8u:1248": "yā sarvakālaṃ sarvasattveṣu niruttarā hitasukhādhyāśayateyam ucyate mahākaruṇā.",
  "S06psp_6-8u:1249": "katame subhūte aṣṭādaśāveṇikabuddhadharmāḥ?",
  "S06psp_6-8u:1250": "yāvad anuttarāṃ samyaksaṃbodhim abhisaṃbuddho 'trāntare tathāgatasya nāsti skhalitaṃ,",
  "S06psp_6-8u:1251": "nāsti ravitaṃ,",
  "S06psp_6-8u:1252": "nāsti muṣitā smṛtir,",
  "S06psp_6-8u:1253": "nāsti asamāhitaṃ cittaṃ,",
  "S06psp_6-8u:1254": "nāsti nānātvasaṃjñā,",
  "S06psp_6-8u:1255": "nāsty apratisaṃkhyāyopekṣā,",
  "S06psp_6-8u:1256": "nāsti cchandasya hānir,",
  "S06psp_6-8u:1257": "nāsti vīryasya hānir,",
  "S06psp_6-8u:1258": "nāsti smṛter hānir,",
  "S06psp_6-8u:1259": "nāsti samādher hānir,",
  "S06psp_6-8u:1260": "nāsti prajñāyā hānir,",
  "S06psp_6-8u:1261": "nāsti vimukter hānir,",
  "S06psp_6-8u:1262": "atīte 'dhvany apratihatam asaṃgajñānaṃ ca darśanaṃ ca,",
  "S06psp_6-8u:1263": "anāgate 'dhvany apratihatam asaṃgajñānaṃ ca darśanaṃ ca,",
  "S06psp_6-8u:1264": "pratyutpanne 'dhvany apratihatam asaṃgajñānaṃ ca darśanaṃ ca,",
  "S06psp_6-8u:1265": "sarvakāyakarma jñānapūrvaṃgamaṃ jñānānuparivarti,",
  "S06psp_6-8u:1266": "sarvavākkarma jñānapūrvaṃgamaṃ jñānānuparivarti,",
  "S06psp_6-8u:1267": "sarvamanaskarma jñānapūrvaṃgamaṃ jñānānuparivartīme ucyante 'ṣṭādaśāveṇikā buddhadharmāḥ.",
  "S06psp_6-8u:1268": "katamāni ca subhūte tathāgatasya dvātriṃśad mahāpuruṣalakṣaṇāni?",
  "S06psp_6-8u:1269": "cakrāṅkitahastapādatā,",
  "S06psp_6-8u:1270": "supratiṣṭhitapādatā,",
  "S06psp_6-8u:1271": "jālahastapādatā,",
  "S06psp_6-8u:1272": "mṛdutaruṇahastapādatā,",
  "S06psp_6-8u:1273": "saptocchrayatā,",
  "S06psp_6-8u:1274": "dīrghāṅgulitā,",
  "S06psp_6-8u:1275": "āyatapārṣṇitā,",
  "S06psp_6-8u:1276": "bṛhadṛjugātratā,",
  "S06psp_6-8u:1277": "ucchaṅkhapādatā,",
  "S06psp_6-8u:1278": "ūrdhvaṃgaromatā,",
  "S06psp_6-8u:1279": "eṇeyajaṅghatā,",
  "S06psp_6-8u:1280": "paṭūrubāhutā,",
  "S06psp_6-8u:1281": "kośāvahitavastiguhyatā,",
  "S06psp_6-8u:1282": "suvarṇavarṇatā,",
  "S06psp_6-8u:1283": "ślaksṇacchavitā,",
  "S06psp_6-8u:1284": "ekaikapradakṣiṇāvartaromatā,",
  "S06psp_6-8u:1285": "ūrṇāṅkitamukhatā,",
  "S06psp_6-8u:1286": "siṃhapūrvārdhakāyatā,",
  "S06psp_6-8u:1287": "susaṃvṛtaskandhatā,",
  "S06psp_6-8u:1288": "citāntarāṃsatā,",
  "S06psp_6-8u:1289": "rasarasajñatā,",
  "S06psp_6-8u:1290": "nyagrodhaparimaṇḍalatā,",
  "S06psp_6-8u:1291": "uṣṇīṣaśiraskatā,",
  "S06psp_6-8u:1292": "pṛthutanujihvatā,",
  "S06psp_6-8u:1293": "brahmasvaratā,",
  "S06psp_6-8u:1294": "siṃhahanutā,",
  "S06psp_6-8u:1295": "saśukladantatā,",
  "S06psp_6-8u:1296": "samadantatā,",
  "S06psp_6-8u:1297": "aviraladantatā,",
  "S06psp_6-8u:1298": "samacatvāriśaddantatā,",
  "S06psp_6-8u:1299": "abhinīlanetratā,",
  "S06psp_6-8u:1300": "gopakṣmanetratā ceti,",
  "S06psp_6-8u:1301": "tatra cakrāṅkitahastapāda iti cakrāṇi tathāgatasya hastapādatale jātāni bhavanti,",
  "S06psp_6-8u:1302": "sahasrārāṇi (PSP_6-8:62)",
  "S06psp_6-8u:1303": "sanemikāni sanābhikāni,",
  "S06psp_6-8u:1304": "sarvākāraparipūrṇāni,",
  "S06psp_6-8u:1305": "tadyathā asthimayaṃ vā dantamayaṃ vā biṃbam utkīrṇaṃ syāt,",
  "S06psp_6-8u:1306": "samaṃ pāṇitalābhyāṃ pṛthivīsaṃsparśanād asaṃkucitatvāt pādayoḥ supratisthitapāṇipādatā,",
  "S06psp_6-8u:1307": "haṃsarājasyeva jālapinaddhāṅgulipāṇipādatvāj jālahastapādaḥ,",
  "S06psp_6-8u:1308": "tūlapicūpamataruṇasukumāratālakomalapāṇipādatvād mṛdutaruṇahastapādaḥ samucchritahastapādaḥ,",
  "S06psp_6-8u:1309": "śirogrīvāpradeśatvāt saptocchrayaḥ,",
  "S06psp_6-8u:1310": "āyatahastapādāṅgulitvād dīrghāṅguliḥ,",
  "S06psp_6-8u:1311": "dīrghapārṣṇitvād āyatapārṣṇiḥ,",
  "S06psp_6-8u:1312": "saptār abhyucchritatvād avakragātratvād bṛhadṛjugātraḥ,",
  "S06psp_6-8u:1313": "uccaiḥ sunigūḍhajānugulphatvād ucchaṅkhapādaḥ,",
  "S06psp_6-8u:1314": "ūrdhvapradakṣiṇāvartakuṇḍalaromatvād ūrdhvāṅgaromā,",
  "S06psp_6-8u:1315": "śarabhaiṇeyeyajaṅghatvād anupahatatvād anupūrvopacitavṛttajaṅghatvāc caiṇeyajaṅghaḥ,",
  "S06psp_6-8u:1316": "samorubāhutvād avanatasya pāṇitalābhyāṃ jānumaṇḍalasparśanāt paṭūrubāhuḥ,",
  "S06psp_6-8u:1317": "paramābhirūpakośanigūḍhamehanatvād vastyaśvājāneyavatkośāvahitavastiguhyaḥ,",
  "S06psp_6-8u:1318": "uttaptahāṭakasuvarṇavarṇatvāt",
  "S06psp_6-8u:1319": "suvarṇavarṇaḥ,",
  "S06psp_6-8u:1320": "rajatajātarūpasuparikarmakṛtaślakṣṇasamānacchavitvād rajasānupaliptagātratvāc chlakṣṇacchaviḥ,",
  "S06psp_6-8u:1321": "suvibhaktaikaikā dvitīyajātaromatvād ekaikaromā,",
  "S06psp_6-8u:1322": "avadātakundendugokṣīratuṣāravarṇacandrasūryaśatātirekaprabhayā ūrṇayā bhruvor antare kṛtālaṃkāratvād āsyasyorṇāṅkitamukhaḥ,",
  "S06psp_6-8u:1323": "uparivipulakāyatvāt siṃhapūrvārdhakāyaḥ,",
  "S06psp_6-8u:1324": "suśliṣṭaparimaṇḍalagrīvatvāt susaṃvṛtaskandhaḥ,",
  "S06psp_6-8u:1325": "kāñcanapaṭṭasuvimṛṣṭo paritoṣaskandhatvāc citāntarāṃsaḥ,",
  "S06psp_6-8u:1326": "vātapittaśleṣmābhir anupahatasamanatvād rasarasapratibhāvanatvāt sadṛśavijñānatvāc ca rasarasajñaḥ,",
  "S06psp_6-8u:1327": "kāyasya vyāmasamārohapariṇāhapramāṇatvān nyagrodhaparimaṇḍalaḥ,",
  "S06psp_6-8u:1328": "vṛttaparimaṇḍaladakṣiṇā vartoṣṇīṣasamānasū pahitadarśanīyaśiraskatvād uṣṇīṣaśirāḥ,",
  "S06psp_6-8u:1329": "raktotpalapattrasamavarṇāpatatvāt pṛthutanujihvaḥ,",
  "S06psp_6-8u:1330": "hiraṇyagarbhakalaviṅkaśakunisadṛśasvaratvād brahmasvaraḥ,",
  "S06psp_6-8u:1331": "ādarśamaṇḍalavatsuparivṛttopacitadarśanīyahanutvāt siṃhahanuḥ,",
  "S06psp_6-8u:1332": "kundenduśaṃkhāv abhedakavatsitadantatvāc chukladantaḥ,",
  "S06psp_6-8u:1333": "anunnatadantatvāt samadantaḥ,",
  "S06psp_6-8u:1334": "nirantaratvād aviraladantaḥ,",
  "S06psp_6-8u:1335": "adha ūrdhvaṃ cānatiriktatvāt samacatvāriṃśaddantaḥ,",
  "S06psp_6-8u:1336": "kṛṣṇaśubhradeśānupakliṣṭasuviśuddhatvāl lohitarājibhir apinaddhatvāc cābhinīlanetraḥ,",
  "S06psp_6-8u:1337": "adhaḥsthitānām ūrdhvasthitānāṃ ca samygavanatatvād (PSP_6-8:63)",
  "S06psp_6-8u:1338": "asaṃluḍitatvāc ca pakṣmaṇo gopakṣmanetras tathāgato bhavati.",
  "S06psp_6-8u:1339": "tataḥ cakrāṅkahastapādo bhavati gurūṇām anugamanapratyudgamanābhyāṃ dharmaśravaṇamālyopahāracaityānuyānaprabhṛtiṣu parivāradānāc cakrāṅkahastapādo bhavati,",
  "S06psp_6-8u:1340": "tat punar mahāparivāratāyāḥ,",
  "S06psp_6-8u:1341": "pūrvanimittaṃ,",
  "S06psp_6-8u:1342": "dṛḍhasamādānatvāt supratiṣṭhitapāṇipādas tad akampanīyatāyāḥ pūrvanimittaṃ,",
  "S06psp_6-8u:1343": "caturṇāṃ saṃgrahavastūnāṃ dānapriyavadyārthacaryāsamānārthatānām āsevanāj jālahastapādas tat kṣiprasaṃgrahatāyāḥ pūrvanimittaṃ,",
  "S06psp_6-8u:1344": "praṇītānām aśitapītalīḍhakhāditāsvāditān ādānāt mṛdutaruṇahastapādaḥ,",
  "S06psp_6-8u:1345": "saptocchrayaś vā tad ubhayaṃ praṇītānām evāśitapītalīḍhakhāditāsvāditānāṃ pratilabdhaye pūrvanimittaṃ,",
  "S06psp_6-8u:1346": "vadhyaparimokṣaṇāj jīvitānugrahakaraṇāt prāṇātipātāc ca prativirater āsevanād dīrghāṅgulir āyatapādapārṣṇir bṛhadṛjugātraś ca tad dīrghāyuṣkatāyāḥ pūrvanimittaṃ,",
  "S06psp_6-8u:1347": "kuśalasya dharmasamādānasyopāttasyābhivardhanād aparihāṇāc cocchaṅkhapādaś cordhvāṅgaromā ca tad aparihāṇidharmatāyā vinaye vā pūrvamimittaṃ,",
  "S06psp_6-8u:1348": "satkṛtyaśilpavidyākarmaṇām upapradānād upādānapradānāc caiṇeyajaṅghas tat kṣipragrahaṇatāyāḥ pūrvanimittaṃ,",
  "S06psp_6-8u:1349": "svataḥ saṃvidyamānasyārthasya yācitena dānād apratyākhyānāc ca paṭūrubāhus tad vaśitāyāḥ pradāne vinaye vā pūrvanimittaṃ,",
  "S06psp_6-8u:1350": "mitrasvajanasaṃbandhisaṅgatānām anyonyāviprayojanād viprayuktānāṃ ca sattvānāṃ brahmacaryasamādānād guhyamantrarakṣaṇāc ca kośāvahitamastiguhyas tad bahuputratāyāḥ pūrvanimittaṃ,",
  "S06psp_6-8u:1351_0": "praṇītānām upastaraṇaprāvaraṇanivāsanānāṃ prāsādavimānabhavanānāñ ca dānāt suvarṇavarṇaḥ",
  "S06psp_6-8u:1351_1": "ślakṣṇacchaviś ca tad ubhayaṃ praṇītānām evopastaraṇaprāvaraṇanivāsanānāṃ prāsādavimānabhavanānāṃ",
  "S06psp_6-8u:1351_2": "ca pratilabdhaye pūrvanimittaṃ,",
  "S06psp_6-8u:1352_0": "saṃgaṇikāparivarjanād upādhyāyācāryamātāpitṛbhrātṛprabhṛtīnāṃ ca gurūṇāṃ yathānurūpopasthānaniveśanāt",
  "S06psp_6-8u:1352_1": "tad adhyakṣāpradānāc ca vikṛtānām ekaikapradakṣiṇāvartaromā ūrṇāṅkitamukhaś ca tad",
  "S06psp_6-8u:1352_2": "apratisamatāyāḥ pūrvanimittaṃ,",
  "S06psp_6-8u:1353": "amukharavacanād anavasādanāt priyavāditvāt subhāṣitānuromatvāc ca siṃhapūrvārdhakāyaḥ,",
  "S06psp_6-8u:1354": "susaṃvṛtaskandhaś ca tad apratihatatāyāḥ pūrvanimittaṃ,",
  "S06psp_6-8u:1355": "vyādhitebhyo bhaiṣajyaparicārakacikitsakapathyabhojanānāṃ (PSP_6-8:64)",
  "S06psp_6-8u:1356": "pradānād upasthānāc ca citāntarāṃsaḥ,",
  "S06psp_6-8u:1357": "rasarasajñaś ca tad alpābādhatāyāḥ pūrvanimittam,",
  "S06psp_6-8u:1358": "ārāmasabhāśrayodapānadurgasaṃkramabhaktamālyavihārāvasathavihārakaraṇaprabhṛtiṣu pareṣām utsāhanapūrvaṅgamatvāt parebhyo 'bhyadhikapradānāc ca nyagrodhaparimaṇḍala uṣṇīṣaśirāś",
  "S06psp_6-8u:1359": "ca tad ādhipatyapratilaṃbhāya pūrvanimittaṃ,",
  "S06psp_6-8u:1360": "dīrgharātraślakṣṇapriyamadhuravacanābhidhānāt prabhūtajihvo brahmasvaraś ca tat pañcāṅgavākyathopetasya svarasya pratilabdhaye pūrvanimittaṃ,",
  "S06psp_6-8u:1361": "pañcāṅgavākyathopetaḥ punaḥ svaraḥ,",
  "S06psp_6-8u:1362": "ājñeyo vijñeyaḥ śravanīyo na pratikūlaḥ,",
  "S06psp_6-8u:1363": "gambhīro 'nunādī,",
  "S06psp_6-8u:1364": "anelaḥ karṇasukho viduravakīrṇa iti,",
  "S06psp_6-8u:1365": "dīrgharātraṃ saṃbhinnapralāpavirateḥ kālavāditvāc ca siṃhahanus tad ādeyavākyatāyāḥ pūrvanimittaṃ,",
  "S06psp_6-8u:1366": "saṃmānanādhimānanābhyāṃ pariśuddhājīvatvāc ca suśukladantaḥ samadantaś ca tat pūrvopacitaparivāratāyāḥ pūrvanimittaṃ,",
  "S06psp_6-8u:1367": "dīrgharātraṃ satyasyāpiśunasya samudācārād aviraladantaḥ samacatvāriṃśaddantaś ca tad abhedyaparivāratāyāḥ pūrvanimittaṃ,",
  "S06psp_6-8u:1368_0": "paripakvamānasyevānavasādayamānasyāraktenādviṣṭenāmūdena cakṣuṣā darśanād atinīlanetro",
  "S06psp_6-8u:1368_1": "gopakṣmanetraś ca tat samantaprāsādikatāyāḥ pūrvanimittam. imāny ucyante dvātriṃśad",
  "S06psp_6-8u:1368_2": "mahāpuruṣalakṣaṇāny ebhiḥ subhūte dvātriṃśad mahāpuruṣalakṣaṇais tathāgatasya kāyaḥ",
  "S06psp_6-8u:1368_3": "samanvāgato bhavati.",
  "S06psp_6-8u:1369": "katamāni ca subhūte tathāgatasyāśīty anuvyañjanāni?",
  "S06psp_6-8u:1370": "tāmranakhāś ca buddhā bhagavanto bhavanti sarvasaṃskāraviraktacittāḥ,",
  "S06psp_6-8u:1371": "snigdhanakhāś ca buddhā bhagavanto bhavanti snigdhasvajanavat sarvasattvahitasukhādhyāśayacittāḥ,",
  "S06psp_6-8u:1372": "tuṅganakhāś ca buddhā bhagavanto bhavanti tuṅgakuśalavaṃśaprasūtāḥ,",
  "S06psp_6-8u:1373": "vṛttāṅgulayaś ca buddhā bhagavanto bhavanti vṛttato 'navadyāḥ,",
  "S06psp_6-8u:1374": "citāṅgulayaś ca buddhā bhagavanto bhavanty upacitavipulakuśalamūlāḥ,",
  "S06psp_6-8u:1375": "anupūrvāṅgulayaś ca buddhā bhagavanto bhavanti anupūrvasamupārjitakuśalamūlāḥ,",
  "S06psp_6-8u:1376": "gūḍhaśirāś ca buddhā bhagavanto bhavanti sunigūḍhakāyavāgmanaskarmāntājīvāḥ,",
  "S06psp_6-8u:1377": "nirgranthiśirāś ca buddhā bhagavanto bhavanti kleśagranthibhedakarāḥ,",
  "S06psp_6-8u:1378": "gūḍhagulphāś ca buddhā bhagavanto bhavanti sunigūḍhadharmamatayaḥ,",
  "S06psp_6-8u:1379": "aviṣamapādāś (PSP_6-8:65)",
  "S06psp_6-8u:1380": "ca buddhā bhagavanto bhavanti sarvaviṣamanistārayitāraḥ,",
  "S06psp_6-8u:1381": "10 siṃhavikrāntagāminaś ca buddhā bhagavanto bhavanti narasiṃhāḥ,",
  "S06psp_6-8u:1382": "nāgavikrāntagāminaś ca buddhā bhagavanto bhavanti naranāgāḥ,",
  "S06psp_6-8u:1383": "haṃsavikrāntagāminaś ca buddhā bhagavanto bhavanti rājahaṃsasadṛśavaihāyasagāminaḥ,",
  "S06psp_6-8u:1384": "vṛṣabhavikrāntagāminaś ca buddhā bhagavanto bhavanti puruṣarṣabhāḥ,",
  "S06psp_6-8u:1385": "pradakṣiṇāvartagāminaś ca buddhā bhagavanto bhavanti pradakṣiṇamārgāḥ,",
  "S06psp_6-8u:1386": "cārugāminaś ca buddhā bhagavanto bhavanti cārudarśanāḥ,",
  "S06psp_6-8u:1387": "avakragātrāś ca buddhā bhagavanto bhavanti nityam avakracittāḥ,",
  "S06psp_6-8u:1388": "vṛttagātrāś ca buddhā bhagavanto bhavanti viśuddhaguṇakhyāpayitāraḥ,",
  "S06psp_6-8u:1389": "mṛṣṭagātrāś ca buddhā bhagavanto bhavanti pramṛṣṭapāpadharmāṇāḥ,",
  "S06psp_6-8u:1390": "anupūrvagātrāś ca buddhā bhagavanto bhavanty anupūrvadharmadeśikāḥ. 20 śucigātrāś ca buddhā bhagavanto bhavanti kāyavāgmanaḥśaucasamanvāgatāḥ,",
  "S06psp_6-8u:1391": "mṛdugātrāś ca buddhā bhagavanto bhavanti svabhāvamṛducittāḥ,",
  "S06psp_6-8u:1392": "viśuddhagātrāś ca buddhā bhagavanto bhavanti svabhāvaviśuddhacittāḥ,",
  "S06psp_6-8u:1393": "paripūrṇavyañjanāś ca buddhā bhagavanto bhavanti suparipūrṇadharmavinayāḥ,",
  "S06psp_6-8u:1394": "pṛthucārumaṇḍalagātrāś ca buddhā bhagavanto bhavanti pṛthucāruguṇākhyātāraḥ,",
  "S06psp_6-8u:1395": "samakramāś ca buddhā bhagavanto bhavanti sarvasattvasamacittāḥ,",
  "S06psp_6-8u:1396": "viśuddhanetrāś ca buddhā bhagavanto bhavanti suviśuddhadarśanāḥ,",
  "S06psp_6-8u:1397": "sukumāragātrāś ca buddhā bhagavanto bhavanti sukumāradharmadeśikāḥ,",
  "S06psp_6-8u:1398": "adīnagātrāś ca buddhā bhagavanto bhavanti nityam adīnacittāḥ,",
  "S06psp_6-8u:1399": "utsadagātrāś ca buddhā bhagavanto bhavanty utsannākuśalamūlāḥ. 30 susaṃhatanāś ca buddhā bhagavanto bhavanti kṣīṇapunarbhavasahagatāḥ,",
  "S06psp_6-8u:1400": "suvibhaktāṅgapratyaṅgāś ca buddhā bhagavanto bhavanti",
  "S06psp_6-8u:1401": "sudeśitapratītyasamutpādāṅgapratyaṅgāḥ,",
  "S06psp_6-8u:1402": "vitimiraśuddhālokāś ca buddhā bhagavanto bhavanti suviśuddhadarśanāḥ,",
  "S06psp_6-8u:1403": "vṛttakukṣayaś ca buddhā bhagavanto bhavanti vṛttasaṃpannaśiṣyāḥ,",
  "S06psp_6-8u:1404": "mṛṣṭakukṣayaś ca buddhā bhagavanto bhavanti pramṛṣṭasaṃsāradoṣāḥ,",
  "S06psp_6-8u:1405": "abhugnakukṣayaś ca buddhā bhagavanto bhavanti bhagnamānaśṛṅgāḥ,",
  "S06psp_6-8u:1406": "kṣāmodarāś ca buddhā bhagavanto bhavanti dharmakṣayavinivartayitāraḥ,",
  "S06psp_6-8u:1407": "gambhīranābhayaś (PSP_6-8:66)",
  "S06psp_6-8u:1408": "ca buddhā bhagavanto bhavanti pratividdhaparamagambhīradharmāṇaḥ,",
  "S06psp_6-8u:1409": "pradakṣiṇāvartanābhayaś ca buddhā bhagavanto bhavanti pradakṣiṇagrāhyupapannaśiṣyāḥ,",
  "S06psp_6-8u:1410": "samantaprāsādikāś ca buddhā bhagavanto bhavanti samantaprāsādikaśiṣyasaṃghāḥ. 40 śucisamācārāś ca buddhā bhagavanto bhavanti paramaśucicittāḥ,",
  "S06psp_6-8u:1411": "vyapagatatilakagātrāś ca buddhā bhagavanto bhavanti vyapagatākālopadeśadharmavinayāḥ,",
  "S06psp_6-8u:1412": "tūlasadṛśasukumārapāṇayaś ca buddhā bhagavanto bhavanti tūlasadṛśakāyalāghavapratilābhadharmadeśikāḥ,",
  "S06psp_6-8u:1413": "snigdhapāṇilekhāś ca buddhā bhagavanto bhavanti snigdhasvajanabhāvapratilabdhamahāśramaṇabhāvāḥ,",
  "S06psp_6-8u:1414": "gambhīrapāṇilekhāś ca buddhā bhagavanto bhavanti paramagambhīradhīrāvasthānāḥ,",
  "S06psp_6-8u:1415": "āyatapāṇilekhāś ca buddhā bhagavanto bhavanty āyatikṣamadharmākhyātāraḥ,",
  "S06psp_6-8u:1416": "nātyāyatavacanāś ca buddhā bhagavanto bhavanti nātyāyataśikṣāpadaprajñāpayitāraḥ,",
  "S06psp_6-8u:1417": "biṃbapratibiṃbadarśanavadanāś ca buddhā bhagavanto bhavanti pratibiṃbavadvisarjitasarvalokāḥ,",
  "S06psp_6-8u:1418": "mṛdujihvāś ca buddhā bhagavanto bhavanti mṛdupūrvavinetāraḥ,",
  "S06psp_6-8u:1419": "tanujihvāś ca buddhā bhagavanto bhavanty atanuguṇopapannāḥ. 50 raktajihvāś ca buddhā bhagavanto bhavanti raktabālajanaduravagāhadharmavinayāḥ,",
  "S06psp_6-8u:1420": "gajagarjitajīmūtaghoṣā buddhā bhagavanto bhavanti gajagarjitajīmūtaghoṣesv aparitrāsāḥ,",
  "S06psp_6-8u:1421": "madhuracārumañjusvarāś ca buddhā bhagavanto bhavanti madhuracārumañjusvarapralāpaśiṣyāḥ,",
  "S06psp_6-8u:1422": "vṛttadaṃṣṭrāś ca buddhā bhagavanto bhavanti vṛttabhavasaṃyojanāḥ,",
  "S06psp_6-8u:1423": "tīkṣṇadaṃṣṭrāś ca buddhā bhagavanto bhavanti tīkṣṇajanavinayanakuśalāḥ,",
  "S06psp_6-8u:1424": "śukladaṃṣṭrāś ca buddhā bhagavanto bhavanti paramaśukladharmavinayāḥ,",
  "S06psp_6-8u:1425": "samadaṃṣṭrāś ca buddhā bhagavanto bhavanti samabhūmibhāgapratiṣṭhitāḥ,",
  "S06psp_6-8u:1426": "anupūrvadaṃṣṭrāś ca buddhā bhagavanto bhavanty anupūrvābhisamayadeśayitāraḥ,",
  "S06psp_6-8u:1427": "uttuṅganāsāś ca buddhā bhagavanto bhavanti prajñātuṅgaparvatasthāḥ,",
  "S06psp_6-8u:1428": "śucināsāś ca buddhā bhagavanto bhavanti śucivinayajanasaṃpratipannāḥ. 60 viśālanayanāś ca buddhā bhagavanto bhavanti paraviśālakṣaṇabuddhadharmāṇaḥ, citapakṣmāṇaś",
  "S06psp_6-8u:1429": "ca buddhā bhagavanto bhavanti citasattvakāyāḥ,",
  "S06psp_6-8u:1430": "sitāsitakamalanayanāś ca buddhā bhagavanto bhavanti (PSP_6-8:67)",
  "S06psp_6-8u:1431": "sitāsitakamaladalanayanābhiḥ prabalasurāsuravarayuvatibhir abhinanditāḥ,",
  "S06psp_6-8u:1432": "āyatabhruvaś ca buddhā bhagavanto bhavanti nityam āyatidarśinaḥ,",
  "S06psp_6-8u:1433": "ślakṣṇabhruvaś ca buddhā bhagavanto bhavanti śuklavinayakuśalāḥ,",
  "S06psp_6-8u:1434": "samaromabhruvaś ca buddhā bhagavanto bhavanti samantadāṣajñāḥ,",
  "S06psp_6-8u:1435": "snigdhabhruvaś ca buddhā bhagavanto bhavanti kuśalamūlopasnehasnigdhasaṃtānajanavinayāḥ,",
  "S06psp_6-8u:1436": "pīnāyatabhujāś ca buddhā bhagavanto bhavanti parapīnāyatavāhavaḥ,",
  "S06psp_6-8u:1437": "samakarṇāś ca buddhā bhagavanto bhavanti jitasamarāḥ,",
  "S06psp_6-8u:1438": "anupahatakarṇendriyāś ca buddhā bhagavanto bhavanty anupahatasattvavināyakāḥ. supariṇāmitalalāṭāś ca buddhā bhagavanto bhavanti sarvadṛṣṭikṛtavipariṇatāḥ,",
  "S06psp_6-8u:1439": "pṛthulalāṭāś ca buddhā bhagavanto bhavanti śramaṇabrāhmaṇaparavādipramathanāḥ,",
  "S06psp_6-8u:1440": "suparipūrṇottamāṅgāś ca buddhā bhagavanto bhavanti suparipūrṇottamapraṇidhānāḥ,",
  "S06psp_6-8u:1441": "bhramarasadṛśakeśāś ca buddhā bhagavanto bhavanti viṣayabhramararativyāvartikāḥ,",
  "S06psp_6-8u:1442": "citakeśāś ca buddhā bhagavanto bhavanty apacitadarśanābhāvanāprahātavyānuśayaḥ,",
  "S06psp_6-8u:1443": "ślakṣṇakeśāś ca buddhā bhagavanto bhavanti ślakṣṇabuddhibhir jñātaśāsanasārāḥ,",
  "S06psp_6-8u:1444": "asaṃluḍitakeśāś ca buddhā bhagavanto bhavanti nityāsaṃluḍitacetanāḥ,",
  "S06psp_6-8u:1445": "aparuṣakeśāś ca buddhā bhagavanto bhavanti nityam aparuṣavacanāḥ,",
  "S06psp_6-8u:1446": "surabhikeśāś ca buddhā bhagavanto bhavanti surabhibodhyaṅgakusumapradakṣiṇāvartitajanāḥ,",
  "S06psp_6-8u:1447": "śrīvatsasvastikanandyāvartasulalitapāṇipādatalāś ca buddhā bhagavanto bhavanti śrīvatsasvastikanandyāvartasulalitapāṇipādaśobhāḥ.",
  "S06psp_6-8u:1448": "imāny ucyante 'śītyanuvyañjanāny ebhiḥ subhūte 'śītyanuvyañjanais tathāgatasye kāyaḥ samanvāgato bhavati. evaṃ khalu subhūte bodhisattvasya mahāsattvasya dharmadānaṃ veditavyam.",
  "S06psp_6-8u:1449": "punar aparaṃ subhūte bodhisattvo mahāsattvaḥ prajñāpāramitāyāṃ caran sattvān evam avavadaty anuśāsty ete yūyaṃ kulaputrā akṣaranirhārakuśalā bhavata,",
  "S06psp_6-8u:1450": "ekākṣarakuśalā bhavatha,",
  "S06psp_6-8u:1451": "dvyakṣaraṃ yāvad dvācatvāriṃśad akṣaraiḥ kuśalā bhavata,",
  "S06psp_6-8u:1452": "ekenākṣareṇa sarvavyayopagatānupagacchata,",
  "S06psp_6-8u:1453": "dvitīyenākṣareṇa sarvavyayopagatānupagacchata, (PSP_6-8:68)",
  "S06psp_6-8u:1454": "tṛtīyenākṣareṇa sarvavyayopagatānupagacchata,",
  "S06psp_6-8u:1455_0": "yavad dvācatvāriṃśadakṣaraiḥ sarvavyayopagatānupagacchata. ekasminn akṣare dvācatvāriṃśad",
  "S06psp_6-8u:1455_1": "akṣarāṇy antargatāni bhāvayata. dvācatvāriṃśadakṣareṣv ekākṣaram antargataṃ bhāvayata.",
  "S06psp_6-8u:1455_2": "sa khalu punaḥ subhūte bodhisattvo mahāsattvo dvācatvāriṃśadakṣarāṇy ekasminn akṣare kuśalo bhāvayati,",
  "S06psp_6-8u:1456": "ekākṣaraṃ dvācatvāriṃśadakṣareṣu kuśalo bhāvayati,",
  "S06psp_6-8u:1457": "akṣarābhinirhārakauśalaṃ bhāvayitvākṣarābhinirhārakuśalo bhavati. tadyathāpi nāma subhūte tathāgato 'rhan samyaksaṃbuddho dharmakuśalo 'kṣarakuśalaś ca sattvānāṃ dharmaṃ deśayati,",
  "S06psp_6-8u:1458": "sākṣaran dharmaṃ deśayati nānakṣaraṃ,",
  "S06psp_6-8u:1459": "te ca sattvā nopalabhyante, tat kasya hetoḥ?",
  "S06psp_6-8u:1460": "ākāśanirmitā hi subhūte sattvā dharmāś ca veditavyāḥ.",
  "S06psp_6-8u:1461": "atha khalv āyuṣmān subhūtir bhagavantam etad avocat:",
  "S06psp_6-8u:1462": "yadi bhagavann atyantatayā sattvā nopalabhyante,",
  "S06psp_6-8u:1463": "dharmā nopalabhyante,",
  "S06psp_6-8u:1464": "svabhāvaś ca nopalabhyate,",
  "S06psp_6-8u:1465_0": "kathaṃ bhagavan bodhisattvo mahāsattvaḥ prajñāpāramitāyāṃ caran dhyānapāramitāyāṃ",
  "S06psp_6-8u:1465_1": "caran vīryapāramitāyāṃ caran kṣāntipāramitāyāṃ caran śīlapāramitāyāṃ caran dānapāramitāyāṃ",
  "S06psp_6-8u:1465_2": "caran saptatriṃśatsu bodhipakṣyeṣu dharmeṣu caturṣv āryasatyeṣu sarvaśūnyatāsu śūnyatānimittāpraṇihiteṣu",
  "S06psp_6-8u:1465_3": "vimokṣamukheṣv aṣṭasu vimokṣeṣu navasv anupūrvavihārasamāpattiṣu daśasu tathāgatabaleṣu",
  "S06psp_6-8u:1465_4": "caturṣu vaiśāradyeṣu,",
  "S06psp_6-8u:1466": "catasṛṣu pratisaṃvitsv aṣṭādaśasv āveṇikeṣu buddhadharmeṣu dvātriṃśanmahāpuruṣalakṣaṇeṣv aśītyanuvyañjaneṣu ṣaṭsv abhijñāsu vipākajāsu caran sattvānāṃ dharmaṃ deśayati,",
  "S06psp_6-8u:1467": "na cātra sattva upalabhyate,",
  "S06psp_6-8u:1468": "na sattvaprajñaptiḥ sattvānupalabdhyā rūpānupalabdhiḥ,",
  "S06psp_6-8u:1469": "vedanāsaṃjñāsaṃskāravijñānānupalabdhiḥ,",
  "S06psp_6-8u:1470": "ṣaṭpāramitānupalabdhiḥ,",
  "S06psp_6-8u:1471": "yāvad aśītyanuvyañjanānupalabdhiḥ,",
  "S06psp_6-8u:1472": "na cānupalabdhyā sattvaprajñaptir na ca sattvāprajñaptyā rūpaṃ prajñāyate,",
  "S06psp_6-8u:1473": "vedanāsaṃjñāsaṃskāravijñānaṃ prajñāyate,",
  "S06psp_6-8u:1474": "yāvad aśītyanuvyañjanāni prajñāyante,",
  "S06psp_6-8u:1475": "aśītyanuvyañjanair aprajñāyamānaiḥ.",
  "S06psp_6-8u:1476": "kathaṃ bhagavan bodhisattvo mahāsattvaḥ prajñāpāramitāyāṃ caran sattvānāṃ dharmaṃ deśayati?",
  "S06psp_6-8u:1477": "mā khalu bhagavan bodhisattvo mahāsattvo (PSP_6-8:69)",
  "S06psp_6-8u:1478": "'saṃvidyamāneṣu sarvadharmeṣu sattvān samādāpayed viparyāse viniyojayet. tat kasya hetoḥ?",
  "S06psp_6-8u:1479": "tathā hi bhagavan bodhisattvo mahāsattvaḥ prajñāpāramitāyāṃ caran bodhisattvam eva tāvan nopalabhate prāg eva bodhipākṣikān dharmān.",
  "S06psp_6-8u:1480": "evam ukte bhagavān āyuṣmantaṃ subhūtim etad avocat: evam etat subhūte evam etat,",
  "S06psp_6-8u:1481": "yathā vadasi sattvānupalabdhenādhyātmaśūnyatā veditavyā,",
  "S06psp_6-8u:1482": "bahirdhāśūnyatā veditavyā,",
  "S06psp_6-8u:1483": "adhyātmabahirdhāśūnyatā veditavyā yāvad abhāvasvabhāvaśūnyatā veditavyā,",
  "S06psp_6-8u:1484": "skandhaśūnyatā veditavyā,",
  "S06psp_6-8u:1485": "dhātuśūnyatā veditavyā,",
  "S06psp_6-8u:1486": "āyatanaśūnyatā veditavyā,",
  "S06psp_6-8u:1487": "pratītyasamutpādaśūnyatā veditavyā,",
  "S06psp_6-8u:1488": "pratītyasamutpādāṅgaśūnyatā veditavyā,",
  "S06psp_6-8u:1489_0": "ātmaśūnyatā sattvaśūnyatā jīvaśūnyatā jantuśūnyatā poṣaśūnyatā puruṣaśūnyatā pudgalaśūnyatā",
  "S06psp_6-8u:1489_1": "manujaśūnyatā mānavaśūnyatā kārakaśūnyatā vedakaśūnyatā jānakaśūnyatā paśyakaśūnyatā",
  "S06psp_6-8u:1489_2": "veditvyā. apramāṇadhyānārūpyasamādhisamāpattiśūnyatā veditavyā,",
  "S06psp_6-8u:1490": "smṛtyupasthānasamyakprahāṇarddhipādendriyabalabodhyaṅgamārgaśūnyatā veditavyā. śūnyatānimittāpraṇihitaśūnyatā veditavyā,",
  "S06psp_6-8u:1491": "aṣṭavimokṣamukhaśūnyatā veditavyā,",
  "S06psp_6-8u:1492": "navānupūrvavihārasamāpattiśūnyatā veditavyā,",
  "S06psp_6-8u:1493": "daśatathāgatabalaśūnyatā veditavyā,",
  "S06psp_6-8u:1494": "vaiśāradyapratisaṃvidāveṇikā buddhadharmaśūnyatā veditavyā,",
  "S06psp_6-8u:1495": "srotaāpattiphalasakṛdāgāmiphalānāgāmiphalārhattvapratyekabodhiśūnyatā veditavyā,",
  "S06psp_6-8u:1496": "daśabodhisattvabhūmiśūnyatā veditavyā,",
  "S06psp_6-8u:1497": "buddhakṣetraśūnyatā veditavyā,",
  "S06psp_6-8u:1498": "samyaksaṃbodhiśūnyatā veditavyā,",
  "S06psp_6-8u:1499_0": "tad bodhisattvo mahāsattva imān sarvadharmān śūnyā iti dṛṣṭvā sattvānāṃ dharmaṃ deśayati",
  "S06psp_6-8u:1499_1": "yathā caiteṣu śūnyeṣu sarvadharmeṣu samādāpayed viparyāse na niyojayet. sa evaṃ sarvadharmān",
  "S06psp_6-8u:1499_2": "anāvaraṇato jñātvā na kaṃcid dharmaṃ vikopayati na 'dvaidhīkaroti,",
  "S06psp_6-8u:1500": "yathābhūtaṃ ca dharmaṃ deśayati. tadyathāpi nāma subhūte tathāgatanirmito 'nekāni nirmitakoṭīniyutaśatasahasrāṇy abhinirmāya kāṃścid dāne niyojayati,",
  "S06psp_6-8u:1501_0": "kāṃścic chīle kāṃścit kṣāntau kāṃścid vīrye kāṃścid dhyāne kāṃścit prajñāyāṃ kāṃścid",
  "S06psp_6-8u:1501_1": "dhyāneṣu kāṃścid apramāṇeṣu kāṃścid ārūpyasamāpattiṣu kāṃścit saptatriṃśadbodhipakṣyeṣu",
  "S06psp_6-8u:1501_2": "dharmeṣu niyojayati,",
  "S06psp_6-8u:1502": "kāṃścid āryasatyeṣu kāṃścic chūnyatānimittāpraṇihiteṣu (PSP_6-8:70)",
  "S06psp_6-8u:1503": "kāṃścid adhyātmaśūnyatāyāṃ kāṃścid yāvad abhāvasvabhāvaśūnyatāyāṃ kāṃścid abhijñāsu kāṃścid daśabalavaiśāradyapratisaṃvidāveṇikabuddhadharmeṣu niyojayati,",
  "S06psp_6-8u:1504": "sarvākārajñatāyāṃ niyojayati,",
  "S06psp_6-8u:1505": "kāṃścic chrotaāpattiphale kāṃścit sakṛdāgāmiphale kāṃścid anāgāmiphale,",
  "S06psp_6-8u:1506": "kāṃścid arhattve,",
  "S06psp_6-8u:1507": "kāṃścit pratyekabodhau kāṃścid anuttarāyāṃ samyaksaṃbodhau niyojayati. tat kiṃ manyase?",
  "S06psp_6-8u:1508": "api nu tena nirmitakena kasyacid dharmasya prabhedaḥ kṛtaḥ.",
  "S06psp_6-8u:1509": "subhūtir āha: no bhagavan.",
  "S06psp_6-8u:1510": "bhagavān āha: tad anena te subhūte paryāyeṇaivaṃ veditavyam,",
  "S06psp_6-8u:1511": "evam ayaṃ bodhisattvo mahāsattvaḥ prajñāpāramitāyāṃ caran sattvānāṃ dharmaṃ deśayati,",
  "S06psp_6-8u:1512": "tāṃś ca bhūmau pratiṣṭhāpayati tāṃś ca sattvān viparyāsāt parimocayati,",
  "S06psp_6-8u:1513": "abaddhāmuktayogena, tat kasya hetoḥ?",
  "S06psp_6-8u:1514": "tathā hi subhūte rūpam abaddham amuktaṃ,",
  "S06psp_6-8u:1515": "vedanā saṃjñā saṃskārā vijñānam abaddham amuktaṃ,",
  "S06psp_6-8u:1516": "yā rūpasyābaddhatāmuktatā na tad rūpaṃ yā vedanāyāḥ saṃjñāyāḥ saṃskārāṇāṃ yā vijñānasyābaddhatāmuktatā na tad vijñānam. tat kasya hetoḥ?",
  "S06psp_6-8u:1517": "tathā hy atyantaviśuddhaṃ rūpaṃ,",
  "S06psp_6-8u:1518": "vedanā saṃjñā saṃskārā vijñānam atyantaviśuddham,",
  "S06psp_6-8u:1519": "evaṃ skandhadhātvāyatanapratītyasamutpādāḥ pratītyasamutpādāṅgāni ca yāvat sarvadharmā laukikā lokottarāḥ,",
  "S06psp_6-8u:1520": "sāsrāvā anāsravāḥ saṃskṛtā asaṃskṛtā dharmāḥ,",
  "S06psp_6-8u:1521": "evaṃ khalu subhūte bodhisattvo mahāsattvaḥ sattvānāṃ dharmaṃ deśayati,",
  "S06psp_6-8u:1522": "na ca sattvān upalabhate,",
  "S06psp_6-8u:1523": "anupalaṃbhe sarvadharmāṇāṃ sthito bodhisattvo mahāsattvo 'sthānayogena rūpaṃ śūnyam ity asthānayogena,",
  "S06psp_6-8u:1524": "vedanā saṃjñā saṃskārā vijñānaṃ śūnyam ity asthānayogena,",
  "S06psp_6-8u:1525_0": "skandhadhātvāyatanapratītyasamutpādāḥ pratītyasamutpādāṅgāni ca śūnyānīty asthānayogena",
  "S06psp_6-8u:1525_1": "yāvat sarvadharmā laukikā vā lokottarā vā sāsravā vā anāsravā vā saṃskṛtā vā asaṃskṛtā",
  "S06psp_6-8u:1525_2": "vā dharmā śūnyā iti asthānayogena,",
  "S06psp_6-8u:1526": "na hi saṃskṛtā vā asaṃskṛtā vā dharmāḥ kvacit sthitāḥ?",
  "S06psp_6-8u:1527": "tasmāt teṣāṃ svabhāvo nopalabhyate,",
  "S06psp_6-8u:1528": "yatra tiṣṭheran na hy abhāvo 'bhāve tiṣṭhati,",
  "S06psp_6-8u:1529": "na hi svabhāvaḥ svabhāve tiṣṭhati,",
  "S06psp_6-8u:1530": "na hi parabhāvaḥ parabhāve tiṣṭhati, tat kasya hetoḥ?",
  "S06psp_6-8u:1531": "tathā hi te sarveṇa sarvaṃ sarvathā sarvan nopalabhyante, yasya cānupalabdhiḥ sa kutra tiṣṭhed?",
  "S06psp_6-8u:1532": "evaṃ khalu subhūte bodhisattvo mahāsattvaḥ (PSP_6-8:71)",
  "S06psp_6-8u:1533": "prajñāpāramitāyāṃ carann anaparādhī bhavati,",
  "S06psp_6-8u:1534": "buddhānāṃ bhagavatāṃ bodhisattvānāṃ ca pratyekabuddhānāñ ca śrāvakānāṃ ca sarvāryāṇāṃ ca. tat kasya hetoḥ?",
  "S06psp_6-8u:1535": "tathā hi buddhair bhagavadbhir bodhisattvaiś ca pratyekabuddhaiś ca śrāvakaiś ca sarvāryaiś ca eṣaiva dharmatānubaddhānubadhya ca sattvānāṃ dharmaṃ deśayanti,",
  "S06psp_6-8u:1536": "tān te dharmāṇāṃ dharmatān na vyativartante. tat kasya hetoḥ?",
  "S06psp_6-8u:1537": "tathā hi dharmadhātur na vinivartate na bhūtakoṭir vinivartate. tat kasya hetoḥ?",
  "S06psp_6-8u:1538": "tathā hi teṣāṃ sa svabhāvo na saṃvidyate yo vinivartate.",
  "S06psp_6-8u:1539": "atha khalv āyuṣmān subhūtir bhagavantam etad avocat:",
  "S06psp_6-8u:1540": "yadi bhagavan dharmadhātur na vinivartate na tathatā na bhūtakoṭir vinivartate,",
  "S06psp_6-8u:1541_0": "kiṃ punar bhagavann anyad rūpam anyo dharmadhātur anyā tathatānyā bhūtakoṭir anye",
  "S06psp_6-8u:1541_1": "vedanāsaṃjñāsaṃskārā anyad vijñānam anyo dharmadhātur anyā tathatānyā bhūtakoṭir",
  "S06psp_6-8u:1541_2": "anye skandhadhātvāyatanapratītyasamutpādāḥ pratītyasamutpādāṅgāni ca anyo dharmadhātur",
  "S06psp_6-8u:1541_3": "anyā tathatānyā bhūtakoṭir,",
  "S06psp_6-8u:1542": "evaṃ yāvad anye sarvadharmā laukikā vā lokottarā vā sāsravā vā anāsravā vā,",
  "S06psp_6-8u:1543": "saṃskṛtā vā asaṃskṛtā vā dharmāḥ,",
  "S06psp_6-8u:1544": "anyo dharmadhātur anyā tathatā anyā bhūtakoṭiḥ?",
  "S06psp_6-8u:1545": "bhagavān āha:",
  "S06psp_6-8u:1546": "na subhūte 'nyad rūpaṃ anyo dharmadhātur anyā tathatānyā bhūtakoṭir anye vedanāsaṃjñāsaṃskārā anyad vijñānam anyo dharmadhātur anyā tathatānyā bhūtakoṭir,",
  "S06psp_6-8u:1547": "nānye skandhadhātvāyatanapratītyasamutpādāḥ pratītyasamutpādāṅgāni,",
  "S06psp_6-8u:1548": "ca nānyo dharmadhātur anyā tathatā anyā bhūtakoṭir,",
  "S06psp_6-8u:1549": "evaṃ yāvan nānye laukikā lokottarāḥ sāsravā anāsravāḥ saṃskṛtā asaṃskṛtā dharmā anyo dharmadhātur anyā tathatā anyā bhūtakoṭiḥ.",
  "S06psp_6-8u:1550": "evam ukte āyuṣmān subhūtir bhagavantam etad avocat:",
  "S06psp_6-8u:1551_0": "yadi bhagavan nānyad rūpaṃ nānyo dharmadhātur nānyā tathatā nānyā bhūtakoṭir nānye",
  "S06psp_6-8u:1551_1": "vedanāsaṃjñāsaṃskārā nānyad vijñānaṃ nānyo dharmadhātur nānyā tathatā nānyā bhūtakoṭir",
  "S06psp_6-8u:1551_2": "nānye skandhadhātvāyatanapratītyasamutpādāḥ pratītyasamutpādāṅgāni ca nānyo dharmadhātur",
  "S06psp_6-8u:1551_3": "nānyā tathatā nānyā bhūtakoṭir yāvan nānye sarvadharmā laukikā lokottarāḥ sāsravā",
  "S06psp_6-8u:1551_4": "anāsravāḥ (PSP_6-8:72)",
  "S06psp_6-8u:1552": "saṃskṛtā asaṃskṛtā dharmāḥ nanyo dharmadhātur nānyā tathatā nānyā bhūtakoṭis tat kathaṃ bhagavan phalavyavasthānaṃ bhavati?",
  "S06psp_6-8u:1553": "kṛṣṇānāṃ dharmāṇāṃ kṛṣṇo vipāko narakā vā tiryagyonir vā yamaloko vā,",
  "S06psp_6-8u:1554": "śuklānāṃ dharmāṇāṃ śuklo vipāko devā manuṣyāś ca,",
  "S06psp_6-8u:1555": "kṛṣṇaśuklānāṃ dharmāṇāṃ kṛṣṇaśuklo vipākaḥ sukhaduḥkhavyatikaraḥ,",
  "S06psp_6-8u:1556": "akṛṣṇaśuklānāṃ dharmāṇām akṛṣṇaśuklo vipākaḥ,",
  "S06psp_6-8u:1557": "srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekabodhir vā yāvat samyaksaṃbodhir vā.",
  "S06psp_6-8u:1558": "evam ukte bhagavān āyuṣmantaṃ subhūtim etad avocat:",
  "S06psp_6-8u:1559": "saṃvṛttisatyaṃ subhūte pramāṇīkṛtya phalavyavasthānaṃ nirdiśyate na punaḥ paramārthasatyena phalavyavasthānaṃ śakyan nirdṛṣṭum. tat kasya hetoḥ?",
  "S06psp_6-8u:1560": "avikalpā hi subhūte sarvadharmā apravyāhārā yad uta anātmasvarūpāḥ,",
  "S06psp_6-8u:1561": "yeṣām anutpādo 'nirodho 'saṃkleśo 'vyavadānaṃ yad uta svabhāvaśūnyatām upādāya.",
  "S06psp_6-8u:1562": "evam ukte āyuṣmān subhūir bhagavantam etad avocat:",
  "S06psp_6-8u:1563": "yadi bhagavan saṃvṛttisatyam upādāya phalavyavasthānaṃ bhavati,",
  "S06psp_6-8u:1564": "na bhagavan paramārthena tadā sarvabālapṛthagjanānāṃ srotaāpattiphalaṃ bhaviṣyati,",
  "S06psp_6-8u:1565": "sakṛdāgāmiphalaṃ bhaviṣyati,",
  "S06psp_6-8u:1566": "anāgāmiphalaṃ bhaviṣyati,",
  "S06psp_6-8u:1567": "arhattvaṃ bhaviṣyati,",
  "S06psp_6-8u:1568": "pratyekabodhir bhaviṣyati,",
  "S06psp_6-8u:1569": "anuttarā samyaksaṃbodhir bhaviṣyati.",
  "S06psp_6-8u:1570": "evam ukte bhagavān āyuṣmantaṃ subhūtim etad avocat:",
  "S06psp_6-8u:1571_0": "kiṃ punaḥ subhūte sarvabālapṛthagjanāḥ saṃvṛttisatyaṃ vā paramārthasatyaṃ vā prajānanti",
  "S06psp_6-8u:1571_1": "yat teṣām api phalavyavasthānaṃ bhaviṣyati yadi prajānīyuḥ saṃvṛttisatyaṃ paramārthasatyam",
  "S06psp_6-8u:1571_2": "iti naiva bālapṛthagjanā iti saṃkhyātāḥ syur yasmāt tu teṣāṃ nāsti parijñānaṃ tasmān",
  "S06psp_6-8u:1571_3": "nāsti teṣāṃ phalavyavasthānam. srotaāpattiphalaṃ vā sakṛdāgāmiphalaṃ vānāgāmiphalaṃ",
  "S06psp_6-8u:1571_4": "vārhattvaṃ vā pratyekabodhir vā samyaksaṃbodhir vā yat subhūte bālapṛthagjanānāṃ",
  "S06psp_6-8u:1571_5": "na mārgo na mārgavyavasthānaṃ na mārgaphalaṃ tat kuto bālapṛthagjanānāṃ phalavyavasthānaṃ bhaviṣyati?",
  "S06psp_6-8u:1572": "yad āryapudgalānāṃ punaḥ subhūte mārgo mārgabhāvanā ca tasmād āryapudgalānāṃ phalavyavasthānaṃ bhavati.",
  "S06psp_6-8u:1573": "atha khalv āyuṣmān subhūtir bhagavantam etad avocat: kiṃ punar (PSP_6-8:73)",
  "S06psp_6-8u:1574": "bhagavan mārgabhāvanāyaṃ phalaprādurbhāvo bhavati, phalaṃ vā prāpayati?",
  "S06psp_6-8u:1575": "bhagavān āha: na subhūte,",
  "S06psp_6-8u:1576": "na hi mārgaṃ bhāvayataḥ subhūte phalaprāptir bhavati,",
  "S06psp_6-8u:1577": "na ca mārgabhāvanāphalaṃ prāpayati,",
  "S06psp_6-8u:1578": "na ca subhūte bhāvitamārgasya phalaprāptir,",
  "S06psp_6-8u:1579": "na ca mārgeṇa phalaṃ prāpyate,",
  "S06psp_6-8u:1580": "na ca punar amārge sthitvā phalaṃ prāpnoti. evaṃ khalu subhūte bodhisattvo mahāsattvaḥ prajñāpāramitāyāṃ caran sattvānāṃ phalavyavasthānaṃ karoti,",
  "S06psp_6-8u:1581": "na ca bhāgacchedena saṃskṛte vā dhātāv asaṃskṛte vā dhātau phalavyavasthānam.",
  "S06psp_6-8u:1582": "subhūtir āha:",
  "S06psp_6-8u:1583": "yadi bhagavan na bhāgacchedena saṃskṛte vā dhātāv asaṃskṛte vā dhātau phalavyavasthānaṃ bhavati,",
  "S06psp_6-8u:1584": "kathaṃ nirdiṣṭaṃ punar bhagavatā idaṃ srotaāpattiphalaṃ trayāṇāṃ saṃyojanānāṃ prahāṇaṃ,",
  "S06psp_6-8u:1585": "sakṛdāgāmiphalaṃ kāmarāgavyāpādatanutvam,",
  "S06psp_6-8u:1586": "anāgāmiphalaṃ pañcānām avarabhāgīyānāṃ saṃyojanānāṃ prahāṇam,",
  "S06psp_6-8u:1587": "arhattvaṃ pañcānām ūrdhvabhāgīyānāṃ saṃyojanānāṃ prahāṇaṃ,",
  "S06psp_6-8u:1588": "pratyekabodhir yat kiñcit samudayadharmi sarvantaṃ nirodhadharmi,",
  "S06psp_6-8u:1589_0": "anuttarā samyaksaṃbodhiḥ sarvavāsanānusaṃdhikleśaprahāṇam. syād yathāhaṃ bhagavato",
  "S06psp_6-8u:1589_1": "bhāṣitasyārtham ājāne tathā saṃskṛtāsaṃskṛtānāṃ dharmāṇāṃ bhāgacchedena phalavyavasthānaṃ bhavati.",
  "S06psp_6-8u:1590": "bhagavān āha:",
  "S06psp_6-8u:1591": "kiṃ punaḥ subhūte srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekabodhir vānuttarā samyaksaṃbodhir vā saṃskṛtā ete utāsaṃskṛtāḥ.",
  "S06psp_6-8u:1592": "subhūtir āha: asaṃskṛtā bhagavann asaṃskṛtāḥ sugata.",
  "S06psp_6-8u:1593": "bhagavān āha: kiṃ punaḥ subhūte asaṃskṛtasya dharmasya bhāgacchedo 'sti?",
  "S06psp_6-8u:1594": "subhūtir āha: no bhagavan.",
  "S06psp_6-8u:1595": "bhagavān āha:",
  "S06psp_6-8u:1596_0": "kiṃ punaḥ subhūte yasmin samaye kulaputro vā kuladuhitā vā saṃskṛtāsaṃskṛtān dharmān",
  "S06psp_6-8u:1596_1": "ekalakṣaṇān pratividhyati yad utālakṣaṇās tasmin samaye kasyacid dharmasya bhāgacchedaṃ",
  "S06psp_6-8u:1596_2": "karoti saṃskṛtā vāsaṃskṛtā vā dharmā iti?",
  "S06psp_6-8u:1597": "(PSP_6-8:74)",
  "S06psp_6-8u:1598": "subhūtir āha: no bhagavan.",
  "S06psp_6-8u:1599": "bhagavān āha:",
  "S06psp_6-8u:1600": "evaṃ khalu subhūte bodhisattvo mahāsattvaḥ prajñāpāramitāyāṃ caran sattvānāṃ dharmaṃ deśayati,",
  "S06psp_6-8u:1601": "abhāgacchedatām upādāya. yad utādhyātmaśūnyatām upādāya bahirdhāśūnyatām upādāya,",
  "S06psp_6-8u:1602": "adhyātmabahirdhāśūnyatām upādāya,",
  "S06psp_6-8u:1603": "yāvad abhāvasvabhāvaśūnyatām upādāya,",
  "S06psp_6-8u:1604": "ātmanā ca na kvacid abhiniviśate,",
  "S06psp_6-8u:1605": "parañ ca na kvacid abhiniveśayati,",
  "S06psp_6-8u:1606_0": "dānapāramitāyāṃ vā śīlapāramitāyāṃ vā kṣāntipāramitāyāṃ vā vīryapāramitāyāṃ vā dhyānapāramitāyāṃ",
  "S06psp_6-8u:1606_1": "vā prajñāpāramitāyāṃ vā prathame vā dhyāne dvitīye vā dhyāne tṛtīye vā dhyāne caturthe vā dhyāne,",
  "S06psp_6-8u:1607": "maitryāṃ vā karuṇāyāṃ vā muditāyāṃ vā upekṣāyāṃ vā,",
  "S06psp_6-8u:1608": "ākāśānantyāyatanasamāpattau vā vijñānānantyāyatanasamāpattau vā ākiñcanyāyatanasamāpattau vā naivasaṃjñānāsaṃjñāyatanasamāpattau vā,",
  "S06psp_6-8u:1609_0": "smṛtyupasthāneṣu vā samyakprahāṇeṣu vā ṛddhipādeṣu vā indriyeṣu vā baleṣu vā bodhyaṅgeṣu",
  "S06psp_6-8u:1609_1": "vā āryāṣṭāṅgeṣu mārgeṣu vā āryasatyeṣu vā aṣṭavimokṣamukheṣu vā navānupūrvavihārasamāpattiṣu",
  "S06psp_6-8u:1609_2": "vā śūnyatānimittāpraṇihiteṣu vābhijñāsu vādhyātmaśūnyatāyāṃ vā bahirdhāśūnyatāyāṃ",
  "S06psp_6-8u:1609_3": "vādhyātmabahirdhāśūnyatāyāṃ vā yāvad abhāvasvabhāvaśūnyatāyāṃ vā samādhiṣu vā dhāraṇīmukheṣu",
  "S06psp_6-8u:1609_4": "vā daśabalavaiśāradyeṣu pratisaṃvidāveṇikabuddhadharmeṣu vā,",
  "S06psp_6-8u:1610": "mahākaruṇāyāṃ vā sarvākārajñatāyāṃ vā,",
  "S06psp_6-8u:1611_0": "so nābhiniviṣṭo na kvacit sajjati. tadyathāpi nāma subhūte tathāgatanirmito dānaṃ",
  "S06psp_6-8u:1611_1": "dadāti na ca dānaphaleṣu sajjati na ca dānaphalaṃ pratyanubhavaty anyatra sattvānāṃ",
  "S06psp_6-8u:1611_2": "paritrāṇāya yāvat sāsravānāsraveṣu dharmeṣu laukikalokottareṣu saṃskṛtāsaṃskṛteṣu",
  "S06psp_6-8u:1611_3": "dharmeṣu na kvacit tiṣṭhati. tat kasya hetoḥ?",
  "S06psp_6-8u:1612": "tathā hy asya sarvadharmāṇāṃ dharmalakṣaṇaṃ supratividdhaṃ bhavati.",
  "S06psp_6-8u:1613": "atha khalv āyuṣmān subhūtir bhagavantam etad avocat:",
  "S06psp_6-8u:1614": "kathaṃ punar bhagavan sarvadharmāṇāṃ dharmalakṣaṇaṃ supratividdhaṃ bhavati?",
  "S06psp_6-8u:1615": "bhagavān āha:",
  "S06psp_6-8u:1616_0": "yathā subhūte nirmitasyāsamudācāro rāgadoṣamoheṣv asamudācāro rūpe vedanāyāṃ saṃjñāyāṃ",
  "S06psp_6-8u:1616_1": "saṃskāreṣu vijñāne 'samudācāraḥ skandhadhātvāyataneṣv asamudācāraḥ pratītyasamutpādeṣv (PSP_6-8:75)",
  "S06psp_6-8u:1617_0": "asamudācāraḥ pratītyasamutpādāṅgeṣv asamudācāro bāhyādhyātmikeṣu dharmeṣv asamudācāro",
  "S06psp_6-8u:1617_1": "'nunayaparyutthāneṣv asamudācāraḥ sāsravānāsraveṣu dharmeṣv asamudācāro laukikalokottareṣu",
  "S06psp_6-8u:1617_2": "dharmeṣu asamudācāro mārgeṣv asamudācāro mārgaphaleṣv asamudācāraḥ. evaṃ khalu subhūte",
  "S06psp_6-8u:1617_3": "sarvadharmāṇāṃ dharmalakṣaṇaṃ supratividdhaṃ bhavati.",
  "S06psp_6-8u:1618": "subhūtir āha: kathaṃ punar bhagavan nirmitasya mārgabhāvanā?",
  "S06psp_6-8u:1619": "bhagavān āha:",
  "S06psp_6-8u:1620": "yāṃ mārgabhāvanām āgamya subhūte naiva saṃkliśyeta naiva vyavadāyeta naiva pañcagatike saṃsāre dṛśyeta.",
  "S06psp_6-8u:1621": "subhūtir āha: kathaṃ bhagavan bodhisattvo mahāsattvo 'vastukān dharmān pratividhyati?",
  "S06psp_6-8u:1622": "bhagavān āha: tat kiṃ manyase?",
  "S06psp_6-8u:1623": "subhūte 'pi nu tathāgatanirmitasya kiṃcid vastu saṃvidyate,",
  "S06psp_6-8u:1624": "yad vastv āgamya naiva saṃkliśyeta,",
  "S06psp_6-8u:1625": "naiva vyavadāyeta,",
  "S06psp_6-8u:1626": "naiva pañcagatike saṃsāre dṛśyeta.",
  "S06psp_6-8u:1627": "subhūtir āha:",
  "S06psp_6-8u:1628": "no bhagavan na hi bhagavan tathāgatanirmitasya kiṃcid vastu saṃvidyate yad vastv āgamya naiva saṃkliśyeta naiva vyavadāyeta naiva pañcagatike saṃsāre dṛśyeta.",
  "S06psp_6-8u:1629": "bhagavān āha: evaṃ khalu subhūte sarvadharmāṇāṃ dharmaIakṣaṇaṃ supratividdhaṃ bhavati.",
  "S06psp_6-8u:1630": "atha khalv āyuṣmān subhūtir bhagavantam etad avocat:",
  "S06psp_6-8u:1631": "kiṃ punar bhagavan sarvarūpaṃ nirmitopamaṃ bhavati,",
  "S06psp_6-8u:1632": "sarvā vedanā sarvā saṃjñā sarve saṃskārāḥ sarvaṃ vijñānaṃ nirmitopamaṃ bhavati?",
  "S06psp_6-8u:1633": "bhagavān āha:",
  "S06psp_6-8u:1634": "sarvaṃ subhūte rūpaṃ nirmitopamaṃ sarvā vedanā sarvā saṃjñā sarve saṃskārāḥ sarvaṃ vijñānaṃ nirmitopamaṃ bhavati.",
  "S06psp_6-8u:1635": "subhūtir āha: kathaṃ bhagavan bodhisattvasya mahāsattvasya puruṣakāro bhavati,",
  "S06psp_6-8u:1636": "yadi sarvaṃ rūpaṃ nirmitopamaṃ sarvā vedanā sarvā saṃjñā sarve saṃskārāḥ sarvaṃ vijñānaṃ nirmitopamaṃ nirmitasya ca na bhavati,",
  "S06psp_6-8u:1637": "rūpaṃ vedanā saṃjñā saṃskārā vijñānaṃ na saṃkleśo na vyavadānaṃ na pañcagatikaḥ saṃsāro yataḥ saṃsārāt sattvān parimocayet.",
  "S06psp_6-8u:1638": "bhagavān āha: tat kiṃ manyase? subhūte 'pi nu bodhisattvena (PSP_6-8:76)",
  "S06psp_6-8u:1639": "mahāsattvena pūrvaṃ boodhisttvacaryāṃ caratā kaścit sattva upalabdho yaṃ narakād vā mocayet tiryagyoner vā yamalokād vā manuṣyebhyo vā devebhyo vā.",
  "S06psp_6-8u:1640": "subhūtir āha: no bhagavan.",
  "S06psp_6-8u:1641": "bhagavān āha:",
  "S06psp_6-8u:1642": "evam etat subhūte bodhisattvena mahāsattvena na kaścit sattva upalabdho yaṃ traidhātukāt parimocayet. tat kasya hetoḥ?",
  "S06psp_6-8u:1643": "tathā hi tena bodhisattvena mahāsattvena sarvadharmā nirmitopamā jñātā dṛṣṭā viditā bhavantīty ayaṃ bodhisattvasya mahāsattvasya puruṣakāro veditavyaḥ.",
  "S06psp_6-8u:1644": "subhūtir āha:",
  "S06psp_6-8u:1645_0": "yadi bhagavan bodhisattvena mahāsattvena sarvadharmā nirmitopamā jñātā dṛṣṭā viditāḥ",
  "S06psp_6-8u:1645_1": "kasyārthāya bodhisattvo mahāsattvaḥ ṣaṭsu pāramitāsu carati caturṣu dhyāneṣu caturṣv",
  "S06psp_6-8u:1645_2": "apramāṇeṣu catasṛṣv ārūpyasamāpattiṣu saptatriṃśatsu bodhipakṣyeṣu dharmeṣu bodhimārge",
  "S06psp_6-8u:1645_3": "ca buddhakṣetrañ ca pariśodhayati sattvāṃś ca paripācayati.",
  "S06psp_6-8u:1646": "evam ukte bhagavān āyuṣmantaṃ subhūtim etad avocat:",
  "S06psp_6-8u:1647_0": "yadi subhūte sattvāḥ svayam eva nirmitopamān sarvadharmān jānīyur na bodhisattvo",
  "S06psp_6-8u:1647_1": "mahāsattvo 'saṃkhyeyān kalpān sattvānām arthāya bodhisattvacaryāṃ cared yasmāt tarhi",
  "S06psp_6-8u:1647_2": "subhūte sattvāḥ svayam eva nirmitopamān sarvadharmān na jānanti. tasmād bodhisattvo",
  "S06psp_6-8u:1647_3": "mahāsattvo 'saṃkhyeyān kalpān ṣaṭsu pāramitāsu carati sattvāṃś ca paripācayati buddhakṣetrañ ca pariśodhayati.",
  "S06psp_6-8u:1648": "atha khalv āyuṣmān subhūtir bhagavantam etad avocat:",
  "S06psp_6-8u:1649": "yadi bhagavan sarvadharmā nirmitopamāḥ kutra bhagavan pratiṣṭhitāḥ sattvāḥ yato bodhisattvo mahāsattvaḥ ṣaṭpāramitāyāṃ carann uccālayati?",
  "S06psp_6-8u:1650": "bhagavān āha: nāmanimitte subhūte sattvāḥ pratiṣṭhitā asatparikalpitatām upādāya,",
  "S06psp_6-8u:1651": "tato bodhisattvo mahāsattvaḥ prajñāpāramitāyāṃ caran nāmanimittād uccālayati.",
  "S06psp_6-8u:1652": "atha khalv āyuṣmāṃ subhūtir bhagavantam etad avocat: katamad bhagavan nāma kataman nimittam?",
  "S06psp_6-8u:1653": "bhagavān āha:",
  "S06psp_6-8u:1654": "āgantukam etan nāmadheyaṃ yad uta nāmanimittam iti kṛtrimam etan nāmadheyaṃ yad uta nāmanimittam iti,",
  "S06psp_6-8u:1655": "yad uta rūpaṃ vā vedanā vā saṃjñā vā saṃskārā vā vijñānaṃ vā strī vā puruṣo (PSP_6-8:77)",
  "S06psp_6-8u:1656_0": "vā dārako vā dārikā vā nairayiko vā tairyagyoniko vā yamalaukiko vā devo vā manuṣyo",
  "S06psp_6-8u:1656_1": "vā saṃskṛto vā dharmo vāsaṃskṛto vā dharmaḥ srotaāpattiphalaṃ vā sakṛdāgāmiphalaṃ",
  "S06psp_6-8u:1656_2": "vānāgāmiphalaṃ vārhattvaṃ vā pratyekabuddho vānuttarasamyaksaṃbuddho vā. api tu khalu",
  "S06psp_6-8u:1656_3": "punaḥ subhūte prakṛtidharmaḥ sarvan nāmārthena śūnyaṃ nāmamātram etat sarvasaṃskṛtaṃ",
  "S06psp_6-8u:1656_4": "tatra bālapṛthagjanāḥ saktās tān,",
  "S06psp_6-8u:1657": "bodhisattvo mahāsattvaḥ prajñāpāramitāyāñ carann upāyakauśalyena sattvān vivecayati parikalpayati parikalpasamutthitam etan nāmadheyaṃ mā yūyam asatparikalpe sajjate,",
  "S06psp_6-8u:1658_0": "asati vastūni svabhāvaśūnye na hi śūnyeṣu dharmeṣu paṇḍitā abhiniviśante. evaṃ khalu",
  "S06psp_6-8u:1658_1": "subhūte bodhisattvo mahāsattvaḥ prajñāpāramitāyāṃ carann upāyakauśalyena sattvānāṃ",
  "S06psp_6-8u:1658_2": "dharmaṃ deśayati. katamat subhūte nimittaṃ dva ime subhūte yatra bālapṛthagjanāḥ saktāḥ?",
  "S06psp_6-8u:1659": "katame dve?",
  "S06psp_6-8u:1660": "rūpanimittañ cārūpanimittañ ca. katamac ca subhūte rūpanimittaṃ?",
  "S06psp_6-8u:1661": "yat kiñcit subhūte rūpam audārikaṃ vā sūkṣmaṃ vā praṇītaṃ vā madhyaṃ vādhimātraṃ vā tatra kṣaṇikeṣu dharmeṣu yat parikalpagrahaṇam idam ucyate rūpanimitta. katamac cārūpanimitttaṃ?",
  "S06psp_6-8u:1662": "yāni kānicid rūpāṇi dharmā vānimittagrāhiṇaḥ parikalpāḥ kleśañ janayantīdam ucyate,",
  "S06psp_6-8u:1663_0": "arūpanimittaṃ yatra bālapṛthagjanān saktān bodhisattvo mahāsattvaḥ prajñāpāramitāyāṃ",
  "S06psp_6-8u:1663_1": "carann upāyakauśalyena sattvān nimittato vivecyānimitte dhātau niveśayati pratiṣṭhāpayati",
  "S06psp_6-8u:1663_2": "tathā ca niveśayati pratiṣṭhāpayati,",
  "S06psp_6-8u:1664_0": "yathā na dvayaṃ patantīdaṃ nimittam idam animittam. evaṃ khalu subhūte bodhisattvo",
  "S06psp_6-8u:1664_1": "mahāsattvaḥ prajñāpāramitāyāṃ carann upāyakauśalyena sattvān nimittato vivecyānimitte",
  "S06psp_6-8u:1664_2": "dhātau niveśayati pratiṣṭhāpayati.",
  "S06psp_6-8u:1665": "atha khalv āyuṣmān subhūtir bhagavantam etad avocat:",
  "S06psp_6-8u:1666": "yadi bhagavann etatparamā ete sarvadharmā yad uta nāmanimittaparamāḥ,",
  "S06psp_6-8u:1667": "kathaṃ bhagavan bodhisattvo mahāsattvaḥ prajñāpāramitāyāṃ carann ātmanā ca viśeṣaṃ gacchati,",
  "S06psp_6-8u:1668": "kuśaleṣu dharmeṣu parāṃś ca viśeṣādhigame niveśayati kuśaleṣu dharmeṣu yaiḥ kuśalair dharmair bhūmer bhūmiṃ paripūrayati, (PSP_6-8:78)",
  "S06psp_6-8u:1669": "sattvāṃś ca tāṃś caiva niyojayati?",
  "S06psp_6-8u:1670": "evam ukte bhagavān āyuṣmantaṃ subhūtim etad avocat:",
  "S06psp_6-8u:1671_0": "sacet subhūte vastv abhaviṣyan nāvastunimittan na subhūte prajñāpāramitāyāṃ caran",
  "S06psp_6-8u:1671_1": "bodhisattvo mahāsattvo viśeṣam adhyagamiṣyan na ca parāṃś ca viśeṣe nyayokṣyad yataḥ",
  "S06psp_6-8u:1671_2": "khalu subhūte bodhisattvo mahāsattvaḥ prajñāpāramitāyāṃ caran dhyānapāramitāṃ paripūrayaty ānimittayogena,",
  "S06psp_6-8u:1672": "vīryapāramitāṃ paripūrayaty ānimittayogena,",
  "S06psp_6-8u:1673": "kṣāntipāramitāṃ paripūrayaty ānimittayogena,",
  "S06psp_6-8u:1674": "śīlapāramitāṃ paripūrayaty ānimittayogena,",
  "S06psp_6-8u:1675": "dānapāramitāṃ paripūrayaty ānimittayogena,",
  "S06psp_6-8u:1676": "dhyānāni paripūrayaty ānimittayoganāpramāṇāni paripūrayaty ānimittayogenārūpyasamāpattīḥ paripūrayaty ānimittayogena,",
  "S06psp_6-8u:1677_0": "smṛtyupasthānasamyakprahāṇarddhipādendriyabalabodhyaṅgamārgān paripūrayaty ānimittayogenāryasatyāni",
  "S06psp_6-8u:1677_1": "paripūrayaty ānimittayogenāṣṭavimokṣān navānupūrvavihārasamāpattīr abhijñāḥ paripūrayaty ānimittayogena,",
  "S06psp_6-8u:1678": "samādhidhāraṇīmukhāni paripūrayaty ānimittayogena,",
  "S06psp_6-8u:1679": "daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān paripūrayaty ānimittayogena,",
  "S06psp_6-8u:1680": "sa imān kuśalān dharmān paripūrya parān api kuśaleṣu dharmeṣu niyojayaty ānimittayogena,",
  "S06psp_6-8u:1681": "sacet subhūte dharmanimittam abhaviṣyad anāsraveṣu sarvadharmeṣu naiva bodhisattvo mahāsattvaḥ sattvānām artham akariṣyad yataḥ subhūte anāsravāḥ sarvadharmāḥ,",
  "S06psp_6-8u:1682": "ānimittā asmṛtayo 'manasikārās tasmāt khalu subhūte bodhisattvo mahāsattvaḥ prajñāpāramitāyāṃ caran sattvānām arthaṃ karoti.",
  "S06psp_6-8u:1683": "atha khalv āyuṣmān subhūtir bhagavantam etad avocat:",
  "S06psp_6-8u:1684": "yadi bhagavan sarvadharmā ānimittā asmṛtayo 'manasikārās tat kuto bhagavān gaṇanāṃ karoti?",
  "S06psp_6-8u:1685_0": "ime sāsravā dharmā ime anāśravā dharmā ime sādhāraṇā dharmā ime 'sādhāraṇā dharmā",
  "S06psp_6-8u:1685_1": "ime laukikā dharmā ime lokottarā dharmā ime sāvadyā dharmā ime 'navadyā dharmā ime",
  "S06psp_6-8u:1685_2": "saṃskṛtā dharmā ime 'saṃskṛtā dharmā ime śrāvakadharmā ime pratyekabuddhadharmā ime",
  "S06psp_6-8u:1685_3": "bodhisattvadharmā ime buddhadharmāḥ.",
  "S06psp_6-8u:1686": "(PSP_6-8:79)",
  "S06psp_6-8u:1687": "evam ukte bhagavān āyuṣmantaṃ subhūtim etad avocat: tat kiṃ manyase?",
  "S06psp_6-8u:1688": "subhūte anyad ānimittam anye śrāvakadharmāḥ.",
  "S06psp_6-8u:1689": "subhūtir āha: no bhagavan.",
  "S06psp_6-8u:1690": "bhagavān āha: tat kiṃ manyase? subhūte 'nyad ānimittam anye pratyekabuddhadharmāḥ.",
  "S06psp_6-8u:1691": "subhūtir āha: no bhagavan.",
  "S06psp_6-8u:1692": "bhagavān āha: tat kiṃ manyase? subhūte 'nyad ānimittam anye bodhisattvadharmāḥ.",
  "S06psp_6-8u:1693": "subhūtir āha: no bhagavan.",
  "S06psp_6-8u:1694": "bhagavān āha: tat kiṃ manyase? subhūte 'nyad ānimittam anye buddhadharmāḥ.",
  "S06psp_6-8u:1695": "subhūtir āha: no bhagavan.",
  "S06psp_6-8u:1696": "bhagavān āha:",
  "S06psp_6-8u:1697_0": "tad anenāpi te subhūte paryāyeṇaivaṃ veditavyam ānimittā asmṛtayo 'manasikārāḥ sarvadharmā",
  "S06psp_6-8u:1697_1": "ity atra hi subhūte śikṣamāṇo bodhisattvo mahāsattvaḥ kuśalair dharmair vivardhate",
  "S06psp_6-8u:1697_2": "yad uta ṣaḍbhiḥ pāramitābhiś caturbhir dhyānaiś caturbhir apramāṇaiś catasṛbhir ārūpyasamāpattibhiś",
  "S06psp_6-8u:1697_3": "caturbhiḥ smṛtyupasthānaiś caturbhiḥ samyakprahāṇaiś caturbhi ṛddhipādaiḥ pañcabhir",
  "S06psp_6-8u:1697_4": "indriyaiḥ pañcabhir balaiḥ saptabhir bodhyaṅgair āryāṣṭāṅgamārgeṇādhyātmaśūnyatayā",
  "S06psp_6-8u:1697_5": "bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayā āryasatyair",
  "S06psp_6-8u:1697_6": "abhijñābhir aṣṭabhir vimokṣair navabhir anupūrvavihārasamāpattibhiḥ sarvasamādhibhiḥ",
  "S06psp_6-8u:1697_7": "sarvadhāraṇīmukhair daśabalavaiśāradyapratisaṃvidāveṇikair buddhadharmair mahākaruṇayā",
  "S06psp_6-8u:1697_8": "yāvat sarvabuddhadharmair vivardhate,",
  "S06psp_6-8u:1698_0": "śūnyatāvimokṣamukhaṃ svalakṣaṇaśūnyatānimittavimokṣamukhaṃ svalakṣaṇaśūnyam apraṇihitavimokṣamukhaṃ",
  "S06psp_6-8u:1698_1": "svalakṣaṇaśūnyaṃ sa eṣu triṣu vimokṣamukheṣu śikṣamāṇo bodhisattvo mahāsattvaḥ pañcasūpādānaskandheṣu",
  "S06psp_6-8u:1698_2": "śikṣate dvādaśasv āyataneṣu śikṣate,",
  "S06psp_6-8u:1699": "aṣṭādaśasu dhātuṣu śikṣate,",
  "S06psp_6-8u:1700": "caturṣv āryasatyeṣu śikṣate,",
  "S06psp_6-8u:1701": "dvādaśāṅge pratītyasamutpāde śikṣate,",
  "S06psp_6-8u:1702": "adhyātmaśūnyatāyāṃ śikṣate,",
  "S06psp_6-8u:1703": "bahirdhāśūnyatāyāṃ śikṣate,",
  "S06psp_6-8u:1704": "adhyātmabahirdhāśūnyatāyāṃ śikṣate,",
  "S06psp_6-8u:1705": "yāvad abhāvasvabhāvaśūnyatāyāṃ (PSP_6-8:80)",
  "S06psp_6-8u:1706": "śikṣate,",
  "S06psp_6-8u:1707": "daśasu pāramitāsu śikṣate,",
  "S06psp_6-8u:1708": "daśasu bodhisattvabhūmiṣu śikṣate,",
  "S06psp_6-8u:1709": "smṛtyupasthānasamyakprahāṇarddhipādendriyabalabodhyaṅgamārgeṣu śikṣate,",
  "S06psp_6-8u:1710": "apramāṇadhyānārūpyavimokṣasamādhisamāpattidhāraṇīmukheṣu śikṣate,",
  "S06psp_6-8u:1711": "pañcasv abhijñāsu śikṣate,",
  "S06psp_6-8u:1712": "daśasu tathāgatabaleṣu śikṣate,",
  "S06psp_6-8u:1713": "caturṣu vaiśāradyeṣu śikṣate,",
  "S06psp_6-8u:1714": "catasṛṣu pratisaṃvitsu śikṣate,",
  "S06psp_6-8u:1715": "aṣṭādaśasv āveṇikeṣu buddhadharmeṣu śikṣate.",
  "S06psp_6-8u:1716": "atha khalv āyuṣmān subhūtir bhagavantam etad avocat:",
  "S06psp_6-8u:1717": "kathaṃ bhagavan bodhisattvo mahāsattvaḥ prajñāpāramitāyāṃ caran pañcasūpādānaskandheṣu śikṣate?",
  "S06psp_6-8u:1718": "bhagavān āha: iha subhūte bodhisattvo mahāsattvaḥ prajñāpāramitāyāṃ caran rūpaṃ jānāti,",
  "S06psp_6-8u:1719": "yathā rūpam utpadyate,",
  "S06psp_6-8u:1720": "yathā rūpaṃ nirudhyate,",
  "S06psp_6-8u:1721": "yā ca rūpasya tathatā.",
  "S06psp_6-8u:1722": "kathaṃ rūpaṃ prajānāti?",
  "S06psp_6-8u:1723": "atyantacchidrataś cātyantānṛtataś ca tadyathāpi nāma phenapiṇḍo 'sāraḥ,",
  "S06psp_6-8u:1724": "evaṃ rūpaṃ prajānāti. kathaṃ rūpasyotpādavyayau prajānāti?",
  "S06psp_6-8u:1725": "nāpi rūpaṃ kutaścid āgacchati nāpi rūpaṃ kvacid gacchati kutaścid āgamanato na kvacid gamanataḥ,",
  "S06psp_6-8u:1726": "evaṃ khalu subhūte rūpasyotpādavyayau prajānāti. kathaṃ rūpasya tathatāṃ prajānāti?",
  "S06psp_6-8u:1727": "na tathatotpadyate na nirudhyate nāgacchati na gacchati,",
  "S06psp_6-8u:1728": "na saṃkliśyate na vyavadāyate,",
  "S06psp_6-8u:1729": "na hānir na vṛddhir evaṃ tathatāṃ prajānāti,",
  "S06psp_6-8u:1730": "api tu khalu subhūte tathataiva sā yasmāt tathatety ucyate,",
  "S06psp_6-8u:1731": "naiva sāvitathatā na tathatety ucyate,",
  "S06psp_6-8u:1732": "evaṃ rūpasya tathatāṃ prajānāti.",
  "S06psp_6-8u:1733": "kathaṃ vedanāṃ prajānāti?",
  "S06psp_6-8u:1734": "tadyathāpi nāmodakabudbudā riktakā utpadyante vā nirudhyante vā,",
  "S06psp_6-8u:1735": "evaṃ vedanāṃ prajānāti. kathaṃ vedanāyā utpādavyayau prajānāti?",
  "S06psp_6-8u:1736": "na sā kutaścid āgacchati na kvacid gacchaty evaṃ vedanāyā utpādavyayau prajānāti. kathaṃ vedanāyās tathatāṃ prajānāti?",
  "S06psp_6-8u:1737": "sāpi tathatā avitathatānanyatathatā, evaṃ vedanāyās tathatāṃ prajānāti.",
  "S06psp_6-8u:1738": "kathaṃ saṃjñāṃ prajānāti?",
  "S06psp_6-8u:1739": "tadyathāpi nāma marīcyām udakam atyantatayā nopalabhyate,",
  "S06psp_6-8u:1740": "evaṃ saṃjñāṃ prajānāti. kathaṃ saṃjñāyā utpādavyayau prajānāti?",
  "S06psp_6-8u:1741": "na sā kutaścid āgacchati na kvacid gacchaty evaṃ saṃjñāyā utpādavyayau prajānāti. kathaṃ saṃjñāyās tathatāṃ (PSP_6-8:81)",
  "S06psp_6-8u:1742": "prajānāti? sāpi tathatāvitathatānanyatathatā, evaṃ saṃjñāyās tathatāṃ prajānāti.",
  "S06psp_6-8u:1743": "kathaṃ saṃskārān prajānāti?",
  "S06psp_6-8u:1744": "tadyathāpi nāma kadalyāṃ sāram atyantatayā nopalabhyate,",
  "S06psp_6-8u:1745": "evaṃ saṃskārān prajānāti. kathaṃ saṃskārāṇām utpādavyayau prajānāti?",
  "S06psp_6-8u:1746": "na te kutaścid āgacchanti na kvacic gacchanty evaṃ saṃskārāṇām utpādavyayau prajānāti. kathaṃ saṃskārāṇāṃ tathatāṃ prajānāti?",
  "S06psp_6-8u:1747": "sāpi tathatāvitathatānanyatathatā, evaṃ saṃskārāṇāṃ tathatāṃ prajānāti.",
  "S06psp_6-8u:1748": "kathaṃ vijñānaṃ prajānāti?",
  "S06psp_6-8u:1749": "tadyathāpi nāma māyākāranirmitaś caturaṅgo balakāya evaṃ vijñānaṃ prajānāti.",
  "S06psp_6-8u:1750": "kathaṃ vijñānasyotpādavyayau prajānāti?",
  "S06psp_6-8u:1751": "na tat kutaścid āgacchati na kvacid gacchati,",
  "S06psp_6-8u:1752": "evaṃ vijñānasyotpādavyatau prajānāti. kathaṃ vijñānasya tathatāṃ prajānāti?",
  "S06psp_6-8u:1753": "sāpi tathatāvitathatānanyatathatā, evaṃ vijñānasya tathatāṃ prajānāti.",
  "S06psp_6-8u:1754": "kathaṃ rūpāyatanaṃ prajānāti?",
  "S06psp_6-8u:1755": "rūpāyatanaṃ rūpāyatanasvabhāvena śūnyam,",
  "S06psp_6-8u:1756": "evaṃ śabdagandharasaspraṣṭavyāyatanāni,",
  "S06psp_6-8u:1757": "dharmāyatanaṃ dharmāyatanasvabhāvena śūnyaṃ,",
  "S06psp_6-8u:1758": "cakṣurāyatanaṃ cakṣurāyatanasvabhāvena śūnyam,",
  "S06psp_6-8u:1759": "evaṃ śrotraghrāṇajihvākāyāyatanāni,",
  "S06psp_6-8u:1760": "manaāyatanaṃ manaāyatanasvabhāvena śūnyam.",
  "S06psp_6-8u:1761": "kathaṃ rūpadhātuṃ prajānāti?",
  "S06psp_6-8u:1762": "rūpadhātū rūpadhātusvabhāvena śūnyaḥ,",
  "S06psp_6-8u:1763": "evaṃ śabdagandharasaspraṣṭavyadhātavaḥ,",
  "S06psp_6-8u:1764": "dharmadhātur dharmadhātusvabhāvena śūnyaḥ,",
  "S06psp_6-8u:1765": "cakṣurdhātuś cakṣurdhātusvabhāvena śūnyaḥ,",
  "S06psp_6-8u:1766": "evaṃ śrotraghrāṇajihvākāyadhātavaḥ,",
  "S06psp_6-8u:1767": "manodhātur manodhātusvabhāvena śūnyaḥ,",
  "S06psp_6-8u:1768": "cakṣurvijñānadhātuś cakṣurvijñānadhātusvabhāvena śūnyaḥ,",
  "S06psp_6-8u:1769": "cakṣuḥsaṃsparśadhātuś cakṣuḥsaṃsparśadhātusvabhāvena śūnyaḥ,",
  "S06psp_6-8u:1770": "cakṣuḥsaṃsparśapratyayavedanādhātuś cakṣuḥsaṃsparśapratyayavedanādhātusvabhāvena śūnyaḥ,",
  "S06psp_6-8u:1771": "evaṃ śrotraghrāṇajihvākāyo,",
  "S06psp_6-8u:1772": "manodhātur manodhātusvabhāvena śūnyaḥ,",
  "S06psp_6-8u:1773": "manovijñānadhātur manovijñānadhātusvabhāvena (PSP_6-8:82)",
  "S06psp_6-8u:1774": "śūnyaḥ,",
  "S06psp_6-8u:1775": "manaḥsaṃsparśadhātur manaḥsaṃsparśadhātusvabhāvena śūnyaḥ,",
  "S06psp_6-8u:1776": "manaḥsaṃsparśapratyayavedanādhātur manaḥsaṃsparśapratyayavedanādhātusvabhāvena śūnyaḥ,",
  "S06psp_6-8u:1777": "pṛthivīdhātuḥ pṛthivīdhātusvabhāvena śūnyaḥ,",
  "S06psp_6-8u:1778": "evam abdhātus tejodhātur vāyudhātur ākāśadhātur,",
  "S06psp_6-8u:1779": "vijñānadhātur vijñānadhātusvabhāvena śūnyaḥ pratītyasamutpādaḥ pratītyasamutpādasvabhāvena śūnyaḥ,",
  "S06psp_6-8u:1780": "avidyāvidyāsvabhāvena śunyā. evaṃ saṃskārā vijñānaṃ nāmarūpam ṣaḍāyatanaṃ sparśo vedanā tṛṣṇopādānaṃ bhavo jātir,",
  "S06psp_6-8u:1781": "jarāmaraṇaśokaparidevaduṣkhadaurmanasyopāyāsā jarāmaraṇaśokaparidevaduṣkhadaurmanasyopāyāsasvabhāvena śūnyāḥ.",
  "S06psp_6-8u:1782": "katham āyatanāni prajānāti?",
  "S06psp_6-8u:1783": "adhyātmikā dharmā adhyātmikair dharmaiḥ śūnyāḥ,",
  "S06psp_6-8u:1784": "bāhyā dharmā bāhyair dharmaiḥ śūnyāḥ. kathaṃ satyāni prajānāti?",
  "S06psp_6-8u:1785": "duṣkhasatyaṃ prajānāti,",
  "S06psp_6-8u:1786": "āryasatyaṃ prajānāti,",
  "S06psp_6-8u:1787": "dvayato vinirmuktam āryasatyaṃ prajānāti,",
  "S06psp_6-8u:1788": "advayato vinirmuktam āryasatyaṃ prajānāti,",
  "S06psp_6-8u:1789": "evaṃ samudayam evaṃ nirodham evaṃ duḥkhanirodhagāminī pratipadam.",
  "S06psp_6-8u:1790": "atha khalv āyuṣmān subhūtir bhagavantam etad avocat:",
  "S06psp_6-8u:1791": "yadi bhagavan bodhisattvo mahāsattvaḥ prajñāpāramitāyāṃ carann imān dharmān evaṃ parasparavibhinnān prajānāti tadā na nu bhagavan dharmadhātur vikopito bhavati.",
  "S06psp_6-8u:1792": "bhagavān āha:",
  "S06psp_6-8u:1793": "vikopitaḥ subhūte dharmadhātuḥ syād yadi dharmadhātur vinirmukto 'nyaḥ kaścid dharmaḥ syān,",
  "S06psp_6-8u:1794": "na subhūte dharmadhātur vinirmukto 'nyaḥ kaścid dharma upalabhyate,",
  "S06psp_6-8u:1795": "yady upalabhyeta syād dharmadhātuvikopanā. tat kasya hetoḥ?",
  "S06psp_6-8u:1796": "na hi subhūte tathāgatena vā tathāgataśrāvakeṇa vā dharmadhātur vinirmukto 'nyaḥ kaścid dharmā upalabdhaḥ,",
  "S06psp_6-8u:1797": "anupalabhya na prajñāpayati dhātuvinirmukto 'nyaḥ kaścid dharma uplabhyate,",
  "S06psp_6-8u:1798": "evaṃ khalu subhūte bodhisattvena mahāsattvena prajñāpāramitāyāṃ caratā dharmadhātau śikṣitavyam.",
  "S06psp_6-8u:1799": "atha khalv āyuṣmān subhūtir bhagavantam etad avocat:",
  "S06psp_6-8u:1800": "dharmadhātau bhagavan śikṣamāṇena bodhisattvena mahāsattvena kiṃ śikṣitaṃ bhavati?",
  "S06psp_6-8u:1801": "(PSP_6-8:83)",
  "S06psp_6-8u:1802": "bhagavān aha:",
  "S06psp_6-8u:1803": "dharmadhātau śikṣamāṇena bodhisattvena mahāsattvena sarvadharmeṣu śikṣitaṃ bhavati. tat kasya hetoḥ?",
  "S06psp_6-8u:1804": "tathā hi subhūte sarvadharmā dharmadhātuḥ.",
  "S06psp_6-8u:1805": "subhūtir āha: kena kāraṇena bhagavan sarvadharmā dharmadhātuḥ?",
  "S06psp_6-8u:1806": "bhagavān āha:",
  "S06psp_6-8u:1807": "asaṃskṛto dhātur evaṃ khalu subhūte bodhisattvena mahāsattvena prajñāpāramitāyāṃ śikṣamāṇena dharmadhātau śikṣitaṃ bhavati.",
  "S06psp_6-8u:1808": "evam ukte āyuṣmān subhūtir bhagavantam etad avocat:",
  "S06psp_6-8u:1809_0": "yadi bhagavan sarvadharmā dharmadhātus tat kiṃ bodhisattvena mahāsattvena prajñāpāramitāyāṃ",
  "S06psp_6-8u:1809_1": "śikṣitavyaṃ dhyānapāramitāyāṃ śikṣitavyaṃ vīryapāramitāyāṃ śikṣitavyaṃ kṣāntipāramitāyāṃ",
  "S06psp_6-8u:1809_2": "śikṣitavyaṃ śīlapāramitāyāṃ śikṣitavyaṃ dānapāramitāyāṃ śikṣitavyam?",
  "S06psp_6-8u:1810_0": "kiṃ bodhisattvena mahāsattvena prathamadhyāne śikṣitavyaṃ dvitīyadhyāne śikṣitavyaṃ",
  "S06psp_6-8u:1810_1": "tṛtīyadhyāne śikṣitavyaṃ caturthadhyāne śikṣitavyaṃ maitryāṃ śikṣitavyaṃ karuṇāyāṃ",
  "S06psp_6-8u:1810_2": "śikṣitavyaṃ muditāyāṃ śikṣitavyam upekṣāyāṃ śikṣitavyam ākāśānantyāyatanasamāpattau",
  "S06psp_6-8u:1810_3": "vijñānānantyāyatanasamāpattav ākiñcanyāyatanasamāpattau naivasaṃjñānāsaṃjñāyatanasamāpattau śikṣitavyaṃ,",
  "S06psp_6-8u:1811": "śūnyatānimittāpraṇihitasamādhau śikṣitavyaṃ?",
  "S06psp_6-8u:1812_0": "kiṃ sarvaśūnyatāsu śikṣitavyaṃ vimokṣamukhasamādhidhāraṇīmukheṣu śikṣitavyaṃ smṛtyupasthānasamyakprahāṇarddhipādendriyabalabodhyaṅgamārgeṣu",
  "S06psp_6-8u:1812_1": "śikṣitavyaṃ daśabalavaiśāradyapratisaṃvidāveṇikabuddhadharmeṣu śikṣitavyaṃ mahākaruṇāyāṃ",
  "S06psp_6-8u:1812_2": "śikṣitavyam ṣaṭsv abhijñāsu śikṣitavyaṃ dvātriṃśan mahāpuruṣalakṣaṇapariniṣpattaye",
  "S06psp_6-8u:1812_3": "śikṣitavyam aśītyanuvyñjanapariniṣpattaye śikṣitavyam kṣatriyamahāśālakuleṣūpapattaye",
  "S06psp_6-8u:1812_4": "śikṣitavyaṃ brāhmaṇamahāśālakuleṣūpapattaye śikṣitavyaṃ gṛhapatimahāśālakuleṣūpapattaye",
  "S06psp_6-8u:1812_5": "śikṣitavyaṃ cāturmahārājakāyikānāṃ devānāṃ sabhāgatāyām upapattaye śikṣitavyaṃ trayastriṃśānāṃ",
  "S06psp_6-8u:1812_6": "yāmānāṃ tuṣitānān nirmāṇaratīnāṃ paranirmitavaśavartināṃ brahmapārṣadyānāṃ brahmapurohitānāṃ",
  "S06psp_6-8u:1812_7": "mahābrahmāṇāṃ parīttābhānām apramāṇābhānām ābhāsvarāṇāṃ parīttaśubhānām apramāṇaśubhānāṃ",
  "S06psp_6-8u:1812_8": "śubhakṛtsnānām (PSP_6-8:84)",
  "S06psp_6-8u:1813_0": "anabhrakānāṃ puṇyaprasavānāṃ bṛhatphalānāṃ śuddhāvāsānām aspṛhāṇām atapānāṃ sudṛśānāṃ",
  "S06psp_6-8u:1813_1": "sudarśanānām akaniṣṭhānāṃ devānāṃ sabhāgatāyām upapattaye śikṣitavyam. na ca tatropapattaye",
  "S06psp_6-8u:1813_2": "śikṣitavyam ākāśānantyāyatanānāṃ vijñānānantyāyatanānām ākiñcanyāyatanānāṃ naivasaṃjñānāsaṃjñāyatanānām",
  "S06psp_6-8u:1813_3": "upapattaye śikṣitavyaṃ,",
  "S06psp_6-8u:1814": "kiṃ prathamacittotpāde śikṣitavyaṃ,",
  "S06psp_6-8u:1815": "dvitīye tṛtīye caturthe pañcame ṣaṣṭe saptame 'ṣṭame navame kiṃ daśame cittotpāde śikṣitavyaṃ,",
  "S06psp_6-8u:1816": "kiṃ śrāvakabhūmau vā pratyekabuddhabhūmau vā bodhisattvabhūmau vā sattvaparipāke vā buddhakṣetrapariśodhane vā dhāraṇīmukheṣu vā śikṣitavyaṃ,",
  "S06psp_6-8u:1817": "kiṃ pratisaṃvitsu śikṣitavyaṃ,",
  "S06psp_6-8u:1818": "kiṃ bodhimārge śikṣitavyam,",
  "S06psp_6-8u:1819_0": "atra bodhimārge śikṣamāṇena sarvadharmāḥ sarvākārair jñātavyāḥ. na ca bhagavan dharmadhātāv",
  "S06psp_6-8u:1819_1": "ime vikalpās tasmāt mā haiva bhagavan bodhisattvo mahāsattvo viparyāseṣu caran na",
  "S06psp_6-8u:1819_2": "prapañcaṃ prapañcayet. tat kasya hetoḥ?",
  "S06psp_6-8u:1820_0": "na hi bhagavan dharmadhātāv ime vikalpā na ca dharmadhātau rūpaṃ na vedanā na saṃjñā",
  "S06psp_6-8u:1820_1": "na saṃskārā na vijñānaṃ na cānyatra rūpād dharmadhātur nānyatra vedanāyā nānyatra",
  "S06psp_6-8u:1820_2": "saṃjñāyā nānyatra saṃskārebhyo nānyatra vijñānād dharmadhātuḥ,",
  "S06psp_6-8u:1821": "rūpam eva dharmadhātuḥ dharmadhātur eva rūpaṃ,",
  "S06psp_6-8u:1822": "vedanaiva dharmadhātur dharmadhātur eva vedanā,",
  "S06psp_6-8u:1823": "saṃjñaiva dharmadhātur dharmadhātur eva saṃjñā,",
  "S06psp_6-8u:1824": "saṃskārā eva dharmadhātur dharmadhātur eva saṃskārāḥ,",
  "S06psp_6-8u:1825": "vijñānam eva dharmadhātur dharmadhātur eva vijñānaṃ,",
  "S06psp_6-8u:1826": "yathā madhyame parivartakṛtaṃ tathā sarvadharmā jñātavyāḥ.",
  "S06psp_6-8u:1827": "evam ukte bhagavān āyuṣmantaṃ subhūtim etad avocat: evam etat subhūte evam etad yathā vadasi,",
  "S06psp_6-8u:1828": "rūpam eva dharmadhātur dharmadhātur eva rūpam,",
  "S06psp_6-8u:1829": "evaṃ vedanā saṃjñā saṃskārā,",
  "S06psp_6-8u:1830": "vijñānam eva dharmadhātur dharmadhātur eva vijñānaṃ,",
  "S06psp_6-8u:1831_0": "yadi punaḥ subhūte bodhisattvo mahāsattvaḥ prajñāpāramitāyāṃ caran kañcid dharmaṃ",
  "S06psp_6-8u:1831_1": "dharmadhātuvmirmuktaṃ paśyen nānuttarāṃ samyaksaṃbodhim abhisaṃboddhuṃ pratiṣṭheta",
  "S06psp_6-8u:1831_2": "prajñāpāramitāyām evaṃ bodhisattvo mahāsattvaś caran sarvadharmāṇāṃ dharmadhātuṃ",
  "S06psp_6-8u:1831_3": "yathābhūtaṃ prajānāti,",
  "S06psp_6-8u:1832": "atas tān bodhisattvo mahāsattvaḥ prajñāpāramitāyāṃ caran sarvadharmān dharmadhātum eva jñātvānāmakāt (PSP_6-8:85)",
  "S06psp_6-8u:1833": "sarvadharmān nāmasaṃketena deśayatīdaṃ rūpam ime vedanāsaṃjñāsaṃskārā,",
  "S06psp_6-8u:1834": "idaṃ vijñānam ime skandhadhātvāyatanapratītyasamutpādāḥ pratītyasamutpādāḥ pratītyasamutpādāṅgāni,",
  "S06psp_6-8u:1835": "imāḥ pāramitāḥ,",
  "S06psp_6-8u:1836": "imāni śūnyatāmukhāni,",
  "S06psp_6-8u:1837": "ime bodhipakṣyā dharmā,",
  "S06psp_6-8u:1838": "imāny āryasatyāpramāṇadhyānārūpyavimokṣasamādhisamāpattidharaṇīmukhāni,",
  "S06psp_6-8u:1839": "imāni śūnyatānimittāpraṇihitāni,",
  "S06psp_6-8u:1840": "imā abhijñā,",
  "S06psp_6-8u:1841": "ime daśabalavaiśārady apratisaṃvidāveṇikabuddhadharmā,",
  "S06psp_6-8u:1842": "iyam anuttarā samyaksaṃbodhiḥ.",
  "S06psp_6-8u:1843": "iti saṃkleśavyavadānajñānaniveśanakarma",
  "S06psp_6-8u:1844": "tadyathāpi nāma subhūte dakṣo māyākāro māyākārāntevāsī vā sa kiṃcid eva dravyam adhiṣṭhāya vividhāni rūpagatāni darśayet,",
  "S06psp_6-8u:1845": "strīvigrahaṃ vā puruṣavigrahaṃ vā hastivigrahaṃ vāśvavigrahaṃ vā balīvardavigrahaṃ vā,",
  "S06psp_6-8u:1846": "udyānāni vā nagarāṇi vā ārāmaramaṇīyāni vā nadīramaṇīyakaṃ vā puṣkiriṇīramaṇīyakaṃ vā,",
  "S06psp_6-8u:1847": "tatra vividhāny āstaraṇapratyāstaraṇāni darśayet,",
  "S06psp_6-8u:1848": "puṣpadhūpagandhamālyagaṇāṃś ca khādanīyaṃ vā bhojanīyaṃ vā darśayet mahatā gītavāditena janaṃ ramayet,",
  "S06psp_6-8u:1849_0": "dānaṃ vā dadan śīlaṃ vā rakṣan kṣāntiṃ vā saṃpādayamāno vīryaṃ vārabhamāṇo dhyānaṃ",
  "S06psp_6-8u:1849_1": "vā samāpadyamānaḥ prajñāṃ vā bhāvayet. sa tatraibhir ākāraiḥ kṣatriyamahāśālakulāni",
  "S06psp_6-8u:1849_2": "vā brāhmaṇamahāśālakulāni vā gṛhapatimahāśālakulāni vā darśayec cāturmahārājākāyikān vā devān darśayet,",
  "S06psp_6-8u:1850_0": "sumeruṃ vā darśayet trayastriṃśān vā devān darśayed yāmān tuṣitān nirmāṇaratīn paranirmitavaśavartino",
  "S06psp_6-8u:1850_1": "brahmapārṣadyān brahmapurohitān mahābrahmāṇaḥ parīttābhān apramāṇān ābhāsvarān parīttaśubhān",
  "S06psp_6-8u:1850_2": "apramāṇaśubhān śubhakṛtsnān anabhrakān puṇyaprasavān bṛhatphalān śuddhāvāsān aspṛhān",
  "S06psp_6-8u:1850_3": "atapān sudṛśān sudarśanān akaniṣṭhān devān darśayed,",
  "S06psp_6-8u:1851": "ākāśānantyāyatanāni vā vijñānānantyāyatanāṃ vā ākiñcanyāyatanāṃ vā naivasaṃjñānāsaṃjñāyatanāṃ devān vā darśayed,",
  "S06psp_6-8u:1852": "rūpiṇaḥ srotaāpannān vā sakṛdāgāmino vānāgāmino vārhato vā pratyekabuddhān vā ye te bodhisattvā mahāsattvāḥ prathamacittotpādam upādāya dānapāramitāyāṃ caranti,",
  "S06psp_6-8u:1853": "śīlapāramitāyāṃ caranti,",
  "S06psp_6-8u:1854": "kṣāntipāramitāyāṃ caranti,",
  "S06psp_6-8u:1855": "vīryapāramitāyāṃ caranti,",
  "S06psp_6-8u:1856": "dhyānapāramitāyāṃ (PSP_6-8:86)",
  "S06psp_6-8u:1857": "caranti,",
  "S06psp_6-8u:1858": "prajñāpāramitāyāṃ caranti,",
  "S06psp_6-8u:1859": "yāvad daśamyāṃ bhūmau caranti,",
  "S06psp_6-8u:1860": "bodhisattvanyāmam avakrāmanti,",
  "S06psp_6-8u:1861": "te 'bhijñā abhinirharanti,",
  "S06psp_6-8u:1862": "tābhiś ca vikrīḍanti sattvāś ca paripācayanti,",
  "S06psp_6-8u:1863": "buddhakṣetraṃ ca pariśodhayanti,",
  "S06psp_6-8u:1864": "dhyānavimokṣasamādhisamāpattibhiś ca vikrīḍanti,",
  "S06psp_6-8u:1865": "tahtāgatabalāni niṣpādayanti,",
  "S06psp_6-8u:1866": "vaiśāradyāni vā pratisaṃvido vā mahāmaitrīṃ vā mahākaruṇāṃ vā niṣpādayanti,",
  "S06psp_6-8u:1867": "tān apy ādarśayet,",
  "S06psp_6-8u:1868": "sarvāṅgapratyaṅgesu paripūrṇaṃ vā buddhavigraham ādarśayet. tatra bālapṛthagjanāḥ sattvā evaṃ jānīyur,",
  "S06psp_6-8u:1869": "aho yāvat suśikṣito batāyaṃ manuṣya iva śobhanaṃ karoti,",
  "S06psp_6-8u:1870": "yad utaivaṃ janaṃ rameyati vividhañ ca rūpam ādarśayati,",
  "S06psp_6-8u:1871": "yāvad buddhavigrahaṃ vā vistaraśaḥ. ye khalu tatra manuṣyā bhavanti paṇḍitā medhāvino nipuṇās tadrūpayā mīmāṃsayā samanvāgatās teṣām evaṃ bhavati,",
  "S06psp_6-8u:1872": "āścaryam idam adbhuto dharmo,",
  "S06psp_6-8u:1873": "na cātra kaścid dharma upalabhyate,",
  "S06psp_6-8u:1874": "ayaṃ ca manuṣya imaṃ janapadam evam asaṃvidyamāneṣu dharmeṣu ramayati,",
  "S06psp_6-8u:1875_0": "tac cāsya jñānaṃ bhavaty adravye 'sminn eva jano dravyasaṃjñī. evam eva subhūte bodhisattvo",
  "S06psp_6-8u:1875_1": "mahāsattvaḥ prajñāpāramitāyāñ caran na kañcid dharmadhātuvinirmuktaṃ samanupaśyati",
  "S06psp_6-8u:1875_2": "prajñāpāramitāyāṃ carann upāyakauśalyena,",
  "S06psp_6-8u:1876": "na ca sattvam upalabhate na ca sattvaprajñaptiḥ.",
  "S06psp_6-8u:1877": "iti sattvārthayāthātmyaniveśanakarma",
  "S06psp_6-8u:1878": "sa ātmanā ca dānaṃ dadāti parāṃś ca dāne niyojayati,",
  "S06psp_6-8u:1879": "dānasya ca varṇaṃ bhāṣate,",
  "S06psp_6-8u:1880": "ye 'pi cānye dānaṃ dadāti teṣāṃ ca varṇavādī bhavati samanujñaḥ.",
  "S06psp_6-8u:1881": "ātmanā ca śīlaṃ rakṣati parāṃś ca śīle pratiṣṭhāpayati śīlasya ca varṇaṃ bhāṣate,",
  "S06psp_6-8u:1882": "ye 'pi cānye śīlaṃ rakṣanti,",
  "S06psp_6-8u:1883": "teṣāṃ ca varṇavādī bhavati samanujñaḥ.",
  "S06psp_6-8u:1884": "ātmanā ca kṣāntiṃ saṃpādayati parāṃś ca kṣāntau niyojayati,",
  "S06psp_6-8u:1885": "kṣānteś ca varṇaṃ bhāsate,",
  "S06psp_6-8u:1886": "ye 'pi cānye kṣāntiṃ saṃpādayanti,",
  "S06psp_6-8u:1887": "teṣāṃ ca varṇavādī bhavati samanujñaḥ.",
  "S06psp_6-8u:1888": "ātmanā ca vīryam ārabhate parāṃś ca vīrye niyojayati,",
  "S06psp_6-8u:1889": "vīryasya ca varṇaṃ bhāṣate,",
  "S06psp_6-8u:1890": "ye 'pi cānye vīryam ārabhante teṣāṃ ca varṇavādī bhavati samanujñaḥ.",
  "S06psp_6-8u:1891": "ātmanā ca dhyānaṃ samāpadyate,",
  "S06psp_6-8u:1892": "parāṃś ca dhyāne pratiṣṭhāpayati,",
  "S06psp_6-8u:1893": "dhyānasya ca varṇaṃ bhāṣate,",
  "S06psp_6-8u:1894": "ye 'pi cānye dhyānaṃ samāpadyante teṣāṃ (PSP_6-8:87)",
  "S06psp_6-8u:1895": "ca varṇavādī bhavati samanujñaḥ.",
  "S06psp_6-8u:1896": "ātmanā ca prajñāṃ bhāvayati parāṃś ca prajñāyāṃ niyojayati,",
  "S06psp_6-8u:1897": "prajñāyāś ca varṇaṃ bhāṣate,",
  "S06psp_6-8u:1898": "ye 'pi cānye prajñāṃ bhāvayanti teṣāṃ ca varṇavādī bhavati samanujñaḥ.",
  "S06psp_6-8u:1899": "iti ṣaṭpāramitāniveśanakarma",
  "S06psp_6-8u:1900": "ātmanā ca daśakuśalān karmapathān samādāya vartate,",
  "S06psp_6-8u:1901": "parāṃś ca daśakuśaleṣu karmapatheṣu samādāpayati,",
  "S06psp_6-8u:1902": "daśānāṃ ca kuśalānāṃ karmapathānāṃ varṇaṃ bhāṣate,",
  "S06psp_6-8u:1903": "ye 'pi cānye daśakuśalān karmapathān samādāya vartante teṣāṃ ca varṇavādī bhavati samanujñaḥ.",
  "S06psp_6-8u:1904": "ātmanā ca pañcaśikṣāpadasamādāne vartate,",
  "S06psp_6-8u:1905": "parāṃś ca pañcaśikṣāpadasamādāne samādāpayati,",
  "S06psp_6-8u:1906": "pañcānāñ ca śikṣāpadānāṃ varṇaṃ bhāṣate,",
  "S06psp_6-8u:1907": "ye 'pi cānye pañcaśikṣāpadasamādāne vartante teṣāṃ varṇavādī bhāvati samanujñaḥ.",
  "S06psp_6-8u:1908": "ātmanā cāryāṣṭāṅgasamanvāgataṃ poṣadham upavasati,",
  "S06psp_6-8u:1909": "parāṃś cāryāṣṭāṅgasamanvāgate poṣadhe samādāpayaty āryāṣṭāṅgasamanvāgatasya ca poṣadhasya varṇaṃ bhāṣate,",
  "S06psp_6-8u:1910": "ye 'pi cānye āryāṣṭāṅgasamanvāgataṃ poṣadham upavasanti teṣāñ ca varṇavādī bhavati samanujñaḥ.",
  "S06psp_6-8u:1911": "ātmanā cāpramāṇadhyānārūpyavimokṣasamādhisamāpattidhāraṇīmukhāni samāpadyate,",
  "S06psp_6-8u:1912": "parāṃś cāpramāṇadhyānārūpyavimokṣasamādhisamāpattidhāraṇīmukheṣu niyojayaty apramāṇadhyānārūpyavimokṣasamādhisamāpattidhāraṇīmukhāṇāṃ ca varṇaṃ bhāṣate,",
  "S06psp_6-8u:1913": "ye 'pi cānye 'pramāṇadhyānārūpyavimokṣasamādhisamāpttidhāraṇīmukhāni samāpadyante teṣāṃ ca varṇavādī bhavati samanujñaḥ.",
  "S06psp_6-8u:1914": "ātmanā ca saptatriṃśadbodhipakṣyān dharmān bhāvayati,",
  "S06psp_6-8u:1915": "parāṃś ca saptatriṃśadbodhipakṣyeṣu dharmeṣu niyojayati,",
  "S06psp_6-8u:1916": "saptatriṃśadbodhipakṣyāṇāñ ca dharmāṇāṃ varṇaṃ bhāṣate,",
  "S06psp_6-8u:1917": "ye 'pi cānye saptatriṃśadbodhipakṣyeṣu dharmeṣu pravartante teṣāṃ ca varṇavādī bhavati samanujñaḥ.",
  "S06psp_6-8u:1918": "ātmanā ca śūnyatānimittāpraṇihitāni bhāvayati,",
  "S06psp_6-8u:1919": "parāṃś ca śūnyatānimittāpraṇihiteṣu niyojayati,",
  "S06psp_6-8u:1920": "śūnyatānimittāpraṇihitānāṃ ca varṇaṃ (PSP_6-8:88)",
  "S06psp_6-8u:1921": "bhāṣate, ye 'pi cānye śūnyatānimittāpraṇihitāni bhāvayanti teṣāñ ca varṇavādī bhavati samanujñaḥ.",
  "S06psp_6-8u:1922": "ātmanā ca catvāry āryasatyāni bhāvayati,",
  "S06psp_6-8u:1923": "parāṃś ca caturṣv āryasatyeṣu niyojayati,",
  "S06psp_6-8u:1924": "caturṇāñ cāryasatyānāṃ varṇaṃ bhāṣate,",
  "S06psp_6-8u:1925": "ye 'pi cānye catvāry āryāsatyāni bhāvayanti teṣāṃ ca varṇavādī bhavati samanujñaḥ.",
  "S06psp_6-8u:1926": "ātmanā ca pañcābhijñā niṣpādayati,",
  "S06psp_6-8u:1927": "parāṃś ca pañcasv abhijñāsu niyojayati,",
  "S06psp_6-8u:1928": "pañcānāṃ cābhijñānāṃ varṇaṃ bhāṣate,",
  "S06psp_6-8u:1929": "ye 'pi cānye pañcābhijñā niṣpādayanti teṣāṃ ca varṇavādī bhavati samanujñaḥ.",
  "S06psp_6-8u:1930": "ātmanā ca daśabalavaiśāradyapratisaṃvidāveṇikān buddhadharmān bhāvayati,",
  "S06psp_6-8u:1931": "parāṃś ca daśabalavaiśāradyapratisaṃvidāveṇikabuddhadharmeṣu niyojayati,",
  "S06psp_6-8u:1932": "daśabalavaiśāradyapratisaṃvidāveṇikabuddhadharmāṇāṃ varṇaṃ bhāsate,",
  "S06psp_6-8u:1933": "ye 'pi cānye daśabalavaiśāradyapratisaṃvidāveṇikabuddhadharmān bhāvayanti,",
  "S06psp_6-8u:1934": "teṣāṃ ca varṇavādī bhavati samanujñaḥ.",
  "S06psp_6-8u:1935": "ātmanā ca mahākaruṇāṃ bhāvayati,",
  "S06psp_6-8u:1936": "parāṃś ca mahākaruṇāyāṃ niyojayati,",
  "S06psp_6-8u:1937": "mahākaruṇāyāś ca varṇaṃ bhāsate,",
  "S06psp_6-8u:1938": "ye 'pi cānye mahākaruṇāṃ bhāvayanti teṣāṃ ca varṇavādī bhavati samanujñaḥ.",
  "S06psp_6-8u:1939": "ātmanā ca dvātriṃśanmahāpuruṣalakṣaṇāśītyanuvyañjanāni niṣpādayati,",
  "S06psp_6-8u:1940": "parāṃś ca dvātriṃśanmahāpuruṣalakṣaṇāśītyanuvyañjaneṣu niyojayati,",
  "S06psp_6-8u:1941": "dvātriṃśadmahāpuruṣalakṣaṇāśītyanuvyañjanānāṃ ca varṇaṃ bhāṣate,",
  "S06psp_6-8u:1942": "ye 'pi cānye dvātriṃśanmahāpurṣalakṣaṇāśītyanuvyañjanāni niṣpādayanti teṣāñ ca varṇavādī bhavati samanujñaḥ.",
  "S06psp_6-8u:1943": "iti buddhamārganiveśanakarma",
  "S06psp_6-8u:1944": "yadi subhūte na dharmadhātur yathā pūrvaṃ tathā paścāt tathā madhye na bodhisattvo mahāsattva upāyakauśalyena dharmadhātuṃ śodhayet,",
  "S06psp_6-8u:1945_0": "na sattvāṃś ca paripācayet. yasmāt tarhi subhūte dharmadhātur yathaiva pūrvaṃ tathāiva",
  "S06psp_6-8u:1945_1": "paścāt tathāiva madhye tasmāt tarhi subhūte bodhisattvo mahāsattvaḥ prajñāpāramitāyāṃ",
  "S06psp_6-8u:1945_2": "caran sattvānām arthāya bodhisattvacaryāṃ carati.",
  "S06psp_6-8u:1946": "subhūtir āha:",
  "S06psp_6-8u:1947": "yadi bhagavann atyantatayā sattvo nopalabhyate na ca sattvaprajñaptiḥ. kasyārthāya bodhisattvo mahāsattvaḥ prajñāpāramitāyāṃ carati?",
  "S06psp_6-8u:1948": "(PSP_6-8:89)",
  "S06psp_6-8u:1949": "evam ukte bhagavān āyuṣmantaṃ subhūtim etad avocat:",
  "S06psp_6-8u:1950": "bhūtakotiṃ subhūte 'pramāṇīkṛtya bodhisattvo mahāsattvaḥ prajñāpāramitāyāṃ carati,",
  "S06psp_6-8u:1951": "yadi subhūte anyā bhūtakoṭiḥ syād anyā sattvakoṭir na bodhisattvo mahāsattvaḥ prajñāpāramitāyāṃ carati,",
  "S06psp_6-8u:1952": "yasmāt tarhi subhūte nānyā bhūtakoṭir nānyā sattvakoṭis tasmād bodhisattvo mahāsattvaḥ satttvānām arthāya prajñāpāramitāyāṃ carati,",
  "S06psp_6-8u:1953": "prajñāpāramitāyāṃ subhūte bodhisattvo mahāsattvaś caran bhūtakoṭyavikopanāyai sattvān bhūtakoṭyāṃ pratiṣṭhāpayati.",
  "S06psp_6-8u:1954": "evam ukte āyuṣmān subhūtir bhagavantam etad avocat: yadi bhagavan bhūtakoṭiḥ sattvakoṭiḥ,",
  "S06psp_6-8u:1955": "kiṃ punar bhagavan bhūtakoṭir bhūtakoṭyāṃ pratiṣṭhet?",
  "S06psp_6-8u:1956": "yadi bhagavan bhūtakoṭir bhūtakoṭyāṃ pratiṣṭhet,",
  "S06psp_6-8u:1957": "tataḥ svabhāvaḥ svabhāve 'smin pratiṣṭhet,",
  "S06psp_6-8u:1958": "na ca bhagavan svabhāvaḥ svabhāve 'smin pratiṣṭhet,",
  "S06psp_6-8u:1959": "tat kathaṃ bodhisattvo mahāsattvaḥ prajñāpāramitāyāṃ caran sattvān bhūtakoṭyāṃ pratiṣṭhāpayati?",
  "S06psp_6-8u:1960": "evam ukte bhagavān āyuṣmantaṃ subhūtim etad avocat: na subhūte bhūtakoṭir bhūtakoṭyāṃ pratiṣṭhet,",
  "S06psp_6-8u:1961": "na ca svabhāvaḥ svabhāve 'smin pratiṣṭhet,",
  "S06psp_6-8u:1962": "api tu khalu subhūte bodhisatttvo mahāsattvaḥ prajñāpāramitāyāṃ carann upāyakauśalyena sattvān bhūtakoṭyāṃ pratiṣṭhāpayati,",
  "S06psp_6-8u:1963": "na cānyā bhūtakoṭir anyā sattvakoṭir iti hi subhūte bhūtakoṭiś ca sattvakoṭiś cādvayam etad advaidhīkāram.",
  "S06psp_6-8u:1964": "evam ukte āyuṣmān subhūtir bhagavantam etad avocat:",
  "S06psp_6-8u:1965_0": "katamad bhagavan bodhisattvānāṃ mahāsattvānām upāyakauśalyaṃ yenopāyakauśalyena samanvāgato",
  "S06psp_6-8u:1965_1": "bodhisattvo mahāsattvaḥ prajñāpāramitāyāṃ caran sattvān bhūtakoṭyāṃ pratiṣṭhāpayati",
  "S06psp_6-8u:1965_2": "na ca bhūtakoṭiṃ vikopayati?",
  "S06psp_6-8u:1966": "evam ukte bhagavān āyuṣmantaṃ subhūtim etad avocat:",
  "S06psp_6-8u:1967": "iha subhūte bodhisattvo mahāsattvaḥ prajñāpāramitāyāṃ caran prathamacittotpādam upādāya sattvān dāne pratiṣṭhāpayati,",
  "S06psp_6-8u:1968": "dāne pratiṣṭhāpya tasya dānasya pūrvāntāparāntam ācaṣṭe yathaiva tad dānaṃ pūrvāntataḥ śūnyam aparāntataḥ śūnyaṃ madhyataḥ śūnyaṃ tat tathā tad dānaphalam api śūnyaṃ,",
  "S06psp_6-8u:1969": "deyam api śūnyaṃ,",
  "S06psp_6-8u:1970": "dānapatir api śūnyo,",
  "S06psp_6-8u:1971": "dāyako 'pi dāyakasvabhāvena śūnyaḥ,",
  "S06psp_6-8u:1972": "pratigrāhako 'pi pratigrāhakasvabhāvena śūnyaḥ. (PSP_6-8:90)",
  "S06psp_6-8u:1973": "evaṃ kulaputra sarva ete dharmā bhūtakoṭyāṃ na saṃvidyante,",
  "S06psp_6-8u:1974": "mā cānyad dānaṃ mansyase,",
  "S06psp_6-8u:1975": "'nyad dānapatiṃ maṃsyase,",
  "S06psp_6-8u:1976": "'nyad dānaphalaṃ maṃsyase,",
  "S06psp_6-8u:1977": "'nyaṃ pratigrāhakaṃ maṃsyase,",
  "S06psp_6-8u:1978": "'nyāṃ bhūtakoṭiṃ maṃsyase,",
  "S06psp_6-8u:1979": "yatas tvaṃ kulaputra nānyad dānaṃ maṃsyase,",
  "S06psp_6-8u:1980": "nānyaṃ dānapatiṃ maṃsyase,",
  "S06psp_6-8u:1981": "nānyaṃ dānaphalaṃ maṃsyase,",
  "S06psp_6-8u:1982": "nānyaṃ pratigrāhakaṃ maṃsyase,",
  "S06psp_6-8u:1983": "nānyāṃ bhūtakoṭiṃ maṃsyase,",
  "S06psp_6-8u:1984": "tatas ta etad dānam amṛtāvahaṃ bhaviṣyaty amṛtaphalam amṛtaparyavasānam,",
  "S06psp_6-8u:1985": "etena ca tvaṃ dānena mā rūpaṃ pratigrahīṣyasi,",
  "S06psp_6-8u:1986": "mā vedanāṃ mā saṃjñāṃ mā saṃskārāṃ,",
  "S06psp_6-8u:1987": "mā vijñānaṃ pratigrahīṣyasi. tat kasya hetoḥ?",
  "S06psp_6-8u:1988": "tathā hi tavaitad dānaṃ śūnyaṃ dānasvabhāvena,",
  "S06psp_6-8u:1989": "phalam api phalasvabhāvena śūnyaṃ,",
  "S06psp_6-8u:1990": "pratigrāhako 'pi pratigrāhakasvabhāvena śūnyaḥ,",
  "S06psp_6-8u:1991": "na ca śūnyatāyāṃ dānam upalabhyate,",
  "S06psp_6-8u:1992": "na dānaphalam upalabhyate,",
  "S06psp_6-8u:1993": "na pratigrāhaka upalabhyate. tat kasya hetoḥ?",
  "S06psp_6-8u:1994": "tathā hy atyantatayā sarva ete dharmāḥ svabhāvena śūnyāḥ.",
  "S06psp_6-8u:1995": "punar aparaṃ subhūte bodhisattvo mahāsattvaḥ prajñāpāramitāyāṃ carann upāyakauśalyena sattvān śīle pratiṣṭhāpayati,",
  "S06psp_6-8u:1996": "ehi tvaṃ kulaputra prāṇātipātaṃ prahāya praṇātipātāt prativirato bhava,",
  "S06psp_6-8u:1997": "evam adattādānāt kāmamithyācārāt mṛṣāvādāt paiśūnyāt paruṣavacanād abaddhapralāpād abhidhyāyā vyāpādād ehi tvaṃ kulaputra mithyādṛṣṭiṃ prahāya mithyādṛṣṭheḥ prativirato bhava,",
  "S06psp_6-8u:1998": "naiṣāṃ kulaputra dharmāṇāṃ kaścit svabhāvo vidyate yathā tvayā kalpito 'haṃ tat kulaputropaparīkṣe svabhāvaṃ,",
  "S06psp_6-8u:1999": "katama eṣa dharmaḥ prāṇo nāma yo jīvitād vyaparopyate yena vā vyaparopyate?",
  "S06psp_6-8u:2000": "evam adattādānaṃ kāmamithyācārā mṛṣāvādaḥ paiśūnyaṃ paruṣavacanam abaddhapralāpo 'bhidhyā vyāpādaḥ,",
  "S06psp_6-8u:2001": "katama eṣa dharmo mithyādṛṣṭir nāma yo vā mithyāṃ paśyaty?",
  "S06psp_6-8u:2002": "anena subhūte upāyakauśalyena samanvāgato bodhisattvo mahāsattvaḥ prajñāpāramitāyāṃ caran sattvān paripācayati,",
  "S06psp_6-8u:2003": "tasya dānasya ca śīlasya ca phalam ākāṅkṣate,",
  "S06psp_6-8u:2004": "tad api dānaphalaṃ ca śīlaphalaṃ ca svabhāvena śūnyaṃ,",
  "S06psp_6-8u:2005": "tataḥ sa kulaputro 'nuttrastasya dānaphalasya ca śīlaphalasya ca phalaṃ svabhāvena śūnyaṃ viditvā (PSP_6-8:91)",
  "S06psp_6-8u:2006": "tatra nābhiniviśate anabhiniveśamāno 'vikṣepam utpādya prajñām utpādayati,",
  "S06psp_6-8u:2007": "yayā prajñayā sarvānuśayaparyutthānāni cchitvānupadhiśeṣe nirvāṇadhātau parinirvāti lokavyavahāreṇa na punaḥ paramārthena. tat kasya hetoḥ?",
  "S06psp_6-8u:2008": "na hi śūnyatāyāṃ kaścid dharma upalabhyate yaḥ parinirvāyād yena ca parmirvāyād,",
  "S06psp_6-8u:2009": "api tu khalu punar etad eva tat parinirvāṇaṃ yad utātyantaśūnyatā.",
  "S06psp_6-8u:2010": "punar aparaṃ subhūte bodhisattvo mahāsattvaḥ parasattvān parapudgalān,",
  "S06psp_6-8u:2011": "kṣudhān vyāpannacittān dṛṣṭvā evam avavadaty anuśāsti,",
  "S06psp_6-8u:2012": "ehi tvaṃ kulaputra kṣāntiṃ saṃpādaya kṣamī ca bhavaśūrato dātacitto 'dhivāsanajātīyo yatra tvaṃ vyāpadyase sarva ete dharmāḥ prakṛtiśūnyā hantopaparīkṣasva bhāvaṃ,",
  "S06psp_6-8u:2013": "kulaputra kutrāhaṃ vyāpadye?",
  "S06psp_6-8u:2014": "ko vā vyāpadyate?",
  "S06psp_6-8u:2015": "kasya vā vyāyadyate?",
  "S06psp_6-8u:2016": "sarva ete dharmāḥ prakṛtiśūnyā,",
  "S06psp_6-8u:2017": "yā ca prakrtiśūnyatā na sā jātu na śūnyatā,",
  "S06psp_6-8u:2018": "sā ca na tathāgataiḥ krtā,",
  "S06psp_6-8u:2019_0": "na pratyekabuddhair na śrāvakair na bodhisattvair na devair na nāgair na yakṣair",
  "S06psp_6-8u:2019_1": "na gandharvair nāsurair na garuḍair na kiṃnarair na mahoragair na caturbhir mahārājair",
  "S06psp_6-8u:2019_2": "na śakreṇa devānām indreṇa na yāmena devaputreṇa na tuṣitena devaputreṇa na nirmāṇaratinā",
  "S06psp_6-8u:2019_3": "devaputrair na paranirmitavaśavartinā devaputrair na brahmapārṣadyair na brahmapurohitair",
  "S06psp_6-8u:2019_4": "na mahābrahmabhir na parīttābhair nāpramāṇābhair nābhāsvarair na parīttaśubhair nāpramāṇaśubhair",
  "S06psp_6-8u:2019_5": "na śubhakṛtsnair nānabhrakair na puṇyaprasavair na bṛhatphalair na śuddhāvasair nātapair",
  "S06psp_6-8u:2019_6": "na sudṛśair na sudarśanair nākaniṣṭhair devaputrair nākāśānantyāyatanair na vijñānānantyāyatanair",
  "S06psp_6-8u:2019_7": "nākiñcanyāyatanair na naivasaṃjñānāsaṃjñāyatanaiḥ kṛtā hanta kulaputropaparīkṣasva kutrāhaṃ vyāpadye?",
  "S06psp_6-8u:2020": "ko vā vyāpadyate?",
  "S06psp_6-8u:2021": "kasya vā vyāpadyate?",
  "S06psp_6-8u:2022": "sarva ete dharmāḥ prakṛtiśūnyā na ca śūnyatā kasyacid antike vyāpadyate,",
  "S06psp_6-8u:2023_0": "evaṃ khalu subhūte bodhisattvo mahāsattvaḥ prajñāpāramitāyāṃ caran sattvān prakṛtiśūnyatāyāṃ",
  "S06psp_6-8u:2023_1": "niyojayaty ayaṃ hetur idaṃ phalaṃ prakṛtiśūnyatāyāṃ niyojayann anupūrveṇa yāvad anuttarāyāṃ",
  "S06psp_6-8u:2023_2": "samyaksaṃbodhau saṃdarśayati samādāpayati niveśayati pratiṣṭhāpayati,",
  "S06psp_6-8u:2024": "tat punar lokavyavahāreṇa na (PSP_6-8:92)",
  "S06psp_6-8u:2025": "punaḥ paramārthena. tat kasya hetoḥ?",
  "S06psp_6-8u:2026_0": "na hi prakṛtiśūnyatāyāṃ kaścid asti yo vā prāpnuyād yena vā prāpnuyād yatra vā prāpnuyād",
  "S06psp_6-8u:2026_1": "iyaṃ subhūte bhūtakoṭir yad uta prakṛtiśūnyatā yatra bodhisattvo mahāsattvaḥ prajñāpāramitāyāṃ",
  "S06psp_6-8u:2026_2": "carati sattvānāṃ kṛtaśo nātra sattva upalabhyate na sattvaprajñaptiḥ. tat kasya hetoh?",
  "S06psp_6-8u:2027": "sattvaviviktatā hi sarvadharmāḥ.",
  "S06psp_6-8u:2028": "punar aparaṃ subhūte bodhisattvo mahāsattvaḥ prajñāpāramitāyāṃ carann upāyakauśalyena samanvāgataḥ sattvān hīnavīryān dṛṣṭvā kāyike ca caitasike ca vīrye samādāpayati,",
  "S06psp_6-8u:2029": "na kulaputra prakṛtiśūnyatāyāṃ kasyacid dharmasya saṃsīdanā vidyate yatra vā saṃsīded yena vā saṃsīded yo vā saṃsīdyet,",
  "S06psp_6-8u:2030_0": "sarva ete dharmāḥ prakṛtiśūnyāḥ śūnyatā nātivartate hantedānīṃ kāyikaṃ ca caitasikañ",
  "S06psp_6-8u:2030_1": "ca vīryaṃ janayitvā kauśīdyam avasṛjya kuśala eva karmaṇy udyacchasva yadi vā dāne",
  "S06psp_6-8u:2030_2": "yadi vā śīle yadi vā kṣāntau yadi vā vīrye yadi vā dhyāne yadi vā prajñāyāṃ yadi",
  "S06psp_6-8u:2030_3": "vā dhyānavimokṣasamādhisamāpattidhāraṇīmukheṣu yadi vā smṛtyupasthānasamyakprahāṇarddhipādendriyabalabodhyaṅgamārgeṣu",
  "S06psp_6-8u:2030_4": "yadi vā śūnyatānimittāpraṇihiteṣu yadi vāryasatyeṣu yadi vādhyātmaśūnyatāyāṃ yadi",
  "S06psp_6-8u:2030_5": "vā bahirdhāśūnyatāyāṃ yadi vādhyātmabahirdhāśūnyatāyāṃ yadi vā yāvad abhāvasvabhāvaśūnyatāyāṃ",
  "S06psp_6-8u:2030_6": "yadi vābhijñāsu yadi vā daśabalavaiśāradyapratisaṃvidāveṇikabuddhadharmeṣu yadi vā",
  "S06psp_6-8u:2030_7": "yāvat sarvadharmeṣu sarvān etān kulaputra dharmān anāvaraṇān prekṣasva svalakṣaṇaśūnyatayā",
  "S06psp_6-8u:2030_8": "na hy anāvaraṇeṣu dharmeṣu kasyacit saṃsīdanā vidyate,",
  "S06psp_6-8u:2031": "evaṃ khalu subhūte bodhisattvo mahāsattvaḥ prajñāpāramitāyāṃ caran prakṛtiśūnyatāyāṃ sattvān samādāpayati niveśayati pratiṣṭhāpayati,",
  "S06psp_6-8u:2032": "tathā ca pratiṣṭhāpayati yathā dvayan na saṃvidyate. tat kasya hetoḥ?",
  "S06psp_6-8u:2033": "advayā hi prakṛtiśūnyatādvaidhīkārā, na hy advayo dharmaḥ kvacit kauśīdyam āpadyate.",
  "S06psp_6-8u:2034": "punar aparaṃ subhūte bodhisattvo mahāsattvaḥ prajñāpāramitāyāṃ caran prakṛtiśūnyatayā vīryasattvān avatārayaty anuśāsti,",
  "S06psp_6-8u:2035_0": "ehi tvaṃ kulaputra vīryam ārabhasva yadi vā dāne yadi vā śīle yadi vā kṣāntau yadi",
  "S06psp_6-8u:2035_1": "vā vīrye yadi vā dhyāne yadi vā prajñāyāṃ yadi vā smṛtyupasthānasamyakprahāṇarddhipādendriyabalabodhyaṅgamārgeṣu (PSP_6-8:93)",
  "S06psp_6-8u:2036_0": "yadi vā vimokṣasamādhisamāpattidhāraṇīmukheṣu yadi vā daśatathāgatabaleṣu yadi vā",
  "S06psp_6-8u:2036_1": "caturṣu vaiśāradyeṣu yadi vā catasṛṣu pratisaṃvitsu yadi vā mahākaruṇāyāṃ yadi vāṣṭādaśasv",
  "S06psp_6-8u:2036_2": "āveṇikeṣu buddhadharmeṣu mā etān dharmān dvayato manasikuru mādvayataḥ. tat kasya hetoḥ?",
  "S06psp_6-8u:2037": "prakṛtiśūnyā hy ete dharmā na hi prakṛtiśūnyatā dvayato mānasikartavyā nādvayataḥ,",
  "S06psp_6-8u:2038": "evaṃ khalu subhūte bodhisattvo mahāsattvaḥ prajñāpāramitāyāṃ carann upāyakauśalyena bodhisattvacaryāṃ caran sattvān paripācayati,",
  "S06psp_6-8u:2039": "sattvān paripācyānupūrveṇa srotaāpattiphale pratiṣṭhāpayati,",
  "S06psp_6-8u:2040": "sakṛdāgāmiphale pratiṣṭhāpayati,",
  "S06psp_6-8u:2041": "anāgāmiphale pratiṣṭhāpayaty arhattve pratiṣṭhāpayati,",
  "S06psp_6-8u:2042": "pratyekabodhau pratiṣṭhāpayaty anuttarāyāṃ samyaksaṃbodhau pratiṣṭhāpayati.",
  "S06psp_6-8u:2043": "punar aparaṃ subhūte bodhisattvo mahāsattvaḥ prajñāpāramitāyāṃ caran sattvānām arthaṃ karoty upāyakauśalyena dhyānabhāvanāyām evāvatārayati,",
  "S06psp_6-8u:2044": "ehi tvaṃ kulaputra dhyānaṃ bhāvaya mā ca vikṣepasaṃjñī bhava. tat kasya hetoh?",
  "S06psp_6-8u:2045": "prakṛtiśūnyā hy ete dharmā na ca prakṛtiśūnyatāyāṃ kaścid dharma upalabhyate yo vikṣepyate vā ekāgrī bhavati vā,",
  "S06psp_6-8u:2046": "sa tvam atra dhyāne sthitvā yad yad evaṃ kuśalaṃ karma kariṣyasi kāyena vā vācā vā manasā vā,",
  "S06psp_6-8u:2047": "yadi vā dānan dāsyasi yadi vā śīlaṃ rakṣasi yadi vā kṣāntiṃ saṃpādayiṣyati,",
  "S06psp_6-8u:2048": "yadi vā vīryam ārabhase yadi vā dhyānam utpādayiṣyasi yadi vā prajñā bhāvayiṣyasi,",
  "S06psp_6-8u:2049": "yadi vā smṛtyupasthānasamyakprahāṇarddhipādendriyabalabodhyaṅgamārgāṃ bhāvayiṣyasi,",
  "S06psp_6-8u:2050": "yadi vā vimokṣasamādhisamāpattidhāraṇīmukhāni,",
  "S06psp_6-8u:2051_0": "yadi vāryasatyāpramāṇadhyānārūpyasamādhisamāpattīr yadi vābhijñā yadi vā daśabalavaiśāradyapratisamvido",
  "S06psp_6-8u:2051_1": "yadi vā mahāmaitrī yadi vā mahākaruṇā yadi vāṣṭādaśāveṇikān buddhadharmān yadi vā",
  "S06psp_6-8u:2051_2": "dvātriṃśanmahāpuruṣalakṣaṇāni yadi vāśītyanuvyañjanāni yadi vā śrāvakamārgaṃ yadi",
  "S06psp_6-8u:2051_3": "vā pratyekabuddhamārgaṃ yadi vā bodhisattvamārgaṃ yadi vā buddhamārgaṃ yadi vā srotaāpattiphalaṃ",
  "S06psp_6-8u:2051_4": "yadi vā sakṛdāgāmiphalaṃ yadi vānāgāmiphalaṃ yadi vārhattvaṃ yadi vā pratyekabodhiṃ",
  "S06psp_6-8u:2051_5": "yadi vā (PSP_6-8:94)",
  "S06psp_6-8u:2052": "sarvākārajñatāṃ yadi vā sattvān paripācayiṣyasi yadi vā buddhakṣetraṃ pariśodhayiṣyasi,",
  "S06psp_6-8u:2053": "tasya te ime kuśalā dharmā alpakṛcchreṇa prādurbhaviṣyanti prakṛtiśūnyatāyāṃ carataḥ,",
  "S06psp_6-8u:2054": "evaṃ khalu subhūte bodhisattvo mahāsattvaḥ prajñāpāramitāyāṃ carann upāyakauśalyena sattvānām arthaṃ karoti,",
  "S06psp_6-8u:2055": "prathamacittotpādam upādāya na jātv akarmako 'bhūt,",
  "S06psp_6-8u:2056": "kiṃ kuśalagaveṣī sattvānām arthaṃ kurvan buddhakṣetreṇa buddhakṣetraṃ satatasamitaṃ saṃkrāmati,",
  "S06psp_6-8u:2057": "buddhān bhagavataḥ paryupāste,",
  "S06psp_6-8u:2058": "yaṃ ca teṣāṃ buddhānāṃ bhagavatām antikād dharmaṃ śṛṇoti,",
  "S06psp_6-8u:2059_0": "sa tasya jātivyativṛttasyāpi na jātu vipraṇakṣyati yāvad anuttarāṃ samyaksaṃbodhim",
  "S06psp_6-8u:2059_1": "abhisaṃbuddhaḥ syād dhāraṇīpratilabdhaś ca satatasamitaṃ bhavaty ahīṇendriyo yadi",
  "S06psp_6-8u:2059_2": "vā kāyendriyeṇa yadi vā vāgindriyeṇa yadi vā manaindriyeṇa.",
  "S06psp_6-8u:2060": "tat kasya hetoḥ?",
  "S06psp_6-8u:2061": "tathā hi sarvākārajñatāṃ satatasamitaṃ bhāvayaty anayā sarvākārajñatayā subhāvitayā sarvamārgāḥ subhāvitā bhavanti,",
  "S06psp_6-8u:2062": "yadi vā śrāvakamārgo yadi vā pratyekabuddhamārgo yadi vā bodhisattvamārgas tasyābhijñā bodhisattvasya mahāsattvasya satatasamitam upakārībhūtā bhaviṣyanty avipraṇāśayogeṇa,",
  "S06psp_6-8u:2063": "sa tāsu vaipākikīṣv abhijñāsu sthitvā sattvānām arthaṃ karoti na parihīyate pañcagatike saṃsāre saṃsarann,",
  "S06psp_6-8u:2064": "evaṃ khalu subhūte bodhisattvo mahāsattvaḥ prajñāpāramitāyāṃ caran prakṛtiśūnyatāyāṃ sthitvopāyakauśalyena sattvānām arthaṃ karoti.",
  "S06psp_6-8u:2065": "punar aparaṃ subhūte bodhisattvo mahāsattvaḥ prajñāpāramitāyāṃ caran prakṛtiśūnyatāyāṃ sthitvopāyakauśalyena sattvānām arthaṃ karoti,",
  "S06psp_6-8u:2066": "sa tayā prajñāpāramitayā subhāvitayā sattvān evam avavadaty evam anuśāsti,",
  "S06psp_6-8u:2067_0": "ehi tvaṃ kulaputra yad yad evaṃ karma karoṣi kāyena vā vācā vā manasā vā tat sarvam",
  "S06psp_6-8u:2067_1": "amṛtādhigamāya pariṇāmaya tathā te ete dharmāḥ sarva amṛtāvigamāya bhaviṣyanty amṛtaparyavasānāya ca,",
  "S06psp_6-8u:2068": "na ca prakṛtiśūnyatāyāṃ kaścid dharmo 'bhiniviśate yaḥ parihīyate. tat kasya hetoḥ?",
  "S06psp_6-8u:2069": "na hi śūnyatā parihīyate, na ca prakṛtiśūnyatāyāḥ kaścit parihīyate. tat kasya hetoḥ?",
  "S06psp_6-8u:2070": "tathā hi prakṛtiśūnyatā na bhāvo nābhāvas tat kim abhāvo 'bhāve dharme parihāsyaty,",
  "S06psp_6-8u:2071": "evaṃ khalu subhūte bodhisattvo (PSP_6-8:95)",
  "S06psp_6-8u:2072": "mahāsattvaḥ prajñāpāramitāyāṃ caran sattvān evam avavadaty evam anuśāsti,",
  "S06psp_6-8u:2073": "sa evam avavadann evam anuśāsan na jātv akarmako 'bhūt,",
  "S06psp_6-8u:2074": "sa ātmanā ca satatasamitaṃ daśakuśaleṣu karmapatheṣu vartate,",
  "S06psp_6-8u:2075_0": "parāṃś ca daśakuśaleṣu karmapatheṣu samādāpayaty evaṃ pañcasu śikṣāpadeṣu āryāṣṭāṅge",
  "S06psp_6-8u:2075_1": "samanvāgata upoṣadhe. ātmanā ca dhyānārūpyasamāpattīḥ samāpadyate parāṃś ca dhyānārūpyasamāpattiṣu samādāpayati,",
  "S06psp_6-8u:2076": "ātmanā ca satatasamitaṃ maitrīvihārī bhavati parāṃś ca satatasamitaṃ maitrīvihāre samādāpayati,",
  "S06psp_6-8u:2077": "ātmanā ca satatasamitaṃ karuṇāvihārī bhavati parāṃś ca satatasamitaṃ karuṇāvihāre samādāpayati,",
  "S06psp_6-8u:2078": "ātmanā ca satatasamitaṃ muditāvihārī bhavati,",
  "S06psp_6-8u:2079": "parāṃś ca satatasamitaṃ muditāvihāre samādāpayati,",
  "S06psp_6-8u:2080": "ātmanā ca satatasamitam upekṣāvihārī bhavati parāṃś ca satatasamitam upekṣāvihāre samādāpayati,",
  "S06psp_6-8u:2081": "ātmanā ca smṛtyupasthānasamyakprahāṇarddhipādendriyabalabodhyaṅgamārgān bhāvayanti parāṃś ca smṛtyupasthānasamyakprahāṇarddhipādendriyabalabodhyaṅgamārgeṣu samādāpayati,",
  "S06psp_6-8u:2082": "ātmanā ca śūnyatānimittāpraṇihitāni bhāvayati parāṃś ca śūnyatānimittāpraṇihiteṣu samādāpayati,",
  "S06psp_6-8u:2083": "ātmanā ca sarvapāramitāsu sarvaśūnyatāsu ca śikṣate parāṃś ca sarvaśūnyatāsu sarvapāramitāsu ca samādāpayati,",
  "S06psp_6-8u:2084": "ātmanā ca daśabalavaiśāradyapratisaṃvidāveṇikabuddhadharmeṣu śikṣate parāṃś ca daśabalavaiśāradyapratisamvidāvenikabuddhadharmeṣu samādāpayati,",
  "S06psp_6-8u:2085": "ātmanā ca dvātriṃśanmahāpuruṣalakṣaṇāśītyanuvyañjanāni paripūrayati parāṃś ca dvātriṃsanmahāpuruṣalakṣaṇāśītyanuvyañjanapariniṣpattaye samādāpayati,",
  "S06psp_6-8u:2086": "ātmanā ca srotaāpattiphale",
  "S06psp_6-8u:2087": "jñānam utpādayati na ca tatra tiṣṭhati parāṃś ca srotaāpattiphale pratiṣṭhāpayati,",
  "S06psp_6-8u:2088": "ātmanā ca sakṛdāgāmiphale jñānam utpādayati na ca tatra tiṣṭhati parāṃś ca sakṛdāgāmiphale pratiṣṭhāpayati,",
  "S06psp_6-8u:2089": "ātmanā cānāgāmiphale jñānam utpādayati na ca tatra tiṣṭhati parāṃś cānāgāmiphale pratiṣṭhāpayati,",
  "S06psp_6-8u:2090": "ātmanā cārhattve jñānam utpādayati na ca tatra tiṣṭhati parāṃś cārhattve pratiṣṭhāpayati,",
  "S06psp_6-8u:2091": "ātmanā ca pratyekabodhau jñānam utpādayati na ca tatra tiṣṭhati parāṃś ca pratyekabodhau pratiṣṭhāpayati,",
  "S06psp_6-8u:2092": "ātmanā cānuttarāyāṃ samyaksaṃbodhau mārgam utpādayati parāṃś ca tatra mārge 'vavadaty anuśāsti pratiṣṭhāpayati. evaṃ khalu (PSP_6-8:96)",
  "S06psp_6-8u:2093": "subhūte bodhisattvo mahāsattvo bodhisattvacaryāṃ carann upāyakauśalyena na jātv akarmako 'bhūt.",
  "S06psp_6-8u:2094": "atha khalv āyuṣmān subhūtir bhagavantam etad avocat:",
  "S06psp_6-8u:2095": "yadi bhagavan prakṛtiśūnyāḥ sarvadharmā na ca prakṛtiśūnyatāyāṃ sattvā upalabhyante,",
  "S06psp_6-8u:2096": "na dharmo nādharmaḥ,",
  "S06psp_6-8u:2097": "kathaṃ bhagavan bodhisattvo mahāsattvaḥ prajñāpāramitāyām abhisaṃpratiṣṭhate?",
  "S06psp_6-8u:2098": "evam ukte bhagavān āyuṣmantaṃ subhūtim etad avocat: evam etat subhūte evam etat,",
  "S06psp_6-8u:2099": "yathā vadasi prakṛtiśūnyāḥ sarvadharmā na ca prakṛtiśūnyatāyāṃ sattvā upalabhyante na dharmo nādharmaḥ,",
  "S06psp_6-8u:2100": "yadi punaḥ subhūte prakṛtiśūnyāḥ sarvadharmā abhaviṣyan na tadā bodhisattvo mahāsattvaḥ prakṛtiśūnyatāyām abhisaṃprāsthāsyad,",
  "S06psp_6-8u:2101": "evaṃ cānuttarāṃ samyaksaṃbodhim abhisaṃbuddhya prakṛtiśūnyaṃ dharmaṃ deśayed,",
  "S06psp_6-8u:2102": "rūpaṃ subhūte prakṛtiśūnyaṃ,",
  "S06psp_6-8u:2103": "vedanāsaṃjñāsaṃskārā,",
  "S06psp_6-8u:2104": "vijñānaṃ prakṛtiśūnyaṃ tadā bodhisattvo mahāsattvaḥ prajñāpāramitāyāṃ caran pañcaskandhāḥ prakṛtiśūnyā iti dharmaṃ deśayati,",
  "S06psp_6-8u:2105": "dvādaśāyatanāny aṣṭādaśadhātavaḥ prakṛtiśūnyā iti dharmaṃ deśayati,",
  "S06psp_6-8u:2106_0": "catvāri dhyānāni catvāry apramāṇāni catasra ārūpyasamāpattayaś catvāri smṛtyupasthānāni",
  "S06psp_6-8u:2106_1": "catvāri samyakprahāṇāni catvāra ṛddhipādāḥ pañcendriyāṇi pañcabalāni saptabodhyaṅgāni",
  "S06psp_6-8u:2106_2": "āryāṣṭāṅgamārgaḥ prakṛtiśūnya iti dharmaṃ deśayati,",
  "S06psp_6-8u:2107_0": "trīṇi vimokṣamukhāny aṣṭau vimokṣā navānupūrvavihārasamāpattayo daśatathāgatabalāni",
  "S06psp_6-8u:2107_1": "catvāri vaiśāradyāni catasraḥ pratisaṃvido mahāmaitrī mahākaruṇā aṣṭādaśāveṇikā buddhadharmā",
  "S06psp_6-8u:2107_2": "dvātriṃśanmahāpuruṣalakṣaṇāny aśītyanuvyañjanāni prakṛtiśūnyānīti dharmaṃ deśayati,",
  "S06psp_6-8u:2108": "srotaāpattiphalaṃ sakṛdāgāmiphalam anāgāmiphalam arhattvaṃ pratyekabodhiḥ,",
  "S06psp_6-8u:2109": "sarvākārajñatā sarvavāsanānusaṃdhikleśaprahāṇaṃ prakṛtiśūnyam iti dharmaṃ deśayati,",
  "S06psp_6-8u:2110": "yadi punaḥ subhūte 'dhyātmaśūnyatā na prakṛtiśūnyābhaviṣyan na tadā bodhisattvo mahāsattvaḥ prakṛtiśūnyatāyāṃ dharmam uddekṣyad,",
  "S06psp_6-8u:2111": "evaṃ bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā na prakṛtiśūnyābhaviṣyan na tadā bodhisattvo mahāsattvaḥ prakṛtiśūnyatāyāṃ dharmam uddekṣyan,",
  "S06psp_6-8u:2112": "na ca prakṛtiśūnyatā vinaśyati na ca kūṭasthā bhavati na ca sā punar apakrāmati. tat kasya hetoḥ?",
  "S06psp_6-8u:2113": "na hi sā deśasthā na pradeśasthā na ca sā kvacid gacchati nāpi (PSP_6-8:97)",
  "S06psp_6-8u:2114": "kutaścid āgacchati,",
  "S06psp_6-8u:2115": "eṣā sā dharmasthititā,",
  "S06psp_6-8u:2116": "yatra na kasyacid dharmasyācayo vā upacayo vopalabhyate,",
  "S06psp_6-8u:2117": "hānir vā vṛddhir vā utpādo vā nirodho vā saṃkleśo vā vyavadānaṃ vā eṣā sā prakṛtidharmāṇāṃ,",
  "S06psp_6-8u:2118": "yatra sthitvā bodhisattvo mahāsattvo 'nuttarāṃ samyaksaṃbodhim abhisaṃbodhuṃ saṃprasthitā na kasyacid dharmasya prasthāne paśyati,",
  "S06psp_6-8u:2119": "asaṃprasthitāḥ sarvadharmāḥ,",
  "S06psp_6-8u:2120": "eṣā sā dharmāṇāṃ dharmasthititā,",
  "S06psp_6-8u:2121": "yatra bodhisattvo mahāsattvaḥ prajñāpāramitāyāṃ caran sarvadharmān prakṛtiśūnyān dṛṣṭvā na pratyudāvartate 'nuttarāyāḥ samyaksaṃbodheḥ. tat kasya hetoḥ?",
  "S06psp_6-8u:2122": "tathā hi na kasyacid dharmasyāvaraṇaṃ vā samanupaśyati,",
  "S06psp_6-8u:2123": "anāvaraṇaṃ vā samanupaśyati,",
  "S06psp_6-8u:2124": "tat kiṃ vicikitsiṣyaty anuttarāyāṃ samyaksaṃbodhau,",
  "S06psp_6-8u:2125_0": "yatra prakṛtiśūnyatāyāṃ na sattva upalabhyate na sattvaprajñaptir nātmā na sattvo",
  "S06psp_6-8u:2125_1": "na jīvo na jantur na poṣo na puruṣo na pudgalo na manujo na mānavo na kārako na vedako",
  "S06psp_6-8u:2125_2": "na jānako na paśyaka upalabhyate,",
  "S06psp_6-8u:2126": "na rūpaṃ na vedanā na saṃjñā na saṃskārā na vijñānam upalabhyate yāvat sarvadharmā nādhyātmā na bahirdhā nādhyātmabahirdhā nopalabhyate,",
  "S06psp_6-8u:2127": "yāvad aśītyanuvyañjanāni nopalabhyante.",
  "S06psp_6-8u:2128": "iti prakṛtiśūnyatāniveśanakarma",
  "S06psp_6-8u:2129": "tadyathāpi nāma subhūte tathāgatanirmitasya bhikṣur vā bhikṣuṇī vā upāsako vā upāsikā vā bodhisattvo vānuprabandhaṃ kalpaṃ śatasahasraṃ dharmaṃ deśayet, tat kiṃ manyase?",
  "S06psp_6-8u:2130": "subhūte api nu te nirmitā bhavyāḥ srotaāpattiphalaṃ vā prāpayituṃ,",
  "S06psp_6-8u:2131": "sakṛdāgāmiphalaṃ vā prāpayituṃ,",
  "S06psp_6-8u:2132": "anāgāmiphalaṃ vā prāpayitum arhattvaṃ vā prāpayitum,",
  "S06psp_6-8u:2133": "pratyekabodhiṃ prāpayitum anuttarāṃ samyaksaṃbodhiṃ prāpayitum.",
  "S06psp_6-8u:2134": "subhūtir āha: no bhagavaṃs tat kasya hetoḥ? tathā hi teṣāṃ bhagavan vastu nāsti.",
  "S06psp_6-8u:2135": "bhagavān āha: evam etat subhūte evam etat,",
  "S06psp_6-8u:2136_0": "avastukānāṃ sarvadharmāṇāṃ katamaḥ sa sattvo yaṃ bodhisattvo mahāsattvo niveśayati",
  "S06psp_6-8u:2136_1": "pratiṣṭhāpayati srotaāpattiphale vā sakṛdāgāmiphale vānāgāmiphale vā arhattve vā",
  "S06psp_6-8u:2136_2": "pratyekabodhau vānuttarāyāṃ samyaksaṃbodhau vā (PSP_6-8:98)",
  "S06psp_6-8u:2137": "'nyatra vipacyā sāpannāyāḥ saṃjñāyā aviparyāse niveśayati pratiṣṭhāpayati,",
  "S06psp_6-8u:2138": "yaś cāsau viparyāsaḥ sa evāviparyāsaḥ kalpanābhiṣyandam upādāyāvikalpaś cāviparyāso,",
  "S06psp_6-8u:2139_0": "yatrāvikalpas tatra viparyāso nāsti na tatrātmā na sattvo na jīvo na jantur na poṣo",
  "S06psp_6-8u:2139_1": "na puruṣo na pudgalo na manujo na mānavo na kārako na vedako na jānako na paśyako",
  "S06psp_6-8u:2139_2": "na tatra rūpaṃ na vedanā na saṃjñā na saṃskārā na vijñānaṃ na skandhadhātvāyatanapratītyasamutpādāḥ",
  "S06psp_6-8u:2139_3": "na pratītyasamutpādāṅgāni na tatra pāramitā na śūnyatāmukhāni na bodhipakṣyā dharmā",
  "S06psp_6-8u:2139_4": "nāryasatyāpramāṇadhyānārūpyavimokṣasamādhisamāpattidhāraṇīmukhābhijñā na śūnyatānimittāpraṇihitāni",
  "S06psp_6-8u:2139_5": "na tatra daśabalavaiśāradyapratisaṃvidāveṇikabuddhadharmā na tatrānuttarā samyaksaṃbodhir,",
  "S06psp_6-8u:2140": "eṣā sā prakṛtiśūnyatā yatra sthitvā bodhisattvo mahāsattvaḥ prajñāpāramitāyāṃ carati caraṃs tāṃś ca viparyastān sattvān sattvasaṃjñāyā mocayaty,",
  "S06psp_6-8u:2141": "evam ārūpyarūpasaṃjñāyā mocayati,",
  "S06psp_6-8u:2142": "evaṃ yāvat sarvadharmasaṃjñāyā mocayati,",
  "S06psp_6-8u:2143_0": "ye 'pi te anāsravā dharmās tad yathā catvāri smṛtyupasthānāni catvāri samyakprahāṇāni",
  "S06psp_6-8u:2143_1": "catvāra ṛddhipādāḥ pañcendriyāṇi pañcabalāni saptabodhyaṅgāny āryāṣṭāṅgo mārgaḥ so",
  "S06psp_6-8u:2143_2": "'pi na tasya yathā na paramārtho yad utāsaṃskṛtam anutpādo 'prādurbhāvo 'bhāvaḥ,",
  "S06psp_6-8u:2144": "eṣā sā prakṛtiśūnyatā,",
  "S06psp_6-8u:2145_0": "eṣā sā sarvabuddhānāṃ bhagavatāṃ bodhir yatra na jīvo na jantur na poṣo na puruṣo",
  "S06psp_6-8u:2145_1": "na pudgalo na manujo na mānavo na kārako na vedako na jānako na paśyako na rūpaṃ",
  "S06psp_6-8u:2145_2": "na vedanā na saṃjñā na saṃskārā na vijñānaṃ na skandhadhātvāyatanapratītyasamutpādā",
  "S06psp_6-8u:2145_3": "na pratītyasamutpādāṅgāni na pāramitā na śūnyatāmukhāni na bodhipakṣyā dharmā nāryasatyāpramāṇadhyānārūpyavimokṣasamādhisamāpattidhāraṇīmukhāni",
  "S06psp_6-8u:2145_4": "na śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
  "S06psp_6-8u:2145_5": "na mahākaruṇā na dvātriṃśanmahāpuruṣalakṣaṇāny aśītyanuvyañjanāni na hi bodhisattvo",
  "S06psp_6-8u:2145_6": "mahāsattvo mārgasya kṛtaśo 'nuttarāyāṃ samyaksaṃbodhau saṃprasthito 'nyatra prakṛtiśūnyatā",
  "S06psp_6-8u:2145_7": "parijñānārthaṃ sā ca prakṛtiśūnyatā pūrvaṃ vā paścād vā madhye vā na jātu sāprakṛtiśūnyatā",
  "S06psp_6-8u:2145_8": "tatra prakṛtiśūnyatā pāramitāyāṃ sthitvā bodhisattvo mahāsattvaḥ (PSP_6-8:99)",
  "S06psp_6-8u:2146": "sattvān sattvasaṃjñinaḥ sattvasaṃjñāyā mocanārthaṃ mārgajñatāyāṃ carati sa mārgajñatāyāṃ caran sarvamārgeṣu caran sarvamārgeṣu carati,",
  "S06psp_6-8u:2147": "yad uta śrāvakamārgeṣu pratyekabuddhamārgeṣu bodhisattvamārgeṣu,",
  "S06psp_6-8u:2148": "sa khalu punaḥ subhūte bodhisattvo mahāsattvaḥ sarvamārgān paripūrya sattvān paripācya buddhakṣetraṃ ca pariśodhyāyuḥsaṃskārān adhiṣṭhāyānuttarāṃ samyaksaṃbodhim abhisaṃbudhyate,",
  "S06psp_6-8u:2149": "sānuttarāṃ samyaksaṃbodhim abhisaṃbudhya buddhanetrī nopacchinatti",
  "S06psp_6-8u:2150": "yad uta prakṛtiśūnyatā,",
  "S06psp_6-8u:2151": "eṣā sā buddhānāṃ bhagavatāṃ buddhanetrī yad uta prakṛtiśūnyatā,",
  "S06psp_6-8u:2152": "ye 'pi te 'bhūvann atīte 'dhvani buddhā bhagavantas teṣām api buddhānāṃ bhagavatām iyam eva buddhanetrī yad uta prakṛtiśūnyatā,",
  "S06psp_6-8u:2153": "ye 'pi te 'nāgate 'dhvani bhaviṣyanti buddhā bhagavantaḥ teṣām api buddhānāṃ bhagavatām iyam eva buddhanetrī yad uta prakṛtiśūnyatā,",
  "S06psp_6-8u:2154": "ye 'pi te etarhi daśadiglokadhātuṣu buddhā bhagavantaḥ tiṣṭhanti dhriyante yāpayanti dharmañ ca deśayanti,",
  "S06psp_6-8u:2155": "teṣām api buddhānāṃ bhagavatām iyam eva buddhanetrī yad uta prakṛtiśūnyatā,",
  "S06psp_6-8u:2156": "nānyatra prakṛtiśūnyatāyā loke prādurbhāvo bhavati,",
  "S06psp_6-8u:2157": "buddhānāṃ bhagavatāṃ teṣāṃ cāntike tathā bodhisattvena mahāsattvena prakṛtiśūnyatā pāramitāyāṃ caritavyaṃ,",
  "S06psp_6-8u:2158": "yathā caran na parihīyate sarvākārajñatāyāḥ.",
  "S06psp_6-8u:2159": "subhūtir āha:",
  "S06psp_6-8u:2160": "āścaryam idaṃ bhagavan bodhisattvānāṃ mahāsattvānāṃ yatra nāma ime prakṛtiśūnyeṣu dharmeṣu caranti,",
  "S06psp_6-8u:2161": "tāṃ ca prakṛtiśūnyatāṃ na vikopayatīty anyad rūpam anyā prakṛtiśūnyatā,",
  "S06psp_6-8u:2162": "anyā vedanā anyā saṃjñā anye saṃskārā,",
  "S06psp_6-8u:2163": "anyad vijñānam anyā prakṛtiśūnyatā,",
  "S06psp_6-8u:2164": "anye skandhadhātvāyatanapratītyasamutpādāḥ pratītyasamutpādāṅgāny anyā prakṛtiśūnyatā,",
  "S06psp_6-8u:2165": "anyā pāramitā anyāni śūnyatāmukhāny anye bodhipakṣyā dharmā anyā prakṛtiśūnyatā,",
  "S06psp_6-8u:2166": "anyāny āryasatyāpramāṇadhyānārūpyavimokṣasamādhisamāpattidhāraṇīmukhāny anyā prakṛtiśūnyatā,",
  "S06psp_6-8u:2167": "anyā śūnyatānimittāpraṇihitābhijñā anyā prakṛtiśūnyatā,",
  "S06psp_6-8u:2168": "anye daśabalavaiśāradyapratisaṃvidāveṇikabuddhadharmā anyā prakṛtiśūnyatā,",
  "S06psp_6-8u:2169": "anyā anuttarā samyaksaṃbodhir anyā prakṛtiśūnyatā,",
  "S06psp_6-8u:2170": "prakṛtiśūnyataivānuttarā samyaksaṃbodhir anuttarā samyaksaṃbodhir eva prakṛtiśūnyatā.",
  "S06psp_6-8u:2171": "(PSP_6-8:100)",
  "S06psp_6-8u:2172": "evam ukte bhagavān āyuṣmantaṃ subhūtim etad avocat:",
  "S06psp_6-8u:2173": "yadi subhūte 'nyad rūpaṃ syād anyā prakṛtiśūnyatā,",
  "S06psp_6-8u:2174": "anyā vedanā anyā saṃjñā anye saṃskārā,",
  "S06psp_6-8u:2175": "anyad vijñānam anyā prakṛtiśūnyatā,",
  "S06psp_6-8u:2176": "anye skandhadhātvāyatanapratītyasamutpādāḥ pratītyasamutpādāṅgāny anyā prakṛtiśūnyatā,",
  "S06psp_6-8u:2177": "anyāḥ pāramitāḥ,",
  "S06psp_6-8u:2178": "anyāni śūnyatāmukhāni,",
  "S06psp_6-8u:2179": "anye bodhipakṣyā dharmā,",
  "S06psp_6-8u:2180": "anye āryasatyāpramaṇadhyānārūpyasamāpattivimokṣasamādhidhāraṇīmukhā śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā anyā prakṛtiśūnyatā,",
  "S06psp_6-8u:2181": "anyā anuttarā samyaksaṃbodhir anyā prakṛtiśūnyatā,",
  "S06psp_6-8u:2182": "na subhūte rūpaṃ bodhisattvo mahāsattvaḥ sarvākārajñatāyām abhisaṃbhotsyate,",
  "S06psp_6-8u:2183": "na vedanāṃ na saṃjñāṃ na saṃskārān na vijñānaṃ bodhisattvo mahāsattvaḥ sarvākārajñatāyām abhisaṃbhotsyate. yasmāt tarhi subhūte rūpaṃ prakṛtiśūnyatā,",
  "S06psp_6-8u:2184": "vedanā saṃjñā saṃskārā,",
  "S06psp_6-8u:2185": "vijñānaṃ prakṛtiśūnyatā,",
  "S06psp_6-8u:2186": "skandhadhātvāyatanapratītyasamutpādāḥ pratītyasamutpādāṅgāni prakṛtiśūnyatā,",
  "S06psp_6-8u:2187_0": "sarvapāramitāḥ sarvaśūnyatāḥ sarvabodhipakṣyā dharmāḥ sarvasamādhayaḥ sarvadhāraṇīmukhāni",
  "S06psp_6-8u:2187_1": "sarvavimokṣāḥ sarvasamāpattayaḥ sarvābhijñāḥ sarvāṇi dhyānāni sarvāṇy apramāṇāni",
  "S06psp_6-8u:2187_2": "sarvā ārūpyasamāpattayaḥ sarvatathāgatabalāni sarvabodhisattvabhūmayaś catvāri vaiśāradyāni",
  "S06psp_6-8u:2187_3": "catasraḥ pratisaṃvido 'ṣṭādaśāveṇikā buddhadharmāḥ prakṛtiśūnyatā,",
  "S06psp_6-8u:2188": "anuttarā samyaksaṃbodhiḥ prakṛtiśūnyatā,",
  "S06psp_6-8u:2189": "tasmāt tarhi subhūte bodhisattvo mahāsattvo rūpaṃ sarvākārajñatāyām abhisaṃbudhyeta,",
  "S06psp_6-8u:2190": "vedanā saṃjñā saṃskārān,",
  "S06psp_6-8u:2191": "vijñānaṃ sarvākārajñatāyām abhisaṃbudhyeta,",
  "S06psp_6-8u:2192": "yāvad bodhiṃ sarvākārajñatāyām abhisaṃbudhyeta. yasmāt subhūte prakṛtiśūnyataiva rūpaṃ rūpam eva prakṛtiśūnyatā,",
  "S06psp_6-8u:2193": "vedanā saṃjñā saṃskārāḥ,",
  "S06psp_6-8u:2194": "prakṛtisūnyataiva vijñānaṃ vijñānam eva prakṛtiśūnyatā,",
  "S06psp_6-8u:2195": "prakṛtiśūnyataiva bodhir bodhir eva prakṛtiśūnyatā,",
  "S06psp_6-8u:2196": "tasmāt subhūte bodhisattvo mahāsattvaḥ prakṛtiśūnyān sarvadharmān viditvānuttarāṃ samyaksaṃbodhim abhisaṃboddhuṃ pratiṣṭhet. tat kasya hetoḥ?",
  "S06psp_6-8u:2197": "na hi tatra kaścid dharmo vinaśyati vā kūṭastho vā bhavaty avakrāmati vānyatra sadevako lokaḥ samārakaḥ sabrahmakaḥ saśramaṇabrāhmaṇikā prajāḥ,",
  "S06psp_6-8u:2198": "sadevamānuṣāsurā na rūpaṃ yathābhūtaṃ prajānanti,",
  "S06psp_6-8u:2199": "na vedanān na saṃjñān na saṃskārān,",
  "S06psp_6-8u:2200": "na vijñānaṃ (PSP_6-8:101)",
  "S06psp_6-8u:2201": "yathābhūtaṃ prajānanti,",
  "S06psp_6-8u:2202": "aprajānanto rūpam abhiniviśante,",
  "S06psp_6-8u:2203": "vedanāṃ saṃjñāṃ saṃskārān,",
  "S06psp_6-8u:2204": "vijñānam abhiniviśante 'bhiniviśyāhaṃkāramamakāre",
  "S06psp_6-8u:2205": "caranti te 'haṃkāramamakārāv abhiniviśyādhyātmikabāhyāni vastūni abhiniviśanta upalabhante,",
  "S06psp_6-8u:2206": "abhiniviśyopalabhya rūpaṃ rūpatvena parigṛhṇanti,",
  "S06psp_6-8u:2207": "vedanāṃ vedanātvena saṃjñāṃ saṃjñātvena saṃskārān saṃskāratvena,",
  "S06psp_6-8u:2208": "vijñānaṃ vijñānatvena parigṛhṇanti,",
  "S06psp_6-8u:2209": "te na parimucyante jātyā jarayā maraṇena śokena paridevena duḥkhena daurmanasyena na parimucyante,",
  "S06psp_6-8u:2210": "upāyāsena na parimucyate pañcagatikāt saṃsārāt,",
  "S06psp_6-8u:2211": "tatra bodhisattvo mahāsattvaḥ prakṛtiśūnyatāpāramitāyāṃ sthitvā rūpaṃ na vikopayati śūnyam iti vāśūnyam iti vā,",
  "S06psp_6-8u:2212": "vedanā saṃjñā saṃskārā,",
  "S06psp_6-8u:2213": "vijñānaṃ na vikopayati śūnyam iti vāśūnyam iti vā,",
  "S06psp_6-8u:2214": "evaṃ sarvasamādhīn sarvadhāraṇīmukhāni sarvavimokṣān,",
  "S06psp_6-8u:2215_0": "āryasatyāny apramāṇadhyānārūpyasamāpattīḥ śūnyatānimittāpraṇihitābhijñā daśabodhisattvabhūmīr",
  "S06psp_6-8u:2215_1": "daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān",
  "S06psp_6-8u:2215_2": "na vikopayati śūnyā iti vāśūnyā iti vā. tat kasya hetoḥ?",
  "S06psp_6-8u:2216": "na hi śūnyatā vikopayatīdaṃ rūpam iyaṃ vedanā iyaṃ saṃjñā ime saṃskārā,",
  "S06psp_6-8u:2217": "idaṃ vijñānam ime skandhadhātvāyatanapratītyasamutpādā imāni pratītyasamutpādāṅgāni,",
  "S06psp_6-8u:2218": "iyaṃ śūnyatā ime bodhipakṣyā dharmā imāny āryasatyāpramāṇadhyānārūpyavimokṣasamādhisamāpattidhāraṇīmukhāni,",
  "S06psp_6-8u:2219": "imāḥ śūnyatānimittāpraṇihitābhijñā ime daśabalavaiśāradyapratisaṃvidāveṇikabuddhadharmā iyam anuttarā samyaksaṃbodhiḥ. tadyathāpi nāma subhūte nākāśam ākāśaṃ vikopayati,",
  "S06psp_6-8u:2220": "adhyātmikaṃ vā bāhyaṃ vā na cādhyātmikam ākāśaṃ bāhyam ākāśaṃ vikopayati,",
  "S06psp_6-8u:2221": "na ca bāhyam ākāśam ādhyātmikam ākāśaṃ vikopayaty,",
  "S06psp_6-8u:2222": "evaṃ eva subhūte na rūpaṃ śūnyatāṃ vikopayati,",
  "S06psp_6-8u:2223": "na ca śūnyatā rūpaṃ vikopayati. tat kasya hetoḥ?",
  "S06psp_6-8u:2224": "na hi tasya svabhāvo 'sti ya evaṃ vikopayaty ayaṃ śūnyo 'yaṃ na śūnyaḥ,",
  "S06psp_6-8u:2225": "evaṃ vistareṇa sarvadharmeṣu kartavyam.",
  "S06psp_6-8u:2226": "evam ukte āyuṣmān subhūtir bhagavantam etad avocat:",
  "S06psp_6-8u:2227": "yadi bhagavan na bhedaḥ sarvadhrmāṇāṃ kuto bhagavan bodhisattvo mahāsattvaḥ saṃprasthito bhavaty anuttarāṃ samyaksaṃbodhim abhisaṃboddhuṃ? na (PSP_6-8:102)",
  "S06psp_6-8u:2228": "hi bhagavan dvaidhīkārā bodhir, na dvayacaritena śakyānuttarā samyaksaṃbodhir abhisaṃboddhum.",
  "S06psp_6-8u:2229": "bhagavān āha: evam etat subhūte evam etat,",
  "S06psp_6-8u:2230": "na dvayacaritasya bodhir na dvaidhīkārā bodhiḥ,",
  "S06psp_6-8u:2231": "advayā hi subhūte bodhir advaidhīkārā,",
  "S06psp_6-8u:2232": "na subhūte bodhisattvo mahāsattvo 'dvaidhīkāreṇa carati bodhau,",
  "S06psp_6-8u:2233": "naiva ca bodhisattvasya mahāsattvasya bodhī rūpe carati,",
  "S06psp_6-8u:2234": "na vedanāyāṃ na saṃjñāyāṃ na saṃskāreṣu,",
  "S06psp_6-8u:2235": "na vijñāne carati,",
  "S06psp_6-8u:2236": "na skandhadhātvāyataneṣu carati na pratītyasamutpādeṣu carati,",
  "S06psp_6-8u:2237": "na pratītyasamutpādāṅgeṣu carati,",
  "S06psp_6-8u:2238": "na pratītyasamutpanneṣu dharmeṣu carati,",
  "S06psp_6-8u:2239": "na śūnyatāsu carati,",
  "S06psp_6-8u:2240": "na bodhipakṣyeṣu dharmeṣu carati,",
  "S06psp_6-8u:2241": "nāryasatyāpramāṇadhyānārūpyavimokṣasamādhisamāpattidhāraṇīmukheṣu carati,",
  "S06psp_6-8u:2242": "na śūnyatānimittāpraṇihitābhijñāsu carati,",
  "S06psp_6-8u:2243": "na daśabalavaiśāradyapratisaṃvidāveṇikabuddhadharmeṣu carati,",
  "S06psp_6-8u:2244": "na samyaksaṃbodhau carati. tat kasya hetoḥ?",
  "S06psp_6-8u:2245": "na hi bodhir aham iti śabdo rūpe carati,",
  "S06psp_6-8u:2246": "vedanāyāṃ saṃjñāyāṃ saṃskāreṣu,",
  "S06psp_6-8u:2247": "na bodhir aham iti śabdo vijñāne carati,",
  "S06psp_6-8u:2248": "evaṃ yāvan na bodhir aham iti śabdaḥ samyaksaṃbodhau carati,",
  "S06psp_6-8u:2249": "na bodhisattvasya mahāsattvasya samyaksaṃbodhir udgrahe carati.",
  "S06psp_6-8u:2250": "evam ukte āyuṣmān subhūtir bhagavantam etad avocat:",
  "S06psp_6-8u:2251": "yadi bhagavan bodhisattvasya mahāsattvasyānuttarā samyaksaṃbodhir nodgrahe carati,",
  "S06psp_6-8u:2252": "kutra tarhi bodhisattvasya mahāsattvasya bodhiś carati?",
  "S06psp_6-8u:2253": "bhagavān āha: tat kiṃ manyase?",
  "S06psp_6-8u:2254": "subhūte kutra tathāgatanirmitasya buddhiś caraty udgrahe vānudgrahe vā.",
  "S06psp_6-8u:2255": "subhūtir āha: no bhagavan.",
  "S06psp_6-8u:2256": "bhagavān āha: tat kiṃ manyase?",
  "S06psp_6-8u:2257": "subhūte 'rhataḥ svapnāntaragatasya kutra buddhiś caraty udgrahe vānudgrahe vā.",
  "S06psp_6-8u:2258": "subhūtir āha: no bhagavan,",
  "S06psp_6-8u:2259": "yadā bhagavann atyanto 'rhan na svapiti kutaḥ svapne buddhiś caraty udgrahe vānudgrahe vā?",
  "S06psp_6-8u:2260": "bhagavān āha: evam eva subhūte bodhisattvasya mahāsattvasya na bodhir udgrahe vānudgrahe vā carati.",
  "S06psp_6-8u:2261": "evam ukte āyuṣmān subhūtir bhagavantam etad avocat:",
  "S06psp_6-8u:2262": "yadi bhagavan bodhisattvasya mahāsattvasya bodhir nodgrahe vānudgrahe vā carati na (PSP_6-8:103)",
  "S06psp_6-8u:2263": "rūpe na vedanāyāṃ na saṃjñāyāṃ na saṃskāreṣu na vijñāne carati,",
  "S06psp_6-8u:2264_0": "na skandhadhātvāyataneṣu na pratītyasamutpādeṣu na pratītyasamutpādāṅgeṣu na pāramitāsu",
  "S06psp_6-8u:2264_1": "na śūnyatāsu na bodhipakṣyeṣu dharmeṣu nāryasatyāpramāṇadhyānārūpyavimokṣasamādhisamāpattidhāraṇīmukheṣu",
  "S06psp_6-8u:2264_2": "na śūnyatānimittāpraṇihitābhijñāsu na daśabalavaiśāradyapratisaṃvidāveṇikabuddhadharmeṣu",
  "S06psp_6-8u:2264_3": "na sarvākārajñatāyāṃ carati. kathaṃ punar bodhisattvo mahāsattvo daśasu bodhisattvabhūmiṣu",
  "S06psp_6-8u:2264_4": "caritvā ṣaṭsu pāramitāsu saptatriṃśatsu bodhipakṣyeṣu dharmeṣu sarvaśūnyatāsu dhyāneṣv",
  "S06psp_6-8u:2264_5": "apramāṇārūpyasamāpattiṣu vimokṣamukheṣu navasv anupūrvavihārasamāpattiṣv āryasatyeṣv",
  "S06psp_6-8u:2264_6": "abhijñāsu śūnyatānimittāpraṇihiteṣu daśabalavaiśāradyapratisaṃvitsv aṣṭādaśasv āveṇikeṣu",
  "S06psp_6-8u:2264_7": "buddhadharmeṣu mahākaruṇāyāṃ dvātriṃśanmahāpuruṣalakṣaṇeṣv aśītyanuvyañjaneṣu pañcasv",
  "S06psp_6-8u:2264_8": "abhijñāsu sthitvā bodhisattvaniyāmam avakramya buddhakṣetrañ ca pariśodhya sattvāṃś",
  "S06psp_6-8u:2264_9": "ca paripācya sarvākārajñatām abhisaṃbhotsyate. na ca bhagavann asthitvā daśasu bodhisattvabhūmiṣu",
  "S06psp_6-8u:2264_10": "ṣaṭsu pāramitāsu sarvaśūnyatāsu saptatriṃśatsu bodhipakṣyeṣu dharmeṣv āryasatyāpramāṇadhyānārūpyavimokṣasamādhisamāpattidhāraṇīmukheṣu",
  "S06psp_6-8u:2264_11": "śūnyatānimittāpraṇihiteṣu daśabalavaiśāradyapratisaṃvidāveṇikabuddhadharmeṣu mahākaruṇāyāṃ",
  "S06psp_6-8u:2264_12": "pañcasv abhijñāsv asthitvā bodhisattvaniyāmam avakramya buddhakṣetrañ cāpariśodhya",
  "S06psp_6-8u:2264_13": "sattvāñ cāparipācya śakyānuttarā samyaksaṃbodhir abhisaṃboddhum.",
  "S06psp_6-8u:2265": "bhagavān āha: evam etat subhūte evam etat,",
  "S06psp_6-8u:2266": "yathā vadasi,",
  "S06psp_6-8u:2267_0": "na śakyāparipūrayitvā daśabodhisattvabhūmīr daśapāramitāḥ sarvaśūnyatāḥ saptatriṃśadbodhipakṣyān",
  "S06psp_6-8u:2267_1": "dharmān āryasatyāpramāṇadhyānārūpyavimokṣasamādhisamāpattidharaṇīmukhāni śūnyatānimittāpraṇihitābhijñā",
  "S06psp_6-8u:2267_2": "daśabalavaiśāradyapratisaṃvidaṣṭādaśāveṇikān buddhadharmān mahāmaitrīṃ mahākaruṇāṃ",
  "S06psp_6-8u:2267_3": "mahāmuditāṃ mahopekṣāṃ dvātriṃśanmahāpuruṣalakṣaṇāny aśītyanuvyañjanāny aparipūrayitvānuttarā",
  "S06psp_6-8u:2267_4": "samyaksaṃbodhir abhisaṃbodhuṃ,",
  "S06psp_6-8u:2268": "paripūrayitvā punaḥ subhūte śakyā daśabhūmīr daśapāramitāḥ sarvaśūnyatāś catvāri dhyānāni catvāry apramāṇāni catasra (PSP_6-8:104)",
  "S06psp_6-8u:2269_0": "ārūpyasamāpattīś catvāri smṛtyupasthānāni yāvad āryāṣṭāṅgamārgaśūnyatānimittāpraṇihitāni",
  "S06psp_6-8u:2269_1": "trīṇi vimokṣamukhāni yāvad aśītyanuvyañjanāni mahāmaitrī mahākaruṇāṃ mahāmuditāṃ",
  "S06psp_6-8u:2269_2": "mahopekṣāṃ paripūrayitvā sarvākārajñatānuprāptuṃ,",
  "S06psp_6-8u:2270": "tat punaḥ subhūte rūpaprakṛtau sthitvā vedanā saṃjñā saṃskārā,",
  "S06psp_6-8u:2271_0": "vijñānaprakṛtau sthitvā yāvad bodhiprakṛtau sthitvā sā ca prakṛtir upaśāntā na kasyacid",
  "S06psp_6-8u:2271_1": "dharmasyopacayaṃ vā karoty apacayaṃ vā karoty utpādaṃ vā nirodhaṃ vā ucchedaṃ vā",
  "S06psp_6-8u:2271_2": "śāśvataṃ vā saṃkleśaṃ vā vyavadānaṃ vā prāptiṃ vābhisamayaṃ vā.",
  "S06psp_6-8u:2272": "ity advayadharmaniveśanakarma",
  "S06psp_6-8u:2273": "sa khalu subhūte lokavyavahāraprajñaptidharmam upādāya bodhisattvo mahāsattvo 'nuttarāṃ samyaksaṃbodhim abhisaṃbudhyate,",
  "S06psp_6-8u:2274": "na punar atra paramārthaṃ kaścid asti rūpaṃ vā vedanā vā saṃjñā vā saṃskārā vā,",
  "S06psp_6-8u:2275_0": "vijñānaṃ vā skandhadhātvāyatanapratītyasamutpādā vā pratītyasamutpādāṅgāni vā pāramitā",
  "S06psp_6-8u:2275_1": "vā śūnyatā vā bodhipakṣyā vā dharmā āryasatyāpramāṇadhyānārūpyavimokṣasamādhisamāpattidhāraṇīmukhāni",
  "S06psp_6-8u:2275_2": "vā vimokṣamukhāni vābhijñā vā daśabalavaiśāradyapratisaṃvidāveṇikabuddhadharmā vā",
  "S06psp_6-8u:2275_3": "anuttarā samyaksaṃbodhir yo vānuttarāyāṃ samyaksaṃbodhau caret,",
  "S06psp_6-8u:2276": "sarva ete dharmā lokavyavahāram upādāya prajñaptā na punaḥ paramārthena. sa khalu punaḥ subhūte bodhisattvo mahāsattvaḥ prathamacittotpādam upādāya bodhaye carati,",
  "S06psp_6-8u:2277": "na punas tac cittam upalabhate na sattvaṃ na bodhiṃ, tat kiṃ manyase?",
  "S06psp_6-8u:2278": "subhūte yasmin samaye subhūtinā kleśāḥ prahīnā indriyāṇi pratilabdhāni,",
  "S06psp_6-8u:2279": "ānantaryaś ca samādhiḥ pratilabdhaḥ srotaāpattiphalaṃ vā prāptaṃ sakṛdāgāmiphalaṃ vā prāptam anāgāmiphalaṃ vā prāptaṃ vārhattvaṃ vā prāptam,",
  "S06psp_6-8u:2280": "api nu tasmin samaye svapna upalabhyate,",
  "S06psp_6-8u:2281": "cittasya mārgo vā mārgaphalaṃ vā.",
  "S06psp_6-8u:2282": "subhūtir āha: no bhagavan.",
  "S06psp_6-8u:2283": "bhagavān āha: tat kathaṃ subhūtināmnā sthavireṇa tvayārhattvaṃ prāptam iti prajñaptam?",
  "S06psp_6-8u:2284": "subhūtir āha: lokavyavahāram upādāya.",
  "S06psp_6-8u:2285": "(PSP_6-8:105)",
  "S06psp_6-8u:2286": "bhagavān āha:",
  "S06psp_6-8u:2287": "evam etat subhūte lokavyavahāreṇa bodhisattvaḥ prajñapto lokavyavahāreṇa rūpaṃ prajñaptaṃ,",
  "S06psp_6-8u:2288": "vedanā saṃjñā saṃskārā lokavyavahāreṇa,",
  "S06psp_6-8u:2289_0": "vijñānaṃ prajñaptaṃ lokavyavahāreṇa skandhadhātvāyatanapratītyasamutpādāḥ pratītyasamutpādāṅgāni",
  "S06psp_6-8u:2289_1": "ca prajñaptāni lokavyavahāreṇa sarvapāramitāḥ sarvaśūnyatāḥ sarvabodhipakṣyā dharmā",
  "S06psp_6-8u:2289_2": "āryasatyāpramāṇadhyānarūpyavimokṣasamādhisamāpattidhāraṇīmukhāni prajñaptāni lokavyavahāreṇa",
  "S06psp_6-8u:2289_3": "śūnyatānimittāpraṇihitābhijñādaśabalavaiśāradyapratisaṃvidāvenikabuddhadharmāḥ prajñaptā",
  "S06psp_6-8u:2289_4": "lokavyavāhāreṇa sarvākārajñatā prajñaptā,",
  "S06psp_6-8u:2290_0": "na punar bodhisattvena mahāsattvena samyaksaṃbodhau kaścid dharma upalabdho yasya",
  "S06psp_6-8u:2290_1": "dharmasyopacayaṃ vāpacayaṃ vā kuryād upakāraṃ vāpakāraṃ vā kuryād dharmāṇāṃ prakṛtim",
  "S06psp_6-8u:2290_2": "upādāya sāpi dharmāṇāṃ prakṛtir nopalabdhā,",
  "S06psp_6-8u:2291": "kaḥ punar vādaḥ prathamacittotpādam upalapsyate,",
  "S06psp_6-8u:2292": "daśabodhisattvabhūmīr daśapāramitāḥ sarvaśūnyatāḥ,",
  "S06psp_6-8u:2293": "saptatriṃśadbodhipakṣyān dharmān upalapsyate,",
  "S06psp_6-8u:2294": "śūnyatānimittāpraṇihitān samādhīn āryasatyāpramāṇadhyānārūpyavimokṣasamādhisamāpattidhāraṇīmukhāny abhijñādaśabalavaiśāradyapratisaṃvidāveṇikabuddhadharmān upalapsyate,",
  "S06psp_6-8u:2295": "yāvat sarvadharmān upalapsyate nedaṃ sthānaṃ vidyate,",
  "S06psp_6-8u:2296": "evaṃ khalu subhūte bodhisattvo mahāsattvaḥ ṣaṭsu pāramitāsu caritvānuttarāṃ samyaksaṃbodhim abhisaṃbudhya sattvānām arthaṃ karoti.",
  "S06psp_6-8u:2297": "iti sāṃketikajñānaniveśanakarma",
  "S06psp_6-8u:2298": "atha khalv āyuṣmān subhūtir bhagavantam etad avocat:",
  "S06psp_6-8u:2299_0": "yadi bhagavan bodhisattvo mahāsattvaḥ sarvapāramitāsu sarvaśūnyatāsu saptatriṃsatsu",
  "S06psp_6-8u:2299_1": "bodhipakṣyeṣu dharmeṣu daśasu tathāgatabaleṣu caturṣu vaiśāradyeṣu catasṛṣu pratisaṃvitsv",
  "S06psp_6-8u:2299_2": "aṣṭādaśasv āveṇikeṣu buddhadharmeṣu caran bodhimārgañ ca pariśodhyābhavyo 'nuttarāṃ",
  "S06psp_6-8u:2299_3": "samyaksaṃbodhim abhisaṃboddhuṃ,",
  "S06psp_6-8u:2300": "kathaṃ punar bhagavan bodhisattvo mahāsattvo 'nuttarāṃ samyaksaṃbodhim abhisaṃbhotsyate?",
  "S06psp_6-8u:2301": "bhagavān āha:",
  "S06psp_6-8u:2302": "yadā subhūte bodhisattvo mahāsattvaḥ prajñāpāramitāyāṃ carann upāyakauśalyena dānapāramitāyāṃ carati,",
  "S06psp_6-8u:2303": "na ca dānam upalabhate,",
  "S06psp_6-8u:2304": "na dānapratigrāhakan nāpy anyatraiteṣu dharmeṣu carati, (PSP_6-8:106)",
  "S06psp_6-8u:2305": "tadā bodhisattvo mahāsattvo utsahate bodhimārge caritum,",
  "S06psp_6-8u:2306": "evaṃ khalu subhūte bodhisattvo mahāsattvaḥ prajñāpāramitāyāṃ carann upāyakauśalyenānuttarāṃ samyaksaṃbodhim abhisaṃbhotsyate,",
  "S06psp_6-8u:2307": "evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ caran na ca prajñām upalabhate,",
  "S06psp_6-8u:2308": "yo vā bhāvayed yad vā bhāvayet tad api nopalabhate nāpy anyatraiteṣu dharmeṣu carati,",
  "S06psp_6-8u:2309_0": "tadā bodhisattvo mahāsattva utsahate bodhimārge caritum. evaṃ khalu subhūte bodhisattvo",
  "S06psp_6-8u:2309_1": "mahāsattvaḥ prajñāpāramitāyāṃ carann upāyakauśalyenānuttarāṃ samyaksaṃbodhim abhisaṃbhotsyate,",
  "S06psp_6-8u:2310": "evaṃ yāvad aṣṭādaśāveṇikeṣu buddhadharmeṣu caran buddhadharmān na samanupaśyati,",
  "S06psp_6-8u:2311": "yo vā bhāvayati yad vā bhāvayati tad api na samanupaśyati,",
  "S06psp_6-8u:2312": "nāpy anyatraiteṣu dharmeṣu carati,",
  "S06psp_6-8u:2313": "tadā bodhisattvo mahāsattva utsahate bodhimārge caritum,",
  "S06psp_6-8u:2314": "evaṃ khalu subhūte bodhisattvo mahāsattvaḥ prajñāpāramitāyām upāyakauśalyenānuttarāṃ samyaksaṃbodhim abhisaṃbhotsyate.",
  "S06psp_6-8u:2315": "atha khalv āyuṣmān śāriputro bhagavantam etad avocat:",
  "S06psp_6-8u:2316": "kathaṃ bhagavan bodhisattvo mahāsattvaḥ prajñāpāramitāyāṃ caran dāne yogam āpadyate?",
  "S06psp_6-8u:2317": "evam ukte bhagavān āyuṣmantaṃ śāriputram etad avocat:",
  "S06psp_6-8u:2318": "iha śāriputra bodhisattvo mahāsattvaḥ prajñāpāramitāyāñ carann upāyakauśalyena rūpaṃ na yojayati na viyojayati. tat kasya hetoḥ?",
  "S06psp_6-8u:2319": "tathā hi rūpasya svabhāvo nāsti yo yojayati vā viyojayati vā,",
  "S06psp_6-8u:2320": "vedanā saṃjñā saṃskārā,",
  "S06psp_6-8u:2321": "vijñānaṃ na yojayati na viyojayati. tat kasya hetoḥ?",
  "S06psp_6-8u:2322": "tathā hi vijñānasya svabhāvo nāsti yo yojayati vā viyojayati vā,",
  "S06psp_6-8u:2323": "evaṃ na dānapāramitā na śīlapāramitā na kṣāntipāramitā na vīryapāramitā na dhyānapāramitā na prajñāpāramitā yojayati na viyojayati. tat kasya hetoḥ?",
  "S06psp_6-8u:2324": "tathā hy asyāḥ svabhāvo nāsti yo yojayati vā viyojayati vā,",
  "S06psp_6-8u:2325_0": "evaṃ skandhadhātvāyatanāni na pratītyasamutpādo na pratītyasamutpādāṅgāni na saptatriṃśadbodhipakṣyā",
  "S06psp_6-8u:2325_1": "dharmā nādhyātmaśūnyatā na bahirdhāśūnyatā nādhyātmabahirdhāśūnyatā na yāvad abhāvasvabhāvaśūnyatā",
  "S06psp_6-8u:2325_2": "nāpramāṇadhyānārūpyasamāpattayo nāryasatyāni (PSP_6-8:107)",
  "S06psp_6-8u:2326": "na śūnyatānimittāpraṇihitāni na vimokṣasamādhisamāpattidhāraṇīmukhāni nābhijñādaśabalavaiśāradyapratisaṃvidāveṇikabuddhadharmā yojayanti na viyojayanti. tat kasya hetoḥ?",
  "S06psp_6-8u:2327": "tathā hi buddhadharmāṇāṃ svabhāvo nāsti yo yojayati vā viyojayati vā.",
  "S06psp_6-8u:2328": "sāriputra āha:",
  "S06psp_6-8u:2329": "yadi bhagavan na kasyacid dharmasya svabhāvaḥ saṃvidyate yo yojayati vā viyojayati vā,",
  "S06psp_6-8u:2330": "kathaṃ prajñāpāramitāyā abhinirhāro bhavati,",
  "S06psp_6-8u:2331": "yatra bodhisattvena mahāsattvena śikṣitavyaṃ,",
  "S06psp_6-8u:2332": "na hy aśikṣitvā prajñāpāramitāyāṃ śakyā bodhisattvena mahāsattvenānuttarā samyaksaṃbodhir abhisaṃboddhum.",
  "S06psp_6-8u:2333": "bhagavān āha: evam etac chāriputra evam etat,",
  "S06psp_6-8u:2334": "yathā vadasi na śakyāśikṣitvā prajñāpāramitāyāṃ bodhisattvena mahāsattvenānuttarā samyaksaṃbodhir abhisaṃbodhuṃ,",
  "S06psp_6-8u:2335": "yadi khalūpāyakauśalyena śāriputra bodhisattvo mahāsattvaḥ prajñāpāramitāyāṃ caran kasyacid dharmasya svabhāvam upalabhate gṛhṇāti. atha na labhate,",
  "S06psp_6-8u:2336": "tat kiṃ grahīṣyati,",
  "S06psp_6-8u:2337": "iyaṃ prajñāpāramitā iyaṃ dhyānapāramitā iyaṃ vīryapāramitā iyaṃ kṣāntipāramitā iyaṃ śīlapāramitā iyaṃ dānapāramitā,",
  "S06psp_6-8u:2338": "idaṃ rūpam iyaṃ vedanā iyaṃ saṃjñā ime saṃskārā idaṃ vijñānam ime skandhadhātvāyatanapratītyasamutpādāḥ,",
  "S06psp_6-8u:2339": "imāni pratītyasamutpādāṅgāni imāḥ pāramitā imāḥ śūnyatā ime bodhipakṣyā dharmā imāny āryasatyāpramāṇadhyānārūpyavimokṣasamādhisamāpattidhāraṇīmukhāni,",
  "S06psp_6-8u:2340": "imāḥ śūnyatānimittāpraṇihitābhijñāḥ,",
  "S06psp_6-8u:2341": "ime daśabalavaiśāradyapratisaṃvidāveṇikabuddhadharmā iyam anuttarā samyaksaṃbodhir iti,",
  "S06psp_6-8u:2342": "imān dharmān bodhisattvo mahāsatvo nopalabhate,",
  "S06psp_6-8u:2343": "tat kiṃ grahīṣyaty agrāhyā śāriputra prajñāpāramitā,",
  "S06psp_6-8u:2344": "agrāhyā dhyānapāramitā,",
  "S06psp_6-8u:2345": "agrāhyā vīryapāramitā,",
  "S06psp_6-8u:2346": "agrāhyā kṣāntipāramitā,",
  "S06psp_6-8u:2347": "agrāhyā śīlapāramitā,",
  "S06psp_6-8u:2348": "agrāhyā dānapāramitā,",
  "S06psp_6-8u:2349": "agrāhyāḥ sarvaśūnyatā,",
  "S06psp_6-8u:2350": "agrāhyā bodhipakṣyā dharmā,",
  "S06psp_6-8u:2351": "agrāhyāṇy āryasatyāpramāṇadhyānārūpyavimokṣasamādhisamāpattidhāraṇīmukhāny agrāhyāḥ śūnyatānimittāpraṇihitābhijñāḥ,",
  "S06psp_6-8u:2352": "agrāhyā daśabalavaiśāradyapratisaṃvidāveṇikabuddhadharmā,",
  "S06psp_6-8u:2353": "iyaṃ śāriputra prajñāpāramitāgrāhyapāramitā yad uta prajñāpāramitā,",
  "S06psp_6-8u:2354": "atra bodhisattvena mahāsattvena śikṣitavyaṃ yatra śikṣamāṇo bodhiattvo mahāsattvaḥ śikṣām api na lapsyate, (PSP_6-8:108)",
  "S06psp_6-8u:2355_0": "kutaḥ punar bodhiṃ kutaḥ punaḥ prajñāpāramitāṃ kutaḥ punar bodhisattvadharmān kutaḥ",
  "S06psp_6-8u:2355_1": "punaḥ pratyekabuddhadharmān kutaḥ punaḥ śrāvakadharmān kutaḥ punaḥ pṛthagjanadharmān. tat kasya hetoḥ?",
  "S06psp_6-8u:2356": "tathā hi śāriputra na kasyacid dharmasya svabhāvo vidyate,",
  "S06psp_6-8u:2357_0": "evam abhāvasvabhāvānāṃ sarvadharmāṇāṃ katamaḥ pṛthagjanadharmaḥ katamaḥ srotaāpannaḥ",
  "S06psp_6-8u:2357_1": "katamaḥ sakṛdāgāmī katamo 'nāgāmī katamo 'rhan katamaḥ pratyekabuddhaḥ katamo bodhisattvaḥ",
  "S06psp_6-8u:2357_2": "katamaḥ samyaksaṃbuddhaḥ?",
  "S06psp_6-8u:2358": "yadīme pudgalā nopalabhyante,",
  "S06psp_6-8u:2359": "tadā kuta ete dharmāḥ prādurbhaviṣyanti,",
  "S06psp_6-8u:2360": "yeṣu dharmeṣu nirdiśyate pṛthagjano vā srotaāpanno vā sakṛdāgāmī vānāgāmī vārhan vā pratyekabuddho vā bodhisattvo vā samyaksaṃbuddho vā.",
  "S06psp_6-8u:2361": "śāriputra āha: avastukānāṃ bhagavan sarvadharmāṇāṃ kutaḥ āgamaḥ prajñāyate?",
  "S06psp_6-8u:2362": "ayaṃ pṛthagjano 'yaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddho 'yaṃ bodhisattvo 'yaṃ tathāgato 'rhan samyaksaṃbuddhaḥ.",
  "S06psp_6-8u:2363": "evam ukte bhagavān āyuṣmantaṃ śāriputram etad avocat:",
  "S06psp_6-8u:2364": "kiṃ nu śāriputra rūpasya vastv asti bhūtaṃ bhavyaṃ yathā bālapṛthagjano 'bhiniviṣṭaḥ.",
  "S06psp_6-8u:2365": "śāriputra āha: no bhagavan,",
  "S06psp_6-8u:2366": "naitat sugatānyatra viparyastaś cittaḥ pṛthagjano rūpam ity abhiniviṣṭo,",
  "S06psp_6-8u:2367": "vedanāyāḥ saṃjñāyāḥ saṃskārāṇām.",
  "S06psp_6-8u:2368": "bhagavān āha:",
  "S06psp_6-8u:2369": "kiṃ nu śāriputra vijñānasya vastv asti bhūtaṃ bhavyaṃ yathā bālapṛthagjano 'bhiniviṣṭaḥ.",
  "S06psp_6-8u:2370": "sāriputra āha: no bhagavan,",
  "S06psp_6-8u:2371": "naitat sugatānyatra viparyastacittaḥ pṛthagjano vijñānam ity abhiniviṣṭaḥ.",
  "S06psp_6-8u:2372": "bhagavān āha:",
  "S06psp_6-8u:2373": "kiṃ punaḥ śāriputra yāvat sarvadharmāṇāṃ vastv asti bhūtaṃ bhavyaṃ yathā bālapṛthakjano 'bhiniviṣṭaḥ.",
  "S06psp_6-8u:2374": "śāriputra āha:",
  "S06psp_6-8u:2375": "no bhagavan naitat sugatānyatra viparyastacittaḥ pṛthagjano yāvat sarvadharmā ity abhiniviṣṭaḥ.",
  "S06psp_6-8u:2376": "bhagavān āha:",
  "S06psp_6-8u:2377": "evam eva śāriputra bodhisattvo mahāsattvaḥ prajñāpāramitāyāṃ carann upāyakauśalyenāvastukān dharmān paśyann (PSP_6-8:109)",
  "S06psp_6-8u:2378": "anuttarāyāṃ samyaksaṃbodhau prasthitaḥ.",
  "S06psp_6-8u:2379": "ity anupalaṃbhajñānaniveśanakarma",
  "S06psp_6-8u:2380": "evam ukte āyuṣmān śāriputro bhagavantam etad avocat:",
  "S06psp_6-8u:2381": "katamaṃ bhagavan bodhisattvasya mahāsattvasyopāyakauśalyenāvastukān sarvadharmān paśyann anuttarāyāṃ samyaksaṃbodhau saṃprasthitaḥ?",
  "S06psp_6-8u:2382": "evam ukte bhagavān āyuṣmantaṃ śāriputram etad avocat:",
  "S06psp_6-8u:2383": "iha śāriputra bodhisattvo mahāsattvaḥ prajñāpāramitāyāṃ caran na kasyacid dharmasya vastu samanupaśyati yatra vastūni pratihanyeta,",
  "S06psp_6-8u:2384": "yatra pratihanyamāna ālīyeta ālīyamānaḥ saṃsīdet kauśīdyam āpadyeta,",
  "S06psp_6-8u:2385": "tasmāt tarhi śāriputra avastukā ajīvā nirjīvā abhāvasvabhāvāḥ prakṛtiśūnyāḥ sarvadharmāḥ,",
  "S06psp_6-8u:2386_0": "anyatra samohena sattvā abhiniviṣṭāḥ skandheṣu vā dhātuṣu vā āyataneṣu vā pratītyasamutpādeṣu",
  "S06psp_6-8u:2386_1": "pratītyasamutpādāṅgeṣu vā tad bodhisattvo mahāsattvaḥ prajñāpāramitāyāṃ carann abhāvasvabhāvān",
  "S06psp_6-8u:2386_2": "sarvadharmān saṃpaśyamānaḥ prakṛtiśūnyān svalakṣaṇaśūnyān prajñāpāramitāyāṃ caran",
  "S06psp_6-8u:2386_3": "māyākārasadṛśam ātmānam adhiṣṭhāya sattvānāṃ dharmaṃ deśayati,",
  "S06psp_6-8u:2387": "ye sattvā matsariṇas teṣāṃ dānakathāṃ karoti,",
  "S06psp_6-8u:2388": "duḥśīlānāṃ śīlakathāṃ karoti,",
  "S06psp_6-8u:2389": "vyāpannacittānāṃ kṣāntikathāṃ karoti,",
  "S06psp_6-8u:2390": "kuśīdānāṃ vīryakathāṃ karoti,",
  "S06psp_6-8u:2391": "vikṣiptacittānāṃ dhyānakathāṃ karoti,",
  "S06psp_6-8u:2392": "duṣprajñānāṃ prajñākathāṃ karoti,",
  "S06psp_6-8u:2393": "yadā te sattvā dāne pratiṣṭhitā bhavanti,",
  "S06psp_6-8u:2394": "śīle kṣāntau vīrye dhyāne prajñāyāṃ pratiṣṭhitā bhavanti,",
  "S06psp_6-8u:2395": "tadā teṣāṃ sattvānām anuśāsanīṃ kathāṃ karoty āryāṃ nairyāṇikīṃ,",
  "S06psp_6-8u:2396": "yayā kathayā srotaāpattiphalam anuprāpnuvanti,",
  "S06psp_6-8u:2397": "sakṛdāgāmiphalam anāgāmiphalam arhattvaṃ prāpnuvanti,",
  "S06psp_6-8u:2398": "pratyekāṃ bodhiṃ prāpnuvanti,",
  "S06psp_6-8u:2399": "sarvākārajñatām anuprāpnuvanti.",
  "S06psp_6-8u:2400": "atha khalv āyuṣmān śāriputro bhagavantam etad avocat:",
  "S06psp_6-8u:2401": "kiṃ bhagavan bodhisattvo mahāsattva aupalaṃbhiko 'saṃvidyamānāṃ sattvān dāne niyojayati,",
  "S06psp_6-8u:2402": "śīle niyojayati,",
  "S06psp_6-8u:2403": "kṣāntau niyojayati,",
  "S06psp_6-8u:2404": "vīrye niyojayati,",
  "S06psp_6-8u:2405": "dhyāne niyojayati,",
  "S06psp_6-8u:2406": "prajñāyāṃ niyojayati. uttare cācāryā nairyāṇikīṃ kathāṃ karoti,",
  "S06psp_6-8u:2407": "yayā kathayā srotaāpattiphalaṃ prāpnuvanti,",
  "S06psp_6-8u:2408": "sakṛdāgāmiphalam anāgāmiphalam arhattvaṃ prāpnuvanti,",
  "S06psp_6-8u:2409": "pratyekabodhiṃ prāpnuvanti sarvākārajñatām anuprāpnuvanti.",
  "S06psp_6-8u:2410": "(PSP_6-8:110)",
  "S06psp_6-8u:2411": "evam ukte bhagavān āyuṣmantaṃ śāriputram etad avocat:",
  "S06psp_6-8u:2412": "na khalu punaḥ śāriputra bodhisattvasya mahāsattvasya prajñāpāramitāyāṃ carataḥ kaścid upalaṃbhaḥ. tat kasya hetoḥ?",
  "S06psp_6-8u:2413": "tathā hi subhūte bodhisattvo mahāsattvaḥ prajñāpāramitāyāṃ caran na kañcit sattvam upalabhate 'nyatra saṃvṛttisaṃketena vyavaharati,",
  "S06psp_6-8u:2414": "tac chāriputra bodhisattvo mahāsattvo dvābhyāṃ satyābhyāṃ sthitvā sattvānāṃ dharmaṃ deśayati,",
  "S06psp_6-8u:2415": "na hi śāriputra dvābhyāṃ satyābhyāṃ sattva upalabhyate na sattvaprajñaptiḥ,",
  "S06psp_6-8u:2416": "api tu khalūpāyakauśalyena bodhisattvo mahāsattvaḥ prajñāpāramitāyāṃ caran sattvānāṃ dharmaṃ deśayati,",
  "S06psp_6-8u:2417": "tat te sattvā dṛṣṭa eva dharma ātmānaṃ nopalabhante,",
  "S06psp_6-8u:2418": "prāg eva yaḥ prāpayiṣyati,",
  "S06psp_6-8u:2419": "yena vā prāpayiṣyati,",
  "S06psp_6-8u:2420": "evaṃ khalu śāriputra bodhisattvo mahāsattvaḥ prajñāpāramitāyāṃ carann upāyakauśalyena sattvānāṃ dharmaṃ deśayati.",
  "S06psp_6-8u:2421": "evam ukte āyuṣmān śāriputro bhagavantam etad avocat:",
  "S06psp_6-8u:2422": "mahotpādo batāyaṃ bhagavan bodhisattvo mahāsattvo na ca nāma bhagavan kasyacid dharmasyaikatvaṃ vā nānātvaṃ vā pṛthaktvaṃ vā upalabhate,",
  "S06psp_6-8u:2423": "evaṃrūpaṃ ca saṃnāhaṃ saṃnahyate yena saṃnāhena saṃnahya na kāmadhātau dṛśyate,",
  "S06psp_6-8u:2424": "na rūpadhātau dṛśyate,",
  "S06psp_6-8u:2425": "nārūpyadhātau dṛśyate,",
  "S06psp_6-8u:2426": "na saṃskāradhātau dṛśyate,",
  "S06psp_6-8u:2427": "nāsaṃskṛtadhātau dṛśyate,",
  "S06psp_6-8u:2428": "sattvāṃś ca traidhātukān mocayati,",
  "S06psp_6-8u:2429": "na ca sattvaṃ sattvaprajñaptim upalabhate,",
  "S06psp_6-8u:2430": "sattvāprajñaptyā sattvābandhaḥ sattvāmokṣaḥ sattvābandhāmokṣād asaṃkleśāvyavadānam asaṃkleśāvyavadānān na gatisaṃbhedaḥ prajñāyate,",
  "S06psp_6-8u:2431": "gatyasaṃbhedatayā na karma na saṃkleśaḥ,",
  "S06psp_6-8u:2432": "akarmāsaṃkleśasya kuto vipāko bhaviṣyati,",
  "S06psp_6-8u:2433": "yena vipākenātmanā sattvāḥ pañcagatike saṃsāre saṃdṛśyeran.",
  "S06psp_6-8u:2434": "evam ukte bhagavān āyuṣmantaṃ śāriputram etad avocat:",
  "S06psp_6-8u:2435": "evam etac chāriputraivam etad yathā vācaṃ bhāṣase,",
  "S06psp_6-8u:2436": "sacet pūrvaṃ sattvabhāvo 'bhaviṣyat paścād abhāvas tadā syād eṣa doṣaḥ,",
  "S06psp_6-8u:2437": "bodhisattvo 'pi tathāgato 'pi pūrvabhāvo 'bhaviṣyat paścād abhāvas tadā syād eṣa doṣaḥ,",
  "S06psp_6-8u:2438": "pañcagatiko vā saṃsāraḥ pūrvabhāvo 'bhaviṣyat paścād abhāvas tadā syād eṣa doṣaḥ,",
  "S06psp_6-8u:2439": "yasmāt tarhi śāriputrotpādād vā tathāgatānām anutpādād vā tathāgatānāṃ sthitaiva eṣā dharmāṇāṃ dharmatā dharmadhātur dharmasthititā dharmaniyāmatā tathatānanyatathatā,",
  "S06psp_6-8u:2440": "tatra nātmā na sattvo na jīvo na jantur (PSP_6-8:111)",
  "S06psp_6-8u:2441": "na poṣo na puruṣo na pudgalo na manujo na mānavo na kārako na vedako na jānako na paśyakaḥ,",
  "S06psp_6-8u:2442": "tat kuto rūpaṃ bhaviṣyati,",
  "S06psp_6-8u:2443": "kuto vedanā kutaḥ saṃjñā kutaḥ saṃskārāḥ,",
  "S06psp_6-8u:2444": "kuto vijñānam iti bhaviṣyati,",
  "S06psp_6-8u:2445": "kutaḥ skandhadhātvāyatanāni kutaḥ pratītyasamutpādaḥ kutaḥ pratītyasamutpannadharmāḥ kutaḥ pratītyasamutpādāṅgāni bhaviṣyanty,",
  "S06psp_6-8u:2446": "asatām eṣāṃ dharmāṇāṃ kutaḥ pañcagatikaḥ saṃsāro bhaviṣyati,",
  "S06psp_6-8u:2447_0": "yataḥ sattvāḥ parimocayitavyāḥ syur yasmāt tarhi śāriputra ime dharmā īdṛśāḥ svabhāvaśūnyās",
  "S06psp_6-8u:2447_1": "tad bodhisattvo mahāsattvaḥ pūrvakāṇāṃ buddhānāṃ bhagavatām antikāc chrutvānuttarāyāṃ",
  "S06psp_6-8u:2447_2": "samyaksaṃbodhau saṃprasthito,",
  "S06psp_6-8u:2448": "na cātra kaścid dharmasvabhāvo yam upalabhate yo vā śakyo 'dhimoktuṃ,",
  "S06psp_6-8u:2449": "yatra bālapṛthagjanā abhiniviṣṭā anyatra viparyāse,",
  "S06psp_6-8u:2450": "tad bodhisattvo mahāsattvaḥ saṃnāhaṃ saṃnahyate yena saṃnāhena saṃnahya na pratyudāvartate 'nuttarāyāṃ samyaksaṃbodhau,",
  "S06psp_6-8u:2451": "mayā nābhisaṃboddhavyānuttarā samyaksaṃbodhir,",
  "S06psp_6-8u:2452": "abhisaṃbodhavyaivānuttarā samyaksaṃbodhir,",
  "S06psp_6-8u:2453": "abhisaṃbudhya ca dharmeṇārthaṃ kariṣyāmi,",
  "S06psp_6-8u:2454": "yenārthena sattvān viparyāsāt parimocayiṣyāmi,",
  "S06psp_6-8u:2455": "tadyathāpi nāma śāriputra māyākāranirmitaḥ puruṣo bahūni prāṇikoṭiniyutaśatasahasrāṇy abhinirmimīte,",
  "S06psp_6-8u:2456": "abhinirmāya prabhūtena khādanīyabhojanīyasvādanīyena saṃtarpyayet,",
  "S06psp_6-8u:2457": "saṃtarpyaivam udānam udānayed bahu me puṇyaṃ prasūtam iti. tat kiṃ manyase?",
  "S06psp_6-8u:2458": "śāriputrāpi nu tatra kaścid bhojito vā saṃtarpito vā bhavet.",
  "S06psp_6-8u:2459": "śāriputra āha: no bhagavan.",
  "S06psp_6-8u:2460": "bhagavān āha:",
  "S06psp_6-8u:2461_0": "evam eva śāriputra bodhisattvo mahāsattvaḥ prathamacittotpādam upādāya ṣaṭsu pāramitāsu",
  "S06psp_6-8u:2461_1": "caran caturṣu dhyāneṣu caturṣv apramāṇeṣv ārūpyasamāpattiṣu caturṣu smṛtyupasthāneṣu",
  "S06psp_6-8u:2461_2": "caturṣu samyakprahāṇeṣv ṛddhipādeṣu pañcendriyeṣu pañcasu baleṣu saptasu bodhyaṅgeṣu",
  "S06psp_6-8u:2461_3": "āryāṣṭāṅge mārge sarvaśūnyatāsu śūnyatānimittāpraṇihiteṣv aṣṭasu vimokṣamukheṣu navasv",
  "S06psp_6-8u:2461_4": "anupūrvavihārasamāpattiṣu pañcasv abhijñāsu sarvasamādhiṣu sarvadhāraṇīmukheṣu daśasu",
  "S06psp_6-8u:2461_5": "tathāgatabaleṣu daśasu bodhisattvabhūmiṣu caturṣu vaiśāradyeṣu catasṛṣu pratisaṃvitsu (PSP_6-8:112)",
  "S06psp_6-8u:2462": "aṣṭādaśasv āveṇikabuddhadharmeṣu mahāmaitryāṃ mahākaruṇāyāñ caran bodhimārgāṃ ca paripūrayati buddhakṣetraṃ ca pariśodhayati,",
  "S06psp_6-8u:2463": "sattvāṃś ca paripācayati na ca kañcit sattvam upalabhate yam upalabhya vinayet.",
  "S06psp_6-8u:2464": "iti sattvaparipākaniveśanakarma",
  "S06psp_6-8u:2465": "atha khalv āyuṣmān subhūtir bhagavantam etad avocat:",
  "S06psp_6-8u:2466": "katamo bhagavan bodhisattvasya mahāsattvasya bodhimārgo yatra bodhisattvena mahāsattvena caratā sattvāḥ paripācayitavyāḥ,",
  "S06psp_6-8u:2467": "buddhakṣetraṃ ca pariśodhayitavyam?",
  "S06psp_6-8u:2468": "evam ukte bhagavān āyuṣmantaṃ subhūtim etad avocat:",
  "S06psp_6-8u:2469_0": "iha subhūte bodhisattvo mahāsattvaḥ prathamacittotpādam upādāya dānapāramitāyāṃ caran",
  "S06psp_6-8u:2469_1": "śīlapāramitāyāṃ caran kṣāntipāramitāyāṃ caran vīryapāramitāyāṃ caran dhyānapāramitāyāṃ",
  "S06psp_6-8u:2469_2": "caran prajñāpāramitāyāṃ caran,",
  "S06psp_6-8u:2470": "adhyātmaśūnyatāyāṃ caran bahirdhāśūnyatāyāṃ caran adhyātmabahirdhāśūnyatāyāṃ caran yāvad abhāvasvabhāvaśūnyatāyāṃ caran,",
  "S06psp_6-8u:2471_0": "smṛtyupathānasamyakprahāṇarddhipādendriyabalabodhyaṅgamārgeṣu carann āryasatyāpramāṇadhyānārūpyavimokṣasamādhisamāpattidhāraṇīmukheṣu",
  "S06psp_6-8u:2471_1": "caran śūnyatānimittāpraṇihitābhijñāsu caran daśabalavaiśāradyapratisaṃvidāveṇikabuddhadharmeṣu",
  "S06psp_6-8u:2471_2": "caran sattvān paripācayati buddhakṣetraṃ ca pariśodhayati.",
  "S06psp_6-8u:2472": "subhūtir āha: kathaṃ bhagavan bodhisattvo mahāsattvo dānapāramitāyāṃ caran sattvān paripācayati?",
  "S06psp_6-8u:2473": "bhagavān āha:",
  "S06psp_6-8u:2474": "iha subhūte bodhisattvo mahāsattvaḥ prajñāpāramitāyāṃ caran dānaṃ dadāti sattvebhyo dānaṃ datvā evam avavadati,",
  "S06psp_6-8u:2475": "iha kulaputrā mā dānam āgrahaṇato grahīṣyatha,",
  "S06psp_6-8u:2476": "mā dānāgrahaṇagṛhītenātmabhāvam abhinivartayiṣyatha,",
  "S06psp_6-8u:2477": "yenātmabhāvenābhinivartitena bahūni duṣkhāni pratyanubhaviṣyatha,",
  "S06psp_6-8u:2478": "neha kulaputrā paramārthena dānaṃ na dānapatir na pratigrāhakaḥ,",
  "S06psp_6-8u:2479": "sarva ete trayo dharmāḥ śūnyā,",
  "S06psp_6-8u:2480": "na ca prakṛtiśūnyā dharmān gṛhṇanty agrāhyā śūnyatā. evaṃ khalu subhūte bodhisattvo mahāsattvo dānapāramitāyāṃ caran sattvebhyo dānaṃ dadāti,",
  "S06psp_6-8u:2481": "na cātra dānam upalabhate na dānapatiṃ na pratigrāhakam anupalaṃbhapāramitaiṣā (PSP_6-8:113)",
  "S06psp_6-8u:2482": "yad uta dānapāramitā,",
  "S06psp_6-8u:2483": "sa dānadātṛpratigrāhakān anupalaṃbhamānaḥ sattvān srotaāpattiphale niyojayati,",
  "S06psp_6-8u:2484": "sakṛdāgāmiphale niyojayaty anāgāmiphale niyoyati,",
  "S06psp_6-8u:2485": "arhattve niyojayati,",
  "S06psp_6-8u:2486": "pratyekāyāṃ bodhau niyojayati,",
  "S06psp_6-8u:2487": "anuttarāyāṃ samyaksaṃbodhau niyojayati. evaṃ khalu subhūte bodhisattvo mahāsattvo dānapāramitāyāṃ caran sattvān paripācayati,",
  "S06psp_6-8u:2488": "sa ātmanā ca dānaṃ dadāti,",
  "S06psp_6-8u:2489": "parāṃś ca dāne samādāpayati,",
  "S06psp_6-8u:2490": "dānasya ca varṇaṃ bhāṣate ye 'pi cānye dānaṃ dadāti,",
  "S06psp_6-8u:2491": "teṣāṃ ca varṇavādī bhavati samanujñaḥ,",
  "S06psp_6-8u:2492": "tad bodhisattvo mahāsattva evaṃrūpaṃ dānaṃ datvā kṣatriyamahāśālakulānāṃ vā sahavratāyopapadyate,",
  "S06psp_6-8u:2493": "brāhmaṇamahāśālakulānāṃ vā sahavratāyopapadyate,",
  "S06psp_6-8u:2494": "gṛhapatimahāśālakulānāṃ vā sahavratāyopapadyate,",
  "S06psp_6-8u:2495": "koṭṭarājo vā bhavati,",
  "S06psp_6-8u:2496": "cakravartirājyaṃ vā pratilabhate,",
  "S06psp_6-8u:2497": "sa tatra sattvāṃś caturbhiḥ saṃgrahavastubhiḥ saṃgṛhṇāti,",
  "S06psp_6-8u:2498": "katamaiś caturbhir?",
  "S06psp_6-8u:2499": "dānena priyavadyatayā,",
  "S06psp_6-8u:2500": "arthacaryayā samānārthatayā ca. evaṃ tān sattvān dānena saṃgṛhyānupūrveṇa śīle kṣāntau vīrye dhyāne prajñāyāṃ pratiṣṭhāpayati,",
  "S06psp_6-8u:2501_0": "caturṣu dhyāneṣu caturṣv apramāṇeṣu catasṛṣv ārūpyasamāpattiṣu caturṣu smṛtyupasthāneṣu",
  "S06psp_6-8u:2501_1": "caturṣu samyakprahāṇeṣu caturṣv ṛddhipādeṣu pañcasv indriyeṣu pañcasu baleṣu saptabodhyaṅgeṣv",
  "S06psp_6-8u:2501_2": "āryāṣṭāṅgeṣu mārgeṣu pratiṣṭhāpayati,",
  "S06psp_6-8u:2502": "śūnyatānimittāpraṇihiteṣu samyakniyāmam avakrāmayati,",
  "S06psp_6-8u:2503": "srotaāpattiphalaṃ sakṛdāgāmiphalam anāgāmiphalam arhattvam anuprāpayati,",
  "S06psp_6-8u:2504": "pratyekāṃ bodhim anuprāpayaty anuttarāyāṃ samyaksaṃbodhau samādāpayati,",
  "S06psp_6-8u:2505": "haṃho puruṣā abhisaṃbuddhyadhvam anuttarāṃ samyaksaṃbodhiṃ,",
  "S06psp_6-8u:2506": "tatra na kaścid dharmaḥ svabhāvena saṃvidyate,",
  "S06psp_6-8u:2507": "yatra sattvā anyatra viparyāsena nāvabudhyante,",
  "S06psp_6-8u:2508": "tasmāt sarvaviparyāsān mā grahīṣyatha,",
  "S06psp_6-8u:2509": "ātmānaṃ mocayatha saṃsārāt,",
  "S06psp_6-8u:2510": "parāṃś ca mocayiṣyatha,",
  "S06psp_6-8u:2511": "evaṃ yūyam ātmanaś ca mahāntam arthaṃ kariṣyatha,",
  "S06psp_6-8u:2512": "parāṃś ca mahaty arthe niyojayiṣyatha. evaṃ khalu subhūte bodhisattvena mahāsattvena dānapāramitāyāṃ caritavyaṃ,",
  "S06psp_6-8u:2513": "yathā caran prathamacittotpādam upādāya na jātu durgatiṃ patati,",
  "S06psp_6-8u:2514": "na jātu cakravartirājyan na kārayati. tat kasya hetoḥ?",
  "S06psp_6-8u:2515": "yādṛśaṃ hi vījaṃ tādṛśaṃ phalaṃ bhavati,",
  "S06psp_6-8u:2516": "tasya cakravartino yadā yācanakā āgacchanti tadā tasya cakravartino rājña evaṃ bhavati,",
  "S06psp_6-8u:2517": "yeṣāṃ mayā kṛtaśaś cakravartiphalaṃ parigṛhītaṃ nānyatra sattvānām (PSP_6-8:114)",
  "S06psp_6-8u:2518": "arthāya,",
  "S06psp_6-8u:2519": "tad etad yuṣmākam eva dattaṃ bhavatu,",
  "S06psp_6-8u:2520": "tasmd atra na mayānena cakravartirājyenārthaḥ prāg evānye nānyatra sattvānām arthāya saṃsāra upāttaḥ sa karuṇāyamāno mahākaruṇāṃ paripūrayati,",
  "S06psp_6-8u:2521": "yāvan mahākaruṇāṃ paripūrayitvā sattvānām arthaṃ karoti,",
  "S06psp_6-8u:2522": "te ca sattvā nopalabhyante ye pariniṣpannāḥ syur ity anyatra saṃjñānām asaṃketaṃ vyavahāra iti,",
  "S06psp_6-8u:2523": "sa ca vyavahāraḥ pratiśrutkopamo 'pravyāhāro veditavyaḥ. evaṃ khalu subhūte bodhisattvena mahāsattvena dānapāramitāyāṃ caritavyaṃ,",
  "S06psp_6-8u:2524": "yathā carato na kiṃcit sattvānām antike 'parityakṣaṃ bhavati,",
  "S06psp_6-8u:2525": "antaśa ātmamāṃsāny api,",
  "S06psp_6-8u:2526": "prāg eva bāhyāny upakaraṇāni,",
  "S06psp_6-8u:2527": "yair upakaraṇaiḥ sattvāḥ saṃsārāt parimocayitavyāḥ,",
  "S06psp_6-8u:2528": "tāni punaḥ katamāny upakaraṇāni yad uta dānapāramitopakaraṇaṃ,",
  "S06psp_6-8u:2529": "śīlapāramitopakaraṇaṃ kṣāntipāramitopakaraṇaṃ vīryapāramitopakaraṇaṃ dhyānapāramitopakaraṇaṃ prajñāpāramitopakaraṇam,",
  "S06psp_6-8u:2530": "adhyātmaśūnyatopakaraṇaṃ bahirdhāśunyatopakaraṇam,",
  "S06psp_6-8u:2531": "adhyātmabahirdhāśūnyatopakaraṇaṃ yāvad abhāvasvabhāvaśūnyatopakaraṇaṃ,",
  "S06psp_6-8u:2532_0": "smṛtyupasthānasamyakprahāṇarddhipādendriyabalabodhyaṅgamārgā upakaraṇam āryasatyāpramāṇadhyānārūpyavimokṣasamādhisamāpattidhāraṇīmukhāny",
  "S06psp_6-8u:2532_1": "upakaraṇaṃ śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā upakaraṇam,",
  "S06psp_6-8u:2533": "imāni tāny upakaraṇāni yair upakaraṇair upagṛhītāḥ sattvāḥ saṃsārāt parimokṣyante.",
  "S06psp_6-8u:2534": "punar aparaṃ subhūte bodhisattvo mahāsattvo dānapāramitāyāṃ sthitvā sarvasyā dānaṃ dadad evaṃ vācaṃ bhāṣet,",
  "S06psp_6-8u:2535_0": "ahaṃ bho yūyaṃ kulaputrāḥ śīlaṃ rakṣatāhaṃ yuṣmākam avaikalyaṃ kariṣyāmy annena vā",
  "S06psp_6-8u:2535_1": "pānena vā vastreṇa vā śayanāsanair vā yānair vā hiraṇyasuvarṇamanimuktāvajravaiḍūryaśaṅkhaśilāpravāḍair vā,",
  "S06psp_6-8u:2536": "puṣpadhūpagandhamālyavilepanacūrṇacīvarair vā,",
  "S06psp_6-8u:2537": "glānapratyayabhaiṣajyapariṣkārair vā yāvad anyatarair vā mānuṣyakaiḥ pariṣkāropakaraṇair,",
  "S06psp_6-8u:2538": "yena yūyaṃ vaikalpena dauḥśīlyaṃ kurutha,",
  "S06psp_6-8u:2539": "tad ahaṃ yuṣmākam avaikalyaṃ kariṣyāmy annādinā vā saptabhir vā ratnair,",
  "S06psp_6-8u:2540": "yad vākāṅkṣatha tat sarvaṃ pariprāpayiṣyāmi,",
  "S06psp_6-8u:2541": "tad yūyaṃ saṃvaraśīle sthitvānupūrveṇa duṣkhasyāntaṃ kariṣyatha tribhir yānaiḥ śrāvakayānena vā pratyekabuddhayānena vā (PSP_6-8:115) mahāyānena vā.",
  "S06psp_6-8u:2542": "kathañ ca subhūte bodhisattvo mahāsattvo dānapāramitāyāṃ sthitvā sattvān kṣāntisauratye niyojayati,",
  "S06psp_6-8u:2543": "iha subhūte bodhisattvo mahāsattvaḥ sattvā ye kupyanti vā vyāpadyante vā teṣāṃ sattvānām evaṃ vācaṃ bhāṣeta,",
  "S06psp_6-8u:2544": "kena yūyaṃ kāraṇena kulaputrā vyāpadyadhve doṣam utpādayatha?",
  "S06psp_6-8u:2545": "tad ahaṃ yūṣmākaṃ sarvaṃ pariprāpayiṣyāmi,",
  "S06psp_6-8u:2546": "yasyārthena kupyatha vyāpadyatha tat mamāntikād gṛhṇītha,",
  "S06psp_6-8u:2547_0": "tena bhagavatām avaikalyaṃ kariṣyāmy annena vā pānena vā vastreṇa vā śayanāsanair",
  "S06psp_6-8u:2547_1": "vā puṣpadhūpagandhamālyavilepanacūrṇair vā hiraṇyasuvarṇarajataśaṅkhaśilāpravālair",
  "S06psp_6-8u:2547_2": "vā vividhair vā maṇiratnair vā yāvad anyatarānyatarair vā mānuṣyopakaraṇapariṣkārair",
  "S06psp_6-8u:2547_3": "yena yūyaṃ na kupyatha vyāpadyadhve. tad bodhisattvo mahāsattvo dānapāramitāyāṃ sthitvā",
  "S06psp_6-8u:2547_4": "sattvān kṣāntisauratye niyojayati,",
  "S06psp_6-8u:2548_0": "naivātra kaścid bhāvo 'sti yaḥ bhāvo yena yuṣmākaṃ krodha upajāyata abhūtasaṃkalpa",
  "S06psp_6-8u:2548_1": "eṣa krodho naitasya kiṃcid vastv asti yasya yūyaṃ vastunaḥ kṛtaśo 'bhisajjatha kupyatha",
  "S06psp_6-8u:2548_2": "vyāpadyadhve 'bhiṣajya kupitvā vyāpadya daṇḍena vā śastreṇa vā praharathānyamanyaṃ",
  "S06psp_6-8u:2548_3": "vā jīvitād vyaparopayatha,",
  "S06psp_6-8u:2549": "tad yūyam asadbhūtasaṃkalpitakṣubhitā narakaṃ vā prapatiṣyatha tiryagyoniṃ vā yamalokaṃ vā prapatiṣyatha,",
  "S06psp_6-8u:2550": "yā apy anyāḥ kāścid gatayas tāsu ca duḥkhāṃ vedanāṃ vedayiṣyatha,",
  "S06psp_6-8u:2551": "haṃbho puruṣā māvastukānāṃ dharmāṇāṃ kṛtaśaḥ tat karma parigṛhṇīta yena parigṛhītena manuṣyapratilābho na bhaviṣyati,",
  "S06psp_6-8u:2552": "prāg eva buddhotpādo durlabhaḥ. sa khalu punar bho puruṣo durlabho buddhotpādo durlabho manuṣyalābho durlabhaḥ kṣaṇasaṃpad durlabhaḥ saṃsārāṃ mokṣaḥ,",
  "S06psp_6-8u:2553": "mā imaṃ kṣaṇaṃ virāgayiṣyatha mā vicikitsā bhaviṣyatha kṣaṇaprāptāḥ. tato bodhisattvo mahāsattva ātmanā ca kṣāntyā saṃpādayāti,",
  "S06psp_6-8u:2554": "parāṃś ca kṣāntisauratye niyojayati,",
  "S06psp_6-8u:2555": "kṣānteś ca varṇaṃ bhāṣate,",
  "S06psp_6-8u:2556": "ye 'pi cānye kṣāntiṃ bhāvayanti teṣām api varṇavādī bhavati samanujñaḥ,",
  "S06psp_6-8u:2557": "tatas tān sattvān kṣāntyāṃ niyojayitvā kṣāntyāṃ sthāpayitvānupūrveṇa tribhir yānaiḥ (PSP_6-8:116)",
  "S06psp_6-8u:2558": "parinirvāpayati śrāvakayānena vā pratyekabuddhayānena vā mahāyānena vā. evaṃ khalu subhūte bodhisattvo mahāsattvo dānapāramitāyāṃ sthitvā kṣāntisauratye sattvān niyojayati.",
  "S06psp_6-8u:2559": "kathaṃ ca subhūte bodhisattvo mahāsattvo dānapāramitāyāṃ caran,",
  "S06psp_6-8u:2560": "sattvāṃ vīryapāramitāyāṃ niyojayati,",
  "S06psp_6-8u:2561": "iha subhūte bodhisattvo mahāsattvaḥ sattvān kuśīdān hīnavīryān alasān viditvā evam avavadati,",
  "S06psp_6-8u:2562": "kasya yūyaṃ kṛtaśaḥ kauśīdyam āpadyadhve?",
  "S06psp_6-8u:2563": "ta evam avocat,",
  "S06psp_6-8u:2564": "pratyayavaikalyena,",
  "S06psp_6-8u:2565": "tad bodhisattvo mahāsattvo dānapāramitāyāñ caran tān sattvān etad avocat,",
  "S06psp_6-8u:2566": "hambho puruṣā ahaṃ bhavatāṃ sarvapratyayān upasaṃhariṣyāmi,",
  "S06psp_6-8u:2567": "yadi vā dānaṃ yadi vā śīlaṃ yadi vā kṣāntiṃ yadi vā yair ākārair yair liṅgair vīryam ārabhedhvaṃ tān bhavatām upasaṃhariṣyāmi,",
  "S06psp_6-8u:2568": "tatas te sattvā bodhisattvasya mahāsattvasya upakaraṇair vīryam ārabhante kāyikaṃ vā caitasikaṃ vā,",
  "S06psp_6-8u:2569": "tena kāyikena vā caitasikena vā vīryeṇa sarvān kuśalān dharmān paripūrayanti,",
  "S06psp_6-8u:2570": "yaiḥ kuśalair dharmair āryān anāsravān dharmān bhāvayanti,",
  "S06psp_6-8u:2571": "yān bhāvayamānā srotaāpattiphalaṃ prāpsyanti sakṛdāgāmiphalam anāgāmiphalam arhattvaṃ prāpsyanti,",
  "S06psp_6-8u:2572": "pratyekāṃ bodhiṃ prāpsyanty anuttarāṃ samyaksaṃbodhim abhisaṃbhotsyante. evaṃ khalu subhūte bodhisattvo mahāsattvo dānapāramitāyāṃ caran vīryapāramitāyāṃ sattvān niyojayati.",
  "S06psp_6-8u:2573": "kathañ ca subhūte bodhisattvo mahāsattvo dānapāramitāyāṃ caran dhyānapāramitāyāṃ sattvān avavadatīha subhūte bodhisattvo mahāsattvaḥ sattvān evam avavadati,",
  "S06psp_6-8u:2574": "kim idaṃ bhoḥ sattvā yūyaṃ dhyānan na samāpadyadhve?",
  "S06psp_6-8u:2575": "tam evam āhuḥ,",
  "S06psp_6-8u:2576": "pratyayavaikalyeneti,",
  "S06psp_6-8u:2577": "tān bodhisattvo mahāsattva etad avocat,",
  "S06psp_6-8u:2578": "haṃbho purusā ahaṃ tān pratyayān upasaṃhariṣyāmi,",
  "S06psp_6-8u:2579": "yaiḥ pratyayair na vitarkān vitarkayiṣyatha,",
  "S06psp_6-8u:2580": "idam iti vā bahirdhety adhyātmeti vādhyātmabahirdheti,",
  "S06psp_6-8u:2581_0": "tad bodhisattvo mahāsattvas teṣāṃ sattvānāṃ tān pratyayān upasaṃharati yaiḥ pratyayair",
  "S06psp_6-8u:2581_1": "upasaṃhṛtair na vitarkayanti tatas te sattvā vitarkeṣu cchinneṣu prathamaṃ dhyānaṃ samāpadyante,",
  "S06psp_6-8u:2582": "dvitīyaṃ dhyānaṃ samāpadyante,",
  "S06psp_6-8u:2583": "tṛtīyaṃ dhyānaṃ samāpadyante,",
  "S06psp_6-8u:2584": "caturthaṃ dhyānaṃ samāpadyante,",
  "S06psp_6-8u:2585": "maitrīkaruṇāmuditopekṣāḥ samāpadyante,",
  "S06psp_6-8u:2586": "te tair dhyānais taiś cāpramāṇair yāvad (PSP_6-8:117)",
  "S06psp_6-8u:2587": "aṣṭāṅgamārgaṃ bhāvayamāṇāṃ tribhir yānaiḥ parinirvanti,",
  "S06psp_6-8u:2588": "tatrāpare bodhimārgāṃ na parihīyante yāvad anuttarāyāḥ samyaksaṃbodheḥ. evaṃ khalu subhūte bodhisattvo mahāsattvo dānapāramitāyāṃ caran dhyānapāramitāyāṃ sattvān evam avavadati.",
  "S06psp_6-8u:2589": "kathaṃ ca subhūte bodhisattvo mahāsattvo dānapāramitāyāṃ caran sattvān prajñāpāramitayā parigṛhṇāti,",
  "S06psp_6-8u:2590": "iha subhūte bodhisattvo mahāsattvo dānapāramitāyāṃ caran sattvān evam avavadati,",
  "S06psp_6-8u:2591": "kim idaṃ bhoḥ sattvā yūyaṃ prajñāpāramitān na bhāvayatha?",
  "S06psp_6-8u:2592": "ta evam avocat,",
  "S06psp_6-8u:2593": "pratyayavaikalyeneti,",
  "S06psp_6-8u:2594": "tān bodhisattvo mahāsattvaḥ sattvān evam avavadati,",
  "S06psp_6-8u:2595": "mamopari pūrayam upakaraṇaṃ gṛhṇīta mamopary upakaraṇaṃ gṛhītvā dānaṃ dadata,",
  "S06psp_6-8u:2596": "śīlaṃ rakṣata kṣāntyā saṃpādayata vīryam ārabhadhvaṃ dhyānaṃ saṃpādayadhvam,",
  "S06psp_6-8u:2597": "imān ākārān paripūryaiva mīmāṃsayata,",
  "S06psp_6-8u:2598": "asti kaścid yaḥ prajñāparamitābhāvanāyām upalabhyate?",
  "S06psp_6-8u:2599_0": "ātmā vā sattvo vā jivo vā jantur vā poṣo vā puruṣo vā pudgalo vā manujo vā mānavo",
  "S06psp_6-8u:2599_1": "vā kārako vā vedako vā jānako vā paśyako vā kāmadhātur vā rūpadhātur vā ārūpyadhātur",
  "S06psp_6-8u:2599_2": "vā ṣaṭpārāmitā vā sarvaśūnyatā vā saptatriṃśadbodhipakṣyā vā dharmā āryasatyāpramāṇadhyānārūpyasamāpattayo",
  "S06psp_6-8u:2599_3": "vā śūnyatānimittāpraṇihitāni vāṣṭavimokṣā vā navānupūrvavihārasamāpattayo vā daśabalavaiśāradyapratisaṃvidāveṇikabuddhadharmā",
  "S06psp_6-8u:2599_4": "vā srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekabodhir",
  "S06psp_6-8u:2599_5": "vā yāvad anuttarā vā samyaksaṃbodhiḥ,",
  "S06psp_6-8u:2600_0": "tad bodhisattvo mahāsattvaḥ prajñāpāramitāyāṃ caran na kañcid dharmam upalabhate",
  "S06psp_6-8u:2600_1": "yam upalabhyābhiniviśeta so 'nabhiniveśamāno na kasyacid dharmasya utpādaṃ vā nirodhaṃ",
  "S06psp_6-8u:2600_2": "vā saṃkleśaṃ vā vyavadānaṃ vā samanupaśyaty asamanupaśyan na kalpayaty ayaṃ nairayiko",
  "S06psp_6-8u:2600_3": "'yaṃ tiryagyoniko 'yaṃ yāmalaukiko 'yam asuro 'yaṃ devo 'yaṃ manuṣyo 'yam amanuṣyaḥ,",
  "S06psp_6-8u:2601_0": "ayaṃ śīlavān ayaṃ duḥśīlo ayaṃ srotaāpanno 'yaṃ sakṛdāgāmy ayam anāgāmy ayam arhann",
  "S06psp_6-8u:2601_1": "ayaṃ pratyekabuddho 'yaṃ bodhisattvo 'yaṃ tathāgato 'rhan samyaksaṃbuddhaḥ. evaṃ",
  "S06psp_6-8u:2601_2": "khalu subhūte bodhisattvo mahāsattvo dānapāramitāyāṃ caran sattvān prajñāpāramitāyāṃ parigṛhṇāti.",
  "S06psp_6-8u:2602": "(PSP_6-8:118)",
  "S06psp_6-8u:2603_0": "kathaṃ ca subhūte bodhisattvo mahāsattvo dānapāramitāyāṃ sthitvā śīlapāramitāyāṃ",
  "S06psp_6-8u:2603_1": "sthitvā kṣāntipāramitāyāṃ sthitvā vīryapāramitāyāṃ sthitvā dhyānapāramitāyāṃ sthitvā",
  "S06psp_6-8u:2603_2": "prajñāpāramitāyāṃ sthitvā yāvat saptatriṃśad bodhipakṣyair dharmaiḥ sattvān parigṛhṇāti,",
  "S06psp_6-8u:2604": "iha subhūte bodhisattvo mahāsattvaḥ sattvānām upakaraṇam upanāmayati yair upakaraṇair upagṛhītāḥ sattvāś catvāri smṛtyupasthānāni bhāvayanti,",
  "S06psp_6-8u:2605": "catvāri samyakprahāṇāni catura ṛddhipādān pañcendriyāṇi pañcabalāni saptabodhyaṅgāny āryāṣṭāṅgamārgaṃ bhāvayanti,",
  "S06psp_6-8u:2606": "yena mārgeṇa bhāvitena yāvat saṃsārāt parimucyante. evaṃ khalu subhūte bodhisattvo mahāsattvaḥ saptatriṃśadbodhipakṣyair dharmaiḥ sattvān parigṛhṇāti.",
  "S06psp_6-8u:2607": "punar aparaṃ subhūte bodhisattvo mahāsattvo dānapāramitāyāṃ sthitvā evaṃ sattvān paripācayati,",
  "S06psp_6-8u:2608_0": "ete yūyaṃ bhoḥ kulaputrā mamāntikād annaṃ pānaṃ yānaṃ vastrāṃ mālyaṃ gandhaṃ vilepanaṃ",
  "S06psp_6-8u:2608_1": "puṣpaṃ dhūpaṃ cūrṇaṃ yāvat sarvān mānuṣyakopakaraṇapariṣkārān gṛhītvā saptabhiś ca",
  "S06psp_6-8u:2608_2": "ratnaiḥ sattvān anugṛhṇīdhvaṃ,",
  "S06psp_6-8u:2609": "tad bhavatāṃ bhaviṣyati dīrgharātram arthāya hitāya sukhāya,",
  "S06psp_6-8u:2610": "mā caiva cintayiṣyatha,",
  "S06psp_6-8u:2611": "asyaiṣo 'rtho nāsmākam iti,",
  "S06psp_6-8u:2612": "yad bhavatā dīrgharātram eṣo 'rthaḥ sattvānāṃ kṛtaśa upārjitas tad yuṣmākam evaiṣa santaka ity evaṃ gṛhītvā sattvebhyo dānaṃ dadadhvaṃ,",
  "S06psp_6-8u:2613_0": "tena ca dānena śīle niyojayadhvaṃ kṣāntyā niyojayadhvaṃ vīrye niyojayadhvaṃ dhyāne",
  "S06psp_6-8u:2613_1": "niyojayadhvaṃ prajñāyāṃ niyojayadhvaṃ saptatriṃśadbodhipakṣyeṣu dharmeṣu niyojayadhvaṃ",
  "S06psp_6-8u:2613_2": "āryasatyāpramāṇadhyānārūpyavimokṣasamādhisamāpattidhāraṇīmukheṣu niyojayadhvaṃ,",
  "S06psp_6-8u:2614": "śūnyatānimittāpraṇihiteṣu niyojayadhvaṃ,",
  "S06psp_6-8u:2615": "mā caitāvatā tuṣṭim āpadyadhvaṃ,",
  "S06psp_6-8u:2616_0": "yāvad anuttareṣv āryeṣv anāsraveṣu dharmeṣu pratiṣṭhāpayadhvaṃ srotaāpattiphale sakṛdāgāmiphale",
  "S06psp_6-8u:2616_1": "'nāgāmiphale 'rhattve pratyekabodhāv anuttarāyāṃ samyaksaṃbodhau pratiṣṭhāpayadhvam.",
  "S06psp_6-8u:2616_2": "evaṃ khalu subhūte bodhisattvena mahāsattvena prajñāpāramitāyāṃ caratā sattvāḥ paripācayitavyāḥ,",
  "S06psp_6-8u:2617": "yathā paripācitās tribhyo pāpebhyo mucyante,",
  "S06psp_6-8u:2618": "yāvat sarvasmād eva saṃsārāt parimucyante.",
  "S06psp_6-8u:2619_0": "punar aparaṃ subhūte bodhisattvo mahāsattvaḥ śīlapāramitāyāṃ sthitvā kṣāntipāramitāyāṃ",
  "S06psp_6-8u:2619_1": "sthitvā vīryapāramitāyāṃ sthitvā dhyānapāramitāyāṃ sthitvā prajñāpāramitāyāṃ sthitvā",
  "S06psp_6-8u:2619_2": "sattvān paripācayati, ete (PSP_6-8:119)",
  "S06psp_6-8u:2620": "yūyaṃ bhoḥ sattvā teṣāṃ pratyayānām asatāṃ dauḥśīlyam āpadyatha vyāpādaṃ kauśīdyaṃ vikṣepaṃ dauṣprajñam āpadyadhve tān pratyayān yuṣmākam upasaṃhariṣyāmi,",
  "S06psp_6-8u:2621_0": "annaṃ vā pānaṃ vā vastraṃ vā śayanāsanaṃ vā yāvat sarvān mānuṣyakopakaraṇapariṣkārān",
  "S06psp_6-8u:2621_1": "sa tān sattvāṃs tathārūpeṇānugraheṇānugṛhṇāti yathārūpeṇānugrahenānugṛhītāḥ samān",
  "S06psp_6-8u:2621_2": "daśakuśalān karmapathān samādāya vartante,",
  "S06psp_6-8u:2622_0": "akhaṇḍe 'cchidre 'śabale 'kalmāṣe 'parāmṛṣṭe saṃvaraśīle sthitvā ṣaṭsu pāramitāsu",
  "S06psp_6-8u:2622_1": "sarvaśūnyatāsu śūnyatānimittāpraṇihiteṣu saptatriṃśadbodhipakṣyeṣu dharmeṣu sthitvā",
  "S06psp_6-8u:2622_2": "sarvākārajñatām anuprāpnuvanti.",
  "S06psp_6-8u:2623": "atha khalv āyuṣmataḥ subhūter etad abhavat:",
  "S06psp_6-8u:2624": "katamo bodhisattvasya mahāsattvasya bodhimārgo yatra sthitvā bodhisattvena mahāsattvena idṛśāḥ saṃnāhāḥ saṃnaddhavyāḥ?",
  "S06psp_6-8u:2625": "atha khalu bhagavān āyuṣmataḥ subhūteś cetasaiva caitaḥ parivitarkam ājñāyāyuṣmantaṃ subhūtim etad avocat:",
  "S06psp_6-8u:2626": "ṣaṭ pāramitāḥ subhūte bodhisattvasya mahāsattvasya bodhimārgaḥ,",
  "S06psp_6-8u:2627": "saptatriṃśad bodhipakṣyā dharmā bodhisattvasya mahāsattvasya bodhimārgaḥ,",
  "S06psp_6-8u:2628_0": "sarvaśūnyatā aṣṭavimokṣā navānupūrvavihārasamāpattaya āryasatyāpramāṇadhyānārūpyasamāpattayaḥ",
  "S06psp_6-8u:2628_1": "sarvadhāraṇīmukhāni śūnyatānimittāpraṇihitābhijñādaśabodhisattvabhūmayo daśatathāgatabalāni",
  "S06psp_6-8u:2628_2": "catvāri vaiśāradyāni catasraḥ pratisaṃvido 'ṣṭādaśāveṇikabuddhadharmā bodhisattvasya",
  "S06psp_6-8u:2628_3": "mahāsattvasya bodhimārgaḥ. api tu khalu subhūte sarvadharmā api bodhisattvasya mahāsattvasya",
  "S06psp_6-8u:2628_4": "bodhimārgaḥ, tat kiṃ manyase?",
  "S06psp_6-8u:2629_0": "subhūte asti sa kaścid dharmo yatra bodhisattvena mahāsattvena na śikṣitavyaṃ yatrāśikṣitvānuttarāṃ",
  "S06psp_6-8u:2629_1": "samyaksaṃbodhim abhisaṃbhotsyate. nāsti subhūte kaścid dharmo yatra bodhisattvena",
  "S06psp_6-8u:2629_2": "mahāsattvenāśikṣitavyam aśikṣitvā yatra bodhisattvo mahāsattvo na śaknoti sarvākārajñatām anuprāptum.",
  "S06psp_6-8u:2630": "atha khalv āyuṣmān subhūtir bhagavantam etad avocat: yadi bhagavan sarvadharmāḥ śūnyāḥ,",
  "S06psp_6-8u:2631": "kathaṃ bodhisattvo mahāsattvaḥ sarvadharmeṣu śikṣiṣyate?",
  "S06psp_6-8u:2632": "na tu bhagavann aprapañcan na prapañcayati,",
  "S06psp_6-8u:2633": "iyanta iti vā neyanta iti vā,",
  "S06psp_6-8u:2634": "ayaṃ dharmo laukiko vā lokottaro vā sāsrāvo vā anāsravo (PSP_6-8:120)",
  "S06psp_6-8u:2635": "vā saṃskṛto vāsaṃskṛto vā pṛthagjanadharmo vārhaddharmo vā pratyekabuddhadharmo vā buddhadharmo vā.",
  "S06psp_6-8u:2636": "evam ukte bhagavān āyuṣmantaṃ subhūtim etad avocat: evam etat subhūte evam etat sarvadharmāḥ śūnyā,",
  "S06psp_6-8u:2637": "yadi punaḥ subhūte sarvadharmāḥ śūnyā nābhaviṣyan na bodhisattvo mahāsattvo 'nuttarāṃ samyaksaṃbodhim abhisaṃbhotsyate,",
  "S06psp_6-8u:2638": "yasmāt subhūte sarvadharmāḥ śūnyās tad bodhisattvo mahāsattvo 'nuttarāṃ samyaksaṃbodhim abhisaṃbhotsyate,",
  "S06psp_6-8u:2639": "api tu khalu subhūte yad evaṃ vadasi,",
  "S06psp_6-8u:2640": "yadi sarvadharmāḥ śūnyāḥ,",
  "S06psp_6-8u:2641": "kathaṃ bodhisattvo mahāsattvo dharmanānātvaṃ karoti,",
  "S06psp_6-8u:2642": "iyanta iti vā neyanta iti vā,",
  "S06psp_6-8u:2643_0": "ayaṃ dharmo laukiko vā lokottaro vā sāsravo vā anāsravo vā saṃskṛto vāsaṃskṛto vā",
  "S06psp_6-8u:2643_1": "pṛthagjanadharmo vārhaddharmo vā pratyekabuddhadharmo vā buddhadharmo veti. kiṃ punaḥ",
  "S06psp_6-8u:2643_2": "subhūte ete sattvā evaṃ jānanti sarvadharmāḥ śūnyā iti yadi jānīyur naimāṃ bodhisattvā",
  "S06psp_6-8u:2643_3": "mahāsattvāḥ sarvadharmeṣu śikṣitvā sarvākārajñatām anuprāpnuyāt,",
  "S06psp_6-8u:2644": "yasmāt tarhi subhūte na jānanti sarvadharmāḥ śūnyā iti,",
  "S06psp_6-8u:2645": "tasmād bodhisattvo mahāsattvo 'nuttarāṃ samyaksaṃbodhim abhisaṃbuddhya sarvadharmāṇāṃ vyavasthānaṃ kṛtvā sattvānāṃ dharmaṃ deśayati.",
  "S06psp_6-8u:2646": "iti bodhisattvamārganiveśanakarma",
  "S06psp_6-8u:2647": "tatra bodhisattvena mahāsattvena bodhimārge caratā prathamam evam upaparīkṣitavyaṃ,",
  "S06psp_6-8u:2648": "nātra kaścid dharmo yaḥ svena bhāvenopalabhyate 'nyatrābhisaṃskāreṇa,",
  "S06psp_6-8u:2649_0": "tatra khalu dharmāṇāṃ svabhāvam upaparīkṣeyam aham upaparīkṣamāṇo na kvacid dharme",
  "S06psp_6-8u:2649_1": "'bhiniveśeya yadi vā pāramitāsu yadi vā śūnyatāsu yadi vā saptatriṃśatsu bodhipakṣyeṣu",
  "S06psp_6-8u:2649_2": "dharmeṣu yadi vā srotāapattiphale yadi vā sakṛdāgāmiphale yadi vānāgāmiphale yadi",
  "S06psp_6-8u:2649_3": "vārhattve yadi vā pratyekabodhau yadi vānuttarāyāṃ samyaksaṃbodhau. tat kasya hetoḥ?",
  "S06psp_6-8u:2650": "tathā hi svabhāvena sarvadharmāḥ śūnyā na hi śūnyatā śūnyatāyām abhiniviśate,",
  "S06psp_6-8u:2651": "śūnyataiva tāvan nopalabhyate prāg eva (PSP_6-8:121)",
  "S06psp_6-8u:2652": "śūnyatāyām abhinivekṣyate. evaṃ khalu subhūte bodhisattvo mahāsattvo 'nabhiniviṣṭaḥ sarvadharmeṣu viharati,",
  "S06psp_6-8u:2653": "atra śikṣāyāṃ sthitvā sattvān avalokayati,",
  "S06psp_6-8u:2654": "kutreme sattvāś caranty asaṃgrahe tad bodhisattvasya mahāsattvasya evaṃ bhavati,",
  "S06psp_6-8u:2655": "sumocanā bateme sattvā asaṃgrahāt,",
  "S06psp_6-8u:2656": "tatra bodhisattvo mahāsattva upāyakauśalyena prajñāpāramitāyāṃ sthitvā evam avavadati,",
  "S06psp_6-8u:2657": "ete yūyaṃ bhoḥ sattvā dānaṃ dadata tato yuṣmākam avaikalyaṃ bhaviṣyati bhogeṣu,",
  "S06psp_6-8u:2658_0": "teṣu ca bhogeṣu mā maṃsyadhvaṃ na tatra kiṃcit sāram asti. evaṃ śīle 'vavadati tena",
  "S06psp_6-8u:2658_1": "ca śīlena mā maṃsyadhvaṃ na tatra kiṃcit sāram asti. evaṃ kṣāntisauratye 'vavadati",
  "S06psp_6-8u:2658_2": "tayā ca kṣāntyā mā maṃsyadhvaṃ na tatra kiṃcit sāram asti. evaṃ vīrye 'vavadati mā",
  "S06psp_6-8u:2658_3": "ca tena vīryeṇa maṃsyadhvaṃ na tatra kiṃcit sāram asti. evaṃ dhyāne 'vavadati tena",
  "S06psp_6-8u:2658_4": "ca dhyānena mā maṃsyadhvaṃ na tatra kiṃcit sāram asti. evaṃ prajñāpāramitāyām avavadati",
  "S06psp_6-8u:2658_5": "tayā ca prajñayā mā maṃsyādhvaṃ na tatra kiṃcit sāram asti. evaṃ srotaāpattiphale",
  "S06psp_6-8u:2658_6": "'vavadati tena ca srotaāpattiphalena mā maṃsyadhvaṃ na tatra kiṃcit sāram asti. evaṃ",
  "S06psp_6-8u:2658_7": "sakṛdāgāmiphale 'nāgāmiphale,",
  "S06psp_6-8u:2659_0": "evam arhattve 'vavadati tena cārhattvena mā maṃsyadhvaṃ na tatra kiṃcit sāram asti.",
  "S06psp_6-8u:2659_1": "evaṃ pratyekabodhāv avavadati tayā ca pratyekabodhyā mā maṃsyadhvam. evaṃ buddhadharmeṣv",
  "S06psp_6-8u:2659_2": "avavadati taiś ca buddhadharmair mā maṃsyadhvaṃ na teṣu kiṃcit sāram asti. sa evam",
  "S06psp_6-8u:2659_3": "avavadan bodhimārge carati,",
  "S06psp_6-8u:2660": "na kvacid dharme 'bhiniviśate. tat kasya hetoḥ? anabhiniviṣṭāś",
  "S06psp_6-8u:2661_0": "ca sarvadharmās tathā hy eṣāṃ svabhāvo nāsti ye nābhiniviśeta śūnyatāsvabhāvatām",
  "S06psp_6-8u:2661_1": "upādāya. tat subhūte bodhisattvo mahāsattvo mārge caran na kvacit pratiṣṭhate so",
  "S06psp_6-8u:2661_2": "'pratiṣṭhānayogena dānapāramitāyāṃ carati tatra ca na pratiṣṭhate,",
  "S06psp_6-8u:2662": "śīlapāramitāyāṃ carati tatra ca na pratiṣṭhate,",
  "S06psp_6-8u:2663": "kṣāntipāramitāyāṃ carati tatra ca na pratiṣṭhate,",
  "S06psp_6-8u:2664": "vīryapāramitāyāṃ carati tatra ca na pratiṣṭhate,",
  "S06psp_6-8u:2665": "dhyānapāramitāyāṃ carati tatra ca na pratiṣṭhate,",
  "S06psp_6-8u:2666": "prajñāpāramitāyāṃ carati tatra ca na pratiṣṭhate,",
  "S06psp_6-8u:2667": "sa prathamaṃ dhyānaṃ samāpadyate tatra ca na pratiṣṭhate. tat kasya hetoḥ?",
  "S06psp_6-8u:2668": "tathā hi dhyānaṃ svabhāvena śūnyaṃ yad api samāpadyate tad api śūnyaṃ yair ākāraiḥ samāpadyate te 'py ākārāḥ śūnyāḥ, evaṃ (PSP_6-8:122)",
  "S06psp_6-8u:2669": "dvitīyaṃ dhyānaṃ samāpadyate,",
  "S06psp_6-8u:2670": "evaṃ tṛtīyaṃ dhyānaṃ samapadyate,",
  "S06psp_6-8u:2671": "evaṃ caturthaṃ dhyānaṃ samāpadyate,",
  "S06psp_6-8u:2672": "evaṃ maitrīkaruṇāmuditopekṣā evam ākāśānantyāyatanaṃ vijñānānantyāyatanam ākiṃcanyāyatanaṃ naivasaṃjñānāsaṃjñāyatanaṃ samāpadyate,",
  "S06psp_6-8u:2673": "evam aṣṭavimokṣān navānupūrvavihārasamāpattīr,",
  "S06psp_6-8u:2674": "evaṃ śūnyatānimittāpraṇihitāni samāpadyate,",
  "S06psp_6-8u:2675": "srotaāpattiphalaṃ ca pratilabhate na ca tatra pratiṣṭhate,",
  "S06psp_6-8u:2676": "sakṛdāgāmiphalaṃ ca pratilabhate na ca tatra pratiṣṭhate,",
  "S06psp_6-8u:2677": "anāgāmiphalaṃ ca pratilabhate na ca tatra pratiṣṭhate,",
  "S06psp_6-8u:2678": "'rhattvaṃ ca pratilabhate na ca tatra pratiṣṭhate,",
  "S06psp_6-8u:2679": "pratyekabuddhabhūmiñ ca pratilabhate na ca tatra pratiṣṭhate.",
  "S06psp_6-8u:2680": "subhūtir āha: kena kāraṇena bhagavan bodhisattvo mahāsattvo na pratiṣṭhate?",
  "S06psp_6-8u:2681": "bhagavān āha: dvābhyāṃ kāraṇābhyāṃ subhūte na pratiṣṭhate. katamābhyāṃ dvābhyām?",
  "S06psp_6-8u:2682": "svabhāvaś ca teṣāṃ phalaṃ nāsti yatra pratiṣṭheta yena vā pratiṣṭheta yo vā pratiṣṭheta,",
  "S06psp_6-8u:2683": "na ca tāvanmātrakena tuṣṭim āpadyate,",
  "S06psp_6-8u:2684": "na ca mayā srotaāpattiphalaṃ na prāptavyaṃ prāptavyaṃ mayā srotaāpattiphalaṃ na ca tatra sthātavyam,",
  "S06psp_6-8u:2685": "evaṃ sakṛdāgāmiphalam anāgāmiphalaṃ,",
  "S06psp_6-8u:2686": "na ca mayārhattvaṃ na prāptavyaṃ prāptavyaṃ mayārhattvaṃ na ca tatra sthātavyaṃ,",
  "S06psp_6-8u:2687": "na ca mayā pratyekabuddhabhūmiṃ na prāptavyā prāptavyā mayā pratyekabuddhabhūmir na ca tatra sthātavyaṃ,",
  "S06psp_6-8u:2688": "yad aham anuttarāṃ samyaksaṃbodhim abhisaṃbhotsyati,",
  "S06psp_6-8u:2689": "dvābhyāṃ kāraṇābhyāṃ na pratiṣṭhate. tat kasya hetoḥ?",
  "S06psp_6-8u:2690": "tathā hi tena bodhisattvena mahāsattvena prathamacittotpādam upādāya nānyatra cittaṃ pratilabdham anyatrānuttarāyāḥ samyaksaṃbodheḥ. tat kasya hetoḥ?",
  "S06psp_6-8u:2691_0": "tathā hi bodhisattvo mahāsattvaḥ prathamām api bhūmim upādāya vartamāno 'nyatra na",
  "S06psp_6-8u:2691_1": "kiṃcic cittam utpādayaty anyatrānuttarāyāḥ samyaksaṃbodheḥ. evaṃ yāvad daśamīṃ bhūmim",
  "S06psp_6-8u:2691_2": "upādāya vartamāno nānyatra kiṃcic cittam utpādayaty anuttarāyāḥ samyaksaṃbodheḥ,",
  "S06psp_6-8u:2692_0": "yāvad bodhisattvanyāmam avakrānter nānyatra kiṃcic cittam utpāditam anyatrānuttarāyāḥ",
  "S06psp_6-8u:2692_1": "samyaksaṃbodher atṛptamānasaḥ. sa subhūte bodhisattvo mahāsattvo yāvad eva kāyena (PSP_6-8:123)",
  "S06psp_6-8u:2693": "vā parākramate vācā vā manasā vā parākramate,",
  "S06psp_6-8u:2694": "nānyatra bodhicittāt tad bodhisattvo mahāsattvo bodhicitte sthitvāvikṣiptamānaso bodhimārgam utpādayati.",
  "S06psp_6-8u:2695": "atha khalv āyuṣmān subhūtir bhagavantam etad avocat:",
  "S06psp_6-8u:2696": "yadi bhagavan sarvadharmā anutpannāḥ kathaṃ bodhisattvo mahāsattvo bodhimārgam utpādayati?",
  "S06psp_6-8u:2697": "evam ukte bhagavān āyuṣmantaṃ subhūtim etad avocat: evam etat subhūte evam etat,",
  "S06psp_6-8u:2698": "sarvadharmā anutpannās tat punaḥ kathaṃ yenābhisaṃskurvanti,",
  "S06psp_6-8u:2699": "teṣāṃ sarvadharmā anutpannāḥ?",
  "S06psp_6-8u:2700": "evam ukte āyuṣmān subhūtir bhagavantam etad avocat:",
  "S06psp_6-8u:2701": "na punar bhagavann anutpādād vā tathāgatānām utpādād vā tathāgatānāṃ sthitaivaiṣāṃ dharmāṇāṃ dharmasthititā.",
  "S06psp_6-8u:2702": "bhagavān āha: evam etat subhūte evam etat,",
  "S06psp_6-8u:2703": "utpādād vā tathāgatānām anutpādād vā tathāgatānāṃ sthitaivaiṣāṃ dharmāṇāṃ dharmasthititā,",
  "S06psp_6-8u:2704": "ye punar imāṃ dharmasthititān na jānanti teṣām arthāya bodhisattvo mahāsattvo bodhimārgam utpādayati yena mārgeṇa sattvān mocayati saṃsārāt.",
  "S06psp_6-8u:2705": "iti sarvābhiniveśaprahāṇaniveśanakarma",
  "S06psp_6-8u:2706": "atha khalv āyuṣmān subhūtir bhagavantam etad avocat:",
  "S06psp_6-8u:2707": "kiṃ punar bhagavann anutpannena mārgeṇa bodhiḥ prāpyate utāho utpannena?",
  "S06psp_6-8u:2708": "bhagavān āha: na subhūte.",
  "S06psp_6-8u:2709": "subhūtir āha: kiṃ punar bhagavan nānutpannena cotpannena mārgeṇa bodhiḥ prāpyate?",
  "S06psp_6-8u:2710": "bhagavān āha: na subhūte.",
  "S06psp_6-8u:2711": "subhūtir āha: kiṃ punar bhagavan naiva nānutpannena naiva notpannena mārgeṇa bodhiḥ prāpyate?",
  "S06psp_6-8u:2712": "bhagavān āha: na subhūte.",
  "S06psp_6-8u:2713": "subhūtir āha: tat kathaṃ punar bhagavan bodhiḥ prāpyate?",
  "S06psp_6-8u:2714": "evam ukte bhagavān āyuṣmantaṃ subhūtim etad avocat: na subhūte mārgeṇa bodhiḥ prāpyate nāmārgeṇa,",
  "S06psp_6-8u:2715": "bodhir eva subhūte mārgaḥ, mārga eva bodhiḥ.",
  "S06psp_6-8u:2716": "(PSP_6-8:124)",
  "S06psp_6-8u:2717": "evam ukte āyuṣman subhūtir bhagavantam etad avocat:",
  "S06psp_6-8u:2718": "yadi bhagavan bodhir eva mārgo mārga eva bodhir anuprāptaiva bhavati bodhisattvena mahāsattvena bodhis,",
  "S06psp_6-8u:2719": "tat kathaṃ tathāgato 'rhan samyaksaṃbuddho nirdiśyate?",
  "S06psp_6-8u:2720_0": "dvātriṃśanmahāpuruṣalakṣaṇair aśītyanuvyañjanair daśabhis tathāgatabalaiś caturbhir",
  "S06psp_6-8u:2720_1": "vaiśāradyaiś catasṛbhiḥ pratisaṃvidbhiś caturbhir apramāṇaiś caturbhir dhyānaiś catasṛbhir",
  "S06psp_6-8u:2720_2": "ārūpyasamāpattibhiḥ saptatriṃśadbodhipakṣyair dharmaiś caturbhir āryasatyaiḥ śūnyatānimittāpraṇihitaiḥ",
  "S06psp_6-8u:2720_3": "pañcabhir abhijñābhir aṣṭavimokṣair navabhir anupūrvavihārasamāpattibhiḥ sarvadhāraṇīmukhair",
  "S06psp_6-8u:2720_4": "daśabhir bodhisattvabhūmibhir daśabhiḥ pāramitābhir viṃśatibhiḥ śūnyatābhir aṣṭādaśabhir",
  "S06psp_6-8u:2720_5": "āveṇikabuddhadharmaiḥ.",
  "S06psp_6-8u:2721": "evam ukte bhagavān āyuṣmantaṃ subhūtim etad avocat: tat kiṃ manyase?",
  "S06psp_6-8u:2722": "subhūte buddho bodhiṃ prāpyati buddha eva bodhir eva buddhaḥ.",
  "S06psp_6-8u:2723": "subhūtir āha: na bhagavan.",
  "S06psp_6-8u:2724": "bhagavān āha: yat punaḥ subhūtir evaṃ vadaty,",
  "S06psp_6-8u:2725_0": "anuprāptaiva bhavati bodhisattvena mahāsattvena bodhir iti. iha subhūte yadā bodhisattvo",
  "S06psp_6-8u:2725_1": "mahāsattvaḥ ṣaṭpāramitāḥ paripūrya saptatriṃśadbodhipakṣyān dharmān sarvaśūnyatāś",
  "S06psp_6-8u:2725_2": "catvāry āryasatyāni śūnyatānimittāpraṇihitāni,",
  "S06psp_6-8u:2726_0": "apramāṇadhyānārūpyasamādhisamāpattīr aṣṭavimokṣān navānupūrvavihārasamāpattīḥ pañcābhijñāḥ",
  "S06psp_6-8u:2726_1": "sarvasamādhidhāraṇīmukhāni daśabodhisattvabhūmīr daśatathāgatabalāṃ vaiśāradyāni",
  "S06psp_6-8u:2726_2": "catasraḥ pratisaṃvido 'ṣṭādaśāveṇikān buddhadharmān paripūrya vajropame samādhau",
  "S06psp_6-8u:2726_3": "sthitvaikacittaksaṇasamāyuktayā prajñayānuttarāṃ samyaksaṃbodhim abhisaṃbudhyate",
  "S06psp_6-8u:2726_4": "tadā tathāgata iti nirdiśyate sarvadharmān jānīta ity ataḥ sarvadarśiṃ sarvajña ity abhidhīyate.",
  "S06psp_6-8u:2727": "iti samyaksaṃbodhiprāptinirveśanakarma",
  "S06psp_6-8u:2728": "atha khalv āyuṣmān subhūtir bhagavantam etad avocat:",
  "S06psp_6-8u:2729": "kathaṃ bhagavan bodhisattvo mahāsattvo buddhakṣetraṃ pariśodhayati?",
  "S06psp_6-8u:2730": "evam ukte bhagavān āyuṣmantaṃ subhūtim etad avocat:",
  "S06psp_6-8u:2731": "iha subhūte bodhisattvo mahāsattvaḥ prathamacittotpādam upādāya kāyadauḥśīlyaṃ (PSP_6-8:125)",
  "S06psp_6-8u:2732": "vāgdauḥśīlyaṃ manodauḥsīlyam ātmanaś ca parasya ca viśodhayati yaiḥ pariśudhaiḥ buddhakṣetraṃ pariśodhayati.",
  "S06psp_6-8u:2733": "atha khalv āyuṣmān subhūtir bhagavantam etad avocat:",
  "S06psp_6-8u:2734": "katamad bhagavan kāyadauḥśīlyaṃ bodhisattvasya mahāsattvasya vāgdauḥśīlyaṃ manodauḥśīlyam?",
  "S06psp_6-8u:2735": "evam ukte bhagavān āyuṣmantaṃ subhūtim etad avocat: yat kāyakarmākuśalī prāṇātipāte vartate,",
  "S06psp_6-8u:2736": "adattādāne vartate,",
  "S06psp_6-8u:2737": "kāmamithyācāre vartate,",
  "S06psp_6-8u:2738": "idam ucyate kāyadauḥśīlyaṃ,",
  "S06psp_6-8u:2739": "yad vākkarmākuśalaṃ mṛṣāvāde vartate,",
  "S06psp_6-8u:2740": "piśunavacane vartate,",
  "S06psp_6-8u:2741": "pāruṣye vartate,",
  "S06psp_6-8u:2742": "abaddhapralāpe vartate,",
  "S06psp_6-8u:2743": "idam ucyate vāgdauḥśīlyaṃ,",
  "S06psp_6-8u:2744": "yan manaskarmākuśalam abhidhyāyāṃ vartate,",
  "S06psp_6-8u:2745": "vyāpāde ca vartate,",
  "S06psp_6-8u:2746": "mithyādṛṣṭau vartate,",
  "S06psp_6-8u:2747": "idam ucyate manodauḥśīlyam.",
  "S06psp_6-8u:2748_0": "punar aparaṃ subhūte yat mātsaryacittam idaṃ manodauḥśīlyaṃ bodhisattvasya mahāsattvasya",
  "S06psp_6-8u:2748_1": "yad dauḥśīlyacittaṃ kṣobhacittaṃ kauśīdyacittaṃ vikṣepacittam asamāhitacittaṃ dauṣprajñacittam",
  "S06psp_6-8u:2748_2": "idam api dauḥśīlyacittaṃ bodhisattvasya mahāsattvasya.",
  "S06psp_6-8u:2749": "punar aparaṃ subhūte yac chīlam apariśuddham idam apy apariśuddhaṃ dauḥśīlyacittaṃ bodhisattvasya mahāsattvasya.",
  "S06psp_6-8u:2750_0": "punar aparaṃ subhūte caturbhiḥ smṛtyupasthānair virahitaś caturbhiḥ samyakprahāṇaiḥ",
  "S06psp_6-8u:2750_1": "caturbhir ṛddhipādaiḥ pañcabhir indriyaiḥ pañcabhir balaiḥ saptabhir bodhyaṅgair",
  "S06psp_6-8u:2750_2": "āryāṣṭāṅgena mārgeṇa śūnyatāsamādhinānimittasamādhināpraṇihitasamādhinā virahita",
  "S06psp_6-8u:2750_3": "idam api dauḥśīlyacittaṃ bodhisattvasya mahāsattvasya.",
  "S06psp_6-8u:2751": "punar aparaṃ subhūte yac chrotaāpattiphalasākṣātkriyā tatra ca spṛhaṇā,",
  "S06psp_6-8u:2752": "idam api dauṣṭhulyaṃ bodhisattvasya mahāsattvasya. yat sakṛdāgāmiphalasākṣātkriyā tatra ca spṛhaṇā,",
  "S06psp_6-8u:2753": "idam api dauṣṭhulyaṃ bodhisattvasya mahāsattvasya. yad anāgāmiphalasākṣātkriyā tatra ca spṛhaṇā,",
  "S06psp_6-8u:2754": "idam api dauṣṭhulyaṃ bodhisattvasya mahāsattvasya. yad arhattvasākṣātkriyā tatra ca spṛhaṇā,",
  "S06psp_6-8u:2755": "idam api dauṣṭhulyaṃ bodhisattvasya mahāsattvasya. pratyekabodhisākṣātkriyā tatra ca spṛhaṇā,",
  "S06psp_6-8u:2756": "idam api dauṣṭhulyaṃ bodhisattvasya mahāsattvasya.",
  "S06psp_6-8u:2757": "(PSP_6-8:126)",
  "S06psp_6-8u:2758": "punar aparaṃ subhūte rūpasaṃjñā dauṣṭhulyaṃ,",
  "S06psp_6-8u:2759": "vedanāsaṃjñā saṃjñāsaṃjñā saṃskārasaṃjñā vijñānasaṃjñā dauṣṭhulyaṃ,",
  "S06psp_6-8u:2760": "cakṣuḥsaṃjñā dauṣṭhulyaṃ,",
  "S06psp_6-8u:2761": "śrotrasaṃjñā ghrāṇasaṃjñā jihvāsaṃjñā kāyasaṃjñā manaḥsaṃjñā dauṣṭhulyaṃ,",
  "S06psp_6-8u:2762": "rūpasaṃjñā dauṣṭhulyaṃ,",
  "S06psp_6-8u:2763": "śabdasaṃjñā gandhasaṃjñā rasasaṃjñā spraṣṭavyasaṃjñā dharmasaṃjñā dauṣṭhulyaṃ,",
  "S06psp_6-8u:2764": "cakṣurvijñānasaṃjñā dauṣṭhulyaṃ,",
  "S06psp_6-8u:2765": "śrotravijñānasaṃjñā ghrāṇavijñānasaṃjñā jihvāvijñānasaṃjñā kāyavijñānasaṃjñā manovijñānasaṃjñā dauṣṭhulyaṃ,",
  "S06psp_6-8u:2766": "cakṣuḥsaṃsparśasaṃjñā dauṣṭhulyaṃ,",
  "S06psp_6-8u:2767": "śrotrasaṃsparśasaṃjñā ghrāṇasaṃsparśasaṃjñā jihvāsaṃsparśasaṃjñā kāyasaṃsparśasaṃjñā manaḥsaṃsparśasaṃjñā dauṣṭhulyaṃ,",
  "S06psp_6-8u:2768": "cakṣuḥsaṃsparśapratyayavedanāsaṃjñā dauṣṭhulyaṃ,",
  "S06psp_6-8u:2769": "śrotrasaṃsparśapratyayavedanāsaṃjñā ghrāṇasaṃsparśapratyayavedanāsaṃjñā jihvāsaṃsparśapratyayavedanāsaṃjñā kāyasaṃsparśapratyayavedanāsaṃjñā,",
  "S06psp_6-8u:2770": "manaḥsaṃsparśapratyayavedanāsaṃjñā dauṣṭhulyaṃ,",
  "S06psp_6-8u:2771": "pṛthivīdhātusaṃjñā dauṣṭhulyam,",
  "S06psp_6-8u:2772": "abdhātusaṃjñā tejodhātusaṃjñā,",
  "S06psp_6-8u:2773": "vāyudhātusaṃjñā,",
  "S06psp_6-8u:2774": "ākāśadhātusaṃjñā vijñānadhātusaṃjñā dauṣṭhulyaṃ,",
  "S06psp_6-8u:2775": "skandhasaṃjñā dauṣṭhulayaṃ,",
  "S06psp_6-8u:2776": "dhātusaṃjñā dauṣṭhulyam,",
  "S06psp_6-8u:2777": "āyatanasaṃjñā dauṣṭhulyaṃ pratītyasamutpādasaṃjñā dauṣṭhulyaṃ,",
  "S06psp_6-8u:2778": "pratītyasamutpannadharmasaṃjñā dauṣṭhulyaṃ,",
  "S06psp_6-8u:2779": "pratītyasamutpādāṅgasaṃjñā dauṣṭhulyam,",
  "S06psp_6-8u:2780": "avidyāsaṃjñā dauṣṭhulyaṃ,",
  "S06psp_6-8u:2781_0": "saṃskārasaṃjñā vijñānasaṃjñā nāmarūpasaṃjñā ṣaḍāyatanasaṃjñā sparśasaṃjñā vedanāsaṃjñā",
  "S06psp_6-8u:2781_1": "tṛṣṇāsaṃjñā upādānasaṃjñā bhavasaṃjñā jātisaṃjñā jarāmaraṇasaṃjñā śokaparidevaduṣkhadaurmanasyopāyāsasaṃjñā dauṣṭhulyaṃ,",
  "S06psp_6-8u:2782": "strīsaṃjñā puruṣasaṃjñā kāmadhātusaṃjñā rūpadhātusaṃjñā ārūpyadhātusaṃjñā dauṣṭhulyaṃ,",
  "S06psp_6-8u:2783": "kuśalasaṃjñā akuśalasaṃjñā laukikasaṃjñā lokottarasaṃjñā sāsravasaṃjñā anāsravasaṃjñā saṃskṛtasaṃjñā asaṃskṛtasaṃjñā dauṣṭhulyam,",
  "S06psp_6-8u:2784": "idaṃ kāyadauṣṭhulyaṃ vāgdauṣṭhulyaṃ manodauṣṭhulyaṃ,",
  "S06psp_6-8u:2785": "tad vivarjyātmanā ca dānāṃ dadāti,",
  "S06psp_6-8u:2786": "parāṃś ca dāne samādāpayati,",
  "S06psp_6-8u:2787": "annam annārthikānāṃ pānaṃ pānārthikānāṃ vastraṃ vastrārthikānāṃ yāvad anyatarānyatarān mānuṣyakān sarvopakaraṇapariṣkārān dadāti,",
  "S06psp_6-8u:2788": "parāṃś cānyatarānyatareṣu mānuṣyakeṣu (PSP_6-8:127)",
  "S06psp_6-8u:2789": "sarvopakaraṇapariṣkāreṣu samādāpayati,",
  "S06psp_6-8u:2790": "tac ca kuśalamūlaṃ sarvasattvasādhāraṇaṃ kṛtvā buddhakṣetraṃ pariśuddhaye pariṇāmayati,",
  "S06psp_6-8u:2791": "ātmanā ca śīlaṃ rakṣati parāṃś ca śīle samādāpayati,",
  "S06psp_6-8u:2792": "ātmanā ca kṣāntyā saṃpādayati parāṃś ca kṣāntau samādāpayati,",
  "S06psp_6-8u:2793": "ātmanā ca vīryam ārabhate parāṃś ca vīrye samādāpayati,",
  "S06psp_6-8u:2794": "ātmanā ca dhyānaṃ samāpadyate parāṃś ca dhyāne samādapayati,",
  "S06psp_6-8u:2795": "ātmanā ca prajñāṃ bhāvayati,",
  "S06psp_6-8u:2796": "parāṃś ca prajñāyāṃ samādāpayati,",
  "S06psp_6-8u:2797": "tac ca kuśalamūlaṃ sarvasattvasādhāraṇaṃ kṛtvā buddhakṣetrapariśuddhaye pariṇāmayati,",
  "S06psp_6-8u:2798": "ātmanā ca trisāhasramahāsāhasraṃ lokadhātuṃ saptaratnaparipūrṇe kṛtvā triṣu ratneṣu dānaṃ dadāti tac ca kuśalamūlaṃ sarvasattvasādhāraṇaṃ karoti,",
  "S06psp_6-8u:2799": "tasyaivaṃ bhavaty anena kuśalamūlena",
  "S06psp_6-8u:2800": "me saptaratnam ayaṃ buddhakṣetraṃ bhavatu.",
  "S06psp_6-8u:2801": "punar aparaṃ subhūte bodhisattvo mahāsattvo divyāni vādyāni vādayati buddheṣu vā buddhacaityeṣu vā,",
  "S06psp_6-8u:2802": "tac ca kuśalamūlaṃ sarvasattvasādhāraṇaṃ karoti tasyaivaṃ bhavaty anena kuśalamūlena me divyāḥ śabdā manoramāḥ śrotrasukhā satatasamitaṃ vādyā bhavantu buddhakṣetre.",
  "S06psp_6-8u:2803": "punar aparaṃ subhūte bodhisattvo mahāsattvo divyair gandhais trisāhasramahāsāhasraṃ lokadhātuṃ paripūrayitvā buddheṣu vā buddhacaityeṣu vā dadāti,",
  "S06psp_6-8u:2804": "tac ca kuśalamūlaṃ sarvasattvasādhāraṇaṃ karoti,",
  "S06psp_6-8u:2805": "tasyaivaṃ bhavaty anena kuśalamūlena me divyā gandhā ghrāṇasukhā manoramā bhavantu buddhakṣetre.",
  "S06psp_6-8u:2806": "punar aparaṃ subhūte bodhisattvo mahāsattvaḥ śatarasāni bhojanāni tathāgateṣu vā dadāti,",
  "S06psp_6-8u:2807": "tathāgataśrāvakeṣu vā tac ca kuśalamūlaṃ sarvasattvasādhāraṇaṃ karoti,",
  "S06psp_6-8u:2808": "tasyaivaṃ bhavaty anena kuśalamūlena buddhakṣetre me 'nuttarāṃ samyaksaṃbodhim abhisaṃbuddhasya śrāvakasaṃghasya śatarasāni bhojanāni saṃpadyeran.",
  "S06psp_6-8u:2809": "punar aparaṃ subhūte bodhisattvo mahāsattvo divyāny upalepanāni dadāti,",
  "S06psp_6-8u:2810": "tathāgateṣu vā tathāgataśrāvakeṣu vā tathāgatacaityeṣu vā,",
  "S06psp_6-8u:2811": "tac ca kuśalamūlaṃ sarvasattvasādhāraṇaṃ karoti,",
  "S06psp_6-8u:2812": "tasyaivaṃ bhavaty anena kuśalamūlena me buddhakṣetre divyāni spraṣṭavyāni kāyasukhāni manonukūlāni (PSP_6-8:128)",
  "S06psp_6-8u:2813": "saṃpadyerann anuttarāṃ samyaksaṃbodhim abhisaṃbuddhasya sarvasattvānām.",
  "S06psp_6-8u:2814": "punar aparaṃ subhūte bodhisattvo mahāsattvaḥ saṃkalpair ātmanā ca sarvasattvaiś ca sārdhaṃ pañcakāmaguṇān buddheṣu vā buddhaśrāvakeṣu vā sarvasattveṣu vopanāmayati,",
  "S06psp_6-8u:2815": "tac ca kuśalamūlaṃ sarvasattvasādhāraṇaṃ karoti,",
  "S06psp_6-8u:2816_0": "tasyaivaṃ bhavaty anena kuśalamūlenānuttarāṃ samyaksaṃbodhim abhisaṃbuddhasya me",
  "S06psp_6-8u:2816_1": "sarvaśrāvakasaṃghasya sarvasattvānāṃ ca manoramāḥ pañcakāmaguṇāḥ syur iti. evaṃ subhūte",
  "S06psp_6-8u:2816_2": "bodhisattvo mahāsattvo buddhakṣetraṃ pariśodhayati.",
  "S06psp_6-8u:2817": "punar aparaṃ subhūte bodhisattvasya mahāsattvasya prajñāpāramitāyāṃ carata evaṃ bhavati,",
  "S06psp_6-8u:2818": "yaṃ nūnam aham ātmanā ca prathamaṃ dhyānaṃ samāpadye sarvasattvāṃś ca prathame dhyāne niveśayeyam,",
  "S06psp_6-8u:2819": "evaṃ dvitīye tṛtīye dhyāne,",
  "S06psp_6-8u:2820": "ātmanā ca caturthaṃ dhyānaṃ samāpadye sarvasattvāṃś ca caturthe dhyāne niveśayeyam,",
  "S06psp_6-8u:2821": "ātmanā ca maitrīṃ bhāvayeyaṃ,",
  "S06psp_6-8u:2822": "sarvasattvāṃś ca maitrībhāvanāyāṃ niveśayeyam,",
  "S06psp_6-8u:2823": "evaṃ karuṇāmuditām ātmanā copekṣāṃ bhāvayeyaṃ sarvasattvāṃ copekṣābhāvanāyāṃ niveśayeyam,",
  "S06psp_6-8u:2824": "ātmanā cākāśānantyāyatanasamāpattiṃ samāpadye sarvasattvāṃś cākāśānantyāyatanasamāpattau pratiṣṭhāpayeyaṃ,",
  "S06psp_6-8u:2825": "vijñānānantyāyatanasamāpattim ākiñcanyāyatanasamāpattim,",
  "S06psp_6-8u:2826": "ātmanā ca naivasaṃjñānāsaṃjñāyatanasamāpattiṃ samāpadye sarvasattvāṃś ca naivasaṃjñānāsaṃjñāyatanasamāpattau pratiṣṭhāpayeyam,",
  "S06psp_6-8u:2827": "ātmanā ca smṛtyupasthānāni bhāvayeyaṃ sarvasattvāṃś ca smṛtyupasthānabhāvanāyāṃ pratiṣṭhāpayeyam,",
  "S06psp_6-8u:2828": "evaṃ samyakprahāṇarddhipādendriyabalabodhyaṅgāny,",
  "S06psp_6-8u:2829": "ātmanā cāryāṣṭāṅgamārgaṃ bhāvayeyaṃ sarvasattvāṃś cāryāṣṭāṅgamārgabhāvanāyāṃ pratiṣṭhāpayeyam,",
  "S06psp_6-8u:2830": "ātmanā ca śūnyatānimittāpraṇihitāni vimokṣamukhāni bhāvayeyaṃ sarvasattvāṃś ca śūnyatānimittāpraṇihitavimokṣamukhabhāvanāyāṃ pratiṣṭhāpayeyaṃ,",
  "S06psp_6-8u:2831": "tasya mamānuttarāṃ samyaksaṃbodhim abhisaṃbuddhasya,",
  "S06psp_6-8u:2832": "sarvasattvā evaṃ caturbhir dhyānair avirahitā bhāveyuś catasṛbhir ārūpyasamāpattibhir avirahitā bhāveyuś caturbhir brāhmair vihārair avirahitā bhaveyuḥ,",
  "S06psp_6-8u:2833": "saptatriṃśadbodhipakṣyair dharmair avirahitā (PSP_6-8:129)",
  "S06psp_6-8u:2834": "bhaveyuḥ,",
  "S06psp_6-8u:2835": "śūnyatānimittāpraṇihitair vimokṣamukhair avirahitā bhaveyur ity,",
  "S06psp_6-8u:2836": "evaṃ khalu subhūte bodhisattvo mahāsattvo buddhakṣetraṃ pariśodhayati,",
  "S06psp_6-8u:2837": "sa tāvad bodhau carati yāvad ime sarvābhiprāyāḥ paripūrṇā bhavanti,",
  "S06psp_6-8u:2838": "sa ātmanā ca sarvakuśaladharmasamanvāgato bhavati,",
  "S06psp_6-8u:2839": "parāṃś ca sarvakuśaladharmasamanvāgatān karoti,",
  "S06psp_6-8u:2840": "tasya svabhirūpaḥ prāsādiko darśanīyo mahāpuruṣalakṣaṇavibhūṣita ātmabhāvo bhavati,",
  "S06psp_6-8u:2841": "ye ca tena boodhisattvena mahāsattvena sattvāḥ paripācitās teṣāṃ ca sattvānāṃ svabhirūpaḥ prāsādiko darśanīyo mahāpuruṣalakṣaṇavibhūṣita ātmabhāvo bhavati yad uta puṇyaparigrahād,",
  "S06psp_6-8u:2842": "evaṃ khalu subhūte bodhisattvena mahāsattvena buddhaksetraṃ pariśodhayitavyaṃ,",
  "S06psp_6-8u:2843": "yathā trayāṇām apāyānāṃ prajñaptir api na bhaviṣyati,",
  "S06psp_6-8u:2844": "sarvadṛṣṭigatānāṃ prajñaptir",
  "S06psp_6-8u:2845": "api na bhaviṣyati,",
  "S06psp_6-8u:2846": "rāgadoṣamohānāṃ prajñaptir api na bhaviṣyati,",
  "S06psp_6-8u:2847": "yāvad dvayasya nāmadheyam api na bhaviṣyati,",
  "S06psp_6-8u:2848": "anityaduṣkhānātmāśubhaprajñaptir api na bhaviṣyati,",
  "S06psp_6-8u:2849": "parigrāhakaprajñaptir api na bhaviṣyati,",
  "S06psp_6-8u:2850": "ahaṃkāramamakāraprajñaptir api na bhaviṣyati,",
  "S06psp_6-8u:2851": "phalavyavasthānaprajñaptir api na bhaviṣyati,",
  "S06psp_6-8u:2852": "anyatra śūnyatānimittāpraṇihitasya samādher ghoṣaḥ pracariṣyati,",
  "S06psp_6-8u:2853": "tyāgecchatāyāḥ yāvat prajñecchatāyāḥ sarveṣāṃ sattvānāṃ chandād eva vṛkṣebhyo ghoṣā niścariṣyanti vāteritebhyaḥ evaṃ sarvebhyo 'dhyātmikabāhyebhyo dharmebhyo ghoṣā niścariṣyanti,",
  "S06psp_6-8u:2854": "śūnyam iti vānimittam iti vāpraṇihitain iti vā śabdo niścariṣyati,",
  "S06psp_6-8u:2855": "anutpādānirodhānāṃ śabdo niścariṣyati,",
  "S06psp_6-8u:2856": "yathaiva sarvadharmāṇāṃ naiḥsvābhāvyaṃ tathāiva śabdo niścariṣyati,",
  "S06psp_6-8u:2857": "sarvadharmāḥ sarvadharmaiḥ śūnyā iti,",
  "S06psp_6-8u:2858": "yathaiteṣāṃ dharmāṇāṃ svabhāvas tathāiva śabdo niścariṣyaty utpādād vā tathāgatānām anutpādād vā tathāgatānāṃ sarvadharmāḥ sarvadharmaiḥ śūnyāḥ,",
  "S06psp_6-8u:2859_0": "yac chūnyan na tatra nimittam asti tad apraṇihitam eṣā saivaṃ rūpādharmadeśanā niścariṣyati",
  "S06psp_6-8u:2859_1": "rātrau divase vā sthitāṇāṃ vā niṣaṇṇānāṃ vā śayanānāṃ vā caṅkramatāṃ vā idṛśāḥ sarvadharmadeśanā",
  "S06psp_6-8u:2859_2": "niścariṣyanti. tatra buddhakṣetre yadāsau bodhisattvo mahāsattvo 'nuttarāṃ samyaksaṃbodhim",
  "S06psp_6-8u:2859_3": "abhisaṃbuddhaḥ syāt,",
  "S06psp_6-8u:2860_0": "tasya khalu punas tathāgatasyārhataḥ samyaksaṃbuddhasya bodhisattvasya mahāsattvasyaiva",
  "S06psp_6-8u:2860_1": "sato ye daśadiglokadhātuṣu buddhā bhagavantas tiṣṭhanti dhriyante yāpayanti, te (PSP_6-8:130)",
  "S06psp_6-8u:2861": "sarve 'sya varṇaṃ bhāṣiṣyante,",
  "S06psp_6-8u:2862_0": "ye ca tasya varṇaṃ sattvā śroṣyanti nāmadheyaṃ vā te sarve niyatā bhaviṣyanty anuttarāyāṃ",
  "S06psp_6-8u:2862_1": "samyaksaṃbodhyau. tasya khalu punas tathāgatasyārhataḥ samyaksaṃbuddhasya dharmaṃ",
  "S06psp_6-8u:2862_2": "deśayato na kasyacit sattvasya saṃśayo bhaviṣyati,",
  "S06psp_6-8u:2863": "ayaṃ dharmo 'yan na dharmaḥ. tat kasya hetoḥ?",
  "S06psp_6-8u:2864_0": "yā khalu punaḥ sarvadharmāṇāṃ dharmatā na tatra kaścid adharmaḥ sarva eva sa dharmaḥ.",
  "S06psp_6-8u:2864_1": "tatra ye sattvā akuśalamūlagrastā vānavaropitakuśalamūlā vā buddheṣu vā buddhaśrāvakeṣu",
  "S06psp_6-8u:2864_2": "vā kalyāṇamitrāparigṛhītā",
  "S06psp_6-8u:2865": "ātmadṛṣṭim ālīyante yāvat paśyakadṛṣṭim ālīyante,",
  "S06psp_6-8u:2866": "anteṣu tiṣṭhanti,",
  "S06psp_6-8u:2867": "ucchede vā śāśvate vā,",
  "S06psp_6-8u:2868": "ātmanā mithyāgraheṇa gṛhītā asamyaksaṃbuddheṣu samyaksaṃbuddhasaṃjñin,",
  "S06psp_6-8u:2869": "samyaksaṃbuddheṣu vāsamyaksaṃbuddhasaṃjñinas te 'dharme dharma iti vadanti,",
  "S06psp_6-8u:2870": "te dharmaṃ pratikṣipanti te dharmaṃ pratikṣipya kāyasya bhedāt paraṃ maraṇād apāyadurgativinipātaṃ narakeṣūpapadyante,",
  "S06psp_6-8u:2871_0": "tāṃs te buddhā bhagavanto 'nuttarāṃ samyaksaṃbodhim abhisaṃbudhya sattvān saṃsāraparyāpannāṃs",
  "S06psp_6-8u:2871_1": "tataḥ pāpakadṛṣṭigatād vivecayanti vivecya niyate rāśau pratiṣṭhāpayanti. te tatra",
  "S06psp_6-8u:2871_2": "pratiṣṭhāpitā na punar apāyeṣūpapadyante. evaṃ khalu subhūte bodhisattvo mahāsattvo",
  "S06psp_6-8u:2871_3": "buddhakṣetraṃ pariśodhayati,",
  "S06psp_6-8u:2872_0": "yasya pariśuddhasya na kiṃcit sattvānāṃ vaikalyaṃ bhaviṣyati laukikeṣu vā dharmeṣu",
  "S06psp_6-8u:2872_1": "lokottareṣu vā dharmeṣu sāsraveṣu vā dharmeṣv anāsraveṣu vā dharmeṣu saṃskṛteṣu vāsaṃskṛteṣu",
  "S06psp_6-8u:2872_2": "vā dharmeṣu yāvat sarve niyatā bhaviṣyanty anuttarāyāṃ samyaksaṃbodhau.",
  "S06psp_6-8u:2873": "iti buddhakṣetraviśuddhiniveśanakarma",
  "S06psp_6-8u:2874": "atha khalv āyuṣmān subhūtir bhagavantam etad avocat:",
  "S06psp_6-8u:2875": "kiṃ punar bhagavan bodhisattvo mahāsattvo niyataḥ?",
  "S06psp_6-8u:2876": "bhagavān āha: niyataḥ subhūte bodhisattvo mahāsattvo niyataḥ.",
  "S06psp_6-8u:2877": "subhūtir āha: katame rāśau niyataḥ śrāvakarāśau vā pratyekabuddharāśau vā?",
  "S06psp_6-8u:2878": "bhagavān āha:",
  "S06psp_6-8u:2879": "na subhūte bodhisattvo mahāsattvaḥ śrāvakarāśau vā niyataḥ pratyekabuddharāśau vā niyato 'pi tu buddharāśau subhūte bodhisattvo mahāsattvo niyataḥ.",
  "S06psp_6-8u:2880": "subhūtir āha: kiṃ punar bodhisattvo mahāsattvo niyataḥ prathamacittotpādika (PSP_6-8:131)",
  "S06psp_6-8u:2881": "utāho 'vinivartanīyo 'tha caramabhavikaḥ?",
  "S06psp_6-8u:2882": "bhagavān āha:",
  "S06psp_6-8u:2883": "na subhūte bodhisattvo mahāsattvo 'vinivartanīyo vā niyataḥ caramabhaviko vā niyato 'pi tu prathamacittotpādiko niyataḥ.",
  "S06psp_6-8u:2884": "subhūtir āha: kiṃ punar bhagavan bodhisattvo mahāsattvo niyato 'pāyeṣūpapatsyate?",
  "S06psp_6-8u:2885": "bhagavān āha: na subhūte niyataḥ patito bodhisattvo mahāsattvo 'pāyeṣūpapatsyate. tat kiṃ manyase?",
  "S06psp_6-8u:2886": "subhūte api tv aṣṭamako vā srotaāpanno vā sakṛdāgāmi vā anāgāmi vārhan vā pratyekabuddho vā niyato 'pāyeṣūpapatsyante.",
  "S06psp_6-8u:2887": "subhūtir āha: no bhagavan.",
  "S06psp_6-8u:2888": "bhagavān āha:",
  "S06psp_6-8u:2889": "evam eva subhūte bodhisattvo mahāsattvo 'pāyeṣūpapatsyate naitat sthānaṃ vidyate. tat kasya hetoḥ?",
  "S06psp_6-8u:2890": "tathā hi yaḥ punaḥ subhūte bodhisattvo mahāsattvaḥ prathamacittotpādam upādāya dānaṃ dadāti śīlaṃ rakṣati kṣāntiṃ saṃpādayati vīryam ārabhate dhyānaṃ samāpadyate prajñāṃ bhāvayati,",
  "S06psp_6-8u:2891": "maitrīṃ karuṇāṃ muditām upekṣāṃ sattveṣu bhāvayati,",
  "S06psp_6-8u:2892": "sarvān akuśalān dharmān prahāya tiṣṭhati,",
  "S06psp_6-8u:2893": "so 'pāyeṣūpapatsyate nedaṃ sthānaṃ vidyate,",
  "S06psp_6-8u:2894": "dīrghāyuṣkeṣu vā deveṣūpapatsyate nedaṃ sthānaṃ vidyate,",
  "S06psp_6-8u:2895": "yatrāpacāraḥ kuśalānāṃ dharmāṇāṃ pratyanteṣu vā janapadeṣūpatsyate nedaṃ sthānaṃ vidyate,",
  "S06psp_6-8u:2896": "mithyādṛṣṭikeṣu vā kuleṣūpapadyate nedaṃ sthānaṃ vidyate,",
  "S06psp_6-8u:2897": "tatra copapatsyate yatra na buddhaśabdo na dharmaśabdo na saṃghaśabdaḥ śruyate nedaṃ sthānaṃ vidyate,",
  "S06psp_6-8u:2898": "akriyādṛṣṭikeṣu vā kuleṣūpapatsyate nedaṃ sthānaṃ vidyate,",
  "S06psp_6-8u:2899": "api tu khalu subhūte prathamacittotpādiko bodhisattvo mahāsattvo 'nuttarāyāṃ samyaksaṃbodhau saṃprasthito 'dhyāśayena daśākuśalān karmapathān adhyāpadyeta nedaṃ sthānaṃ vidyate.",
  "S06psp_6-8u:2900": "evam ukte āyuṣmān subhūtir bhagavantam etad avocat:",
  "S06psp_6-8u:2901": "yadi bhagavan bodhisattvo mahāsattva evaṃ kuśaladharmasamanvāgato yad uta nāpratirūpeṣu sthāneṣūpapatsyate,",
  "S06psp_6-8u:2902": "tat kiṃ tathāgatenātmanā jātakāni nirdiṣṭāni,",
  "S06psp_6-8u:2903": "ime punaḥ kuśalā dharmāḥ kvagatāḥ?",
  "S06psp_6-8u:2904": "evam ukte bhagavān āyuṣmantaṃ subhūtim etad avocat:",
  "S06psp_6-8u:2905": "na punaḥ suhbūte bodhisattvo mahāsattvo 'saṃcintyatam ātmabhāvaṃ parigṛhṇāti, (PSP_6-8:132)",
  "S06psp_6-8u:2906": "yenātmabhāvena sattvānām arthaḥ kartavyaḥ tam ātmabhāvaṃ sattvānām arthāya pratigṛhṇāti,",
  "S06psp_6-8u:2907": "kiṃ punaḥ subhūte 'sty etad arhataḥ pratyekabuddhasya vā upāyakauśalyaṃ yenopāyakauśalyena samanvāgatas tiryagyonāv upapannaḥ syāt.",
  "S06psp_6-8u:2908": "subhūtir āha: no bhagavan.",
  "S06psp_6-8u:2909": "bhagavān āha: tathāgatasya tad upāyakauśalyam asti yena tatropapannaḥ syād,",
  "S06psp_6-8u:2910": "ye ca tatra vadhāya parākramante tān anuttarāyāṃ kṣāntau samādāpayati vinaye pratiṣṭhāpayati teṣām eva cārthe ātmānaṃ parityajayati,",
  "S06psp_6-8u:2911": "na ca teṣāṃ sattvānāṃ viheṭhanā bhavati,",
  "S06psp_6-8u:2912": "tad anena te suhbūte paryāyenaivaṃ veditavyaṃ tathā bodhisattvo mahāsattvaḥ sattvānām arthāya mahākaruṇāṃ paripūrayamāṇo 'nuttarāyāṃ samyaksaṃbodhau tiryagyonau vartate.",
  "S06psp_6-8u:2913": "evam ukte āyuṣmān subhūtir bhagavantam etad avocat:",
  "S06psp_6-8u:2914": "katameṣu bhagavan kuśaladharmeṣu sthitvā bodhisattvo mahāsattva imam evaṃrūpam ātmabhāvaṃ parigṛhṇāti?",
  "S06psp_6-8u:2915": "evam ukte bhagavān āyuṣmantaṃ subhūtim etad avocat:",
  "S06psp_6-8u:2916": "sarvan tat subhūte kuśalaṃ karma yad bodhisattvena mahāsattvena paripūrayitavyaṃ,",
  "S06psp_6-8u:2917_0": "sarvakuśaladharmaparipūrir anuttarā samyaksaṃbodhis tena bodhisattvena mahāsattvena",
  "S06psp_6-8u:2917_1": "prathamacittotpādam upādāya yāvad bodhimaṇḍaniṣaṇṇena na kaścid dharmo yo na paripūrayitavyo",
  "S06psp_6-8u:2917_2": "yena paripūritenānuttarāṃ samyaksaṃbodhim abhisaṃbudhyeta,",
  "S06psp_6-8u:2918": "tad bodhisattvena mahāsattvena prathamacittotpādam upādāya sarvakuśaladharmaparipūryai śikṣitavayaṃ yatra śikṣitvā sarvākārajñatām anuprāpsyati sarvavāsanānusaṃdhiṃ prahāsyati.",
  "S06psp_6-8u:2919": "evam ukte āyuṣmān subhūtir bhagavantam etad avocat:",
  "S06psp_6-8u:2920": "kathaṃ punar bhagavan bodhisattvo mahāsattvo yāvac chukladharmasamanvāgata āryeṇānāsraveṇa dharmeṇāpāyeṣūpapadyate tiryagyonau vā?",
  "S06psp_6-8u:2921": "bhagavān āha: kiṃ punaḥ subhūte tathāgata āryo 'nāsravaḥ?",
  "S06psp_6-8u:2922": "subhūtir āha: āryo bhagavann anāsravaḥ.",
  "S06psp_6-8u:2923": "bhagavān āha: kiṃ punas tathāgatas tiryagyonigataṃ prāṇinam ātmānam abhinirmiṇoti,",
  "S06psp_6-8u:2924": "yad abhinirmāya buddhakṛtyaṃ kuryāt?",
  "S06psp_6-8u:2925": "subhūtir āha: kuryād bhagavan kuryāt sugata.",
  "S06psp_6-8u:2926": "bhagavān āha: kiṃ punas tathāgatas tiryag bhavati?",
  "S06psp_6-8u:2927": "(PSP_6-8:133)",
  "S06psp_6-8u:2928": "subhūtir āha: no bhagavan.",
  "S06psp_6-8u:2929": "bhagavān āha: kiṃ punas tiryagyoner duḥkhaṃ pratyanubhavati?",
  "S06psp_6-8u:2930": "subhūtir āha: no bhagavan.",
  "S06psp_6-8u:2931": "bhagavān āha: evam etat subhūte evam etat,",
  "S06psp_6-8u:2932": "bodhisattvo mahāsattva āryeṇānāśraveṇa dharmeṇa samanvagataḥ sañcintya tathārūpam ātmabhāvaṃ parigṛhṇāti,",
  "S06psp_6-8u:2933": "yenātmabhāvena samanvāgatam anyān paripācayed yathā tathāgataḥ.",
  "S06psp_6-8u:2934": "subhūtir āha: kiṃ punar bhagavaṃs tathāgatas tan nirmitam abhinirmiṇoti,",
  "S06psp_6-8u:2935": "yad abhinirmāya karma kārayati,",
  "S06psp_6-8u:2936": "yena karmaṇā pareṣāṃ prītir jāyate?",
  "S06psp_6-8u:2937": "bhagavān āha: evam etat subhūte evam etat,",
  "S06psp_6-8u:2938": "bodhisattvo mahāsattva āryeṇānāsraveṇa dharmeṇa samanvāgatas tat tathārūpam ātmabhāvaṃ parigṛhṇāti,",
  "S06psp_6-8u:2939": "yenātmabhāvena samanvāgataḥ sattvānāṃ kṛtyaṃ karoti,",
  "S06psp_6-8u:2940": "na ca tathārūpāṃ vedanāṃ pratyanubhavati.",
  "S06psp_6-8u:2941": "subhūtir āha: na hi bhagavan duṣkhā apāyā?",
  "S06psp_6-8u:2942": "bhagavān āha: tat kiṃ manyase?",
  "S06psp_6-8u:2943": "subhūte māyākārā māyāṃ darśayati,",
  "S06psp_6-8u:2944": "hastivigrahaṃ vāśvavigrahaṃ vā balīvardavigrahaṃ vānyān vā vividhān prāṇakajātān darśayaty api tu sa hastī vā bhavati,",
  "S06psp_6-8u:2945": "aśvo vā balīvardavigraho vānye vā vividhāḥ prāṇakajātā bhavanti.",
  "S06psp_6-8u:2946": "subhūtir āha: no bhagavan.",
  "S06psp_6-8u:2947": "bhagavān āha: evam etat subhūte evam etat,",
  "S06psp_6-8u:2948": "bodhisattvo mahāsattva āryeṇānāsraveṇa dharmeṇa samanvāgataḥ sañcintya tathārūpam ātmabhāvaṃ parigṛhṇāti yenātmabhāveṇa samanvāgataḥ sattvānāṃ kṛtyaṃ karoti,",
  "S06psp_6-8u:2949": "na ca tathārūpāṃ vedanāṃ pratyanubhavati.",
  "S06psp_6-8u:2950": "subhūtir āha:",
  "S06psp_6-8u:2951_0": "mahopāyakuśalo bodhisattvo mahāsattvo yo nāma bhagavann āryeṇānāsraveṇa dharmeṇa",
  "S06psp_6-8u:2951_1": "samanvāgato yena yena hy ātmabhāvena śakyate sattvānām arthaḥ kartun taṃ tam evātmabhāvaṃ parigṛhṇāti.",
  "S06psp_6-8u:2952": "iti samyaksaṃbodhipratiniyamaniveśanakarma",
  "S06psp_6-8u:2953": "katameṣu bhagavan śukleṣu dharmeṣu sthitvā idam evaṃrūpam upāyakauśalyaṃ karoti yena tair na lipyate?",
  "S06psp_6-8u:2954": "bhagavān āha: prajñāpāramitāyāṃ subhūte sthitvā bodhisattvo (PSP_6-8:134)",
  "S06psp_6-8u:2955": "mahāsattva evaṃrūpeṇopāyakauśalyena samānvagato bhavati,",
  "S06psp_6-8u:2956": "yenopāyakauśalyena samanvāgataḥ pūrvadakṣiṇapaścimottarasyām adhamūrdhaṃ vidikṣu gaṅgānadīvālukopameṣu lokadhātuṣu sattvānāṃ kṛtyaṃ karoti,",
  "S06psp_6-8u:2957": "na tatra kvacit spṛśyate. tat kasya hetoḥ?",
  "S06psp_6-8u:2958": "tathā hi bodhisattvo mahāsattvaḥ sarvathaiva dharmān nopalabhate,",
  "S06psp_6-8u:2959": "yad vā spṛśyeta yena vā spṛśyeta yo vā spṛśyet. tat kasya hetoḥ?",
  "S06psp_6-8u:2960": "tathā hi sarva ete trayo dharmāḥ svabhāvaśūnyāḥ tatra na śūnyatayā śūnyatā saṃspṛśyate naiva śūnyatāṃ kaścit saṃspṛśati,",
  "S06psp_6-8u:2961": "nāpi śūnyatā saṃspṛśyate, tat kasya hetoḥ?",
  "S06psp_6-8u:2962": "tathā hi svabhāvaśūnyatayā śūnyatā nopalabhyate,",
  "S06psp_6-8u:2963": "iyaṃ sānupalaṃbhaśūnyatā yatra sthitvā bodhisattvo mahāsattvo 'nuttarāṃ samyaksaṃbodhim abhisaṃbudhyate.",
  "S06psp_6-8u:2964": "subhūtir āha: kiṃ punar bhagavan prajñāpāramitāyām eva sthito nānyeṣu dharmeṣu?",
  "S06psp_6-8u:2965": "bhagavān āha: katamo vā subhūte dharmoe yaḥ prajñāpāramitāyāṃ nāntargataḥ?",
  "S06psp_6-8u:2966": "subhūtir āha: yad bhagavan prajñāpāramitāsvabhāvena śūnyā,",
  "S06psp_6-8u:2967": "tat kathaṃ prajñāpāramitāyāṃ sarvadharmā antargatāḥ,",
  "S06psp_6-8u:2968": "na hi bhagavañ chūnyatāyāṃ kaścid dharmāntargataḥ?",
  "S06psp_6-8u:2969": "bhagavān āha: evam etat subhūte evam etat,",
  "S06psp_6-8u:2970": "na punaḥ subhūte sarvadharmāḥ sarvadharmaiḥ śūnyāḥ,",
  "S06psp_6-8u:2971": "na ca sarvadharmāḥ śūnyatāyām antargatāḥ.",
  "S06psp_6-8u:2972": "ity aprameyasattvārthaniveśanakarma",
  "S06psp_6-8u:2973": "atha khalv āyuṣmān subhūtir bhagavantam etad avocat:",
  "S06psp_6-8u:2974": "kathaṃ bhagavan bodhisattvo mahāsattvaḥ prajñāpāramitāyāṃ caran sarvadharme śūnyatāyāṃ sthitvā abhijñāpāramitām abhinirharati,",
  "S06psp_6-8u:2975": "yāsv abhijñāsu sthitvā pūrvasyān diśi gaṅgānadī vālukopamān lokadhātūn gacchati,",
  "S06psp_6-8u:2976": "teṣu ca lokadhātuṣu ye buddhā bhagavantas tiṣṭhanti dhriyante yāpayanti,",
  "S06psp_6-8u:2977": "tān paryupāste dharmañ ca śṛṇoti teṣu ca buddheṣu bhagavansu kuśalamūlāny avaropayaty,",
  "S06psp_6-8u:2978": "evaṃ dakṣiṇasyāṃ paścimāyām uttarasyām adha ūrdhavaṃ vidikṣu gaṅgānadīvālukopamān lokadhātūn gacchati,",
  "S06psp_6-8u:2979": "teṣu ca lokadhātuṣu ye buddhā bhagavantas tiṣṭhanti dhriyante yāpayanti,",
  "S06psp_6-8u:2980": "tān paryupāste dharmañ ca śṛṇoti teṣu buddheṣu bhagavatsu kuśalamūlāny avaropayati.",
  "S06psp_6-8u:2981": "(PSP_6-8:135)",
  "S06psp_6-8u:2982": "evam ukte bhagavān āyuṣmantaṃ subhūtim etad avocat:",
  "S06psp_6-8u:2983": "iha subhūte bodhisattvo mahāsattvaḥ prajñāpāramitāyāṃ caran ye te pūrvasyāṃ diśi gaṅgānadīvālukopamā lokadhātavas tān sarvān śūnyān paśyati,",
  "S06psp_6-8u:2984": "ye 'pi tatra buddhā bhagavantas tiṣṭhanti dhriyante yāpayanti te 'pi buddhā bhagavantaḥ svabhāveṇa śūnyā,",
  "S06psp_6-8u:2985": "anyatra nāmasaṃketāt prajñāptim upādāya nirdiśyante,",
  "S06psp_6-8u:2986": "sā ca sarvā prajñaptiḥ svabhāvena śūnyā. yadi te lokadhātavo na svabhāvena śūnyā abhaviṣyaṃs,",
  "S06psp_6-8u:2987": "te 'pi buddhā bhagavanto na svabhāvena śūnyā abhaviṣyaṃs,",
  "S06psp_6-8u:2988": "te 'pi prajñaptisamudācārā na svabhāvena śūnyā abhaviṣyaṃs,",
  "S06psp_6-8u:2989": "tatprādeśikī śūnyatābhaviṣyad yasmāt prādeśikī śūnyatā nopalabhyate tasmāt sarvadharmā sarvadharmaiḥ śūnyāḥ.",
  "S06psp_6-8u:2990": "atra bodhisattvo mahāsattva upāyakauśalyena prajñāpāramitāyāṃ carann abhijñāpāramitām abhinirharati,",
  "S06psp_6-8u:2991": "yāsv abhijñāsu sthitvā divyañ cakṣur abhinirharati,",
  "S06psp_6-8u:2992": "divyaṃ śrotram ṛddhividhijñānaṃ pūrvanivāsaṃ cyutyupapattim abhinirharati. ābhir abhijñābhir bodhisattvena mahāsattvena śakyānuttarāṃ samyaksaṃbodhir abhisaṃboddhuṃ,",
  "S06psp_6-8u:2993": "yad iyaṃ bodhisattvasya mahāsattvasyābhijñāpāramitāyāṃ bodhir antargatā,",
  "S06psp_6-8u:2994": "abhijñāsu bodhir antargatā mārgayitavyāyāṃ mārgayamāṇo divyena cakṣuṣā viśuddhenātikrāntamānuṣyakeṇātmanas tān kuśalān dharmān paśyati,",
  "S06psp_6-8u:2995": "parāṃś ca kuśaleṣu dharmeṣu niyojayati,",
  "S06psp_6-8u:2996": "na ca kuśaleṣu dharmeṣv abhinivekṣyate. tat kasya hetoḥ?",
  "S06psp_6-8u:2997": "tathā hi te sarvakuśalā dharmāḥ svabhāvena śūnyāḥ,",
  "S06psp_6-8u:2998": "na ca śūnyatā kvacid abhinivekṣyate yad abhiniveśam āsvādayiṣyati niḥsvabhāvaśūnyatā.",
  "S06psp_6-8u:2999": "tad bodhisattvo mahāsattvaḥ prajñāpāramitāyāṃ caran divyaṃ cakṣur abhinirharati yena cakṣuṣā sarvadharmā śūnyān paśyati,",
  "S06psp_6-8u:3000": "tat punar bodhisattvo mahāsattvas tān dharmān āgamya tat karmābhinirūpayati,",
  "S06psp_6-8u:3001": "yayā karmābhiniruktyā sattvānān dharmaṃ deśayati na punaḥ sattvaprajñaptim uplabhyate,",
  "S06psp_6-8u:3002": "ity anupalaṃbhayogena bodhisattvo mahāsattvaḥ prajñāpāramitāyām abhijñā abhinirharati,",
  "S06psp_6-8u:3003": "yāsv abhijñāsv abhijñā karuṇādharmāḥ kartavyās tān karoti.",
  "S06psp_6-8u:3004_0": "tad bodhisattvo mahāsattvo divyena cakṣuṣā viśuddhenātikrāntamānuṣyakeṇa pūrvasyāṃ",
  "S06psp_6-8u:3004_1": "diśi dakṣiṇasyāṃ diśi paścimāyāṃ diśy uttarasyāṃ diśy adha ūrdhvalokadhātuṣu yāvad",
  "S06psp_6-8u:3004_2": "vidikṣu lokadhātuṣu sattvān paśyati, (PSP_6-8:136)",
  "S06psp_6-8u:3005": "sa tatrarddhyā gatvā sattvānām arthaṃ karoti,",
  "S06psp_6-8u:3006_0": "yadi vā dānena yadi vā śīlena yadi vā kṣāntyā yadi vā vīryeṇa yadi vā dhyānena yadi",
  "S06psp_6-8u:3006_1": "vā prajñayā yadi vā saptatriṃśadbodhipakṣyair dharmair yadi vāpramāṇadhyānārūpyavimokṣasamādhisamāpattidhāraṇīmukhair",
  "S06psp_6-8u:3006_2": "yadi vā śrāvakapratyekabuddhadharmair yadi vā bodhisattvadharmair yadi vā buddhadharmais",
  "S06psp_6-8u:3006_3": "teṣāṃ sattvānāṃ kṛtyaṃ karoti.",
  "S06psp_6-8u:3007": "tatra ye sattvā matsariṇas teṣām evaṃ dharmaṃ deśayati,",
  "S06psp_6-8u:3008": "dadata dānan duṣkhaṃ hi bhoḥ puruṣā dāridryan na ca dāridryeṇa śakyam ātmano 'rthaḥ kartuṃ prāg eva parasya,",
  "S06psp_6-8u:3009": "tasmād yūyam ātmanā ca sukhino bhaviṣyatha parāṃś ca sukhayiṣyatha mā dāridryeṇānyeṣāṃ māṃsāni khādayanto na mokṣyatha tribhir apāyaiḥ.",
  "S06psp_6-8u:3010": "ye duḥśīlā sattvās teṣām evaṃ dharmaṃ deśayati,",
  "S06psp_6-8u:3011": "duḥkhaṃ hi bhoḥ puruṣā dauḥśīlyaṃ na ca dauḥśīlyena śakyam ātmano 'thaḥ kartuṃ prāg eva parasya,",
  "S06psp_6-8u:3012": "dauḥśīlyasya ca yo vipāko narako vā tiryagyonir vā yamaloko vā tatra yūyaṃ triṣv apāyeṣu prapatitā ātmānam eva na śakyathoddhartuṃ prāg eva paraṃ,",
  "S06psp_6-8u:3013": "tad bhavadbhir ekadauśīlyacittasyāpy avakāśo na dātavyaḥ,",
  "S06psp_6-8u:3014": "mā paścāt prabhūtaṃ kālaṃ tapyata.",
  "S06psp_6-8u:3015": "ye sattvāḥ pratihatacittāḥ parasya caṃ krudhyanti vyāpadyante doṣam utpādayatām eṣām evaṃ dharmaṃ deśayati,",
  "S06psp_6-8u:3016": "mā bhavanto 'nyonyaṃ kṣubhyathānyonyaṃ vyāpadyadhve mā doṣam utpādayata kṣubdhacittasya hi na kaścit kuśalo dharma āmukhī bhavati,",
  "S06psp_6-8u:3017": "tad bhavanto 'nyonyam evaṃ kṣubdhacittā vyāpannacittāḥ sthānam etad vidyate yan narakaṃ vā prapatathā tiryagyoniṃ vā yamalokaṃ vā,",
  "S06psp_6-8u:3018": "tad bhavadbhir ekacittenāpi na kṣobdhavyaṃ prāg evānyeṣāṃ cittānām avakāśo dātavyaḥ.",
  "S06psp_6-8u:3019": "ye kuśīdāḥ sattvās tān vīrye niyojayati teṣām evaṃ dharmaṃ deśyati,",
  "S06psp_6-8u:3020_0": "mā bhavantaḥ kauśīdyam āpadyadhvaṃ na kusīdānāṃ hīnavīryāṇāṃ kācic chubhā pravṛttiḥ",
  "S06psp_6-8u:3020_1": "sthānam etad vidyate yat kuśīdānān narako vā tiryagyonir vā yamaloko vā tad bhavadbhir",
  "S06psp_6-8u:3020_2": "ekasyāpi kuśīdacittasyāvakāśo na dātavyaḥ prāg evānyeṣāṃ cittānām.",
  "S06psp_6-8u:3021": "ye vikṣiptacittāḥ sattvās tān sarvān dhyāne niyojayati, teṣāṃ evaṃ (PSP_6-8:137)",
  "S06psp_6-8u:3022": "dharmaṃ deśayati,",
  "S06psp_6-8u:3023": "mā bhavanto muṣitasmṛtayo vikṣiptacittāś ca bhavatan muṣitasmṛtīnām vikṣiptacittānāṃ vā kuśalā dharmā bhavanti sthānam etad vidyate,",
  "S06psp_6-8u:3024": "yaṃ muṣitasmṛtīnāṃ vikṣiptacittānāṃ vā narako vā tiryagyonir vā yamaloko vā tad bhavadbhir ekasyāpi vikṣiptacittasyāvakāśo na dātavyaḥ,",
  "S06psp_6-8u:3025": "prāg evānyesāñ cittānām.",
  "S06psp_6-8u:3026": "ye duṣprajñāḥ sattvās tān sarvān prajñāyāṃ niyojayati,",
  "S06psp_6-8u:3027": "teṣām evaṃ dharmaṃ deśayati,",
  "S06psp_6-8u:3028": "mā yūyaṃ dauṣprajñacittam utpādayedhvaṃ nāprajñānāṃ sugatigamanaṃ bhavati sthānam etad vidyate yad duṣprajñānāṃ narako vā tiryagyonir vā yamaloko vā,",
  "S06psp_6-8u:3029": "tad bhavadbhir ekacittotpādo 'pi prajñāvirahito notpādayitavyaṃ prāg evānyeṣāṃ cittotpādānām avakāśo dātavyaḥ.",
  "S06psp_6-8u:3030": "ye rāgacaritāḥ sattvās tān śubhabhāvanāyāṃ niyojayati,",
  "S06psp_6-8u:3031": "ye mārge 'sthitāḥ sattvās tān mārge niyojayati yadi vā śrāvakamārge niyojayati,",
  "S06psp_6-8u:3032": "yadi vā pratyekabuddhamārge niyojayati teṣām evaṃ dharmaṃ deśayati,",
  "S06psp_6-8u:3033": "yatra bhavanto 'bhiniviṣṭāt te dharmāḥ svabhāvena śūnyāḥ,",
  "S06psp_6-8u:3034": "na svabhāvena śūnyeṣu dharmeṣu śakyam abhiniveṣṭum anabhiniviṣṭā ca śūnyatā.",
  "S06psp_6-8u:3035": "evaṃ khalu subhūte bodhisattvo mahāsattvaḥ prajñāpāramitāyāṃ carann abhijñāsu sthitvā sattvānām upakāraṃ karoti.",
  "S06psp_6-8u:3036": "nāsti sa subhūte bodhisattvo mahāsattvo yaḥ śakto 'bhijñāsv asthitvā sattvānāṃ dharmadeśanāṃ kartum,",
  "S06psp_6-8u:3037": "utpathaprasthitān vā sattvān mārge 'vatārayituṃ nedaṃ sthānaṃ vidyate. tadyathā subhūte 'pakṣaḥ pakṣī na śaknoty ākāśe kramitum,",
  "S06psp_6-8u:3038": "evam eva subhūte bodhisattvo mahāsattvo 'nāgamyābhijñā na śaknoti sattvānāṃ dharmaṃ deśayituṃ,",
  "S06psp_6-8u:3039": "tasmāt tarhi subhūte bodhisattvena mahāsattvena prajñāpāramitāyāṃ caratā abhijñā abhinirhartavyāḥ.",
  "S06psp_6-8u:3040_0": "sa imābhir abhijñābhir abhinirhṛtābhir yad ākāṅkṣati sattvānām arthaṃ kartuṃ tat",
  "S06psp_6-8u:3040_1": "kariṣyati divyena cakṣuṣā viśuddhenātikrāntamānuṣyakeṇa gaṅgānadīvālukopamān lokadhātūn",
  "S06psp_6-8u:3040_2": "drakṣyati tatra sattvā utpannās tān drakṣyati,",
  "S06psp_6-8u:3041": "dṛṣṭvā ca tān satttvān ṛddhyā gatvā cetasaiva cittaṃ prajñāsyati,",
  "S06psp_6-8u:3042": "cittaṃ jñātvā tathāiva teṣāṃ dharmaṃ deśayiṣyati,",
  "S06psp_6-8u:3043": "yadi vā dānakathāṃ (PSP_6-8:138)",
  "S06psp_6-8u:3044": "yadi vā śīlakathāṃ yadi vā kṣāntikathāṃ yadi vā vīryakathāṃ yadi vā dhyānakathāṃ yadi vā prajñākathāṃ yāvan nirvāṇakathāṃ vā.",
  "S06psp_6-8u:3045": "sa divyena śrotradhātunā viśuddhenātikrāntamānuṣyakeṇobhau śabdau śroṣyati mānuṣyañ cāmānuṣyañ ca,",
  "S06psp_6-8u:3046": "tatra ye gaṅgānadīvālukopameṣu lokadhātuṣu buddhā bhagavanto dharmaṃ deśayati,",
  "S06psp_6-8u:3047": "tan divyena śrotradhātunā śrutvā tathāivodgrahīṣyati tathāivodgṛhya sattvānāṃ dharmaṃ deśayati,",
  "S06psp_6-8u:3048": "dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ vā prajñākathāṃ vā yāvan nirvāṇakathāṃ vā.",
  "S06psp_6-8u:3049": "tasya cetaḥparyāyajñānaṃ suviśuddhaṃ bhaviṣyati sa tena cetaḥparyāyajñānena suviśuddhena sattvānāṃ cittaṃ prajñāsyati,",
  "S06psp_6-8u:3050": "cittaṃ jñātvā teṣāṃ tathāiva dharmaṃ deśayiṣyati,",
  "S06psp_6-8u:3051": "dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ vā prajñākathāṃ vā yāvan nirvāṇakathāṃ vā.",
  "S06psp_6-8u:3052": "so 'nekavidhaṃ pūrvanivāsam anuspariṣyati,",
  "S06psp_6-8u:3053": "apy ātmanaḥ pareṣām api sa tena pūrvanivāsānusmṛtijñānena evaṃ jñāsyati,",
  "S06psp_6-8u:3054_0": "evaṃnāmāni te 'bhūvan pūrvakās tathāgatā arhantaḥ samyaksaṃbuddhāḥ saśrāvakasaṃghās",
  "S06psp_6-8u:3054_1": "tatra ye sattvāḥ pūrvanivāsānusmṛtyadhimuktikā bhaviṣyanti tebhyas tathāiva dharmaṃ",
  "S06psp_6-8u:3054_2": "deśayiṣyati dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ",
  "S06psp_6-8u:3054_3": "vā prajñākathāṃ vā yāvan nirvāṇakathāṃ vā.",
  "S06psp_6-8u:3055_0": "so 'nekavividhayā ṛddhyā samanvāgato gaṅgānadīvālukopamān lokadhātūn gatvā buddhān",
  "S06psp_6-8u:3055_1": "bhagavataḥ paryupāste teṣu ca buddheṣu bhagavatsu kuśalamūlāny avaropayiṣyati kuśalamūlāny",
  "S06psp_6-8u:3055_2": "avaropya tad eva punar buddhakṣetram āgamiṣyati,",
  "S06psp_6-8u:3056": "āgatya teṣāṃ sattvānāṃ dharmaṃ deśayiṣyati,",
  "S06psp_6-8u:3057": "dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ vā prajñākathāṃ vā yāvan nirvāṇakathāṃ vā.",
  "S06psp_6-8u:3058": "tasyāsravakṣayajñānasākṣātkriyābhijñājñānaṃ supariśuddhaṃ bhaviṣyati,",
  "S06psp_6-8u:3059": "sa tenāsravakṣayajñānasākṣātkriyābhijñājñānena suviśuddhena sattvānāṃ dharmaṃ deśayiṣyati,",
  "S06psp_6-8u:3060": "dānakathāṃ vā śīlakathāṃ vā kṣāntikathāṃ vā vīryakathāṃ vā dhyānakathāṃ vā prajñākathāṃ vā yāvan (PSP_6-8:",
  "S06psp_6-8u:3061": "139) nirvāṇakathāṃ vā.",
  "S06psp_6-8u:3062": "evaṃ khalu subhūte bodhisattvena mahāsattvena prajñāpāramitāyāṃ caratā abhijñā abhinirhartavyāḥ.",
  "S06psp_6-8u:3063": "sa imābhir abhijñābhir nihṛtābhir yaṃ yam evākāṅkṣiṣyaty ātmabhāvaṃ pratigrahītuṃ taṃ tam evātmabhāvaṃ pratigrahīṣyati,",
  "S06psp_6-8u:3064": "na ca tena sukhena vā duḥkhena vā sumanā vā durmanā vā bhaviṣyati,",
  "S06psp_6-8u:3065": "naivāsyānunaya pratighau bhaviṣyathaḥ. tadyathāpi nāma subhūte buddhanirmitaḥ puruṣaḥ sarvakṛtyāni karoti,",
  "S06psp_6-8u:3066": "na ca tena sukhena vā duṣkhena vā lipyate.",
  "S06psp_6-8u:3067": "evaṃ khalu subhūte bodhisattvena mahāsattvena prajñāpāramitāyāṃ caratābhijñābhir vikrīḍitavyam evaṃ vikrīḍaṃ buddhakṣetraṃ ca pariśodhayiṣyati sattvān paripācayiṣyati.",
  "S06psp_6-8u:3068": "evaṃ khalu subhūte bodhisattvena mahāsattvena pariśuddheṣu buddhakṣetreṣu paripāciteṣu sattveṣu śakyānuttarā samyaksaṃbodhir abhisaṃboddhum. tat kasya hetoḥ?",
  "S06psp_6-8u:3069": "nāsti hi subhūte aṅgahānir asya bodhisattvasya mahāsattvasyānuttarāyāṃ samyaksamodhau.",
  "S06psp_6-8u:3070": "iti buddhopasaṃkramaṇopāsanādiniveśanakarma",
  "S06psp_6-8u:3071": "atha khalv āyuṣmān subhūtir bhagavantam etad avocat:",
  "S06psp_6-8u:3072": "katamāni bhagavan bodhisattvasya mahāsattvasya bodhyaṅgāni yāni bodhisattvo mahāsattvaḥ paripūryānuttarāṃ samyaksaṃbodhim abhisaṃbudhyate?",
  "S06psp_6-8u:3073": "evam ukte bhāgavān āyuṣmantaṃ subhūtim etad avocat:",
  "S06psp_6-8u:3074": "sarve kuśalā dharmāḥ subhūte bodhisattvasya mahāsattvasya bodhyaṅgāni.",
  "S06psp_6-8u:3075": "subhūtir āha:",
  "S06psp_6-8u:3076": "te punar bhagavan katame kuśalā dharmā yaiḥ kuśalaiḥ dharmair anuttarāṃ samyaksaṃbodhim abhisaṃbudhyate?",
  "S06psp_6-8u:3077": "evam ukte bhagavān āyuṣmantaṃ subhūtim etad avocat:",
  "S06psp_6-8u:3078": "prathamacittotpādam upādāya subhūte dānapāramitā kuśalo dharmas tatra ca yāvikalpanā yad dānaṃ na jānātīdaṃ dānaṃ yasyārthe dātavyaṃ yena dātavyaṃ,",
  "S06psp_6-8u:3079": "te cāsya trayo vikalpā na saṃvidyante svabhāvaśūnyatām upādāya,",
  "S06psp_6-8u:3080": "yayā pāramitayātmanā ca tarati sattvāṃś ca saṃsārād uttārayatīme te kuśalā dharmā bodhisattvasya mahāsattvasyānuttarāyai samyaksaṃbodhaye (PSP_6-8:140)",
  "S06psp_6-8u:3081": "mārgaḥ,",
  "S06psp_6-8u:3082_0": "yena mārgeṇātītānāgatapratyutpannā bodhisattvā mahāsattvās tīrṇās taranti tariṣyanti",
  "S06psp_6-8u:3082_1": "ca. evaṃ śīlapāramitā kṣāntipāramitā vīryapāramitā dhyānapāramitā prajñāpāramitā",
  "S06psp_6-8u:3082_2": "kuśalā dharmās tatra ca yāvikalpanā,",
  "S06psp_6-8u:3083": "yat prajñāṃ na jānātīyaṃ prajñā yasyārthe bhāvayitavyā yena bhāvayitavyā,",
  "S06psp_6-8u:3084": "te cāsya trayo vikalpā na saṃvidyante svabhāvaśūnyatām upādāya yayā prajñāpāramitayā,",
  "S06psp_6-8u:3085": "ātmanā ca tarati sattvāṃś ca saṃsārād uttārayatīme te kuśalā dharmā bodhisattvasya mahāsattvasyānuttarāyai samyaksaṃbodhaye mārgaḥ,",
  "S06psp_6-8u:3086": "yena mārgeṇātītānāgatapratyutpannā bodhisattvās tīrṇās taranti tariṣyanti ca.",
  "S06psp_6-8u:3087": "evaṃ catvāri dhyānāni catvāry apramāṇāni catasra ārūpyasamāpattayaś catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāni pañcabalāni saptabodhyaṅgāni,",
  "S06psp_6-8u:3088": "āryāṣṭāṅgo mārgaḥ sarvaśūnyatāḥ,",
  "S06psp_6-8u:3089_0": "aṣṭavimokṣanavānupūrvavihārasamāpattayaḥ sarvadhāraṇīmukhāni sarvasamādhayaḥ śūnyatānimittāpraṇihitāni",
  "S06psp_6-8u:3089_1": "pañcābhijñā daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā",
  "S06psp_6-8u:3089_2": "buddhadharmā bodhisattvasya mahāsattvasya kuśalā dharmās teṣu cāvikalpanā yad buddhadharmān",
  "S06psp_6-8u:3089_3": "na jānātīme buddhadharmā yasyārthe bhāvayitavyā yena bhāvayitavyās te cāsya trayo",
  "S06psp_6-8u:3089_4": "vikalpā na saṃvidyante svabhāvaśūnyatām upādāya yair buddhadharmair ātmanā ca tarati",
  "S06psp_6-8u:3089_5": "sattvāṃś ca saṃsārād uttārayatīme te kuśalā dharmā bodhisattvasya mahāsatttvasyānuttarāyai",
  "S06psp_6-8u:3089_6": "samyaksaṃbodhaye mārgaḥ,",
  "S06psp_6-8u:3090": "yena mārgeṇātītānāgatapratyutpannā bodhisattvā mahāsattvās tīrṇās taranti ca tariṣyanti ca,",
  "S06psp_6-8u:3091": "yāvantaḥ subhūte kecid bodhaye mārgās tān kuśalān dharmān bodhisattvena mahāsattvena paripūrya sarvākārajñatānuprāptavyā sarvākārajñatām anuprāpya dharmacakraṃ pravartayitavyam.",
  "S06psp_6-8u:3092": "iti bodhyaṅganiveśanakarma",
  "S06psp_6-8u:3093": "atha khalv āyuṣmān subhūtir bhagavantam etad avocat: yadi bhagavann ime dharmā bodhisattvadharmāḥ,",
  "S06psp_6-8u:3094": "buddhadharmāḥ punaḥ katame?",
  "S06psp_6-8u:3095": "evam ukte bhagavān āyuṣmantaṃ subhūtim etad avocat: yat punar āyuṣmān subhūtir evam āha,",
  "S06psp_6-8u:3096": "yadīme dharmā bodhisattvadharmā buddhadharmāḥ punaḥ katame?",
  "S06psp_6-8u:3097": "eta eva subhūte buddhadharmā yad (PSP_6-8:141)",
  "S06psp_6-8u:3098": "ebhir dharmaiḥ sarvākārajñatām abhisaṃbudhyate tasya sarvākārajñatāprāptasya sarvavāsanānusaṃdhiḥ prahīyate,",
  "S06psp_6-8u:3099_0": "tāṃ bodhisattvo mahāsattvo 'bhisaṃbudhyate tathāgatenārhatā samyaksaṃbuddhena sarvadharmā",
  "S06psp_6-8u:3099_1": "ekakṣaṇasamāyuktayā prajñayā abhisaṃbuddhā ayaṃ viśeso bodhisattvasya mahāsattvasya",
  "S06psp_6-8u:3099_2": "ca tathāgatasyārhataḥ samyaksaṃbuddhasya. tad yathāpi nāma subhūte anya eva pratipannako 'nyaḥ phalasthaḥ,",
  "S06psp_6-8u:3100": "na ca tāv ubhāv api nāgrapudgalau,",
  "S06psp_6-8u:3101": "evam eva subhūte bodhisattvā mahāsattva ānantaryamārgapratipannakas tathāgataḥ punar arhan samyaksaṃbuddhaḥ sarvadharmeṣv anāvaraṇajñānaprāptaḥ,",
  "S06psp_6-8u:3102": "ayaṃ subhūte viśeṣo bodhisattvasya mahāsattvasya ca tathāgatasyārhataḥ samyaksaṃbuddhasya.",
  "S06psp_6-8u:3103": "evam ukte āyuṣmān subhūtir bhagavantam etad avocat:",
  "S06psp_6-8u:3104": "yadi bhagavann ime dharmāḥ svalakṣaṇaśūnyās tat kathaṃ svalakṣaṇaśūnyeṣu dharmeṣu viśeṣo vā nānākaraṇaṃ vopalabhyate?",
  "S06psp_6-8u:3105_0": "ayaṃ nairayiko 'yaṃ tairyagyoniko 'yaṃ yāmalaukiko 'yaṃ devo 'yaṃ manuṣyo 'yaṃ gotrabhūmir",
  "S06psp_6-8u:3105_1": "ayam aṣṭamako 'yaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddho",
  "S06psp_6-8u:3105_2": "'yaṃ bodhisattvo 'yaṃ tathāgato 'rhan samyaksaṃbuddha iti,",
  "S06psp_6-8u:3106": "yathaiva bhagavann ime pudgalā nopalabhyante tathāiva bhagavan karma nopalabhyate,",
  "S06psp_6-8u:3107": "yathaiva bhagavan karma nopalabhyate tathāiva vipāko nopalabhyate.",
  "S06psp_6-8u:3108": "evam ukte bhagavān āyuṣmaṇtaṃ subhūtim etad avocat: evam etat subhūte evam etat,",
  "S06psp_6-8u:3109": "yathā vadasi svalakṣaṇaśūnyeṣu dharmeṣu na karma na vipāka upalabhyate,",
  "S06psp_6-8u:3110": "ye svalakṣaṇaśūnyān dharmān sattvā nābhijānanti te karmābhisaṃkurvanti duścaritaṃ vā sucaritaṃ vā sāsravaṃ vānāsravaṃ vā,",
  "S06psp_6-8u:3111": "te duścaritena karmaṇā triṣv apāyeṣu prapatanti,",
  "S06psp_6-8u:3112": "narakeṣu vā tiryagyonau vā yamaloke vā,",
  "S06psp_6-8u:3113": "sucaritena devamanuṣyeṣūpapadyante,",
  "S06psp_6-8u:3114": "anācchedya rūpadhātau copapadyante,",
  "S06psp_6-8u:3115": "tad bodhisatttvo mahāsattvo dānapāramitāyāṃ caran,",
  "S06psp_6-8u:3116": "śīlapāramitāyāṃ caran,",
  "S06psp_6-8u:3117": "kṣāntipāramitāyāṃ caran,",
  "S06psp_6-8u:3118": "vīryapāramitāyāṃ caran,",
  "S06psp_6-8u:3119": "dhyānapāramitāyāṃ caran,",
  "S06psp_6-8u:3120": "prajñāpāramitāyāṃ caran,",
  "S06psp_6-8u:3121": "upāyapāramitāyāṃ caran,",
  "S06psp_6-8u:3122": "praṇidhānapāramitāyāṃ caran,",
  "S06psp_6-8u:3123": "balapāramitāyāṃ caran,",
  "S06psp_6-8u:3124": "jñānapāramitāyāṃ caran,",
  "S06psp_6-8u:3125": "adhyātmaśūnyatāyāṃ (PSP_6-8:142)",
  "S06psp_6-8u:3126": "caran,",
  "S06psp_6-8u:3127": "bahirdhāśūnyatāyāṃ caran,",
  "S06psp_6-8u:3128": "adhyātmabahirdhāśūnyatāyāṃ caran,",
  "S06psp_6-8u:3129": "yāvad abhāvasvabhāvaśūnyatāyāṃ caran,",
  "S06psp_6-8u:3130": "smṛtyupasthānasamyakprahāṇarddhipādendriyabalabodhyaṅgamārgeṣu caran,",
  "S06psp_6-8u:3131": "āryasatyāpramāṇadhyānārūpyavimokṣasamādhisamāpattidhāraṇīmukheṣu caran,",
  "S06psp_6-8u:3132": "śūnyatānimittāpraṇihiteṣu caran,",
  "S06psp_6-8u:3133": "pañcasv abhijñāsu caran,",
  "S06psp_6-8u:3134": "daśasu bodhisattvabhūmiṣu caran,",
  "S06psp_6-8u:3135": "daśasu tathāgatabaleṣu caran,",
  "S06psp_6-8u:3136": "caturṣu vaiśāradyeṣu caran,",
  "S06psp_6-8u:3137": "catasṛṣu pratisaṃvitsu caran,",
  "S06psp_6-8u:3138_0": "aṣṭādaśasv āveṇikeṣu buddhadharmeṣu carann acchidracārīmān bodhisattvadharmān utpādayati",
  "S06psp_6-8u:3138_1": "yānutpādya bodhyaṅgaparivārasahagataṃ vajropamaṃ samādhiṃ samāpanno 'nutttarāṃ samyaksaṃbodhim abhisaṃbudhyate,",
  "S06psp_6-8u:3139": "abhisaṃbudhya sattvānām arthaṃ karoti,",
  "S06psp_6-8u:3140": "yenārthena kṛtena na punar vipraṇasyanti yena vipraṇāśeṇa pañcagatike saṃsāre prapateyuḥ.",
  "S06psp_6-8u:3141": "evam ukte āyuṣmān subhūtir bhagavantam etad avocat:",
  "S06psp_6-8u:3142": "kiṃ punar bhagavatānuttarāṃ samyaksaṃbodhim abhisaṃbudhya pañcagatikaḥ saṃsāra upalabdhaḥ?",
  "S06psp_6-8u:3143": "bhagavān āha: na subhūte.",
  "S06psp_6-8u:3144": "subhūtir āha: kiṃ punar bhagavatā kṛṣṇāṃ vā śuklaṃ vā karmopalabdham?",
  "S06psp_6-8u:3145": "bhagavān āha: na subhūte.",
  "S06psp_6-8u:3146": "subhūtir āha: yadi nopalabdhaṃ kuto narakas tiryagyonir yamalokaḥ prajñapto devamanuṣyāḥ prajñaptāḥ,",
  "S06psp_6-8u:3147": "srotaāpannāḥ sakṛdāgāmino 'nāgāmino 'rhantaḥ pratyekabuddhāḥ prajñaptāḥ,",
  "S06psp_6-8u:3148": "bodhisattvo mahāsattvas tathāgato 'rhan samyaksaṃbuddhaḥ prajñaptaḥ?",
  "S06psp_6-8u:3149": "bhagavān āha: kiṃ punaḥ subhūte ete sattvā jānanti svalakṣaṇaśūnyāḥ sarvadharmā iti?",
  "S06psp_6-8u:3150": "subhūtir āha: no bhagavan.",
  "S06psp_6-8u:3151": "bhagavān āha: yadi subhūte sattvā evaṃ jānīyuḥ svalakṣaṇaśūnyāḥ sarvadharmā iti,",
  "S06psp_6-8u:3152": "na bodhisattvo 'nuttarāyāṃ samyaksaṃbodhau pratiṣṭhetānuttarāyāṃ samyaksaṃbodhau sthitvā na sattvān mocayet,",
  "S06psp_6-8u:3153": "tribhyo 'pāyebhyo yāvat pañcagatikāt saṃsārād,",
  "S06psp_6-8u:3154": "yasmāt tarhi subhūte (PSP_6-8:143)",
  "S06psp_6-8u:3155": "sattvā na jānanti svalakṣaṇaśūnyān dharmāṃs te 'jñatā na parimucyante pañcagatikāt saṃsārāt,",
  "S06psp_6-8u:3156": "tad bodhisattvo mahāsattvas teṣāṃ buddhānāṃ bhagavatām antike śrutvā svalakṣaṇaśūnyān sarvadharmān anuttarāyāṃ samyaksaṃbodhau pratiṣṭhet,",
  "S06psp_6-8u:3157_0": "ime dharmās tathā na saṃvidyante yathā bālapṛthagjanā abhiniviṣṭhās te sattvā asato",
  "S06psp_6-8u:3157_1": "'saṃvidyamānāṃ dharmān svayam eva vikalpayanty upalabhante vāsattve sattvasaṃjñino",
  "S06psp_6-8u:3157_2": "'rūpe rūpasaṃjñino 'vedanāyāṃ vedanāsaṃjñino 'saṃjñāyāṃ saṃjñāsaṃjñino 'saṃskāreṣu",
  "S06psp_6-8u:3157_3": "saṃskārasaṃjñino 'vijñāñe vijñānasaṃjñino 'skandheṣu skandhasaṃjñmo 'dhātuṣu dhātusaṃjñino",
  "S06psp_6-8u:3157_4": "'nāyataneṣv āyatanasaṃjñino 'pratītyasamutpāde pratītyasamutpādasaṃjñmo 'pratītyasamutpanneṣu",
  "S06psp_6-8u:3157_5": "dharmeṣu pratītyasamutpannadharmasaṃjñino 'pratītyasamutpādāṅge pratītyasamutpādāṅgasaṃjñino",
  "S06psp_6-8u:3157_6": "'lokottareṣu lokottarasaṃjñino 'sāsraveṣu sāsravasaṃjñinaḥ,",
  "S06psp_6-8u:3158": "nānāsraveṣv anāsravasaṃjñino 'saṃskṛteṣu dharmeṣu saṃskṛtadharmasaṃjñinaḥ,",
  "S06psp_6-8u:3159": "saṃskṛteṣu dharmeṣu asaṃskṛtadharmasaṃjñinaḥ,",
  "S06psp_6-8u:3160": "asaṃvidyamānānāṃ viparyāse 'viparyastacittāḥ kāyena vācā manasā ca karmābhisaṃskurvanti,",
  "S06psp_6-8u:3161": "te pañcagatikāt saṃsārād na parimucyante,",
  "S06psp_6-8u:3162": "tad bodhisattvo mahāsattvaḥ prajñāpārmitāyāṃ caran sarvān antargatān kuśalān dharmān kṛtvā bodhisattvacaryāṃ carati,",
  "S06psp_6-8u:3163": "yayā caryayā carann anuttarāṃ samyaksaṃbodhim abhisaṃbudhyate.",
  "S06psp_6-8u:3164": "iti karmaphalasaṃbandho vipraṇāsaniveśanakarma",
  "S06psp_6-8u:3165_0": "anuttarāṃ samyaksaṃbodhim abhisaṃbudhya duṣkhañ ca duṣkhasamudayaṃ ca duṣkhanirodhañ",
  "S06psp_6-8u:3165_1": "ca duḥkhanirodhagāminīñ ca pratipadam ākhyāti deśayati prakāśayati vivṛṇoti vibhajati",
  "S06psp_6-8u:3165_2": "prajñāpayati pratiṣṭhāpayati,",
  "S06psp_6-8u:3166": "eṣu caturṣv āryasatyeṣu sarvāntargatāḥ kuśalā dharmā ye kecid bodhipakṣyā dharmā yair bodhipākṣikair dharmais trayāṇāṃ ratnānāṃ vyavasthānaṃ bhaviṣyati,",
  "S06psp_6-8u:3167": "katameṣāṃ trayāṇām?",
  "S06psp_6-8u:3168": "buddharatnasya dharmaratnasya saṃgharatnasya,",
  "S06psp_6-8u:3169": "eteṣāṃ trayāṇāṃ ratnānāṃ prādurbhāvāt sattvāḥ parimucyante pañcagatikāt saṃsārāt.",
  "S06psp_6-8u:3170": "atha khalv āyuṣmān subhūtir bhagavantam etad avocat: kiṃ punar bhagavan duḥkhajñānena parinirvānti,",
  "S06psp_6-8u:3171": "atha duṣkhena parinirvānti?",
  "S06psp_6-8u:3172": "utāho samudayajñānena parinirvānti, atha samudayena parinirvānti?",
  "S06psp_6-8u:3173": "utāho (PSP_6-8:144)",
  "S06psp_6-8u:3174": "nirodhajñānena parinirvānti, atha nirodhena parinirvānti?",
  "S06psp_6-8u:3175": "utāho mārgajñānena parinirvānti, atha mārgeṇa parinirvānti?",
  "S06psp_6-8u:3176": "evam ukte bhagavān āyuṣmantaṃ subhūtim etad avocat:",
  "S06psp_6-8u:3177": "na subhūte duṣkhajñānena parinirvānti na duṣkhena,",
  "S06psp_6-8u:3178": "na samudayajñānena na samudayena,",
  "S06psp_6-8u:3179": "na nirodhajñānena na nirodhena,",
  "S06psp_6-8u:3180": "na mārgajñānena parinirvānti na mārgeṇa,",
  "S06psp_6-8u:3181": "yā punaḥ subhūte caturṇām āryasatyānāṃ samatā tat parinirvāṇam uktaṃ mayā,",
  "S06psp_6-8u:3182": "na punar duḥkhena parinirvānti na duṣkhajñānena,",
  "S06psp_6-8u:3183": "na samudayena na samudayajñānena,",
  "S06psp_6-8u:3184": "na nirodhena na nirodhajñānena,",
  "S06psp_6-8u:3185": "na mārgeṇa parinirvānti na mārgajñānena.",
  "S06psp_6-8u:3186": "atha khalv āyuṣmān subhūtir bhagavantam etad avocat: katamā bhagavan caturṇām āryasatyānāṃ samatā?",
  "S06psp_6-8u:3187": "bhagavān āha: yatra subhūte na duṣkhan na duṣkhajñānaṃ,",
  "S06psp_6-8u:3188": "yatra na samudayo na samudayajñānaṃ,",
  "S06psp_6-8u:3189": "yatra na nirodho na nirodhajñānaṃ,",
  "S06psp_6-8u:3190": "yatra na mārgo na mārgajñānam,",
  "S06psp_6-8u:3191_0": "api tu khalu subhūte yā eṣāṃ caturṇām āryasatyāṇāṃ tathatāvitathatānanyatathatā dharmatā",
  "S06psp_6-8u:3191_1": "dharmadhātur dharmasthititā dharmaniyāmatā yasyotpādād vā tathāgatānām anutpādād",
  "S06psp_6-8u:3191_2": "vā tathāgatānāṃ sthitaivaiṣā dharmāṇāṃ dharmatā dharmādhātur yāsaṃpramoṣadharmatāyai",
  "S06psp_6-8u:3191_3": "aparihāṇadharmatāyai saṃpravartate,",
  "S06psp_6-8u:3192": "tāṃ bodhisattvo mahāsattvaḥ prajñāpāramitāyāṃ caran satyānubodhaye carati,",
  "S06psp_6-8u:3193": "yathā satyānubodhaye carati,",
  "S06psp_6-8u:3194": "yathā satyāny anubodhavyāni.",
  "S06psp_6-8u:3195": "evam ukte āyuṣmān subhūtir bhagavantam etad avocat:",
  "S06psp_6-8u:3196": "kathaṃ punar bhagavan bodhisattvo mahāsattvaḥ prajñāpāramitāyāṃ caran satyānubodhaye carati,",
  "S06psp_6-8u:3197": "yathā caran satyāny anubudhyate,",
  "S06psp_6-8u:3198": "abhisaṃbudhya tathatvāya pratipadyate,",
  "S06psp_6-8u:3199": "yathā pratipadyamāno na śrāvakabhūmiṃ patati na pratyekabuddhabhūmiṃ patati bodhisattvaniyāmam avakrāmati.",
  "S06psp_6-8u:3200": "evam ukte bhagavān āyuṣmantaṃ subhūtim etad avocat: na so dharmo yasyāntaṃ paśyati,",
  "S06psp_6-8u:3201": "tathā ca paśyati yathā na kañcid dharmam upalabhate,",
  "S06psp_6-8u:3202": "anupalaṃbhamānaḥ sarvadharmā śūnyā iti paśyati,",
  "S06psp_6-8u:3203": "satyaparyāpannāṃ (PSP_6-8:145)",
  "S06psp_6-8u:3204": "vā asatyaparyāpannāṃ vā taṃ sarve śunyā iti paśyati,",
  "S06psp_6-8u:3205": "sa evaṃ paśyann avakrāntaniyāmo bodhisattvo mahāsattvo gotrabhūmau sthito bhavati,",
  "S06psp_6-8u:3206": "tasya gotrabhūmau sthitasya na mūrdhavinipāto bhavati yena mūrdhavinipātena śrāvakabhūmiṃ vā pratyekabuddhabhūmiṃ vā patet,",
  "S06psp_6-8u:3207": "sa iha gotrabhūmau sthitvā catvāri dhyānāny utpādayati,",
  "S06psp_6-8u:3208": "catvāry apramāṇāni catasra ārūpyasamāpattīr utpādayati,",
  "S06psp_6-8u:3209": "sa iha śamathabhūmau sthitvā sarvadharmān pravicinoti,",
  "S06psp_6-8u:3210": "catvāry āryasatyāny anubudhyate,",
  "S06psp_6-8u:3211": "sa duḥkhañ ca parijānāti na ca duṣkhārambaṇaṃ cittam utpādayati,",
  "S06psp_6-8u:3212": "samudayañ ca prajahāti na ca samudayārambaṇaṃ cittam utpādayati,",
  "S06psp_6-8u:3213": "nirodhañ ca sākṣātkaroti na ca nirodhārambaṇaṃ cittam utpādayati,",
  "S06psp_6-8u:3214": "mārgañ ca bhāvayati na ca mārgārambaṇaṃ cittam utpādayati,",
  "S06psp_6-8u:3215": "anyatra bodhinimnena cittena bodhipraveśena bodhiprāgbhāreṇa cittena sarvadharmān yathāvat paśyati.",
  "S06psp_6-8u:3216": "subhūtir āha: kathaṃ bhagavan sarvadharmān yathāvat paśyati?",
  "S06psp_6-8u:3217": "bhagavān āha: sarvadharmān śūnyān paśyati.",
  "S06psp_6-8u:3218": "subhūtir āha: kathaṃ bhagavan sarvadharmān śūnyān paśyati?",
  "S06psp_6-8u:3219": "bhagavān āha: yad uta svalakṣaṇaśūnyān sarvadharmān paśyati,",
  "S06psp_6-8u:3220": "yo 'nayaivaṃrūpayā vipaśyanayā sarvadharmāḥ śūnyā iti paśyati,",
  "S06psp_6-8u:3221": "na ca kasyacid dharmasya svabhāvaṃ paśyati,",
  "S06psp_6-8u:3222": "yatra svabhāve sthitvānuttarāṃ samyaksaṃbodhim abhisaṃbudhyate.",
  "S06psp_6-8u:3223": "subhūtir āha: evaṃ sati bhagavann abhāvasvabhāvā bodhiḥ.",
  "S06psp_6-8u:3224": "bhagavān āha: evam etat subhūte evam etad,",
  "S06psp_6-8u:3225": "yathā vadasi,",
  "S06psp_6-8u:3226": "abhāvasvabhāvā subhūte bodhiḥ,",
  "S06psp_6-8u:3227": "sā na buddhena kṛtā na pratyekabuddhena nārhatā nāpi tair bodhisattvair mahāsattvair ya iha samādhau caranty anyatra sattvā na jānanti na paśyanti,",
  "S06psp_6-8u:3228": "tad bodhisattvo mahāsattvaḥ prajñāpāramitāyāṃ carann upāyakauśalyena sattvānāṃ dharmaṃ deśayati.",
  "S06psp_6-8u:3229": "iti satyadarśanaviveśanakarma",
  "S06psp_6-8u:3230": "atha khalu maitreyo bodhisattvo mahāsattvo bhagavantam etad avocat:",
  "S06psp_6-8u:3231": "yadi bhagavann abhāvasvabhāvāḥ sarvadharmās tadā bhagavan prajñāpāramitāyāṃ caratā bodhisattvena mahāsattvena bodhisattvaśikṣāyāṃ (PSP_6-8:146)",
  "S06psp_6-8u:3232": "śikṣitukāmena rūpe kathaṃ śikṣitavyaṃ?",
  "S06psp_6-8u:3233": "vedanāyāṃ saṃjñāyāṃ saṃskāreṣu vijñāne kathaṃ śikṣitavyam?",
  "S06psp_6-8u:3234": "cakṣurāyatane śrotrāyatane ghrāṇāyatane jihvāyatane kāyāyatane manaāyatane kathaṃ śikṣitavyam?",
  "S06psp_6-8u:3235": "rūpāyatane śabdāyatane gandhāyatane rasāyatane spraṣṭavyāyatane dharmāyatane kathaṃ śikṣitavyam?",
  "S06psp_6-8u:3236": "cakṣurdhātau rūpadhātau cakṣurvijñānadhātau,",
  "S06psp_6-8u:3237": "śrotradhātau śabdadhātau śrotravijñānadhātau,",
  "S06psp_6-8u:3238": "ghrāṇadhātau gandhadhātau ghrāṇavijñānadhātau,",
  "S06psp_6-8u:3239": "jihvādhātau rasadhātau jihvāvijñānadhātau,",
  "S06psp_6-8u:3240": "kāyadhātau spraṣṭavyadhātau kāyavijñānadhātau,",
  "S06psp_6-8u:3241": "manodhātau dharmadhātau manovijñānadhātau kathaṃ śikṣitavyam?",
  "S06psp_6-8u:3242": "cakṣuḥsaṃsparśāyatane śrotraghrāṇajihvākāyamanaḥsaṃsparśāyatane kathaṃ śikṣitavyam?",
  "S06psp_6-8u:3243": "avidyāyāṃ saṃskāreṣu vijñāne nāmarūpe ṣaḍāyatane sparśe vedanāyāṃ tṛṣṇāyām upādāne bhave jātau jarāmaraṇe kathaṃ śikṣitavyam?",
  "S06psp_6-8u:3244": "duṣkhasatye samudayasatye nirodhasatye mārgasatye kathaṃ śikṣitavyam?",
  "S06psp_6-8u:3245_0": "rūpiṣu dharmeṣv arūpiṣu sanidarśaneṣv anidarśaneṣu sapratigheṣv apratigheṣu saṃskṛteṣv",
  "S06psp_6-8u:3245_1": "asaṃskṛteṣu sāsraveṣv anāsraveṣu sāvadyeṣv anavadyeṣu hīneṣu praṇīteṣv adhyātmikeṣu",
  "S06psp_6-8u:3245_2": "vā bāhyeṣu vā dṛṣṭaśrutamatavijñāteṣv atītānāgatapratyutpanneṣu kuśalākuśalavyākṛtāvyākṛteṣu",
  "S06psp_6-8u:3245_3": "kāmapratisaṃyukteṣu rūpapratisaṃyukteṣv ārūpyapratisaṃyukteṣu śaikṣeṣv aśaikṣeṣu",
  "S06psp_6-8u:3245_4": "naivaśaikṣanāśaikṣeṣu kathaṃ śikṣitavyam?",
  "S06psp_6-8u:3246": "rāge pratighe māne 'vidyāyāṃ dṛṣṭau vicikitsāyāṃ kathaṃ śikṣitavyam?",
  "S06psp_6-8u:3247": "mātsarye dāne dauḥśīlye śīle vyāpāde kṣāntau kauśīdye vīrye vikṣepe dhyāne dauṣprajñe prajñāyāṃ kathaṃ śikṣitavyam?",
  "S06psp_6-8u:3248": "vikalpe śūnyatāyāṃ nimitte ānimitte mithyāpraṇihite samyakpraṇihite,",
  "S06psp_6-8u:3249": "śubhe 'śubhe dharme kathaṃ śikṣitavyam?",
  "S06psp_6-8u:3250": "kleśe kleśaprahāṇe saṃkleśe vyavadāne saṃsāre nirvāṇe dhātau kathaṃ śikṣitavyam?",
  "S06psp_6-8u:3251": "buddhadharmeṣu kathaṃ śikṣitavyam?",
  "S06psp_6-8u:3252": "evam ukte bhagavān maitreyaṃ bodhisattvaṃ mahāsattvam evam āha:",
  "S06psp_6-8u:3253": "prajñāpāramitāyāṃ caratā maitreya bodhisattvena mahāsattvena bodhisattvaśikṣāyāṃ śikṣitukāmena,",
  "S06psp_6-8u:3254": "nāmamātrakaṃ rūpam iti śikṣitavyaṃ,",
  "S06psp_6-8u:3255": "nāmamātraṃ vedanā saṃjñā saṃskārā vijñānaṃ nāmamātraṃ yāvad (PSP_6-8:147)",
  "S06psp_6-8u:3256": "buddhadharmā iti śikṣitavyam.",
  "S06psp_6-8u:3257": "atha maitreyo bodhisattvo mahāsattvo bhagavantam etad avocat:",
  "S06psp_6-8u:3258": "yadā bhagavan savastukam idaṃ nāmadheyam upalabhyate,",
  "S06psp_6-8u:3259": "yad idaṃ rūpam iti,",
  "S06psp_6-8u:3260": "savastukam idaṃ nāmadheyam upalabhyate yad idaṃ vedanā saṃjñā saṃskārā vijñānaṃ,",
  "S06psp_6-8u:3261": "savastukam idaṃ nāmadheyam upalabhyate yad idaṃ yāvad buddhadharmā iti,",
  "S06psp_6-8u:3262": "yad uta saṃskāranimittam upādāya,",
  "S06psp_6-8u:3263": "tadā kathaṃ bodhisattvena mahāsattvena nāmamātrakaṃ rūpam iti śikṣitavyaṃ,",
  "S06psp_6-8u:3264": "nāmamātraṃ vedanā saṃjñā saṃskārā vijñānaṃ nāmamātraṃ yāvad buddhadharmā iti śikṣitavyam,",
  "S06psp_6-8u:3265": "athāvastukam evaṃ sati tasya nāmnas tad api nāmamātraṃ na prayujyate yad idaṃ rūpam iti nāmamātraṃ na prayujyate yad idaṃ vedanā saṃjñā saṃskārā vijñānaṃ,",
  "S06psp_6-8u:3266": "yāvad buddhadharmā iti nāmamātraṃ na prayujyate.",
  "S06psp_6-8u:3267": "evam ukte bhagavān maitreyaṃ bodhisattvaṃ mahāsattvam etad avocat:",
  "S06psp_6-8u:3268": "āgantukam etan nāmadheyaṃ prakṣiptaṃ tasmin saṃskāranimitte vastūni yad idaṃ rūpam iti,",
  "S06psp_6-8u:3269": "āgantukam etan nāmadheyaṃ prakṣiptaṃ yad idaṃ vedanā saṃjñā saṃskārā vijñānam,",
  "S06psp_6-8u:3270": "āgantukam etan nāmadheyaṃ prakṣiptaṃ yad idaṃ yāvad budhadharmā iti,",
  "S06psp_6-8u:3271": "yataś ca maitreya tena saṃskāranimittena vastūni rūpam ity etasmin nāmni rūpam iti saṃpratyayo bhavati,",
  "S06psp_6-8u:3272": "pratyayāgamaḥ pratisaṃvedanaḥ,",
  "S06psp_6-8u:3273": "tena ca maitreya paryāyeṇaivaṃ veditavyaṃ,",
  "S06psp_6-8u:3274": "āgantukam etan nāmadheyaṃ prakṣiptaṃ tasmin saṃskāranimitte vastūni yad idaṃ rūpam iti,",
  "S06psp_6-8u:3275": "yad idaṃ vedanā saṃjñā saṃskārā vijñānaṃ yad idaṃ yāvad buddhadharmā iti, tat kiṃ manyase?",
  "S06psp_6-8u:3276": "maitreya syād ihaikatyasya tasminn eva saṃskāranimitte vastūni saṃjñā vā prajñaptir vā nāma vānuvyavahāro vābhiniveśo vā.",
  "S06psp_6-8u:3277": "[maitreya] āha: evaṃ bhagavan.",
  "S06psp_6-8u:3278": "[bhagavān āha:] tad anenāpi te maitreya paryāyeṇaivaṃ veditavyaṃ,",
  "S06psp_6-8u:3279": "āgantukam ekam etan nāmadheyaṃ prakṣiptaṃ tasmin saṃskāranimitte vastūni yad idaṃ rūpam iti,",
  "S06psp_6-8u:3280": "yad idaṃ vedanā saṃjñā saṃskārā vijñānaṃ yad idaṃ yāvad buddhadharmā iti.",
  "S06psp_6-8u:3281": "atha khalu maitreyo bodhisattvo mahāsattvo bhagavantam etad avocat: (PSP_6-8:148)",
  "S06psp_6-8u:3282": "evaṃ sati bhagavann upalabdha eva bhavati rūpasya svabhāvo yat tat saṃskāranimittaṃ vastu,",
  "S06psp_6-8u:3283": "yad upādāya nāma saṃjñā prajñaptir anuvyavahāro bhavati,",
  "S06psp_6-8u:3284": "yad idaṃ rūpam iti yad idaṃ vedanā saṃjñā saṃskārā vijñānaṃ yad idaṃ yāvad buddhadharmā iti.",
  "S06psp_6-8u:3285": "evam ukte bhagavān maitreyaṃ bodhisattvaṃ mahāsattvam evam āha:",
  "S06psp_6-8u:3286": "saṃskāranimitte vastūni nāma saṃjñā prajñaptir anuvyavahāro rūpam iti, tat kiṃ manyase?",
  "S06psp_6-8u:3287": "maitreya svabhāvo vā sa rūpasya prajñaptimātraṃ veti.",
  "S06psp_6-8u:3288": "[maitreya] āha: prajñaptimātraṃ bhagavan yad idaṃ prajñaptimātram.",
  "S06psp_6-8u:3289": "bhagavān āha: tat kathaṃ maitreya tavaivaṃ bhavaty upalabdha evaṃ bhavati rūpasya svabhāva iti,",
  "S06psp_6-8u:3290": "yat tat saṃskāranimittavastu yad upādāya nāma saṃjñā prajñaptir anuvyavahāro bhavati,",
  "S06psp_6-8u:3291": "yad idaṃ rūpam iti,",
  "S06psp_6-8u:3292": "yad idaṃ vedanā saṃjñā saṃskārā vijñānaṃ yad idaṃ yāvad buddhadharmā iti. tat kiṃ manyase?",
  "S06psp_6-8u:3293": "maitreya svabhāvo vā sa vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ prajñaptimātraṃ veti.",
  "S06psp_6-8u:3294": "[maitreya] āha: prajñaptimātraṃ bhagavan yad idaṃ prajñaptimātram.",
  "S06psp_6-8u:3295": "bhagavān āha:",
  "S06psp_6-8u:3296": "tat kathaṃ maitreya tavaivaṃ bhavaty upalabdha evaṃ bhavati vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ svabhāva iti?",
  "S06psp_6-8u:3297": "maitreya āha: saced bhagavan nāmasaṃjñāsaṃketaprajñaptivyavahāramātratvaṃ rūpaṃ,",
  "S06psp_6-8u:3298": "saced bhagavan nāmasaṃjñāsaṃketaprajñaptivyavahāramātratvaṃ vedanā saṃjñā saṃskārā vijñānaṃ yāvad buddhadharmā iti,",
  "S06psp_6-8u:3299": "tad evaṃ sati na tūpalabdha eva svabhāvo bhavati,",
  "S06psp_6-8u:3300": "rūpasya yad idan nāmasaṃjñāsaṃketaprajñaptivyavahāramātratvam iti,",
  "S06psp_6-8u:3301": "tad evaṃ sati na tūpalabdha eva svabhāvo bhavati,",
  "S06psp_6-8u:3302": "vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ,",
  "S06psp_6-8u:3303": "yad idaṃ nāmasaṃjñāsaṃketaprajñaptivyavahāramātratvam iti.",
  "S06psp_6-8u:3304": "bhagavān āha: tat kiṃ manyase?",
  "S06psp_6-8u:3305": "maitreya yad rūpam iti nāmasaṃjñāsaṃketaprajñaptivyavahāramātratvaṃ,",
  "S06psp_6-8u:3306": "yad vedaneti saṃjñeti saṃskārā (PSP_6-8:149)",
  "S06psp_6-8u:3307": "iti vijñānam iti yāvad buddhadharmā iti,",
  "S06psp_6-8u:3308": "nāmasaṃjñāsaṃketaprajñaptivyavahāramātratvam api nu tasyotpādo vā prajñāyate vyayo vā saṃkleśo vā vyavadānaṃ vā.",
  "S06psp_6-8u:3309": "[maitreya] āha: no hīdaṃ bhagavan.",
  "S06psp_6-8u:3310": "[bhagavān āha:",
  "S06psp_6-8u:3311": "] tat kutas tavaivaṃ bhavati maitreya upalabdha eva svabhāvo bhavati rūpasya vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇām iti peyālam?",
  "S06psp_6-8u:3312": "maitreya āha: kiṃ punar bhagavan sarvaśaḥ svalakṣaṇena nāsty eva rūpaṃ,",
  "S06psp_6-8u:3313": "kiṃ punar bhagavan sarvaśaḥ svalakṣaṇena nāsty eva vedanā saṃjñā saṃskārā vijñānaṃ,",
  "S06psp_6-8u:3314": "na santy eva yāvad buddhadharmāḥ.",
  "S06psp_6-8u:3315": "bhagavān āha: nāhaṃ maitreya sarvaśaḥ svalakṣaṇena rūpan nāstīti vadāmi,",
  "S06psp_6-8u:3316": "nāhaṃ maitreya sarvaśaḥ svalakṣaṇena vedanā saṃjñā saṃskārā vijñānaṃ yāvad buddhadharmā na santīti vadāmi.",
  "S06psp_6-8u:3317": "maitreya āha: kathaṃ bhagavan rūpam asti?",
  "S06psp_6-8u:3318": "kathaṃ vedanā saṃjñā saṃskārā vijñānaṃ yāvad buddhadharmāḥ santi?",
  "S06psp_6-8u:3319": "bhagavān āha:",
  "S06psp_6-8u:3320": "lokasaṃketavyavahārato maitreya rūpam asti na tu paramārthato lokasaṃketavyavahārato maitreya vedanā saṃjñā saṃskārā vijñānaṃ yāvad buddhadharmāḥ santi no paramārthataḥ.",
  "S06psp_6-8u:3321": "maitreya āha:",
  "S06psp_6-8u:3322": "yathā khalv ahaṃ bhagavan bhagavato bhāṣitasyārtham ājānāmi nirabhilapya eva dhātuḥ paramārthataḥ,",
  "S06psp_6-8u:3323": "saced bhagavan nirabhilapyo dhātuḥ paramārthataḥ,",
  "S06psp_6-8u:3324": "tat kathaṃ yat tat saṃskāranimittaṃ vastu yatra rūpam ity āgantukaṃ nāmadheyaṃ prakṣipyate,",
  "S06psp_6-8u:3325": "tat kathaṃ yat tat saṃskāranimittaṃ vastu yatra vedanā saṃjñā saṃskārā vijñānaṃ yāvad buddhadharmā ity āgantukaṃ nāmadheyaṃ prakṣipyate paramārthato na bhavati,",
  "S06psp_6-8u:3326": "sacet tan na paramārthaḥ tat kathaṃ nirabhilapyo dhātur bhavati saṃskāranimittaṃ vastu nirabhilapyo dhātur iti na yujyate.",
  "S06psp_6-8u:3327": "bhagavān āha:",
  "S06psp_6-8u:3328": "tena hi maitreya tvām evātra pratipakṣāmi yathā te kṣamate tathāivaṃ vyākuru. tat kiṃ manyase?",
  "S06psp_6-8u:3329": "maitreya yathā te nirabhilapya dhātau prajñāpracāro bhavati,",
  "S06psp_6-8u:3330": "upalabhase tvaṃ tasmin samaye saṃskāranimittaṃ vastu yatredam āgantukanāmadheyaṃ prakṣiptaṃ yad (PSP_6-8:150)",
  "S06psp_6-8u:3331": "idaṃ rūpam iti vedaneti saṃjñeti saṃskarā iti vijñānam iti yāvad buddhadharmā iti.",
  "S06psp_6-8u:3332": "[maitrya āha:] no hīdaṃ bhagavan.",
  "S06psp_6-8u:3333": "[bhagavān āha:] tad anenāpi te maitreya paryāyeṇaivaṃ veditavyaṃ,",
  "S06psp_6-8u:3334": "yat tat saṃskāranimittaṃ vastus tan nirabhilapyād dhātor nānyan nāpy ananyan,",
  "S06psp_6-8u:3335": "sa ca tasmāt saṃskāranimittād vastuno nānyo nirabhilapyo dhātur nāpy ananyo yatredam āgantukaṃ nāmadheyaṃ prakṣipataṃ yad idaṃ rūpam iti,",
  "S06psp_6-8u:3336": "vedaneti saṃjñeti saṃskārā iti vijñānam iti yāvad buddhadharmā iti,",
  "S06psp_6-8u:3337": "saṃskāranimittāc ced vastuno maitreya nirabhilapyo dhātur anyaḥ syād apīdānīṃ sarvakālaṃ pṛthagjanāḥ parinirvāyur anuttarāṃ samyaksaṃbodhim abhisaṃbuddheran,",
  "S06psp_6-8u:3338": "ananyaś cen maitreya saṃskāranimittād vastuno nirabhilapyo dhātuḥ syād apīdānīṃ tad api nimittaṃ nopalabhyet,",
  "S06psp_6-8u:3339": "yatas tasya nirabhilapyasya dhātoḥ prativedho bhavet. tad anenāpi te maitreya paryāyeṇaivaṃ veditavyaṃ,",
  "S06psp_6-8u:3340": "na tasmāt saṃskāranimittād vastuno 'nyo nirabhilapyo dhātur,",
  "S06psp_6-8u:3341": "nāpi tasmād ananyo nirabhilapyo dhātur yatredam āgantukaṃ nāmadheyaṃ prakṣipataṃ yad idaṃ rūpam iti vedaneti saṃjñeti saṃskārā iti vijñānam iti yāvad buddhadharmā iti.",
  "S06psp_6-8u:3342": "maitreya āha:",
  "S06psp_6-8u:3343": "saced bhagavan bodhisattvo mahāsattvo nirabhilapyadhātūpanibaddhe prajñāpracāre vartamānas tat saṃskāranimittaṃ vastu nopalabhate,",
  "S06psp_6-8u:3344": "yatredam āgantukaṃ nāmadheyaṃ prakṣiptaṃ yad idaṃ rūpam iti vedaneti saṃjñeti saṃskārā iti vijñānam iti yāvad buddhadharmā iti,",
  "S06psp_6-8u:3345": "tat kathaṃ bhagavan vidyamānaṃ nopalabhate?",
  "S06psp_6-8u:3346": "evam ukte bhagavān maitreyaṃ bodhisattvaṃ mahāsattvam evam āha:",
  "S06psp_6-8u:3347": "na hi maitreya tasya saṃskāranimittasya vastunaḥ kācid vidyamānatā vāvidyamānatā vā. tat kasya hetoḥ?",
  "S06psp_6-8u:3348": "yasmin hi vā maitreya samaye tat saṃskāranimittaṃ vastu vikalpayasi tasmin samaye tat saṃskāranimittaṃ vastu vikalpato grahaṇam eti,",
  "S06psp_6-8u:3349": "tasmin vā punaḥ samaye nirabhilapyadhātūpanibaddhe prajñāpracāre vartamāno na vikalpayasi tasmin samaye nirvikalpato grahaṇam eti.",
  "S06psp_6-8u:3350": "maitreya āha: evaṃ bhagavan.",
  "S06psp_6-8u:3351": "bhagavān āha:",
  "S06psp_6-8u:3352": "na tv evaṃ sati maitreya vikalpamātram etad yad uta saṃskāranimittaṃ vastu yatredam āgantukaṃ nāmadheyaṃ prakṣiptaṃ (PSP_6-8:151)",
  "S06psp_6-8u:3353": "yad idaṃ rūpam iti vedaneti saṃjñeti saṃskarā iti vijñānam iti yāvad buddhadharmā iti,",
  "S06psp_6-8u:3354": "vikalpamātre vā punas tasya nirvikalpe vā dhātau vartamānasya vikalpeṣv apagateṣu katamā tasya vidyamānatā vāvidyamānatā vopalabhyate,",
  "S06psp_6-8u:3355": "yatredam āgantukaṃ nāmadheyaṃ prakṣiptaṃ yad idaṃ rūpam iti vedaneti saṃjñeti saṃskārā iti vijñānam iti yāvad buddhadharmā iti?",
  "S06psp_6-8u:3356": "maitreya āha:",
  "S06psp_6-8u:3357": "prajñāpāramitāyāṃ caratā bhagavan bodhisattvena mahāsattvena dharmaprabhedakauśalye vartamānena katibhir ākārai rūpaprabhedaprajñaptir anugantavyā?",
  "S06psp_6-8u:3358": "katibhir ākārair vedanā saṃjñā saṃskārā vijñānaṃ yāvad buddhadharmaprabhedaprajñaptir anugantavyā?",
  "S06psp_6-8u:3359": "bhagavān āha:",
  "S06psp_6-8u:3360": "tribhir maitreyākārair bodhisattvena mahāsattvena prajñāpāramitāyāṃ caratā dharmaprabhedakauśalye vartamānena rūpaprabhedaprajñaptir anugantavyā,",
  "S06psp_6-8u:3361": "vedanā saṃjñā saṃskārā vijñānaṃ yāvad budhdhadharmaprabhedaprajñaptir anugantavyā,",
  "S06psp_6-8u:3362": "yad utedaṃ parikalpitaṃ rūpam idaṃ vikalpitaṃ rūpam idaṃ dharmatā rūpam iti,",
  "S06psp_6-8u:3363": "yad uteyaṃ parikalpitā vedanā iyaṃ vikalpitā vedanā iyaṃ dharmatā vedanā,",
  "S06psp_6-8u:3364": "yad uta iyaṃ parikalpitā saṃjñā iyaṃ vikalpitā saṃjñā iyaṃ dharmatā saṃjñā,",
  "S06psp_6-8u:3365": "yad uteme parikalpitāḥ saṃskārā ime vikalpitāḥ saṃskārā ime dharmatā saṃskārāḥ,",
  "S06psp_6-8u:3366": "idaṃ parikalpitaṃ vijñānam idaṃ vikalpitaṃ vijñānam idaṃ dharmatā vijñānam,",
  "S06psp_6-8u:3367": "ime yāvat parikalpitā buddhadharmā ime vikalpitā buddhadharmā ime dharmatā buddhadharmāḥ.",
  "S06psp_6-8u:3368": "maitreya āha: katamad bhagavan parikalpitaṃ rūpam?",
  "S06psp_6-8u:3369": "katamad vikalpitaṃ rūpam?",
  "S06psp_6-8u:3370": "katamad dharmatā rūpaṃ?",
  "S06psp_6-8u:3371": "katamā bhagavan parikalpitā vedanā saṃjñā saṃskārā vijñānaṃ?",
  "S06psp_6-8u:3372": "katamā vikalpaitā vedanā saṃjñā saṃskārā vijñānaṃ?",
  "S06psp_6-8u:3373": "katamā dharmatā vedanā saṃjjñā saṃskārā vijñānaṃ?",
  "S06psp_6-8u:3374": "yāvat katame bhagavan parikalpitā budhadharmāḥ?",
  "S06psp_6-8u:3375": "katame vikalpitā buddhadharmāḥ?",
  "S06psp_6-8u:3376": "katame dharmatā buddhadharmāḥ?",
  "S06psp_6-8u:3377": "bhagavān āha:",
  "S06psp_6-8u:3378": "yā maitreya tasmin saṃskāranimitte vastūni rūpam iti nāmasaṃjñāsaṃketaprajñaptivyavahāran niśritya rūpasvabhāvatayā parikalpatenedaṃ parikalpitaṃ rūpaṃ,",
  "S06psp_6-8u:3379": "yat maitreya tasmin saṃskāranimitte (PSP_6-8:152)",
  "S06psp_6-8u:3380_0": "vastūni vedaneti saṃjñeti saṃskāra iti vijñānam iti yāvad buddhadharmā iti nāmasaṃjñāsaṃketaprajñaptivyavahāran",
  "S06psp_6-8u:3380_1": "niśritya vedanāsvabhāvatayā saṃjñāsvabhāvatayā saṃskārasvabhāvatayā vijñānasvabhāvatayā",
  "S06psp_6-8u:3380_2": "yāvad buddhadharmasvabhāvatayā parikalpaneyaṃ parikalpitā,",
  "S06psp_6-8u:3381": "vedanā saṃjñā saṃskārā vijñānaṃ yāvad ime parikalpitā buddhadharmāḥ,",
  "S06psp_6-8u:3382": "yā punas tasya saṃskāranimittasya vastuno vikalpamātradharmatāyām avasthānatā vikalpapratītyābhilapanatā tatredaṃ nāmasaṃjñāsaṃketaprajñaptivyavahāro rūpam iti,",
  "S06psp_6-8u:3383": "vedaneti saṃjñeti saṃskārā iti,",
  "S06psp_6-8u:3384": "vijñānam iti yāvad buddhadharmā iti,",
  "S06psp_6-8u:3385_0": "idaṃ vikalpitaṃ rūpam iyaṃ vikalpitā vedanā iyaṃ vikalpitā saṃjñā ime vikalpitāḥ",
  "S06psp_6-8u:3385_1": "saṃskārā idaṃ vikalpitaṃ vijñānam ime vikalpitā buddhadharmāḥ. yā utpādād vā tathāgatānām",
  "S06psp_6-8u:3385_2": "anutpādād vā sthitaiveyaṃ dharmāṇāṃ dharmatā dharmasthititā dharmadhātur yat tena",
  "S06psp_6-8u:3385_3": "parikalpitarūpeṇa tasya vikalpitarūpasya nityaṃ nityakālaṃ dhruvaṃ dhruvakālaṃ niḥsvabhāvatā",
  "S06psp_6-8u:3385_4": "dharmanairātmyaṃ tathatā bhūtakoṭir idaṃ dharmatā rūpam iyaṃ dharmatā vedanā saṃjñā",
  "S06psp_6-8u:3385_5": "saṃskārā vijñānam ime yāvad buddhadharmāḥ.",
  "S06psp_6-8u:3386": "maitreya āha: eṣāṃ bhagavan trayāṇāṃ rūpāṇāṃ katamad rūpam adravyaṃ draṣṭavyaṃ?",
  "S06psp_6-8u:3387": "katamat sadravyaṃ draṣṭavyaṃ?",
  "S06psp_6-8u:3388": "kataman naivādravyaṃ na sadravyaṃ draṣṭavyaṃ paramārthaprabhāvitaṃ?",
  "S06psp_6-8u:3389": "āsāṃ bhagavaṃs tiṣṛṇāṃ vedanānāṃ tiṣṛṇāṃ saṃjñānāṃ trayāṇāṃ saṃskārāṇāṃ trayāṇāṃ vijñānānāṃ trayāṇāṃ yāvad buddhadharmāṇāṃ katame 'dravyā draṣṭavyā?",
  "S06psp_6-8u:3390": "katame sadravyā draṣṭavyā?",
  "S06psp_6-8u:3391": "katame naivādravyā draṣṭavyā na sadravyān paramārthaprabhāvitāḥ?",
  "S06psp_6-8u:3392": "bhagavān āha: yat maitreya parikalpitaṃ rūpam idam adravyaṃ draṣṭavyaṃ,",
  "S06psp_6-8u:3393": "yad vikalpitaṃ rūpam idaṃ vikalpitaṃ rūpaṃ sadravyatām upādāya sadravyaṃ draṣṭavyaṃ no tu svatantravṛttitaḥ,",
  "S06psp_6-8u:3394": "yad dharmatā rūpaṃ tan naivādravyaṃ sadravyaṃ paramārthaprabhāvitaṃ draṣṭavyaṃ, (PSP_6-8:153)",
  "S06psp_6-8u:3395": "yā maitreya parikalpitā vedanā saṃjñā saṃskārā vijñānaṃ yāvad ye parikalpitā buddhadharmā ime 'dravyā draṣṭavyāḥ,",
  "S06psp_6-8u:3396": "yā vikalpitā vedanā saṃjñā saṃskārā vijñānaṃ yāvad ye vikalpitā buddhadharmā ime vikalpitasadravyatām upādāya sadravyā draṣṭavyā no tu svatantravṛttitaḥ,",
  "S06psp_6-8u:3397": "yā maitreya dharmatā vedanā saṃjñā saṃskārā vijñānaṃ yāvad ye maitreya dharmatā buddhadharmās te naivādravyā na sadravyāḥ paramārthena prabhāvitā draṣṭavyāḥ.",
  "S06psp_6-8u:3398": "maitreya āha: yad uktaṃ bhagavan bhagavatādvayasyaiṣā gaṇanā kṛtā yad uta rūpam ity,",
  "S06psp_6-8u:3399": "advayasyaiṣā gaṇanā kṛtā yad uta vedaneti saṃjñeti saṃskārā iti vijñānam iti yāvad buddhadharmā iti tad evaṃ rūpaprabhedaprajñaptau satyām,",
  "S06psp_6-8u:3400": "evaṃ vedanā saṃjñā saṃskārā vijñānaṃ yāvad buddhadharmaprabhedaprajñaptau satyāṃ,",
  "S06psp_6-8u:3401_0": "kiṃ saṃdhāya nirdiṣṭaṃ bhagavatā advayasyaiṣā gaṇanā kṛtā yad uta rūpam ity advayasyaiṣā",
  "S06psp_6-8u:3401_1": "gaṇanā kṛtā yad uta vedaneti saṃjñeti saṃskārā iti vijñānam iti yāvad buddhadharmā",
  "S06psp_6-8u:3401_2": "ity advayasyaiṣā gaṇanā kṛteti.",
  "S06psp_6-8u:3402": "bhagavān āha: tat kiṃ manyase? maitreya yā parikalpite rūpe 'dravyatā rūpaṃ vā tan na veti.",
  "S06psp_6-8u:3403": "[maitrya] āha: no hīdaṃ bhagavan.",
  "S06psp_6-8u:3404": "[bhagavān āha:] yā punas tatra nāmasaṃjñāprajñaptivyavahāramātratā rūpam ity api nu tad rūpam?",
  "S06psp_6-8u:3405": "[maitreya] āha: no hīdaṃ bhagavan.",
  "S06psp_6-8u:3406": "[bhagavān āha:] tad anena maitreya paryāyeṇaivaṃ veditavyaṃ,",
  "S06psp_6-8u:3407": "yat parikalpitaṃ rūpaṃ tan na rūpaṃ nārūpaṃ yat punā rūpaṃ nārūpaṃ tad advayaṃ,",
  "S06psp_6-8u:3408": "idaṃ ca saṃdhāyoktaṃ mayā advayasyaiṣā gaṇanā kṛtā yad idaṃ rūpam iti. tat kiṃ manyase?",
  "S06psp_6-8u:3409": "maitreya yā vikalpitasya rūpasya sadravyatā api nu tad rūpaṃ yad upādāya nāmasaṃjñāprajñaptivyavahāro bhavati rūpam iti.",
  "S06psp_6-8u:3410": "[maitreya] āha: no hīdaṃ bhagavan.",
  "S06psp_6-8u:3411": "[bhagavān āha:] tat kiṃ manyase?",
  "S06psp_6-8u:3412": "maitreya yā nimittena parikalpitena rūpeṇa parikalpitasya rūpasya tat svabhāvatāsallakṣaṇatāpi nu tad (PSP_6-8:154) rūpam.",
  "S06psp_6-8u:3413": "[maitreya] āha: no hīdaṃ bhagavan.",
  "S06psp_6-8u:3414": "[bhagavān āha:] tad anena te maitreya paryāyeṇaivaṃ veditavyaṃ,",
  "S06psp_6-8u:3415": "yad vikalpitaṃ rūpam api na rūpan nārūpaṃ yat punar na rūpaṃ nārūpaṃ tad advayam,",
  "S06psp_6-8u:3416": "idañ ca saṃdhāyoktaṃ mayā advayasyaiṣā gaṇanā kṛtā yad idaṃ rūpam iti. tat kiṃ manyase?",
  "S06psp_6-8u:3417": "maitreya yā dharmatā rūpasya nairātmyaprabhāvitatāpi nu tad rūpam.",
  "S06psp_6-8u:3418": "[maitreya] āha: no hīdaṃ bhagavan.",
  "S06psp_6-8u:3419": "[bhagavān āha:] yā punas tathāivaṃ dharmatā rūpasya rūpadharmatā api nu tad rūpam?",
  "S06psp_6-8u:3420": "[maitreya] āha: no hīdaṃ bhagavan.",
  "S06psp_6-8u:3421": "[bhagavān āha:] tad anena maitreya paryāyeṇaivaṃ veditavyaṃ,",
  "S06psp_6-8u:3422_0": "yad dharmatā rūpam api na rūpaṃ nārūpaṃ yan na rūpaṃ nārūpaṃ tad advayam idaṃ ca",
  "S06psp_6-8u:3422_1": "saṃdhāyoktaṃ mayādvayasyaiṣā gaṇanā kṛtā yad idaṃ rūpam iti vedanāyāṃ saṃjñāyāṃ saṃskāreṣu",
  "S06psp_6-8u:3422_2": "vijñāne yāvad buddhadharmeṣu peyālaṃ kartavyam.",
  "S06psp_6-8u:3423": "maitreya āha:",
  "S06psp_6-8u:3424_0": "prajñāpāramitāyāṃ carato bhagavan bodhisattvasya mahāsattvasya rūpa evam advayalakṣaṇakuśalasya",
  "S06psp_6-8u:3424_1": "vedanāyāṃ saṃjñāyāṃ saṃskāreṣu vijñāne yāvad buddhadharmeṣu evam advayalakṣaṇakuśalasyāntadvayaṃ",
  "S06psp_6-8u:3424_2": "varjayitvā madhyamāṃ pratipadaṃ pratipannasya,",
  "S06psp_6-8u:3425": "kathaṃ lakṣaṇaparijñā?",
  "S06psp_6-8u:3426": "kathaṃ lakṣaṇaprahāṇaṃ?",
  "S06psp_6-8u:3427": "kathaṃ lakṣaṇasākṣātkriyā?",
  "S06psp_6-8u:3428": "kathaṃ lakṣaṇabhāvanā draṣṭravyā?",
  "S06psp_6-8u:3429": "bhagavān āha:",
  "S06psp_6-8u:3430": "prajñāpāramitāyāṃ maitreya carato bodhisattvasya mahāsattvasyāntadvayaṃ varjayitvā madhyamāṃ pratipadaṃ pratipannasya,",
  "S06psp_6-8u:3431": "rūpasya yan na parijñānaṃ nāparijñānam iyam evāsya parijñā,",
  "S06psp_6-8u:3432": "yad vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ na parijñānaṃ nāparijñānam iyam evāsya parijñā,",
  "S06psp_6-8u:3433": "yad rūpasya (PSP_6-8:155)",
  "S06psp_6-8u:3434": "na prahāṇaṃ nāprahāṇam idam evāsya prahāṇaṃ,",
  "S06psp_6-8u:3435": "yad vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ na prahāṇaṃ nāprahāṇam idam evāsya prahāṇaṃ,",
  "S06psp_6-8u:3436": "yā rūpasya na sākṣātkriyā nāsākṣātkriyā iyam evāsya sākṣātkriyā,",
  "S06psp_6-8u:3437_0": "yā vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ na sākṣātkriyā",
  "S06psp_6-8u:3437_1": "nāsākṣātkriyā iyam evāsya sākṣātkriyā rūpaprahāṇāya na mārgasya bhāvanā nābhāvanā",
  "S06psp_6-8u:3437_2": "iyam evāsya bhāvanāyā,",
  "S06psp_6-8u:3438": "evaṃ vedanāyāḥ saṃjñāyāḥ saṃskārāṇāṃ vijñānasya yāvad buddhadharmāṇāṃ prahāṇāya na mārgasya bhāvanā nābhāvanā iyam evāsya bhāvanā.",
  "S06psp_6-8u:3439": "maitreya āha:",
  "S06psp_6-8u:3440": "prajñāpāramitāyāṃ bhagavaṃś carato bodhisattvasya mahāsattvasyaivaṃ parijñāprahāṇasākṣātkriyābhāvanāsamanvāgatasya katamaṃ nirvāṇam?",
  "S06psp_6-8u:3441": "bhagavān āha: gambhīraṃ maitreya paramagambhīraṃ bodhisattvānāṃ mahāsattvānāṃ nirvāṇam.",
  "S06psp_6-8u:3442": "maitreya āha: kena kāraṇena bodhisattvānāṃ mahāsattvānām evaṃ gambhīraṃ paramagambhīraṃ nirvāṇam?",
  "S06psp_6-8u:3443": "bhagavān āha:",
  "S06psp_6-8u:3444": "bodhisattvānāṃ mahāsattvānāṃ maitreya nirvāṇaṃ yan nirvāṇaṃ nānirvāṇaṃ tena gambhīraṃ paramagambhīram ity ucyate.",
  "S06psp_6-8u:3445": "maitreya āha: kathaṃ bhagavan bodhisattvānāṃ mahāsattvānāṃ na nirvāṇaṃ bhavati?",
  "S06psp_6-8u:3446": "bhagavān āha: parārthaṃ maitreyārabhya saṃsārāparityāgo na nirvāṇam,",
  "S06psp_6-8u:3447": "ātmārtham ārabhya nirvāṇāparityāgo nānirvāṇam.",
  "S06psp_6-8u:3448": "maitreya āha:",
  "S06psp_6-8u:3449": "saced bhagavan bodhisattvo mahāsattvaḥ parārtham ārabhya saṃsāraṃ na parityajati saṃsārāt parityāgāt katham anena nirvāṇaṃ na parityaktaṃ bhavati?",
  "S06psp_6-8u:3450": "saced bhagavan bodhisattvo mahāsattva ātmārtham ārabhya nirvāṇaṃ na parityajati nirvāṇāparityāgāt katham anena saṃsāro na parityakto bhavati?",
  "S06psp_6-8u:3451": "bhagavān āha:",
  "S06psp_6-8u:3452": "iha maitreya bodhisattvo mahāsattvaḥ prajñāpāramitāyāṃ caran saṃsāram api saṃsārato na vikalpayati,",
  "S06psp_6-8u:3453": "nirvāṇam api nirvāṇato na vikalpayati,",
  "S06psp_6-8u:3454": "tasyaivam avikalpayataḥ samam etad bhavati (PSP_6-8:156)",
  "S06psp_6-8u:3455": "yad uta saṃsāraś ca nirvāṇaś ca. tat kasya hetoḥ?",
  "S06psp_6-8u:3456": "tathā hi sa yathā saṃsāraṃ saṃsārato 'vikalpayan saṃsārān nodvijati,",
  "S06psp_6-8u:3457": "tathāiva nirvāṇaṃ nirvāṇato 'vikalpayan nirvāṇato nodvijaty evam avikalpadhātupratiṣṭhitasyānayā yuktyā na saṃsāraparityāgo na nirvāṇaparityāgo veditavyaḥ.",
  "S06psp_6-8u:3458": "maitreya āha:",
  "S06psp_6-8u:3459": "na nu bhagavan prajñāpāramitāyāṃ caratā bodhisattvena mahāsattvenāvikalpadhātupratiṣṭhitena saṃsāro yathaiva na tyaktas tathā nādattaḥ katham atyakto bhavati?",
  "S06psp_6-8u:3460": "nirvāṇaṃ yathā na tyaktaṃ tathā nādattaṃ kathaṃ atyaktaṃ bhavati?",
  "S06psp_6-8u:3461": "bhagavān āha: nāhaṃ maitreya saṃsārasyaivam ādānaṃ vānādānaṃ vā vadāmi,",
  "S06psp_6-8u:3462_0": "nirvāṇasyaivam ādānaṃ vānādānaṃ vā vadāmy api tu maitreya prajñāpāramitāyāṃ carato",
  "S06psp_6-8u:3462_1": "bodhisattvasya mahāsattvasyāvikalpadhātvālambanena jñānena cittavaśitām anuprāptasya",
  "S06psp_6-8u:3462_2": "daśadiśi loke gaṅgānadīvālukopameṣu lokadhātusūpāyakauśalyena saṃsārasāṃdarśanatām",
  "S06psp_6-8u:3462_3": "upādāyāhaṃ parinirvṛtāṇāṃ bodhisattvānāṃ mahāsattvānāṃ saṃsārasyāparityāgaṃ vadāmi,",
  "S06psp_6-8u:3463": "śūnyatām upalaṃbhadhātupratiṣṭhānatām upādāya nirvāṇasyāparityāgaṃ vadāmi.",
  "S06psp_6-8u:3464": "maitreya āha: avikalpanāyā bhagavan kathaṃ samastalakṣaṇaṃ draṣṭavyam?",
  "S06psp_6-8u:3465": "bhagavān āha:",
  "S06psp_6-8u:3466_0": "yac ca maitreya rūpaṃ yā ca vedanā yā ca saṃjñā ye ca saṃskārā yac ca vijñānaṃ yāvad",
  "S06psp_6-8u:3466_1": "ye ca buddhadharmā yā ca rūpasya śūnyatā yā ca vedanāyā yā ca saṃjñāyā yā ca saṃskārāṇāṃ",
  "S06psp_6-8u:3466_2": "yā ca vijñānasya yā ca yāvad buddhadharmāṇāṃ śūnyatā,",
  "S06psp_6-8u:3467": "teṣāṃ ca dharmāṇāṃ tasyāś ca śūnyatāyā yā bhāvābhāvādvayatā yā cāprapañcanā idaṃ maitreya avikalpanāyāḥ samastalakṣaṇaṃ draṣṭavyam.",
  "S06psp_6-8u:3468": "maitreya āha: kiṃ nu bhagavan sarveṣāṃ śrāvakāṇām ekāṃśenaikāṃśikī nirvāṇapratiṣṭhā bhavati?",
  "S06psp_6-8u:3469": "bhagavān āha: no hīdaṃ maitreya, tat kasya hetoḥ?",
  "S06psp_6-8u:3470": "hi nānādhātuko 'yaṃ maitreya loko 'nekadhātukas tasmiṃś ca nānādhātukeṣu bhūtāḥ sattvagotraprabhṛtaya upalabhyante,",
  "S06psp_6-8u:3471": "asti maitreya sattvānāṃ sā gotrajātir (PSP_6-8:157)",
  "S06psp_6-8u:3472": "yādita eva praṇītaṃ viśesaṃ prārthayate praṇītam eva viśeṣam adhigacchati,",
  "S06psp_6-8u:3473": "asti sā gotrajātir yādita evaṃ hīṇaṃ viśeṣaṃ prārthayate hīnam eva viśeṣam adhigacchati tenaiva ca saṃtuṣṭo bhavati,",
  "S06psp_6-8u:3474": "asti sā gotrajātir yādita eva hīnaviśeṣaṃ prārthayate hīnam eva viśeṣam adhigacchati na ca tāvatā saṃtuṣṭo bhavati,",
  "S06psp_6-8u:3475": "tata uttari praṇītaṃ viśeṣaṃ prārthayate praṇītam eva viśeṣam adhigacchati.",
  "S06psp_6-8u:3476": "maitreya āha: yo bhagavaṃs tṛtīyaḥ sattvo gotrabhūmiḥ,",
  "S06psp_6-8u:3477": "so 'rhattvaṃ prāpyānuttarāṃ samyaksaṃbodhim abhiprārthayamāno 'nupapadyamānaś ca kathaṃ prāpnoty upapattiś cāsya bhagavatā pratipattau ca na vyākṛtā?",
  "S06psp_6-8u:3478": "bhagavān āha: no 'haṃ maitreya karmakleśavaśena tasyopapattiṃ prajñāpayāmi,",
  "S06psp_6-8u:3479": "api tv acintyān nirvāṇapāragāminīm arhato 'py upapattiṃ prajñāpayāmi.",
  "S06psp_6-8u:3480": "maitreya āha: āścaryaṃ bhagavan yāvad udārāśayā bodhisattvā mahāsattvā māhātmyādhyāśayāś ca,",
  "S06psp_6-8u:3481": "yatredānīm ādita eva praṇītaṃ viśeṣaṃ prārthayanti,",
  "S06psp_6-8u:3482": "praṇītam eva viśeṣam adhigacchanti,",
  "S06psp_6-8u:3483": "katamā bhagavan bodhisattvānāṃ mahāsattvānām udārāśayatā?",
  "S06psp_6-8u:3484": "katamā ca māhātmyādhyāśayatā?",
  "S06psp_6-8u:3485": "bhagavān āha:",
  "S06psp_6-8u:3486": "yan maitreya bodhisattvo mahāsattvaḥ śakratvalokapālatvacakravartitvasarvākāralokasaṃpattibhir anarthino 'nuttarāyāṃ samyaksaṃbodhau kuśalamūlaṃ pariṇāmayati,",
  "S06psp_6-8u:3487_0": "tāsu ca niḥsaṃgatā niravagrahatā ceyaṃ bodhisattvānāṃ mahāsattvānām udārāśayatā.",
  "S06psp_6-8u:3487_1": "tat punar bodhisattvā mahāsattvās tad asaktisukham anavagrahasukhaṃ nirvṛttisukhaṃ",
  "S06psp_6-8u:3487_2": "ca sarvasattvasādhāraṇam icchanto 'nuttarāyāṃ samyaksaṃbodhau kuśalamūlaṃ pariṇāmayanti,",
  "S06psp_6-8u:3488": "yad uta saṃsārāparityāgatayā iyam eṣāṃ māhātmyādhyāśayatā draṣṭavyā.",
  "S06psp_6-8u:3489": "atha khalu maitreyo bodhisattvo mahāsattvo bhagavantam etad avocat:",
  "S06psp_6-8u:3490": "āścaryādbhutā bhagavan bodhisattvadharmāḥ,",
  "S06psp_6-8u:3491": "āścaryādbhutā bhagavan bodhisattvaśikṣā,",
  "S06psp_6-8u:3492": "āścaryān adbhutān bhagavan kulaputreṇa vā kuladuhitrā vā bodhisattvadharmān anuprāptukāmenānuttarāyāṃ samyaksaṃbodhau cittam utpādayitavyam.",
  "S06psp_6-8u:3493": "(PSP_6-8:158)",
  "S06psp_6-8u:3494": "atha khalv āyuṣmān subhūtir bhagavantam etad avocat:",
  "S06psp_6-8u:3495_0": "yadi bhagavann abhāvasvabhāvāḥ sarvadharmās te na buddhaiḥ kṛtā na pratyekabuddhair",
  "S06psp_6-8u:3495_1": "nārhadbhir nānāgāmibhir na sakṛdāgāmibhir na srotaāpannair nāpi tair bodhisattvair",
  "S06psp_6-8u:3495_2": "mahāsattvaiḥ kṛtās tat kuta eṣāṃ dharmāṇāṃ nānākaraṇaṃ vā vyavasthānaṃ vā prajñāyate?",
  "S06psp_6-8u:3496": "ime nairayikā ime tairyagyonikā ime yāmalaukikā ime devā ime mānuṣyāḥ,",
  "S06psp_6-8u:3497": "anena karmaṇā nairayikā anena karmaṇā tiryagyonikā anena karmaṇā yāmalaukikā anena karmaṇā manuṣyāḥ,",
  "S06psp_6-8u:3498": "anena karmaṇā kāmadhātukā devāḥ,",
  "S06psp_6-8u:3499": "anena karmaṇā brahmapārṣadyā brahmapurohitā mahābrahmāṇaḥ,",
  "S06psp_6-8u:3500": "anena karmaṇā parīttābhā apramāṇābhā ābhāsvarābhāḥ,",
  "S06psp_6-8u:3501": "anena karmaṇā parīttaśubhā apramāṇaśubhāḥ śubhakṛtsnāḥ,",
  "S06psp_6-8u:3502": "anena karmaṇā anabhrakāḥ puṇyaprasavā vṛhatphalāḥ,",
  "S06psp_6-8u:3503": "anena karmaṇā aspṛhā atapāḥ sudṛśāḥ sudarśanā akaniṣṭhāḥ,",
  "S06psp_6-8u:3504": "anena karmaṇā ākāśānantyāyatanasamāpattayo vijñānānantyāyatanasamāpattaya ākiñcanyāyatanasamāpattayo naivasaṃjñānāsaṃjñāyatanasamāpattayaḥ,",
  "S06psp_6-8u:3505": "anena karmaṇā srotaāpannaḥ sakṛdāgāmy anāgāmy arhan pratyekabuddho,",
  "S06psp_6-8u:3506": "'nena karmaṇā bodhisattvo mahāsattvo,",
  "S06psp_6-8u:3507": "'nena karmaṇā tathāgato 'rhan samyaksaṃbuddho 'bhāvasya hi bhagavan na kācit kriyā yayā narakaṃ vā gacchacchet,",
  "S06psp_6-8u:3508": "tiryagyoniṃ vā yamalokaṃ vā devaṃ vā manuṣyaṃ vā kāmadhātuṃ vā rūpadhātuṃ vā ārūpyadhātuṃ vā gacchet,",
  "S06psp_6-8u:3509": "srotaāpattiphalaṃ vā sakṛdāgāmiphalaṃ vānāgāmiphalaṃ vārhattvaṃ vā pratyekabodhiṃ vā prāpsyati,",
  "S06psp_6-8u:3510": "bodhisattvo mahāsattvo bodhisattvamārge vā cariṣyati,",
  "S06psp_6-8u:3511": "sarvākārajñatāṃ vā prāpsyati,",
  "S06psp_6-8u:3512": "yān prāpya sattvān saṃsārāt parimocayiṣyati.",
  "S06psp_6-8u:3513": "atha khalu bhagavān āyuṣmantaṃ subhūtim etad avocat: evam etat subhūte evam etad yathā vadasi,",
  "S06psp_6-8u:3514": "abhāvasya hi subhūte na karma na kriyā na phalaṃ,",
  "S06psp_6-8u:3515": "bālapṛthagjanā hi subhūte yāvad āryadharmeṣv akovidās te abhāvasvabhāvān dharmān na jānanti,",
  "S06psp_6-8u:3516": "te viparyāsasamutthitair vikalpair vividhāni karmāṇy upasthāpayanti,",
  "S06psp_6-8u:3517": "teṣāṃ tādṛśām evātmabhāvā bhavanti,",
  "S06psp_6-8u:3518": "yadi vā nairayikā yadi vā tairyagyonikā yadi vā yāmalaukikā yadi vā manuṣyeṣu yadi vā kāmadhātuṣu deveṣu yadi vā rūpadhātukeṣu (PSP_6-8:159)",
  "S06psp_6-8u:3519": "deveṣu yadi vā ārūpyadhātukeṣu deveṣu yāvad abhāvasya na karma na kriyā na phalaṃ,",
  "S06psp_6-8u:3520": "yaḥ punar abhāvo 'bhāva eva saḥ. yat punaḥ subhūtir evam āha:",
  "S06psp_6-8u:3521": "yaḥ srotāapannaḥ sakṛdāgāmy anāgāmy arhan pratyekabuddho bodhisattvo mahāsattvo mārgajñatāyāṃ carati tathāgato vā sarvākārajñatām anuprāpnoti. tat kiṃ manyase?",
  "S06psp_6-8u:3522": "subhūte nābhāvo mārgo nābhāvaḥ srotaāpattiphalan nābhāvaḥ sakṛdāgāmiphalan nābhāvo 'nāgāmiphalan nābhāvo 'rhattvan nābhāvaḥ pratyekabodhir nābhāvo yāvat sarvākārajñatā.",
  "S06psp_6-8u:3523": "subhūtir āha:",
  "S06psp_6-8u:3524": "abhāvo bhagavan mārgo 'bhāvaḥ srotaāpattiphalam abhāvaḥ sakṛdāgāmiphalam abhāvo nāgāmiphalam abhāvo 'rhattvam abhāvaḥ pratyekabodhir abhāvo yāvat sarvākārajñatā.",
  "S06psp_6-8u:3525": "bhagavān āha: kiṃ punaḥ subhūte 'bhāvo dharmo 'bhāvaṃ dharmam anuprāpnoti?",
  "S06psp_6-8u:3526": "subhūtir āha: no hīdaṃ bhagavan.",
  "S06psp_6-8u:3527": "bhagavān āha:",
  "S06psp_6-8u:3528_0": "iti hi subhūte yaś cābhāvo yaś ca mārgaḥ sarva ete dharmā na saṃyuktā na visaṃyuktā",
  "S06psp_6-8u:3528_1": "arūpiṇo 'nidarśanā apratighā ekalakṣaṇā yad utālakṣaṇās tat subhūte bodhisattvo mahāsattvaḥ",
  "S06psp_6-8u:3528_2": "prajñāpāramitāyāṃ carann upāyakauśalyena ye sattvāś caturbhir viparyāsair abhiniviṣṭāḥ",
  "S06psp_6-8u:3528_3": "pañcasu skandheṣv anitye nityasaṃjñino 'nātmany ātmasaṃjñino duḥkhe sukhasaṃjñino",
  "S06psp_6-8u:3528_4": "'śubhe śubhasaṃjñmo bhāveṣv abhiniviṣṭās tāṃs tān bhāvebhyo vivecayati.",
  "S06psp_6-8u:3529": "iti caturviparyāsaniveśanakarma",
  "S06psp_6-8u:3530": "atha khalv āyuṣmān subhūtir bhagavantam etad avocat:",
  "S06psp_6-8u:3531_0": "asti bhagavan avastu bhūtaṃ bhavyaṃ tathatāvitathatā yatra sthitvā bālapṛthagjanā",
  "S06psp_6-8u:3531_1": "idaṃ vastv ity abhiniveśenābhiniviśya bhūtaṃ bhavyaṃ tathatāvitathatā karmābhisaṃkurvanti",
  "S06psp_6-8u:3531_2": "yena karmaṇā pañcagatikān saṃsārān na parimucyante.",
  "S06psp_6-8u:3532": "bhagavān āha:",
  "S06psp_6-8u:3533": "nāsti subhūte 'ntaśo vālāgrakoṭīnikṣepamātram api vastu yatra sthitvā bālapṛthagjanāḥ karmābhisaṃskurvanti,",
  "S06psp_6-8u:3534": "anyatra viparyāsena.",
  "S06psp_6-8u:3535": "subhūtir āha: kathaṃ bhagavan viparyāsena bālapṛthagjanāḥ karmābhisaṃskurvanti?",
  "S06psp_6-8u:3536": "(PSP_6-8:160)",
  "S06psp_6-8u:3537": "bhagavān aha: tena hi subhūte upamān te kariṣyāmi,",
  "S06psp_6-8u:3538": "asyaivārthasya bhūyasyā mātrayā prasiddhaye yathā paṇḍitā jānīyus, tat kiṃ manyase?",
  "S06psp_6-8u:3539": "subhūte kiñcit svapne darśinas tad vastv asti yatra sthitvā svapnadarśī pañcabhiḥ kāmaguṇaiḥ paricaret.",
  "S06psp_6-8u:3540": "subhūtir āha:",
  "S06psp_6-8u:3541": "svapna eva tāvad bhagavan nāsti kutaḥ punas tatra sthitvā svapnadarśī pañcabhiḥ kāmaguṇaiḥ paricariṣyati.",
  "S06psp_6-8u:3542": "bhagavān āha: tat kiṃ manyase?",
  "S06psp_6-8u:3543": "subhūte 'sti sa kaścid dharmo laukiko vā lokottaro vā sāsravo vānāsravo vā saṃskṛto vāsaṃskṛto vā yo na svapnopamaḥ.",
  "S06psp_6-8u:3544": "subhūtir āha:",
  "S06psp_6-8u:3545": "nāsti bhagavan sa kaścid dharmaḥ saṃskṛto vāsaṃskṛto vā sāsravo vānāsravo vā laukiko vā lokottaro vā yo na svapnopamaḥ.",
  "S06psp_6-8u:3546": "bhagavān āha: tat kiṃ manyase? subhūte kaścit svapne pañcagatikaḥ saṃsāro vidyate?",
  "S06psp_6-8u:3547": "subhūtir āha: no hīdaṃ bhagavan.",
  "S06psp_6-8u:3548": "bhagavān āha: tat kiṃ manyase?",
  "S06psp_6-8u:3549": "subhūte kāścit svapne mārgabhāvanā bhavati,",
  "S06psp_6-8u:3550": "yāṃ mārgabhāvanām āgamya na saṃkliśyeta vā na vyavadāyeta vā.",
  "S06psp_6-8u:3551": "subhūtir āha:",
  "S06psp_6-8u:3552": "no hīdaṃ bhagavan na vastukaḥ sa bhagavan svapno 'prajñaptiko 'prajñapanīyaḥ sarvapadavyañjanaiḥ.",
  "S06psp_6-8u:3553": "bhagavān āha: tat kiṃ manyase?",
  "S06psp_6-8u:3554": "subhūte yadādarśamaṇḍale pratibimbo dṛśyate kiñcit tasya vastv asti yat karmābhisaṃskuryād yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet?",
  "S06psp_6-8u:3555": "subhūtir āha:",
  "S06psp_6-8u:3556": "no hīdaṃ bhagavan na vastukaḥ sa bhagavan pratibimbo 'nyatra bālapṛthagjanānām ullāpanāt tat kutas tasya karma bhaviṣyati,",
  "S06psp_6-8u:3557": "yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet.",
  "S06psp_6-8u:3558": "bhagavān āha: tat kiṃ manyase?",
  "S06psp_6-8u:3559": "subhūte kācit tasya mārgabhāvanā bhavati yāṃ mārgabhāvanām āgamya na saṃkliśyeta na vyavadāyeta.",
  "S06psp_6-8u:3560": "subhūtir āha: no bhagavan na vastukaḥ sa bhagavan pratibimbakas (PSP_6-8:161)",
  "S06psp_6-8u:3561": "tat kutas tasya mārgabhāvanā bhaviṣyati yāṃ mārgabhāvanām āgamya na saṃkliśyeta na vyavadāyeta.",
  "S06psp_6-8u:3562": "bhagavān āha: tat kiṃ manyase?",
  "S06psp_6-8u:3563_0": "subhūte yā sā pratiśrutkā nadīkuñjavanaparvātakandarābhyavakāśodakapratyāsannato",
  "S06psp_6-8u:3563_1": "niścarati kin tasyāḥ pratiśrutkāyāḥ karmāsti yat karmābhisaṃskṛtya narakaṃ vā gacchet",
  "S06psp_6-8u:3563_2": "tiryagyoniṃ vā yamalokaṃ vā gacchet,",
  "S06psp_6-8u:3564": "manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣu gacchet?",
  "S06psp_6-8u:3565": "subhūtir āha: no bhagavan na vastukā sā pratiśrutkā kutas tasyāḥ karma bhaviṣyati,",
  "S06psp_6-8u:3566": "yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet,",
  "S06psp_6-8u:3567": "manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣu gacchet.",
  "S06psp_6-8u:3568": "bhagavān āha: tat kiṃ manyase?",
  "S06psp_6-8u:3569": "subhūte kin tasyāḥ pratiśrutkā yā mārgabhāvanā bhavati yāṃ mārgabhāvanām āgamya na saṃkliśyeta na vyavadāpayeta.",
  "S06psp_6-8u:3570": "subhūtir āha:",
  "S06psp_6-8u:3571": "no bhagavann atyantatayā sā bhagavan pratiśrutkā nāsti kutas tasyā mārgabhāvanā bhaviṣyati yāṃ mārgabhāvanām āgamya na saṃkliśyet, na vyavadāyet.",
  "S06psp_6-8u:3572": "bhagavān āha: tat kiṃ manyase?",
  "S06psp_6-8u:3573_0": "subhūte yā sā marīcyām anudake udakasaṃjñā anadīṣu vā nadīsaṃjñā anagareṣu nagarasaṃjñā",
  "S06psp_6-8u:3573_1": "anudyāneṣv udyānasaṃjñā kiṃ tasyā marīcisaṃjñāyāḥ karmāsti yat karmābhisaṃskṛtya",
  "S06psp_6-8u:3573_2": "narakaṃ vā gacchet tiryagyoniṃ vā yamalokaṃ vā gacchet,",
  "S06psp_6-8u:3574": "manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣu gacchet?",
  "S06psp_6-8u:3575": "subhūtir āha:",
  "S06psp_6-8u:3576_0": "no bhagavann atyantatayā bhagavaṃs tasyāṃ marīcyām udakaṃ nāsti naiva nadī naiva",
  "S06psp_6-8u:3576_1": "nagaran naivodyānam anyatra saṃjñāviparyāsaś cakṣurmohanatāyās tat kuto 'syāḥ karma",
  "S06psp_6-8u:3576_2": "bhaviṣyati yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet,",
  "S06psp_6-8u:3577": "manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣu gacchet.",
  "S06psp_6-8u:3578": "bhagavān āha: tat kiṃ manyase?",
  "S06psp_6-8u:3579": "subhūte kiṃ tasyāṃ viparyastāyāṃ saṃjñāyāṃ mārgabhāvanā bhavati yāṃ mārgabhāvanām āgamya na (PSP_6-8:162)",
  "S06psp_6-8u:3580": "saṃkliśyeta na vyavadāyeta.",
  "S06psp_6-8u:3581": "subhūtir āha:",
  "S06psp_6-8u:3582": "no bhagavan na hi viparyastāyāṃ bhagavan saṃjñāyām asti mārgabhāvanā yāṃ mārgabhāvanām āgamya na saṃkliśyeta na vyavadāyeta.",
  "S06psp_6-8u:3583": "bhagavān āha: tat kiṃ manyase?",
  "S06psp_6-8u:3584": "subhūte māyākāreṇa vividhā māyābhinirmitā,",
  "S06psp_6-8u:3585_0": "yadi vā hastikāyo yadi vāśvakāyo yadi vā balīvardakāyo yadi vā pattikāyo yadi vā",
  "S06psp_6-8u:3585_1": "janapadakāyo yadi vā strīrūpaṃ yadi vā puruṣarūpam api nu tasyā māyāyāḥ karmāsti",
  "S06psp_6-8u:3585_2": "yat karmābhisaṃskṛtya narakaṃ vā gacchet tiryagyoniṃ vā yamalokaṃ vā gacchet,",
  "S06psp_6-8u:3586": "manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣūpapadyeta.",
  "S06psp_6-8u:3587": "subhūtir āha:",
  "S06psp_6-8u:3588_0": "no bhagavan na hi māyāyā bhagavan vastv asty antaśo vālāgrakoṭīnikṣepamātram api",
  "S06psp_6-8u:3588_1": "yatra sthitvā karmābhisaṃkuryād yat karmābhisaṃskṛtya narakaṃ vā gacchet tiryagyoniṃ",
  "S06psp_6-8u:3588_2": "vā yamalokaṃ vā gacchet manuṣyeṣu vā kāmāvacareṣu vā deveṣu rūpāvacareṣu vā deveṣv",
  "S06psp_6-8u:3588_3": "ārūpyāvacareṣu vā deveṣūpapadyeta.",
  "S06psp_6-8u:3589": "bhagavān āha: tat kiṃ manyase?",
  "S06psp_6-8u:3590": "subhūte kācit tasya mārgabhāvanā bhavati yāṃ mārgabhāvanām āgamya na saṃkliśyeta na vyavadāyeta.",
  "S06psp_6-8u:3591": "subhūtir āha:",
  "S06psp_6-8u:3592": "no bhagavan na vastu kasya bhagavan dharmasya kuto mārgabhāvanā bhaviṣyati yāṃ mārgabhāvanām āgamya na saṃkliśyeta na vyavadāyeta.",
  "S06psp_6-8u:3593": "bhagavān āha: tat kiṃ manyase?",
  "S06psp_6-8u:3594": "subhūte yat punas tathāgatanirmito 'bhinirmiṇoty anyan nirmitaṃ kiṃ tasya nirmitasya karmāsti yena karmaṇā narakaṃ vā gacchet tiryagyoniṃ vā yamalokaṃ vā gacchet,",
  "S06psp_6-8u:3595": "manuṣyeṣu vā kāmāvacareṣu vā deveṣu rūpāvacareṣu vā deveṣv ārūpyāvacareṣu vā deveṣūpapadyeta.",
  "S06psp_6-8u:3596": "subhūtir āha: no bhagavan na vastukaḥ sa bhagavan nirmitaḥ.",
  "S06psp_6-8u:3597": "bhagavān āha: tat kiṃ manyase?",
  "S06psp_6-8u:3598": "subhūte kācit tasya nirmitasya mārgabhāvanā bhavati yāṃ mārgabhāvanām āgamya na saṃkliśyeta na vayavadāyeta.",
  "S06psp_6-8u:3599": "subhūtir āha: no bhagavan.",
  "S06psp_6-8u:3600": "(PSP_6-8:163)",
  "S06psp_6-8u:3601": "bhagavan aha: tat kiṃ manyase? subhūte kaścid atra saṃkliśyeta vā vyavadāyeta vā.",
  "S06psp_6-8u:3602": "subhūtir āha: na kaścid bhagavan saṃkliśyeta vā vyavadāyeta vā.",
  "S06psp_6-8u:3603": "bhagavān āha:",
  "S06psp_6-8u:3604": "yathaiva subhūte na saṃkliśyeta vā na vyavadāyeta vā tathāiva nāsti saṃkleśo vā vyavadānaṃ vā. tat kasya hetoḥ?",
  "S06psp_6-8u:3605": "ahaṃkāramamakāre hi subhūte sthitāḥ sattvāḥ saṃkliśyante vā vyavadāyante vā,",
  "S06psp_6-8u:3606": "yathaiva bhūtadarśī na saṃkliśyate vā na vyavadāyate vā tathāiva subhūte nāsti saṃkleśo vā vyavadānaṃ vā.",
  "S06psp_6-8u:3607": "iti nirvastukaviparyāsajñānaniveśanakarma",
  "S06psp_6-8u:3608": "atha khalv āyuṣmān subhūtir bhagavantam etad avocat:",
  "S06psp_6-8u:3609": "bhūtaṃ veti bhagavan na saṃkliśyate na vayavadāyate,",
  "S06psp_6-8u:3610": "abhūtaṃ veti bhagavan na saṃkliśyate na vyavadāyate,",
  "S06psp_6-8u:3611": "tathā hy abhāvasvabhāvāḥ sarvadharmāḥ,",
  "S06psp_6-8u:3612": "abhāvasvabhāvasyāpi bhagavan na saṃkleśo na vyavadānaṃ,",
  "S06psp_6-8u:3613": "bhāvasyāpi bhagavan na saṃkleśo na vyavadānam,",
  "S06psp_6-8u:3614": "abhāvasyāpi bhagavan na saṃkleśo na vyavadānaṃ,",
  "S06psp_6-8u:3615": "bhāvābhāvasyāpi bhagavan na saṃkleśo na vyavadānaṃ tatra yad etad bhagavatā vyavadānan nirdiṣṭan tat katham idaṃ bhagavan bhavati?",
  "S06psp_6-8u:3616": "bhagavān āha: yā eṣā subhūte sarvadharmāṇāṃ samatā tan mayoktaṃ vyavadānam.",
  "S06psp_6-8u:3617": "subhūtir āha: sā punaḥ katamā sarvadharmāṇāṃ samatā?",
  "S06psp_6-8u:3618": "bhagavān āha: tathatā avitathatā ananyatathatā dharmatā dharmadhātur dharmasthititā dharmaniyāmatā,",
  "S06psp_6-8u:3619": "yā utpādād vā tathāgatānām anutpādād vā tathāgatānāṃ sthitaivaiṣā dharmāṇāṃ dharmatā dharmasthititā dharmaniyāmatā dharmadhātum idam ucyate vyavadānaṃ,",
  "S06psp_6-8u:3620": "tat punar lokavyavahāreṇa vyavahriyate na punaḥ paramārthenānirabhilapyo hi so 'pravyāhāraḥ sarvākāraghoṣavākyathātītaḥ.",
  "S06psp_6-8u:3621": "iti vyavadānaniveśanakarma",
  "S06psp_6-8u:3622": "atha khalv āyuṣmān subhūtir bhagavantam etad avocat:",
  "S06psp_6-8u:3623_0": "yadi bhagavan sarvadharmāḥ svapnopamāḥ pratiśrutkopamāḥ pratibhāsopamāḥ pratibimbopamā",
  "S06psp_6-8u:3623_1": "marīcyupamā māyopamā gandharvanagaropamā nirmitakopamās tat kathaṃ bodhisattvo mahāsattvaḥ",
  "S06psp_6-8u:3623_2": "svapnopamaiḥ (PSP_6-8:164)",
  "S06psp_6-8u:3624_0": "sarvadharmaiḥ pratiśrutkopamaiḥ pratibhāsopamaiḥ pratibimbopamair marīcyupamair māyopamair",
  "S06psp_6-8u:3624_1": "gandharvanagaropamair nirmitakopamair dharmair avastukeṣv adravyeṣv anuttarāyāṃ samyaksaṃbodhau cittam utpādayati,",
  "S06psp_6-8u:3625": "dānapāramitāparipūryai,",
  "S06psp_6-8u:3626": "śīlapāramitāparipūryai,",
  "S06psp_6-8u:3627": "kṣāntipāramitāparipūryai,",
  "S06psp_6-8u:3628": "vīryapāramitāparipūryai,",
  "S06psp_6-8u:3629": "dhyānapāramitāparipūryai,",
  "S06psp_6-8u:3630": "prajñāpāramitāparipūryai,",
  "S06psp_6-8u:3631": "upāyapāramitāparipūryai,",
  "S06psp_6-8u:3632": "praṇidhānapāramitāparipūryai,",
  "S06psp_6-8u:3633": "balapāramitāparipūryai,",
  "S06psp_6-8u:3634": "jñānapāramitāparipūryai,",
  "S06psp_6-8u:3635": "abhijñāpāramitāparipūryai,",
  "S06psp_6-8u:3636": "catvāri dhyānāni samāpadyate,",
  "S06psp_6-8u:3637": "catvāry apramāṇāni catasra ārūpyasamāpattīḥ paripūrayati,",
  "S06psp_6-8u:3638": "catvāri smṛtyupasthānāṃ paripūrayati,",
  "S06psp_6-8u:3639": "catvāri samyakprahāṇāni catura ṛddhipādān paripūrayati,",
  "S06psp_6-8u:3640": "pañcendriyāṇi paripūrayati,",
  "S06psp_6-8u:3641": "pañcabalāni paripūrayati,",
  "S06psp_6-8u:3642": "saptabodhyaṅgāni paripūrayati,",
  "S06psp_6-8u:3643": "āryāṣṭāṅgaṃ mārgaṃ paripūrayati,",
  "S06psp_6-8u:3644": "aṣṭau vimokṣān navānupūrvavihārasamāpattīḥ paripūrayati,",
  "S06psp_6-8u:3645": "catvāry āryasatyāni paripūrayati,",
  "S06psp_6-8u:3646": "śūnyatānimittāpraṇihitāni samāpadyate,",
  "S06psp_6-8u:3647": "pañcābhijñāḥ paripūrayati,",
  "S06psp_6-8u:3648": "adhyātmaśūnyatāṃ bhāvayati,",
  "S06psp_6-8u:3649": "bahirdhāśūnyatāṃ bhāvayati,",
  "S06psp_6-8u:3650": "adhyātmabahirdhāśūnyatāṃ bhāvayati,",
  "S06psp_6-8u:3651": "yāvad abhāvasvabhāvaśūnyatāṃ bhāvayati,",
  "S06psp_6-8u:3652": "sarvasamādhīn sarvadhāraṇīmukhāni paripūrayati,",
  "S06psp_6-8u:3653": "daśabodhisattvabhūmīḥ",
  "S06psp_6-8u:3654": "paripūrayati,",
  "S06psp_6-8u:3655": "daśatathāgatabalāni paripūrayati,",
  "S06psp_6-8u:3656": "catvāri vaiśāradyāni paripūrayati,",
  "S06psp_6-8u:3657": "catasraḥ pratisaṃvidaḥ paripūrayati,",
  "S06psp_6-8u:3658": "aṣṭādaśāveṇikān buddhadharmān paripūrayati dvātriṃśanmahāpuruṣalakṣaṇāni paripūrayaty aśītyanuvyañjanāni paripūrayati,",
  "S06psp_6-8u:3659": "yāvat trisāhasre mahāsāhasre lokadhātāv ābhāsakarīm ābhāṃ pariniṣpādayati,",
  "S06psp_6-8u:3660": "brahmasvaratāṃ pariniṣpādayati,",
  "S06psp_6-8u:3661": "tatraikena svareṇa daśasu dikṣu lokadhātuṣu yathādhimuktānāṃ sattvānāṃ cetasaiva cittam ājñāya dharmaṃ deśayati.",
  "S06psp_6-8u:3662": "bhagavān āha: tat kiṃ manyase?",
  "S06psp_6-8u:3663": "subhūte naite dharmāḥ svapnopamāḥ pratiśrutkopamāḥ pratibhāsopamāḥ pratibimbopamā marīcyupamā māyopamā gandharvanagaropamā nirmitakopamāḥ,",
  "S06psp_6-8u:3664": "ye tvayā parikīrtitāḥ.",
  "S06psp_6-8u:3665": "subhūtir āha:",
  "S06psp_6-8u:3666": "yadi bhagavan sarvadharmāḥ svapnopamāḥ pratiśrutkopamāḥ pratibhāsopamāḥ pratibimbopamā marīcyupamā māyopamā gandharvanagaropamā nirmitakopamāḥ,",
  "S06psp_6-8u:3667": "kathaṃ bhagavan svapnopameṣu (PSP_6-8:165)",
  "S06psp_6-8u:3668": "sarvadharmeṣu yāvan nirmitakopameṣu bodhisattvo mahāsattvaḥ prajñapāramitāyāṃ carati?",
  "S06psp_6-8u:3669_0": "na ca bhagavan svapno bhūto na pratiśrutkā bhūtā na pratibhāso bhūto na pratibimbaṃ",
  "S06psp_6-8u:3669_1": "bhūtaṃ na marīcir bhūtā na māyā bhūtā na gandharvanagaraṃ bhūtaṃ na nirmitako bhūto",
  "S06psp_6-8u:3669_2": "na ca bhagavan śakyam abhūtena dānapāramitāyāṃ carituṃ śīlapāramitāyāṃ carituṃ kṣāntipāramitāyāṃ",
  "S06psp_6-8u:3669_3": "carituṃ vīryapāramitāyāṃ carituṃ dhyānapāramitāyāṃ carituṃ prajñāpāramitāyāṃ carituṃ",
  "S06psp_6-8u:3669_4": "saptatriṃśadbodhipakṣyeṣu dharmeṣu āryasatyāpramāṇadhyānārūpyavimokṣasamādhisamāpattidharaṇīmukheṣu",
  "S06psp_6-8u:3669_5": "śūnyatānimittāpraṇihiteṣu sarvaśūnyatāsv abhijñāsu daśabalavaiśāradyapratisaṃvidāveṇikabuddhadharmeṣu caritum.",
  "S06psp_6-8u:3670": "bhagavān āha: tat kiṃ manyase?",
  "S06psp_6-8u:3671": "subhūte dānapāramitānuttarāṃ samyaksaṃbodhim abhisaṃbudhyate,",
  "S06psp_6-8u:3672": "śīlapāramitā kṣāntipāramitā vīryapāramitā dhyānapāramitā prajñāpāramitānuttarāṃ samyaksaṃbodhim abhisaṃbudhyate,",
  "S06psp_6-8u:3673_0": "saptatriṃśadbodhipakṣyadharmāḥ sarvaśūnyatā āryasatyāpramāṇadhyānārūpyavimokṣasamādhisamāpattidhāraṇīmukhāni",
  "S06psp_6-8u:3673_1": "śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā anuttarāṃ",
  "S06psp_6-8u:3673_2": "samyaksaṃbodhim abhisaṃbudhyate,",
  "S06psp_6-8u:3674": "sarve te subhūte dharmā anabhisaṃskṛtā anabhinirvṛttā na śakyā anabhisaṃskṛtair dharmaiḥ sarvākārajñatām anuprāptum.",
  "S06psp_6-8u:3675": "api tu khalu punaḥ subhūte sarva ete dharmā mārgasyāvāhanāya saṃvartante,",
  "S06psp_6-8u:3676": "na punaḥ phalasyādhigamāya,",
  "S06psp_6-8u:3677": "ya eteṣāṃ dharmāṇām anutpādo 'prādurbhāvo 'lakṣaṇam api tat,",
  "S06psp_6-8u:3678": "ato bodhisattvo mahāsattvaḥ prathamacittotpādam upādāya yān kuśalān dharmān nopalabhate,",
  "S06psp_6-8u:3679": "yadi vā dānapāramitāṃ yadi vā śīlapāramitāṃ yadi vā kṣāntipāramitāṃ yadi vā vīryapāramitāṃ yadi vā dhyānapāramitāṃ yadi vā prajñāpāramitāṃ yadi vā saptatriṃśadbodhipakṣyān dharmān,",
  "S06psp_6-8u:3680_0": "yadi vā adhyātmaśūnyatāṃ yadi vā bahirdhāśūnyatāṃ yadi vādhyātmabahirdhāśūnyatāṃ",
  "S06psp_6-8u:3680_1": "yadi vā yāvad abhāvasvabhāvaśūnyatāṃ yadi vāryasatyāpramāṇadhyānārūpyavimokṣasamādhisamāpattidhāraṇīmukhāni",
  "S06psp_6-8u:3680_2": "yadi vā śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāṃs",
  "S06psp_6-8u:3680_3": "tān sarvān māyopamā iti jānāti.",
  "S06psp_6-8u:3681": "(PSP_6-8:166)",
  "S06psp_6-8u:3682": "na cemān dharmān aparipūrya dānapāramitāṃ śīlapāramitāṃ kṣāntipāramitāṃ vīryapāramitāṃ dhyānapāramitāṃ prajñāpāramitāṃ,",
  "S06psp_6-8u:3683_0": "smṛtyupasthānasamyakprahāṇarddhipādendriyabalabodhyaṅgamārgān adhyātmaśūnyatāṃ bahirdhāśūnyatām",
  "S06psp_6-8u:3683_1": "adhyatmabahirdhāśūnyatāṃ yāvad abhāvasvabhāvaśūnyatām āryasatyāpramāṇadhyānārūpyavimokṣasamādhisamāpattidhāraṇīmukhāni",
  "S06psp_6-8u:3683_2": "śūnyatānimittāpraṇihitābhijñādaśabodhisattvabhūmīr daśabalavaiśāradyapratisaṃvido",
  "S06psp_6-8u:3683_3": "'ṣṭādaśāveṇikān buddhadharmān dvātriṃśanmahāpuruṣalakṣaṇāśītyanuvyañjanāny aparipūrya",
  "S06psp_6-8u:3683_4": "sarvākāravaropetaṃ jñānam aparipūrya sattvān aparipācya bodhisattvo mahāsattvaḥ prajñāpāramitāyāṃ",
  "S06psp_6-8u:3683_5": "caran sarvākārajñatām anuprāpnuyād iti naitat sthānaṃ vidyate,",
  "S06psp_6-8u:3684_0": "yān yān eva kuśalān dharmān ārabhate tāṃs tān kuśalān dharmān svapnopamān pratiśrutkopamān",
  "S06psp_6-8u:3684_1": "pratibhāsopamān pratibimbopamān marīcyupamān māyopamān gandharvanagaropamān nirmitakopamān jānāti.",
  "S06psp_6-8u:3685_0": "sa prajñāpāramitāyāṃ caran dhyānapāramitāyāṃ caran vīryapāramitāyāṃ caran kṣāntipāramitāyāṃ",
  "S06psp_6-8u:3685_1": "caran śīlapāramitāyāṃ caran dānapāramitāyāṃ carann adhyātmaśūnyatāyāṃ caran bahirdhāśūnyatāyāṃ",
  "S06psp_6-8u:3685_2": "carann adhyātmabahirdhāśūnyatāyāṃ caran,",
  "S06psp_6-8u:3686": "yāvad abhāvasvabhāvaśūnyatāyāṃ caran,",
  "S06psp_6-8u:3687_0": "smṛtyupasthānasamyakprahāṇarddhipādendriyabalabodhyaṅgamārgeṣu carann āryasatyāpramāṇadhyānārūpyavimokṣasamādhisamāpattiṣu",
  "S06psp_6-8u:3687_1": "carann aṣṭavimokṣeṣu caran navānupūrvavihārasamāpattiṣu caran,",
  "S06psp_6-8u:3688": "śūnyatānimittāpraṇihitavimokṣamukheṣu caran,",
  "S06psp_6-8u:3689_0": "pañcasv abhijñāsu caran sarvasamādhiṣu caran sarvadhāraṇīmukhesu caran daśabodhisattvabhūmiṣu",
  "S06psp_6-8u:3689_1": "caran daśasu tathāgatabaleṣu caran caturṣu vaiśāradyeṣu caran catasṛṣu pratisaṃvitsu",
  "S06psp_6-8u:3689_2": "carann aṣṭādaśāveṇikabuddhadharmeṣu caran yāvat sarvākāravaropetasarvākārajñatāyāṃ",
  "S06psp_6-8u:3689_3": "caran svapnopmān jānāti,",
  "S06psp_6-8u:3690": "pratiśrutkopamān pratibhāsopamān pratibiṃbopamān marīcyupamān māyopamān gandharvanagaropamān nirmitakopamān jānāti,",
  "S06psp_6-8u:3691": "tāṃś ca sarvasattvān svapne carataḥ sa jānāti pratiśrutkāyāṃ pratibhāse pratibimbe marīcyāṃ māyāyāṃ gandharvanagare nirmitake carato jānāti.",
  "S06psp_6-8u:3692": "tad bodhisattvo mahāsattvaḥ prajñāpāramitāṃ na bhāvato nābhāvato (PSP_6-8:167)",
  "S06psp_6-8u:3693": "gṛhṇāti yaṃ gṛhītvā sarvākārajñatām anuprāpnuyāt,",
  "S06psp_6-8u:3694_0": "svapnopamān pratiśrutkopamān pratibhāsopamān pratibimbopamān marīcyupamān māyopamān",
  "S06psp_6-8u:3694_1": "gandharvanagaropamān nirmitakopamān sarvadharmān jñātvā na bhāvato gṛhṇāti nābhāvato",
  "S06psp_6-8u:3694_2": "gṛhṇāti yāṃ gṛhītvā sarvākārajñatām anuprāpnuyāt,",
  "S06psp_6-8u:3695": "agrāhyā prajñāpāramitā,",
  "S06psp_6-8u:3696": "agrāhyā dhyānapāramitā,",
  "S06psp_6-8u:3697": "agrāhyā vīryapāramitā,",
  "S06psp_6-8u:3698": "agrāhyā kṣāntipāramitā,",
  "S06psp_6-8u:3699": "agrāhyā śīlapāramitā,",
  "S06psp_6-8u:3700": "agrāhyā dānapāramitā,",
  "S06psp_6-8u:3701": "agrāhyā smṛtyupasthānasamyakprahāṇarddhipādendriyabalabodhyaṅgamārgā,",
  "S06psp_6-8u:3702": "agrāhyā adhyātmaśūnyatā,",
  "S06psp_6-8u:3703": "agrāhyā bahirdhāśūnyatā,",
  "S06psp_6-8u:3704": "agrāhyā adhyātmabahirdhāśūnyatā,",
  "S06psp_6-8u:3705": "agrāhyā yāvad abhāvasvabhāvaśūnyatā,",
  "S06psp_6-8u:3706_0": "agrāhyāṇy āryasatyāpramāṇadhyānārūpyavimokṣasamādhisamāpattidhāraṇīmukhāṇy agrāhyāṇi",
  "S06psp_6-8u:3706_1": "śūnyatānimittāpraṇihitāny agrāhyā abhijñā agrāhyā daśabalavaiśāradyapratisaṃvido",
  "S06psp_6-8u:3706_2": "'grāhyā aṣṭādaśāveṇikā buddhadharmā,",
  "S06psp_6-8u:3707": "agrāhyāḥ sarvadharmās tad bodhisattvo mahāsattvo 'grāhyān sarvadharmān viditvā anuttarāyāṃ samyaksaṃbodhau pratiṣṭhate. tat kasya hetoḥ?",
  "S06psp_6-8u:3708_0": "tathā hy agrāhyāḥ sarvadharmā avastukāḥ svapnopamāḥ pratiśrutkopamāḥ pratibhāsopamāḥ",
  "S06psp_6-8u:3708_1": "pratibimbopamā marīcyupamā māyopamā gandharvanagaropamā nimitakopamāḥ. na cāgrāhyāṇāṃ",
  "S06psp_6-8u:3708_2": "dharmāṇām agrāhyatā śaktābhilapituṃ,",
  "S06psp_6-8u:3709": "anyatra sattvā imān dharmān na jānanti na paśyanti,",
  "S06psp_6-8u:3710": "tad bodhisattvo mahāsattvo sarvasattvānām arthāyānuttarāyāṃ samyaksaṃbodhau pratiṣṭhate.",
  "S06psp_6-8u:3711": "sa ca prathamacittotpādam upādāya yad dānaṃ dadāti tat sarvasattvānāṃ kṛtaśaḥ,",
  "S06psp_6-8u:3712": "yac chīlaṃ rakṣati,",
  "S06psp_6-8u:3713": "yāṃ kṣāntiṃ saṃpādayati,",
  "S06psp_6-8u:3714": "yad vīryam ārabhate,",
  "S06psp_6-8u:3715": "yad dhyānaṃ samāpadyate,",
  "S06psp_6-8u:3716": "yāṃ prajñāṃ bhāvayati,",
  "S06psp_6-8u:3717": "tat sarvasattvānāṃ kṛtaśo na punar ātmārtham.",
  "S06psp_6-8u:3718_0": "na ca bodhisattvo mahāsattvo 'nyasya kṛtaśo 'nuttarāyāṃ samyaksaṃbodhau pratiṣṭhate",
  "S06psp_6-8u:3718_1": "'nyatra sarvasattvānāṃ kṛtaśaḥ sa prajñāpāramitāyāṃ caran sattvo na sattve sattvasaṃjñāyāṃ",
  "S06psp_6-8u:3718_2": "sthitā nātmany (PSP_6-8:168)",
  "S06psp_6-8u:3719": "ātmasaṃjñāyāṃ sthitā,",
  "S06psp_6-8u:3720": "na jīve jīvasaṃjñāyāṃ sthitā,",
  "S06psp_6-8u:3721": "na jantau jantusaṃjñāyāṃ sthitā,",
  "S06psp_6-8u:3722": "na poṣe poṣasaṃjñāyāṃ sthitā,",
  "S06psp_6-8u:3723": "na puruṣe puruṣasaṃjñāyāṃ sthitā,",
  "S06psp_6-8u:3724": "na pudgale pudgalasaṃjñāyāṃ sthitā,",
  "S06psp_6-8u:3725": "na manuje manujasaṃjñāyāṃ sthitā,",
  "S06psp_6-8u:3726": "na mānave mānavasaṃjñāyāṃ sthitā,",
  "S06psp_6-8u:3727": "na kārake kārakasaṃjñāyāṃ sthitā,",
  "S06psp_6-8u:3728": "na vedake vedakasaṃjñāyāṃ sthitā,",
  "S06psp_6-8u:3729": "na jānake jānakasaṃjñāyāṃ sthitā,",
  "S06psp_6-8u:3730": "na paśyake paśyakasaṃjñāyāṃ sthitā,",
  "S06psp_6-8u:3731": "bodhisattvo mahāsattvo viparyāsād vivecayati,",
  "S06psp_6-8u:3732": "viparyāsād vivecyāmṛte dhātau pratiṣṭhāpayati,",
  "S06psp_6-8u:3733": "yatra pratiṣṭhitānām ete samudācāro na pravartante,",
  "S06psp_6-8u:3734": "ātmasaṃjñā sattvasaṃjñā jīvasaṃjñā jantusaṃjñā poṣasaṃjñā puruṣasaṃjñā pudgalasaṃjñā manujasaṃjñā mānavasaṃjñā kārakasaṃjñā vedakasaṃjñā jānakasaṃjñā paśyakasaṃjñā,",
  "S06psp_6-8u:3735": "sa sarvān imān nimiñjitasaṃmiñjitavispanditaprapañcitān vivecyānyatamānyatamena cetasā bahulam upasaṃpadya viharati,",
  "S06psp_6-8u:3736_0": "anena subhūte upāyena bodhisattvo mahāsattvaḥ prajñāpāramitāyāñ carann ātmanā na",
  "S06psp_6-8u:3736_1": "keṣucid dharmeṣv abhiniviśate sarvasattvāṃś cānabhiniveśe pratiṣṭhāpayati lokavyavahāreṇa",
  "S06psp_6-8u:3736_2": "na punaḥ paramārthena.",
  "S06psp_6-8u:3737": "iti vyavadānaniveśanakarma",
  "S06psp_6-8u:3738": "atha khalv āyuṣmān subhūtir bhagavantam etad avocat:",
  "S06psp_6-8u:3739": "yo bhagavaṃs tathāgatena dharmo 'bhisaṃbuddhaḥ kiṃ punaḥ sa dharmo lokavyavahāreṇābhisaṃbuddho 'rthaparamārthena?",
  "S06psp_6-8u:3740": "bhagavān āha:",
  "S06psp_6-8u:3741": "lokavyavahāreṇa subhūte vyavahriyate 'yaṃ tathāgatena dharmo 'bhisaṃbuddho 'nena dharmeṇāyaṃ dharmo 'saṃbuddho 'yaṃ tathāgatena dharmo deśita iti,",
  "S06psp_6-8u:3742": "na punas tatra kaścid upalabhyate, tat kasya hetoḥ?",
  "S06psp_6-8u:3743": "upalaṃbho hy eṣo 'nena dharmeṇāyaṃ dharmo 'bhisaṃbuddha iti,",
  "S06psp_6-8u:3744": "na ca dvayena kācit prāptir nābhisamayaḥ.",
  "S06psp_6-8u:3745": "atha khalv āyuṣmān subhūtir bhagavantam etad avocat:",
  "S06psp_6-8u:3746": "yadi bhagavan na dvayenābhisamayaḥ kiṃ punar advayenābhisamayaḥ?",
  "S06psp_6-8u:3747": "bhagavān āha: na dvayenābhisamayo nādvayenābhisamayaḥ,",
  "S06psp_6-8u:3748": "eṣa evātrābhisamayo yatra na dvayaṃ nādvayaṃ, tat kasya hetoḥ?",
  "S06psp_6-8u:3749": "prapañca eṣa yo 'yam eṣām abhisamayo na ca dharmasamatāyāṃ prapañco 'sti (PSP_6-8:169)",
  "S06psp_6-8u:3750": "niṣprapañcā dharmasamatā.",
  "S06psp_6-8u:3751": "subhūtir āha: abhāvasvabhāvānāṃ bhagavan sarvadharmāṇāṃ kā samatā?",
  "S06psp_6-8u:3752": "bhagavān āha: eṣaivātra samatā yatra na bhāvo 'bhāvo vā kīrtito,",
  "S06psp_6-8u:3753": "na ca dharmasamatā parikīrtya tena cānyo 'pi dharma upalabhyate dharmasamatāyāṃ,",
  "S06psp_6-8u:3754": "sarvadharmavinirvṛttā hi dharmasamatā,",
  "S06psp_6-8u:3755": "agatir aviṣayo dharmasamatā yasya kasyacid bālapṛthagjanasya vāryasya vā.",
  "S06psp_6-8u:3756": "subhūtir āha: kiṃ punar bhagavan dharmasamatā tathāgatasyāpy aviṣayaḥ?",
  "S06psp_6-8u:3757": "bhagavān āha:",
  "S06psp_6-8u:3758_0": "aviṣayaḥ subhūte sarvāryāṇāṃ śraddhānusāriṇāṃ vā dharmānusāriṇāṃ vāṣṭamakānāṃ vā",
  "S06psp_6-8u:3758_1": "srotaāpannānāṃ vā sakṛdāgāmināṃ vānāgāmināṃ vārhatāṃ vā śrāvakāṇāṃ vā pratyekabuddhānāṃ",
  "S06psp_6-8u:3758_2": "vā bodhisattvānāṃ mahāsattvānāṃ vā tathāgatasyāpy aviṣayaḥ sarvadharmasamatā.",
  "S06psp_6-8u:3759": "subhūtir āha: na punar bhagavan sarvadharmaviṣayavaśavartī tathāgato 'rhan samyaksaṃbuddhaḥ?",
  "S06psp_6-8u:3760": "bhagavān āha: syāt subhūte sarvadharmaviṣayavaśavartī tathāgato 'rhan samyaksaṃbuddhaḥ,",
  "S06psp_6-8u:3761": "yady anyā dharmasamatā syād anyas tathāgato 'rhan samyaksaṃbuddho,",
  "S06psp_6-8u:3762_0": "yā ca subhūte pṛthagjanānāṃ dharmasamatā yā ca śraddhānusāriṇo dharmānusāriṇo 'ṣṭamakāṇāṃ",
  "S06psp_6-8u:3762_1": "srotaāpannānāṃ sakṛdāgāminām anāgāminām arhatāṃ pratyekabuddhānāṃ bodhisattvānāṃ mahāsattvānāṃ,",
  "S06psp_6-8u:3763": "yā ca tathāgatasyārhataḥ samyaksaṃbuddhasya samatā samataiva samatā,",
  "S06psp_6-8u:3764": "yā ca bālapṛthagjanasamatā,",
  "S06psp_6-8u:3765": "yā cāryasamatā,",
  "S06psp_6-8u:3766": "ekaivaiṣā samatā,",
  "S06psp_6-8u:3767": "ekasamatāyāṃ na dvayam asti,",
  "S06psp_6-8u:3768_0": "ayaṃ bālapṛthagjano 'yaṃ śraddhānusāry ayaṃ dharmānusāry ayam aṣṭamako 'yaṃ srotaāpanno",
  "S06psp_6-8u:3768_1": "'yaṃ sakṛdāgāmy ayam anāgāmy ayam arhann ayaṃ pratyekabuddho 'yaṃ bodhisattvo mahāsattvo",
  "S06psp_6-8u:3768_2": "'yaṃ tathāgato 'rhan samyaksaṃbuddhaḥ,",
  "S06psp_6-8u:3769": "sarva ete subhūte dharmāḥ samatāyāṃ nopalabhyante,",
  "S06psp_6-8u:3770": "ime bālapṛthagjanāḥ,",
  "S06psp_6-8u:3771": "ayaṃ śraddhānusārī,",
  "S06psp_6-8u:3772": "ayaṃ dharmānusārī,",
  "S06psp_6-8u:3773": "ayam aṣṭamako 'yaṃ srotāapanno 'yaṃ sakṛdāgāmy ayam anāgāmy ayam arhann ayaṃ pratyekabuddho 'yaṃ bodhisattvo mahāsattvo 'yaṃ tathāgato 'rhan samyaksaṃbuddhaḥ.",
  "S06psp_6-8u:3774": "(PSP_6-8:170)",
  "S06psp_6-8u:3775": "subhūtir āha: yadi bhagavan sarvadharmasamatāyāṃ sarva ete dharmā nopalabhyante,",
  "S06psp_6-8u:3776": "'yaṃ bālapṛthagjano 'yaṃ śraddhānusārī,",
  "S06psp_6-8u:3777": "ayaṃ dharmānusārī,",
  "S06psp_6-8u:3778": "ayam aṣṭamako 'yaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddho 'yaṃ bodhisattvo mahāsattvo 'yaṃ tathāgato 'rhan samyaksaṃbuddhaḥ,",
  "S06psp_6-8u:3779_0": "aviśeṣo vā bhagavan bhaviṣyati bālapṛthagjanānāñ ca śraddhānusāriṇāṃ ca dharmānusāriṇāṃ",
  "S06psp_6-8u:3779_1": "cāṣṭamakānāñ ca srotaāpannānāṃ ca sakṛdāgāmināñ cānāgāmināñ cārhatāṃ ca pratyekabuddhānāñ",
  "S06psp_6-8u:3779_2": "ca bodhisattvānāṃ mahāsattvānāñ ca tathāgatasyārhataḥ samyaksaṃbuddhasya ca.",
  "S06psp_6-8u:3780": "bhagavān āha: evam etat subhūte evam etat,",
  "S06psp_6-8u:3781_0": "aviśeṣo dharmasamatāyāṃ bālapṛthagjanānāṃ śraddhānusāriṇāṃ dharmānusāriṇām aṣṭamakānāṃ",
  "S06psp_6-8u:3781_1": "srotaāpannānāṃ sakṛdāgāminām anāgāminām arhatāṃ pratyekabuddhānāṃ bodhisattvānāṃ",
  "S06psp_6-8u:3781_2": "mahāsattvānāṃ tathāgatānām arhatāṃ samyaksaṃbuddhānām.",
  "S06psp_6-8u:3782": "subhūtir āha:",
  "S06psp_6-8u:3783_0": "yadi bhagavann aviśeṣo bālapṛthagjanānāṃ śraddhānusāriṇāṃ dharmānusāriṇām aṣṭamakānāṃ",
  "S06psp_6-8u:3783_1": "srotaāpannānāṃ sakṛdāgāminām anāgāminām arhatāṃ pratyekabuddhānāṃ bodhisattvānāṃ",
  "S06psp_6-8u:3783_2": "mahāsattvānāṃ tathāgatānām arhatāṃ samyaksaṃbuddhānāṃ,",
  "S06psp_6-8u:3784": "kuta eṣāṃ bhagavaṃs trayāṇāṃ ratnānāṃ loke prādurbhāvo bhavati,",
  "S06psp_6-8u:3785": "buddharatnasya dharmaratnasya saṃgharatnasya?",
  "S06psp_6-8u:3786": "bhagavān āha: tat kiṃ manyase?",
  "S06psp_6-8u:3787": "subhūte 'nyad buddharatnam anyad dharmaratnam anyat saṃgharatnam anyā dharmāṇāṃ dharmasamatā.",
  "S06psp_6-8u:3788": "subhūtir āha: yathāhaṃ bhagavan bhagavato bhāṣitasyārtham ājānāmi,",
  "S06psp_6-8u:3789": "nānyad buddharatnaṃ nānyad dharmaratnaṃ nānyat saṃgharatnaṃ nānyā dharmāṇāṃ dharmasamatā,",
  "S06psp_6-8u:3790": "saced bhagavan buddharatnaṃ dharmaratnaṃ saṃgharatnaṃ yā ca dharmāṇāṃ dharmasamatā,",
  "S06psp_6-8u:3791": "sarva ete dharmā na saṃyuktā na visaṃyuktā arūpiṇo 'nidarśanā agrāhyā apratighā ekalakṣaṇā yad utālakṣaṇās tat kathaṃ bhagavann eṣām alakṣaṇānāṃ dharmāṇāṃ phalavyavasthānaṃ karoti,",
  "S06psp_6-8u:3792": "ayaṃ bālapṛthagjano 'yaṃ śraddhānusāry ayaṃ dharmānusāry ayam aṣṭamako 'yaṃ srotaāpanno 'yaṃ sakṛdāgāmy (PSP_6-8:171)",
  "S06psp_6-8u:3793": "ayam anāgāmy ayam arhann ayaṃ pratyekabuddho 'yaṃ bodhisattvo mahāsattvo 'yaṃ tathāgato 'rhan samyaksaṃbuddha iti?",
  "S06psp_6-8u:3794": "bhagavān āha:",
  "S06psp_6-8u:3795": "yadi tathāgato 'rhan samyaksaṃbuddho 'nuttarāṃ samyaksaṃbodhim abhisaṃbhotsyate tadābhisaṃbudhya dharmāṇāṃ vyavasthānaṃ nākariṣyad api narako vā na prajñāyate,",
  "S06psp_6-8u:3796_0": "tiryagyonir vā yamaloko vā devo vā manuṣyo vā cāturmahārājikā vā devās trayastriṃśā",
  "S06psp_6-8u:3796_1": "vā yāmā vā tuṣitā vā nirmāṇaratayo vā paranirmitavaśavartino vā brahmapārṣadyo vā",
  "S06psp_6-8u:3796_2": "brahmapurohitā vā mahābrahmāṇo vā parīttābhā vā apramāṇābhā vā ābhāsvarā vā parīttaśubhā",
  "S06psp_6-8u:3796_3": "vā apramāṇaśubhā vā śubhakṛtsnā vā anabhrakā vā puṇyaprasavā vā bṛhatphalā vā asaṃjñisattvā",
  "S06psp_6-8u:3796_4": "vā aspṛhā vā atapā vā sudṛśā vā sudarśanā vā akaniṣṭhā vā devāḥ,",
  "S06psp_6-8u:3797": "ākāśānantyāyatanasamāpattayo vā vijñānānantyāyatanasamāpattayo vā ākiñcanyāyatanasamāpattayo vā naivasaṃjñānāsaṃjñāyatanasamāpattayo vā,",
  "S06psp_6-8u:3798": "smṛtyupasthānasamyakprahāṇarddhipādendriyabalabodhyaṅgāryāṣṭāṅgamārgā vā,",
  "S06psp_6-8u:3799": "adhyātmaśūnyatā vā bahirdhāśūnyatā vā adhyātmabahirdhāśūnyatā vā,",
  "S06psp_6-8u:3800": "yāvad abhāvasvabhāvaśūnyatā vā āryasatyāpramāṇadhyānārūpyavimokṣasamādhisamāpattidhāraṇīmukhāni vā śūnyatānimittāpraṇihitāni vā,",
  "S06psp_6-8u:3801": "abhijñā vā daśabalavaiśāradyapratisaṃvido vāveṇikabuddhadharmā vā mahāmaitrī mahākaruṇā dvātriṃśanmahāpuruṣalakṣaṇāni vāśītyanuvyañjanāni vā,",
  "S06psp_6-8u:3802": "daśabodhisattvabhūmayo vā,",
  "S06psp_6-8u:3803": "dānapāramitā vā śīlapāramitā vā kṣāntipāramitā vā vīryapāramitā vā dhyānapāramitā vā prajñāpāramitā vā,",
  "S06psp_6-8u:3804": "upāyapāramitā vā praṇidhānapāramitā vā balapāramitā vā jñānapāramitā vā,",
  "S06psp_6-8u:3805": "evaṃ trīṇi ratnāni,",
  "S06psp_6-8u:3806": "buddharatnaṃ dharmaratnaṃ saṃgharatnaṃ,",
  "S06psp_6-8u:3807": "śrāvakayānaṃ pratyekabuddhayānam anuttaraṃ mahāyānam,",
  "S06psp_6-8u:3808_0": "evaṃ śraddhānusāriṇo dharmānusāriṇo 'ṣṭamakāḥ srotāapannāḥ sakṛdāgāmino 'nāgāmino",
  "S06psp_6-8u:3808_1": "'rhantaḥ pratyekabuddhā bodhisattvā mahāsattvās tathāgatā arhantaḥ samyaksaṃbuddhāḥ",
  "S06psp_6-8u:3808_2": "sarvākāravaropetañ ca jñānaṃ na prajñāyante?",
  "S06psp_6-8u:3809": "subhūtir āha: no bhagavan.",
  "S06psp_6-8u:3810": "bhagavān āha: tasmāt tarhi subhūte tathāgatānām arhatāṃ samyaksaṃbuddhānām (PSP_6-8:172)",
  "S06psp_6-8u:3811": "ayaṃ puruṣakāro yad dharmasamatāyāś ca na calanti, dharmāṇāṃ ca vyavasthānaṃ kurvanti.",
  "S06psp_6-8u:3812": "subhūtir āha: kiṃ bhagavan yathā caiva tathāgato dharmatāyāś ca na calati,",
  "S06psp_6-8u:3813_0": "tathāiva bālapṛthagjanāpi na calati śraddhānusārī dharmānusārī aṣṭamakaḥ srotaāpannaḥ",
  "S06psp_6-8u:3813_1": "sakṛdāgāmy anāgāmy arhan pratyekabuddho bodhisattvo mahāsattvas tathāiva sarvadharmā na calanti.",
  "S06psp_6-8u:3814": "bhagavān āha: evam etat subhūte evam etat,",
  "S06psp_6-8u:3815": "sarvadharmāḥ subhūte dharmatāyā na calanti na vivartante,",
  "S06psp_6-8u:3816": "yaiva subhūte tathāgatasyārhataḥ samyaksaṃbuddhasya dharmatā dharmadhātur dharmasthititā dharmaniyāmatā tathatāvitathatānanyatathatā,",
  "S06psp_6-8u:3817": "saiva bālapṛthagjanānāṃ dharmatā dharmadhātur dharmasthititā dharmaniyāmatā tathatāvitathatānanyatathatā,",
  "S06psp_6-8u:3818_0": "saiva śraddhānusāriṇāṃ dharmānausāriṇām aṣṭamakānāṃ srotaāpannānāṃ sakṛdāgāminām",
  "S06psp_6-8u:3818_1": "anāgāminām arhatāṃ pratyekabuddhānāṃ bodhisattvānāṃ mahāsattvānāṃ dharmatā dharmadhātur",
  "S06psp_6-8u:3818_2": "dharmasthititā dharmaniyāmatā tathatāvitathatānanyatathatā,",
  "S06psp_6-8u:3819": "sarva ete dharmā dharmatāṃ na vyativartante, tat kasya hetoḥ?",
  "S06psp_6-8u:3820": "tathā hy eṣaiva dharmatā dharmadhātur dharmasthititā dharmaniyāmatā tathatāvitathatānanyatathatā nānyā kācid anudharmatā.",
  "S06psp_6-8u:3821": "subhūtir āha:",
  "S06psp_6-8u:3822_0": "yadi bhagavan yā dharmāṇāṃ dharmatā saiva dharmatā bālapṛthagjanānāṃ saiva śraddhānusāriṇāṃ",
  "S06psp_6-8u:3822_1": "saiva dharmānusāriṇāṃ saivāṣṭamakānāṃ saiva srotaāpannānāṃ saiva sakṛdāgāmināṃ saivānāgāmināṃ",
  "S06psp_6-8u:3822_2": "saivārhatāṃ saiva pratyekabuddhānāṃ saiva bodhisattvānāṃ mahāsattvānāṃ saiva tathāgatānām",
  "S06psp_6-8u:3822_3": "arhatāṃ samyaksaṃbuddhānāṃ,",
  "S06psp_6-8u:3823": "ya ime bhagavan vilakṣaṇā dharmās te katham ekalakṣaṇās?",
  "S06psp_6-8u:3824": "tadyathā rūpaṃ vedanā saṃjñā saṃskārā vijñānaṃ,",
  "S06psp_6-8u:3825": "skandhadhātvāyatanapratītyasamutpādāḥ pratītyasamutpādāṅgāni,",
  "S06psp_6-8u:3826": "anyaiva ca bhagavan rūpasya dharmatā,",
  "S06psp_6-8u:3827": "anyā vedanāyāḥ anyā saṃjñāyā anyā saṃskārāṇām anyā vijñānasya dharmatā,",
  "S06psp_6-8u:3828": "anyā cakṣuṣaḥ śrotraghrāṇajihvākāyānāṃ dharmatā,",
  "S06psp_6-8u:3829": "anyā manaso dharmatā,",
  "S06psp_6-8u:3830": "anyā rūpaśabdagandharasasprṣṭavyānāṃ (PSP_6-8:173)",
  "S06psp_6-8u:3831": "dharmatā anyā dharmāṇāṃ dharmatā,",
  "S06psp_6-8u:3832": "anyā cakṣurvijñānadharmatā,",
  "S06psp_6-8u:3833": "anyā cakṣuḥsaṃsparśadharmatā,",
  "S06psp_6-8u:3834": "anyā cakṣuḥsaṃsparśapratyayavedanādharmatā,",
  "S06psp_6-8u:3835": "evaṃ śrotraghrāṇajihvākāyāḥ,",
  "S06psp_6-8u:3836": "anyā manovijñānadharmatā,",
  "S06psp_6-8u:3837": "anyā manaḥsaṃsparśadharmatā,",
  "S06psp_6-8u:3838": "anyā manaḥsaṃsparśapratyayavedanādharmatā,",
  "S06psp_6-8u:3839": "anyā pṛthivīdhātudharmatā,",
  "S06psp_6-8u:3840": "anyābdhātudharmatā,",
  "S06psp_6-8u:3841": "anyā tejodhātudharmatā,",
  "S06psp_6-8u:3842": "anyā vāyudhātudharmatā,",
  "S06psp_6-8u:3843": "anyā ākāśadhātudharmatā,",
  "S06psp_6-8u:3844": "anyā vijñānadhātudharmatā,",
  "S06psp_6-8u:3845": "anyā skandhadharmatā,",
  "S06psp_6-8u:3846": "anyā dhātudharmatā,",
  "S06psp_6-8u:3847": "anyā āyatanadharmatā,",
  "S06psp_6-8u:3848": "anyā pratītyasamutpādadharmatā,",
  "S06psp_6-8u:3849": "anyā pratītyasamutpannadharmatā,",
  "S06psp_6-8u:3850": "anyāvidyādharmatā,",
  "S06psp_6-8u:3851": "anyā saṃskāradharmatā,",
  "S06psp_6-8u:3852": "anyā vijñānadharmatā,",
  "S06psp_6-8u:3853": "anyā nāmarūpadharmatā,",
  "S06psp_6-8u:3854": "anyā ṣaḍāyatanadharmatā,",
  "S06psp_6-8u:3855": "anyā sparśadharmatā,",
  "S06psp_6-8u:3856": "anyā vedanādharmatā,",
  "S06psp_6-8u:3857": "anyā tṛṣnādharmatā,",
  "S06psp_6-8u:3858": "anyopādānadharmatā,",
  "S06psp_6-8u:3859": "anyā bhavadharmatā,",
  "S06psp_6-8u:3860": "anyā jātidharmatā,",
  "S06psp_6-8u:3861": "anyā jarāmaraṇadharmatā,",
  "S06psp_6-8u:3862": "anyā śokaparidevaduṣkhadaurmanasyopāyāsadharmatā,",
  "S06psp_6-8u:3863": "anyā rāgadharmatā,",
  "S06psp_6-8u:3864": "anyā dveṣadharmatā,",
  "S06psp_6-8u:3865": "anyā mohadharmatā,",
  "S06psp_6-8u:3866": "anyā dṛṣṭidharmatā,",
  "S06psp_6-8u:3867": "anyā dhyānānāṃ dharmatā,",
  "S06psp_6-8u:3868": "anyā apramāṇānāṃ dharmatā,",
  "S06psp_6-8u:3869": "anyā ārūpyasamāpattīnāṃ dharmatā,",
  "S06psp_6-8u:3870": "anyā smṛtyupasthānānāṃ dharmatā,",
  "S06psp_6-8u:3871": "anyā samyakprahāṇānāṃ dharmatā,",
  "S06psp_6-8u:3872": "anyā ṛddhipādānāṃ dharmatā,",
  "S06psp_6-8u:3873": "anyā indriyāṇāṃ dharmatā,",
  "S06psp_6-8u:3874": "anyā balānāṃ dharmatā,",
  "S06psp_6-8u:3875": "anyā bodhyaṅgānāṃ dharmatā,",
  "S06psp_6-8u:3876": "anyā āryāṣṭāṅgasya mārgasya dharmatā,",
  "S06psp_6-8u:3877": "anyā śūnyatāyā dharmatā,",
  "S06psp_6-8u:3878": "anyā ānimittasya dharmatā,",
  "S06psp_6-8u:3879": "anyā apraṇihitasya dharmatā,",
  "S06psp_6-8u:3880": "anyā adhyātmaśūnyatāyā dharmatā,",
  "S06psp_6-8u:3881": "anyā bahirdhāśūnyatāyā dharmatā,",
  "S06psp_6-8u:3882": "anyā adhyātmabahirdhāśūnyatāyā dharmatā,",
  "S06psp_6-8u:3883": "anyā yāvad abhāvasvabhāvaśūnyatāyā dharmatā,",
  "S06psp_6-8u:3884": "anyā aṣṭavimokṣadharmatā,",
  "S06psp_6-8u:3885": "anyā navānupūrvavihārasamāpattidharmatā,",
  "S06psp_6-8u:3886": "anyā āryasatyadharmatā,",
  "S06psp_6-8u:3887": "anyā abhijñādharmatā,",
  "S06psp_6-8u:3888": "anyā dānapāramitādharmatā,",
  "S06psp_6-8u:3889": "anyā śīlapāramitādharmatā,",
  "S06psp_6-8u:3890": "anyā kṣāntipāramitādharmatā,",
  "S06psp_6-8u:3891": "anyā vīryapāramitādharmatā,",
  "S06psp_6-8u:3892": "anyā dhyānapāramitādharmatā,",
  "S06psp_6-8u:3893": "anyā prajñāpāramitādharmatā,",
  "S06psp_6-8u:3894": "anyā upāyapāramitādharmatā,",
  "S06psp_6-8u:3895": "anyā praṇidhānapāramitādharmatā,",
  "S06psp_6-8u:3896": "anyā balapāramitādharmatā,",
  "S06psp_6-8u:3897": "anyā jñānapāramitādharmatā,",
  "S06psp_6-8u:3898": "anyā prathamāyā bodhisattvabhūmer (PSP_6-8:174)",
  "S06psp_6-8u:3899": "dharmatā,",
  "S06psp_6-8u:3900": "anyā yāvad daśabhūmyā bodhisattvabhūmer dharmatā,",
  "S06psp_6-8u:3901": "anyā daśānāṃ tathāgatabalānāṃ dharmatā,",
  "S06psp_6-8u:3902": "anyā caturṇāṃ vaiśāradyānāṃ dharmatā,",
  "S06psp_6-8u:3903": "anyā catasṛṇāṃ pratisaṃvidāṃ dharmatā,",
  "S06psp_6-8u:3904": "anyā aṣṭādaśānām āveṇikānāṃ buddhadharmāṇāṃ dharmatā,",
  "S06psp_6-8u:3905": "anyā mahāmaitryā dharmatā,",
  "S06psp_6-8u:3906": "anyā mahākaruṇāyāṃ dharmatā,",
  "S06psp_6-8u:3907": "anyā dvātriṃśanmahāpuruṣalakṣaṇānāṃ dharmatā anyā aśītyanuvyañjanānāṃ dharmatā,",
  "S06psp_6-8u:3908": "anyā saṃskṛtasya dhātor dharmatā,",
  "S06psp_6-8u:3909": "anyā asaṃskṛtasya dhātor dharmatā. tat kathaṃ bhagavan naivaṃ vilakṣaṇānāṃ sarvadharmāṇāṃ dharmatāyāṃ vyavasthānaṃ nopalabhyate?",
  "S06psp_6-8u:3910": "yatra sthitvā bodhisattvo mahāsattvaḥ prajñāpāramitāyāṃ caran dharmāṇāñ ca nānātvaṃ karoti,",
  "S06psp_6-8u:3911": "na cākṛtvā dharmanānātvaṃ śakyaṃ bodhisattvena mahāsattvena prajñāpāramitāyāṃ carituṃ,",
  "S06psp_6-8u:3912": "kathaṃ ca bodhisattvo mahāsattvaḥ bhūmer bhūmiṃ saṃkrāmati bodhisattvanyāmam avakrāmati,",
  "S06psp_6-8u:3913": "yayā niyāmāvakrāntyā śrāvakabhūmiṃ vā pratyekabuddhabhūmiṃ vātikramya 'bhijñāḥ paripūrayati,",
  "S06psp_6-8u:3914": "yābhir abhijñābhir vikrīḍamāno dānapāramitayā paripūrṇaḥ,",
  "S06psp_6-8u:3915": "śīlapāramitayā paripūrṇaḥ,",
  "S06psp_6-8u:3916": "kṣāntipāramitayā paripūrṇaḥ,",
  "S06psp_6-8u:3917": "vīryapāramitayā paripūrṇaḥ,",
  "S06psp_6-8u:3918": "dhyānapāramitayā paripūrṇaḥ,",
  "S06psp_6-8u:3919": "prajñāpāramitayā paripūrṇaḥ,",
  "S06psp_6-8u:3920": "upāyapāramitayā paripūrṇaḥ,",
  "S06psp_6-8u:3921": "praṇidhānapāramitayā paripūrṇaḥ,",
  "S06psp_6-8u:3922": "balapāramitayā paripūrṇaḥ,",
  "S06psp_6-8u:3923": "jñānapāramitayā paripūrṇaḥ,",
  "S06psp_6-8u:3924": "vikrīḍamāno buddhakṣetreṇa buddhakṣetraṃ saṃkrāmati buddhān bhagavataḥ paryupāste teṣu ca buddheṣu bhagavatsu kuśalamūlāny avaropayati,",
  "S06psp_6-8u:3925": "yaiḥ kuśalair mūlaiḥ sattvāṃś ca paripācayati buddhakṣetrañ ca parigṛhṇāti.",
  "S06psp_6-8u:3926": "bhagavān āha: yad āyuṣmān subhūtir evam āha,",
  "S06psp_6-8u:3927": "yadi bhagavan yā dharmāṇāṃ dharmatā,",
  "S06psp_6-8u:3928": "saiva pṛthagjanānāṃ dharmatā,",
  "S06psp_6-8u:3929": "saiva śraddhānusāriṇāṃ dharmānusāriṇām aṣṭamakānāṃ srotaāpannānāṃ sakṛdāgāminām anāgāminām arhatāṃ pratyekabuddhānāṃ dharmatā,",
  "S06psp_6-8u:3930": "saiva tathāgatānām arhatāṃ samyaksaṃbuddhānāṃ dharmatā,",
  "S06psp_6-8u:3931": "ya ime bhagavan vilakṣaṇā dharmās te katham ekalakṣaṇā vilakṣaṇānāñ ca dharmāṇāṃ dharmatā katham ekalakṣaṇā yukteti.",
  "S06psp_6-8u:3932": "bhagavān āha: tat kiṃ manyase? subhūte yā rūpasya dharmatā, kiṃ (PSP_6-8:175)",
  "S06psp_6-8u:3933": "na śūnyā sā,",
  "S06psp_6-8u:3934": "ya vedanāyāḥ saṃjñāyāḥ saṃskārāṇāṃ vijñānasya dharmatā,",
  "S06psp_6-8u:3935": "kiṃ na śūnyā sā,",
  "S06psp_6-8u:3936": "yā skandhadhātvāyatanānāṃ dharmatā,",
  "S06psp_6-8u:3937": "kiṃ na śūnyā sā,",
  "S06psp_6-8u:3938": "yā pratītyasamutpannānāṃ dharmāṇāṃ dharmatā,",
  "S06psp_6-8u:3939": "kiṃ na śūnyā sā,",
  "S06psp_6-8u:3940": "yā pratītyasamutpādāṅgānāṃ dharmatā,",
  "S06psp_6-8u:3941": "kiṃ na śūnyā sā,",
  "S06psp_6-8u:3942": "yā laukikalokottarāṇāṃ dharmāṇāṃ dharmatā,",
  "S06psp_6-8u:3943": "kiṃ na śūnyā sā,",
  "S06psp_6-8u:3944": "yā sāsravānāsravāṇāṃ dharmāṇāṃ dharmatā,",
  "S06psp_6-8u:3945": "kiṃ na śūnyā sā,",
  "S06psp_6-8u:3946": "yā saṃskṛtāsaṃskṛtāṃ dharmāṇāṃ dharmatā,",
  "S06psp_6-8u:3947": "kiṃ na śūnyā sā,",
  "S06psp_6-8u:3948": "yā bālapṛthagjanānāṃ dharmatā,",
  "S06psp_6-8u:3949": "yā śraddhānusāridharmatā,",
  "S06psp_6-8u:3950": "yā dharmānusāridharmatā,",
  "S06psp_6-8u:3951": "yā aṣṭamakadharmatā yā srotaāpannadharmatā,",
  "S06psp_6-8u:3952": "yā sakṛdāgāmidharmatā,",
  "S06psp_6-8u:3953": "yā anāgāmidharmatā,",
  "S06psp_6-8u:3954": "yā arhaddharmatā,",
  "S06psp_6-8u:3955": "yā pratyekabuddhadharmatā,",
  "S06psp_6-8u:3956": "yā bodhisattvadharmatā,",
  "S06psp_6-8u:3957": "yā tathāgatadharmatā, kiṃ na śūnyā sā.",
  "S06psp_6-8u:3958": "subhūtir āha: śūnyā sā bhagavan śūnyā sā sugata.",
  "S06psp_6-8u:3959": "bhagavān āha: tat kiṃ manyase?",
  "S06psp_6-8u:3960": "subhūte śūnyatāyāṃ vilakṣaṇā dharmā upalabhyante,",
  "S06psp_6-8u:3961": "rūpalakṣaṇaṃ vā vedanā saṃjñā saṃskārā vijñānalakṣaṇaṃ vā,",
  "S06psp_6-8u:3962": "skandhadhātvāyatanalakṣaṇaṃ vā,",
  "S06psp_6-8u:3963": "pratītyasamutpādalakṣaṇaṃ vā,",
  "S06psp_6-8u:3964": "pratītyasamutpannadharmalakṣaṇaṃ vā pratītyasamutpādāṅgalaksaṇaṃ vā,",
  "S06psp_6-8u:3965": "laukikalokottarāṇāṃ vā dharmāṇāṃ lakṣaṇaṃ sāsravānāsravāṇāṃ vā dharmāṇāṃ lakṣaṇaṃ,",
  "S06psp_6-8u:3966": "saṃskṛtāsaṃskṛtānāṃ vā dharmāṇāṃ lakṣaṇaṃ,",
  "S06psp_6-8u:3967": "bālapṛthagjanānāṃ vā lakṣaṇaṃ śraddhānusāriṇāṃ vā lakṣaṇaṃ,",
  "S06psp_6-8u:3968": "dharmānusāriṇāṃ vā lakṣaṇam aṣṭamakānāṃ vā lakṣaṇaṃ,",
  "S06psp_6-8u:3969_0": "srotaāpannānāṃ vā lakṣaṇaṃ sakṛdāgāmināṃ vā lakṣaṇam anāgāmināṃ vā lakṣaṇam arhatāṃ",
  "S06psp_6-8u:3969_1": "vā lakṣaṇaṃ pratyekabuddhānāṃ vā lakṣaṇaṃ bodhisattvānāṃ mahāsattvānāṃ vā lakṣaṇaṃ",
  "S06psp_6-8u:3969_2": "tathāgatānāṃ vā lakṣaṇam.",
  "S06psp_6-8u:3970": "subhūtir āha: no bhagavan.",
  "S06psp_6-8u:3971": "bhagavān āha: tad anena subhūte paryāyeṇaivaṃ veditavyaṃ,",
  "S06psp_6-8u:3972": "yā dharmāṇāṃ dharmatā na tatra pṛthagjanā nānyatra pṛthagjanebhyaḥ,",
  "S06psp_6-8u:3973": "na tatra śraddhānusārī nānyatra śraddhānusāriṇaḥ,",
  "S06psp_6-8u:3974": "na tatra dharmānusārī nānyatra dharmānusāriṇaḥ,",
  "S06psp_6-8u:3975": "na tatrāṣṭamako nānyatrāṣṭamakān,",
  "S06psp_6-8u:3976": "na tatra srotaāpanno nānyatra srotaāpannān,",
  "S06psp_6-8u:3977": "na tatra sakṛdāgāmī nānyatra sakṛdāgāmino,",
  "S06psp_6-8u:3978": "na tatrānāgāmī nānyatrānāgāminaḥ,",
  "S06psp_6-8u:3979": "na tatrārhan nānyatrārhataḥ,",
  "S06psp_6-8u:3980": "na tatra pratyekabuddho nānyatra pratyekabuddhān,",
  "S06psp_6-8u:3981": "na tatra bodhisattvo nānyatra bodhisatttvān,",
  "S06psp_6-8u:3982": "na tatra tathāgato nānyatra (PSP_6-8:176) tathāgatāt.",
  "S06psp_6-8u:3983": "iti vyavadānasaṃbhāraniveśanakarma",
  "S06psp_6-8u:3984": "atha khalv āyuṣmān subhūtir bhagavantam etad avocat:",
  "S06psp_6-8u:3985": "kiṃ punar bhagavan dharmatā saṃskṛtā utāho 'saṃskṛtā?",
  "S06psp_6-8u:3986": "evam ukte bhagavān āyuṣmantaṃ subhūtim etad avocat: na saṃskṛtā nāsaṃskṛtā,",
  "S06psp_6-8u:3987": "na ca saṃskṛtavyatirekeṇāsaṃskṛta upalabhyate,",
  "S06psp_6-8u:3988": "na cāsaṃskṛtavyatirekeṇa saṃskṛta upalabhyate. tat kasya hetoḥ?",
  "S06psp_6-8u:3989": "tathā hi subhūte yaś ca saṃskṛto dhātur yaś cāsaṃskṛto dhātur dvāv apy etau dharmau na saṃyuktau na visaṃyuktāv arūpiṇāv anidarśanāv apratighāv ekalakṣaṇau yad utālakṣaṇau,",
  "S06psp_6-8u:3990": "tat punas tathāgato lokavyavahāreṇa vyavaharati na punaḥ paramārthena,",
  "S06psp_6-8u:3991": "na ca paramārthe kaścit kāyasaṃskāre na vāksaṃskāre na manaḥsaṃskāre nānyatra kāyasaṃskārān nānyatra vāksaṃskārān nānyatra manaḥsaṃskārāt paramārtha upalabhyate,",
  "S06psp_6-8u:3992": "yeṣāṃ dharmāṇāṃ saṃskṛtāsaṃskṛtānāṃ samatā sa paramārthas tad bodhisattvo mahāsattvaḥ prajñāpāramitāyāṃ caran paramārthataś ca na calati,",
  "S06psp_6-8u:3993": "sattvānāṃ ca kṛtyaṃ karoti.",
  "S06psp_6-8u:3994": "subhūtir āha:",
  "S06psp_6-8u:3995": "yadi bhagavan sarvadharmāḥ śūnyās tan na kasyacid dharmasya kaścid dharmaḥ kiṃcit karoti,",
  "S06psp_6-8u:3996_0": "akiṃcitkareṣv akiṃcaneṣu niṣkiṃcaneṣu cādharmeṣu kathaṃ bodhisattvo mahāsattvaḥ prajñāpāramitāyāṃ",
  "S06psp_6-8u:3996_1": "caran paramārthataś ca na calati sattvānāṃ ca kṛtyaṃ karoti dānena vā priyavadyatayā",
  "S06psp_6-8u:3996_2": "vā arthakriyayā vā samānārthatayā vā?",
  "S06psp_6-8u:3997": "bhagavān āha: evam etat subhūte evam etat,",
  "S06psp_6-8u:3998": "yathā vācaṃ bhāṣase,",
  "S06psp_6-8u:3999": "yac chūnyatā akiṃcanā niṣkiṃcanā na kasyacit kiṃcit karoti kṛtyaṃ vā akṛtyaṃ vā,",
  "S06psp_6-8u:4000": "yadi subhūte ete sattvāḥ svayam eva śūnyatāṃ jānīyur neyaṃ tathāgatasya vṛṣabhitā bhavet,",
  "S06psp_6-8u:4001": "yac chūnyatāyāś ca na calati,",
  "S06psp_6-8u:4002": "sattvāṃś cātmasaṃjñāyā vivecayati,",
  "S06psp_6-8u:4003": "ātmasaṃjñāyā vivecya śūnyatayā mocayati saṃsārād,",
  "S06psp_6-8u:4004_0": "evaṃ sattvasaṃjñāyā vivecayati jīvasaṃjñāyā jantusaṃjñāyāḥ poṣasaṃjñāyāḥ puruṣasaṃjñāyāḥ",
  "S06psp_6-8u:4004_1": "pudgalasaṃjñāyā manujasaṃjñāyā mānavasaṃjñāyāḥ kārakasaṃjñāyā vedakasaṃjñāyā jānakasaṃjñāyāḥ",
  "S06psp_6-8u:4004_2": "paśyakasaṃjñāyāś ca vivecayati,",
  "S06psp_6-8u:4005": "rūpasaṃjñāyā vivecayati, (PSP_6-8:177)",
  "S06psp_6-8u:4006": "vedanāsaṃjñāyā vivecayati,",
  "S06psp_6-8u:4007": "saṃjñāsaṃjñāyā vivecayati,",
  "S06psp_6-8u:4008": "saṃskārasaṃjñāyā vivecayati,",
  "S06psp_6-8u:4009": "vijñānasaṃjñāyā vivecayati,",
  "S06psp_6-8u:4010": "cakṣuḥsaṃjñāyā vivecayati,",
  "S06psp_6-8u:4011": "śrotrasaṃjñāyā vivecayati,",
  "S06psp_6-8u:4012": "ghrāṇasaṃjñāyā vivecayati,",
  "S06psp_6-8u:4013": "jihvāsaṃjñāyā vivecayati,",
  "S06psp_6-8u:4014": "kāyasaṃjñāyā vivecayati,",
  "S06psp_6-8u:4015": "manaḥsaṃjñāyā vivecayati,",
  "S06psp_6-8u:4016": "cakṣurvijñānasaṃjñāyā vivecayati,",
  "S06psp_6-8u:4017": "cakṣuḥsaṃsparśasaṃjñāyā vivecayati,",
  "S06psp_6-8u:4018": "cakṣuḥsaṃsparśapratyayavedanāsaṃjñāyā vivecayati,",
  "S06psp_6-8u:4019": "evaṃ śrotraghrāṇajihvākāyamanovijñānasaṃjñāyā vivecayati,",
  "S06psp_6-8u:4020": "manaḥsaṃsparśasaṃjñāyā vivecayati,",
  "S06psp_6-8u:4021": "manaḥsaṃsparśapratyayavedanāsaṃjñāyā vivecayati,",
  "S06psp_6-8u:4022": "rūpasaṃjñāyā vivecayati,",
  "S06psp_6-8u:4023": "śabdasaṃjñāyā gandhasaṃjñāyā rasasaṃjñāyāḥ sparśasaṃjñāyā dharmasaṃjñāyā vivecayati,",
  "S06psp_6-8u:4024": "pṛthivīdhātusaṃjñāyā vivecayati,",
  "S06psp_6-8u:4025": "abdhātusaṃjñāyā vivecayati,",
  "S06psp_6-8u:4026": "tejodhātusaṃjñāyā vivecayati,",
  "S06psp_6-8u:4027": "vāyudhātusaṃjñāyā vivecayati,",
  "S06psp_6-8u:4028": "ākāśadhātusaṃjñāyā vivecayati,",
  "S06psp_6-8u:4029": "vijñānadhātusaṃjñāyā vivecayati,",
  "S06psp_6-8u:4030": "skandhasaṃjñāyā vivecayati,",
  "S06psp_6-8u:4031": "dhātusaṃjñāyā vivecayati,",
  "S06psp_6-8u:4032": "āyatanasaṃjñāyā vivecayati,",
  "S06psp_6-8u:4033": "pratītyasamutpādasaṃjñāyā vivecayati,",
  "S06psp_6-8u:4034": "pratītyasamutpannadharmasaṃjñāyā vivecayati,",
  "S06psp_6-8u:4035": "pratītyasamutpādāṅgasaṃjñāyā vivecayati,",
  "S06psp_6-8u:4036": "avidyāsaṃjñāyā vivecayati,",
  "S06psp_6-8u:4037_0": "saṃskārasaṃjñāyā vijñānasaṃjñāyā nāmarūpasaṃjñāyā ṣaḍāyatanasaṃjñāyāḥ sparśasaṃjñāyā",
  "S06psp_6-8u:4037_1": "vedanāsaṃjñāyās tṛṣṇāsaṃjñāyā upādānasaṃjñāyā bhavasaṃjñāyā jātisaṃjñāyā jarāmaraṇaśokaparidevaduṣkhadaurmanasyopāyāsasaṃjñāyā vivecayati,",
  "S06psp_6-8u:4038": "saṃskṛtadhātusaṃjñāyā vivecayati,",
  "S06psp_6-8u:4039": "asaṃskṛtadhātusaṃjñāyā vivecayati,",
  "S06psp_6-8u:4040": "asaṃskṛte ca dhātau pratiṣṭhāpayati,",
  "S06psp_6-8u:4041": "sa cāsaṃskṛto dhātuḥ śūnyaḥ.",
  "S06psp_6-8u:4042": "iti saṃskṛtāsaṃskṛtāvyatibhedaparijñānaniveśanakarma",
  "S06psp_6-8u:4043": "atha khalv āyuṣmān subhūtir bhagavantam etad avocat: kena bhagavan na saṃskṛto dhātuḥ śūnyaḥ?",
  "S06psp_6-8u:4044": "evam ukte bhagavān āyuṣmantaṃ subhūtim etad avocat:",
  "S06psp_6-8u:4045": "sattvasaṃjñayā subhūte śūnyo yāvad asaṃskṛtasaṃjñayā,",
  "S06psp_6-8u:4046": "api tu khalu subhūte yan nirmito 'nyan nirmitaṃ nirmiṇoti,",
  "S06psp_6-8u:4047": "kaccit tasya tad vastv asti yan na śūnyatā?",
  "S06psp_6-8u:4048": "subhūtir āha: no bhagavan nirmitasya hi bhagavan na kaccid vastv (PSP_6-8:178)",
  "S06psp_6-8u:4049": "asti yan na śūnyatā,",
  "S06psp_6-8u:4050": "ya ca śūnyatā yaś ca nirmitaḥ,",
  "S06psp_6-8u:4051": "ubhāv etau dharmau,",
  "S06psp_6-8u:4052": "na saṃyuktau na visaṃyuktau dvāv etau śūnyatayā śūnyau,",
  "S06psp_6-8u:4053": "tat kiṃ vinigūhitam iyaṃ śūnyatāyaṃ nirmitaḥ. tat kasya hetoḥ?",
  "S06psp_6-8u:4054": "tathā hi tāv ubhāv api śūnyatāyān nopalabhyate, iyaṃ śūnyatāyaṃ nirmitaḥ.",
  "S06psp_6-8u:4055": "bhagavān āha:",
  "S06psp_6-8u:4056": "nāsti subhūte rūpaṃ vā vedanā vā saṃjñā vā saṃskārā vā vijñānaṃ vā yaś ca nirmito yā ca śūnyatā ubhayam etac chūnyatā.",
  "S06psp_6-8u:4057": "subhūtir āha: yadi bhagavann ime laukikā dharmā nirmitā api nu ime lokottarā dharmā nirmitāḥ?",
  "S06psp_6-8u:4058": "yad uta catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāṇi,",
  "S06psp_6-8u:4059": "pañcabalāni saptabodhyaṅgāni āryāṣṭāṅgo mārgaś catvāry āryasatyāni,",
  "S06psp_6-8u:4060": "śūnyatānimittāpraṇihitāni,",
  "S06psp_6-8u:4061_0": "adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā",
  "S06psp_6-8u:4061_1": "pañcābhijñā aṣṭavimokṣā navānupūrvavihārasamāpattayo 'pramāṇadhyānārūpyasamāpattayaḥ",
  "S06psp_6-8u:4061_2": "sarvasamādhayaḥ sarvadhāraṇīmukhāni daśapāramitā daśabodhisattvabhūmayo daśatathāgatabalāni",
  "S06psp_6-8u:4061_3": "catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā mahākaruṇā,",
  "S06psp_6-8u:4062": "yac ca teṣāṃ phalaṃ yena te pudgalāḥ prajñāpyante,",
  "S06psp_6-8u:4063_0": "śraddhānusārī dharmānusāry aṣṭamakaḥ srotaāpannaḥ sakṛdāgāmy anāgāmy arhan pratyekabuddho",
  "S06psp_6-8u:4063_1": "bodhisattvo mahāsattvaḥ tathāgato 'rhan samyaksaṃbuddho 'pi nu bhagavann ime dharmā nirmitāḥ.",
  "S06psp_6-8u:4064": "bhagavān āha: yatra punaḥ sarvadharmā nirmitās tatra kaścic chrāvakanirmitaḥ,",
  "S06psp_6-8u:4065": "kaścit pratyekabuddhanirmitaḥ,",
  "S06psp_6-8u:4066": "kaścid bodhisattvanirmitaḥ kaścit tathāgatanirmitaḥ,",
  "S06psp_6-8u:4067": "kaścit kleśanirmitaḥ,",
  "S06psp_6-8u:4068": "kaścit karmanirmito 'nena subhūte paryāyeṇa sarvadharmā nirmitakopamā anānākaraṇāḥ.",
  "S06psp_6-8u:4069": "subhūtir āha:",
  "S06psp_6-8u:4070": "yat punar idaṃ bhagavan prahāṇaṃ srotaāpattiphalaṃ vā sakṛdāgāmiphalaṃ vā anāgāmiphalaṃ vā arhattvaṃ vā pratyekabuddhabhūmir vā nirmitā sarvavāsanānusaṃdhiprahāṇam api nirmitam?",
  "S06psp_6-8u:4071": "bhagavān āha: ye kecit subhūte dharmā utpāditā vā nirodhitā vā sarva ete nirmitāḥ.",
  "S06psp_6-8u:4072": "subhūtir āha: katamo bhagavan dharmo yo na nirmitakaḥ?",
  "S06psp_6-8u:4073": "bhagavān āha: yasya notpādo na nirodhaḥ sa dharmo na nimitaḥ.",
  "S06psp_6-8u:4074": "(PSP_6-8:179)",
  "S06psp_6-8u:4075": "subhūtir āha: sa punaḥ katamo bhagavan?",
  "S06psp_6-8u:4076": "bhagavān āha: asaṃmoṣadharmo na nirmitaḥ.",
  "S06psp_6-8u:4077": "subhūtir āha: yat punar bhagavatoktaṃ śūnyatāyāś ca na calati,",
  "S06psp_6-8u:4078": "na ca dvaye nopalabhyate,",
  "S06psp_6-8u:4079": "na ca kaścid dharmo yo na śūnyas tasmād bhagavan saṃmoṣadharmo nirmitako bhavet.",
  "S06psp_6-8u:4080": "bhagavān āha: evam etat subhūte evam etat,",
  "S06psp_6-8u:4081": "sarvadharmāḥ subhūte svabhāvena śūnyās te na śrāvakaiḥ kṛtā na pratyekabuddhaiḥ kṛtā na bodhisattvair mahāsattvaiḥ kṛtā na tathāgataiḥ kṛtā,",
  "S06psp_6-8u:4082": "yā ca svabhāvaśūnyatā tan nirvāṇam.",
  "S06psp_6-8u:4083": "evam ukte āyuṣmān subhūtir bhagavantam etad avocat:",
  "S06psp_6-8u:4084": "ādikarmiko bhagavan pudgalaḥ katham avavaditavyaḥ?",
  "S06psp_6-8u:4085": "katham anuśāsitavyo yat svabhāvaśūnyatāṃ parijānīyāt?",
  "S06psp_6-8u:4086": "atha khalu bhagavān āyuṣmantaṃ subhūtim etad avocat:",
  "S06psp_6-8u:4087": "kiṃ punaḥ subhūte pūrvaṃ bhāvo 'bhaviṣyat paścād abhāvo bhaviṣyati?",
  "S06psp_6-8u:4088": "nātra subhūte bhāvo nābhāvo na svabhāvo na parabhāvaḥ, kuta eva svabhāvaśūnyatā bhaviṣyati?",
  "S06psp_6-8u:4089": "iti nirvāṇaniveśanakarma",
  "S06psp_6-8u:4090": "ity uktāni karmāṇīty ukto dharmakāyābhisaṃbodhaḥ",
  "S06psp_6-8u:4091": "idam avocad bhagavān āttamanaso maitreyapramukhā bodhisattvā mahāsattvāḥ,",
  "S06psp_6-8u:4092": "āyuṣmāṃś ca subhūtir āyuṣmāṃś ca śāriputra āyuṣmāṃś cānandaḥ,",
  "S06psp_6-8u:4093": "śakraś ca devānām indraḥ sadevamānuṣāsuragandharvaś ca loko bhagavato bhāṣitam abhyanandann iti.",
  "S06psp_6-8u:4094": "āryapañcaviṃśatisāhasrikāyāṃ bhagavatyāni prajñāpāramitāyām abhisamayālaṃkārānusāreṇa saṃśodhitāyāṃ dharmakāyādhikāraḥ śikṣāparivarto nāmāṣṭamaḥ samāpta iti",
  "S06psp_6-8u:4095": "ye dharmā hetuprabhavā hetuṃ teṣāṃ tathāgato hy avadat,",
  "S06psp_6-8u:4096": "teṣāñ ca yo nirodha evaṃvādī mahāśramaṇaḥ.",
  "S06psp_6-8u:4097": "oṃ gate 2 pāragate pārasaṃgate bodhi svāhā."
}