{
  "S10dbsu1-4u:0": "DbSū(1) 0. evaṃ mayā śrutaṃ /",
  "S10dbsu1-4u:1": "ekasmiṃ samaye bhagavāṃ śrāvastyāṃ viharati sma jetavane anāthapiṇḍadasyārāme /",
  "S10dbsu1-4u:2": "tatra bhagavāṃ bhikṣūn āmantrayate sma /",
  "S10dbsu1-4u:3_0": "daśemāni bhikṣavas tathāgatasya balāni yaiḥ samanvāgatas tathāgato 'rhaṃ samyaksaṃbuddha",
  "S10dbsu1-4u:3_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
  "S10dbsu1-4u:4": "katamāni daśa /",
  "S10dbsu1-4u:5": "DbSū(1) 1. iha tathāgataḥ sthānañ ca sthānato yathābhūtaṃ prajānāty asthānañ cāsthānato yat tathāgataḥ sthānañ ca sthānato yathābhūtaṃ prajānāty asthānañ cāsthānataḥ /",
  "S10dbsu1-4u:6_0": "idaṃ prathamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
  "S10dbsu1-4u:6_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
  "S10dbsu1-4u:7": "DbSū(1) 2. punar aparaṃ tathāgato 'tītānāgatapratyutpannāni karmadharmasamādānāni sthānato hetuto vastuto vipākataś ca yathābhūtaṃ prajānāti",
  "S10dbsu1-4u:8": "yat tathāgato 'tītānāgatapratyutpannāni karmadharmasamādānāni sthānato hetuto vipākataś ca yathābhūtaṃ prajānāti /",
  "S10dbsu1-4u:9": "idaṃ dvitīyaṃ tathāgatabalaṃ yena balena pūrvavat* /",
  "S10dbsu1-4u:10": "DbSū(1) 3. punar aparaṃ tathāgato dhyānavimokṣasamādhisamāpattīnāṃ saṃkleśavyavadānavyavasthānaviśuddhiṃ yathābhūtaṃ prajānāti /",
  "S10dbsu1-4u:11": "idaṃ tṛtīyaṃ tathāgatabalaṃ yena balena pūrvavat* /",
  "S10dbsu1-4u:12": "DbSū(1) 4. punar aparaṃ tathāgataḥ parasatvānām indriyaparāparatāṃ yathābhūtaṃ prajānāti",
  "S10dbsu1-4u:13": "yat tathāgataḥ parasatvānām indriyaparāparatāṃ yathābhūtaṃ prajānāti /",
  "S10dbsu1-4u:14": "idaṃ caturthaṃ tathāgatabalaṃ yena balena pūrvavad yāvat* pariṣadi samyaksiṃhanādaṃ nadati /",
  "S10dbsu1-4u:15": "DbSū(1) 5. punar aparaṃ tathāgataḥ parasatvānāṃ parapudgalānāṃ nānādhimuktitāṃ yathābhūtaṃ prajānāti",
  "S10dbsu1-4u:16": "yat tathāgataḥ parasatvānāṃ parapudgalānāṃ nānādhimuktitāṃ yathābhūtaṃ prajānāti /",
  "S10dbsu1-4u:17_0": "idaṃ pañcamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
  "S10dbsu1-4u:17_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
  "S10dbsu1-4u:18": "DbSū(1) 6. punar aparaṃ tathāgato nānādhātukaṃ lokam anekadhātukam iti yathābhūtaṃ prajānāti /",
  "S10dbsu1-4u:19": "{iti fehlt S 481 Z. 11 bzw. 13}",
  "S10dbsu1-4u:20": "yat tathāgato nānādhātukaṃ lokam anekadhātukam iti yathābhūtaṃ prajānāti /",
  "S10dbsu1-4u:21": "{iti fehlt S 481 Z. 11 bzw. 13}",
  "S10dbsu1-4u:22": "idaṃ ṣaṣṭhaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
  "S10dbsu1-4u:23": "DbSū(1) 7. punar aparaṃ tathāgataḥ sarvatragāminīṃ pratipadaṃ yathābhūtaṃ prajānāti",
  "S10dbsu1-4u:24": "yat tathāgataḥ sarvatragāminīṃ pratipadaṃ yathābhūtaṃ prajānāti /",
  "S10dbsu1-4u:25_0": "idaṃ saptamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
  "S10dbsu1-4u:25_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
  "S10dbsu1-4u:26_0": "DbSū(1) 8. punar aparaṃ tathāgato 'nekavidhaṃ pūrvenivāsaṃ samanusmarati tadyathaikām",
  "S10dbsu1-4u:26_1": "api jātiṃ dve tisraś catasraḥ paṃca ṣaṭ saptāṣṭau navo daśa viṃśat triṃśac catvāriṃśat",
  "S10dbsu1-4u:26_2": "pañcāśaj jātiśataṃ jātisahasraṃ jātiśatasahasram anekāny api jātiśatāny anekāny api",
  "S10dbsu1-4u:26_3": "jātisahasrāṇy anekāny api jātiśatasahasrāṇi saṃvartakalpam api vivartakalpam api",
  "S10dbsu1-4u:26_4": "saṃvartavivartakalpam apy anekān api saṃvartakalpān anekān api vivartakalpān anekān",
  "S10dbsu1-4u:26_5": "api saṃvartavivartakalpān samanusmaraty amī nāma te bhavantaḥ satvā yatrāham āsam",
  "S10dbsu1-4u:26_6": "evaṃnāmaivaṃjātya evaṃgotra evamāhara evaṃsukhaduḥkhapratisaṃvedy evaṃdīrghāyur evaṃcirasthitika",
  "S10dbsu1-4u:26_7": "evamāyuḥparyantaḥ so 'haṃ tasmāc cyuto 'mutropapannas tasmāc cyuto 'mutropapannas",
  "S10dbsu1-4u:26_8": "tasmād api cyuta ihopapannaḥ /",
  "S10dbsu1-4u:27": "iti sākāraṃ sanidānaṃ soddeśam anekavidhaṃ pūrvenivāsaṃ samanusmarati /",
  "S10dbsu1-4u:28_0": "yat tathāgato 'nekavidhaṃ pūrvenivāsaṃ samanusmarati tadyathaikām api jātiṃ dve tisraś",
  "S10dbsu1-4u:28_1": "catasraḥ paṃca ṣaṭ saptāṣṭau navo daśa viṃśat triṃśac catvāriṃśat pañcāśaj jātiśataṃ",
  "S10dbsu1-4u:28_2": "jātisahasraṃ jātiśatasahasram anekāny api jātiśatāny api jātisahasrāṇy anekāny api",
  "S10dbsu1-4u:28_3": "jātiśatasahasrāṇi saṃvartakalpam api vivartakalpam api saṃvartavivartakalpam apy",
  "S10dbsu1-4u:28_4": "anekān api saṃvartakalpān anekān api vivartakalpān anekān api saṃvartavivartakalpān",
  "S10dbsu1-4u:28_5": "samanusmaraty amī nāma te bhavantaḥ satvā yatrāham āsam evaṃnāmaivaṃjātya evaṃgotra",
  "S10dbsu1-4u:28_6": "evamāhara evaṃsukhaduḥkhapratisaṃvedy evaṃdīrghāyur evaṃcirasthitika evamāyuḥparyantaḥ",
  "S10dbsu1-4u:28_7": "so 'haṃ tasmāc cyuto 'mutropapannas tasmād api cyuta ihopapannaḥ /",
  "S10dbsu1-4u:29": "iti sākāraṃ sanidānaṃ soddeśam anekavidhaṃ pūrvenivāsaṃ samanusmarati /",
  "S10dbsu1-4u:30": "idam aṣṭamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
  "S10dbsu1-4u:31_0": "DbSū(1) 9. punar aparaṃ tathāgato divyena cakṣuṣā viśuddhenātikrāntamānuṣeṇa satvāṃ",
  "S10dbsu1-4u:31_1": "paśyati cyavamānān apy upapadyamānān api suvarṇān api durvarṇān api hīnān api praṇītān",
  "S10dbsu1-4u:31_2": "api sugatim api gacchato durgatim api yathākarmopagāṃ satvāṃ yathābhūtaṃ prajānāti /",
  "S10dbsu1-4u:32_0": "itīme bhavantaḥ satvāḥ kāyaduścaritena samanvāgatā vāṅmanoduścaritena samanvāgatā",
  "S10dbsu1-4u:32_1": "āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
  "S10dbsu1-4u:32_2": "kāyasya bhedāt paraṃ maraṇād apāyadurgativinipātaṃ narakeṣūpapadyante /",
  "S10dbsu1-4u:33_0": "ime vā punar bhavantaḥ satvāḥ kāyasucaritena samanvāgatā vāṅmanaḥsucaritena samanvāgatā",
  "S10dbsu1-4u:33_1": "āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetos",
  "S10dbsu1-4u:33_2": "tatpratyayaṃ kāyasya bhedāt sugatau svargaloke deveṣūpapadyante /",
  "S10dbsu1-4u:34_0": "yat tathāgato divyena cakṣuṣā viśuddhenātikrāntamānuṣeṇa satvāṃ paśyati cyavamānān",
  "S10dbsu1-4u:34_1": "apy upapadyamānān api suvarṇān api durvarṇān api hīnān api praṇītān api sugatim api",
  "S10dbsu1-4u:34_2": "gacchato durgatim api yathākarmopagāṃ satvāṃ yathābhūtaṃ prajānāti /",
  "S10dbsu1-4u:35_0": "itīme bhavantaḥ satvāḥ kāyaduścaritena samanvāgatā vāṅmanoduścaritena samanvāgatā",
  "S10dbsu1-4u:35_1": "āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
  "S10dbsu1-4u:35_2": "kāyasya bhedāt paraṃ maraṇād apāyadurgativinipātaṃ narakeṣūpapadyante /",
  "S10dbsu1-4u:36_0": "ime vā punar bhavantaḥ satvāḥ kāyasucaritena samanvāgatā vāṅmanaḥsucaritena samanvāgatā",
  "S10dbsu1-4u:36_1": "āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetos",
  "S10dbsu1-4u:36_2": "tatpratyayaṃ kāyasya bhedāt sugatau svargaloke deveṣūpapadyante /",
  "S10dbsu1-4u:37_0": "idaṃ navamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
  "S10dbsu1-4u:37_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati 9 /",
  "S10dbsu1-4u:38_0": "DbSū(1) 10. punar aparaṃ tathāgata āsravāṇāṃ kṣayād anāsravāṃ cetovimuktiṃ prajñāvimuktiṃ",
  "S10dbsu1-4u:38_1": "dṛṣṭa eva dharme svayam abhijñāya sākṣīkṛtvopasaṃpadya pravedayati kṣīṇā me jātir",
  "S10dbsu1-4u:38_2": "uṣitaṃ brahmacaryaṃ kṛtaṃ karaṇīyaṃ nāparam asmād bhāvaṃ prajānāmi",
  "S10dbsu1-4u:39_0": "yat tathāgata āsravāṇāṃ kṣayād anāsravāṃ cetovimuktiṃ prajñāvimuktiṃ dṛṣṭa eva dharme",
  "S10dbsu1-4u:39_1": "svayam abhijñāya sākṣīkṛtvopasaṃpadya pravedayati kṣīṇā me jātir uṣitaṃ brahmacaryaṃ",
  "S10dbsu1-4u:39_2": "kṛtaṃ karaṇīyaṃ nāparam asmād bhāvaṃ prajānāmi /",
  "S10dbsu1-4u:40_0": "idaṃ daśamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
  "S10dbsu1-4u:40_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati 10 /",
  "S10dbsu1-4u:41": "idam avocad bhagavān āptamanasas te bhikṣavo bhagavato bhāṣitam abhyanandam* //",
  "S10dbsu1-4u:42": "daśabalasūtraṃ samāptam* //",
  "S10dbsu1-4u:44": "Daśabalasūtra: DbSū(2)",
  "S10dbsu1-4u:45": "= Chinese Samyuktāgama sūtra 348 (T 99, II 98a13-b5)",
  "S10dbsu1-4u:46": "Based on the ed. by Ernst Waldschmidt:",
  "S10dbsu1-4u:47": "“Ein zweites Daśabalasūtra“,",
  "S10dbsu1-4u:48": "Mitteilungen des Instituts für Orientforschung 6 (1958), pp. 388_392, 395f.",
  "S10dbsu1-4u:49": "[Nachdruck: Ernst Waldschmidt. Von Ceylon bis Turfan,",
  "S10dbsu1-4u:50": "Schriften zur Geschichte,",
  "S10dbsu1-4u:51": "Literatur,",
  "S10dbsu1-4u:52": "Religion und Kunst des indischen Kulturraumes (Festgabe zum 70. Geburtstag),",
  "S10dbsu1-4u:53": "Göttingen 1967, pp. 353-357, 360-361].",
  "S10dbsu1-4u:54": "Input by Klaus Wille (Göttingen)",
  "S10dbsu1-4u:55": "ITALICS for restored text",
  "S10dbsu1-4u:56": "DbSū(2) 1 śrāvastyāṃ nidānam /",
  "S10dbsu1-4u:57_0": "DbSū(2) 2 daśabalasamanvāgatas tathāgato 'rhāṃ samyaksaṃbuddhaś caturvaiśāradyaprāpta",
  "S10dbsu1-4u:57_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
  "S10dbsu1-4u:58": "DbSū(2) 3 yad utāsmiṃ satīdaṃ bhavaty asyotpādād idam utpadyate /",
  "S10dbsu1-4u:59": "yad utāvidyāpratyayāḥ saṃskārāḥ yāvat samudayo nirodhaś ca bhavati /",
  "S10dbsu1-4u:60": "DbSū(2) 4 svākhyāto me bhikṣavo dharma uttāno vivṛta chinnaplotiko yāvad devamanuṣyebhyaḥ samyaksuprakāśitaḥ /",
  "S10dbsu1-4u:61": "DbSū(2) 5 evaṃ svākhyāte me dharme uttāne vivṛte chinnaplotike yāvad devamanuṣyebhyaḥ samyaksuprakāśite alam eva śraddhāpravrajitena kulaputreṇa yogāya /",
  "S10dbsu1-4u:62": "alam apramādāya /",
  "S10dbsu1-4u:63": "alaṃ śāstuś śāsane yogam āpattuṃ /",
  "S10dbsu1-4u:64": "kāmaṃ tvak snāyu ca asthi cāvatiṣṭhatu pariśuṣyatu śarīrāṃ māṃsaśoṇitam* /",
  "S10dbsu1-4u:65_0": "DbSū(2) 6 atha ca punar yat tad ārabdhavīryeṇa prāptavyaṃ sthāmavatā vīryavatā utsāhinā",
  "S10dbsu1-4u:65_1": "dhṛḍhaparākrameṇa anikṣiptadhureṇa kuśaleṣu dharmeṣu tad bata nānuprāpyāntarā vīryasya",
  "S10dbsu1-4u:65_2": "sraṃsanaṃ bhaviṣyati /",
  "S10dbsu1-4u:66": "DbSū(2) 7 tat kasya hetoḥ /",
  "S10dbsu1-4u:67_0": "duḥkhaṃ kusīto viharati vyavakīrṇaḥ pāpakair akuśalair dharmaiḥ sāṃkleśyaiḥ paunarbhavikaiḥ",
  "S10dbsu1-4u:67_1": "sajvarair duḥkhavipākair āyatyāṃ jātijarāmaraṇīyair mahataś cāpy arthasya pārihāṇir bhavati /",
  "S10dbsu1-4u:68_0": "DbSū(2) 8 ārabdhavīryas tu sukhaṃ viharaty avyavakīrṇaḥ pāpakair akuśalair dharmaiḥ",
  "S10dbsu1-4u:68_1": "sāṃkleśyaiḥ ponarbhavikaiḥ sajvarair duḥkhavipākair āyatyāṃ jātijarāmaraṇīyair mahataś",
  "S10dbsu1-4u:68_2": "cāpy arthasya pāripūrir bhavati /",
  "S10dbsu1-4u:69": "DbSū(2) 9 maṇḍapeyam idaṃ pravacanaṃ /",
  "S10dbsu1-4u:70": "yad uta śāstā ca saṃmukhībhūto dharmaś ca deśyate aupaśamikaḥ pārinirvāṇikaḥ saṃbodhagāmī sugatapraveditaḥ /",
  "S10dbsu1-4u:71": "DbSū(2) 10 tasmāt tarhi bhikṣava ātmārthaṃ ca samanupaśyadbhiḥ parārthaṃ cobhayārthaṃ ca itaḥ pratisaṃśikṣitavyam /",
  "S10dbsu1-4u:72_0": "DbSū(2) 11 kaccin na pravrajyā amoghā bhaviṣyati saphalā sukhodayā sukhavipākā yeṣāṃ",
  "S10dbsu1-4u:72_1": "ca paribhokṣyāmahe cīvarapiṇḍapātaśayanāsanaglānapratyayabhaiṣajyapariṣkārāṃ teṣāṃ",
  "S10dbsu1-4u:72_2": "te kārāḥ kṛtāḥ kaccid atyarthaṃ mahāphalā bhaviṣyaṃti mahānuśaṃsā mahādyutayo mahāvaistārā",
  "S10dbsu1-4u:72_3": "ity evaṃ vo bhikṣavaḥ śikṣitavyaṃ //",
  "S10dbsu1-4u:73": "DbSū(2) 12 daśabalasūtraṃ / samāptaḥ //",
  "S10dbsu1-4u:75": "Daśabalasūtra: DbSū(3)",
  "S10dbsu1-4u:76": "= Chinese Samyuktāgama sūtra 684 (T 99, II 186b26-187b6)",
  "S10dbsu1-4u:77": "Based on the edition by Jin-il Chung. “Ein drittes und ein viertes Daśabala-Sūtra“,",
  "S10dbsu1-4u:78": "Sanko Bunka Kenkyūjo Nenpo (Annual of the Sanko Research Institute for the Studies of Buddhism), 40 (2009), pp. 1-32 [4-16].",
  "S10dbsu1-4u:79": "Input by Jin-il Chung (Göttingen)",
  "S10dbsu1-4u:80": "ITALICS for restored text",
  "S10dbsu1-4u:81": "DbSū(3) 1 śrāvastyāṃ nidānam*",
  "S10dbsu1-4u:82": "DbSū(3) 2a rūpasya bhikṣavo nirvide virāgān nirodhād anupādāya vimokṣāt tathāgato 'rhāṃ samyaksaṃbuddha ity ucyate /",
  "S10dbsu1-4u:83": "DbSū(3) 2b evaṃ vedanāyāḥ saṃjñāyāḥ saṃskārāṇāṃ vijñānasya vācyam*",
  "S10dbsu1-4u:84": "DbSū(3) 3a bhikṣur api rūpasya nirvide virāgāṃ nirodhād anupādāya vimokṣād arhāṃ prajñāvimukta ity ucyate",
  "S10dbsu1-4u:85": "DbSū(3) 3b evaṃ vedanāyāḥ saṃjñāyāḥ saṃskārāṇāṃ vijñānasya vācyam*",
  "S10dbsu1-4u:86": "DbSū(3) 4 iha bhikṣavaḥ ko viśeṣaḥ ko 'bhiprāyaḥ kiṃ nānākaraṇaṃ tathāgatasyārhataḥ samyaksaṃbuddhasya arhatā ca prajñāvimuktena bhikṣuṇā :",
  "S10dbsu1-4u:87": "DbSū(3) 5 bhagavanmūlakā bhadanta dharmā bhagavaṃnetryā bhagavatpratisaraṇāḥ sādhu bhagavān etam evārthaṃ bhikṣubhyo bhāṣeta bhagavataḥ śrutvā bhikṣavo dhārayiṣyanti",
  "S10dbsu1-4u:88": "DbSū(3) 6 tena hi bhikṣavaḥ śṛṇuta sādhu ca suṣṭhu ca manasikuruta bhāṣiṣye",
  "S10dbsu1-4u:89_0": "DbSū(3) 7 tathāgato bhikṣavaḥ arhaṃ samyaksaṃbuddhaḥ pūrvam ananuśruteṣu dharmeṣu",
  "S10dbsu1-4u:89_1": "svayaṃ dharmān abhijñāya dharmāṃ parijñāya dṛṣṭadharmābhijñaḥ paramabodhim anuprāpta",
  "S10dbsu1-4u:89_2": "āyatyām bodhāya śrāvakānān dharman deśayati /",
  "S10dbsu1-4u:90": "DbSū(3) 8 yad uta catvāri samyakprahāṇāni catvāra ṛddhipādā paṃcendriyāṇi paṃca balāni sapta bodhyaṅgāny āryāṣṭāṅgo mārgaḥ",
  "S10dbsu1-4u:91_0": "DbSū(3) 9 iti hi bhikṣavas tathāgato 'rhāṃ samyaksaṃbuddhaḥ anadhigatasya mārgasyādhigantā",
  "S10dbsu1-4u:91_1": "aprajñaptasya brahmacaryasya prajñaptā mārgajñas tathāgato mārgavin mārgadaiśikaḥ",
  "S10dbsu1-4u:91_2": "mārgākhyātā mārgapariṇāyakaḥ",
  "S10dbsu1-4u:92": "DbSū(3) 10 tataḥ paścāt samanvāgatāḥ śrāvakā mārgānugāś śāstuḥ śāsanakarā yathānuśiṣṭāḥ samyak pratipadyamānā ārādhakā bhavanty ārādhayanti nyāyaṃ dharmaṃ kuśalam*",
  "S10dbsu1-4u:93": "DbSū(3) 11 ayaṃ bhikṣavo viśeṣaḥ ayam abhiprāyaḥ idaṃ nānākaraṇaṃ tathāgatasyārhataḥ samyaksaṃbuddhasya arhatā ca prajñāvimuktena bhikṣuṇā",
  "S10dbsu1-4u:94": "DbSū(3) 12 pañcemāni śaikṣabalāni daśa tathāgatabalāni /",
  "S10dbsu1-4u:95": "DbSū(3) 13 paṃca śaikṣabalāni katamāni pañca śraddhābalaṃ śaikṣabalam* vīryabalaṃ hrībalam avatrāpyabalaṃ prajñābalaṃ śaikṣabalam*",
  "S10dbsu1-4u:96": "DbSū(3) 14 daśa tathāgatabalāni katamāni daśa",
  "S10dbsu1-4u:97": "DbSū(3) 15.1a iha tathāgataḥ sthānañ ca sthānato yathābhūtaṃ prajānāti asthānañ cāsthānataḥ",
  "S10dbsu1-4u:98_0": "DbSū(3) 15.1b yat tathāgataḥ sthānaṃ ca sthānato yathābhūtaṃ prajānāti asthānañ cāsthānataḥ",
  "S10dbsu1-4u:98_1": "idaṃ prathamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddhaḥ",
  "S10dbsu1-4u:98_2": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyak siṃhanādaṃ nadati /",
  "S10dbsu1-4u:99": "DbSū(3) 15.2a punar aparaṃ tathāgato 'tītānāgatapratyutpannāni karmadharmasamādānāni sthānato hetuto vastuto vipākataś ca yathābhūtaṃ prajānāti /",
  "S10dbsu1-4u:100_0": "DbSū(3) 15.2b yat tathāgato 'tītānāgatapratyutpannāni karmadharmasamādānāni sthānato",
  "S10dbsu1-4u:100_1": "hetuto vastuto vipākataś ca yathābhūtaṃ prajānāti idaṃ dvitīyaṃ tathāgatabalaṃ yena balena pūrvavat*",
  "S10dbsu1-4u:101": "DbSū(3) 15.3a punar aparaṃ tathāgato dhyānavimokṣasamādhisamāpattīnāṃ saṃkleśavyavadānavyavasthānaviśuddhin yathābhūtaṃ prajānāti",
  "S10dbsu1-4u:102": "DbSū(3) 15.3b yat tathāgato yāvad idaṃ tṛtīyaṃ tathāgatabalaṃ yena balena pūrvavat*",
  "S10dbsu1-4u:103": "DbSū(3) 15.4a punar aparaṃ tathāgataḥ parasatvānām indriyaparāvaratāṃ yathābhūtaṃ prajānāti /",
  "S10dbsu1-4u:104": "DbSū(3) 15.4b yat tathāgataḥ parasatvānāṃ yāvad idaṃ caturthaṃ tathāgatabalaṃ yena balena pūrvavat*",
  "S10dbsu1-4u:105": "DbSū(3) 15.5a punar aparaṃ tathāgataḥ parasatvānāṃ nānādhimuktitāṃ yathābhūtaṃ prajānāti",
  "S10dbsu1-4u:106": "DbSū(3) 15.5b yat tathāgataḥ parasatvānāṃ nānādhimuktitāṃ yathābhūtaṃ prajānāti idaṃ pañcamaṃ tathāgatabalaṃ pūrvavat*",
  "S10dbsu1-4u:107": "DbSū(3) 15.6a punar aparaṃ tathāgato nānādhātukaṃ lokam anekadhātukaṃ yathābhūtaṃ prajānāti /",
  "S10dbsu1-4u:108": "DbSū(3) 15.6b yat tathāgato nānādhātukaṃ lokam anekadhātukaṃ yathābhūtaṃ prajānāti idaṃ ṣaṣṭhaṃ tathāgatabalaṃ pūrvavat*",
  "S10dbsu1-4u:109": "DbSū(3) 15.7a punar aparaṃ tathāgataḥ sarvatragāminīṃ pratipadaṃ yathābhūtaṃ prajānāti",
  "S10dbsu1-4u:110": "DbSū(3) 15.7b yat tathāgataḥ sarvatragāminīṃ pratipadaṃ yathābhūtaṃ prajānāti idaṃ saptamaṃ tathāgatabalaṃ pūrvavat*",
  "S10dbsu1-4u:111_0": "DbSū(3) 15.8a punar aparaṃ tathāgata anekavidhaṃ pūrvenivāsaṃ samanusmarati tadyathā",
  "S10dbsu1-4u:111_1": "ekām api jātiṃ dve tisraś catasraḥ paṃca ṣaṭ saptāṣṭau nava daśa viṃśat triṃśac catvāriṃśat",
  "S10dbsu1-4u:111_2": "pañcāśaj jātiśataṃ jātisahasraṃ jātiśatasahasram anekāny api jātiśatasahasrāṇi saṃvartakalpāṃ",
  "S10dbsu1-4u:111_3": "vivartakalpāṃ anekān api saṃvartavivartakalpāṃ samanusmarati amī nāma te satvā abhūvaṃ",
  "S10dbsu1-4u:111_4": "yatrāham āsam evaṃnāma evaṃjātya evaṃgotra evamāhāraḥ evaṃsukhaduḥkhapratisaṃvedī",
  "S10dbsu1-4u:111_5": "evaṃdīrghāyur evaṃcirasthitika evamāyuḥparyantaḥ so 'haṃ tasmāc cyutaḥ amutropapannas",
  "S10dbsu1-4u:111_6": "tasmād api cyutaḥ amutropapannaḥ tasmād api cyutaḥ ihopapanna iti sākāraṃ sanidānaṃ",
  "S10dbsu1-4u:111_7": "soddeśam anekavidhaṃ pūrvenivāsaṃ samanusmarati",
  "S10dbsu1-4u:112": "DbSū(3) 15.8b yat tathāgataḥ anekavidhaṃ pūrvenivāsaṃ samanusmarati tadyathā ekām api jātiṃ dve tisraḥ pūrvavad idam aṣṭamaṃ tathāgatabalaṃ yena balena pūrvavat*",
  "S10dbsu1-4u:113_0": "DbSū(3) 15.9a punar aparaṃ tathāgato divyena cakṣuṣā viśuddhenātikrāntamānuṣeṇa satvāṃ",
  "S10dbsu1-4u:113_1": "paśyati cyavamānān apy upapadyamānān api suvarṇān api durvarṇān api hīnān api praṇītān",
  "S10dbsu1-4u:113_2": "api sugatim api gacchato durgatim api yathākarmopagāṃ satvāṃ yathābhūtaṃ prajānāti",
  "S10dbsu1-4u:113_3": "itīme bhavantaḥ satvāḥ kāyaduścaritena samanvāgatā vāṅmanoduścaritena samanvāgatā",
  "S10dbsu1-4u:113_4": "āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
  "S10dbsu1-4u:113_5": "kāyasya bhedāt paraṃ maraṇād apāyadurgativinipātaṃ narakeṣūpapadyaṃte /",
  "S10dbsu1-4u:114_0": "ime vā punar bhavantaḥ satvāḥ kāyasucaritena samanvāgatā vāṅmanaḥsucaritena samanvāgatā",
  "S10dbsu1-4u:114_1": "āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetos",
  "S10dbsu1-4u:114_2": "tatpratyayaṃ kāyasya bhedāt sugatau svargaloke deveṣūpapadyante /",
  "S10dbsu1-4u:115": "DbSū(3) 15.9b yat tathāgato divyena cakṣuṣā viśuddhenātikrāntamānuṣeṇa satvāṃ paśyati pūrvavat* idaṃ navamaṃ tathāgatabalaṃ yena balena pūrvavat*",
  "S10dbsu1-4u:116_0": "DbSū(3) 15.10a punar aparaṃ tathāgataḥ āsravāṇāṃ kṣayād anāsravāṃ cetovimuktiṃ prajñāvimuktiṃ",
  "S10dbsu1-4u:116_1": "dṛṣṭa eva dharme svayam abhijñāya sākṣīkṛtvopasaṃpadya pravedayati kṣīṇā me jātir",
  "S10dbsu1-4u:116_2": "uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmi /",
  "S10dbsu1-4u:117": "DbSū(3) 15.10b yat tathāgata āsravāṇāṃ kṣayāt pūrvavat* idaṃ daśamaṃ tathāgatabalaṃ yena balena pūrvavat*",
  "S10dbsu1-4u:118": "DbSū(3) 16 (Skt. no parallel)",
  "S10dbsu1-4u:119": "DbSū(3) 17 idam avocad bhagavān āptamanasas te bhikṣavo bhagavadbhāṣitam abhyanandam* //",
  "S10dbsu1-4u:120": "DbSū(3) 18 daśabalasūtraṃ samāptaḥ // //",
  "S10dbsu1-4u:122": "Dasabalasutra: DbSū(4)",
  "S10dbsu1-4u:123": "= Chinese Samyuktāgama sūtra 703 (T 99, II 189a20-b9)",
  "S10dbsu1-4u:124": "Based on the edition by Jin-il Chung:",
  "S10dbsu1-4u:125": "“Ein drittes und ein viertes Daśabala-Sūtra“,",
  "S10dbsu1-4u:126": "Sanko Bunka Kenkyūjo Nenpo (Annual of the Sanko Research Institute for the Studies of Buddhism), 40 (2009), pp. 1-32 [17-29].",
  "S10dbsu1-4u:127": "Input by Jin-il Chung (Göttingen)",
  "S10dbsu1-4u:128": "ITALICS for restored text",
  "S10dbsu1-4u:129": "DbSū(4) 1 (Skt. not extant; cf. Sūtra 684, §1)",
  "S10dbsu1-4u:130": "DbSū(4) 2a (Skt. not extant)",
  "S10dbsu1-4u:131": "DbSū(4) 2b (Skt. not extant)",
  "S10dbsu1-4u:132": "DbSū(4) 2c (Skt. not extant)",
  "S10dbsu1-4u:133": "DbSū(4) 3 (Skt. not extant; cf. Sūtra 684, § 12)",
  "S10dbsu1-4u:134": "DbSū(4) 4 (Skt. not extant; cf. Sūtra 684, § 13)",
  "S10dbsu1-4u:135": "DbSū(4) 5.1 (Skt. not extant; cf. Sūtra 684, § 15.1a)",
  "S10dbsu1-4u:136": "DbSū(4) 5.2-7 (Skt. not extant; cf. Sūtra 684, § 15.2-7)",
  "S10dbsu1-4u:137": "DbSū(4) 5.8a (Skt. not extant; cf. Sūtra 684, § 15.8a)",
  "S10dbsu1-4u:138_0": "DbSū(4) 5.8b evaṃcirasthitika evamāyuḥparyantaḥ so 'haṃ tasmāc cyutaḥ amutropapannaḥ",
  "S10dbsu1-4u:138_1": "tasmāc cyutaḥ amutropapannaḥ tasmā cyutaḥ ihopapannaḥ iti sākāraṃ sanidānaṃ soddeśam",
  "S10dbsu1-4u:138_2": "anekavidhaṃ pūrvenivāsaṃ samanusmarati /",
  "S10dbsu1-4u:139_0": "idam aṣṭamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
  "S10dbsu1-4u:139_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyak siṃhanādaṃ nadati /",
  "S10dbsu1-4u:140_0": "DbSū(4) 5.9a punar aparaṃ tathāgato divyena cakṣuṣā viśuddhenātikrāntamānuṣeṇa satvāṃ",
  "S10dbsu1-4u:140_1": "paśyati cyavamānān apy upapadyamānān api suvarṇān api durvarṇān api hīnān api praṇītān",
  "S10dbsu1-4u:140_2": "api sugatim api gacchato durgatim api yathākarmopagāṃ satvāṃ yathābhūtaṃ prajānāti /",
  "S10dbsu1-4u:141_0": "itīme bhavaṃtaḥ satvāḥ kāyaduścaritena samanvāgatā vāṅmanoduścaritena samanvāgatā",
  "S10dbsu1-4u:141_1": "āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
  "S10dbsu1-4u:141_2": "kāyasya bhedāt paraṃ maraṇād apāyadurgativinipātaṃ narakeṣūpapadyaṃte /",
  "S10dbsu1-4u:142_0": "ime vā punar bhavaṃtaḥ satvāḥ kāyasucaritena samanvāgatā vāṅmanaḥsucaritena samanvāgatāḥ",
  "S10dbsu1-4u:142_1": "āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetos",
  "S10dbsu1-4u:142_2": "tatpratyayaṃ kāyasya bhedāt sugatau svargaloke deveṣūpapadyaṃte /",
  "S10dbsu1-4u:143_0": "DbSū(4) 5.9b yat tathāgato divyena cakṣuṣā viśuddhenātikrāntamānuṣeṇa satvāṃ paśyati",
  "S10dbsu1-4u:143_1": "cyavamānān apy upapadyamānān api suvarṇān api durvarṇān api hīnān api praṇītān api",
  "S10dbsu1-4u:143_2": "sugatim api gacchato durgatim api yathākarmopagāṃ satvāṃ yathābhūtaṃ prajānāti /",
  "S10dbsu1-4u:144_0": "itīme bhavaṃtaḥ satvāḥ kāyaduścaritena samanvāgatā vāṅmanoduścaritena samanvāgatā",
  "S10dbsu1-4u:144_1": "āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
  "S10dbsu1-4u:144_2": "kāyasya bhedāt paraṃ maraṇād apāyadurgativinipātaṃ narakeṣūpapadyaṃte /",
  "S10dbsu1-4u:145_0": "ime vā punar bhavaṃtaḥ satvāḥ kāyasucaritena samanvāgatā vāṅmanaḥsucaritena samanvāgatā",
  "S10dbsu1-4u:145_1": "āryāṇām anapavādakāḥsamyagdṛṣṭayaḥ samyagdṛṣṭikarmadharmasamādānahetos taddhetos",
  "S10dbsu1-4u:145_2": "tatpratyayaṃkāyasa bhedāt sugatau svargaloke deveṣūpapadyaṃte /",
  "S10dbsu1-4u:146_0": "idaṃ navamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
  "S10dbsu1-4u:146_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyak siṃhanādaṃ nadati /",
  "S10dbsu1-4u:147_0": "DbSū(4) 5.10a punar aparaṃ tathāgataḥ āsravāṇāṃ kṣayād anāsravāṃ cetovimuktiṃ prajñāvimuktiṃ",
  "S10dbsu1-4u:147_1": "dṛṣṭa eva dharme svayam abhijñāya sākṣīkṛtvopasaṃpadya pravedayati kṣīṇā me jātir",
  "S10dbsu1-4u:147_2": "uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmi /",
  "S10dbsu1-4u:148_0": "DbSū(4) 5.10b yat tathāgataḥ āsravāṇāṃ kṣayād anāsravāṃ cetovimuktiṃ prajñāvimuktiṃ",
  "S10dbsu1-4u:148_1": "dṛṣṭa eva dharme svayam abhijñāya sākṣīkṛtvopasaṃpadya pravedayati kṣīṇā me jātir",
  "S10dbsu1-4u:148_2": "uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmi /",
  "S10dbsu1-4u:149_0": "idaṃ daśamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
  "S10dbsu1-4u:149_1": "udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyak siṃhanādaṃ nadati /",
  "S10dbsu1-4u:150_0": "DbSū(4) 6.1 taṃ cainaṃ tathāgataṃ sthānāsthānajñānabale praśnaṃ pṛccheyuḥ yathā tat",
  "S10dbsu1-4u:150_1": "tathāgatena sthānāsthānajñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
  "S10dbsu1-4u:150_2": "tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:151_0": "DbSū(4) 6.2 taṃ cainaṃ tathāgataṃ karmasvakajñānabale praśnaṃ pṛccheyuḥ yathā tat",
  "S10dbsu1-4u:151_1": "tathāgatena karmasvakajñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
  "S10dbsu1-4u:151_2": "tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:152_0": "DbSū(4) 6.3 taṃ cainaṃ tathāgataṃ dhyānavimokṣasamādhisamāpattijñānabale praśnaṃ",
  "S10dbsu1-4u:152_1": "pṛccheyuḥ yathā tat tathāgatena dhyānavimokṣasamādhisamāpattijñānabalaṃ jñātaṃ dṛṣṭaṃ",
  "S10dbsu1-4u:152_2": "viditaṃ vijñātaṃ samyag evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:153_0": "DbSū(4) 6.4 taṃ cainaṃ tathāgataṃ parasatvānām indriyaparāvaratāṃ jñānabale praśnaṃ",
  "S10dbsu1-4u:153_1": "pṛccheyuḥ yathā tat tathāgatena parasatvānām indriyaparāvaratāṃ jñānabalaṃ jñātaṃ",
  "S10dbsu1-4u:153_2": "dṛṣṭaṃ viditaṃ vijñātaṃ samyag evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:154_0": "DbSū(4) 6.5 taṃ cainaṃ tathāgataṃ parasatvānāṃ nānādhimuktijñānabale praśnaṃ pṛccheyuḥ",
  "S10dbsu1-4u:154_1": "yathā tat tathāgatena parasatvānāṃ nānādhimuktijñānabalaṃ jñātaṃ dṛṣṭaṃ viditaṃ vijñātaṃ",
  "S10dbsu1-4u:154_2": "samyag evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:155_0": "DbSū(4) 6.6 taṃ cainaṃ tathāgataṃ nānādhātujñānabale praśnaṃ pṛccheyuḥ yathā tat",
  "S10dbsu1-4u:155_1": "tathāgatena nānādhātujñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
  "S10dbsu1-4u:155_2": "tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:156_0": "DbSū(4) 6.7 taṃ cainaṃ tathāgataṃ sarvatragāminīpratipajjñānabale praśnaṃ pṛccheyuḥ",
  "S10dbsu1-4u:156_1": "yathā tat tathāgatena sarvatragāminīpratipajjñānabalaṃ jñātaṃ dṛṣṭaṃ viditaṃ vijñātaṃ",
  "S10dbsu1-4u:156_2": "samyag evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:157_0": "DbSū(4) 6.8 taṃ cainaṃ tathāgataṃ pūrvenivāsānusmṛtijñānabale praśnaṃ pṛccheyuḥ yathā",
  "S10dbsu1-4u:157_1": "tat tathāgatena pūrvenivāsānusmṛtijñānabalaṃ jñātaṃ dṛṣṭaṃ viditaṃ vijñātaṃ samyag",
  "S10dbsu1-4u:157_2": "evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:158_0": "DbSū(4) 6.9 taṃ cainaṃ tathāgataṃ cyutyupapādajñānabale praśnaṃ pṛccheyuḥ yathā tat",
  "S10dbsu1-4u:158_1": "tathāgatena cyutyupapādajñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
  "S10dbsu1-4u:158_2": "tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:159_0": "DbSū(4) 6.10 taṃ cainaṃ tathāgataṃ āsravakṣayajñānabale praśnaṃ pṛccheyuḥ yathā tat",
  "S10dbsu1-4u:159_1": "tathāgatenāsravakṣayajñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
  "S10dbsu1-4u:159_2": "tathā tat tathāgataḥ praśnaṃ pṛṣṭo vyākuryāt*",
  "S10dbsu1-4u:160": "DbSū(4) 7.1 sthānāsthānajñānabalam iti bhikṣavaḥ samāhitasya vadāmi nāsamāhitasya /",
  "S10dbsu1-4u:161": "DbSū(4) 7.2 karmasvakajñānabalam iti bhikṣavaḥ samāhitasya vadāmi nāsamāhitasya /",
  "S10dbsu1-4u:162": "DbSū(4) 7.3 dhyānavimokṣasamādhisamāpattijñānabalam iti bhikṣavaḥ samāhitasya vadāmi nāsamāhitasya /",
  "S10dbsu1-4u:163": "DbSū(4) 7.4 parasatvānām indriyaparāvaratāṃ jñānabalam iti bhikṣavaḥ samāhitasya vadāmi nāsamāhitasya /",
  "S10dbsu1-4u:164": "DbSū(4) 7.5 parasatvānāṃ nānādhimuktitāṃ jñānabalam iti bhikṣavaḥ samāhitasya vadāmi nāsamāhitasya /",
  "S10dbsu1-4u:165": "DbSū(4) 7.6 nānādhātujñānabalam iti bhikṣavaḥ samāhitasya vadāmi nāsamāhitasya /",
  "S10dbsu1-4u:166": "DbSū(4) 7.7 sarvatragāminīpratipajjñānabalam iti bhikṣavaḥ samāhitasya vadāmi nāsamāhitasya /",
  "S10dbsu1-4u:167": "DbSū(4) 7.8 pūrvenivāsānusmṛtijñānabalam iti bhikṣavaḥ samāhitasya vadāmi nāsamāhitasya /",
  "S10dbsu1-4u:168": "DbSū(4) 7.9 (Skt. not extant)",
  "S10dbsu1-4u:169": "DbSū(4) 7.10 (Skt. not extant)",
  "S10dbsu1-4u:170": "DbSū(4) 8 (Skt. not extant)",
  "S10dbsu1-4u:171": "DbSū(4) 9 (Skt. not extant; cf. Sūtra 684, § 17)"
}