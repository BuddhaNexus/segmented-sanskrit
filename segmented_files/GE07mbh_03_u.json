{
    "GE07mbh_03_u:001.000-0001_01": "nārāyaṇaṃ namaskṛtya naraṃ caiva narottamam",
    "GE07mbh_03_u:001.000-0001_02": "devīṃ sarasvatīṃ caiva tato jayam udīrayet",
    "GE07mbh_03_u:001.000-0002_01": "śuklāmbaradharaṃ viṣṇuṃ śaśivarṇaṃ caturbhujam",
    "GE07mbh_03_u:001.000-0002_02": "prasannavadanaṃ dhyāyet sarvavighnopaśāntaye",
    "GE07mbh_03_u:001.000-0003_01": "oṃ vyāsaṃ vasiṣṭhanaptāraṃ śakteḥ pautram akalmaṣam",
    "GE07mbh_03_u:001.000-0003_02": "parāśarātmajaṃ vande śukatātaṃ taponidhim",
    "GE07mbh_03_u:001.000-0003_03": "vyāsāya viṣṇurūpāya vyāsarūpāya viṣṇave",
    "GE07mbh_03_u:001.000-0003_04": "namo vai brahmanidhaye vāsiṣṭhāya namo namaḥ",
    "GE07mbh_03_u:001.001": "janamejaya uvāca",
    "GE07mbh_03_u:001.001a": "evaṃ dyūtajitāḥ pārthāḥ kopitāś ca durātmabhiḥ",
    "GE07mbh_03_u:001.001c": "dhārtarāṣṭraiḥ sahāmātyair nikṛtyā dvijasattama",
    "GE07mbh_03_u:001.002a": "śrāvitāḥ paruṣā vācaḥ sṛjadbhir vairam uttamam",
    "GE07mbh_03_u:001.002c": "kim akurvanta kauravyā mama pūrvapitāmahāḥ",
    "GE07mbh_03_u:001.003a": "kathaṃ caiśvaryavibhraṣṭāḥ sahasā duḥkham eyuṣaḥ",
    "GE07mbh_03_u:001.003c": "vane vijahrire pārthāḥ śakrapratimatejasaḥ",
    "GE07mbh_03_u:001.004a": "ke cainān anvavartanta prāptān vyasanam uttamam",
    "GE07mbh_03_u:001.004c": "kimāhārāḥ kimācārāḥ kva ca vāso mahātmanām",
    "GE07mbh_03_u:001.005a": "kathaṃ dvādaśa varṣāṇi vane teṣāṃ mahātmanām",
    "GE07mbh_03_u:001.005c": "vyatīyur brāhmaṇaśreṣṭha śūrāṇām arighātinām",
    "GE07mbh_03_u:001.006a": "kathaṃ ca rājaputrī sā pravarā sarvayoṣitām",
    "GE07mbh_03_u:001.006c": "pativratā mahābhāgā satataṃ satyavādinī",
    "GE07mbh_03_u:001.006e": "vanavāsam aduḥkhārhā dāruṇaṃ pratyapadyata",
    "GE07mbh_03_u:001.007a": "etad ācakṣva me sarvaṃ vistareṇa tapodhana",
    "GE07mbh_03_u:001.007c": "śrotum icchāmi caritaṃ bhūridraviṇatejasām",
    "GE07mbh_03_u:001.007e": "kathyamānaṃ tvayā vipra paraṃ kautūhalaṃ hi me",
    "GE07mbh_03_u:001.008": "vaiśaṃpāyana uvāca",
    "GE07mbh_03_u:001.008a": "evaṃ dyūtajitāḥ pārthāḥ kopitāś ca durātmabhiḥ",
    "GE07mbh_03_u:001.008c": "dhārtarāṣṭraiḥ sahāmātyair niryayur gajasāhvayāt",
    "GE07mbh_03_u:001.009a": "vardhamānapuradvāreṇābhiniṣkramya te tadā",
    "GE07mbh_03_u:001.009c": "udaṅmukhāḥ śastrabhṛtaḥ prayayuḥ saha kṛṣṇayā",
    "GE07mbh_03_u:001.010a": "indrasenādayaś cainān bhṛtyāḥ paricaturdaśa",
    "GE07mbh_03_u:001.010c": "rathair anuyayuḥ śīghraiḥ striya ādāya sarvaśaḥ",
    "GE07mbh_03_u:001.010d-0004_01": "tatas te puruṣavyāghrā rathān āsthāya bhārata",
    "GE07mbh_03_u:001.010d-0004_02": "dadṛśur jāhnavītīre pramāṇākhyaṃ mahāvaṭam",
    "GE07mbh_03_u:001.011a": "vrajatas tān viditvā tu paurāḥ śokābhipīḍitāḥ",
    "GE07mbh_03_u:001.011c": "garhayanto 'sakṛd bhīṣmaviduradroṇagautamān",
    "GE07mbh_03_u:001.011e": "ūcur vigatasaṃtrāsāḥ samāgamya parasparam",
    "GE07mbh_03_u:001.012a": "nedam asti kulaṃ sarvaṃ na vayaṃ na ca no gṛhāḥ",
    "GE07mbh_03_u:001.012c": "yatra duryodhanaḥ pāpaḥ saubaleyena pālitaḥ",
    "GE07mbh_03_u:001.012e": "karṇaduḥśāsanābhyāṃ ca rājyam etac cikīrṣati",
    "GE07mbh_03_u:001.013a": "no cet kulaṃ na cācāro na dharmo 'rthaḥ kutaḥ sukham",
    "GE07mbh_03_u:001.013c": "yatra pāpasahāyo 'yaṃ pāpo rājyaṃ bubhūṣate",
    "GE07mbh_03_u:001.014a": "duryodhano gurudveṣī tyaktācārasuhṛjjanaḥ",
    "GE07mbh_03_u:001.014c": "arthalubdho 'bhimānī ca nīcaḥ prakṛtinirghṛṇaḥ",
    "GE07mbh_03_u:001.015a": "neyam asti mahī kṛtsnā yatra duryodhano nṛpaḥ",
    "GE07mbh_03_u:001.015c": "sādhu gacchāmahe sarve yatra gacchanti pāṇḍavāḥ",
    "GE07mbh_03_u:001.016a": "sānukrośā mahātmāno vijitendriyaśatravaḥ",
    "GE07mbh_03_u:001.016c": "hrīmantaḥ kīrtimantaś ca dharmācāraparāyaṇāḥ",
    "GE07mbh_03_u:001.017a": "evam uktvānujagmus tān pāṇḍavāṃs te sametya ca",
    "GE07mbh_03_u:001.017c": "ūcuḥ prāñjalayaḥ sarve tān kuntīmādrinandanān",
    "GE07mbh_03_u:001.018a": "kva gamiṣyatha bhadraṃ vas tyaktvāsmān duḥkhabhāginaḥ",
    "GE07mbh_03_u:001.018c": "vayam apy anuyāsyāmo yatra yūyaṃ gamiṣyatha",
    "GE07mbh_03_u:001.019a": "adharmeṇa jitāñ śrutvā yuṣmāṃs tyaktaghṛṇaiḥ paraiḥ",
    "GE07mbh_03_u:001.019c": "udvignāḥ sma bhṛśaṃ sarve nāsmān hātum ihārhatha",
    "GE07mbh_03_u:001.020a": "bhaktānuraktāḥ suhṛdaḥ sadā priyahite ratān",
    "GE07mbh_03_u:001.020c": "kurājādhiṣṭhite rājye na vinaśyema sarvaśaḥ",
    "GE07mbh_03_u:001.021a": "śrūyatāṃ cābhidhāsyāmo guṇadoṣān nararṣabhāḥ",
    "GE07mbh_03_u:001.021c": "śubhāśubhādhivāsena saṃsargaṃ kurute yathā",
    "GE07mbh_03_u:001.022a": "vastram āpas tilān bhūmiṃ gandho vāsayate yathā",
    "GE07mbh_03_u:001.022c": "puṣpāṇām adhivāsena tathā saṃsargajā guṇāḥ",
    "GE07mbh_03_u:001.023a": "mohajālasya yonir hi mūḍhair eva samāgamaḥ",
    "GE07mbh_03_u:001.023c": "ahany ahani dharmasya yoniḥ sādhusamāgamaḥ",
    "GE07mbh_03_u:001.024a": "tasmāt prājñaiś ca vṛddhaiś ca susvabhāvais tapasvibhiḥ",
    "GE07mbh_03_u:001.024c": "sadbhiś ca saha saṃsargaḥ kāryaḥ śamaparāyaṇaiḥ",
    "GE07mbh_03_u:001.025a": "yeṣāṃ trīṇy avadātāni yonir vidyā ca karma ca",
    "GE07mbh_03_u:001.025c": "tān sevet taiḥ samāsyā hi śāstrebhyo 'pi garīyasī",
    "GE07mbh_03_u:001.026a": "nirārambhā hy api vayaṃ puṇyaśīleṣu sādhuṣu",
    "GE07mbh_03_u:001.026c": "puṇyam evāpnuyāmeha pāpaṃ pāpopasevanāt",
    "GE07mbh_03_u:001.027a": "asatāṃ darśanāt sparśāt saṃjalpanasahāsanāt",
    "GE07mbh_03_u:001.027c": "dharmācārāḥ prahīyante na ca sidhyanti mānavāḥ",
    "GE07mbh_03_u:001.028a": "buddhiś ca hīyate puṃsāṃ nīcaiḥ saha samāgamāt",
    "GE07mbh_03_u:001.028c": "madhyamair madhyatāṃ yāti śreṣṭhatāṃ yāti cottamaiḥ",
    "GE07mbh_03_u:001.028d-0005_01": "anīcair nāpy aviṣayair nādharmiṣṭhair viśeṣataḥ",
    "GE07mbh_03_u:001.029a": "ye guṇāḥ kīrtitā loke dharmakāmārthasaṃbhavāḥ",
    "GE07mbh_03_u:001.029c": "lokācārātmasaṃbhūtā vedoktāḥ śiṣṭasaṃmatāḥ",
    "GE07mbh_03_u:001.030a": "te yuṣmāsu samastāś ca vyastāś caiveha sadguṇāḥ",
    "GE07mbh_03_u:001.030c": "icchāmo guṇavan madhye vastuṃ śreyo 'bhikāṅkṣiṇaḥ",
    "GE07mbh_03_u:001.031": "yudhiṣṭhira uvāca",
    "GE07mbh_03_u:001.031a": "dhanyā vayaṃ yad asmākaṃ snehakāruṇyayantritāḥ",
    "GE07mbh_03_u:001.031c": "asato 'pi guṇān āhur brāhmaṇapramukhāḥ prajāḥ",
    "GE07mbh_03_u:001.032a": "tad ahaṃ bhrātṛsahitaḥ sarvān vijñāpayāmi vaḥ",
    "GE07mbh_03_u:001.032c": "nānyathā tad dhi kartavyam asmatsnehānukampayā",
    "GE07mbh_03_u:001.033a": "bhīṣmaḥ pitāmaho rājā viduro jananī ca me",
    "GE07mbh_03_u:001.033c": "suhṛjjanaś ca prāyo me nagare nāgasāhvaye",
    "GE07mbh_03_u:001.034a": "te tv asmaddhitakāmārthaṃ pālanīyāḥ prayatnataḥ",
    "GE07mbh_03_u:001.034c": "yuṣmābhiḥ sahitaiḥ sarvaiḥ śokasaṃtāpavihvalāḥ",
    "GE07mbh_03_u:001.035a": "nivartatāgatā dūraṃ samāgamanaśāpitāḥ",
    "GE07mbh_03_u:001.035c": "svajane nyāsabhūte me kāryā snehānvitā matiḥ",
    "GE07mbh_03_u:001.036a": "etad dhi mama kāryāṇāṃ paramaṃ hṛdi saṃsthitam",
    "GE07mbh_03_u:001.036c": "sukṛtānena me tuṣṭiḥ satkāraś ca bhaviṣyati",
    "GE07mbh_03_u:001.037": "vaiśaṃpāyana uvāca",
    "GE07mbh_03_u:001.037a": "tathānumantritās tena dharmarājena tāḥ prajāḥ",
    "GE07mbh_03_u:001.037c": "cakrur ārtasvaraṃ ghoraṃ hā rājann iti duḥkhitāḥ",
    "GE07mbh_03_u:001.038a": "guṇān pārthasya saṃsmṛtya duḥkhārtāḥ paramāturāḥ",
    "GE07mbh_03_u:001.038c": "akāmāḥ saṃnyavartanta samāgamyātha pāṇḍavān",
    "GE07mbh_03_u:001.039a": "nivṛtteṣu tu paureṣu rathān āsthāya pāṇḍavāḥ",
    "GE07mbh_03_u:001.039c": "prajagmur jāhnavītīre pramāṇākhyaṃ mahāvaṭam",
    "GE07mbh_03_u:001.040a": "taṃ te divasaśeṣeṇa vaṭaṃ gatvā tu pāṇḍavāḥ",
    "GE07mbh_03_u:001.040c": "ūṣus tāṃ rajanīṃ vīrāḥ saṃspṛśya salilaṃ śuci",
    "GE07mbh_03_u:001.040e": "udakenaiva tāṃ rātrim ūṣus te duḥkhakarśitāḥ",
    "GE07mbh_03_u:001.041a": "anujagmuś ca tatraitān snehāt ke cid dvijātayaḥ",
    "GE07mbh_03_u:001.041c": "sāgnayo 'nagnayaś caiva saśiṣyagaṇabāndhavāḥ",
    "GE07mbh_03_u:001.041e": "sa taiḥ parivṛto rājā śuśubhe brahmavādibhiḥ",
    "GE07mbh_03_u:001.042a": "teṣāṃ prāduṣkṛtāgnīnāṃ muhūrte ramyadāruṇe",
    "GE07mbh_03_u:001.042c": "brahmaghoṣapuraskāraḥ saṃjalpaḥ samajāyata",
    "GE07mbh_03_u:001.043a": "rājānaṃ tu kuruśreṣṭhaṃ te haṃsamadhurasvarāḥ",
    "GE07mbh_03_u:001.043c": "āśvāsayanto viprāgryāḥ kṣapāṃ sarvāṃ vyanodayan",
    "GE07mbh_03_u:001.043d-0006_01": "rājā tu bhrātṛbhiḥ sārdhaṃ tathā sarvaiḥ suhṛdgaṇaiḥ",
    "GE07mbh_03_u:001.043d-0006_02": "aśeta tāṃ niśāṃ rājā duḥkhaśokasamāhataḥ",
    "GE07mbh_03_u:002.001": "vaiśaṃpāyana uvāca",
    "GE07mbh_03_u:002.001a": "prabhātāyāṃ tu śarvaryāṃ teṣām akliṣṭakarmaṇām",
    "GE07mbh_03_u:002.001c": "vanaṃ yiyāsatāṃ viprās tasthur bhikṣābhujo 'grataḥ",
    "GE07mbh_03_u:002.001e": "tān uvāca tato rājā kuntīputro yudhiṣṭhiraḥ",
    "GE07mbh_03_u:002.002a": "vayaṃ hi hṛtasarvasvā hṛtarājyā hṛtaśriyaḥ",
    "GE07mbh_03_u:002.002c": "phalamūlāmiṣāhārā vanaṃ yāsyāma duḥkhitāḥ",
    "GE07mbh_03_u:002.003a": "vanaṃ ca doṣabahulaṃ bahuvyālasarīsṛpam",
    "GE07mbh_03_u:002.003c": "parikleśaś ca vo manye dhruvaṃ tatra bhaviṣyati",
    "GE07mbh_03_u:002.004a": "brāhmaṇānāṃ parikleśo daivatāny api sādayet",
    "GE07mbh_03_u:002.004c": "kiṃ punar mām ito viprā nivartadhvaṃ yatheṣṭataḥ",
    "GE07mbh_03_u:002.005": "brāhmaṇā ūcuḥ",
    "GE07mbh_03_u:002.005a": "gatir yā bhavatāṃ rājaṃs tāṃ vayaṃ gantum udyatāḥ",
    "GE07mbh_03_u:002.005c": "nārhathāsmān parityaktuṃ bhaktān saddharmadarśinaḥ",
    "GE07mbh_03_u:002.006a": "anukampāṃ hi bhakteṣu daivatāny api kurvate",
    "GE07mbh_03_u:002.006c": "viśeṣato brāhmaṇeṣu sadācārāvalambiṣu",
    "GE07mbh_03_u:002.007": "yudhiṣṭhira uvāca",
    "GE07mbh_03_u:002.007a": "mamāpi paramā bhaktir brāhmaṇeṣu sadā dvijāḥ",
    "GE07mbh_03_u:002.007c": "sahāyaviparibhraṃśas tv ayaṃ sādayatīva mām",
    "GE07mbh_03_u:002.008a": "āhareyur hi me ye 'pi phalamūlamṛgāṃs tathā",
    "GE07mbh_03_u:002.008c": "ta ime śokajair duḥkhair bhrātaro me vimohitāḥ",
    "GE07mbh_03_u:002.009a": "draupadyā viprakarṣeṇa rājyāpaharaṇena ca",
    "GE07mbh_03_u:002.009c": "duḥkhānvitān imān kleśair nāhaṃ yoktum ihotsahe",
    "GE07mbh_03_u:002.010": "brāhmaṇā ūcuḥ",
    "GE07mbh_03_u:002.010a": "asmatpoṣaṇajā cintā mā bhūt te hṛdi pārthiva",
    "GE07mbh_03_u:002.010c": "svayam āhṛtya vanyāni anuyāsyāmahe vayam",
    "GE07mbh_03_u:002.011a": "anudhyānena japyena vidhāsyāmaḥ śivaṃ tava",
    "GE07mbh_03_u:002.011c": "kathābhiś cānukūlābhiḥ saha raṃsyāmahe vane",
    "GE07mbh_03_u:002.012": "yudhiṣṭhira uvāca",
    "GE07mbh_03_u:002.012a": "evam etan na saṃdeho rameyaṃ brāhmaṇaiḥ saha",
    "GE07mbh_03_u:002.012c": "nyūnabhāvāt tu paśyāmi pratyādeśam ivātmanaḥ",
    "GE07mbh_03_u:002.013a": "kathaṃ drakṣyāmi vaḥ sarvān svayam āhṛtabhojanān",
    "GE07mbh_03_u:002.013c": "madbhaktyā kliśyato 'narhān dhik pāpān dhṛtarāṣṭrajān",
    "GE07mbh_03_u:002.014": "vaiśaṃpāyana uvāca",
    "GE07mbh_03_u:002.014a": "ity uktvā sa nṛpaḥ śocan niṣasāda mahītale",
    "GE07mbh_03_u:002.014c": "tam adhyātmaratir vidvāñ śaunako nāma vai dvijaḥ",
    "GE07mbh_03_u:002.014e": "yoge sāṃkhye ca kuśalo rājānam idam abravīt",
    "GE07mbh_03_u:002.015a": "śokasthānasahasrāṇi bhayasthānaśatāni ca",
    "GE07mbh_03_u:002.015c": "divase divase mūḍham āviśanti na paṇḍitam",
    "GE07mbh_03_u:002.016a": "na hi jñānaviruddheṣu bahudoṣeṣu karmasu",
    "GE07mbh_03_u:002.016c": "śreyoghātiṣu sajjante buddhimanto bhavadvidhāḥ",
    "GE07mbh_03_u:002.017a": "aṣṭāṅgāṃ buddhim āhur yāṃ sarvāśreyovighātinīm",
    "GE07mbh_03_u:002.017c": "śrutismṛtisamāyuktāṃ sā rājaṃs tvayy avasthitā",
    "GE07mbh_03_u:002.017d-0007_01": "śuśrūṣā śravaṇaṃ caiva grahaṇaṃ dhāraṇaṃ tathā",
    "GE07mbh_03_u:002.017d-0007_02": "ūhāpoho 'pi vijñānaṃ tattvajñānaṃ ca dhīguṇāḥ",
    "GE07mbh_03_u:002.018a": "arthakṛcchreṣu durgeṣu vyāpatsu svajanasya ca",
    "GE07mbh_03_u:002.018c": "śārīramānasair duḥkhair na sīdanti bhavadvidhāḥ",
    "GE07mbh_03_u:002.019a": "śrūyatāṃ cābhidhāsyāmi janakena yathā purā",
    "GE07mbh_03_u:002.019c": "ātmavyavasthānakarā gītāḥ ślokā mahātmanā",
    "GE07mbh_03_u:002.020a": "manodehasamutthābhyāṃ duḥkhābhyām arditaṃ jagat",
    "GE07mbh_03_u:002.020c": "tayor vyāsasamāsābhyāṃ śamopāyam imaṃ śṛṇu",
    "GE07mbh_03_u:002.020d-0008_01": "vyādhayo 'tra śarīre 'smin vātapittakaphodbhavāḥ",
    "GE07mbh_03_u:002.020d-0008_02": "ajīrṇaprabhavāḥ sarve duḥkhāḥ pāpodbhavās tathā",
    "GE07mbh_03_u:002.021a": "vyādher aniṣṭasaṃsparśāc chramād iṣṭavivarjanāt",
    "GE07mbh_03_u:002.021c": "duḥkhaṃ caturbhiḥ śārīraṃ kāraṇaiḥ saṃpravartate",
    "GE07mbh_03_u:002.022a": "tad āśupratikārāc ca satataṃ cāvicintanāt",
    "GE07mbh_03_u:002.022c": "ādhivyādhipraśamanaṃ kriyāyogadvayena tu",
    "GE07mbh_03_u:002.023a": "matimanto hy ato vaidyāḥ śamaṃ prāg eva kurvate",
    "GE07mbh_03_u:002.023c": "mānasasya priyākhyānaiḥ saṃbhogopanayair nṛṇām",
    "GE07mbh_03_u:002.024a": "mānasena hi duḥkhena śarīram upatapyate",
    "GE07mbh_03_u:002.024c": "ayaḥpiṇḍena taptena kumbhasaṃstham",
    "GE07mbh_03_u:002.025a": "mānasaṃ śamayet tasmāj jñānenāgnim ivāmbunā",
    "GE07mbh_03_u:002.025c": "praśānte mānase duḥkhe śārīram upaśāmyati",
    "GE07mbh_03_u:002.026a": "manaso duḥkhamūlaṃ tu sneha ity upalabhyate",
    "GE07mbh_03_u:002.026c": "snehāt tu sajjate jantur duḥkhayogam upaiti ca",
    "GE07mbh_03_u:002.027a": "snehamūlāni duḥkhāni snehajāni bhayāni ca",
    "GE07mbh_03_u:002.027c": "śokaharṣau tathāyāsaḥ sarvaṃ snehāt pravartate",
    "GE07mbh_03_u:002.028a": "snehāt karaṇarāgaś ca prajajñe vaiṣayas tathā",
    "GE07mbh_03_u:002.028c": "aśreyaskāv ubhāv etau pūrvas tatra guruḥ smṛtaḥ",
    "GE07mbh_03_u:002.029a": "koṭarāgnir yathāśeṣaṃ samūlaṃ pādapaṃ dahet",
    "GE07mbh_03_u:002.029c": "dharmārthinaṃ tathālpo 'pi rāgadoṣo vināśayet",
    "GE07mbh_03_u:002.030a": "viprayoge na tu tyāgī doṣadarśī samāgamāt",
    "GE07mbh_03_u:002.030c": "virāgaṃ bhajate jantur nirvairo niṣparigrahaḥ",
    "GE07mbh_03_u:002.031a": "tasmāt snehaṃ svapakṣebhyo mitrebhyo dhanasaṃcayāt",
    "GE07mbh_03_u:002.031c": "svaśarīrasamutthaṃ tu jñānena vinivartayet",
    "GE07mbh_03_u:002.032a": "jñānānviteṣu mukhyeṣu śāstrajñeṣu kṛtātmasu",
    "GE07mbh_03_u:002.032c": "na teṣu sajjate snehaḥ padmapatreṣv ivodakam",
    "GE07mbh_03_u:002.033a": "rāgābhibhūtaḥ puruṣaḥ kāmena parikṛṣyate",
    "GE07mbh_03_u:002.033c": "icchā saṃjāyate tasya tatas tṛṣṇā pravartate",
    "GE07mbh_03_u:002.034a": "tṛṣṇā hi sarvapāpiṣṭhā nityodvegakarī nṛṇām",
    "GE07mbh_03_u:002.034c": "adharmabahulā caiva ghorā pāpānubandhinī",
    "GE07mbh_03_u:002.035a": "yā dustyajā durmatibhir yā na jīryati jīryataḥ",
    "GE07mbh_03_u:002.035c": "yo 'sau prāṇāntiko rogas tāṃ tṛṣṇāṃ tyajataḥ sukham",
    "GE07mbh_03_u:002.036a": "anādyantā tu sā tṛṣṇā antardehagatā nṛṇām",
    "GE07mbh_03_u:002.036c": "vināśayati saṃbhūtā ayonija ivānalaḥ",
    "GE07mbh_03_u:002.037a": "yathaidhaḥ svasamutthena vahninā nāśam ṛcchati",
    "GE07mbh_03_u:002.037c": "tathākṛtātmā lobhena sahajena vinaśyati",
    "GE07mbh_03_u:002.038a": "rājataḥ salilād agneś corataḥ svajanād api",
    "GE07mbh_03_u:002.038b-0009_01": "arthibhyaḥ kālatas tasmān nityam arthavatāṃ bhayam",
    "GE07mbh_03_u:002.038c": "bhayam arthavatāṃ nityaṃ mṛtyoḥ prāṇabhṛtām iva",
    "GE07mbh_03_u:002.039a": "yathā hy āmiṣam ākāśe pakṣibhiḥ śvāpadair bhuvi",
    "GE07mbh_03_u:002.039c": "bhakṣyate salile matsyais tathā sarveṇa vittavān",
    "GE07mbh_03_u:002.040a": "artha eva hi keṣāṃ cid anartho bhavitā nṛṇām",
    "GE07mbh_03_u:002.040c": "arthaśreyasi cāsakto na śreyo vindate naraḥ",
    "GE07mbh_03_u:002.040e": "tasmād arthāgamāḥ sarve manomohavivardhanāḥ",
    "GE07mbh_03_u:002.041a": "kārpaṇyaṃ darpamānau ca bhayam udvega eva ca",
    "GE07mbh_03_u:002.041c": "arthajāni viduḥ prājñā duḥkhāny etāni dehinām",
    "GE07mbh_03_u:002.042a": "arthasyopārjane duḥkhaṃ pālane ca kṣaye tathā",
    "GE07mbh_03_u:002.042c": "nāśe duḥkhaṃ vyaye duḥkhaṃ ghnanti caivārthakāraṇāt",
    "GE07mbh_03_u:002.043a": "arthā duḥkhaṃ parityaktuṃ pālitāś cāpi te 'sukhāḥ",
    "GE07mbh_03_u:002.043c": "duḥkhena cādhigamyante teṣāṃ nāśaṃ na cintayet",
    "GE07mbh_03_u:002.044a": "asaṃtoṣaparā mūḍhāḥ saṃtoṣaṃ yānti paṇḍitāḥ",
    "GE07mbh_03_u:002.044c": "anto nāsti pipāsāyāḥ saṃtoṣaḥ paramaṃ sukham",
    "GE07mbh_03_u:002.045a": "tasmāt saṃtoṣam eveha dhanaṃ paśyanti paṇḍitāḥ",
    "GE07mbh_03_u:002.045c": "anityaṃ yauvanaṃ rūpaṃ jīvitaṃ dravyasaṃcayaḥ",
    "GE07mbh_03_u:002.045e": "aiśvaryaṃ priyasaṃvāso gṛdhyed eṣu na paṇḍitaḥ",
    "GE07mbh_03_u:002.046a": "tyajeta saṃcayāṃs tasmāt tajjaṃ kleśaṃ saheta kaḥ",
    "GE07mbh_03_u:002.046c": "na hi saṃcayavān kaś cid dṛśyate nirupadravaḥ",
    "GE07mbh_03_u:002.047a": "ataś ca dharmibhiḥ pumbhir anīhārthaḥ praśasyate",
    "GE07mbh_03_u:002.047b-0010_01": "dharmārthaṃ yasya vittehā varaṃ tasya nirīhatā",
    "GE07mbh_03_u:002.047c": "prakṣālanād dhi paṅkasya dūrād asparśanaṃ varam",
    "GE07mbh_03_u:002.048a": "yudhiṣṭhiraivam artheṣu na spṛhāṃ kartum arhasi",
    "GE07mbh_03_u:002.048c": "dharmeṇa yadi te kāryaṃ vimukteccho bhavārthataḥ",
    "GE07mbh_03_u:002.049": "yudhiṣṭhira uvāca",
    "GE07mbh_03_u:002.049a": "nārthopabhogalipsārtham iyam arthepsutā mama",
    "GE07mbh_03_u:002.049c": "bharaṇārthaṃ tu viprāṇāṃ brahman kāṅkṣe na lobhataḥ",
    "GE07mbh_03_u:002.050a": "kathaṃ hy asmadvidho brahman vartamāno gṛhāśrame",
    "GE07mbh_03_u:002.050c": "bharaṇaṃ pālanaṃ cāpi na kuryād anuyāyinām",
    "GE07mbh_03_u:002.051a": "saṃvibhāgo hi bhūtānāṃ sarveṣām eva śiṣyate",
    "GE07mbh_03_u:002.051c": "tathaivāpacamānebhyaḥ pradeyaṃ gṛhamedhinā",
    "GE07mbh_03_u:002.052a": "tṛṇāni bhūmir udakaṃ vāk caturthī ca sūnṛtā",
    "GE07mbh_03_u:002.052c": "satām etāni geheṣu nocchidyante kadā cana",
    "GE07mbh_03_u:002.053a": "deyam ārtasya śayanaṃ sthitaśrāntasya cāsanam",
    "GE07mbh_03_u:002.053c": "tṛṣitasya ca pānīyaṃ kṣudhitasya ca bhojanam",
    "GE07mbh_03_u:002.054a": "cakṣur dadyān mano dadyād vācaṃ dadyāc ca sūnṛtām",
    "GE07mbh_03_u:002.054b-0011_01": "utthāya cāsanaṃ dadyād eṣa dharmaḥ sanātanaḥ",
    "GE07mbh_03_u:002.054c": "pratyudgamyābhigamanaṃ kuryān nyāyena cārcanam",
    "GE07mbh_03_u:002.055a": "aghihotram anaḍvāṃś ca jñātayo 'tithibāndhavāḥ",
    "GE07mbh_03_u:002.055c": "putradārabhṛtāś caiva nirdaheyur apūjitāḥ",
    "GE07mbh_03_u:002.056a": "nātmārthaṃ pācayed annaṃ na vṛthā ghātayet paśūn",
    "GE07mbh_03_u:002.056c": "na ca tat svayam aśnīyād vidhivad yan na nirvapet",
    "GE07mbh_03_u:002.057a": "śvabhyaś ca śvapacebhyaś ca vayobhyaś cāvaped bhuvi",
    "GE07mbh_03_u:002.057c": "vaiśvadevaṃ hi nāmaitat sāyaṃprātar vidhīyate",
    "GE07mbh_03_u:002.058a": "vighasāśī bhavet tasmān nityaṃ cāmṛtabhojanaḥ",
    "GE07mbh_03_u:002.058c": "vighasaṃ bhṛtyaśeṣaṃ tu yajñaśeṣaṃ tathāmṛtam",
    "GE07mbh_03_u:002.058d-0012_01": "cakṣur dadyān mano dadyād vācaṃ dadyāc ca sūnṛtām",
    "GE07mbh_03_u:002.058d-0012_02": "anuvrajed upāsīta sa yajñaḥ pañcadakṣiṇaḥ",
    "GE07mbh_03_u:002.058d-0012_03": "yo dadyād aparikliṣṭam adhvani vartate",
    "GE07mbh_03_u:002.058d-0012_04": "śrāntāyādṛṣṭapūrvāya tasya puṇyaphalaṃ mahat",
    "GE07mbh_03_u:002.059a": "etāṃ yo vartate vṛttiṃ vartamāno gṛhāśrame",
    "GE07mbh_03_u:002.059c": "tasya dharmaṃ paraṃ prāhuḥ kathaṃ vā vipra manyase",
    "GE07mbh_03_u:002.060": "śaunaka uvāca",
    "GE07mbh_03_u:002.060a": "aho bata mahat kaṣṭaṃ viparītam idaṃ jagat",
    "GE07mbh_03_u:002.060c": "yenāpatrapate sādhur asādhus tena tuṣyati",
    "GE07mbh_03_u:002.061a": "śiśnodarakṛte 'prājñaḥ karoti vighasaṃ bahu",
    "GE07mbh_03_u:002.061c": "moharāgasamākrānta indriyārthavaśānugaḥ",
    "GE07mbh_03_u:002.062a": "hriyate budhyamāno 'pi naro hāribhir indriyaiḥ",
    "GE07mbh_03_u:002.062c": "vimūḍhasaṃjño duṣṭāśvair udbhrāntair iva sārathiḥ",
    "GE07mbh_03_u:002.063a": "ṣaḍindriyāṇi viṣayaṃ samāgacchanti vai yadā",
    "GE07mbh_03_u:002.063c": "tadā prādurbhavaty eṣāṃ pūrvasaṃkalpajaṃ manaḥ",
    "GE07mbh_03_u:002.064a": "mano yasyendriyagrāmaviṣayaṃ prati coditam",
    "GE07mbh_03_u:002.064c": "tasyautsukyaṃ saṃbhavati pravṛttiś copajāyate",
    "GE07mbh_03_u:002.065a": "tataḥ saṃkalpavīryeṇa kāmena viṣayeṣubhiḥ",
    "GE07mbh_03_u:002.065c": "viddhaḥ patati lobhāgnau jyotir lobhāt pataṃgavat",
    "GE07mbh_03_u:002.066a": "tato vihārair āhārair mohitaś ca viśāṃ pate",
    "GE07mbh_03_u:002.066c": "mahāmohamukhe magno nātmānam avabudhyate",
    "GE07mbh_03_u:002.067a": "evaṃ patati saṃsāre tāsu tāsv iha yoniṣu",
    "GE07mbh_03_u:002.067c": "avidyākarmatṛṣṇābhir bhrāmyamāṇo 'tha cakravat",
    "GE07mbh_03_u:002.068a": "brahmādiṣu tṛṇānteṣu hūteṣu parivartate",
    "GE07mbh_03_u:002.068c": "jale bhuvi tathākāśe jāyamānaḥ punaḥ punaḥ",
    "GE07mbh_03_u:002.069a": "abudhānāṃ gatis tv eṣā budhānām api me śṛṇu",
    "GE07mbh_03_u:002.069c": "ye dharme śreyasi ratā vimokṣaratayo janāḥ",
    "GE07mbh_03_u:002.070a": "yad idaṃ vedavacanaṃ kuru karma tyajeti ca",
    "GE07mbh_03_u:002.070c": "tasmād dharmān imān sarvān nābhimānāt samācaret",
    "GE07mbh_03_u:002.071a": "ijyādhyayanadānāni tapaḥ satyaṃ kṣamā damaḥ",
    "GE07mbh_03_u:002.071c": "alobha iti mārgo 'yaṃ dharmasyāṣṭavidhaḥ smṛtaḥ",
    "GE07mbh_03_u:002.072a": "tatra pūrvaś caturvargaḥ pitṛyānapathe sthitaḥ",
    "GE07mbh_03_u:002.072c": "kartavyam iti yat kāryaṃ nābhimānāt samācaret",
    "GE07mbh_03_u:002.073a": "uttaro devayānas tu sadbhir ācaritaḥ sadā",
    "GE07mbh_03_u:002.073c": "aṣṭāṅgenaiva mārgeṇa viśuddhātmā samācaret",
    "GE07mbh_03_u:002.074a": "samyak saṃkalpasaṃbandhāt samyak cendriyanigrahāt",
    "GE07mbh_03_u:002.074c": "samyag vrataviśeṣāc ca samyak ca gurusevanāt",
    "GE07mbh_03_u:002.075a": "samyag āhārayogāc ca samyak cādhyayanāgamāt",
    "GE07mbh_03_u:002.075c": "samyak karmopasaṃnyāsāt samyak cittanirodhanāt",
    "GE07mbh_03_u:002.075e": "evaṃ karmāṇi kurvanti saṃsāravijigīṣavaḥ",
    "GE07mbh_03_u:002.076a": "rāgadveṣavinirmuktā aiśvaryaṃ devatā gatāḥ",
    "GE07mbh_03_u:002.076c": "rudrāḥ sādhyās tathādityā vasavo 'thāśvināv api",
    "GE07mbh_03_u:002.076e": "yogaiśvaryeṇa saṃyuktā dhārayanti prajā imāḥ",
    "GE07mbh_03_u:002.077a": "tathā tvam api kaunteya śamam āsthāya puṣkalam",
    "GE07mbh_03_u:002.077c": "tapasā siddhim anviccha yogasiddhiṃ ca bhārata",
    "GE07mbh_03_u:002.078a": "pitṛmātṛmayī siddhiḥ prāptā karmamayī ca te",
    "GE07mbh_03_u:002.078c": "tapasā siddhim anviccha dvijānāṃ bharaṇāya vai",
    "GE07mbh_03_u:002.079a": "siddhā hi yad yad icchanti kurvate tad anugrahāt",
    "GE07mbh_03_u:002.079c": "tasmāt tapaḥ samāsthāya",
    "GE07mbh_03_u:003.001": "vaiśaṃpāyana uvāca",
    "GE07mbh_03_u:003.001a": "śaunakenaivam uktas tu kuntīputro yudhiṣṭhiraḥ",
    "GE07mbh_03_u:003.001c": "purohitam upāgamya bhrātṛmadhye 'bravīd idam",
    "GE07mbh_03_u:003.002a": "prasthitaṃ mānuyāntīme brāhmaṇā vedapāragāḥ",
    "GE07mbh_03_u:003.002c": "na cāsmi pālane śakto bahuduḥkhasamanvitaḥ",
    "GE07mbh_03_u:003.003a": "parityaktuṃ na śaknomi dānaśaktiś ca nāsti me",
    "GE07mbh_03_u:003.003c": "katham atra mayā kāryaṃ bhagavāṃs tad bravītu me",
    "GE07mbh_03_u:003.004a": "muhūrtam iva sa dhyātvā dharmeṇānviṣya tāṃ gatim",
    "GE07mbh_03_u:003.004c": "yudhiṣṭhiram uvācedaṃ dhaumyo dharmabhṛtāṃ varaḥ",
    "GE07mbh_03_u:003.005a": "purā sṛṣṭāni bhūtāni pīḍyante kṣudhayā bhṛśam",
    "GE07mbh_03_u:003.005c": "tato 'nukampayā teṣāṃ savitā svapitā iva",
    "GE07mbh_03_u:003.005d-0013_01": "sāntvayitvā tato devaḥ prāṇikārye yuyoja ca",
    "GE07mbh_03_u:003.006a": "gatvottarāyaṇaṃ tejorasān uddhṛtya raśmibhiḥ",
    "GE07mbh_03_u:003.006c": "dakṣiṇāyanam āvṛtto mahīṃ niviśate raviḥ",
    "GE07mbh_03_u:003.007a": "kṣetrabhūte tatas tasminn oṣadhīr oṣadhīpatiḥ",
    "GE07mbh_03_u:003.007c": "divas tejaḥ samuddhṛtya janayām āsa vāriṇā",
    "GE07mbh_03_u:003.008a": "niṣiktaś candratejobhiḥ sūyate bhūgato raviḥ",
    "GE07mbh_03_u:003.008c": "oṣadhyaḥ ṣaḍrasā medhyās tadannaṃ prāṇināṃ bhuvi",
    "GE07mbh_03_u:003.009a": "evaṃ bhānumayaṃ hy annaṃ bhūtānāṃ prāṇadhāraṇam",
    "GE07mbh_03_u:003.009c": "pitaiṣa sarvabhūtānāṃ tasmāt taṃ śaraṇaṃ vraja",
    "GE07mbh_03_u:003.010a": "rājāno hi mahātmāno yonikarmaviśodhitāḥ",
    "GE07mbh_03_u:003.010c": "uddharanti prajāḥ sarvās tapa āsthāya puṣkalam",
    "GE07mbh_03_u:003.011a": "bhīmena kārtavīryeṇa vainyena nahuṣeṇa ca",
    "GE07mbh_03_u:003.011c": "tapoyogasamādhisthair uddhṛtā hy āpadaḥ prajāḥ",
    "GE07mbh_03_u:003.012a": "tathā tvam api dharmātman karmaṇā ca viśodhitaḥ",
    "GE07mbh_03_u:003.012c": "tapa āsthāya dharmeṇa dvijātīn bhara bhārata",
    "GE07mbh_03_u:003.013a": "evam uktas tu dhaumyena tat kālasadṛśaṃ vacaḥ",
    "GE07mbh_03_u:003.013b-0014_01": "vipratyāgasamādhisthaḥ saṃyatātmā dṛḍhavrataḥ",
    "GE07mbh_03_u:003.013b-0015_01": "tatas tv adhyāpayām āsa mantraṃ sarvārthasādhakam",
    "GE07mbh_03_u:003.013b-0015_02": "aṣṭākṣaraṃ paraṃ mantram ārtasya satataṃ priyam",
    "GE07mbh_03_u:003.013c": "dharmarājo viśuddhātmā tapa ātiṣṭhad uttamam",
    "GE07mbh_03_u:003.014a": "puṣpopahārair balibhir arcayitvā divākaram",
    "GE07mbh_03_u:003.014b-0016_01": "so 'vagāhya jalaṃ rājā devasyābhimukho 'bhavat",
    "GE07mbh_03_u:003.014c": "yogam āsthāya dharmātmā vāyubhakṣo jitendriyaḥ",
    "GE07mbh_03_u:003.014e": "gāṅgeyaṃ vāry upaspṛṣya prāṇāyāmena tasthivān",
    "GE07mbh_03_u:003.014f-001_0001": "śuciḥ prayatavāg bhūtvā stotram ārabdhavāṃs tataḥ yudhiṣṭhira uvāca",
    "GE07mbh_03_u:003.014f-001_0002": "tvaṃ bhāno jagataś cakṣus tvam ātmā sarvadehinām",
    "GE07mbh_03_u:003.014f-001_0003": "tvaṃ yoniḥ sarvabhūtānāṃ tvam ācāraḥ kriyāvatām",
    "GE07mbh_03_u:003.014f-001_0004": "tvaṃ gatiḥ sarvasāṃkhyānāṃ yogināṃ tvaṃ parāyaṇam",
    "GE07mbh_03_u:003.014f-001_0005": "anāvṛtārgaladvāraṃ tvaṃ gatis tvaṃ mumukṣatām",
    "GE07mbh_03_u:003.014f-001_0006": "tvayā saṃdhāryate lokas tvayā lokaḥ prakāśyate",
    "GE07mbh_03_u:003.014f-001_0007": "tvayā pavitrīkriyate nirvyājaṃ pālyate tvayā",
    "GE07mbh_03_u:003.014f-001_0008": "tvām upasthāya kāle tu brāhmaṇā vedapāragāḥ",
    "GE07mbh_03_u:003.014f-001_0009": "svaśākhāvihitair mantrair arcanty ṛṣigaṇārcitam",
    "GE07mbh_03_u:003.014f-001_0010": "tava divyaṃ rathaṃ yāntam anuyānti varārthinaḥ",
    "GE07mbh_03_u:003.014f-001_0011": "siddhacāraṇagandharvā yakṣaguhyakapannagāḥ",
    "GE07mbh_03_u:003.014f-001_0012": "trayastriṃśac ca vai devās tathā vaimānikā gaṇāḥ",
    "GE07mbh_03_u:003.014f-001_0013": "sopendrāḥ samahendrāś ca tvām iṣṭvā siddhim āgatāḥ",
    "GE07mbh_03_u:003.014f-001_0014": "upayānty arcayitvā tu tvāṃ vai prāptamanorathāḥ",
    "GE07mbh_03_u:003.014f-001_0015": "divyamandāramālābhis tūrṇaṃ vidyādharottamāḥ",
    "GE07mbh_03_u:003.014f-001_0016": "guhyāḥ pitṛgaṇāḥ sapta ye divyā ye ca mānuṣāḥ",
    "GE07mbh_03_u:003.014f-001_0017": "te pūjayitvā tvām eva gacchantyāśu pradhānatām",
    "GE07mbh_03_u:003.014f-001_0018": "vasavo maruto rudrā ye ca sādhyā marīcipāḥ",
    "GE07mbh_03_u:003.014f-001_0019": "vālakhilyādayaḥ siddhāḥ śreṣṭhatvaṃ prāṇināṃ gatāḥ",
    "GE07mbh_03_u:003.014f-001_0020": "sabrahmakeṣu lokeṣu saptasv apy akhileṣu ca",
    "GE07mbh_03_u:003.014f-001_0021": "na tad bhūtam ahaṃ manye yad arkād atiricyate",
    "GE07mbh_03_u:003.014f-001_0022": "santi cānyāni sattvāni vīryavanti mahānti ca",
    "GE07mbh_03_u:003.014f-001_0023": "na tu teṣāṃ tathā dīptiḥ prabhāvo vā yathā tava",
    "GE07mbh_03_u:003.014f-001_0024": "jyotīṃṣi tvayi sarvāṇi tvaṃ sarvajyotiṣāṃ patiḥ",
    "GE07mbh_03_u:003.014f-001_0025": "tvayi satyaṃ ca sattvaṃ ca sarve bhāvāś ca sāttvikāḥ",
    "GE07mbh_03_u:003.014f-001_0026": "tvattejasā kṛtaṃ cakraṃ sunābhaṃ viśvakarmaṇā",
    "GE07mbh_03_u:003.014f-001_0027": "devārīṇāṃ mado yena nāśitaḥ śārṅgadhanvanā",
    "GE07mbh_03_u:003.014f-001_0028": "tvam ādāyāṃśubhis tejo nidāghe sarvadehinām",
    "GE07mbh_03_u:003.014f-001_0029": "sarvauṣadhirasānāṃ ca punar varṣāsu muñcasi",
    "GE07mbh_03_u:003.014f-001_0030": "tapanty anye dahanty anye garjanty anye tathā ghanāḥ",
    "GE07mbh_03_u:003.014f-001_0031": "vidyotante pravarṣanti tava prāvṛṣi raśmayaḥ",
    "GE07mbh_03_u:003.014f-001_0032": "na tathā sukhayaty agnir na prāvārā na kambalāḥ",
    "GE07mbh_03_u:003.014f-001_0033": "śītavātārditaṃ loke yathā tava marīcayaḥ",
    "GE07mbh_03_u:003.014f-001_0034": "trayodaśadvīpavatīṃ gobhir bhāsayase mahīm",
    "GE07mbh_03_u:003.014f-001_0035": "trayāṇām api lokānāṃ hitāyaikaḥ pravartase",
    "GE07mbh_03_u:003.014f-001_0036": "tava yady udayo na syād andhaṃ jagad idaṃ bhavet",
    "GE07mbh_03_u:003.014f-001_0037": "na ca dharmārthakāmeṣu pravarteran manīṣiṇaḥ 03,003.014f@001_0038",
    "GE07mbh_03_u:003.014f-001_0039": "tvatprasādād avāpyante brahmakṣatraviśāṃ gaṇaiḥ",
    "GE07mbh_03_u:003.014f-001_0040": "yad ahar brahmaṇaḥ proktaṃ sahasrayugasaṃmitam",
    "GE07mbh_03_u:003.014f-001_0041": "tasya tvam ādir antaś ca kālajñaiḥ parikīrtitaḥ",
    "GE07mbh_03_u:003.014f-001_0042": "manūnāṃ manuputrāṇāṃ jagato 'mānavasya ca",
    "GE07mbh_03_u:003.014f-001_0043": "manvantarāṇāṃ sarveṣām īśvarāṇāṃ tvam īśvaraḥ",
    "GE07mbh_03_u:003.014f-001_0044": "saṃhārakāle saṃprāpte tava krodhaviniḥsṛtaḥ",
    "GE07mbh_03_u:003.014f-001_0045": "saṃvartakāgnis trailokyaṃ bhasmīkṛtyāvatiṣṭhate",
    "GE07mbh_03_u:003.014f-001_0046": "tvaddīdhitisamutpannā nānāvarṇā mahāghanāḥ",
    "GE07mbh_03_u:003.014f-001_0047": "sairāvatāḥ sāśanayaḥ kurvanty ābhūtasaṃplavam",
    "GE07mbh_03_u:003.014f-001_0048": "kṛtvā dvādaśadhātmānaṃ dvādaśādityatāṃ gataḥ",
    "GE07mbh_03_u:003.014f-001_0049": "saṃhṛtyaikārṇavaṃ sarvaṃ tvaṃ śoṣayasi raśmibhiḥ",
    "GE07mbh_03_u:003.014f-001_0050": "tvām indram āhus tvaṃ rudras tvaṃ viṣṇus tvaṃ prajāpatiḥ",
    "GE07mbh_03_u:003.014f-001_0051": "tvam agnis tvaṃ manaḥ sūkṣmaṃ prabhus tvaṃ brahma śāśvatam",
    "GE07mbh_03_u:003.014f-001_0052": "tvaṃ haṃsaḥ savitā bhānur aṃśumālī vṛṣākapiḥ",
    "GE07mbh_03_u:003.014f-001_0053": "vivasvān mihiraḥ pūṣā mitro dharmas tathaiva ca",
    "GE07mbh_03_u:003.014f-001_0054": "sahasraraśmir ādityas tapanas tvaṃ gavāṃ patiḥ",
    "GE07mbh_03_u:003.014f-001_0055": "mārtaṇḍo 'rko raviḥ sūryaḥ śaraṇyo dinakṛt tathā",
    "GE07mbh_03_u:003.014f-001_0056": "divākaraḥ saptasaptir dhāmakeśī virocanaḥ",
    "GE07mbh_03_u:003.014f-001_0057": "āśugāmī tamoghnaś ca haritāśvaś ca kīrtyase",
    "GE07mbh_03_u:003.014f-001_0058": "saptamyām atha vā ṣaṣṭhyāṃ bhaktyā pūjāṃ karoti yaḥ",
    "GE07mbh_03_u:003.014f-001_0059": "anirviṇṇo 'nahaṃkārī taṃ lakṣmīr bhajate naram",
    "GE07mbh_03_u:003.014f-001_0060": "na teṣām āpadaḥ santi nādhayo vyādhayas tathā",
    "GE07mbh_03_u:003.014f-001_0061": "ye tavānanyamanasaḥ kurvanty arcanavandanam",
    "GE07mbh_03_u:003.014f-001_0062": "sarvarogair virahitāḥ sarvapāpavivarjitāḥ",
    "GE07mbh_03_u:003.014f-001_0063": "tvadbhāvabhaktāḥ sukhino bhavanti cirajīvinaḥ",
    "GE07mbh_03_u:003.014f-001_0064": "tvaṃ mamāpy annakāmasya sarvātithyaṃ cikīrṣataḥ",
    "GE07mbh_03_u:003.014f-001_0065": "annam annapate dātum abhitaḥ śraddhayārhasi",
    "GE07mbh_03_u:003.014f-001_0066": "ye ca te 'nucarāḥ sarve pādopāntaṃ samāśritāḥ",
    "GE07mbh_03_u:003.014f-001_0067": "māṭharāruṇadaṇḍādyās tāṃs tān vande 'śanikṣubhān",
    "GE07mbh_03_u:003.014f-001_0068": "kṣubhayā sahitā maitrī yāś cānyā bhūtamātaraḥ",
    "GE07mbh_03_u:003.014f-001_0069": "tāś ca sarvā namasyāmi pāntu māṃ śaraṇāgatam vaiśaṃpāyana uvāca",
    "GE07mbh_03_u:003.014f-001_0070": "evaṃ stuto mahārāja bhāskaro lokabhāvanaḥ janamejaya uvāca",
    "GE07mbh_03_u:003.015-0017_01": "puṣpopahārair balibhir bahuśaś ca yathāvidhi",
    "GE07mbh_03_u:003.015-0017_02": "sarvātmabhūtaṃ saṃpūjya yataprāṇo jitendriyaḥ",
    "GE07mbh_03_u:003.015a": "kathaṃ kurūṇām ṛṣabhaḥ sa tu rājā yudhiṣṭhiraḥ",
    "GE07mbh_03_u:003.015c": "viprārtham ārādhitavān sūryam adbhutavikramam",
    "GE07mbh_03_u:003.015d-0018_01": "mayi sneho 'sti ced brahman yady anugrahabhāg aham",
    "GE07mbh_03_u:003.015d-0018_02": "bhagavan nāsti ced guhyaṃ tac ca me brūhi sāṃpratam",
    "GE07mbh_03_u:003.016": "vaiśaṃpāyana uvāca",
    "GE07mbh_03_u:003.016a": "śṛṇuṣvāvahito rājañ śucir bhūtvā samāhitaḥ",
    "GE07mbh_03_u:003.016c": "kṣaṇaṃ ca kuru rājendra sarvaṃ vakṣyāmy aśeṣataḥ",
    "GE07mbh_03_u:003.017a": "dhaumyena tu yatha proktaṃ pārthāya sumahātmane",
    "GE07mbh_03_u:003.017c": "nāmnām aṣṭaśataṃ puṇyaṃ tac chṛṇuṣva mahāmate",
    "GE07mbh_03_u:003.018a": "sūryo 'ryamā bhagas tvaṣṭā pūṣārkaḥ savitā raviḥ",
    "GE07mbh_03_u:003.018c": "gabhastimān ajaḥ kālo mṛtyur dhātā prabhākaraḥ",
    "GE07mbh_03_u:003.019a": "pṛthivy āpaś ca tejaś ca khaṃ vāyuś ca parāyaṇam",
    "GE07mbh_03_u:003.019c": "somo bṛhaspatiḥ śukro budho 'ṅgāraka eva ca",
    "GE07mbh_03_u:003.020a": "indro vivasvān dīptāṃśuḥ śuciḥ śauriḥ śanaiścaraḥ",
    "GE07mbh_03_u:003.020c": "brahmā viṣṇuś ca rudraś ca skando vaiśravaṇo yamaḥ",
    "GE07mbh_03_u:003.021a": "vaidyuto jāṭharaś cāgnir aindhanas tejasāṃ patiḥ",
    "GE07mbh_03_u:003.021c": "dharmadhvajo vedakartā vedāṅgo vedavāhanaḥ",
    "GE07mbh_03_u:003.022a": "kṛtaṃ tretā dvāparaś ca kaliḥ sarvāmarāśrayaḥ",
    "GE07mbh_03_u:003.022c": "kalā kāṣṭhā muhūrtāś ca pakṣā māsā ṛtus tathā",
    "GE07mbh_03_u:003.023a": "saṃvatsarakaro 'śvatthaḥ kālacakro vibhāvasuḥ",
    "GE07mbh_03_u:003.023c": "puruṣaḥ śāśvato yogī vyaktāvyaktaḥ sanātanaḥ",
    "GE07mbh_03_u:003.024a": "lokādhyakṣaḥ prajādhyakṣo viśvakarmā tamonudaḥ",
    "GE07mbh_03_u:003.024c": "varuṇaḥ sāgaro 'ṃśuś ca jīmūto jīvano 'rihā",
    "GE07mbh_03_u:003.025a": "bhūtāśrayo bhūtapatiḥ sarvabhūtaniṣevitaḥ",
    "GE07mbh_03_u:003.025b-0019_01": "sraṣṭā saṃvartako vahniḥ sarvasyādir alolupaḥ",
    "GE07mbh_03_u:003.025b-0019_02": "anantaḥ kapilo bhānuḥ",
    "GE07mbh_03_u:003.025c": "maṇiḥ suvarṇo bhūtādiḥ kāmadaḥ sarvatomukhaḥ",
    "GE07mbh_03_u:003.026a": "jayo viśālo varadaḥ śīghragaḥ prāṇadhāraṇaḥ",
    "GE07mbh_03_u:003.026a-0020_01": "**** **** sarvadhātuniṣevitaḥ",
    "GE07mbh_03_u:003.026c": "dhanvantarir dhūmaketur ādidevo 'diteḥ sutaḥ",
    "GE07mbh_03_u:003.027a": "dvādaśātmāravindākṣaḥ pitā mātā pitāmahaḥ",
    "GE07mbh_03_u:003.027c": "svargadvāraṃ prajādvāraṃ mokṣadvāraṃ triviṣṭapam",
    "GE07mbh_03_u:003.028a": "dehakartā praśāntātmā viśvātmā viśvatomukhaḥ",
    "GE07mbh_03_u:003.028c": "carācarātmā sūkṣmātmā maitreṇa vapuṣānvitaḥ",
    "GE07mbh_03_u:003.029a": "etad vai kīrtanīyasya sūryasyaiva mahātmanaḥ",
    "GE07mbh_03_u:003.029c": "nāmnām aṣṭaśataṃ puṇyaṃ śakreṇoktaṃ mahātmanā",
    "GE07mbh_03_u:003.030a": "śakrāc ca nāradaḥ prāpto dhaumyaś ca tadanantaram",
    "GE07mbh_03_u:003.030c": "dhaumyād yudhiṣṭhiraḥ prāpya sarvān kāmān avāptavān",
    "GE07mbh_03_u:003.031a": "surapitṛgaṇayakṣasevitaṃ; hy asuraniśācarasiddhavanditam",
    "GE07mbh_03_u:003.031c": "varakanakahutāśanaprabhaṃ; tvam api manasy abhidhehi bhāskaram",
    "GE07mbh_03_u:003.032a": "sūryodaye yas tu samāhitaḥ paṭhet; sa putralābhaṃ dhanaratnasaṃcayān",
    "GE07mbh_03_u:003.032c": "labheta jātismaratāṃ sadā naraḥ; smṛtiṃ ca medhāṃ ca sa vindate parām",
    "GE07mbh_03_u:003.033a": "imaṃ stavaṃ devavarasya yo naraḥ; prakīrtayec chucisumanāḥ samāhitaḥ",
    "GE07mbh_03_u:003.033c": "sa mucyate śokadavāgnisāgarāl; labheta kāmān manasā yathepsitān",
    "GE07mbh_03_u:004.001": "vaiśaṃpāyana uvāca",
    "GE07mbh_03_u:004.001a": "tato divākaraḥ prīto darśayām āsa pāṇḍavam",
    "GE07mbh_03_u:004.001c": "dīpyamānaḥ svavapuṣā jvalann iva hutāśanaḥ",
    "GE07mbh_03_u:004.002a": "yat te 'bhilaṣitaṃ rājan sarvam etad avāpsyasi",
    "GE07mbh_03_u:004.002c": "aham annaṃ pradāsyāmi sapta pañca ca te samāḥ",
    "GE07mbh_03_u:004.003a": "phalamūlāmiṣaṃ śākaṃ saṃskṛtaṃ yan mahānase",
    "GE07mbh_03_u:004.003b-0021_01": "gṛhṇīṣva piṭharaṃ tāmraṃ mayā dattaṃ narādhipa",
    "GE07mbh_03_u:004.003b-0021_02": "yāvad vāñchati pāñcālī pātreṇānena suvrata",
    "GE07mbh_03_u:004.003c": "caturvidhaṃ tadannādyam akṣayyaṃ te bhaviṣyati",
    "GE07mbh_03_u:004.003d-0022_01": "itaś caturdaśe varṣe bhūyo rājyam avāpsyasi",
    "GE07mbh_03_u:004.003e": "dhanaṃ ca vividhaṃ tubhyam ity uktvāntaradhīyata",
    "GE07mbh_03_u:004.003f-002_0001": "imaṃ stavaṃ prayatamānāḥ samādhinā",
    "GE07mbh_03_u:004.003f-002_0002": "paṭhed ihānyo 'pi varaṃ samarthayan",
    "GE07mbh_03_u:004.003f-002_0003": "tat tasya dadyāc ca ravir manīṣitaṃ",
    "GE07mbh_03_u:004.003f-002_0004": "tad āpnuyād yady api tat sudurlabham",
    "GE07mbh_03_u:004.003f-002_0005": "yaś cedaṃ dhārayen nityaṃ śṛṇuyād vāpy abhīkṣṇaśaḥ",
    "GE07mbh_03_u:004.003f-002_0006": "putrārthī labhate putraṃ dhanārthī labhate dhanam",
    "GE07mbh_03_u:004.003f-002_0007": "vidyārthī labhate vidyāṃ puruṣo 'py atha vā striyaḥ",
    "GE07mbh_03_u:004.003f-002_0008": "ubhe saṃdhye paṭhen nityaṃ nārī vā puruṣo yadi",
    "GE07mbh_03_u:004.003f-002_0009": "āpadaṃ prāpya mucyeta baddho mucyeta bandhanāt",
    "GE07mbh_03_u:004.003f-002_0010": "etad brahmā dadau pūrvaṃ śakrāya sumahātmane",
    "GE07mbh_03_u:004.003f-002_0011": "śakrāc ca nāradaḥ prāpto dhaumyas tu tadanantaram",
    "GE07mbh_03_u:004.003f-002_0012": "dhaumyād yudhiṣṭhiraḥ prāpya sarvān kāmān avāptavān",
    "GE07mbh_03_u:004.003f-002_0013": "saṃgrāme ca jayen nityaṃ vipulaṃ cāpnuyād vasu",
    "GE07mbh_03_u:004.003f-002_0014": "mucyate sarvapāpebhyaḥ sūryalokaṃ sa gacchati",
    "GE07mbh_03_u:004.004a": "labdhvā varaṃ tu kaunteyo jalād uttīrya dharmavit",
    "GE07mbh_03_u:004.004c": "jagrāha pādau dhaumyasya bhrātṝṃś cāsvajatācyutaḥ yudhiṣṭhira uvāca",
    "GE07mbh_03_u:004.004d-0023_01": "tvatprasādād dvijaśreṣṭha yad iṣṭaṃ prāptavān aham",
    "GE07mbh_03_u:004.005a": "draupadyā saha saṃgamya paśyamāno 'bhyayāt prabhuḥ",
    "GE07mbh_03_u:004.005c": "mahānase tadānnaṃ tu sādhayām āsa pāṇḍavaḥ",
    "GE07mbh_03_u:004.006a": "saṃskṛtaṃ prasavaṃ yāti vanyam annaṃ caturvidham",
    "GE07mbh_03_u:004.006c": "akṣayyaṃ vardhate cānnaṃ tena bhojayate dvijān",
    "GE07mbh_03_u:004.007a": "bhuktavatsu ca vipreṣu bhojayitvānujān api",
    "GE07mbh_03_u:004.007c": "śeṣaṃ vighasasaṃjñaṃ tu paścād bhuṅkte yudhiṣṭhiraḥ",
    "GE07mbh_03_u:004.007e": "yudhiṣṭhiraṃ bhojayitvā śeṣam aśnāti pārṣatī",
    "GE07mbh_03_u:004.008a": "evaṃ divākarāt prāpya",
    "GE07mbh_03_u:004.008c": "kāmān mano 'bhilaṣitān brāhmaṇebhyo dadau prabhuḥ",
    "GE07mbh_03_u:004.009a": "purohitapurogāś ca tithinakṣatraparvasu",
    "GE07mbh_03_u:004.009c": "yajñiyārthāḥ pravartante vidhimantrapramāṇataḥ",
    "GE07mbh_03_u:004.010a": "tataḥ kṛtasvastyayanā dhaumyena saha pāṇḍavāḥ",
    "GE07mbh_03_u:004.010c": "dvijasaṃghaiḥ parivṛtāḥ prayayuḥ kāmyakaṃ vanam",
    "GE07mbh_03_u:005.001": "vaiśaṃpāyana uvāca",
    "GE07mbh_03_u:005.001a": "vanaṃ praviṣṭeṣv atha pāṇḍaveṣu; prajñācakṣus tapyamāno 'mbikeyaḥ",
    "GE07mbh_03_u:005.001c": "dharmātmānaṃ viduram agādhabuddhiṃ; sukhāsīno vākyam uvāca rājā",
    "GE07mbh_03_u:005.002a": "prajñā ca te bhārgavasyeva śuddhā; dharmaṃ ca tvaṃ paramaṃ vettha sūkṣmam",
    "GE07mbh_03_u:005.002c": "samaś ca tvaṃ saṃmataḥ kauravāṇāṃ; pathyaṃ caiṣāṃ mama caiva bravīhi",
    "GE07mbh_03_u:005.003a": "evaṃ gate vidura yad adya kāryaṃ; paurāś ceme katham asmān bhajeran",
    "GE07mbh_03_u:005.003c": "te cāpy asmān noddhareyuḥ samūlān; na kāmaye tāṃś ca vinaśyamānān",
    "GE07mbh_03_u:005.003d-0024_01": "saubalenaiva pāpena duryodhanahitaiṣiṇā",
    "GE07mbh_03_u:005.003d-0024_02": "krūram ācaritaṃ karma na me priyam anuṣṭhitam",
    "GE07mbh_03_u:005.003d-0024_03": "tathaivaṃ hi kṛte tatra tad bhavān vaktum arhati",
    "GE07mbh_03_u:005.003d-0024_04": "uttaraṃ prāptakālaṃ ca kim anyan manyate kṣamam",
    "GE07mbh_03_u:005.003d-0024_05": "nāsti dharme sahāyatvam iti me dīryate manaḥ",
    "GE07mbh_03_u:005.003d-0024_06": "yatra pāṇḍusutāḥ sarve kliśyanti vanam āgatāḥ",
    "GE07mbh_03_u:005.004": "vidura uvāca",
    "GE07mbh_03_u:005.004a": "trivargo 'yaṃ dharmamūlo narendra; rājyaṃ cedaṃ dharmamūlaṃ vadanti",
    "GE07mbh_03_u:005.004c": "dharme rājan vartamānaḥ svaśaktyā; putrān sarvān pāhi kuntīsutāṃś ca",
    "GE07mbh_03_u:005.005a": "sa vai dharmo vipraluptaḥ sabhāyāṃ; pāpātmabhiḥ saubaleyapradhānaiḥ",
    "GE07mbh_03_u:005.005c": "āhūya kuntīsutam akṣavatyāṃ; parājaiṣīt satyasaṃdhaṃ sutas te",
    "GE07mbh_03_u:005.006a": "etasya te duṣpraṇītasya rājañ; śeṣasyāhaṃ paripaśyāmy upāyam",
    "GE07mbh_03_u:005.006c": "yathā putras tava kauravya pāpān; mukto loke pratitiṣṭheta sādhu",
    "GE07mbh_03_u:005.007a": "tad vai sarvaṃ pāṇḍuputrā labhantāṃ; yat tad rājann atisṛṣṭaṃ tvayāsīt",
    "GE07mbh_03_u:005.007c": "eṣa dharmaḥ paramo yat svakena; rājā tuṣyen na parasveṣu gṛdhyet",
    "GE07mbh_03_u:005.007d-0025_01": "yaśo na naśyej jñātibhedaś ca na syād",
    "GE07mbh_03_u:005.007d-0025_02": "dharmo na syān naiva caivaṃ kṛte tvām",
    "GE07mbh_03_u:005.008a": "etat kāryaṃ tava sarvapradhānaṃ; teṣāṃ tuṣṭiḥ śakuneś cāvamānaḥ",
    "GE07mbh_03_u:005.008c": "evaṃ śeṣaṃ yadi putreṣu te syād; etad rājaṃs tvaramāṇaḥ kuruṣva",
    "GE07mbh_03_u:005.009a": "athaitad evaṃ na karoṣi rājan; dhruvaṃ kurūṇāṃ bhavitā vināśaḥ",
    "GE07mbh_03_u:005.009c": "na hi kruddho bhīmaseno 'rjuno vā; śeṣaṃ kuryāc chātravāṇām anīke",
    "GE07mbh_03_u:005.010a": "yeṣāṃ yoddhā savyasācī kṛtāstro; dhanur yeṣāṃ gāṇḍivaṃ lokasāram",
    "GE07mbh_03_u:005.010c": "yeṣāṃ bhīmo bāhuśālī ca yoddhā; teṣāṃ loke kiṃ nu na prāpyam asti",
    "GE07mbh_03_u:005.010d-0026_01": "yeṣāṃ rājā dharmaputro mahātmā",
    "GE07mbh_03_u:005.010d-0026_02": "teṣāṃ loke kiṃ nu duṣprāpam asti",
    "GE07mbh_03_u:005.011a": "uktaṃ pūrvaṃ jātamātre sute te; mayā yat te hitam āsīt tadānīm",
    "GE07mbh_03_u:005.011c": "putraṃ tyajemam ahitaṃ kulasyety; etad rājan na ca tat tvaṃ cakartha",
    "GE07mbh_03_u:005.011e": "idānīṃ te hitam uktaṃ na cet tvaṃ; kartāsi rājan paritaptāsi paścāt",
    "GE07mbh_03_u:005.012a": "yady etad evam anumantā sutas te; saṃprīyamāṇaḥ pāṇḍavair ekarājyam",
    "GE07mbh_03_u:005.012c": "tāpo na te vai bhavitā prītiyogāt; tvaṃ cen na gṛhṇāsi sutaṃ sahāyaiḥ",
    "GE07mbh_03_u:005.012e": "athāparo bhavati hi taṃ nigṛhya; pāṇḍoḥ putraṃ prakuruṣvādhipatye",
    "GE07mbh_03_u:005.012f-0027_01": "dhruvaṃ vināśas tava putreṇa dhīman",
    "GE07mbh_03_u:005.012f-0027_02": "sabandhuvargeṇa sahaiva rājabhiḥ",
    "GE07mbh_03_u:005.012f-0027_03": "caturdaśe caiva varṣe narendra",
    "GE07mbh_03_u:005.012f-0027_04": "kulakṣayaṃ prāpsyasi rājasiṃha",
    "GE07mbh_03_u:005.012f-0027_05": "tasmāt kuruṣvādhipatye narendra",
    "GE07mbh_03_u:005.012f-0027_06": "yudhiṣṭhiraṃ dharmavatāṃ variṣṭham",
    "GE07mbh_03_u:005.013a": "ajātaśatrur hi vimuktarāgo; dharmeṇemāṃ pṛthivīṃ śāstu rājan",
    "GE07mbh_03_u:005.013c": "tato rājan pārthivāḥ sarva eva; vaiśyā ivāsmān upatiṣṭhantu sadyaḥ",
    "GE07mbh_03_u:005.014a": "duryodhanaḥ śakuniḥ sūtaputraḥ; prītyā rājan pāṇḍuputrān bhajantām",
    "GE07mbh_03_u:005.014c": "duḥśāsano yācatu bhīmasenaṃ; sabhāmadhye drupadasyātmajāṃ ca",
    "GE07mbh_03_u:005.015a": "yudhiṣṭhiraṃ tvaṃ parisāntvayasva; rājye cainaṃ sthāpayasvābhipūjya",
    "GE07mbh_03_u:005.015c": "tvayā pṛṣṭaḥ kim aham anyad vadeyam; etat kṛtvā kṛtakṛtyo 'si rājan",
    "GE07mbh_03_u:005.016": "dhṛtarāṣṭra uvāca",
    "GE07mbh_03_u:005.016a": "etad vākyaṃ vidura yat te sabhāyām; iha proktaṃ prāpya māṃ ca",
    "GE07mbh_03_u:005.016c": "hitaṃ teṣām ahitaṃ māmakānām; etat sarvaṃ mama nopaiti cetaḥ",
    "GE07mbh_03_u:005.017a": "idaṃ tv idānīṃ kuta eva niścitaṃ; teṣām arthe pāṇḍavānāṃ yad āttha",
    "GE07mbh_03_u:005.017c": "tenādya manye nāsi hito mameti; kathaṃ hi putraṃ pāṇḍavārthe tyajeyam",
    "GE07mbh_03_u:005.018a": "asaṃśayaṃ te 'pi mamaiva putrā; duryodhanas tu mama dehāt prasūtaḥ",
    "GE07mbh_03_u:005.018c": "svaṃ vai dehaṃ parahetos tyajeti; ko nu brūyāt samatām anvavekṣan",
    "GE07mbh_03_u:005.019a": "sa mā jihmaṃ vidura sarvaṃ bravīṣi; mānaṃ ca te 'ham adhikaṃ dhārayāmi",
    "GE07mbh_03_u:005.019c": "yathecchakaṃ gaccha vā tiṣṭha vā tvaṃ; susāntvyamānāpy asatī strī jahāti",
    "GE07mbh_03_u:005.020": "vaiśaṃpāyana uvāca",
    "GE07mbh_03_u:005.020a": "etāvad uktvā dhṛtarāṣṭro 'nvapadyad; antarveśma sahasotthāya rājan",
    "GE07mbh_03_u:005.020c": "nedam astīty atha viduro bhāṣamāṇaḥ; saṃprādravad yatra pārthā babhūvuḥ",
    "GE07mbh_03_u:006.001": "vaiśaṃpāyana uvāca",
    "GE07mbh_03_u:006.001a": "pāṇḍavās tu vane vāsam uddiśya bharatarṣabhāḥ",
    "GE07mbh_03_u:006.001c": "prayayur jāhnavīkūlāt kurukṣetraṃ sahānugāḥ",
    "GE07mbh_03_u:006.002a": "sarasvatīdṛṣadvatyau yamunāṃ ca niṣevya te",
    "GE07mbh_03_u:006.002c": "yayur vanenaiva vanaṃ satataṃ paścimāṃ diśam",
    "GE07mbh_03_u:006.003a": "tataḥ sarasvatīkūle sameṣu marudhanvasu",
    "GE07mbh_03_u:006.003c": "kāmyakaṃ nāma dadṛśur vanaṃ munijanapriyam",
    "GE07mbh_03_u:006.004a": "tatra te nyavasan vīrā vane bahumṛgadvije",
    "GE07mbh_03_u:006.004c": "anvāsyamānā munibhiḥ sāntvyamānāś ca bhārata",
    "GE07mbh_03_u:006.005a": "viduras tv api pāṇḍūnāṃ tadā darśanalālasaḥ",
    "GE07mbh_03_u:006.005c": "jagāmaikarathenaiva kāmyakaṃ vanam ṛddhimat",
    "GE07mbh_03_u:006.006a": "tato yātvā viduraḥ kānanaṃ tac; chīghrair aśvair vāhinā syandanena",
    "GE07mbh_03_u:006.006c": "dadarśāsīnaṃ dharmarājaṃ vivikte; sārdhaṃ draupadyā bhrātṛbhir brāhmaṇaiś ca",
    "GE07mbh_03_u:006.007a": "tato 'paśyad viduraṃ tūrṇam ārād; abhyāyāntaṃ satyasaṃdhaḥ sa rājā",
    "GE07mbh_03_u:006.007c": "athābravīd bhrātaraṃ bhīmasenaṃ; kiṃ nu kṣattā vakṣyati naḥ sametya",
    "GE07mbh_03_u:006.008a": "kaccin nāyaṃ vacanāt saubalasya; samāhvātā devanāyopayāti",
    "GE07mbh_03_u:006.008c": "kaccit kṣudraḥ śakunir nāyudhāni; jeṣyaty asmān punar evākṣavatyām",
    "GE07mbh_03_u:006.009a": "samāhūtaḥ kena cid ādraveti; nāhaṃ śakto bhīmasenāpayātum",
    "GE07mbh_03_u:006.009c": "gāṇḍīve vā saṃśayite kathaṃ cid; rājyaprāptiḥ saṃśayitā bhaven naḥ",
    "GE07mbh_03_u:006.010a": "tata utthāya viduraṃ pāṇḍaveyāḥ; pratyagṛhṇan nṛpate sarva eva",
    "GE07mbh_03_u:006.010c": "taiḥ satkṛtaḥ sa ca tān ājamīḍho; yathocitaṃ pāṇḍuputrān sameyāt",
    "GE07mbh_03_u:006.011a": "samāśvastaṃ viduraṃ te nararṣabhās; tato 'pṛcchann āgamanāya hetum",
    "GE07mbh_03_u:006.011c": "sa cāpi tebhyo vistarataḥ śaśaṃsa; yathāvṛtto dhṛtarāṣṭro ''mbikeyaḥ",
    "GE07mbh_03_u:006.012": "vidura uvāca",
    "GE07mbh_03_u:006.012a": "avocan māṃ dhṛtarāṣṭro 'nuguptam; ajātaśatro parigṛhyābhipūjya",
    "GE07mbh_03_u:006.012c": "evaṃ gate samatām abhyupetya; pathyaṃ teṣāṃ mama caiva bravīhi",
    "GE07mbh_03_u:006.013a": "mayāpy uktaṃ yat kṣamaṃ kauravāṇāṃ; hitaṃ pathyaṃ dhṛtarāṣṭrasya caiva",
    "GE07mbh_03_u:006.013c": "tad vai pathyaṃ tan mano nābhyupaiti; tataś cāhaṃ kṣamam anyan na manye",
    "GE07mbh_03_u:006.014a": "paraṃ śreyaḥ pāṇḍaveyā mayoktaṃ; na me tac ca śrutavān āmbikeyaḥ",
    "GE07mbh_03_u:006.014c": "yathāturasyeva hi pathyam annaṃ; na rocate smāsya tad ucyamānam",
    "GE07mbh_03_u:006.015a": "na śreyase nīyate 'jātaśatro; strī śrotriyasyeva gṛhe praduṣṭā",
    "GE07mbh_03_u:006.015c": "bruvan na rucyai bharatarṣabhasya; patiḥ kumāryā iva ṣaṣṭivarṣaḥ",
    "GE07mbh_03_u:006.016a": "dhruvaṃ vināśo nṛpa kauravāṇāṃ; na vai śreyo dhṛtarāṣṭraḥ paraiti",
    "GE07mbh_03_u:006.016c": "yathā parṇe puṣkarasyeva siktaṃ; jalaṃ na tiṣṭhet pathyam uktaṃ tathāsmin",
    "GE07mbh_03_u:006.017a": "tataḥ kruddho dhṛtarāṣṭro 'bravīn māṃ; yatra śraddhā bhārata tatra yāhi",
    "GE07mbh_03_u:006.017c": "nāhaṃ bhūyaḥ kāmaye tvāṃ sahāyaṃ; mahīm imāṃ pālayituṃ puraṃ vā",
    "GE07mbh_03_u:006.018a": "so 'haṃ tyakto dhṛtarāṣṭreṇa rājaṃs; tvāṃ śāsitum upayātas tvarāvān",
    "GE07mbh_03_u:006.018c": "tad vai sarvaṃ yan mayoktaṃ sabhāyāṃ; tad dhāryatāṃ yat pravakṣyāmi bhūyaḥ",
    "GE07mbh_03_u:006.019a": "kleśais tīvrair yujyamānaḥ sapatnaiḥ; kṣamāṃ kurvan kālam upāsate yaḥ",
    "GE07mbh_03_u:006.019c": "saṃ vardhayan stokam ivāgnim ātmavān; sa vai bhuṅkte pṛthivīm eka",
    "GE07mbh_03_u:006.020a": "yasyāvibhaktaṃ vasu rājan sahāyais; tasya duḥkhe 'py aṃśabhājaḥ sahāyāḥ",
    "GE07mbh_03_u:006.020c": "sahāyānām eṣa saṃgrahaṇe 'bhyupāyaḥ; sahāyāptau pṛthivīprāptim āhuḥ",
    "GE07mbh_03_u:006.020d-0028_01": "tasmāt satyaṃ satataṃ vai bruvāṇo",
    "GE07mbh_03_u:006.020d-0028_02": "lokasya hṛdyo bhavatīti sadyaḥ",
    "GE07mbh_03_u:006.021a": "satyaṃ śreṣṭhaṃ pāṇḍava niṣpralāpaṃ; tulyaṃ cānnaṃ saha bhojyaṃ sahāyaiḥ",
    "GE07mbh_03_u:006.021c": "ātmā caiṣām agrato nātivarted; evaṃvṛttir vardhate bhūmipālaḥ",
    "GE07mbh_03_u:006.021d-0029_01": "mitraiḥ putrair bhūmihastyaśvabhūri",
    "GE07mbh_03_u:006.021d-0029_02": "mahīm imāṃ pālayituṃ purastāt",
    "GE07mbh_03_u:006.022": "yudhiṣṭhira uvāca",
    "GE07mbh_03_u:006.022a": "evaṃ kariṣyāmi yathā bravīṣi; parāṃ buddhim upagamyāpramattaḥ",
    "GE07mbh_03_u:006.022c": "yac cāpy anyad deśakālopapannaṃ; tad vai vācyaṃ tat kariṣyāmi kṛtsnam",
    "GE07mbh_03_u:007.001": "vaiśaṃpāyana uvāca",
    "GE07mbh_03_u:007.001a": "gate tu vidure rājann āśramaṃ pāṇḍavān prati",
    "GE07mbh_03_u:007.001c": "dhṛtarāṣṭro mahāprājñaḥ paryatapyata bhārata",
    "GE07mbh_03_u:007.001d-0030_01": "vidurasya prabhāvaṃ ca saṃdhivigrahakāritam",
    "GE07mbh_03_u:007.001d-0030_02": "vivṛddhiṃ ca parāṃ matvā pāṇḍavānāṃ bhaviṣyati",
    "GE07mbh_03_u:007.002a": "sa sabhādvāram āgamya vidurasmāramohitaḥ",
    "GE07mbh_03_u:007.002c": "samakṣaṃ pārthivendrāṇāṃ papātāviṣṭacetanaḥ",
    "GE07mbh_03_u:007.002d-0031_01": "papāta sahasā rājā chinnadruma ivāvaśaḥ",
    "GE07mbh_03_u:007.003a": "sa tu labdhvā punaḥ saṃjñāṃ samutthāya mahītalāt",
    "GE07mbh_03_u:007.003c": "samīpopasthitaṃ rājā saṃjayaṃ vākyam abravīt",
    "GE07mbh_03_u:007.004a": "bhrātā mama suhṛc caiva sākṣād dharma ivāparaḥ",
    "GE07mbh_03_u:007.004c": "tasya smṛtvādya subhṛśaṃ hṛdayaṃ dīryatīva me",
    "GE07mbh_03_u:007.005a": "tam ānayasva dharmajñaṃ mama bhrātaram āśu vai",
    "GE07mbh_03_u:007.005c": "iti bruvan sa nṛpatiḥ karuṇaṃ paryadevayat",
    "GE07mbh_03_u:007.006a": "paścāttāpābhisaṃtapto vidurasmārakarśitaḥ",
    "GE07mbh_03_u:007.006c": "bhrātṛsnehād idaṃ rājan saṃjayaṃ vākyam abravīt",
    "GE07mbh_03_u:007.007a": "gaccha saṃjaya jānīhi bhrātaraṃ viduraṃ mama",
    "GE07mbh_03_u:007.007c": "yadi jīvati roṣeṇa mayā pāpena nirdhutaḥ",
    "GE07mbh_03_u:007.008a": "na hi tena mama bhrātrā susūkṣmam api kiṃ cana",
    "GE07mbh_03_u:007.008c": "vyalīkaṃ kṛtapūrvaṃ me prājñenāmitabuddhinā",
    "GE07mbh_03_u:007.009a": "sa vyalīkaṃ kathaṃ prāpto mattaḥ paramabuddhimān",
    "GE07mbh_03_u:007.009c": "na jahyāj jīvitaṃ prājñas taṃ gacchānaya saṃjaya",
    "GE07mbh_03_u:007.010a": "tasya tad vacanaṃ śrutvā rājñas tam anumānya ca",
    "GE07mbh_03_u:007.010c": "saṃjayo bāḍham ity uktvā prādravat kāmyakaṃ vanam",
    "GE07mbh_03_u:007.011a": "so 'cireṇa samāsādya tad vanaṃ yatra pāṇḍavāḥ",
    "GE07mbh_03_u:007.011c": "rauravājinasaṃvītaṃ dadarśātha yudhiṣṭhiram",
    "GE07mbh_03_u:007.012a": "vidureṇa sahāsīnaṃ brāhmaṇaiś ca sahasraśaḥ",
    "GE07mbh_03_u:007.012c": "bhrātṛbhiś cābhisaṃguptaṃ devair iva śatakratum",
    "GE07mbh_03_u:007.013a": "yudhiṣṭhiram athābhyetya pūjayām āsa saṃjayaḥ",
    "GE07mbh_03_u:007.013c": "bhīmārjunayamāṃś cāpi tadarhaṃ pratyapadyata",
    "GE07mbh_03_u:007.014a": "rājñā pṛṣṭaḥ sa kuśalaṃ sukhāsīnaś ca saṃjayaḥ",
    "GE07mbh_03_u:007.014c": "śaśaṃsāgamane hetum idaṃ caivābravīd vacaḥ",
    "GE07mbh_03_u:007.015a": "rājā smarati te kṣattar dhṛtarāṣṭro 'mbikāsutaḥ",
    "GE07mbh_03_u:007.015c": "taṃ paśya gatvā tvaṃ kṣipraṃ saṃjīvaya ca pārthivam",
    "GE07mbh_03_u:007.016a": "so 'numānya naraśreṣṭhān pāṇḍavān kurunandanān",
    "GE07mbh_03_u:007.016c": "niyogād rājasiṃhasya gantum arhasi mānada",
    "GE07mbh_03_u:007.017a": "evam uktas tu viduro dhīmān svajanavatsalaḥ",
    "GE07mbh_03_u:007.017c": "yudhiṣṭhirasyānumate punar āyād gajāhvayam",
    "GE07mbh_03_u:007.017d-0032_01": "so 'bhigatvā tadā veśma rājñaḥ samabhivādya ca",
    "GE07mbh_03_u:007.017d-0032_02": "upātiṣṭhan mahātmānaṃ rājānaṃ preṣyavat tadā",
    "GE07mbh_03_u:007.018a": "tam abravīn mahāprājñaṃ dhṛtarāṣṭraḥ pratāpavān",
    "GE07mbh_03_u:007.018c": "diṣṭyā prāpto 'si dharmajña diṣṭyā smarasi me 'nagha",
    "GE07mbh_03_u:007.019a": "adya rātrau divā cāhaṃ tvatkṛte bharatarṣabha",
    "GE07mbh_03_u:007.019c": "prajāgare prapaśyāmi vicitraṃ deham ātmanaḥ",
    "GE07mbh_03_u:007.020a": "so 'ṅkam ādāya viduraṃ mūrdhny upāghrāya caiva ha",
    "GE07mbh_03_u:007.020c": "kṣamyatām iti covāca yad ukto 'si mayā ruṣā",
    "GE07mbh_03_u:007.020d-0033_01": "dhṛtarāṣṭro mahārāja bhrātṛsnehād uvāca ha",
    "GE07mbh_03_u:007.020d-0033_02": "yudhiṣṭhiras tu kuśalī bhrātṛbhiḥ saha tiṣṭhati",
    "GE07mbh_03_u:007.020d-0033_03": "atha rātriṃ dinaṃ cāhaṃ tvatkṛte bharatarṣabha",
    "GE07mbh_03_u:007.020d-0033_04": "prītas tvam eva me nityaṃ bhrātā sarvaguṇānvitaḥ",
    "GE07mbh_03_u:007.021": "vidura uvāca",
    "GE07mbh_03_u:007.021a": "kṣāntam eva mayā rājan gurur naḥ paramo bhavān",
    "GE07mbh_03_u:007.021c": "tathā hy asmy āgataḥ kṣipraṃ tvaddarśanaparāyaṇaḥ",
    "GE07mbh_03_u:007.022a": "bhavanti hi naravyāghra puruṣā dharmacetasaḥ",
    "GE07mbh_03_u:007.022c": "dīnābhipātino rājan nātra kāryā vicāraṇā",
    "GE07mbh_03_u:007.023a": "pāṇḍoḥ sutā yādṛśā me tādṛśā me sutās tava",
    "GE07mbh_03_u:007.023c": "dīnā iti hi me buddhir abhipannādya tān prati",
    "GE07mbh_03_u:007.024": "vaiśaṃpāyana uvāca",
    "GE07mbh_03_u:007.024a": "anyonyam anunīyaivaṃ bhrātarau tau mahādyutī",
    "GE07mbh_03_u:007.024c": "viduro dhṛtarāṣṭraś ca lebhāte paramāṃ mudam",
    "GE07mbh_03_u:008.001": "vaiśaṃpāyana uvāca",
    "GE07mbh_03_u:008.001a": "śrutvā ca viduraṃ prāptaṃ rājñā ca parisāntvitam",
    "GE07mbh_03_u:008.001c": "dhṛtarāṣṭrātmajo rājā paryatapyata durmatiḥ",
    "GE07mbh_03_u:008.002a": "sa saubalaṃ samānāyya karṇaduḥśāsanāv api",
    "GE07mbh_03_u:008.002c": "abravīd vacanaṃ rājā praviśyābuddhijaṃ tamaḥ",
    "GE07mbh_03_u:008.003a": "eṣa pratyāgato mantrī dhṛtarāṣṭrasya saṃmataḥ",
    "GE07mbh_03_u:008.003c": "viduraḥ pāṇḍuputrāṇāṃ suhṛd vidvān hite rataḥ",
    "GE07mbh_03_u:008.004a": "yāvad asya punar buddhiṃ viduro nāpakarṣati",
    "GE07mbh_03_u:008.004c": "pāṇḍavānayane tāvan mantrayadhvaṃ hitaṃ mama",
    "GE07mbh_03_u:008.005a": "atha paśyāmy ahaṃ pārthān prāptān iha kathaṃ cana",
    "GE07mbh_03_u:008.005c": "punaḥ śoṣaṃ gamiṣyāmi nirāsur niravagrahaḥ",
    "GE07mbh_03_u:008.006a": "viṣam udbandhanaṃ vāpi śastram agnipraveśanam",
    "GE07mbh_03_u:008.006c": "kariṣye na hi tān ṛddhān punar draṣṭum ihotsahe",
    "GE07mbh_03_u:008.007": "śakunir uvāca",
    "GE07mbh_03_u:008.007a": "kiṃ bāliṣāṃ matiṃ rājann āsthito 'si viśāṃ pate",
    "GE07mbh_03_u:008.007c": "gatās te samayaṃ kṛtvā naitad evaṃ bhaviṣyati",
    "GE07mbh_03_u:008.008a": "satyavākye sthitāḥ sarve pāṇḍavā bharatarṣabha",
    "GE07mbh_03_u:008.008c": "pitus te vacanaṃ tāta na grahīṣyanti karhi cit",
    "GE07mbh_03_u:008.009a": "atha vā te grahīṣyanti punar eṣyanti vā puram",
    "GE07mbh_03_u:008.009b-0034_01": "athāgamiṣyanti punaḥ pāṇḍavā vāraṇāhvayam",
    "GE07mbh_03_u:008.009c": "nirasya samayaṃ bhūyaḥ paṇo 'smākaṃ bhaviṣyati",
    "GE07mbh_03_u:008.010a": "sarve bhavāmo madhyasthā rājñaś chandānuvartinaḥ",
    "GE07mbh_03_u:008.010c": "chidraṃ bahu prapaśyantaḥ pāṇḍavānāṃ susaṃvṛtāḥ",
    "GE07mbh_03_u:008.011": "duḥśāsana uvāca",
    "GE07mbh_03_u:008.011a": "evam etan mahāprājña yathā vadasi mātula",
    "GE07mbh_03_u:008.011c": "nityaṃ hi me kathayatas tava buddhir hi rocate",
    "GE07mbh_03_u:008.011d-0035_01": "tathā tad bhavitā rājan nānyathā tad bhaviṣyati",
    "GE07mbh_03_u:008.011d-0036_01": "nāgamiṣyanti te vīrā akṛtvā kālasaṃvidam",
    "GE07mbh_03_u:008.011d-0036_02": "āgaccheyuś ca te mohāt punar dyūtaṃ na saṃśayaḥ",
    "GE07mbh_03_u:008.012": "karṇa uvāca",
    "GE07mbh_03_u:008.012a": "kāmam īkṣāmahe sarve duryodhana tavepsitam",
    "GE07mbh_03_u:008.012c": "aikamatyaṃ hi no rājan sarveṣām eva lakṣyate",
    "GE07mbh_03_u:008.013": "vaiśaṃpāyana uvāca",
    "GE07mbh_03_u:008.013a": "evam uktas tu karṇena rājā duryodhanas tadā",
    "GE07mbh_03_u:008.013c": "nātihṛṣṭamanāḥ kṣipram abhavat sa parāṅmukhaḥ",
    "GE07mbh_03_u:008.014a": "upalabhya tataḥ karṇo vivṛtya nayane śubhe",
    "GE07mbh_03_u:008.014c": "roṣād duḥśāsanaṃ caiva saubaleyaṃ ca tāv ubhau",
    "GE07mbh_03_u:008.015a": "uvāca paramakruddha udyamyātmānam ātmanā",
    "GE07mbh_03_u:008.015c": "aho mama mataṃ yat tan nibodhata narādhipāḥ",
    "GE07mbh_03_u:008.016a": "priyaṃ sarve cikīrṣāmo rājñaḥ kiṃkarapāṇayaḥ",
    "GE07mbh_03_u:008.016c": "na cāsya śaknumaḥ sarve priye sthātum atandritāḥ",
    "GE07mbh_03_u:008.017a": "vayaṃ tu śastrāṇy ādāya rathān āsthāya daṃśitāḥ",
    "GE07mbh_03_u:008.017c": "gacchāmaḥ sahitā hantuṃ pāṇḍavān vanagocarān",
    "GE07mbh_03_u:008.018a": "teṣu sarveṣu śānteṣu gateṣv aviditāṃ gatim",
    "GE07mbh_03_u:008.018c": "nirvivādā bhaviṣyanti dhārtarāṣṭrās tathā vayam",
    "GE07mbh_03_u:008.019a": "yāvad eva paridyūnā yāvac chokaparāyaṇāḥ",
    "GE07mbh_03_u:008.019c": "yāvan mitravihīnāś ca tāvac chakyā mataṃ mama",
    "GE07mbh_03_u:008.020a": "tasya tad vacanaṃ śrutvā pūjayantaḥ punaḥ punaḥ",
    "GE07mbh_03_u:008.020c": "bāḍham ity eva te sarve pratyūcuḥ sūtajaṃ tadā",
    "GE07mbh_03_u:008.020d-0037_01": "etat kṛtyatamaṃ rājñaḥ kauravyasya mahātmanaḥ",
    "GE07mbh_03_u:008.021a": "evam uktvā tu saṃkruddhā rathaiḥ sarve pṛthak pṛthak",
    "GE07mbh_03_u:008.021c": "niryayuḥ pāṇḍavān hantuṃ saṃghaśaḥ kṛtaniścayāḥ",
    "GE07mbh_03_u:008.022a": "tān prasthitān parijñāya kṛṣṇadvaipāyanas tadā",
    "GE07mbh_03_u:008.022c": "ājagāma viśuddhātmā dṛṣṭvā divyena cakṣuṣā",
    "GE07mbh_03_u:008.023a": "pratiṣidhyātha tān sarvān bhagavāṃl lokapūjitaḥ",
    "GE07mbh_03_u:008.023c": "prajñācakṣuṣam āsīnam uvācābhyetya satvaraḥ",
    "GE07mbh_03_u:009.001": "vyāsa uvāca",
    "GE07mbh_03_u:009.001a": "dhṛtarāṣṭra mahāprājña nibodha vacanaṃ mama",
    "GE07mbh_03_u:009.001c": "vakṣyāmi tvā kauravāṇāṃ sarveṣāṃ hitam uttamam",
    "GE07mbh_03_u:009.002a": "na me priyaṃ mahābāho yad gatāḥ pāṇḍavā vanam",
    "GE07mbh_03_u:009.002c": "nikṛtyā nirjitāś caiva duryodhanavaśānugaiḥ",
    "GE07mbh_03_u:009.003a": "te smarantaḥ parikleśān varṣe pūrṇe trayodaśe",
    "GE07mbh_03_u:009.003c": "vimokṣyanti viṣaṃ kruddhāḥ karaveyeṣu bhārata",
    "GE07mbh_03_u:009.004a": "tad ayaṃ kiṃ nu pāpātmā tava putraḥ sumandadhīḥ",
    "GE07mbh_03_u:009.004c": "pāṇḍavān nityasaṃkruddho rājyahetor jighāṃsati",
    "GE07mbh_03_u:009.005a": "vāryatāṃ sādhv ayaṃ mūḍhaḥ śamaṃ gacchatu te sutaḥ",
    "GE07mbh_03_u:009.005c": "vanasthāṃs tān ayaṃ hantum icchan prāṇair vimokṣyate",
    "GE07mbh_03_u:009.006a": "yathāha viduraḥ prājño yathā bhīṣmo yathā vayam",
    "GE07mbh_03_u:009.006c": "yathā kṛpaś ca droṇaś ca tathā sādhu vidhīyatām",
    "GE07mbh_03_u:009.007a": "vigraho hi mahāprājña svajanena vigarhitaḥ",
    "GE07mbh_03_u:009.007c": "adharmyam ayaśasyaṃ ca mā rājan pratipadyathāḥ",
    "GE07mbh_03_u:009.008a": "samīkṣā yādṛśī hy asya pāṇḍavān prati bhārata",
    "GE07mbh_03_u:009.008c": "upekṣyamāṇā sā rājan mahāntam anayaṃ spṛśet",
    "GE07mbh_03_u:009.009a": "atha vāyaṃ sumandātmā vanaṃ gacchatu te sutaḥ",
    "GE07mbh_03_u:009.009c": "pāṇḍavaiḥ sahito rājann eka evāsahāyavān",
    "GE07mbh_03_u:009.010a": "tataḥ saṃsargajaḥ snehaḥ putrasya tava pāṇḍavaiḥ",
    "GE07mbh_03_u:009.010c": "yadi syāt kṛtakāryo 'dya bhaves tvaṃ manujeśvara",
    "GE07mbh_03_u:009.011a": "atha vā jāyamānasya yac chīlam anujāyate",
    "GE07mbh_03_u:009.011c": "śrūyate tan mahārāja nāmṛtasyāpasarpati",
    "GE07mbh_03_u:009.012a": "kathaṃ vā manyate bhīṣmo droṇo vā viduro 'pi vā",
    "GE07mbh_03_u:009.012c": "bhavān vātra kṣamaṃ kāryaṃ purā cārtho 'tivartate",
    "GE07mbh_03_u:010.001": "dhṛtarāṣṭra uvāca",
    "GE07mbh_03_u:010.001a": "bhagavan nāham apy etad rocaye dyūtasaṃstavam",
    "GE07mbh_03_u:010.001c": "manye tad vidhinākramya kārito 'smīti vai mune",
    "GE07mbh_03_u:010.002a": "naitad rocayate bhīṣmo na droṇo viduro na ca",
    "GE07mbh_03_u:010.002c": "gāndhārī necchati dyūtaṃ tac ca mohāt pravartitam",
    "GE07mbh_03_u:010.003a": "parityaktuṃ na śaknomi duryodhanam acetanam",
    "GE07mbh_03_u:010.003c": "putrasnehena bhagavañ jānann api yatavrata",
    "GE07mbh_03_u:010.004": "vyāsa uvāca",
    "GE07mbh_03_u:010.004a": "vaicitravīrya nṛpate satyam āha yathā bhavān",
    "GE07mbh_03_u:010.004c": "dṛḍhaṃ vedmi paraṃ putraṃ paraṃ putrān na vidyate",
    "GE07mbh_03_u:010.005a": "indro 'py aśrunipātena surabhyā pratibodhitaḥ",
    "GE07mbh_03_u:010.005c": "anyaiḥ samṛddhair apy arthair na sutād vidyate param",
    "GE07mbh_03_u:010.006a": "atra te vartayiṣyāmi mahad ākhyānam uttamam",
    "GE07mbh_03_u:010.006c": "surabhyāś caiva saṃvādam indrasya ca viśāṃ pate",
    "GE07mbh_03_u:010.007a": "triviṣṭapagatā rājan surabhiḥ prārudat kila",
    "GE07mbh_03_u:010.007c": "gavāṃ māta purā tāta tām indro 'nvakṛpāyata",
    "GE07mbh_03_u:010.008": "indra uvāca",
    "GE07mbh_03_u:010.008a": "kim idaṃ rodiṣi śubhe kaccit kṣemaṃ divaukasām",
    "GE07mbh_03_u:010.008c": "mānuṣeṣv atha vā goṣu naitad alpaṃ bhaviṣyati",
    "GE07mbh_03_u:010.009": "surabhir uvāca",
    "GE07mbh_03_u:010.009a": "vinipāto na vaḥ kaś cid dṛśyate tridaśādhipa",
    "GE07mbh_03_u:010.009c": "ahaṃ tu putraṃ śocāmi tena rodimi kauśika",
    "GE07mbh_03_u:010.010a": "paśyainaṃ karṣakaṃ raudraṃ durbalaṃ mama putrakam",
    "GE07mbh_03_u:010.010c": "pratodenābhinighnantaṃ lāṅgalena nipīḍitam",
    "GE07mbh_03_u:010.011a": "etaṃ dṛṣṭvā bhṛśaṃ śrantaṃ vadhyamānaṃ surādhipa",
    "GE07mbh_03_u:010.011c": "kṛpāviṣṭāsmi devendra manaś codvijate mama",
    "GE07mbh_03_u:010.012a": "ekas tatra balopeto dhuram udvahate 'dhikām",
    "GE07mbh_03_u:010.012c": "aparo 'lpabalaprāṇaḥ kṛśo dhamanisaṃtataḥ",
    "GE07mbh_03_u:010.012e": "kṛcchrād udvahate bhāraṃ taṃ vai śocāmi vāsava",
    "GE07mbh_03_u:010.013a": "vadhyamānaḥ pratodena tudyamānaḥ punaḥ punaḥ",
    "GE07mbh_03_u:010.013c": "naiva śaknoti taṃ bhāram udvoḍhuṃ paśya vāsava",
    "GE07mbh_03_u:010.014a": "tato 'haṃ tasya duḥkhārtā viraumi bhṛśaduḥkhitā",
    "GE07mbh_03_u:010.014c": "aśrūṇy āvartayantī ca netrābhyāṃ karuṇāyatī",
    "GE07mbh_03_u:010.015": "indra uvāca",
    "GE07mbh_03_u:010.015a": "tava putrasahasreṣu pīḍyamāneṣu śobhane",
    "GE07mbh_03_u:010.015c": "kiṃ kṛpāyitam asty atra putra eko 'tra pīḍyate",
    "GE07mbh_03_u:010.016": "surabhir uvāca",
    "GE07mbh_03_u:010.016a": "yadi putrasahasraṃ me sarvatra samam eva me",
    "GE07mbh_03_u:010.016c": "dīnasya tu sataḥ śakra putrasyābhyadhikā kṛpā",
    "GE07mbh_03_u:010.017": "vyāsa uvāca",
    "GE07mbh_03_u:010.017a": "tad indraḥ surabhīvākyaṃ niśamya bhṛśavismitaḥ",
    "GE07mbh_03_u:010.017c": "jīvitenāpi kauravya mene 'bhyadhikam ātmajam",
    "GE07mbh_03_u:010.018a": "pravavarṣa ca tatraiva sahasā toyam ulbaṇam",
    "GE07mbh_03_u:010.018c": "karṣakasyācaran vighnaṃ bhagavān pākaśāsanaḥ",
    "GE07mbh_03_u:010.019a": "tad yathā surabhiḥ prāha samam evāstu te tathā",
    "GE07mbh_03_u:010.019c": "suteṣu rājan sarveṣu dīneṣv abhyadhikā kṛpā",
    "GE07mbh_03_u:010.020a": "yādṛśo me sutaḥ paṇḍus tādṛśo me 'si putraka",
    "GE07mbh_03_u:010.020c": "viduraś ca mahāprājñaḥ snehād etad bravīmy aham",
    "GE07mbh_03_u:010.021a": "cirāya tava putrāṇāṃ śatam ekaś ca pārthiva",
    "GE07mbh_03_u:010.021c": "pāṇḍoḥ pañcaiva lakṣyante te 'pi mandāḥ suduḥkhitāḥ",
    "GE07mbh_03_u:010.022a": "kathaṃ jīveyur atyantaṃ kathaṃ vardheyur ity api",
    "GE07mbh_03_u:010.022c": "iti dīneṣu pārtheṣu mano me paritapyate",
    "GE07mbh_03_u:010.023a": "yadi pārthiva kauravyāñ jīvamānān ihecchasi",
    "GE07mbh_03_u:010.023c": "duryodhanas tava sutaḥ śamaṃ gacchatu pāṇḍavaiḥ",
    "GE07mbh_03_u:011.001": "dhṛtarāṣṭra uvāca",
    "GE07mbh_03_u:011.001a": "evam etan mahāprājña yathā vadasi no mune",
    "GE07mbh_03_u:011.001c": "ahaṃ caiva vijānāmi sarve ceme narādhipāḥ",
    "GE07mbh_03_u:011.002a": "bhavāṃs tu manyate sādhu yat kurūṇāṃ sukhodayam",
    "GE07mbh_03_u:011.002c": "tad eva viduro 'py āha bhīṣmo droṇaś ca māṃ mune",
    "GE07mbh_03_u:011.003a": "yadi tv aham anugrāhyaḥ kauraveṣu dayā yadi",
    "GE07mbh_03_u:011.003c": "anuśādhi durātmānaṃ putraṃ duryodhanaṃ mama",
    "GE07mbh_03_u:011.004": "vyāsa uvāca",
    "GE07mbh_03_u:011.004a": "ayam āyāti vai rājan maitreyo bhagavān ṛṣiḥ",
    "GE07mbh_03_u:011.004c": "anvīya pāṇḍavān bhrātṝn ihaivāsmad didṛkṣayā",
    "GE07mbh_03_u:011.005a": "eṣa duryodhanaṃ putraṃ tava rājan mahān ṛṣiḥ",
    "GE07mbh_03_u:011.005c": "anuśāstā yathānyāyaṃ śamāyāsya kulasya te",
    "GE07mbh_03_u:011.006a": "brūyād yad eṣa rājendra tat kāryam aviśaṅkayā",
    "GE07mbh_03_u:011.006c": "akriyāyāṃ hi kāryasya putraṃ te śapsyate ruṣā",
    "GE07mbh_03_u:011.007": "vaiśaṃpāyana uvāca",
    "GE07mbh_03_u:011.007a": "evam uktvā yayau vyāso maitreyaḥ pratyadṛśyata",
    "GE07mbh_03_u:011.007b-0038_01": "tam āgatam ṛṣiṃ dṛṣṭvā dhṛtarāṣṭro janeśvaraḥ",
    "GE07mbh_03_u:011.007b-0038_02": "pūjayitvā yathānyāyaṃ papracchāgamanakriyām",
    "GE07mbh_03_u:011.007c": "pūjayā pratijagrāha saputras taṃ narādhipaḥ",
    "GE07mbh_03_u:011.008a": "dattvārghyādyāḥ kriyāḥ sarvā viśrāntaṃ munipuṃgavam",
    "GE07mbh_03_u:011.008c": "praśrayeṇābravīd rājā dhṛtarāṣṭro 'mbikāsutaḥ",
    "GE07mbh_03_u:011.009a": "sukhenāgamanaṃ kaccid bhagavan kurujāṅgale",
    "GE07mbh_03_u:011.009c": "kaccit kuśalino vīrā bhrātaraḥ pañca pāṇḍavāḥ",
    "GE07mbh_03_u:011.010a": "samaye sthātum icchanti kaccic ca puruṣarṣabhāḥ",
    "GE07mbh_03_u:011.010c": "kaccit kurūṇāṃ saubhrātram avyucchinnaṃ bhaviṣyati",
    "GE07mbh_03_u:011.011": "maitreya uvāca",
    "GE07mbh_03_u:011.011a": "tīrthayātrām anukrāman prāpto 'smi kurujāṅgalam",
    "GE07mbh_03_u:011.011c": "yadṛcchayā dharmarājaṃ dṛṣṭavān kāmyake vane",
    "GE07mbh_03_u:011.012a": "taṃ jaṭājinasaṃvītaṃ",
    "GE07mbh_03_u:011.012c": "samājagmur mahātmānaṃ draṣṭuṃ munigaṇāḥ prabho",
    "GE07mbh_03_u:011.013a": "tatrāśrauṣaṃ mahārāja putrāṇāṃ tava vibhramam",
    "GE07mbh_03_u:011.013c": "anayaṃ dyūtarūpeṇa mahāpāyam upasthitam",
    "GE07mbh_03_u:011.014a": "tato 'haṃ tvām anuprāptaḥ kauravāṇām avekṣayā",
    "GE07mbh_03_u:011.014c": "sadā hy abhyadhikaḥ snehaḥ prītiś ca tvayi me prabho",
    "GE07mbh_03_u:011.015a": "naitad aupayikaṃ rājaṃs tvayi bhīṣme ca jīvati",
    "GE07mbh_03_u:011.015c": "yad anyonyena te putrā virudhyante narādhipa",
    "GE07mbh_03_u:011.016a": "meḍhībhūtaḥ svayaṃ rājan nigrahe pragrahe bhavān",
    "GE07mbh_03_u:011.016c": "kimartham anayaṃ ghoram utpatantam upekṣase",
    "GE07mbh_03_u:011.017a": "dasyūnām iva yadvṛttaṃ sabhāyāṃ kurunandana",
    "GE07mbh_03_u:011.017c": "tena na bhrājase rājaṃs tāpasānāṃ samāgame",
    "GE07mbh_03_u:011.018": "vaiśaṃpāyana uvāca",
    "GE07mbh_03_u:011.018a": "tato vyāvṛtya rājānaṃ duryodhanam amarṣaṇam",
    "GE07mbh_03_u:011.018c": "uvāca ślakṣṇayā vācā maitreyo bhagavān ṛṣiḥ",
    "GE07mbh_03_u:011.019a": "duryodhana mahābāho nibodha vadatāṃ vara",
    "GE07mbh_03_u:011.019c": "vacanaṃ me mahāprājña bruvato yad dhitaṃ tava",
    "GE07mbh_03_u:011.020a": "mā druhaḥ pāṇḍavān rājan kuruṣva hitam ātmanaḥ",
    "GE07mbh_03_u:011.020c": "pāṇḍavānāṃ kurūṇāṃ ca lokasya ca nararṣabha",
    "GE07mbh_03_u:011.021a": "te hi sarve naravyāghrāḥ śūrā vikrāntayodhinaḥ",
    "GE07mbh_03_u:011.021c": "sarve nāgāyutaprāṇā vajrasaṃhananā dṛḍhāḥ",
    "GE07mbh_03_u:011.022a": "satyavrataparāḥ sarve sarve puruṣamāninaḥ",
    "GE07mbh_03_u:011.022c": "hantāro devaśatrūṇāṃ rakṣasāṃ kāmarūpiṇām",
    "GE07mbh_03_u:011.022e": "hiḍimbabakamukhyānāṃ kirmīrasya ca rakṣasaḥ",
    "GE07mbh_03_u:011.023a": "itaḥ pracyavatāṃ rātrau yaḥ sa teṣāṃ mahātmanām",
    "GE07mbh_03_u:011.023c": "āvṛtya mārgaṃ raudrātmā tasthau girir ivācalaḥ",
    "GE07mbh_03_u:011.024a": "taṃ bhīmaḥ samaraślāghī balena balināṃ varaḥ",
    "GE07mbh_03_u:011.024c": "jaghāna paśumāreṇa vyāghraḥ kṣudramṛgaṃ yathā",
    "GE07mbh_03_u:011.025a": "paśya digvijaye rājan yathā bhīmena pātitaḥ",
    "GE07mbh_03_u:011.025c": "jarāsaṃdho maheṣvāso nāgāyutabalo yudhi",
    "GE07mbh_03_u:011.026a": "saṃbandhī vāsudevaś ca yeṣāṃ śyālaś ca pārṣataḥ",
    "GE07mbh_03_u:011.026c": "kas tān yudhi samāsīta jarāmaraṇavān naraḥ",
    "GE07mbh_03_u:011.027a": "tasya te śama evāstu pāṇḍavair bharatarṣabha",
    "GE07mbh_03_u:011.027c": "kuru me vacanaṃ rājan mā mṛtyuvaśam anvagāḥ",
    "GE07mbh_03_u:011.028a": "evaṃ tu bruvatas tasya maitreyasya viśāṃ pate",
    "GE07mbh_03_u:011.028c": "ūruṃ gajakarākāraṃ kareṇābhijaghāna saḥ",
    "GE07mbh_03_u:011.029a": "duryodhanaḥ smitaṃ kṛtvā caraṇenālikhan mahīm",
    "GE07mbh_03_u:011.029c": "na kiṃ cid uktvā durmedhās tasthau kiṃ cid avāṅmukhaḥ",
    "GE07mbh_03_u:011.030a": "tam aśuśrūṣamāṇaṃ tu vilikhantaṃ vasuṃdharām",
    "GE07mbh_03_u:011.030c": "dṛṣṭvā duryodhanaṃ rājan maitreyaṃ kopa āviśat",
    "GE07mbh_03_u:011.031a": "sa kopavaśam āpanno maitreyo munisattamaḥ",
    "GE07mbh_03_u:011.031c": "vidhinā saṃprayuktaś ca śāpāyāsya mano dadhe",
    "GE07mbh_03_u:011.032a": "tataḥ sa vāry upaspṛśya kopasaṃraktalocanaḥ",
    "GE07mbh_03_u:011.032c": "maitreyo dhārtarāṣṭraṃ tam aśapad duṣṭacetasam",
    "GE07mbh_03_u:011.033a": "yasmāt tvaṃ mām anādṛtya nemāṃ vācaṃ cikīrṣasi",
    "GE07mbh_03_u:011.033c": "tasmād asyābhimānasya sadyaḥ phalam avāpnuhi",
    "GE07mbh_03_u:011.034a": "tvadabhidrohasaṃyuktaṃ yuddham utpatsyate mahat",
    "GE07mbh_03_u:011.034c": "yatra bhīmo gadāpātais tavoruṃ bhetsyate balī",
    "GE07mbh_03_u:011.035a": "ity evam ukte vacane dhṛtarāṣṭro mahīpatiḥ",
    "GE07mbh_03_u:011.035c": "prasādayām āsa muniṃ naitad evaṃ bhaved iti",
    "GE07mbh_03_u:011.036": "maitreya uvāca",
    "GE07mbh_03_u:011.036a": "śamaṃ yāsyati cet putras tava rājan yathā tathā",
    "GE07mbh_03_u:011.036c": "śāpo na bhavitā tāta viparīte bhaviṣyati",
    "GE07mbh_03_u:011.037": "vaiśaṃpāyana uvāca",
    "GE07mbh_03_u:011.037a": "sa vilakṣas tu rājendra duryodhanapitā tadā",
    "GE07mbh_03_u:011.037c": "maitreyaṃ prāha kirmīraḥ kathaṃ bhīmena pātitaḥ",
    "GE07mbh_03_u:011.038": "maitreya uvāca",
    "GE07mbh_03_u:011.038a": "nāhaṃ vakṣyāmy asūyā te na te śuśrūṣate sutaḥ",
    "GE07mbh_03_u:011.038c": "eṣa te viduraḥ sarvam ākhyāsyati gate mayi",
    "GE07mbh_03_u:011.039": "vaiśaṃpāyana uvāca",
    "GE07mbh_03_u:011.039a": "ity evam uktvā maitreyaḥ prātiṣṭhata yathāgatam",
    "GE07mbh_03_u:011.039c": "kirmīravadhasaṃvigno bahir duryodhano 'gamat",
    "GE07mbh_03_u:012.001": "dhṛtarāṣṭra uvāca",
    "GE07mbh_03_u:012.001a": "kirmīrasya vadhaṃ kṣattaḥ śrotum icchāmi kathyatām",
    "GE07mbh_03_u:012.001c": "rakṣasā bhīmasenasya katham āsīt samāgamaḥ",
    "GE07mbh_03_u:012.002": "vidura uvāca",
    "GE07mbh_03_u:012.002a": "śṛṇu bhīmasya karmedam atimānuṣakarmaṇaḥ",
    "GE07mbh_03_u:012.002c": "śrutapūrvaṃ mayā teṣāṃ kathānteṣu punaḥ punaḥ",
    "GE07mbh_03_u:012.002d-0039_01": "yaṃ jaghānaikacakrāyāṃ bhīmo bhīmaparākramaḥ",
    "GE07mbh_03_u:012.002d-0039_02": "rākṣasaṃ krodhatāmrākṣaṃ darpotsiktaṃ balādhikam",
    "GE07mbh_03_u:012.002d-0039_03": "tasya bhrātā mahāvīryaḥ kanīyān uruvikramaḥ",
    "GE07mbh_03_u:012.002d-0039_04": "bhrātṛnāśasamutthena channo vyasanabhasmanā",
    "GE07mbh_03_u:012.002d-0039_05": "bhīmasenāntaraprepsuś cacāra pṛthivīm imām",
    "GE07mbh_03_u:012.002d-0039_06": "sa nirjitān upāśrauṣīt pāṇḍavān anulakṣaye",
    "GE07mbh_03_u:012.003a": "itaḥ prayātā rājendra pāṇḍavā dyūtanirjitāḥ",
    "GE07mbh_03_u:012.003c": "jagmus tribhir ahorātraiḥ kāmyakaṃ nāma tad vanam",
    "GE07mbh_03_u:012.004a": "rātrau niśīthe svābhīle gate 'rdhasamaye nṛpa",
    "GE07mbh_03_u:012.004c": "pracāre puruṣādānāṃ rakṣasāṃ bhīmakarmaṇām",
    "GE07mbh_03_u:012.005a": "tad vanaṃ tāpasā nityaṃ śeṣāś ca vanacāriṇaḥ",
    "GE07mbh_03_u:012.005c": "dūrāt pariharanti sma puruṣādabhayāt kila",
    "GE07mbh_03_u:012.006a": "teṣāṃ praviśatāṃ tatra mārgam āvṛtya bhārata",
    "GE07mbh_03_u:012.006c": "dīptākṣaṃ bhīṣaṇaṃ rakṣaḥ solmukaṃ pratyadṛśyata",
    "GE07mbh_03_u:012.007a": "bāhū mahāntau kṛtvā tu tathāsyaṃ ca bhayānakam",
    "GE07mbh_03_u:012.007c": "sthitam āvṛtya panthānaṃ yena yānti kurūdvahāḥ",
    "GE07mbh_03_u:012.008a": "daṣṭoṣṭhadaṃṣṭraṃ tāmrākṣaṃ pradīptordhvaśiroruham",
    "GE07mbh_03_u:012.008c": "sārkaraśmitaḍiccakraṃ sabalākam ivāmbudam",
    "GE07mbh_03_u:012.009a": "sṛjantaṃ rākṣasīṃ māyāṃ mahārāvavirāviṇam",
    "GE07mbh_03_u:012.009c": "muñcantaṃ vipulaṃ nādaṃ satoyam iva toyadam",
    "GE07mbh_03_u:012.010a": "tasya nādena saṃtrastāḥ pakṣiṇaḥ sarvatodiśam",
    "GE07mbh_03_u:012.010c": "vimuktanādāḥ saṃpetuḥ sthalajā jalajaiḥ saha saṃpradrutamṛgadvīpimahiṣarkṣasamākulam",
    "GE07mbh_03_u:012.011c": "tad vanaṃ tasya nādena saṃprasthitam ivābhavat",
    "GE07mbh_03_u:012.012a": "tasyoruvātābhihatā tāmrapallavabāhavaḥ",
    "GE07mbh_03_u:012.012c": "vidūrajātāś ca latāḥ samāśliṣyanta pādapān",
    "GE07mbh_03_u:012.013a": "tasmin kṣaṇe 'tha pravavau māruto bhṛśadāruṇaḥ",
    "GE07mbh_03_u:012.013c": "rajasā saṃvṛtaṃ tena naṣṭarṣkam abhavan nabhaḥ",
    "GE07mbh_03_u:012.014a": "pañcānāṃ pāṇḍuputrāṇām avijñāto mahāripuḥ",
    "GE07mbh_03_u:012.014c": "pañcānām indriyāṇāṃ tu śokavega ivātulaḥ",
    "GE07mbh_03_u:012.015a": "sa dṛṣṭvā pāṇḍavān dūrāt kṛṣṇājinasamāvṛtān",
    "GE07mbh_03_u:012.015c": "āvṛṇot tad vanadvāraṃ maināka iva parvataḥ",
    "GE07mbh_03_u:012.016a": "taṃ samāsādya vitrastā kṛṣṇā kamalalocanā",
    "GE07mbh_03_u:012.016c": "adṛṣṭapūrvaṃ saṃtrāsān nyamīlayata locane duḥśāsanakarotsṛṣṭaviprakīrṇaśiroruhā",
    "GE07mbh_03_u:012.017c": "pañcaparvatamadhyasthā nadīvākulatāṃ gatā",
    "GE07mbh_03_u:012.018a": "momuhyamānāṃ tāṃ tatra jagṛhuḥ pañca pāṇḍavāḥ",
    "GE07mbh_03_u:012.018c": "indriyāṇi prasaktāni viṣayeṣu yathā ratim",
    "GE07mbh_03_u:012.019a": "atha tāṃ rākṣasīṃ māyām utthitāṃ ghoradarśanām",
    "GE07mbh_03_u:012.019c": "rakṣoghnair vividhair mantrair dhaumyaḥ samyakprayojitaiḥ",
    "GE07mbh_03_u:012.019e": "paśyatāṃ pāṇḍuputrāṇāṃ nāśayām āsa vīryavān",
    "GE07mbh_03_u:012.020a": "sa naṣṭamāyo 'tibalaḥ krodhavisphāritekṣaṇaḥ",
    "GE07mbh_03_u:012.020c": "kāmamūrtidharaḥ kṣudraḥ kālakalpo vyadṛśyata",
    "GE07mbh_03_u:012.021a": "tam uvāca tato rājā dīrghaprajño yudhiṣṭhiraḥ",
    "GE07mbh_03_u:012.021c": "ko bhavān kasya vā kiṃ te kriyatāṃ kāryam ucyatām",
    "GE07mbh_03_u:012.022a": "pratyuvācātha tad rakṣo dharmarājaṃ yudhiṣṭhiram",
    "GE07mbh_03_u:012.022c": "ahaṃ bakasya vai bhrātā kirmīra iti viśrutaḥ",
    "GE07mbh_03_u:012.022d-0040_01": "paiṭhīnagotre utpanno nāstiko vedanindakaḥ",
    "GE07mbh_03_u:012.023a": "vane 'smin kāmyake śūnye nivasāmi gatajvaraḥ",
    "GE07mbh_03_u:012.023c": "yudhi nirjitya puruṣān āhāraṃ nityam ācaran",
    "GE07mbh_03_u:012.024a": "ke yūyam iha saṃprāptā bhakṣyabhūtā mamāntikam",
    "GE07mbh_03_u:012.024c": "yudhi nirjitya vaḥ sarvān bhakṣayiṣye gatajvaraḥ",
    "GE07mbh_03_u:012.025a": "yudhiṣṭhiras tu tac chrutvā vacas tasya durātmanaḥ",
    "GE07mbh_03_u:012.025c": "ācacakṣe tataḥ sarvaṃ gotranāmādi bhārata",
    "GE07mbh_03_u:012.026a": "pāṇḍavo dharmarājo 'haṃ yadi te śrotram āgataḥ",
    "GE07mbh_03_u:012.026c": "sahito bhrātṛbhiḥ sarvair bhīmasenārjunādibhiḥ",
    "GE07mbh_03_u:012.027a": "hṛtarājyo vane vāsaṃ vastuṃ kṛtamatis tataḥ",
    "GE07mbh_03_u:012.027c": "vanam abhyāgato ghoram idaṃ tava parigraham",
    "GE07mbh_03_u:012.028a": "kirmīras tv abravīd enaṃ diṣṭyā devair idaṃ mama",
    "GE07mbh_03_u:012.028c": "upapāditam adyeha cirakālān manogatam",
    "GE07mbh_03_u:012.028d-0041_01": "vismayaṃ paramaṃ gatvā rākṣaso ghoradarśanaḥ",
    "GE07mbh_03_u:012.029a": "bhīmasenavadhārthaṃ hi nityam abhyudyatāyudhaḥ",
    "GE07mbh_03_u:012.029c": "carāmi pṛthivīṃ kṛtsnāṃ nainam āsādayāmy aham",
    "GE07mbh_03_u:012.030a": "so 'yam āsādito diṣṭyā bhrātṛhā kāṅkṣitaś ciram",
    "GE07mbh_03_u:012.030c": "anena hi mama bhrātā bako vinihataḥ priyaḥ",
    "GE07mbh_03_u:012.031a": "vetrakīyagṛhe rājan brāhmaṇacchadmarūpiṇā",
    "GE07mbh_03_u:012.031c": "vidyābalam upāśritya na hy asty asyaurasaṃ balam",
    "GE07mbh_03_u:012.032a": "hiḍimbaś ca sakhā mahyaṃ dayito vanagocaraḥ",
    "GE07mbh_03_u:012.032c": "hato durātmanānena svasā cāsya hṛtā purā",
    "GE07mbh_03_u:012.033a": "so 'yam abhyāgato mūḍho mamedaṃ gahanaṃ vanam",
    "GE07mbh_03_u:012.033c": "pracārasamaye 'smākam ardharātre samāsthite",
    "GE07mbh_03_u:012.034a": "adyāsya yātayiṣyāmi tad vairaṃ cirasaṃbhṛtam",
    "GE07mbh_03_u:012.034c": "tarpayiṣyāmi ca bakaṃ rudhireṇāsya bhūriṇā",
    "GE07mbh_03_u:012.035a": "adyāham anṛṇo bhūtvā bhrātuḥ sakhyus tathaiva ca",
    "GE07mbh_03_u:012.035c": "śāntiṃ labdhāsmi paramāṃ hatva rākṣasakaṇṭakam",
    "GE07mbh_03_u:012.036a": "yadi tena purā mukto bhīmaseno bakena vai",
    "GE07mbh_03_u:012.036c": "adyainaṃ bhakṣayiṣyāmi paśyatas te yudhiṣṭhira",
    "GE07mbh_03_u:012.037a": "enaṃ hi vipulaprāṇam adya hatvā vṛkodaram",
    "GE07mbh_03_u:012.037c": "saṃbhakṣya jarayiṣyāmi yathāgastyo mahāsuram",
    "GE07mbh_03_u:012.038a": "evam uktas tu dharmātmā satyasaṃdho yudhiṣṭhiraḥ",
    "GE07mbh_03_u:012.038c": "naitad astīti sakrodho bhartsayām āsa rākṣasam",
    "GE07mbh_03_u:012.039a": "tato bhīmo mahābāhur ārujya tarasā druma",
    "GE07mbh_03_u:012.039c": "daśavyāmam ivodviddhaṃ niṣpatram akarot tadā",
    "GE07mbh_03_u:012.040a": "cakāra sajyaṃ gāṇḍīvaṃ",
    "GE07mbh_03_u:012.040c": "nimeṣāntaramātreṇa tathaiva vijayo 'rjunaḥ",
    "GE07mbh_03_u:012.041a": "nivārya bhīmo jiṣṇuṃ tu tad rakṣo ghoradarśanam",
    "GE07mbh_03_u:012.041c": "abhidrutyābravīd vākyaṃ tiṣṭha tiṣṭheti bhārata",
    "GE07mbh_03_u:012.042a": "ity uktvainam abhikruddhaḥ kakṣyām utpīḍya pāṇḍavaḥ",
    "GE07mbh_03_u:012.042c": "niṣpiṣya pāṇinā pāṇiṃ saṃdaṣṭoṣṭhapuṭo balī",
    "GE07mbh_03_u:012.042e": "tam abhyadhāvad vegena bhīmo vṛkṣāyudhas tadā",
    "GE07mbh_03_u:012.043a": "yamadaṇḍapratīkāśaṃ tatas taṃ tasya mūrdhani",
    "GE07mbh_03_u:012.043c": "pātayām āsa vegena kuliśaṃ maghavān iva",
    "GE07mbh_03_u:012.044a": "asaṃbhrāntaṃ tu tad rakṣaḥ samare pratyadṛśyata",
    "GE07mbh_03_u:012.044c": "cikṣepa colmukaṃ dīptam aśaniṃ jvalitām iva",
    "GE07mbh_03_u:012.045a": "tad udastam alātaṃ tu bhīmaḥ praharatāṃ varaḥ",
    "GE07mbh_03_u:012.045c": "padā savyena cikṣepa tad rakṣaḥ punar āvrajat",
    "GE07mbh_03_u:012.046a": "kirmīraś cāpi sahasā vṛkṣam utpāṭya pāṇḍavam",
    "GE07mbh_03_u:012.046c": "daṇḍapāṇir iva kruddhaḥ samare pratyayudhyata",
    "GE07mbh_03_u:012.047a": "tad vṛkṣayuddham abhavan mahīruhavināśanam",
    "GE07mbh_03_u:012.047c": "vālisugrīvayor bhrātror yathā śrīkāṅkṣiṇoḥ purā",
    "GE07mbh_03_u:012.048a": "śīrṣayoḥ patitā vṛkṣā bibhidur naikadhā tayoḥ",
    "GE07mbh_03_u:012.048c": "yathaivotpalapadmāni mattayor dvipayos tathā",
    "GE07mbh_03_u:012.049a": "muñjavaj jarjarībhūtā bahavas tatra pādapāḥ",
    "GE07mbh_03_u:012.049c": "cīrāṇīva vyudastāni rejus tatra mahāvane",
    "GE07mbh_03_u:012.050a": "tad vṛkṣayuddham abhavat sumuhūrtaṃ viśāṃ pate",
    "GE07mbh_03_u:012.050c": "rākṣasānāṃ ca mukhyasya narāṇām uttamasya ca",
    "GE07mbh_03_u:012.051a": "tataḥ śilāṃ samutkṣipya bhīmasya yudhi tiṣṭhataḥ",
    "GE07mbh_03_u:012.051c": "prāhiṇod rākṣasaḥ kruddho bhīmasenaś cacāla ha",
    "GE07mbh_03_u:012.052a": "taṃ śilātāḍanajaḍaṃ paryadhāvat sa rākṣasaḥ",
    "GE07mbh_03_u:012.052c": "bāhuvikṣiptakiraṇaḥ svarbhānur iva bhāskaram",
    "GE07mbh_03_u:012.053a": "tāv anyonyaṃ samāśliṣya prakarṣantau parasparam",
    "GE07mbh_03_u:012.053c": "ubhāv api cakāśete prayuddhau vṛṣabhāv iva",
    "GE07mbh_03_u:012.054a": "tayor āsīt sutumulaḥ saṃprahāraḥ sudāruṇaḥ",
    "GE07mbh_03_u:012.054c": "nakhadaṃṣṭrāyudhavator vyāghrayor iva dṛptayoḥ",
    "GE07mbh_03_u:012.055a": "duryodhananikārāc ca bāhuvīryāc ca darpitaḥ",
    "GE07mbh_03_u:012.055c": "kṛṣṇānayanadṛṣṭaś ca vyavardhata vṛkodaraḥ",
    "GE07mbh_03_u:012.056a": "abhipatyātha bāhubhyāṃ pratyagṛhṇād amarṣitaḥ",
    "GE07mbh_03_u:012.056c": "mātaṅga iva mātaṅgaṃ prabhinnakaraṭāmukhaḥ",
    "GE07mbh_03_u:012.057a": "taṃ cāpy ātha tato rakṣaḥ pratijagrāha vīryavān",
    "GE07mbh_03_u:012.057c": "tam ākṣipad bhīmaseno balena balināṃ varaḥ",
    "GE07mbh_03_u:012.058a": "tayor bhujaviniṣpeṣād ubhayor balinos tadā",
    "GE07mbh_03_u:012.058c": "śabdaḥ samabhavad ghoro veṇusphoṭasamo yudhi",
    "GE07mbh_03_u:012.059a": "athainam ākṣipya balād gṛhya madhye vṛkodaraḥ",
    "GE07mbh_03_u:012.059c": "dhūnayām āsa vegena vāyuś caṇḍa iva drumam",
    "GE07mbh_03_u:012.060a": "sa bhīmena parāmṛṣṭo durbalo balinā raṇe",
    "GE07mbh_03_u:012.060c": "vyaspandata yathāprāṇaṃ vicakarṣa ca pāṇḍavam",
    "GE07mbh_03_u:012.061a": "tata enaṃ pariśrāntam upalabhya vṛkodaraḥ",
    "GE07mbh_03_u:012.061c": "yoktrayām āsa bāhubhyāṃ paśuṃ raśanayā yathā",
    "GE07mbh_03_u:012.062a": "vinadantaṃ mahānādaṃ bhinnabherīsamasvanam",
    "GE07mbh_03_u:012.062c": "bhrāmayām āsa suciraṃ visphurantam acetasam",
    "GE07mbh_03_u:012.063a": "taṃ viṣīdantam ājñāya rākṣasaṃ pāṇḍunandanaḥ",
    "GE07mbh_03_u:012.063c": "pragṛhya tarasā dorbhyāṃ paśumāram amārayat",
    "GE07mbh_03_u:012.064a": "ākramya sa kaṭīdeśe jānunā rākṣasādhamam",
    "GE07mbh_03_u:012.064c": "apīḍayata bāhubhyāṃ kaṇṭhaṃ tasya vṛkodaraḥ",
    "GE07mbh_03_u:012.065a": "atha taṃ jaḍasarvāṅgaṃ vyāvṛttanayanolbaṇam",
    "GE07mbh_03_u:012.065c": "bhūtale pātayām āsa vākyaṃ cedam uvāca ha",
    "GE07mbh_03_u:012.066a": "hiḍimbabakayoḥ pāpa na tvam aśrupramārjanam",
    "GE07mbh_03_u:012.066c": "kariṣyasi gataś cāsi yamasya sadanaṃ prati",
    "GE07mbh_03_u:012.067a": "ity evam uktvā puruṣapravīras; taṃ rākṣasaṃ krodhavivṛttanetraḥ",
    "GE07mbh_03_u:012.067c": "prasrastavastrābharaṇaṃ sphurantam; udbhrāntacittaṃ vyasum utsasarja",
    "GE07mbh_03_u:012.068a": "tasmin hate toyadatulyarūpe; kṛṣṇāṃ puraskṛtya narendraputrāḥ",
    "GE07mbh_03_u:012.068c": "bhīmaṃ praśasyātha guṇair anekair; hṛṣṭās tato dvaitavanāya jagmuḥ",
    "GE07mbh_03_u:012.069a": "evaṃ vinihataḥ saṃkhye kirmīro manujādhipa",
    "GE07mbh_03_u:012.069c": "bhīmena vacanāt tasya dharmarājasya kaurava",
    "GE07mbh_03_u:012.070a": "tato niṣkaṇṭakaṃ kṛtvā vanaṃ tad aparājitaḥ",
    "GE07mbh_03_u:012.070c": "draupadyā saha dharmajño vasatiṃ tām uvāsa ha",
    "GE07mbh_03_u:012.071a": "samāśvāsya ca te sarve draupadīṃ bharatarṣabhāḥ",
    "GE07mbh_03_u:012.071c": "prahṛṣṭamanasaḥ prītyā praśaśaṃsur vṛkodaram",
    "GE07mbh_03_u:012.072a": "bhīmabāhubalotpiṣṭe vinaṣṭe rākṣase tataḥ",
    "GE07mbh_03_u:012.072c": "viviśus tad vanaṃ vīrāḥ kṣemaṃ nihatakaṇṭakam",
    "GE07mbh_03_u:012.073a": "sa mayā gacchatā mārge vinikīrṇo bhayāvahaḥ",
    "GE07mbh_03_u:012.073c": "vane mahati duṣṭātmā dṛṣṭo bhīmabalād dhataḥ",
    "GE07mbh_03_u:012.074a": "tatrāśrauṣam ahaṃ caitat karma bhīmasya bhārata",
    "GE07mbh_03_u:012.074c": "brāhmaṇānāṃ kathayatāṃ ye tatrāsan samāgatāḥ",
    "GE07mbh_03_u:012.075": "vaiśaṃpāyana uvāca",
    "GE07mbh_03_u:012.075a": "evaṃ vinihataṃ saṃkhye kirmīraṃ rākṣasottamam",
    "GE07mbh_03_u:012.075c": "śrutvā dhyānaparo rājā niśaśvāsārtavat tadā",
    "GE07mbh_03_u:013.001": "vaiśaṃpāyana uvāca",
    "GE07mbh_03_u:013.001a": "bhojāḥ pravrajitāñ śrutvā vṛṣṇayaś cāndhakaiḥ saha",
    "GE07mbh_03_u:013.001c": "pāṇḍavān duḥkhasaṃtaptān samājagmur mahāvane",
    "GE07mbh_03_u:013.002a": "pāñcālasya ca dāyādā dhṛṣṭaketuś ca cedipaḥ",
    "GE07mbh_03_u:013.002a-0042_01": "**** **** dhṛṣṭadyumnaḥ pratāpavān",
    "GE07mbh_03_u:013.002a-0042_02": "śiśupālasutaḥ śrīmān",
    "GE07mbh_03_u:013.002c": "kekayāś ca mahāvīryā bhrātaro lokaviśrutāḥ",
    "GE07mbh_03_u:013.003a": "vane te 'bhiyayuḥ pārthān krodhāmarśasamanvitāḥ",
    "GE07mbh_03_u:013.003b-0043_01": "keśavaḥ sātyakiś caiva dhṛṣṭadyumnaś ca pārṣataḥ",
    "GE07mbh_03_u:013.003b-0043_02": "amātyaiḥ saha mitraiś ca balena svajanena ca",
    "GE07mbh_03_u:013.003b-0043_03": "vane tena yayuḥ pārthān ūcuḥ kiṃ karavāmahe",
    "GE07mbh_03_u:013.003c": "garhayanto dhārtarāṣṭrān kiṃ kurma iti cābruvan",
    "GE07mbh_03_u:013.004a": "vāsudevaṃ puraskṛtya sarve te kṣatriyarṣabhāḥ",
    "GE07mbh_03_u:013.004c": "parivāryopaviviśur dharmarājaṃ yudhiṣṭhiram",
    "GE07mbh_03_u:013.004d-0044_01": "abhivādya kuruśreṣṭhaṃ viṣaṇṇaḥ keśavo 'bravīt",
    "GE07mbh_03_u:013.005": "vāsudeva uvāca",
    "GE07mbh_03_u:013.005a": "duryodhanasya karṇasya śakuneś ca durātmanaḥ",
    "GE07mbh_03_u:013.005c": "duḥśāsanacaturthānāṃ bhūmiḥ pāsyati śoṇitam",
    "GE07mbh_03_u:013.005d-0045_01": "etān nihatya samare ye ca teṣāṃ padānugāḥ",
    "GE07mbh_03_u:013.005d-0045_02": "tāṃś ca sarvān vinirjitya sahitān sanarādhipān",
    "GE07mbh_03_u:013.006a": "tataḥ sarve 'bhiṣiñcāmo dharmarājaṃ yudhiṣṭhiram",
    "GE07mbh_03_u:013.006c": "nikṛtyopacaran vadhya eṣa dharmaḥ sanātanaḥ",
    "GE07mbh_03_u:013.007": "vaiśaṃpāyana uvāca",
    "GE07mbh_03_u:013.007a": "pārthānām abhiṣaṅgeṇa tathā kruddhaṃ janārdanam",
    "GE07mbh_03_u:013.007c": "arjunaḥ śamayām āsā didhakṣantam iva prajāḥ",
    "GE07mbh_03_u:013.008a": "saṃkruddhaṃ keśavaṃ dṛṣṭvā pūrvadeheṣu phalgunaḥ",
    "GE07mbh_03_u:013.008c": "kīrtayām āsa karmāṇi satyakīrter mahātmanaḥ",
    "GE07mbh_03_u:013.009a": "puruṣasyāprameyasya satyasyāmitatejasaḥ",
    "GE07mbh_03_u:013.009c": "prajāpatipater viṣṇor lokanāthasya dhīmataḥ",
    "GE07mbh_03_u:013.010": "arjuna uvāca",
    "GE07mbh_03_u:013.010a": "daśa varṣasahasrāṇi yatrasāyaṃgṛho muniḥ",
    "GE07mbh_03_u:013.010c": "vyacaras tvaṃ purā kṛṣṇa parvate gandhamādane",
    "GE07mbh_03_u:013.011a": "daśa varṣasahasrāṇi daśa varṣaśatāni ca",
    "GE07mbh_03_u:013.011c": "puṣkareṣv avasaḥ kṛṣṇa tvam apo bhakṣayan purā",
    "GE07mbh_03_u:013.012a": "ūrdhvabāhur viśālāyāṃ badaryāṃ madhusūdana",
    "GE07mbh_03_u:013.012c": "atiṣṭha ekapādena vāyubhakṣaḥ śataṃ samāḥ",
    "GE07mbh_03_u:013.013a": "apakṛṣṭottarāsaṅgaḥ kṛśo",
    "GE07mbh_03_u:013.013c": "āsīḥ kṛṣṇa sarasvatyāṃ satre dvādaśavārṣike",
    "GE07mbh_03_u:013.014a": "prabhāsaṃ cāpy athāsādya tīrthaṃ puṇyajanocitam",
    "GE07mbh_03_u:013.014c": "tathā kṛṣṇa mahātejā divyaṃ varṣasahasrakam",
    "GE07mbh_03_u:013.014e": "ātiṣṭhas tapa ekena pādena niyame sthitaḥ",
    "GE07mbh_03_u:013.014f-0046_01": "lokapravṛttihetos tvam iti vyāso mamābravīt",
    "GE07mbh_03_u:013.015a": "kṣetrajñaḥ sarvabhūtānām ādir antaś ca keśava",
    "GE07mbh_03_u:013.015c": "nidhānaṃ tapasāṃ kṛṣṇa yajñas tvaṃ ca sanātanaḥ",
    "GE07mbh_03_u:013.015d-0047_01": "yogakartā hṛṣīkeśa sāṃkhyakartā sanātanaḥ",
    "GE07mbh_03_u:013.015d-0047_02": "śīlas tvaṃ sarvayogānāṃ vīrāṇāṃ niyamasya ca",
    "GE07mbh_03_u:013.016a": "nihatya narakaṃ bhaumam āhṛtya maṇikuṇḍale",
    "GE07mbh_03_u:013.016c": "prathamotpāditaṃ kṛṣṇa medhyam aśvam avāsṛjaḥ",
    "GE07mbh_03_u:013.017a": "kṛtvā tat karma lokānām ṛṣabhaḥ sarvalokajit",
    "GE07mbh_03_u:013.017c": "avadhīs tvaṃ raṇe sarvān sametān daityadānavān",
    "GE07mbh_03_u:013.018a": "tataḥ sarveśvaratvaṃ ca saṃpradāya śacīpateḥ",
    "GE07mbh_03_u:013.018c": "mānuṣeṣu mahābāho prādurbhūto 'si keśava",
    "GE07mbh_03_u:013.019a": "sa tvaṃ nārāyaṇo bhūtvā harir āsīḥ paraṃtapa",
    "GE07mbh_03_u:013.019c": "brahmā somaś ca sūryaś ca dharmo dhātā yamo 'nalaḥ",
    "GE07mbh_03_u:013.020a": "vāyur vaiśravaṇo rudraḥ kālaḥ khaṃ pṛthivī diśaḥ",
    "GE07mbh_03_u:013.020c": "ajaś carācaraguruḥ sraṣṭā tvaṃ puruṣottama",
    "GE07mbh_03_u:013.021a": "turāyaṇādibhir deva kratubhir bhūridakṣiṇaiḥ",
    "GE07mbh_03_u:013.021c": "ayajo bhūritejā vai kṛṣṇa caitrarathe vane",
    "GE07mbh_03_u:013.022a": "śataṃ śatasahasrāṇi suvarṇasya janārdana",
    "GE07mbh_03_u:013.022c": "ekaikasmiṃs tadā yajñe paripūrṇāni bhāgaśaḥ",
    "GE07mbh_03_u:013.023a": "aditer api putratvam etya yādavanandana",
    "GE07mbh_03_u:013.023c": "tvaṃ viṣṇur iti vikhyāta indrād avarajo bhuvi",
    "GE07mbh_03_u:013.024a": "śiśur bhūtvā divaṃ khaṃ ca pṛthivīṃ ca paraṃtapa",
    "GE07mbh_03_u:013.024c": "tribhir vikramaṇaiḥ kṛṣṇa krāntavān asi tejasā",
    "GE07mbh_03_u:013.025a": "saṃprāpya divam ākāśam ādityasadane sthitaḥ",
    "GE07mbh_03_u:013.025c": "atyarocaś ca bhūtātman bhāskaraṃ svena tejasā",
    "GE07mbh_03_u:013.025d-0048_01": "prādurbhāvasahasreṣu teṣu teṣu tvayā vibho",
    "GE07mbh_03_u:013.025d-0048_02": "adharmarucayaḥ kṛṣṇa nihatāḥ śataśo 'surāḥ",
    "GE07mbh_03_u:013.026a": "sāditā mauravāḥ pāśā nisundanarakau hatau",
    "GE07mbh_03_u:013.026c": "kṛtaḥ kṣemaḥ punaḥ panthāḥ puraṃ prāgjyotiṣaṃ prati",
    "GE07mbh_03_u:013.027a": "jārūthyām āhutiḥ krāthaḥ śiśupālo janaiḥ saha",
    "GE07mbh_03_u:013.027c": "bhīmasenaś ca śaibyaś ca śatadhanvā ca nirjitaḥ",
    "GE07mbh_03_u:013.028a": "tathā parjanyaghoṣeṇa rathenādityavarcasā",
    "GE07mbh_03_u:013.028c": "avākṣīr mahiṣīṃ bhojyāṃ raṇe nirjitya rukmiṇam",
    "GE07mbh_03_u:013.029a": "indradyumno hataḥ kopād yavanaś ca kaśerumān",
    "GE07mbh_03_u:013.029c": "hataḥ saubhapatiḥ śālvas tvayā saubhaṃ ca pātitam",
    "GE07mbh_03_u:013.029d-0049_01": "evam ete yudhi hatā bhūyaś cānyāñ śṛṇuṣva ha",
    "GE07mbh_03_u:013.030a": "irāvatyāṃ tathā bhojaḥ kārtavīryasamo yudhi",
    "GE07mbh_03_u:013.030c": "gopatis tālaketuś ca tvayā vinihatāv ubhau",
    "GE07mbh_03_u:013.031a": "tāṃ ca bhogavatīṃ puṇyām ṛṣikāntāṃ janārdana",
    "GE07mbh_03_u:013.031c": "dvārakām ātmasāt kṛtvā samudraṃ gamayiṣyasi",
    "GE07mbh_03_u:013.032a": "na krodho na ca mātsaryaṃ nānṛtaṃ madhusūdana",
    "GE07mbh_03_u:013.032c": "tvayi tiṣṭhati dāśārha na nṛśaṃsyaṃ kuto 'nṛju",
    "GE07mbh_03_u:013.033a": "āsīnaṃ cittamadhye tvāṃ dīpyamānaṃ svatejasā",
    "GE07mbh_03_u:013.033c": "āgamya ṛṣayaḥ sarve 'yācantābhayam acyuta",
    "GE07mbh_03_u:013.034a": "yugānte sarvabhūtāni saṃkṣipya madhusūdana",
    "GE07mbh_03_u:013.034c": "ātmany evātmasāt kṛtvā jagad āsse paraṃtapa",
    "GE07mbh_03_u:013.034d-0050_01": "yugādau tava vārṣṇeya nābhipadmād ajāyata",
    "GE07mbh_03_u:013.034d-0050_02": "brahmā carācaragurur yasyedaṃ sakalaṃ jagat",
    "GE07mbh_03_u:013.034d-0050_03": "taṃ hantum udyatau ghorau dānavau madhukaiṭabhau",
    "GE07mbh_03_u:013.034d-0050_04": "tayor vyatikramaṃ dṛṣṭvā kruddhasya bhavato hareḥ",
    "GE07mbh_03_u:013.034d-0050_05": "lalāṭāj jātavāñ śambhuḥ śūlapāṇis trilocanaḥ",
    "GE07mbh_03_u:013.034d-0050_06": "itthaṃ tāv api deveśau tvaccharīrasamudbhavau",
    "GE07mbh_03_u:013.034d-0050_07": "tvanniyogakārāv etāv iti me nārado 'bravīt",
    "GE07mbh_03_u:013.034d-0051_01": "tathā nārāyaṇa purā kratubhir bhūridakṣiṇaiḥ",
    "GE07mbh_03_u:013.034d-0051_02": "iṣṭavāṃs tvaṃ mahāsatraṃ kṛṣṇa caitrarathe vane",
    "GE07mbh_03_u:013.035a": "naivaṃ pūrve nāpare vā kariṣyanti kṛtāni te",
    "GE07mbh_03_u:013.035c": "karmāṇi yāni deva tvaṃ bāla eva mahādyute",
    "GE07mbh_03_u:013.036a": "kṛtavān puṇḍarīkākṣa baladevasahāyavān",
    "GE07mbh_03_u:013.036c": "vairājabhavane cāpi brahmaṇā nyavasaḥ saha",
    "GE07mbh_03_u:013.037": "vaiśaṃpāyana uvāca",
    "GE07mbh_03_u:013.037a": "evam uktvā tadātmānam ātmā kṛṣṇasya pāṇḍavaḥ",
    "GE07mbh_03_u:013.037c": "tūṣṇīm āsīt tataḥ pārtham ity uvāca janārdanaḥ",
    "GE07mbh_03_u:013.038a": "mamaiva tvaṃ tavaivāhaṃ ye madīyās tavaiva te",
    "GE07mbh_03_u:013.038c": "yas tvāṃ dveṣṭi sa māṃ dveṣṭi yas tvām anu sa mām anu",
    "GE07mbh_03_u:013.039a": "naras tvam asi durdharṣa harir nārāyaṇo hy aham",
    "GE07mbh_03_u:013.039c": "lokāl lokam imaṃ prāptau naranārāyaṇāv ṛṣī",
    "GE07mbh_03_u:013.040a": "ananyaḥ pārtha mattas tvam ahaṃ tvattaś ca bhārata",
    "GE07mbh_03_u:013.040c": "nāvayor antaraṃ śakyaṃ vedituṃ bharatarṣabha",
    "GE07mbh_03_u:013.041-0052_01": "evam ukte tu vacane keśavena mahātmanā",
    "GE07mbh_03_u:013.041-0053_01": "ity uktvā puṇḍarīkākṣaḥ pāṇḍavaṃ supriyaṃ priyam",
    "GE07mbh_03_u:013.041-0053_02": "prīyamāṇo hṛṣīkeśas tūṣṇīm āsāṃ babhūva ha",
    "GE07mbh_03_u:013.041a": "tasmin vīrasamāvāye saṃrabdheṣv atha rājasu",
    "GE07mbh_03_u:013.041c": "dhṛṣṭadyumnamukhair vīrair bhrātṛbhiḥ parivāritā",
    "GE07mbh_03_u:013.042a": "pāñcālī puṇḍarīkākṣam āsīnaṃ yādavaiḥ saha",
    "GE07mbh_03_u:013.042c": "abhigamyābravīt kṛṣṇā śaraṇyaṃ śaraṇaiṣiṇī",
    "GE07mbh_03_u:013.043-0054_01": "vāsudeva vasūnāṃ ca vāsavo bahudhācyuta",
    "GE07mbh_03_u:013.043-0054_02": "devadevo 'si lokānāṃ kṛṣṇadvaipāyano 'bravīt",
    "GE07mbh_03_u:013.043a": "pūrve prajānisarge tvām āhur ekaṃ prajāpatim",
    "GE07mbh_03_u:013.043c": "sraṣṭāraṃ sarvabhūtānām asito devalo 'bravīt",
    "GE07mbh_03_u:013.044a": "viṣṇus tvam asi durdharṣa tvaṃ yajño madhusūdana",
    "GE07mbh_03_u:013.044c": "yaṣṭā tvam asi yaṣṭavyo jāmadagnyo yathābravīt",
    "GE07mbh_03_u:013.045a": "ṛṣayas tvāṃ kṣamām āhuḥ satyaṃ ca puruṣottama",
    "GE07mbh_03_u:013.045c": "satyād yajño 'si saṃbhūtaḥ kaśyapas tvāṃ yathābravīt",
    "GE07mbh_03_u:013.046a": "sādhyānām api devānāṃ vasūnām īśvareśvaraḥ",
    "GE07mbh_03_u:013.046c": "lokabhāvana lokeśa yathā tvāṃ nārado 'bravīt",
    "GE07mbh_03_u:013.046d-0055_01": "brahmaśaṃkaraśakrādyair devavṛndaiḥ punaḥ punaḥ",
    "GE07mbh_03_u:013.046d-0055_02": "krīḍase tvaṃ naravyāghra bālaḥ krīḍanakair iva",
    "GE07mbh_03_u:013.047a": "divaṃ te śirasā vyāptaṃ padbhyāṃ ca pṛthivī vibho",
    "GE07mbh_03_u:013.047c": "jaṭharaṃ te ime lokāḥ puruṣo 'si sanātanaḥ",
    "GE07mbh_03_u:013.048a": "vidyātapo 'bhitaptānāṃ tapasā bhāvitātmanām",
    "GE07mbh_03_u:013.048c": "ātmadarśanasiddhānām ṛṣīṇām ṛṣisattama",
    "GE07mbh_03_u:013.049a": "rājarṣīṇāṃ puṇyakṛtām āhaveṣv anivartinām",
    "GE07mbh_03_u:013.049c": "sarvadharmopapannānāṃ tvaṃ gatiḥ puruṣottama",
    "GE07mbh_03_u:013.050a": "tvaṃ prabhus tvaṃ vibhus tvaṃ bhūr ātmabhūs tvaṃ sanātanaḥ",
    "GE07mbh_03_u:013.050c": "lokapālāś ca lokāś ca nakṣatrāṇi diśo daśa",
    "GE07mbh_03_u:013.050e": "nabhaś candraś ca sūryaś ca tvayi sarvaṃ pratiṣṭhitam",
    "GE07mbh_03_u:013.051a": "martyatā caiva bhūtānām amaratvaṃ divaukasām",
    "GE07mbh_03_u:013.051c": "tvayi sarvaṃ mahābāho lokakāryaṃ pratiṣṭhitam",
    "GE07mbh_03_u:013.052a": "sā te 'haṃ duḥkham ākhyāsye praṇayān madhusūdana",
    "GE07mbh_03_u:013.052c": "īśas tvaṃ sarvabhūtānāṃ ye divyā ye ca mānuṣāḥ",
    "GE07mbh_03_u:013.053a": "kathaṃ nu bhāryā pārthānāṃ tava kṛṣṇa sakhī vibho",
    "GE07mbh_03_u:013.053c": "dhṛṣṭadyumnasya bhaginī sabhāṃ kṛṣyeta mādṛśī",
    "GE07mbh_03_u:013.054a": "strīdharmiṇī vepamānā rudhireṇa samukṣitā",
    "GE07mbh_03_u:013.054c": "ekavastrā vikṛṣṭāsmi duḥkhitā kurusaṃsadi",
    "GE07mbh_03_u:013.055a": "rājamadhye sabhāyāṃ tu rajasābhisamīritām",
    "GE07mbh_03_u:013.055c": "dṛṣṭvā ca māṃ dhārtarāṣṭrāḥ prāhasan pāpacetasaḥ",
    "GE07mbh_03_u:013.055d-0056_01": "kṛṣyamāṇāṃ tathā dīnām anāthām iva mādhava",
    "GE07mbh_03_u:013.055d-0056_02": "āhuś caitān ṣaṇḍatilān pañca caiva tu pāṇḍavān",
    "GE07mbh_03_u:013.055d-0056_03": "patim anyaṃ vṛṇīṣveti sarve te madhusūdana",
    "GE07mbh_03_u:013.056a": "dāsībhāvena bhoktuṃ mām īṣus te madhusūdana",
    "GE07mbh_03_u:013.056c": "jīvatsu pāṇḍuputreṣu pāñcāleṣv atha vṛṣṇiṣu",
    "GE07mbh_03_u:013.057a": "nanv ahaṃ kṛṣṇa bhīṣmasya dhṛtarāṣṭrasya cobhayoḥ",
    "GE07mbh_03_u:013.057c": "snuṣā bhavāmi dharmeṇa sāhaṃ dāsīkṛtā balāt",
    "GE07mbh_03_u:013.058a": "garhaye pāṇḍavāṃs tv eva yudhi śreṣṭhān mahābalān",
    "GE07mbh_03_u:013.058c": "ye kliśyamānāṃ prekṣante dharmapatnīṃ yaśasvinīm",
    "GE07mbh_03_u:013.059a": "dhig balaṃ bhīmasenasya dhik pārthasya dhanuṣmatām",
    "GE07mbh_03_u:013.059c": "yau māṃ viprakṛtāṃ kṣudrair marṣayetāṃ janārdana",
    "GE07mbh_03_u:013.060a": "śāśvato 'yaṃ dharmapathaḥ sadbhir ācaritaḥ sadā",
    "GE07mbh_03_u:013.060c": "yad bhāryāṃ parirakṣanti bhartāro 'lpabalā api",
    "GE07mbh_03_u:013.061a": "bhāryāyāṃ rakṣyamāṇāyāṃ prajā bhavati rakṣitā",
    "GE07mbh_03_u:013.061c": "prajāyāṃ rakṣyamāṇāyām ātmā bhavati rakṣitaḥ",
    "GE07mbh_03_u:013.062a": "ātmā hi jāyate tasyāṃ tasmāj jāyā bhavaty uta",
    "GE07mbh_03_u:013.062c": "bhartā ca bhāryayā rakṣyaḥ kathaṃ jāyān mamodare",
    "GE07mbh_03_u:013.063a": "nanv ime śaraṇaṃ prāptān na tyajanti kadā cana",
    "GE07mbh_03_u:013.063c": "te māṃ śaraṇam āpannāṃ nānvapadyanta pāṇḍavāḥ",
    "GE07mbh_03_u:013.064a": "pañceme pañcabhir jātāḥ kumārāś cāmitaujasaḥ",
    "GE07mbh_03_u:013.064c": "eteṣām apy avekṣārthaṃ trātavyāsmi janārdana",
    "GE07mbh_03_u:013.065a": "prativindhyo yudhiṣṭhirāt sutasomo vṛkodarāt",
    "GE07mbh_03_u:013.065c": "arjunāc chrutakīrtis tu śatānīkas tu nākuliḥ",
    "GE07mbh_03_u:013.066a": "kaniṣṭhāc chrutakarmā tu sarve satyaparākramāḥ",
    "GE07mbh_03_u:013.066c": "pradyumno yādṛśaḥ kṛṣṇa tādṛśās te mahārathāḥ",
    "GE07mbh_03_u:013.067a": "nanv ime dhanuṣi śreṣṭhā ajeyā yudhi śātravaiḥ",
    "GE07mbh_03_u:013.067c": "kimarthaṃ dhārtarāṣṭrāṇāṃ sahante durbalīyasām",
    "GE07mbh_03_u:013.068a": "adharmeṇa hṛtaṃ rājyaṃ sarve dāsāḥ kṛtās tathā",
    "GE07mbh_03_u:013.068c": "sabhāyāṃ parikṛṣṭāham ekavastrā rajasvalā",
    "GE07mbh_03_u:013.069a": "nādhijyam api yac chakyaṃ kartum anyena gāṇḍivam",
    "GE07mbh_03_u:013.069c": "anyatrārjunabhīmābhyāṃ tvayā vā madhusūdana",
    "GE07mbh_03_u:013.070a": "dhig bhīmasenasya balaṃ dhik pārthasya ca gāṇḍivam",
    "GE07mbh_03_u:013.070c": "yatra duryodhanaḥ kṛṣṇa muhūrtam api jīvati",
    "GE07mbh_03_u:013.070d-0057_01": "kālaḥ sṛjati bhūtāni kālaḥ saṃharate prajāḥ",
    "GE07mbh_03_u:013.070d-0057_02": "tat kālena kṛtaṃ manye na te pauruṣavardhanam",
    "GE07mbh_03_u:013.071a": "ya etān ākṣipad rāṣṭrāt saha mātrāvihiṃsakān",
    "GE07mbh_03_u:013.071c": "adhīyānān purā bālān vratasthān madhusūdana",
    "GE07mbh_03_u:013.072a": "bhojane bhīmasenasya pāpaḥ prākṣepayad viṣam",
    "GE07mbh_03_u:013.072c": "kālakūṭaṃ navaṃ tīkṣṇaṃ saṃbhṛtaṃ lomaharṣaṇam",
    "GE07mbh_03_u:013.073a": "taj jīrṇam avikāreṇa sahānnena janārdana",
    "GE07mbh_03_u:013.073c": "saśeṣatvān mahābāho bhīmasya puruṣottama",
    "GE07mbh_03_u:013.074a": "pramāṇakoṭyāṃ viśvastaṃ tathā suptaṃ vṛkodaram",
    "GE07mbh_03_u:013.074c": "baddhvainaṃ kṛṣṇa gaṅgāyāṃ prakṣipya punar āvrajat",
    "GE07mbh_03_u:013.075a": "yadā vibuddhaḥ kaunteyas tadā saṃchidya bandhanam",
    "GE07mbh_03_u:013.075c": "udatiṣṭhan mahābāhur bhīmaseno mahābalaḥ",
    "GE07mbh_03_u:013.076a": "āśīviṣaiḥ kṛṣṇasarpaiḥ suptaṃ cainam adaṃśayat",
    "GE07mbh_03_u:013.076c": "sarveṣv evāṅgadeśeṣu na mamāra ca śatruhā",
    "GE07mbh_03_u:013.077a": "pratibuddhas tu kaunteyaḥ sarvān sarpān apothayat",
    "GE07mbh_03_u:013.077c": "sārathiṃ cāsya dayitam apahastena jaghnivān",
    "GE07mbh_03_u:013.078a": "punaḥ suptān upādhākṣīd bālakān vāraṇāvate",
    "GE07mbh_03_u:013.078c": "śayānān āryayā sārdhaṃ ko nu tat kartum arhati",
    "GE07mbh_03_u:013.079a": "yatrāryā rudatī bhītā pāṇḍavān idam abravīt",
    "GE07mbh_03_u:013.079c": "mahad vyasanam āpannā śikhinā parivāritā",
    "GE07mbh_03_u:013.080a": "hā hatāsmi kuto nv adya bhavec chāntir ihānalāt",
    "GE07mbh_03_u:013.080c": "anāthā vinaśiṣyāmi bālakaiḥ putrakaiḥ saha",
    "GE07mbh_03_u:013.081a": "tatra bhīmo mahābāhur vāyuvegaparākramaḥ",
    "GE07mbh_03_u:013.081c": "āryām āśvāsayām āsa bhrātṝṃś cāpi vṛkodaraḥ",
    "GE07mbh_03_u:013.082a": "vainateyo yathā pakṣī garuḍaḥ patatāṃ varaḥ",
    "GE07mbh_03_u:013.082c": "tathaivābhipatiṣyāmi bhayaṃ vo neha vidyate",
    "GE07mbh_03_u:013.083a": "āryām aṅkena vāmena rājānaṃ dakṣiṇena ca",
    "GE07mbh_03_u:013.083c": "aṃsayoś ca yamau kṛtvā pṛṣṭhe bībhatsum eva ca",
    "GE07mbh_03_u:013.084a": "sahasotpatya vegena sarvān ādāya vīryavān",
    "GE07mbh_03_u:013.084c": "bhrātṝn āryāṃ ca balavān mokṣayām āsa pāvakāt",
    "GE07mbh_03_u:013.085a": "te rātrau prasthitāḥ sarve mātrā saha yaśasvinaḥ",
    "GE07mbh_03_u:013.085c": "abhyagacchan mahāraṇyaṃ hiḍimbavanam antikāt",
    "GE07mbh_03_u:013.086a": "śrāntāḥ prasuptās tatreme mātrā saha suduḥkhitāḥ",
    "GE07mbh_03_u:013.086c": "suptāṃś cainān abhyagacchad dhiḍimbā nāma rākṣasī",
    "GE07mbh_03_u:013.086d-0058_01": "sā dṛṣṭvā pāṇḍavaṃ tatra śayānaṃ bhrātṛbhiḥ saha",
    "GE07mbh_03_u:013.086d-0058_02": "hṛcchayenābhibhūtā hi bhīmasenam akāmayat",
    "GE07mbh_03_u:013.087a": "bhīmasya pādau kṛtvā tu sva utsaṅge tato balāt",
    "GE07mbh_03_u:013.087c": "paryamardata saṃhṛṣṭā kalyāṇī mṛdupāṇinā",
    "GE07mbh_03_u:013.088a": "tām abudhyad ameyātmā balavān satyavikramaḥ",
    "GE07mbh_03_u:013.088c": "paryapṛcchac ca tāṃ bhīmaḥ kim ihecchasy anindite",
    "GE07mbh_03_u:013.088d-0059_01": "saivam uktā tu bhīmena rākṣasī kāmarūpiṇī",
    "GE07mbh_03_u:013.088d-0059_02": "bhīmasenaṃ mahātmānam idam āha śucismitā",
    "GE07mbh_03_u:013.088d-0059_03": "palāyadhvam itaḥ kṣipraṃ mama bhrātā suvīryavān",
    "GE07mbh_03_u:013.088d-0059_04": "āgamiṣyati vo hantuṃ tasmād gacchata māciram",
    "GE07mbh_03_u:013.088d-0059_05": "atha bhīmo 'bhyuvācaināṃ sābhimānam idaṃ vacaḥ",
    "GE07mbh_03_u:013.088d-0059_06": "nodvijeyam ahaṃ tasmān nihaniṣye 'ham āgatam",
    "GE07mbh_03_u:013.088d-0060_01": "āgataṃ pratiyotsyāmi rākṣasaṃ bhrātaraṃ tava",
    "GE07mbh_03_u:013.089a": "tayoḥ śrutvā tu kathitam āgacchad rākṣasādhamaḥ",
    "GE07mbh_03_u:013.089c": "bhīmarūpo mahānādān visṛjan bhīmadarśanaḥ",
    "GE07mbh_03_u:013.090-0061_01": "athainām abravīt kruddho rākṣasaḥ puruṣādakaḥ",
    "GE07mbh_03_u:013.090a": "kena sārdhaṃ kathayasi ānayainaṃ mamāntikam",
    "GE07mbh_03_u:013.090c": "hiḍimbe bhakṣayiṣyāvo na ciraṃ kartum arhasi",
    "GE07mbh_03_u:013.091a": "sā kṛpāsaṃgṛhītena hṛdayena manasvinī",
    "GE07mbh_03_u:013.091c": "nainam aicchat tadākhyātum anukrośād aninditā",
    "GE07mbh_03_u:013.092a": "sa nādān vinadan ghorān rākṣasaḥ puruṣādakaḥ",
    "GE07mbh_03_u:013.092c": "abhyadravata vegena bhīmasenaṃ tadā kila",
    "GE07mbh_03_u:013.092d-0062_01": "tam āgatam abhiprekṣya bhīmaseno mahābalam",
    "GE07mbh_03_u:013.092d-0062_02": "utthāya sahasā rakṣo nijagrāha mahābalaḥ",
    "GE07mbh_03_u:013.093a": "tam abhidrutya saṃkruddho vegena mahatā balī",
    "GE07mbh_03_u:013.093c": "agṛhṇāt pāṇinā pāṇiṃ bhīmasenasya rākṣasaḥ",
    "GE07mbh_03_u:013.094a": "indrāśanisamasparśaṃ vajrasaṃhananaṃ dṛḍham",
    "GE07mbh_03_u:013.094c": "saṃhatya bhīmasenāya vyākṣipat sahasā karam",
    "GE07mbh_03_u:013.095a": "gṛhītaṃ pāṇinā pāṇiṃ bhīmaseno 'tha rakṣasā",
    "GE07mbh_03_u:013.095c": "nāmṛṣyata mahābāhus tatrākrudhyad vṛkodaraḥ",
    "GE07mbh_03_u:013.096a": "tatrāsīt tumulaṃ yuddhaṃ bhīmasenahiḍimbayoḥ",
    "GE07mbh_03_u:013.096c": "sarvāstraviduṣor ghoraṃ vṛtravāsavayor iva",
    "GE07mbh_03_u:013.096d-0063_01": "vikrīḍya suciraṃ bhīmo rākṣasena sahānagha",
    "GE07mbh_03_u:013.096d-0063_02": "nijaghāna mahāvīryas taṃ tadā nirbalaṃ balī",
    "GE07mbh_03_u:013.096d-0064_01": "talair aśanikalpaiś ca muṣṭibhiś cāhanat tadā",
    "GE07mbh_03_u:013.096d-0065_01": "tato bhīmo mahābāhū rūpam āsthāya vai mahat",
    "GE07mbh_03_u:013.096d-0065_02": "jaghāna rākṣasaṃ kruddho vṛtraṃ devapatir yathā",
    "GE07mbh_03_u:013.097a": "hatvā hiḍimbaṃ bhīmo 'tha prasthito bhrātṛbhiḥ saha",
    "GE07mbh_03_u:013.097c": "hiḍimbām agrataḥ kṛtvā yasyāṃ jāto ghaṭotkacaḥ",
    "GE07mbh_03_u:013.098a": "tataś ca prādravan sarve saha mātrā yaśasvinaḥ",
    "GE07mbh_03_u:013.098c": "ekacakrām abhimukhāḥ saṃvṛtā brāhmaṇavrajaiḥ",
    "GE07mbh_03_u:013.099a": "prasthāne vyāsa eṣāṃ ca mantrī priyahito 'bhavat",
    "GE07mbh_03_u:013.099c": "tato 'gacchann ekacakrāṃ pāṇḍavāḥ saṃśitavratāḥ",
    "GE07mbh_03_u:013.100a": "tatrāpy āsādayām āsur bakaṃ nāma mahābalam",
    "GE07mbh_03_u:013.100c": "puruṣādaṃ pratibhayaṃ hiḍimbenaiva saṃmitam",
    "GE07mbh_03_u:013.101a": "taṃ cāpi vinihatyograṃ bhīmaḥ praharatāṃ varaḥ",
    "GE07mbh_03_u:013.101c": "sahito bhrātṛbhiḥ sarvair drupadasya puraṃ yayau",
    "GE07mbh_03_u:013.102a": "labdhāham api tatraiva vasatā savyasācinā",
    "GE07mbh_03_u:013.102c": "yathā tvayā jitā kṛṣṇa rukmiṇī bhīṣmakātmajā",
    "GE07mbh_03_u:013.103a": "evaṃ suyuddhe pārthena jitāhaṃ madhusūdana",
    "GE07mbh_03_u:013.103c": "svayaṃvare mahat karma kṛtvā nasukaraṃ paraiḥ",
    "GE07mbh_03_u:013.104a": "evaṃ kleśaiḥ subahubhiḥ kliśyamānāḥ suduḥkhitāḥ",
    "GE07mbh_03_u:013.104c": "nivasāmāryayā hīnāḥ kṛṣṇa dhaumyapuraḥsarāḥ",
    "GE07mbh_03_u:013.105a": "ta ime siṃhavikrāntā vīryeṇābhyadhikāḥ paraiḥ",
    "GE07mbh_03_u:013.105c": "vihīnaiḥ parikliśyantīṃ samupekṣanta māṃ katham",
    "GE07mbh_03_u:013.106a": "etādṛśāni duḥkhāni sahante durbalīyasām",
    "GE07mbh_03_u:013.106c": "dīrghakālaṃ pradīptāni pāpānāṃ kṣudrakarmaṇām",
    "GE07mbh_03_u:013.107a": "kule mahati jātāsmi divyena vidhinā kila",
    "GE07mbh_03_u:013.107c": "pāṇḍavānāṃ priyā bhāryā snuṣā pāṇḍor mahātmanaḥ",
    "GE07mbh_03_u:013.108a": "kacagraham anuprāptā sāsmi kṛṣṇa varā satī",
    "GE07mbh_03_u:013.108c": "pañcānām indrakalpānāṃ prekṣatāṃ madhusūdana",
    "GE07mbh_03_u:013.109a": "ity uktvā prārudat kṛṣṇā mukhaṃ pracchādya pāṇinā",
    "GE07mbh_03_u:013.109c": "padmakośaprakāśena mṛdunā mṛdubhāṣiṇī",
    "GE07mbh_03_u:013.110a": "stanāv apatitau pīnau sujātau śubhalakṣaṇau",
    "GE07mbh_03_u:013.110c": "abhyavarṣata pāñcālī duḥkhajair aśrubindubhiḥ",
    "GE07mbh_03_u:013.111a": "cakṣuṣī parimārjantī niḥśvasantī punaḥ punaḥ",
    "GE07mbh_03_u:013.111c": "bāṣpapūrṇena kaṇṭhena kruddhā vacanam abravīt",
    "GE07mbh_03_u:013.112a": "naiva me patayaḥ santi na putrā madhusūdana",
    "GE07mbh_03_u:013.112c": "na bhrātaro na ca pitā naiva tvaṃ na ca bāndhavāḥ",
    "GE07mbh_03_u:013.113a": "ye māṃ viprakṛtāṃ kṣudrair upekṣadhvaṃ viśokavat",
    "GE07mbh_03_u:013.113c": "na hi me śāmyate duḥkhaṃ karṇo yat prāhasat tadā",
    "GE07mbh_03_u:013.113d-0066_01": "caturbhiḥ kāraṇaiḥ kṛṣṇa tvayā rakṣyāsmi nityaśaḥ",
    "GE07mbh_03_u:013.113d-0066_02": "saṃbandhād gauravāt sakhyāt prabhutvenaiva keśava",
    "GE07mbh_03_u:013.114a": "athainām abravīt kṛṣṇas tasmin vīrasamāgame",
    "GE07mbh_03_u:013.114b-0067_01": "draupadyās tad vacaḥ śrutvā krodhāmarṣasamanvitaḥ",
    "GE07mbh_03_u:013.114b-0068_01": "sāntvayaṃś ca varārohāṃ suvākyair bharatarṣabha",
    "GE07mbh_03_u:013.114c": "rodiṣyanti striyo hy evaṃ yeṣāṃ kruddhāsi bhāmini",
    "GE07mbh_03_u:013.115a": "bībhatsuśarasaṃchannāñ śoṇitaughapariplutān",
    "GE07mbh_03_u:013.115c": "nihatāñ jīvitaṃ tyaktvā śayānān vasudhātale",
    "GE07mbh_03_u:013.115d-0069_01": "tvaṃ śroṣyasy anavadyāṅgi duryodhanamukhān ripūn",
    "GE07mbh_03_u:013.116a": "yat samarthaṃ pāṇḍavānāṃ tat kariṣyāmi mā śucaḥ",
    "GE07mbh_03_u:013.116c": "satyaṃ te pratijānāmi rājñāṃ rājñī bhaviṣyasi",
    "GE07mbh_03_u:013.117a": "pated dyaur himavāñ śīryet pṛthivī śakalībhavet",
    "GE07mbh_03_u:013.117c": "śuṣyet toyanidhiḥ kṛṣṇe na me moghaṃ vaco bhavet",
    "GE07mbh_03_u:013.117d-0070_01": "tac chrutvā draupadī vākyaṃ prativākyam athācyutāt",
    "GE07mbh_03_u:013.117d-0070_02": "sācīkṛtam avaikṣat sā pāñcālī madhyamaṃ patim",
    "GE07mbh_03_u:013.117d-0070_03": "ābabhāṣe mahārāja draupadīm arjunas tadā",
    "GE07mbh_03_u:013.117d-0070_04": "mā rodīḥ śubhatāmrākṣi yad āha madhusūdanaḥ",
    "GE07mbh_03_u:013.117d-0070_05": "tathā tad bhavitā devi nānyathā varavarṇini",
    "GE07mbh_03_u:013.118": "dhṛṣṭadyumna uvāca",
    "GE07mbh_03_u:013.118a": "ahaṃ droṇaṃ haniṣyāmi śikhaṇḍī tu pitāmaham",
    "GE07mbh_03_u:013.118c": "duryodhanaṃ bhīmasenaḥ karṇaṃ hantā dhanaṃjayaḥ",
    "GE07mbh_03_u:013.118d-0071_01": "śakuniṃ tv akṣakitavaṃ mādrīputro haniṣyati",
    "GE07mbh_03_u:013.119a": "rāmakṛṣṇau vyapāśritya ajeyāḥ sma śucismite",
    "GE07mbh_03_u:013.119c": "api vṛtrahaṇā yuddhe kiṃ punar dhṛtarāṣṭrajaiḥ",
    "GE07mbh_03_u:013.120": "vaiśaṃpāyana uvāca",
    "GE07mbh_03_u:013.120a": "ity ukte 'bhimukhā vīrā vāsudevam upasthitā",
    "GE07mbh_03_u:013.120c": "teṣāṃ madhye mahābāhuḥ keśavo vākyam abravīt",
    "GE07mbh_03_u:014.001": "vāsudeva uvāca",
    "GE07mbh_03_u:014.001a": "nedaṃ kṛcchram anuprāpto bhavān syād vasudhādhipa",
    "GE07mbh_03_u:014.001c": "yady ahaṃ dvārakāyāṃ syāṃ rājan saṃnihitaḥ purā",
    "GE07mbh_03_u:014.002a": "āgaccheyam ahaṃ dyūtam anāhūto 'pi kauravaiḥ",
    "GE07mbh_03_u:014.002c": "āmbikeyena durdharṣa rājñā duryodhanena ca",
    "GE07mbh_03_u:014.003a": "vārayeyam ahaṃ dyūtaṃ bahūn doṣān pradarśayan",
    "GE07mbh_03_u:014.003c": "bhīṣmadroṇau samānāyya kṛpaṃ bāhlīkam eva ca",
    "GE07mbh_03_u:014.004a": "vaicitravīryaṃ rājānam alaṃ dyūtena kaurava",
    "GE07mbh_03_u:014.004c": "putrāṇāṃ tava rājendra tvannimittam iti prabho",
    "GE07mbh_03_u:014.005a": "tatra vakṣyāmy ahaṃ doṣān yair bhavān avaropitaḥ",
    "GE07mbh_03_u:014.005c": "vīrasenasuto yaiś ca rājyāt prabhraṃśitaḥ purā",
    "GE07mbh_03_u:014.005d-0072_01": "puṣkareṇa narendreṇa tāñ ca vakṣyāmi tasya vai",
    "GE07mbh_03_u:014.006a": "abhakṣitavināśaṃ ca devanena viśāṃ pate",
    "GE07mbh_03_u:014.006c": "sātatyaṃ ca prasaṅgasya varṇayeyaṃ yathātatham",
    "GE07mbh_03_u:014.007a": "striyo 'kṣā mṛgayā pānam etat kāmasamutthitam",
    "GE07mbh_03_u:014.007c": "vyasanaṃ catuṣṭayaṃ proktaṃ yai rājan bhraśyate śriyaḥ",
    "GE07mbh_03_u:014.008a": "tatra sarvatra vaktavyaṃ manyante śāstrakovidāḥ",
    "GE07mbh_03_u:014.008c": "viśeṣataś ca vaktavyaṃ dyūte paśyanti tadvidaḥ",
    "GE07mbh_03_u:014.009a": "ekāhnā dravyanāśo 'tra dhruvaṃ vyasanam eva ca",
    "GE07mbh_03_u:014.009c": "abhuktanāśaś cārthānāṃ vākpāruṣyaṃ ca kevalam",
    "GE07mbh_03_u:014.010a": "etac cānyac ca kauravya prasaṅgi kaṭukodayam",
    "GE07mbh_03_u:014.010c": "dyūte brūyāṃ mahābāho samāsādyāmbikāsutam",
    "GE07mbh_03_u:014.011a": "evam ukto yadi mayā gṛhṇīyād vacanaṃ mama",
    "GE07mbh_03_u:014.011c": "anāmayaṃ syād dharmasya kurūṇāṃ kurunandana",
    "GE07mbh_03_u:014.012a": "na cet sa mama rājendra gṛhṇīyān madhuraṃ vacaḥ",
    "GE07mbh_03_u:014.012c": "pathyaṃ ca bharataśreṣṭha nigṛhṇīyāṃ balena tam",
    "GE07mbh_03_u:014.013a": "athainān abhinīyaivaṃ suhṛdo nāma durhṛdaḥ",
    "GE07mbh_03_u:014.013c": "sabhāsadaś ca tān sarvān bhedayeyaṃ durodarān",
    "GE07mbh_03_u:014.013d-0073_01": "sarvāṃs tān anugṛhṇīma baddhvā pāśais tu vāruṇaiḥ",
    "GE07mbh_03_u:014.014a": "asāṃnidhyaṃ tu kauravya mamānarteṣv abhūt tadā",
    "GE07mbh_03_u:014.014c": "yenedaṃ vyasanaṃ prāptā bhavanto dyūtakāritam",
    "GE07mbh_03_u:014.015a": "so 'ham etya kuruśreṣṭha dvārakāṃ pāṇḍunandana",
    "GE07mbh_03_u:014.015c": "aśrauṣaṃ tvāṃ vyasaninaṃ yuyudhānād yathātatham",
    "GE07mbh_03_u:014.016a": "śrutvaiva cāhaṃ rājendra paramodvignamānasaḥ",
    "GE07mbh_03_u:014.016c": "tūrṇam abhyāgato 'smi tvāṃ draṣṭukāmo viśāṃ pate",
    "GE07mbh_03_u:014.017a": "aho kṛcchram anuprāptāḥ sarve sma bharatarṣabha",
    "GE07mbh_03_u:014.017c": "ye vayaṃ tvāṃ vyasaninaṃ paśyāmaḥ saha sodaraiḥ",
    "GE07mbh_03_u:015.001": "yudhiṣṭhira uvāca",
    "GE07mbh_03_u:015.001a": "asāṃnidhyaṃ kathaṃ kṛṣṇa tavāsīd vṛṣṇinandana",
    "GE07mbh_03_u:015.001c": "kva cāsīd vipravāsas te kiṃ vākārṣīḥ pravāsakaḥ",
    "GE07mbh_03_u:015.002": "kṛṣṇa uvāca",
    "GE07mbh_03_u:015.002a": "śālvasya nagaraṃ saubhaṃ gato 'haṃ bharatarṣabha",
    "GE07mbh_03_u:015.002c": "vinihantuṃ naraśreṣṭha tatra me śṛṇu kāraṇam",
    "GE07mbh_03_u:015.003a": "mahātejā mahābāhur yaḥ sa rājā mahāyaśāḥ",
    "GE07mbh_03_u:015.003c": "damaghoṣātmajo vīraḥ śiśupālo mayā hataḥ",
    "GE07mbh_03_u:015.004a": "yajñe te bharataśreṣṭha rājasūye 'rhaṇāṃ prati",
    "GE07mbh_03_u:015.004c": "sa roṣavaśasaṃprāpto nāmṛṣyata durātmavān",
    "GE07mbh_03_u:015.005a": "śrutvā taṃ nihataṃ śālvas tīvraroṣasamanvitaḥ",
    "GE07mbh_03_u:015.005c": "upāyād dvārakāṃ śūnyām ihasthe mayi bhārata",
    "GE07mbh_03_u:015.006a": "sa tatra yodhito rājan bālakair vṛṣṇipuṃgavaiḥ",
    "GE07mbh_03_u:015.006c": "āgataḥ kāmagaṃ saubham āruhyaiva nṛśaṃsakṛt",
    "GE07mbh_03_u:015.006d-0074_01": "cirajīvī nṛpaḥ so 'pi prasādāt padmajanmanaḥ",
    "GE07mbh_03_u:015.007a": "tato vṛṣṇipravīrāṃs tān bālān hatvā bahūṃs tadā",
    "GE07mbh_03_u:015.007c": "purodyānāni sarvāṇi bhedayām āsa durmatiḥ",
    "GE07mbh_03_u:015.008a": "uktavāṃś ca mahābāho kvāsau vṛṣṇikulādhamaḥ",
    "GE07mbh_03_u:015.008c": "vāsudevaḥ sumandātmā vasudevasuto gataḥ",
    "GE07mbh_03_u:015.009a": "tasya yuddhārthino darpaṃ yuddhe nāśayitāsmy aham",
    "GE07mbh_03_u:015.009c": "ānartāḥ satyam ākhyāta tatra gantāsmi yatra saḥ",
    "GE07mbh_03_u:015.010a": "taṃ hatvā vinivartiṣye kaṃsakeśiniṣūdanam",
    "GE07mbh_03_u:015.010c": "ahatvā na nivartiṣye satyenāyudham ālabhe",
    "GE07mbh_03_u:015.011a": "kvāsau kvāsāv iti punas tatra tatra vidhāvati",
    "GE07mbh_03_u:015.011c": "mayā kila raṇe yuddhaṃ kāṅkṣamāṇaḥ sa saubharāṭ",
    "GE07mbh_03_u:015.012a": "adya taṃ pāpakarmāṇaṃ kṣudraṃ viśvāsaghātinam",
    "GE07mbh_03_u:015.012c": "śiśupālavadhāmarṣād gamayiṣye yamakṣayam",
    "GE07mbh_03_u:015.013a": "mama pāpasvabhāvena bhrātā yena nipātitaḥ",
    "GE07mbh_03_u:015.013c": "śiśupālo mahīpālas taṃ vadhiṣye mahītale",
    "GE07mbh_03_u:015.014a": "bhrātā bālaś ca rājā ca na ca saṃgrāmamūrdhani",
    "GE07mbh_03_u:015.014c": "pramattaś ca hato vīras taṃ haniṣye janārdanam",
    "GE07mbh_03_u:015.015a": "evamādi mahārāja vilapya divam āsthitaḥ",
    "GE07mbh_03_u:015.015c": "kāmagena sa saubhena kṣiptvā māṃ kurunandana",
    "GE07mbh_03_u:015.015d-0075_01": "gataḥ kauravya duṣṭātmā mārtikāvatiko nṛpaḥ",
    "GE07mbh_03_u:015.016a": "tam aśrauṣam ahaṃ gatvā yathā vṛttaḥ sudurmatiḥ",
    "GE07mbh_03_u:015.016c": "mayi kauravya duṣṭātmā mārttikāvatako nṛpaḥ",
    "GE07mbh_03_u:015.017a": "tato 'ham api kauravya",
    "GE07mbh_03_u:015.017c": "niścitya manasā rājan vadhāyāsya mano dadhe",
    "GE07mbh_03_u:015.018a": "ānarteṣu vimardaṃ ca kṣepaṃ cātmani kaurava",
    "GE07mbh_03_u:015.018c": "pravṛddham avalepaṃ ca tasya duṣkṛtakarmaṇaḥ",
    "GE07mbh_03_u:015.019a": "tataḥ saubhavadhāyāhaṃ pratasthe pṛthivīpate",
    "GE07mbh_03_u:015.019c": "sa mayā sāgarāvarte dṛṣṭa āsīt parīpsatā",
    "GE07mbh_03_u:015.020a": "tataḥ pradhmāpya jalajaṃ pāñcajanyam ahaṃ nṛpa",
    "GE07mbh_03_u:015.020c": "āhūya śālvaṃ samare yuddhāya samavasthitaḥ",
    "GE07mbh_03_u:015.021a": "sumuhūrtam abhūd yuddhaṃ tatra me dānavaiḥ saha",
    "GE07mbh_03_u:015.021c": "vaśībhūtāś ca me sarve bhūtale ca nipātitāḥ",
    "GE07mbh_03_u:015.022a": "etat kāryaṃ mahābāho yenāhaṃ nāgamaṃ tadā",
    "GE07mbh_03_u:015.022c": "śrutvaiva hāstinapuraṃ dyūtaṃ cāvinayotthitam",
    "GE07mbh_03_u:015.022d-0076_01": "drutam āgatavān yuṣmān draṣṭukāmaḥ suduḥkhitān",
    "GE07mbh_03_u:015.022d-0077_01": "śrutvaiva tat kṣaṇaṃ vegād āgato 'haṃ narādhipa",
    "GE07mbh_03_u:016.001": "yudhiṣṭhira uvāca",
    "GE07mbh_03_u:016.001a": "vāsudeva mahābāho vistareṇa mahāmate",
    "GE07mbh_03_u:016.001c": "saubhasya vadham ācakṣva na hi tṛpyāmi kathyataḥ",
    "GE07mbh_03_u:016.002": "vāsudeva uvāca",
    "GE07mbh_03_u:016.002a": "hataṃ śrutvā mahābāho mayā śrautaśravaṃ nṛpam",
    "GE07mbh_03_u:016.002c": "upāyād bharataśreṣṭha śālvo dvāravatīṃ purīm",
    "GE07mbh_03_u:016.003a": "arundhat tāṃ suduṣṭātmā sarvataḥ pāṇḍunandana",
    "GE07mbh_03_u:016.003c": "śālvo vaihāyasaṃ cāpi tat puraṃ vyūhya viṣṭhitaḥ",
    "GE07mbh_03_u:016.004a": "tatrastho 'tha mahīpālo yodhayām āsa tāṃ purīm",
    "GE07mbh_03_u:016.004c": "abhisāreṇa sarveṇa tatra yuddham avartata",
    "GE07mbh_03_u:016.005a": "purī samantād vihitā sapatākā satoraṇā",
    "GE07mbh_03_u:016.005c": "sacakrā sahuḍā caiva sayantrakhanakā tathā",
    "GE07mbh_03_u:016.006a": "sopatalpapratolīkā sāṭṭāṭṭālakagopurā",
    "GE07mbh_03_u:016.006c": "sakacagrahaṇī caiva solkālātāvapothikā",
    "GE07mbh_03_u:016.007a": "soṣṭrikā bharataśreṣṭha sabherīpaṇavānakā",
    "GE07mbh_03_u:016.007c": "samittṛṇakuśā rājan saśataghnīkalāṅgalā",
    "GE07mbh_03_u:016.008a": "sabhuśuṇḍyaśmalaguḍā sāyudhā saparaśvadhā",
    "GE07mbh_03_u:016.008c": "lohacarmavatī cāpi sāgniḥ sahuḍaśṛṅgikā",
    "GE07mbh_03_u:016.009a": "śāstradṛṣṭena vidhinā saṃyuktā bharatarṣabha",
    "GE07mbh_03_u:016.009c": "dravyair anekair vividhair gadasāmboddhavādibhiḥ",
    "GE07mbh_03_u:016.010a": "puruṣaiḥ kuruśārdūla samarthaiḥ pratibādhane",
    "GE07mbh_03_u:016.010c": "abhikhyātakulair vīrair dṛṣṭavīryaiś ca saṃyuge",
    "GE07mbh_03_u:016.011a": "madhyamena ca gulmena rakṣitā sārasaṃjñitā",
    "GE07mbh_03_u:016.011c": "utkṣiptagulmaiś ca tathā hayaiś caiva padātibhiḥ",
    "GE07mbh_03_u:016.012a": "āghoṣitaṃ ca nagare na pātavyā sureti ha",
    "GE07mbh_03_u:016.012c": "pramādaṃ parirakṣadbhir ugrasenoddhavādibhiḥ",
    "GE07mbh_03_u:016.013a": "pramatteṣv abhighātaṃ hi kuryāc chālvo narādhipaḥ",
    "GE07mbh_03_u:016.013c": "iti kṛtvāpramattās te sarve vṛṣṇyandhakāḥ sthitāḥ",
    "GE07mbh_03_u:016.014a": "ānartāś ca tathā sarve naṭanartakagāyanāḥ",
    "GE07mbh_03_u:016.014c": "bahir vivāsitāḥ sarve rakṣadbhir vittasaṃcayān",
    "GE07mbh_03_u:016.015a": "saṃkramā bheditāḥ sarve nāvaś ca pratiṣedhitāḥ",
    "GE07mbh_03_u:016.015c": "parikhāś cāpi kauravya kīlaiḥ sunicitāḥ kṛtāḥ",
    "GE07mbh_03_u:016.016a": "udapānāḥ kuruśreṣṭha tathaivāpy ambarīṣakāḥ",
    "GE07mbh_03_u:016.016c": "samantāt krośamātraṃ ca kāritā viṣamā ca bhūḥ",
    "GE07mbh_03_u:016.016d-0078_01": "saṃkramā bheditāḥ sarve prākārāś ca navīkṛtāḥ",
    "GE07mbh_03_u:016.017a": "prakṛtyā viṣamaṃ durgaṃ prakṛtyā ca surakṣitam",
    "GE07mbh_03_u:016.017c": "prakṛtyā cāyudhopetaṃ viśeṣeṇa tadānagha",
    "GE07mbh_03_u:016.018a": "surakṣitaṃ suguptaṃ ca sarvāyudhasamanvitam",
    "GE07mbh_03_u:016.018c": "tat puraṃ bharataśreṣṭha yathendrabhavanaṃ tathā",
    "GE07mbh_03_u:016.019a": "na cāmudro 'bhiniryāti na cāmudraḥ praveśyate",
    "GE07mbh_03_u:016.019c": "vṛṣṇyandhakapure rājaṃs tadā saubhasamāgame",
    "GE07mbh_03_u:016.020a": "anu rathyāsu sarvāsu catvareṣu ca kaurava",
    "GE07mbh_03_u:016.020c": "balaṃ babhūva rājendra prabhūtagajavājimat",
    "GE07mbh_03_u:016.021a": "dattavetanabhaktaṃ ca dattāyudhaparicchadam",
    "GE07mbh_03_u:016.021c": "kṛtāpadānaṃ ca tadā balam āsīn mahābhuja",
    "GE07mbh_03_u:016.022a": "na kupyavetanī kaś cin na cātikrāntavetanī",
    "GE07mbh_03_u:016.022c": "nānugrahabhṛtaḥ kaś cin na cādṛṣṭaparākramaḥ",
    "GE07mbh_03_u:016.023a": "evaṃ suvihitā rājan dvārakā bhūridakṣiṇaiḥ",
    "GE07mbh_03_u:016.023c": "āhukena suguptā ca rājñā rājīvalocana",
    "GE07mbh_03_u:017.001": "vāsudeva uvāca",
    "GE07mbh_03_u:017.001a": "tāṃ tūpayātvā rājendra śālvaḥ saubhapatis tadā",
    "GE07mbh_03_u:017.001c": "prabhūtanaranāgena balenopaviveśa ha",
    "GE07mbh_03_u:017.002a": "same niviṣṭā sā senā prabhūtasalilāśaye",
    "GE07mbh_03_u:017.002c": "caturaṅgabalopetā śālvarājābhipālitā",
    "GE07mbh_03_u:017.003a": "varjayitvā śmaśānāni devatāyatanāni ca",
    "GE07mbh_03_u:017.003c": "valmīkāṃś caiva caityāṃś ca tanniviṣṭam abhūd balam",
    "GE07mbh_03_u:017.004a": "anīkānāṃ vibhāgena panthānaḥ ṣaṭ kṛtābhavan",
    "GE07mbh_03_u:017.004c": "pravaṇā nava caivāsañ śālvasya śibire nṛpa",
    "GE07mbh_03_u:017.005a": "sarvāyudhasamopetaṃ sarvaśastraviśāradam",
    "GE07mbh_03_u:017.005c": "rathanāgāśvakalilaṃ padātidhvajasaṃkulam",
    "GE07mbh_03_u:017.006a": "tuṣṭapuṣṭajanopetaṃ vīralakṣaṇalakṣitam",
    "GE07mbh_03_u:017.006c": "vicitradhvajasaṃnāhaṃ vicitrarathakārmukam",
    "GE07mbh_03_u:017.007a": "saṃniveśya ca kauravya dvārakāyāṃ nararṣabha",
    "GE07mbh_03_u:017.007c": "abhisārayām āsa tadā vegena patagendravat",
    "GE07mbh_03_u:017.008a": "tadāpatantaṃ saṃdṛśya balaṃ śālvapates tadā",
    "GE07mbh_03_u:017.008c": "niryāya yodhayām āsuḥ kumārā vṛṣṇinandanāḥ",
    "GE07mbh_03_u:017.009a": "asahanto 'bhiyānaṃ tac chālvarājasya kaurava",
    "GE07mbh_03_u:017.009c": "cārudeṣṇaś ca sāmbaś ca pradyumnaś ca mahārathaḥ",
    "GE07mbh_03_u:017.010a": "te rathair daṃśitāḥ sarve vicitrābharaṇadhvajāḥ",
    "GE07mbh_03_u:017.010c": "saṃsaktāḥ śālvarājasya bahubhir yodhapuṃgavaiḥ",
    "GE07mbh_03_u:017.011a": "gṛhītvā tu dhanuḥ sāmbaḥ śālvasya sacivaṃ raṇe",
    "GE07mbh_03_u:017.011c": "yodhayām āsa saṃhṛṣṭaḥ kṣemavṛddhiṃ camūpatim",
    "GE07mbh_03_u:017.012a": "tasya bāṇamayaṃ varṣaṃ jāmbavatyāḥ suto mahat",
    "GE07mbh_03_u:017.012c": "mumoca bharataśreṣṭha yathā varṣaṃ sahasradṛk",
    "GE07mbh_03_u:017.013a": "tad bāṇavarṣaṃ tumulaṃ viṣehe sa camūpatiḥ",
    "GE07mbh_03_u:017.013c": "kṣemavṛddhir mahārāja himavān iva niścalaḥ",
    "GE07mbh_03_u:017.014a": "tataḥ sāmbāya rājendra kṣemavṛddhir api sma ha",
    "GE07mbh_03_u:017.014c": "mumoca māyāvihitaṃ śarajālaṃ mahattaram",
    "GE07mbh_03_u:017.015a": "tato māyāmayaṃ jālaṃ māyayaiva vidārya saḥ",
    "GE07mbh_03_u:017.015c": "sāmbaḥ śarasahasreṇa ratham asyābhyavarṣata",
    "GE07mbh_03_u:017.016a": "tataḥ sa viddhaḥ sāmbena kṣemavṛddhiś camūpatiḥ",
    "GE07mbh_03_u:017.016c": "apāyāj javanair aśvaiḥ sāmbabāṇaprapīḍitaḥ",
    "GE07mbh_03_u:017.017a": "tasmin vipradrute krūre śālvasyātha camūpatau",
    "GE07mbh_03_u:017.017c": "vegavān nāma daiteyaḥ sutaṃ me 'bhyadravad balī",
    "GE07mbh_03_u:017.018a": "abhipannas tu rājendra sāmbo vṛṣṇikulodvahaḥ",
    "GE07mbh_03_u:017.018c": "vegaṃ vegavato rājaṃs tasthau vīro vidhārayan",
    "GE07mbh_03_u:017.019a": "sa vegavati kaunteya sāmbo vegavatīṃ gadām",
    "GE07mbh_03_u:017.019c": "cikṣepa tarasā vīro vyāvidhya satyavikramaḥ",
    "GE07mbh_03_u:017.020a": "tayā tv abhihato rājan vegavān apatad bhuvi",
    "GE07mbh_03_u:017.020c": "vātarugṇa iva kṣuṇṇo jīrṇamūlo vanaspatiḥ",
    "GE07mbh_03_u:017.021a": "tasmin nipatite vīre gadānunne mahāsure",
    "GE07mbh_03_u:017.021c": "praviśya mahatīṃ senāṃ yodhayām āsa me sutaḥ",
    "GE07mbh_03_u:017.022a": "cārudeṣṇena saṃsakto vivindhyo nāma dānavaḥ",
    "GE07mbh_03_u:017.022c": "mahārathaḥ samājñāto mahārāja mahādhanuḥ",
    "GE07mbh_03_u:017.023a": "tataḥ sutumulaṃ yuddhaṃ cārudeṣṇavivindhyayoḥ",
    "GE07mbh_03_u:017.023c": "vṛtravāsavayo rājan yathā pūrvaṃ tathābhavat",
    "GE07mbh_03_u:017.024a": "anyonyasyābhisaṃkruddhāv anyonyaṃ jaghnatuḥ śaraiḥ",
    "GE07mbh_03_u:017.024c": "vinadantau mahārāja siṃhāv iva mahābalau",
    "GE07mbh_03_u:017.025a": "raukmiṇeyas tato bāṇam",
    "GE07mbh_03_u:017.025c": "abhimantrya mahāstreṇa saṃdadhe śatrunāśanam",
    "GE07mbh_03_u:017.026a": "sa vivindhyāya sakrodhaḥ samāhūya mahārathaḥ",
    "GE07mbh_03_u:017.026c": "cikṣepa me suto rājan sa gatāsur athāpatat",
    "GE07mbh_03_u:017.027a": "vivindhyaṃ nihataṃ dṛṣṭvā tāṃ ca vikṣobhitāṃ camūm",
    "GE07mbh_03_u:017.027c": "kāmagena sa saubhena śālvaḥ punar upāgamat",
    "GE07mbh_03_u:017.028a": "tato vyākulitaṃ sarvaṃ dvārakāvāsi tad balam",
    "GE07mbh_03_u:017.028c": "dṛṣṭvā śālvaṃ mahābāho saubhasthaṃ pṛthivīgatam",
    "GE07mbh_03_u:017.029a": "tato niryāya kaunteya vyavasthāpya ca tad balam",
    "GE07mbh_03_u:017.029c": "ānartānāṃ mahārāja pradyumno vākyam abravīt",
    "GE07mbh_03_u:017.030a": "sarve bhavantas tiṣṭhantu sarve paśyantu māṃ yudhi",
    "GE07mbh_03_u:017.030c": "nivārayantaṃ saṃgrāme balāt saubhaṃ sarājakam",
    "GE07mbh_03_u:017.031a": "ahaṃ saubhapateḥ senām āyasair bhujagair iva",
    "GE07mbh_03_u:017.031c": "dhanurbhujavinirmuktair nāśayāmy adya yādavāḥ",
    "GE07mbh_03_u:017.032a": "āśvasadhvaṃ na bhīḥ kāryā saubharāḍ adya naśyati",
    "GE07mbh_03_u:017.032c": "mayābhipanno duṣṭātmā sasaubho vinaśiṣyati",
    "GE07mbh_03_u:017.033a": "evaṃ bruvati saṃhṛṣṭe pradyumne pāṇḍunandana",
    "GE07mbh_03_u:017.033c": "viṣṭhitaṃ tad balaṃ vīra yuyudhe ca yathāsukham",
    "GE07mbh_03_u:018.001": "vāsudeva uvāca",
    "GE07mbh_03_u:018.001a": "evam uktvā raukmiṇeyo yādavān bharatarṣabha",
    "GE07mbh_03_u:018.001c": "daṃśitair haribhir yuktaṃ ratham āsthāya kāñcanam",
    "GE07mbh_03_u:018.002a": "ucchritya makaraṃ ketuṃ vyāttānanam alaṃkṛtam",
    "GE07mbh_03_u:018.002c": "utpatadbhir ivākāśaṃ tair hayair anvayāt parān",
    "GE07mbh_03_u:018.003a": "vikṣipan nādayaṃś cāpi dhanuḥśreṣṭhaṃ mahābalaḥ",
    "GE07mbh_03_u:018.003c": "tūṇakhaḍgadharaḥ śūro baddhagodhāṅgulitravān",
    "GE07mbh_03_u:018.004a": "sa vidyuccalitaṃ cāpaṃ viharan vai talāt talam",
    "GE07mbh_03_u:018.004c": "mohayām āsa daiteyān sarvān saubhanivāsinaḥ",
    "GE07mbh_03_u:018.005a": "nāsya vikṣipataś cāpaṃ saṃdadhānasya cāsakṛt",
    "GE07mbh_03_u:018.005c": "antaraṃ dadṛśe kaś cin nighnataḥ śātravān raṇe",
    "GE07mbh_03_u:018.006a": "mukhasya varṇo na vikalpate 'sya; celuś ca gātrāṇi na cāpi tasya",
    "GE07mbh_03_u:018.006c": "siṃhonnataṃ cāpy abhigarjato 'sya; śuśrāva loko 'dbhutarūpam agryam",
    "GE07mbh_03_u:018.007a": "jalecaraḥ kāñcanayaṣṭisaṃstho; vyāttānanaḥ sarvatimipramāthī",
    "GE07mbh_03_u:018.007c": "vitrāsayan rājati vāhamukhye; śālvasya senāpramukhe dhvajāgryaḥ",
    "GE07mbh_03_u:018.008a": "tataḥ sa tūrṇaṃ niṣpatya pradyumnaḥ śatrukarśanaḥ",
    "GE07mbh_03_u:018.008c": "śālvam evābhidudrāva vidhāsyan kalahaṃ nṛpa",
    "GE07mbh_03_u:018.009a": "abhiyānaṃ tu vīreṇa pradyumnena mahāhave",
    "GE07mbh_03_u:018.009c": "nāmarṣayata saṃkruddhaḥ śālvaḥ kurukulodvaha",
    "GE07mbh_03_u:018.010a": "sa roṣamadamatto vai kāmagād avaruhya ca",
    "GE07mbh_03_u:018.010c": "pradyumnaṃ yodhayām āsa śālvaḥ parapuraṃjayaḥ",
    "GE07mbh_03_u:018.011a": "tayoḥ sutumulaṃ yuddhaṃ",
    "GE07mbh_03_u:018.011c": "sametā dadṛśur lokā balivāsavayor iva",
    "GE07mbh_03_u:018.012a": "tasya māyāmayo vīra ratho hemapariṣkṛtaḥ",
    "GE07mbh_03_u:018.012c": "sadhvajaḥ sapatākaś ca sānukarṣaḥ satūṇavān",
    "GE07mbh_03_u:018.013a": "sa taṃ rathavaraṃ śrīmān samāruhya kila prabho",
    "GE07mbh_03_u:018.013c": "mumoca bāṇān kauravya pradyumnāya mahābalaḥ",
    "GE07mbh_03_u:018.014a": "tato bāṇamayaṃ varṣaṃ vyasṛjat tarasā raṇe",
    "GE07mbh_03_u:018.014c": "pradyumno bhujavegena śālvaṃ saṃmohayann iva",
    "GE07mbh_03_u:018.015a": "sa tair abhihataḥ saṃkhye nāmarṣayata saubharāṭ",
    "GE07mbh_03_u:018.015c": "śarān dīptāgnisaṃkāśān mumoca tanaye mama",
    "GE07mbh_03_u:018.015d-0079_01": "tān āpatata (sic!) bāṇaughān sa ciccheda mahābalaḥ",
    "GE07mbh_03_u:018.015d-0079_02": "tataś cānyāñ śarān dīptān pracikṣepa sute mama",
    "GE07mbh_03_u:018.016a": "sa śālvabāṇai rājendra viddho rukmiṇinandanaḥ",
    "GE07mbh_03_u:018.016c": "mumoca bāṇaṃ tvarito marmabhedinam āhave",
    "GE07mbh_03_u:018.017a": "tasya varma vibhidyāśu sa bāṇo matsuteritaḥ",
    "GE07mbh_03_u:018.017c": "bibheda hṛdayaṃ patrī sa papāta mumoha ca",
    "GE07mbh_03_u:018.018a": "tasmin nipatite vīre śālvarāje vicetasi",
    "GE07mbh_03_u:018.018c": "saṃprādravan dānavendrā dārayanto vasuṃdharām",
    "GE07mbh_03_u:018.019a": "hāhākṛtam abhūt sainyaṃ śālvasya pṛthivīpate",
    "GE07mbh_03_u:018.019c": "naṣṭasaṃjñe nipatite tadā saubhapatau nṛpa",
    "GE07mbh_03_u:018.020a": "tata utthāya kauravya pratilabhya ca cetanām",
    "GE07mbh_03_u:018.020c": "mumoca bāṇaṃ tarasā pradyumnāya mahābalaḥ",
    "GE07mbh_03_u:018.021a": "tena viddho mahābāhuḥ pradyumnaḥ samare sthitaḥ",
    "GE07mbh_03_u:018.021c": "jatrudeśe bhṛśaṃ vīro vyavāsīdad rathe tadā",
    "GE07mbh_03_u:018.022a": "taṃ sa viddhvā mahārāja śālvo rukmiṇinandanam",
    "GE07mbh_03_u:018.022c": "nanāda siṃhanādaṃ vai nādenāpūrayan mahīm",
    "GE07mbh_03_u:018.023a": "tato mohaṃ samāpanne tanaye mama bhārata",
    "GE07mbh_03_u:018.023c": "mumoca bāṇāṃs tvaritaḥ punar anyān durāsadān",
    "GE07mbh_03_u:018.024a": "sa tair abhihato bāṇair bahubhis tena mohitaḥ",
    "GE07mbh_03_u:018.024c": "niśceṣṭaḥ kauravaśreṣṭha pradyumno 'bhūd raṇājire",
    "GE07mbh_03_u:019.001": "vāsudeva uvāca",
    "GE07mbh_03_u:019.001a": "śālvabāṇārdite tasmin pradyumne balināṃ vare",
    "GE07mbh_03_u:019.001c": "vṛṣṇayo bhagnasaṃkalpā vivyathuḥ pṛtanāgatāḥ",
    "GE07mbh_03_u:019.002a": "hāhākṛtam abhūt sārvaṃ vṛṣṇyandhakabalaṃ tadā",
    "GE07mbh_03_u:019.002c": "pradyumne patite rājan pare ca muditābhavan",
    "GE07mbh_03_u:019.003a": "taṃ tathā mohitaṃ dṛṣṭvā sārathir javanair hayaiḥ",
    "GE07mbh_03_u:019.003c": "raṇād apāharat tūrṇaṃ śikṣito dārukis tataḥ",
    "GE07mbh_03_u:019.004a": "nātidūrāpayāte tu rathe rathavarapraṇut",
    "GE07mbh_03_u:019.004c": "dhanur gṛhītvā yantāraṃ labdhasaṃjño 'bravīd idam",
    "GE07mbh_03_u:019.005a": "saute kiṃ te vyavasitaṃ kasmād yāsi parāṅmukhaḥ",
    "GE07mbh_03_u:019.005c": "naiṣa vṛṣṇipravīrāṇām āhave dharma ucyate",
    "GE07mbh_03_u:019.006a": "kaccit saute na te mohaḥ śālvaṃ dṛṣṭvā mahāhave",
    "GE07mbh_03_u:019.006c": "viṣādo vā raṇaṃ dṛṣṭvā brūhi me tvaṃ yathātatham",
    "GE07mbh_03_u:019.007": "sūta uvāca",
    "GE07mbh_03_u:019.007a": "jānārdane na me moho nāpi me bhayam āviśat",
    "GE07mbh_03_u:019.007c": "atibhāraṃ tu te manye śālvaṃ keśavanandana",
    "GE07mbh_03_u:019.008a": "so 'payāmi śanair vīra balavān eṣa pāpakṛt",
    "GE07mbh_03_u:019.008c": "mohitaś ca raṇe śūro rakṣyaḥ sārathinā rathī",
    "GE07mbh_03_u:019.009a": "āyuṣmaṃs tvaṃ mayā nityaṃ rakṣitavyas tvayāpy aham",
    "GE07mbh_03_u:019.009c": "rakṣitavyo rathī nityam iti kṛtvāpayāmy aham",
    "GE07mbh_03_u:019.010a": "ekaś cāsi mahābāho bahavaś cāpi dānavāḥ",
    "GE07mbh_03_u:019.010c": "nasamaṃ raukmiṇeyāhaṃ raṇaṃ matvāpayāmy aham",
    "GE07mbh_03_u:019.011": "vāsudeva uvāca",
    "GE07mbh_03_u:019.011a": "evaṃ bruvati sūte tu tadā makaraketumān",
    "GE07mbh_03_u:019.011c": "uvāca sūtaṃ kauravya nivartaya rathaṃ punaḥ",
    "GE07mbh_03_u:019.012a": "dārukātmaja maivaṃ tvaṃ punaḥ kārṣīḥ kathaṃ cana",
    "GE07mbh_03_u:019.012c": "vyapayānaṃ raṇāt saute jīvato mama karhi cit",
    "GE07mbh_03_u:019.013a": "na sa vṛṣṇikule jāto yo vai tyajati saṃgaram",
    "GE07mbh_03_u:019.013c": "yo vā nipatitaṃ hanti tavāsmīti ca vādinam",
    "GE07mbh_03_u:019.014a": "tathā striyaṃ vai yo hanti vṛddhaṃ bālaṃ tathaiva ca",
    "GE07mbh_03_u:019.014c": "virathaṃ viprakīrṇaṃ ca bhagnaśastrāyudhaṃ tathā",
    "GE07mbh_03_u:019.015a": "tvaṃ ca sūtakule jāto vinītaḥ sūtakarmaṇi",
    "GE07mbh_03_u:019.015c": "dharmajñaś cāsi vṛṣṇīnām āhaveṣv api dāruke",
    "GE07mbh_03_u:019.016a": "sa jānaṃś caritaṃ kṛtsnaṃ vṛṣṇīnāṃ pṛtanāmukhe",
    "GE07mbh_03_u:019.016c": "apayānaṃ punaḥ saute maivaṃ kārṣīḥ kathaṃ cana",
    "GE07mbh_03_u:019.017a": "apayātaṃ hataṃ pṛṣṭhe bhītaṃ raṇapalāyinam",
    "GE07mbh_03_u:019.017c": "gadāgrajo durādharṣaḥ kiṃ māṃ vakṣyati mādhavaḥ",
    "GE07mbh_03_u:019.018a": "keśavasyāgrajo vāpi nīlavāsā madotkaṭaḥ",
    "GE07mbh_03_u:019.018c": "kiṃ vakṣyati mahābāhur baladevaḥ samāgataḥ",
    "GE07mbh_03_u:019.019a": "kiṃ vakṣyati śiner naptā narasiṃho mahādhanuḥ",
    "GE07mbh_03_u:019.019c": "apayātaṃ raṇāt saute sāmbaś ca samitiṃjayaḥ",
    "GE07mbh_03_u:019.020a": "cārudeṣṇaś ca durdharṣas tathaiva gadasāraṇau",
    "GE07mbh_03_u:019.020c": "akrūraś ca mahābāhuḥ kiṃ māṃ vakṣyati sārathe",
    "GE07mbh_03_u:019.021a": "śūraṃ saṃbhāvitaṃ santaṃ nityaṃ puruṣamāninam",
    "GE07mbh_03_u:019.021c": "striyaś ca vṛṣṇīvīrāṇāṃ kiṃ māṃ vakṣyanti saṃgatāḥ",
    "GE07mbh_03_u:019.022a": "pradyumno 'yam upāyāti bhītas tyaktvā mahāhavam",
    "GE07mbh_03_u:019.022c": "dhig enam iti vakṣyanti na tu vakṣyanti sādhv iti",
    "GE07mbh_03_u:019.023a": "dhig vācā parihāso 'pi mama vā madvidhasya vā",
    "GE07mbh_03_u:019.023c": "mṛtyunābhyadhikaḥ saute sa tvaṃ mā vyapayāḥ punaḥ",
    "GE07mbh_03_u:019.024a": "bhāraṃ hi mayi saṃnyasya yāto madhunihā hariḥ",
    "GE07mbh_03_u:019.024c": "yajñaṃ bharatasiṃhasya pārthasyāmitatejasaḥ",
    "GE07mbh_03_u:019.025a": "kṛtavarmā mayā vīro niryāsyann eva vāritaḥ",
    "GE07mbh_03_u:019.025c": "śālvaṃ nivārayiṣye 'haṃ tiṣṭha tvam iti sūtaja",
    "GE07mbh_03_u:019.026a": "sa ca saṃbhāvayan māṃ vai nivṛtto hṛdikātmajaḥ",
    "GE07mbh_03_u:019.026c": "taṃ sametya raṇaṃ tyaktvā kiṃ vakṣyāmi mahāratham",
    "GE07mbh_03_u:019.027a": "upayātaṃ durādharṣaṃ śaṅkhacakragadādharam",
    "GE07mbh_03_u:019.027c": "puruṣaṃ puṇḍarīkākṣaṃ kiṃ vakṣyāmi mahābhujam",
    "GE07mbh_03_u:019.028a": "sātyakiṃ baladevaṃ ca ye cānye 'ndhakavṛṣṇayaḥ",
    "GE07mbh_03_u:019.028c": "mayā spardhanti satataṃ kiṃ nu vakṣyāmi tān aham",
    "GE07mbh_03_u:019.029a": "tyaktvā raṇam imaṃ saute pṛṣṭhato 'bhyāhataḥ śaraiḥ",
    "GE07mbh_03_u:019.029c": "tvayāpanīto vivaśo na jīveyaṃ kathaṃ cana",
    "GE07mbh_03_u:019.030a": "sa nivarta rathenāśu punar dārukanandana",
    "GE07mbh_03_u:019.030c": "na caitad evaṃ kartavyam athāpatsu kathaṃ cana",
    "GE07mbh_03_u:019.031a": "na jīvitam ahaṃ saute bahu manye kadā cana",
    "GE07mbh_03_u:019.031c": "apayāto raṇād bhītaḥ pṛṣṭhato 'bhyāhataḥ śaraiḥ",
    "GE07mbh_03_u:019.032a": "kadā vā sūtaputra tvaṃ jānīṣe māṃ bhayārditam",
    "GE07mbh_03_u:019.032c": "apayātaṃ raṇaṃ hitvā yathā kāpuruṣaṃ tathā",
    "GE07mbh_03_u:019.033a": "na yuktaṃ bhavatā tyaktuṃ saṃgrāmaṃ dārukātmaja",
    "GE07mbh_03_u:019.033c": "mayi yuddhārthini bhṛśaṃ sa tvaṃ yāhi yato raṇam",
    "GE07mbh_03_u:020.001": "vāsudeva uvāca",
    "GE07mbh_03_u:020.001a": "evam uktas tu kaunteya sūtaputras tadā mṛdhe",
    "GE07mbh_03_u:020.001c": "pradyumnam abravīc chlakṣṇaṃ madhuraṃ vākyam añjasā",
    "GE07mbh_03_u:020.002a": "na me bhayaṃ raukmiṇeya saṃgrāme yacchato hayān",
    "GE07mbh_03_u:020.002c": "yuddhajñaś cāsmi vṛṣṇīnāṃ nātra kiṃ cid ato 'nyathā",
    "GE07mbh_03_u:020.003a": "āyuṣmann upadeśas tu sārathye vartatāṃ smṛtaḥ",
    "GE07mbh_03_u:020.003c": "sarvārtheṣu rathī rakṣyas tvaṃ cāpi bhṛśapīḍitaḥ",
    "GE07mbh_03_u:020.004a": "tvaṃ hi śālvaprayuktena patriṇābhihato bhṛśam",
    "GE07mbh_03_u:020.004c": "kaśmalābhihato vīra tato 'ham apayātavān",
    "GE07mbh_03_u:020.005a": "sa tvaṃ sātvatamukhyādya labdhasaṃjño yadṛcchayā",
    "GE07mbh_03_u:020.005c": "paśya me hayasaṃyāne śikṣāṃ keśavanandana",
    "GE07mbh_03_u:020.006a": "dārukeṇāham utpanno yathāvac caiva śikṣitaḥ",
    "GE07mbh_03_u:020.006c": "vītabhīḥ praviśāmy etāṃ śālvasya mahatīṃ camūm",
    "GE07mbh_03_u:020.007a": "evam uktvā tato vīra hayān saṃcodya saṃgare",
    "GE07mbh_03_u:020.007c": "raśmibhiś ca samudyamya javenābhyapatat tadā",
    "GE07mbh_03_u:020.008a": "maṇḍalāni vicitrāṇi yamakānītarāṇi ca",
    "GE07mbh_03_u:020.008c": "savyāni ca vicitrāṇi dakṣiṇāni ca sarvaśaḥ",
    "GE07mbh_03_u:020.009a": "pratodenāhatā rājan raśmibhiś ca samudyatāḥ",
    "GE07mbh_03_u:020.009c": "utpatanta ivākāśaṃ vibabhus te hayottamāḥ",
    "GE07mbh_03_u:020.010a": "te hastalāghavopetaṃ vijñāya nṛpa dārukim",
    "GE07mbh_03_u:020.010c": "dahyamānā iva tadā paspṛśuś caraṇair mahīm",
    "GE07mbh_03_u:020.011a": "so 'pasavyāṃ camūṃ tasya śālvasya bharatarṣabha",
    "GE07mbh_03_u:020.011c": "cakāra nātiyatnena tad adbhutam ivābhavat",
    "GE07mbh_03_u:020.012a": "amṛṣyamāṇo 'pasavyaṃ pradyumnena sa saubharāṭ",
    "GE07mbh_03_u:020.012c": "yantāram asya sahasā tribhir bāṇaiḥ samarpayat",
    "GE07mbh_03_u:020.013a": "dārukasya sutas taṃ tu bāṇavegam acintayan",
    "GE07mbh_03_u:020.013c": "bhūya eva mahābāho prayayau hayasaṃmataḥ",
    "GE07mbh_03_u:020.014a": "tato bāṇān bahuvidhān punar eva sa saubharāṭ",
    "GE07mbh_03_u:020.014c": "mumoca tanaye vīre mama rukmiṇinandane",
    "GE07mbh_03_u:020.015a": "tān aprāptāñ śitair bāṇaiś ciccheda paravīrahā",
    "GE07mbh_03_u:020.015c": "raukmiṇeyaḥ smitaṃ kṛtvā darśayan hastalāghavam",
    "GE07mbh_03_u:020.016a": "chinnān dṛṣṭvā tu tān bāṇān pradyumnena sa saubharāṭ",
    "GE07mbh_03_u:020.016c": "āsurīṃ dāruṇīṃ māyām āsthāya vyasṛjac charān",
    "GE07mbh_03_u:020.017a": "prayujyamānam ājñāya daiteyāstraṃ mahābalaḥ",
    "GE07mbh_03_u:020.017c": "brahmāstreṇāntarā chittvā mumocānyān patatriṇaḥ",
    "GE07mbh_03_u:020.018a": "te tad astraṃ vidhūyāśu vivyadhū rudhirāśanāḥ",
    "GE07mbh_03_u:020.018c": "śirasy urasi vaktre ca sa mumoha papāta ca",
    "GE07mbh_03_u:020.019a": "tasmin nipatite kṣudre śālve bāṇaprapīḍite",
    "GE07mbh_03_u:020.019c": "raukmiṇeyo 'paraṃ bāṇaṃ saṃdadhe śatrunāśanam",
    "GE07mbh_03_u:020.020a": "tam arcitaṃ sarvadāśārhapūgair; āśīrbhir arkajvalanaprakāśam",
    "GE07mbh_03_u:020.020c": "dṛṣṭvā śaraṃ jyām abhinīyamānaṃ; babhūva hāhākṛtam antarikṣam",
    "GE07mbh_03_u:020.021a": "tato devagaṇāḥ sarve sendrāḥ saha dhaneśvarāḥ",
    "GE07mbh_03_u:020.021c": "nāradaṃ preṣayām āsuḥ śvasanaṃ ca mahābalam",
    "GE07mbh_03_u:020.022a": "tau raukmiṇeyam āgamya vaco 'brūtāṃ divaukasām",
    "GE07mbh_03_u:020.022c": "naiṣa vadhyas tvayā vīra śālvarājaḥ kathaṃ cana",
    "GE07mbh_03_u:020.023a": "saṃharasva punar bāṇam avadhyo 'yaṃ tvayā raṇe",
    "GE07mbh_03_u:020.023c": "etasya hi śarasyājau nāvadhyo 'sti pumān kva cit",
    "GE07mbh_03_u:020.024a": "mṛtyur asya mahābāho raṇe devakinandanaḥ",
    "GE07mbh_03_u:020.024c": "kṛṣṇaḥ saṃkalpito dhātrā tan na mithyā bhaved iti",
    "GE07mbh_03_u:020.025a": "tataḥ paramasaṃhṛṣṭaḥ pradyumnaḥ śaram uttamam",
    "GE07mbh_03_u:020.025c": "saṃjahāra dhanuḥśreṣṭhāt tūṇe caiva nyaveśayat",
    "GE07mbh_03_u:020.026a": "tata utthāya rājendra śālvaḥ paramadurmanāḥ",
    "GE07mbh_03_u:020.026c": "vyapāyāt sabalas tūrṇaṃ pradyumnaśarapīḍitaḥ",
    "GE07mbh_03_u:020.027a": "sa dvārakāṃ parityajya krūro vṛṣṇibhir arditaḥ",
    "GE07mbh_03_u:020.027c": "saubham āsthāya rājendra divam ācakrame tadā",
    "GE07mbh_03_u:021.001": "vāsudeva uvāca",
    "GE07mbh_03_u:021.001a": "ānartanagaraṃ muktaṃ tato 'ham agamaṃ tadā",
    "GE07mbh_03_u:021.001c": "mahākratau rājasūye nivṛtte nṛpate tava",
    "GE07mbh_03_u:021.002a": "apaśyaṃ dvārakāṃ cāhaṃ mahārāja hatatviṣam",
    "GE07mbh_03_u:021.002c": "niḥsvādhyāyavaṣaṭkārāṃ nirbhūṣaṇavarastriyam",
    "GE07mbh_03_u:021.003a": "anabhijñeyarūpāṇi dvārakopavanāni ca",
    "GE07mbh_03_u:021.003c": "dṛṣṭvā śaṅkopapanno 'ham apṛcchaṃ hṛdikātmajam",
    "GE07mbh_03_u:021.004a": "asvasthanaranārīkam idaṃ vṛṣṇipuraṃ bhṛṣam",
    "GE07mbh_03_u:021.004c": "kim idaṃ naraśārdūla śrotum icchāmahe vayam",
    "GE07mbh_03_u:021.005a": "evam uktas tu sa mayā vistareṇedam abravīt",
    "GE07mbh_03_u:021.005c": "rodhaṃ mokṣaṃ ca śālvena hārdikyo rājasattama",
    "GE07mbh_03_u:021.006a": "tato 'haṃ kauravaśreṣṭha śrutvā sarvam aśeṣataḥ",
    "GE07mbh_03_u:021.006c": "vināśe śālvarājasya tadaivākaravaṃ matim",
    "GE07mbh_03_u:021.007a": "tato 'haṃ bharataśreṣṭha samāśvāsya pure janam",
    "GE07mbh_03_u:021.007c": "rājānam āhukaṃ caiva tathaivānakadundubhim",
    "GE07mbh_03_u:021.007e": "sarvavṛṣṇipravīrāṃś ca harṣayann abruvaṃ tadā",
    "GE07mbh_03_u:021.008a": "apramādaḥ sadā kāryo nagare yādavarṣabhāḥ",
    "GE07mbh_03_u:021.008c": "śālvarājavināśāya prayātaṃ māṃ nibodhata",
    "GE07mbh_03_u:021.009a": "nāhatvā taṃ nivartiṣye purīṃ dvāravatīṃ prati",
    "GE07mbh_03_u:021.009c": "saśālvaṃ saubhanagaraṃ hatvā draṣṭāsmi vaḥ punaḥ",
    "GE07mbh_03_u:021.009e": "trisāmā hanyatām eṣā dundubhiḥ śatrubhīṣaṇī",
    "GE07mbh_03_u:021.010a": "te mayāśvāsitā vīrā yathāvad bharatarṣabha",
    "GE07mbh_03_u:021.010c": "sarve mām abruvan hṛṣṭāḥ prayāhi jahi śātravān",
    "GE07mbh_03_u:021.011a": "taiḥ prahṛṣṭātmabhir vīrair āśīrbhir abhinanditaḥ",
    "GE07mbh_03_u:021.011c": "vācayitvā dvijaśreṣṭhān praṇamya śirasāhukam",
    "GE07mbh_03_u:021.012a": "sainyasugrīvayuktena rathenānādayan diśaḥ",
    "GE07mbh_03_u:021.012c": "pradhmāpya śaṅkhapravaraṃ pāñcajanyam ahaṃ nṛpa",
    "GE07mbh_03_u:021.013a": "prayāto 'smi naravyāghra balena mahatā vṛtaḥ",
    "GE07mbh_03_u:021.013c": "kḷptena caturaṅgeṇa balena jitakāśinā",
    "GE07mbh_03_u:021.014a": "samatītya bahūn deśān girīṃś ca bahupādapān",
    "GE07mbh_03_u:021.014c": "sarāṃsi saritaś caiva mārttikāvatam āsadam",
    "GE07mbh_03_u:021.015a": "tatrāśrauṣaṃ naravyāghra śālvaṃ nagaram antikāt",
    "GE07mbh_03_u:021.015c": "prayātaṃ saubham āsthāya tam ahaṃ pṛṣṭhato 'nvayām",
    "GE07mbh_03_u:021.015d-0080_01": "dṛṣṭavān asmi rājendra sālvarājam athāntike",
    "GE07mbh_03_u:021.016a": "tataḥ sāgaram āsādya kukṣau tasya mahormiṇaḥ",
    "GE07mbh_03_u:021.016c": "samudranābhyāṃ śālvo 'bhūt saubham āsthāya śatruhan",
    "GE07mbh_03_u:021.016d-0081_01": "sa mām ālokya sahasā senāṃ svāṃ prāhiṇon mṛdhe",
    "GE07mbh_03_u:021.016d-0081_02": "madbāhunā ca senāyāṃ śiṣṭāyāṃ kiṃ cid eva ca",
    "GE07mbh_03_u:021.017a": "sa samālokya dūrān māṃ smayann iva yudhiṣṭhira",
    "GE07mbh_03_u:021.017c": "āhvayām āsa duṣṭātmā yuddhāyaiva muhur muhuḥ",
    "GE07mbh_03_u:021.018a": "tasya śārṅgavinirmuktair bahubhir marmabhedibhiḥ",
    "GE07mbh_03_u:021.018c": "puraṃ nāsādyata śarais tato māṃ roṣa āviśat",
    "GE07mbh_03_u:021.019a": "sa cāpi pāpaprakṛtir daiteyāpasado nṛpa",
    "GE07mbh_03_u:021.019c": "mayy avarṣata durdharṣaḥ śaradhārāḥ sahasraśaḥ",
    "GE07mbh_03_u:021.020a": "sainikān mama sūtaṃ ca hayāṃś ca samavākirat",
    "GE07mbh_03_u:021.020c": "acintayantas tu śarān vayaṃ yudhyāma bhārata",
    "GE07mbh_03_u:021.021a": "tataḥ śatasahasrāṇi śarāṇāṃ nataparvaṇām",
    "GE07mbh_03_u:021.021c": "cikṣipuḥ samare vīrā mayi śālvapadānugāḥ",
    "GE07mbh_03_u:021.022a": "te hayān me rathaṃ caiva tadā dārukam eva ca",
    "GE07mbh_03_u:021.022c": "chādayām āsur asurā bāṇair marmavibhedibhiḥ",
    "GE07mbh_03_u:021.023a": "na hayā na ratho vīra na yantā mama dārukaḥ",
    "GE07mbh_03_u:021.023c": "adṛśyanta śaraiś channās tathāhaṃ sainikāś ca me",
    "GE07mbh_03_u:021.024a": "tato 'ham api kauravya śarāṇām ayutān bahūn",
    "GE07mbh_03_u:021.024c": "abhimantritānāṃ dhanuṣā divyena vidhinākṣipam",
    "GE07mbh_03_u:021.025a": "na tatra viṣayas tv āsīn mama sainyasya bhārata",
    "GE07mbh_03_u:021.025c": "khe viṣaktaṃ hi tat saubhaṃ krośamātra ivābhavat",
    "GE07mbh_03_u:021.026a": "tatas te prekṣakāḥ sarve raṅgavāṭa iva sthitāḥ",
    "GE07mbh_03_u:021.026c": "harṣayām āsur uccair māṃ siṃhanādatalasvanaiḥ",
    "GE07mbh_03_u:021.027a": "matkārmukavinirmuktā dānavānāṃ mahāraṇe",
    "GE07mbh_03_u:021.027c": "aṅgeṣu rudhirāktās te viviśuḥ śalabhā iva",
    "GE07mbh_03_u:021.028a": "tato halahalāśabdaḥ saubhamadhye vyavardhata",
    "GE07mbh_03_u:021.028c": "vadhyatāṃ viśikhais tīkṣṇaiḥ patatāṃ ca mahārṇave",
    "GE07mbh_03_u:021.029a": "te nikṛttabhujaskandhāḥ kabandhākṛtidarśanāḥ",
    "GE07mbh_03_u:021.029c": "nadanto bhairavān nādan nipatanti sma dānavāḥ",
    "GE07mbh_03_u:021.029d-0082_01": "patitās te 'pi bhakṣyante samudrāmbhonivāsibhiḥ",
    "GE07mbh_03_u:021.030a": "tato gokṣīrakundendumṛṇālarajataprabham",
    "GE07mbh_03_u:021.030c": "jalajaṃ pāñcajanyaṃ vai prāṇenāham apūrayam",
    "GE07mbh_03_u:021.031a": "tān dṛṣṭvā patitāṃs tatra śālvaḥ saubhapatis tadā",
    "GE07mbh_03_u:021.031c": "māyāyuddhena mahatā yodhayām āsa māṃ yudhi",
    "GE07mbh_03_u:021.032a": "tato huḍahuḍāḥ prāsāḥ śaktiśūlaparaśvadhāḥ",
    "GE07mbh_03_u:021.032b-0083_01": "asayaḥ śaktimuśalapāśārṣṭikaṇapāḥ śarāḥ",
    "GE07mbh_03_u:021.032c": "paṭṭiśāś ca bhuśuṇḍyaś ca prāpatann aniśaṃ mayi",
    "GE07mbh_03_u:021.033a": "tān ahaṃ māyayaivāśu pratigṛhya vyanāśayam",
    "GE07mbh_03_u:021.033c": "tasyāṃ hatāyāṃ māyāyāṃ giriśṛṅgair ayodhayat",
    "GE07mbh_03_u:021.034a": "tato 'bhavat tama iva prabhātam iva cābhavat",
    "GE07mbh_03_u:021.034c": "durdinaṃ sudinaṃ caiva śītam uṣṇaṃ ca bhārata",
    "GE07mbh_03_u:021.034d-0084_01": "aṅgārapāṃśuvarṣaṃ ca śastravarṣaṃ ca bhārata",
    "GE07mbh_03_u:021.035a": "evaṃ māyāṃ vikurvāṇo yodhayām āsa māṃ ripuḥ",
    "GE07mbh_03_u:021.035c": "vijñāya tad ahaṃ sarvaṃ māyayaiva vyanāśayam",
    "GE07mbh_03_u:021.035d-0085_01": "sa mohayām āsa tadā māyayā yudhi dānavaḥ",
    "GE07mbh_03_u:021.035d-0085_02": "tato hatāyāṃ ca mayā māyāyāṃ yudhi dānavaḥ",
    "GE07mbh_03_u:021.035e": "yathākālaṃ tu yuddhena vyadhamaṃ sarvataḥ śaraiḥ",
    "GE07mbh_03_u:021.036a": "tato vyoma mahārāja śatasūryam ivābhavat",
    "GE07mbh_03_u:021.036c": "śatacandraṃ ca kaunteya",
    "GE07mbh_03_u:021.037a": "tato nājñāyata tadā divārātraṃ tathā diśaḥ",
    "GE07mbh_03_u:021.037c": "tato 'haṃ moham āpannaḥ prajñāstraṃ samayojayam",
    "GE07mbh_03_u:021.037e": "tatas tad astram astreṇa vidhūtaṃ śaratūlavat",
    "GE07mbh_03_u:021.038a": "tathā tad abhavad yuddhaṃ tumulaṃ lomaharṣaṇam",
    "GE07mbh_03_u:021.038c": "labdhālokaś ca rājendra punaḥ śatrum ayodhayam",
    "GE07mbh_03_u:022.001": "vāsudeva uvāca",
    "GE07mbh_03_u:022.001a": "evaṃ sa puruṣavyāghra śālvo rājñāṃ mahāripuḥ",
    "GE07mbh_03_u:022.001c": "yudhyamāno mayā saṃkhye viyad abhyāgamat punaḥ",
    "GE07mbh_03_u:022.002a": "tataḥ śataghnīś ca mahāgadāś ca; dīptāṃś ca śūlān musalān asīṃś ca",
    "GE07mbh_03_u:022.002c": "cikṣepa roṣān mayi mandabuddhiḥ; śālvo mahārāja jayābhikāṅkṣī",
    "GE07mbh_03_u:022.003a": "tān āśugair āpatato 'ham āśu; nivārya tūrṇaṃ khagamān kha eva",
    "GE07mbh_03_u:022.003c": "dvidhā tridhā cācchinam āśu muktais; tato 'ntarikṣe ninado babhūva",
    "GE07mbh_03_u:022.004a": "tataḥ śatasahasreṇa śarāṇāṃ nataparvaṇām",
    "GE07mbh_03_u:022.004c": "dārukaṃ vājinaś caiva rathaṃ ca samavākirat",
    "GE07mbh_03_u:022.005a": "tato mām abravīd vīra dāruko vihvalann iva",
    "GE07mbh_03_u:022.005c": "sthātavyam iti tiṣṭhāmi śālvabāṇaprapīḍitaḥ",
    "GE07mbh_03_u:022.005d-0086_01": "avasthātuṃ na śakyāmi aṅgaṃ me vyavasīdati",
    "GE07mbh_03_u:022.006a": "iti tasya niśamyāhaṃ sāratheḥ karuṇaṃ vacaḥ",
    "GE07mbh_03_u:022.006c": "avekṣamāṇo yantāram apaśyaṃ śarapīḍitam",
    "GE07mbh_03_u:022.007a": "na tasyorasi no mūrdhni na kāye na bhujadvaye",
    "GE07mbh_03_u:022.007c": "antaraṃ pāṇḍavaśreṣṭha paśyāmi nahataṃ śaraiḥ",
    "GE07mbh_03_u:022.008a": "sa tu bāṇavarotpīḍād visravaty asṛg ulbaṇam",
    "GE07mbh_03_u:022.008c": "abhivṛṣṭo yathā meghair girir gairikadhātumān",
    "GE07mbh_03_u:022.008d-0087_01": "śarair nānāvidhākārair",
    "GE07mbh_03_u:022.008d-0087_02": "astraiḥ śastraiś ca vividhaiḥ khasthā hy antarhitā api",
    "GE07mbh_03_u:022.009a": "abhīṣuhastaṃ taṃ dṛṣṭvā sīdantaṃ sārathiṃ raṇe",
    "GE07mbh_03_u:022.009c": "astambhayaṃ mahābāho śālvabāṇaprapīḍitam",
    "GE07mbh_03_u:022.010a": "atha māṃ puruṣaḥ kaś cid dvārakānilayo 'bravīt",
    "GE07mbh_03_u:022.010c": "tvarito ratham abhyetya sauhṛdād iva bhārata",
    "GE07mbh_03_u:022.011a": "āhukasya vaco vīra tasyaiva paricārakaḥ",
    "GE07mbh_03_u:022.011c": "viṣaṇṇaḥ sannakaṇṭho vai tan nibodha yudhiṣṭhira",
    "GE07mbh_03_u:022.012a": "dvārakādhipatir vīra āha tvām āhuko vacaḥ",
    "GE07mbh_03_u:022.012c": "keśaveha vijānīṣva yat tvāṃ pitṛsakho 'bravīt",
    "GE07mbh_03_u:022.013a": "upayātvādya śālvena dvārakāṃ vṛṣṇinandana",
    "GE07mbh_03_u:022.013c": "viṣakte tvayi durdharṣa hataḥ śūrasuto balāt",
    "GE07mbh_03_u:022.014a": "tad alaṃ sādhu yuddhena nivartasva janārdana",
    "GE07mbh_03_u:022.014c": "dvārakām eva rakṣasva kāryam etan mahat tava",
    "GE07mbh_03_u:022.015a": "ity ahaṃ tasya vacanaṃ śrutvā paramadurmanāḥ",
    "GE07mbh_03_u:022.015c": "niścayaṃ nādhigacchāmi kartavyasyetarasya vā",
    "GE07mbh_03_u:022.016a": "sātyakiṃ baladevaṃ ca pradyumnaṃ ca mahāratham",
    "GE07mbh_03_u:022.016c": "jagarhe manasā vīra tac chrutvā vipriyaṃ vacaḥ",
    "GE07mbh_03_u:022.017a": "ahaṃ hi dvārakāyāś ca pituś ca kurunandana",
    "GE07mbh_03_u:022.017c": "teṣu rakṣāṃ samādhāya prayātaḥ saubhapātane",
    "GE07mbh_03_u:022.018a": "baladevo mahābāhuḥ kaccij jīvati śatruhā",
    "GE07mbh_03_u:022.018c": "sātyakī raukmiṇeyaś ca cārudeṣṇaś ca vīryavān",
    "GE07mbh_03_u:022.018e": "sāmbaprabhṛtayaś caivety aham āsaṃ sudurmanāḥ",
    "GE07mbh_03_u:022.019a": "eteṣu hi naravyāghra jīvatsu na kathaṃ cana",
    "GE07mbh_03_u:022.019c": "śakyaḥ śūrasuto hantum api vajrabhṛtā svayam",
    "GE07mbh_03_u:022.020a": "hataḥ śūrasuto vyaktaṃ vyaktaṃ te ca parāsavaḥ",
    "GE07mbh_03_u:022.020c": "baladevamukhāḥ sarve iti me niścitā matiḥ",
    "GE07mbh_03_u:022.021a": "so 'haṃ sarvavināśaṃ taṃ cintayāno muhur muhuḥ",
    "GE07mbh_03_u:022.021c": "suvihvalo mahārāja punaḥ śālvam ayodhayam",
    "GE07mbh_03_u:022.022a": "tato 'paśyaṃ mahārāja prapatantam ahaṃ tadā",
    "GE07mbh_03_u:022.022c": "saubhāc chūrasutaṃ vīra tato māṃ moha āviśat",
    "GE07mbh_03_u:022.023a": "tasya rūpaṃ prapatataḥ pitur mama narādhipa",
    "GE07mbh_03_u:022.023c": "yayāteḥ kṣīṇapuṇyasya svargād iva mahītalam",
    "GE07mbh_03_u:022.024a": "viśīrṇagalitoṣṇīṣaḥ prakīrṇāmbaramūrdhajaḥ",
    "GE07mbh_03_u:022.024c": "prapatan dṛśyate ha sma kṣīṇapuṇya iva grahaḥ",
    "GE07mbh_03_u:022.025a": "tataḥ śārṅgaṃ dhanuḥśreṣṭhaṃ karāt prapatitaṃ mama",
    "GE07mbh_03_u:022.025c": "mohāt sannaś ca kaunteya rathopastha upāviśam",
    "GE07mbh_03_u:022.026a": "tato hāhākṛtaṃ sarvaṃ sainyaṃ me gatacetanam",
    "GE07mbh_03_u:022.026c": "māṃ dṛṣṭvā rathanīḍasthaṃ gatāsum iva bhārata",
    "GE07mbh_03_u:022.027a": "prasārya bāhū patataḥ prasārya caraṇāv api",
    "GE07mbh_03_u:022.027c": "rūpaṃ pitur apaśyaṃ tac chakuneḥ patato yathā",
    "GE07mbh_03_u:022.028a": "taṃ patantaṃ mahābāho śūlapaṭṭiśapāṇayaḥ",
    "GE07mbh_03_u:022.028c": "abhighnanto bhṛśaṃ vīrā mama ceto vyakampayan",
    "GE07mbh_03_u:022.029a": "tato muhūrtāt pratilabhya saṃjñām; ahaṃ tadā vīra mahāvimarde",
    "GE07mbh_03_u:022.029c": "na tatra saubhaṃ na ripuṃ na śālvaṃ; paśyāmi vṛddhaṃ pitaraṃ na cāpi",
    "GE07mbh_03_u:022.030a": "tato mamāsīn manasi māyeyam iti niścitam",
    "GE07mbh_03_u:022.030c": "prabuddho 'smi tato bhūyaḥ śataśo vikirañ śarān",
    "GE07mbh_03_u:023.001": "vāsudeva uvāca",
    "GE07mbh_03_u:023.001a": "tato 'haṃ bharataśreṣṭha pragṛhya ruciraṃ dhanuḥ",
    "GE07mbh_03_u:023.001c": "śarair apātayaṃ saubhāc chirāṃsi vibudhadviṣām",
    "GE07mbh_03_u:023.002a": "śarāṃś cāśīviṣākārān ūrdhvagāṃs tigmatejasaḥ",
    "GE07mbh_03_u:023.002c": "apraiṣaṃ śālvarājāya śārṅgamuktān suvāsasaḥ",
    "GE07mbh_03_u:023.003a": "tato nādṛśyata tadā saubhaṃ kurukulodvaha",
    "GE07mbh_03_u:023.003c": "antarhitaṃ māyayābhūt tato 'haṃ vismito 'bhavam",
    "GE07mbh_03_u:023.004a": "atha dānavasaṃghās te vikṛtānanamūrdhajāḥ",
    "GE07mbh_03_u:023.004c": "udakrośan mahārāja viṣṭhite mayi bhārata",
    "GE07mbh_03_u:023.005a": "tato 'straṃ śabdasāhaṃ vai tvaramāṇo mahāhave",
    "GE07mbh_03_u:023.005c": "ayojayaṃ tadvadhāya tataḥ śabda upāramat",
    "GE07mbh_03_u:023.006a": "hatās te dānavāḥ sarve yaiḥ sa śabda udīritaḥ",
    "GE07mbh_03_u:023.006c": "śarair ādityasaṃkāśair jvalitaiḥ śabdasādhanaiḥ",
    "GE07mbh_03_u:023.007a": "tasminn uparate śabde punar evānyato 'bhavat",
    "GE07mbh_03_u:023.007c": "śabdo 'paro mahārāja tatrāpi prāharaṃ śarān",
    "GE07mbh_03_u:023.008a": "evaṃ daśa diśaḥ sarvās tiryag ūrdhvaṃ ca bhārata",
    "GE07mbh_03_u:023.008c": "nādayām āsur asurās te cāpi nihatā mayā",
    "GE07mbh_03_u:023.009a": "tataḥ prāgjyotiṣaṃ gatvā punar eva vyadṛśyata",
    "GE07mbh_03_u:023.009c": "saubhaṃ kāmagamaṃ vīra mohayan mama cakṣuṣī",
    "GE07mbh_03_u:023.010a": "tato lokāntakaraṇo dānavo vānarākṛtiḥ",
    "GE07mbh_03_u:023.010c": "śilāvarṣeṇa sahasā mahatā māṃ samāvṛṇot",
    "GE07mbh_03_u:023.011a": "so 'haṃ parvatavarṣeṇa vadhyamānaḥ samantataḥ",
    "GE07mbh_03_u:023.011c": "valmīka iva rājendra parvatopacito 'bhavam",
    "GE07mbh_03_u:023.012a": "tato 'haṃ parvatacitaḥ sahayaḥ sahasārathiḥ",
    "GE07mbh_03_u:023.012c": "aprakhyātim iyāṃ rājan sadhvajaḥ parvataiś citaḥ",
    "GE07mbh_03_u:023.013a": "tato vṛṣṇipravīrā ye mamāsan sainikās tadā",
    "GE07mbh_03_u:023.013c": "te bhayārtā diśaḥ sarvāḥ sahasā vipradudruvuḥ",
    "GE07mbh_03_u:023.014a": "tato hāhākṛtaṃ sarvam abhūt kila viśāṃ pate",
    "GE07mbh_03_u:023.014c": "dyauś ca bhūmiś ca khaṃ caivādṛśyamāne tathā mayi",
    "GE07mbh_03_u:023.015a": "tato viṣaṇṇamanaso mama rājan suhṛjjanāḥ",
    "GE07mbh_03_u:023.015c": "ruruduś cukruśuś caiva duḥkhaśokasamanvitāḥ",
    "GE07mbh_03_u:023.016a": "dviṣatāṃ ca praharṣo 'bhūd ārtiś cādviṣatām api",
    "GE07mbh_03_u:023.016c": "evaṃ vijitavān vīra paścād aśrauṣam acyuta",
    "GE07mbh_03_u:023.017a": "tato 'ham astraṃ dayitaṃ sarvapāṣāṇabhedanam",
    "GE07mbh_03_u:023.017c": "vajram udyamya tān sarvān parvatān samaśātayam",
    "GE07mbh_03_u:023.018a": "tataḥ parvatabhārārtā mandaprāṇaviceṣṭitāḥ",
    "GE07mbh_03_u:023.018c": "hayā mama mahārāja vepamānā ivābhavan",
    "GE07mbh_03_u:023.019a": "meghajālam ivākāśe vidāryābhyuditaṃ",
    "GE07mbh_03_u:023.019c": "dṛṣṭvā māṃ bāndhavāḥ sarve harṣam āhārayan punaḥ",
    "GE07mbh_03_u:023.020a": "tato mām abravīt sūtaḥ prāñjaliḥ praṇato nṛpa",
    "GE07mbh_03_u:023.020c": "sādhu saṃpaśya vārṣṇeya śālvaṃ saubhapatiṃ sthitam",
    "GE07mbh_03_u:023.021a": "alaṃ kṛṣṇāvamanyainaṃ sādhu yatnaṃ samācara",
    "GE07mbh_03_u:023.021c": "mārdavaṃ sakhitāṃ caiva śālvād adya vyapāhara",
    "GE07mbh_03_u:023.022a": "jahi śālvaṃ mahābāho mainaṃ jīvaya keśava",
    "GE07mbh_03_u:023.022c": "sarvaiḥ parākramair vīra vadhyaḥ śatrur amitrahan",
    "GE07mbh_03_u:023.023a": "na śatrur avamantavyo durbalo 'pi balīyasā",
    "GE07mbh_03_u:023.023c": "yo 'pi syāt pīṭhagaḥ kaś cit kiṃ punaḥ samare sthitaḥ",
    "GE07mbh_03_u:023.024a": "sa tvaṃ puruṣaśārdūla sarvayatnair imaṃ prabho",
    "GE07mbh_03_u:023.024c": "jahi vṛṣṇikulaśreṣṭha mā tvāṃ kālo 'tyagāt punaḥ",
    "GE07mbh_03_u:023.024d-0088_01": "jitavāñ jāmadagnyaṃ yaḥ koṭivarṣagaṇān bahūn",
    "GE07mbh_03_u:023.024d-0088_02": "sa eṣa nānyair vadhyo hi tvām ṛte naiva kaiś cana",
    "GE07mbh_03_u:023.025a": "naiṣa mārdavasādhyo vai mato nāpi sakhā tava",
    "GE07mbh_03_u:023.025c": "yena tvaṃ yodhito vīra dvārakā cāvamarditā",
    "GE07mbh_03_u:023.026a": "evamādi tu kaunteya śrutvāhaṃ sārather vacaḥ",
    "GE07mbh_03_u:023.026c": "tattvam etad iti jñātvā yuddhe matim adhārayam",
    "GE07mbh_03_u:023.027a": "vadhāya śālvarājasya saubhasya ca nipātane",
    "GE07mbh_03_u:023.027c": "dārukaṃ cābruvaṃ vīra muhūrtaṃ sthīyatām iti",
    "GE07mbh_03_u:023.028a": "tato 'pratihataṃ divyam abhedyam ativīryavat",
    "GE07mbh_03_u:023.028c": "āgneyam astraṃ dayitaṃ sarvasāhaṃ mahāprabham",
    "GE07mbh_03_u:023.028d-0089_01": "yojayaṃ tatra dhanuṣā dānavāntakaraṃ raṇe",
    "GE07mbh_03_u:023.029a": "yakṣāṇāṃ rākṣasānāṃ ca dānavānāṃ ca saṃyuge",
    "GE07mbh_03_u:023.029c": "rājñāṃ ca pratilomānāṃ bhasmāntakaraṇaṃ mahat",
    "GE07mbh_03_u:023.030a": "kṣurāntam amalaṃ cakraṃ kālāntakayamopamam",
    "GE07mbh_03_u:023.030c": "abhimantryāham atulaṃ dviṣatāṃ ca nibarhaṇam",
    "GE07mbh_03_u:023.031a": "jahi saubhaṃ svavīryeṇa ye cātra ripavo mama",
    "GE07mbh_03_u:023.031c": "ity uktvā bhujavīryeṇa tasmai prāhiṇavaṃ ruṣā",
    "GE07mbh_03_u:023.032a": "rūpaṃ sudarśanasyāsīd ākāśe patatas tadā",
    "GE07mbh_03_u:023.032c": "dvitīyasyeva sūryasya yugānte pariviṣyataḥ",
    "GE07mbh_03_u:023.033a": "tat samāsādya nagaraṃ saubhaṃ vyapagatatviṣam",
    "GE07mbh_03_u:023.033c": "madhyena pāṭayām āsa krakaco dārv ivocchritam",
    "GE07mbh_03_u:023.034a": "dvidhā kṛtaṃ tataḥ saubhaṃ sudarśanabalād dhatam",
    "GE07mbh_03_u:023.034c": "maheśvaraśaroddhūtaṃ papāta tripuraṃ yathā",
    "GE07mbh_03_u:023.035a": "tasmin nipatite saubhe cakram āgāt karaṃ mama",
    "GE07mbh_03_u:023.035c": "punaś coddhūya vegena śālvāyety aham abruvam",
    "GE07mbh_03_u:023.036a": "tataḥ śālvaṃ gadāṃ gurvīm āvidhyantaṃ mahāhave",
    "GE07mbh_03_u:023.036c": "dvidhā cakāra sahasā prajajvāla ca tejasā",
    "GE07mbh_03_u:023.037a": "tasmin nipatite vīre dānavās trastacetasaḥ",
    "GE07mbh_03_u:023.037c": "hāhābhūtā diśo jagmur arditā mama sāyakaiḥ",
    "GE07mbh_03_u:023.038a": "tato 'haṃ samavasthāpya rathaṃ saubhasamīpataḥ",
    "GE07mbh_03_u:023.038c": "śaṅkhaṃ pradhmāpya harṣeṇa suhṛdaḥ paryaharṣayam",
    "GE07mbh_03_u:023.039a": "tan meruśikharākāraṃ",
    "GE07mbh_03_u:023.039c": "dahyamānam abhiprekṣya striyas tāḥ saṃpradudruvuḥ",
    "GE07mbh_03_u:023.040a": "evaṃ nihatya samare śālvaṃ saubhaṃ nipātya ca",
    "GE07mbh_03_u:023.040c": "ānartān punar āgamya suhṛdāṃ prītim āvaham",
    "GE07mbh_03_u:023.041a": "etasmāt kāraṇād rājan nāgamaṃ nāgasāhvayam",
    "GE07mbh_03_u:023.041c": "yady agāṃ paravīraghna na hi jīvet suyodhanaḥ",
    "GE07mbh_03_u:023.041d-0090_01": "mayy āgate 'thavā vīra dyūtaṃ na bhavitā tathā",
    "GE07mbh_03_u:023.041d-0091_01": "adyāhaṃ kiṃ kariṣyāmi bhinnasetur ivodakam",
    "GE07mbh_03_u:023.042": "vaiśaṃpāyana uvāca",
    "GE07mbh_03_u:023.042a": "evam uktvā mahābāhuḥ kauravaṃ puruṣottamaḥ",
    "GE07mbh_03_u:023.042c": "āmantrya prayayau dhīmān pāṇḍavān madhusūdanaḥ",
    "GE07mbh_03_u:023.043a": "abhivādya mahābāhur dharmarājaṃ yudhiṣṭhiram",
    "GE07mbh_03_u:023.043c": "rājñā mūrdhany upāghrāto bhīmena ca mahābhujaḥ",
    "GE07mbh_03_u:023.043d-0092_01": "pariṣvaktaś cārjunena yamābhyāṃ cābhivāditaḥ",
    "GE07mbh_03_u:023.043d-0092_02": "saṃmānitaś ca dhaumyena draupadyā cārcito 'śrubhiḥ",
    "GE07mbh_03_u:023.044a": "subhadrām abhimanyuṃ ca ratham āropya kāñcanam",
    "GE07mbh_03_u:023.044c": "āruroha rathaṃ kṛṣṇaḥ pāṇḍavair abhipūjitaḥ",
    "GE07mbh_03_u:023.045a": "sainyasugrīvayuktena rathenādityavarcasā",
    "GE07mbh_03_u:023.045c": "dvārakāṃ prayayau kṛṣṇaḥ samāśvāsya yudhiṣṭhiram",
    "GE07mbh_03_u:023.046a": "tataḥ prayāte dāśārhe dhṛṣṭadyumno 'pi pārṣataḥ",
    "GE07mbh_03_u:023.046c": "draupadeyān upādāya prayayau svapuraṃ tadā",
    "GE07mbh_03_u:023.047a": "dhṛṣṭaketuḥ svasāraṃ ca samādāyātha cedirāṭ",
    "GE07mbh_03_u:023.047c": "jagāma pāṇḍavān dṛṣṭvā ramyāṃ śuktimatīṃ purīm",
    "GE07mbh_03_u:023.048a": "kekayāś cāpy anujñātāḥ kaunteyenāmitaujasā",
    "GE07mbh_03_u:023.048c": "āmantrya pāṇḍavān sarvān prayayus te 'pi bhārata",
    "GE07mbh_03_u:023.049a": "brāhmaṇāś ca viśaś caiva tathā viṣayavāsinaḥ",
    "GE07mbh_03_u:023.049c": "visṛjyamānāḥ subhṛśaṃ na tyajanti sma pāṇḍavān",
    "GE07mbh_03_u:023.050a": "samavāyaḥ sa rājendra sumahādbhutadarśanaḥ",
    "GE07mbh_03_u:023.050c": "āsīn mahātmanāṃ teṣāṃ kāmyake bharatarṣabha",
    "GE07mbh_03_u:023.051a": "yudhiṣṭhiras tu viprāṃs tān anumānya mahāmanāḥ",
    "GE07mbh_03_u:023.051c": "śaśāsa puruṣān kāle rathān yojayateti ha",
    "GE07mbh_03_u:024.001": "vaiśaṃpāyana uvāca",
    "GE07mbh_03_u:024.001a": "tasmin daśārhādhipatau prayāte; yudhiṣṭhiro bhīmasenārjunau",
    "GE07mbh_03_u:024.001c": "yamau ca kṛṣṇā ca purohitaś ca; rathān mahārhān paramāśvayuktān",
    "GE07mbh_03_u:024.002a": "āsthāya vīrāḥ sahitā vanāya; pratasthire bhūtapatiprakāśāḥ",
    "GE07mbh_03_u:024.002c": "hiraṇyaniṣkān vasanāni gāś ca; pradāya śikṣākṣaramantravidbhyaḥ",
    "GE07mbh_03_u:024.003a": "preṣyāḥ puro viṃśatir āttaśastrā; dhanūṃṣi varmāṇi śarāṃś ca pītān",
    "GE07mbh_03_u:024.003c": "maurvīś ca yantrāṇi ca sāyakāṃś ca; sarve samādāya jaghanyam īyuḥ",
    "GE07mbh_03_u:024.004a": "tatas tu vāsāṃsi ca rājaputryā; dhātryaś ca dāsyaś ca vibhūṣaṇaṃ ca",
    "GE07mbh_03_u:024.004c": "tad indrasenas tvaritaṃ pragṛhya; jaghanyam evopayayau rathena",
    "GE07mbh_03_u:024.005a": "tataḥ kuruśreṣṭham upetya paurāḥ; pradakṣiṇaṃ cakrur adīnasattvāḥ",
    "GE07mbh_03_u:024.005c": "taṃ brāhmaṇāś cābhyavadan prasannā; mukhyāś ca sarve kurujāṅgalānām",
    "GE07mbh_03_u:024.006a": "sa cāpi tān abhyavadat prasannaḥ; sahaiva tair bhrātṛbhir dharmarājaḥ",
    "GE07mbh_03_u:024.006c": "tasthau ca tatrādhipatir mahātmā; dṛṣṭvā janaughaṃ kurujāṅgalānām",
    "GE07mbh_03_u:024.007a": "piteva putreṣu sa teṣu bhāvaṃ; cakre kurūṇām ṛṣabho mahātmā",
    "GE07mbh_03_u:024.007c": "te cāpi tasmin bharataprabarhe; tadā babhūvuḥ pitarīva putrāḥ",
    "GE07mbh_03_u:024.008a": "tataḥ samāsādya mahājanaughāḥ; kurupravīraṃ parivārya tasthuḥ",
    "GE07mbh_03_u:024.008c": "hā nātha hā dharma iti bruvanto; hriyā ca sarve 'śrumukhā babhūvuḥ",
    "GE07mbh_03_u:024.009a": "varaḥ kurūṇām adhipaḥ prajānāṃ; piteva putrān apahāya cāsmān",
    "GE07mbh_03_u:024.009c": "paurān imāñ jānapadāṃś ca sarvān; hitvā prayātaḥ kva nu dharmarājaḥ",
    "GE07mbh_03_u:024.010a": "dhig dhārtarāṣṭraṃ sunṛśaṃsabuddhiṃ; sasaubalaṃ pāpamatiṃ ca karṇam",
    "GE07mbh_03_u:024.010c": "anartham icchanti narendra pāpā; ye dharmanityasya satas tavogrāḥ",
    "GE07mbh_03_u:024.011a": "svayaṃ niveśyāpratimaṃ mahātmā; puraṃ mahad devapuraprakāśam",
    "GE07mbh_03_u:024.011c": "śatakratuprastham amoghakarmā; hitvā prayātaḥ kva nu dharmarājaḥ",
    "GE07mbh_03_u:024.012a": "cakāra yām apratimāṃ mahātmā; sabhāṃ mayo devasabhāprakāśām",
    "GE07mbh_03_u:024.012c": "tāṃ devaguptām iva devamāyāṃ; hitvā prayātaḥ kva nu dharmarājaḥ",
    "GE07mbh_03_u:024.013a": "tān dharmakāmārthavid uttamaujā; bībhatsur uccaiḥ",
    "GE07mbh_03_u:024.013": "sahitān uvāca",
    "GE07mbh_03_u:024.013c": "ādāsyate vāsam imaṃ niruṣya; vaneṣu rājā dviṣatāṃ yaśāṃsi",
    "GE07mbh_03_u:024.014a": "dvijātimukhyāḥ sahitāḥ pṛthak ca; bhavadbhir āsādya tapasvinaś ca",
    "GE07mbh_03_u:024.014c": "prasādya dharmārthavidaś ca vācyā; yathārthasiddhiḥ paramā bhaven naḥ",
    "GE07mbh_03_u:024.015a": "ity evam ukte vacane 'rjunena; te brāhmaṇāḥ sarvavarṇāś ca rājan",
    "GE07mbh_03_u:024.015c": "mudābhyanandan sahitāś ca cakruḥ; pradakṣiṇaṃ dharmabhṛtāṃ variṣṭham",
    "GE07mbh_03_u:024.016a": "āmantrya pārthaṃ ca vṛkodaraṃ ca; dhanaṃjayaṃ yājñasenīṃ yamau ca",
    "GE07mbh_03_u:024.016c": "pratasthire rāṣṭram apetaharṣā; yudhiṣṭhireṇānumatā yathāsvam",
    "GE07mbh_03_u:025.001": "vaiśaṃpāyana uvāca",
    "GE07mbh_03_u:025.001a": "tatas teṣu prayāteṣu kaunteyaḥ satyasaṃgaraḥ",
    "GE07mbh_03_u:025.001c": "abhyabhāṣata dharmātmā bhrātṝn sarvān yudhiṣṭhiraḥ",
    "GE07mbh_03_u:025.002a": "dvādaśemāḥ samāsmābhir vastavyaṃ nirjane vane",
    "GE07mbh_03_u:025.002c": "samīkṣadhvaṃ mahāraṇye deśaṃ bahumṛgadvijam",
    "GE07mbh_03_u:025.003a": "bahupuṣpaphalaṃ ramyaṃ śivaṃ puṇyajanocitam",
    "GE07mbh_03_u:025.003c": "yatremāḥ śaradaḥ sarvāḥ sukhaṃ prativasemahi",
    "GE07mbh_03_u:025.004a": "evam ukte pratyuvāca dharmarājaṃ dhanaṃjayaḥ",
    "GE07mbh_03_u:025.004c": "guruvan mānavaguruṃ mānayitvā manasvinam",
    "GE07mbh_03_u:025.005": "arjuna uvāca",
    "GE07mbh_03_u:025.005a": "bhavān eva maharṣīṇāṃ vṛddhānāṃ paryupāsitā",
    "GE07mbh_03_u:025.005c": "ajñātaṃ mānuṣe loke bhavato nāsti kiṃ cana",
    "GE07mbh_03_u:025.006a": "tvayā hy upāsitā nityaṃ brāhmaṇā bharatarṣabha",
    "GE07mbh_03_u:025.006c": "dvaipāyanaprabhṛtayo nāradaś ca mahātapāḥ",
    "GE07mbh_03_u:025.007a": "yaḥ sarvalokadvārāṇi nityaṃ saṃcarate vaśī",
    "GE07mbh_03_u:025.007c": "devalokād brahmalokaṃ gandharvāpsarasām api",
    "GE07mbh_03_u:025.008a": "sarvā gatīr vijānāsi brāhmaṇānāṃ na saṃśayaḥ",
    "GE07mbh_03_u:025.008c": "prabhāvāṃś caiva vettha tvaṃ sarveṣām eva pārthiva",
    "GE07mbh_03_u:025.009a": "tvam eva rājañ jānāsi śreyaḥkāraṇam eva ca",
    "GE07mbh_03_u:025.009c": "yatrecchasi mahārāja nivāsaṃ tatra kurmahe",
    "GE07mbh_03_u:025.010a": "idaṃ dvaitavanaṃ nāma saraḥ puṇyajanocitam",
    "GE07mbh_03_u:025.010c": "bahupuṣpaphalaṃ ramyaṃ nānādvijaniṣevitam",
    "GE07mbh_03_u:025.011a": "atremā dvādaśa samā viharemeti rocaye",
    "GE07mbh_03_u:025.011c": "yadi te 'numataṃ rājan kiṃ vānyan manyate bhavān",
    "GE07mbh_03_u:025.012": "yudhiṣṭhira uvāca",
    "GE07mbh_03_u:025.012a": "mamāpy etan mataṃ pārtha tvayā yat samudāhṛtam",
    "GE07mbh_03_u:025.012c": "gacchāma puṇyaṃ vikhyātaṃ mahad dvaitavanaṃ saraḥ",
    "GE07mbh_03_u:025.013": "vaiśaṃpāyana uvāca",
    "GE07mbh_03_u:025.013a": "tatas te prayayuḥ sarve pāṇḍavā dharmacāriṇaḥ",
    "GE07mbh_03_u:025.013c": "brāhmaṇair bahubhiḥ sārdhaṃ puṇyaṃ dvaitavanaṃ saraḥ",
    "GE07mbh_03_u:025.014a": "brāhmaṇāḥ sāgnihotrāś ca tathaiva ca niragnayaḥ",
    "GE07mbh_03_u:025.014c": "svādhyāyino bhikṣavaś ca sajapā vanavāsinaḥ",
    "GE07mbh_03_u:025.015a": "bahavo brāhmaṇās tatra parivavrur yudhiṣṭhiram",
    "GE07mbh_03_u:025.015c": "tapasvinaḥ satyaśīlāḥ śataśaḥ saṃśitavratāḥ",
    "GE07mbh_03_u:025.016a": "te yātvā pāṇḍavās tatra bahubhir brāhmaṇaiḥ saha",
    "GE07mbh_03_u:025.016c": "puṇyaṃ dvaitavanaṃ ramyaṃ viviśur bharatarṣabhāḥ",
    "GE07mbh_03_u:025.017a": "tac chālatālāmramadhūkanīpa;",
    "GE07mbh_03_u:025.017c": "tapātyaye puṣpadharair upetaṃ; mahāvanaṃ rāṣṭrapatir dadarśa",
    "GE07mbh_03_u:025.018a": "mahādrumāṇāṃ śikhareṣu tasthur; manoramāṃ vācam udīrayantaḥ",
    "GE07mbh_03_u:025.018c": "mayūradātyūhacakorasaṃghās; tasmin vane kānanakokilāś ca",
    "GE07mbh_03_u:025.019a": "kareṇuyūthaiḥ saha yūthapānāṃ; madotkaṭānām acalaprabhāṇām",
    "GE07mbh_03_u:025.019c": "mahānti yūthāni mahādvipānāṃ; tasmin vane rāṣṭrapatir dadarśa",
    "GE07mbh_03_u:025.020a": "manoramāṃ bhogavatīm upetya; dhṛtātmanāṃ cīrajaṭādharāṇām",
    "GE07mbh_03_u:025.020c": "tasmin vane dharmabhṛtāṃ nivāse; dadarśa siddharṣigaṇān anekān",
    "GE07mbh_03_u:025.021a": "tataḥ sa yānād avaruhya rājā; sabhrātṛkaḥ sajanaḥ kānanaṃ tat",
    "GE07mbh_03_u:025.021c": "viveśa dharmātmavatāṃ variṣṭhas; triviṣṭapaṃ śakra ivāmitaujāḥ",
    "GE07mbh_03_u:025.022a": "taṃ satyasaṃdhaṃ sahitābhipetur; didṛkṣavaś cāraṇasiddhasaṃghāḥ",
    "GE07mbh_03_u:025.022c": "vanaukasaś cāpi narendrasiṃhaṃ; manasvinaṃ saṃparivārya tasthuḥ",
    "GE07mbh_03_u:025.023a": "sa tatra siddhān abhivādya sarvān; pratyarcito rājavad devavac ca",
    "GE07mbh_03_u:025.023c": "viveśa sarvaiḥ sahito dvijāgryaiḥ; kṛtāñjalir dharmabhṛtāṃ variṣṭhaḥ",
    "GE07mbh_03_u:025.024a": "sa puṇyaśīlaḥ pitṛvan mahātmā; tapasvibhir dharmaparair upetya",
    "GE07mbh_03_u:025.024c": "pratyarcitaḥ puṣpadharasya mūle; mahādrumasyopaviveśa rājā",
    "GE07mbh_03_u:025.025a": "bhīmaś ca kṛṣṇā ca dhanaṃjayaś ca; yamau ca te cānucarā narendram",
    "GE07mbh_03_u:025.025c": "vimucya vāhān avaruhya sarve; tatropatasthur bharataprabarhāḥ",
    "GE07mbh_03_u:025.026a": "latāvatānāvanataḥ sa pāṇḍavair; mahādrumaḥ pañcabhir ugradhanvibhiḥ",
    "GE07mbh_03_u:025.026c": "babhau nivāsopagatair mahātmabhir; mahāgirir vāraṇayūthapair iva",
    "GE07mbh_03_u:026.001": "vaiśaṃpāyana uvāca",
    "GE07mbh_03_u:026.001a": "tat kānanaṃ prāpya narendraputrāḥ; sukhocitā vāsam upetya kṛcchram",
    "GE07mbh_03_u:026.001c": "vijahrur indrapratimāḥ śiveṣu; sarasvatīśālavaneṣu teṣu",
    "GE07mbh_03_u:026.002a": "yatīṃś ca sarvān sa munīṃś ca rājā; tasmin vane mūlaphalair udagraiḥ",
    "GE07mbh_03_u:026.002c": "dvijātimukhyān ṛṣabhaḥ kurūṇāṃ; saṃtarpayām āsa mahānubhāvaḥ",
    "GE07mbh_03_u:026.003a": "iṣṭīś ca pitryāṇi tathāgriyāṇi; mahāvane vasatāṃ pāṇḍavānām",
    "GE07mbh_03_u:026.003c": "purohitaḥ sarvasamṛddhatejāś; cakāra dhaumyaḥ pitṛvat kurūṇām",
    "GE07mbh_03_u:026.004a": "apetya rāṣṭrād vasatāṃ tu teṣām; ṛṣiḥ purāṇo 'tithir ājagāma",
    "GE07mbh_03_u:026.004c": "tam āśramaṃ tīvrasamṛddhatejā; mārkaṇḍeyaḥ śrīmatāṃ pāṇḍavānām",
    "GE07mbh_03_u:026.004d-0093_01": "tam āgataṃ jvalitahutāśanaprabhaṃ",
    "GE07mbh_03_u:026.004d-0093_02": "mahāmanāḥ kuruvṛṣabho yudhiṣṭhiraḥ",
    "GE07mbh_03_u:026.004d-0093_03": "apūjayat suraṛṣimānavārcitaṃ",
    "GE07mbh_03_u:026.004d-0093_04": "mahāmuniṃ hy anupamasattvavīryavān",
    "GE07mbh_03_u:026.005a": "sa sarvavid draupadīṃ prekṣya kṛṣṇāṃ; yudhiṣṭhiraṃ bhīmasenārjunau ca",
    "GE07mbh_03_u:026.005c": "saṃsmṛtya rāmaṃ manasā mahātmā; tapasvimadhye 'smayatāmitaujāḥ",
    "GE07mbh_03_u:026.006a": "taṃ dharmarājo vimanā ivābravīt; sarve hriyā santi tapasvino 'mī",
    "GE07mbh_03_u:026.006c": "bhavān idaṃ kiṃ smayatīva hṛṣṭas; tapasvināṃ paśyatāṃ mām udīkṣya",
    "GE07mbh_03_u:026.007": "mārkaṇḍeya uvāca",
    "GE07mbh_03_u:026.007a": "na tāta hṛṣyāmi na ca smayāmi; praharṣajo māṃ bhajate na darpaḥ",
    "GE07mbh_03_u:026.007c": "tavāpadaṃ tv adya samīkṣya rāmaṃ; satyavrataṃ dāśarathiṃ smarāmi",
    "GE07mbh_03_u:026.008a": "sa cāpi rājā saha lakṣmaṇena; vane nivāsaṃ pitur eva śāsanāt",
    "GE07mbh_03_u:026.008c": "dhanvī caran pārtha purā mayaiva; dṛṣṭo girer ṛṣyamūkasya sānau",
    "GE07mbh_03_u:026.009a": "sahasranetrapratimo mahātmā; mayasya jeta namuceś ca hantā",
    "GE07mbh_03_u:026.009c": "pitur nideśād anaghaḥ svadharmaṃ; vane vāsaṃ dāśarathiś cakāra",
    "GE07mbh_03_u:026.010a": "sa cāpi śakrasya samaprabhāvo; mahānubhāvaḥ samareṣv ajeyaḥ",
    "GE07mbh_03_u:026.010c": "vihāya bhogān acarad vaneṣu; neśe balasyeti cared adharmam",
    "GE07mbh_03_u:026.011a": "nṛpāś ca nābhāgabhagīrathādayo; mahīm imāṃ sāgarāntāṃ vijitya",
    "GE07mbh_03_u:026.011c": "satyena te 'py ajayaṃs tāta lokān; neśe balasyeti cared adharmam",
    "GE07mbh_03_u:026.012a": "alarkam āhur naravarya santaṃ; satyavrataṃ kāśikarūṣarājam",
    "GE07mbh_03_u:026.012c": "vihāya rāṣṭrāṇi vasūni caiva; neśe balasyeti cared adharmam",
    "GE07mbh_03_u:026.013a": "dhātrā vidhir yo vihitaḥ purāṇas; taṃ pūjayanto naravarya santaḥ",
    "GE07mbh_03_u:026.013c": "saptarṣayaḥ pārtha divi prabhānti; neśe balasyeti cared adharmam",
    "GE07mbh_03_u:026.014a": "mahābalān parvatakūṭamātrān; viṣāṇinaḥ paśya gajān narendra",
    "GE07mbh_03_u:026.014c": "sthitān nideśe naravarya dhātur; neśe balasyeti cared adharmam",
    "GE07mbh_03_u:026.015a": "sarvāṇi bhūtāni narendra paśya; yathā yathāvad vihitaṃ vidhātrā",
    "GE07mbh_03_u:026.015c": "svayonitas tat kurute prabhāvān; neśe balasyeti cared adharmam",
    "GE07mbh_03_u:026.016a": "satyena dharmeṇa yathārhavṛttyā; hriyā tathā sarvabhūtāny atītya",
    "GE07mbh_03_u:026.016c": "yaśaś ca tejaś ca tavāpi dīptaṃ; vibhāvasor bhāskarasyeva pārtha",
    "GE07mbh_03_u:026.017a": "yathāpratijñaṃ ca mahānubhāva; kṛcchraṃ vane vāsam imaṃ niruṣya",
    "GE07mbh_03_u:026.017c": "tataḥ śriyaṃ tejasā svena dīptām; ādāsyase pārthiva kauravebhyaḥ",
    "GE07mbh_03_u:026.018": "vaiśaṃpāyana uvāca",
    "GE07mbh_03_u:026.018a": "tam evam uktvā vacanaṃ maharṣis; tapasvimadhye sahitaṃ suhṛdbhiḥ",
    "GE07mbh_03_u:026.018c": "āmantrya dhaumyaṃ sahitāṃś ca pārthāṃs; tataḥ pratasthe diśam uttarāṃ saḥ",
    "GE07mbh_03_u:027.001": "vaiśaṃpāyana uvāca",
    "GE07mbh_03_u:027.001a": "vasatsv atha dvaitavane pāṇḍaveṣu mahātmasu",
    "GE07mbh_03_u:027.001c": "anukīrṇaṃ mahāraṇyaṃ brāhmaṇaiḥ samapadyata",
    "GE07mbh_03_u:027.002a": "īryamāṇena satataṃ brahmaghoṣeṇa sarvataḥ",
    "GE07mbh_03_u:027.002c": "brahmalokasamaṃ puṇyam āsīd dvaitavanaṃ saraḥ",
    "GE07mbh_03_u:027.003a": "yajuṣām ṛcāṃ ca sāmnāṃ ca gadyānāṃ caiva sarvaśaḥ",
    "GE07mbh_03_u:027.003c": "āsīd uccāryamāṇānāṃ nisvano hṛdayaṃgamaḥ",
    "GE07mbh_03_u:027.004a": "jyāghoṣaḥ pāṇḍaveyānāṃ brahmaghoṣaś ca dhīmatām",
    "GE07mbh_03_u:027.004c": "saṃsṛṣṭaṃ brahmaṇā kṣatraṃ bhūya eva vyarocata",
    "GE07mbh_03_u:027.005a": "athābravīd bako dālbhyo dharmarājaṃ yudhiṣṭhiram",
    "GE07mbh_03_u:027.005c": "saṃdhyāṃ kaunteyam āsīnam ṛṣibhiḥ parivāritam",
    "GE07mbh_03_u:027.006a": "paśya dvaitavane pārtha brāhmaṇānāṃ tapasvinām",
    "GE07mbh_03_u:027.006c": "homavelāṃ kuruśreṣṭha saṃprajvalitapāvakām",
    "GE07mbh_03_u:027.007a": "caranti dharmaṃ puṇye 'smiṃs tvayā guptā dhṛtavratāḥ",
    "GE07mbh_03_u:027.007c": "bhṛgavo 'ṅgirasaś caiva vāsiṣṭhāḥ kāśyapaiḥ saha",
    "GE07mbh_03_u:027.008a": "āgastyāś ca mahābhāgā ātreyāś cottamavratāḥ",
    "GE07mbh_03_u:027.008c": "sarvasya jagataḥ śreṣṭhā brāhmaṇāḥ saṃgatās tvayā",
    "GE07mbh_03_u:027.009a": "idaṃ tu vacanaṃ pārtha śṛṇv ekāgramanā mama",
    "GE07mbh_03_u:027.009c": "bhrātṛbhiḥ saha kaunteya yat tvāṃ vakṣyāmi kaurava",
    "GE07mbh_03_u:027.010a": "brahma kṣatreṇa saṃsṛṣṭaṃ kṣatraṃ ca brahmaṇā saha",
    "GE07mbh_03_u:027.010c": "udīrṇau dahataḥ śatrūn vanānīvāgnimārutau",
    "GE07mbh_03_u:027.011a": "nābrāhmaṇas tāta ciraṃ bubhūṣed; icchann imaṃ lokam amuṃ ca jetum",
    "GE07mbh_03_u:027.011c": "vinītadharmārtham apetamohaṃ; labdhvā dvijaṃ nudati nṛpaḥ sapatnān",
    "GE07mbh_03_u:027.012a": "caran naiḥśreyasaṃ dharmaṃ prajāpālanakāritam",
    "GE07mbh_03_u:027.012c": "nādhyagacchad balir loke tīrtham anyatra vai dvijāt",
    "GE07mbh_03_u:027.013a": "anūnam āsīd asurasya kāmair; vairocaneḥ śrīr api cākṣayāsīt",
    "GE07mbh_03_u:027.013c": "labdhvā mahīṃ brāhmaṇasaṃprayogāt; teṣv ācaran duṣṭam ato vyanaśyat",
    "GE07mbh_03_u:027.014a": "nābrāhmaṇaṃ bhūmir iyaṃ sabhūtir; varṇaṃ dvitīyaṃ bhajate cirāya",
    "GE07mbh_03_u:027.014c": "samudranemir namate tu tasmai; yaṃ brāhmaṇaḥ śāsti nayair vinītaḥ",
    "GE07mbh_03_u:027.015a": "kuñjarasyeva saṃgrāme 'parigṛhyāṅkuśagraham",
    "GE07mbh_03_u:027.015c": "brāhmaṇair viprahīṇasya kṣatrasya kṣīyate balam",
    "GE07mbh_03_u:027.016a": "brahmaṇy anupamā dṛṣṭiḥ kṣātram apratimaṃ balam",
    "GE07mbh_03_u:027.016c": "tau yadā carataḥ sārdham atha lokaḥ prasīdati",
    "GE07mbh_03_u:027.017a": "yathā hi sumahān agniḥ kakṣaṃ dahati sānilaḥ",
    "GE07mbh_03_u:027.017c": "tathā dahati rājanyo brāhmaṇena samaṃ ripūn",
    "GE07mbh_03_u:027.018a": "brāhmaṇebhyo 'tha medhāvī buddhiparyeṣaṇaṃ caret",
    "GE07mbh_03_u:027.018c": "alabdhasya ca lābhāya labdhasya ca vivṛddhaye",
    "GE07mbh_03_u:027.019a": "alabdhalābhāya ca labdhavṛddhaye; yathārhatīrthapratipādanāya",
    "GE07mbh_03_u:027.019c": "yaśasvinaṃ vedavidaṃ vipaścitaṃ; bahuśrutaṃ brāhmaṇam eva vāsaya",
    "GE07mbh_03_u:027.020a": "brāhmaṇeṣūttamā vṛttis tava nityaṃ yudhiṣṭhira",
    "GE07mbh_03_u:027.020c": "tena te sarvalokeṣu dīpyate prathitaṃ yaśaḥ",
    "GE07mbh_03_u:027.021a": "tatas te brāhmaṇāḥ sarve bakaṃ dālbhyam apūjayan",
    "GE07mbh_03_u:027.021c": "yudhiṣṭhire stūyamāne bhūyaḥ sumanaso 'bhavan",
    "GE07mbh_03_u:027.022a": "dvaipāyano nāradaś ca jāmadagnyaḥ pṛthuśravāḥ",
    "GE07mbh_03_u:027.022c": "indradyumno bhālukiś ca kṛtacetāḥ sahasrapāt",
    "GE07mbh_03_u:027.023a": "karṇaśravāś ca muñjaś ca lavaṇāśvaś ca kāśyapaḥ",
    "GE07mbh_03_u:027.023c": "hārītaḥ sthūṇakarṇaś ca agniveśyo 'tha śaunakaḥ",
    "GE07mbh_03_u:027.024a": "ṛtavāk ca suvāk caiva bṛhadaśva ṛtāvasuḥ",
    "GE07mbh_03_u:027.024c": "ūrdhvaretā vṛṣāmitraḥ suhotro hotravāhanaḥ",
    "GE07mbh_03_u:027.025a": "ete cānye ca bahavo brāhmaṇāḥ saṃśitavratāḥ",
    "GE07mbh_03_u:027.025c": "ajātaśatrum ānarcuḥ puraṃdaram ivarṣayaḥ",
    "GE07mbh_03_u:028.001": "vaiśaṃpāyana uvāca",
    "GE07mbh_03_u:028.001a": "tato vanagatāḥ pārthāḥ sāyāhne saha kṛṣṇayā",
    "GE07mbh_03_u:028.001c": "upaviṣṭāḥ kathāś cakrur duḥkhaśokaparāyaṇāḥ",
    "GE07mbh_03_u:028.002a": "priyā ca darśanīyā ca paṇḍitā ca pativratā",
    "GE07mbh_03_u:028.002c": "tataḥ kṛṣṇā dharmarājam idaṃ vacanam abravīt",
    "GE07mbh_03_u:028.003a": "na nūnaṃ tasya pāpasya duḥkham asmāsu kiṃ cana",
    "GE07mbh_03_u:028.003c": "vidyate dhārtarāṣṭrasya nṛśaṃsasya durātmanaḥ",
    "GE07mbh_03_u:028.004a": "yas tvāṃ rājan mayā sārdham ajinaiḥ prativāsitam",
    "GE07mbh_03_u:028.004c": "bhrātṛbhiś ca tathā sarvair nābhyabhāṣata kiṃ cana",
    "GE07mbh_03_u:028.004e": "vanaṃ prasthāpya duṣṭātmā nānvatapyata durmatiḥ",
    "GE07mbh_03_u:028.005a": "āyasaṃ hṛdayaṃ nūnaṃ tasya duṣkṛtakarmaṇaḥ",
    "GE07mbh_03_u:028.005c": "yas tvāṃ dharmaparaṃ śreṣṭhaṃ rūkṣāṇy aśrāvayat tadā",
    "GE07mbh_03_u:028.005d-0094_01": "vacanāny amanojñāni durvācyāni ca saṃsadi",
    "GE07mbh_03_u:028.006a": "sukhocitam aduḥkhārhaṃ durātmā sasuhṛdgaṇaḥ",
    "GE07mbh_03_u:028.006c": "īdṛśaṃ duḥkham ānīya modate pāpapūruṣaḥ",
    "GE07mbh_03_u:028.007a": "caturṇām eva pāpānām aśru vai nāpatat tadā",
    "GE07mbh_03_u:028.007c": "tvayi bhārata niṣkrānte vanāyājinavāsasi",
    "GE07mbh_03_u:028.008a": "duryodhanasya karṇasya śakuneś ca durātmanaḥ",
    "GE07mbh_03_u:028.008c": "durbhrātus tasya cograsya tathā duḥśāsanasya ca",
    "GE07mbh_03_u:028.009a": "itareṣāṃ tu sarveṣāṃ kurūṇāṃ kurusattama",
    "GE07mbh_03_u:028.009c": "duḥkhenābhiparītānāṃ netrebhyaḥ prāpataj jalam",
    "GE07mbh_03_u:028.010a": "idaṃ ca śayanaṃ dṛṣṭvā yac cāsīt te purātanam",
    "GE07mbh_03_u:028.010c": "śocāmi tvāṃ mahārāja duḥkhānarhaṃ sukhocitam",
    "GE07mbh_03_u:028.011a": "dāntaṃ yac ca sabhāmadhye āsanaṃ ratnabhūṣitam",
    "GE07mbh_03_u:028.011c": "dṛṣṭvā kuśabṛsīṃ cemāṃ śoko māṃ rundhayaty ayam",
    "GE07mbh_03_u:028.012a": "yad apaśyaṃ sabhāyāṃ tvāṃ rājabhiḥ parivāritam",
    "GE07mbh_03_u:028.012c": "tac ca rājann apaśyantyāḥ kā śāntir hṛdayasya me",
    "GE07mbh_03_u:028.013a": "yā tvāhaṃ candanādigdham apaśyaṃ sūryavarcasam",
    "GE07mbh_03_u:028.013c": "sā tvā paṅkamalādigdhaṃ dṛṣṭvā muhyāmi bhārata",
    "GE07mbh_03_u:028.014a": "yā vai tvā kauśikair vastraiḥ śubhrair bahudhanaiḥ purā",
    "GE07mbh_03_u:028.014c": "dṛṣṭavaty asmi rājendra sā tvāṃ paśyāmi cīriṇam",
    "GE07mbh_03_u:028.015a": "yac ca tad rukmapātrībhir brāhmaṇebhyaḥ sahasraśaḥ",
    "GE07mbh_03_u:028.015c": "hriyate te gṛhād annaṃ saṃskṛtaṃ sārvakāmikam",
    "GE07mbh_03_u:028.016a": "yatīnām agṛhāṇāṃ te tathaiva gṛhamedhinām",
    "GE07mbh_03_u:028.016c": "dīyate bhojanaṃ rājann atīva guṇavat prabho",
    "GE07mbh_03_u:028.016e": "tac ca rājann apaśyantyāḥ kā śāntir hṛdayasya me",
    "GE07mbh_03_u:028.016f-0095_01": "satkṛtāni sahasrāṇi sarvakāmaiḥ purā gṛhe",
    "GE07mbh_03_u:028.016f-0095_02": "sarvakāmaiḥ suvihitair yad apūjayathā dvijān",
    "GE07mbh_03_u:028.017a": "yāṃs te bhrātṝn mahārāja yuvāno mṛṣṭakuṇḍalāḥ",
    "GE07mbh_03_u:028.017c": "abhojayanta mṛṣṭānnaiḥ sūdāḥ paramasaṃskṛtaiḥ",
    "GE07mbh_03_u:028.018a": "sarvāṃs tān adya paśyāmi vane vanyena jīvataḥ",
    "GE07mbh_03_u:028.018c": "aduḥkhārhān manuṣyendra nopaśāmyati me manaḥ",
    "GE07mbh_03_u:028.019a": "bhīmasenam imaṃ cāpi duḥkhitaṃ vanavāsinam",
    "GE07mbh_03_u:028.019c": "dhyāyantaṃ kiṃ na manyus te prāpte kāle vivardhate",
    "GE07mbh_03_u:028.020a": "bhīmasenaṃ hi karmāṇi svayaṃ kurvāṇam acyuta",
    "GE07mbh_03_u:028.020c": "sukhārhaṃ duḥkhitaṃ dṛṣṭvā kasmān manyur na vardhate",
    "GE07mbh_03_u:028.021a": "satkṛtaṃ vividhair yānair vastrair uccāvacais tathā",
    "GE07mbh_03_u:028.021c": "taṃ te vanagataṃ dṛṣṭvā kasmān manyur na vardhate",
    "GE07mbh_03_u:028.022a": "kurūn api hi yaḥ sarvān hantum utsahate prabhuḥ",
    "GE07mbh_03_u:028.022c": "tvatprasādaṃ pratīkṣaṃs tu sahate 'yaṃ vṛkodaraḥ",
    "GE07mbh_03_u:028.023a": "yo 'rjunenārjunas tulyo dvibāhur bahubāhunā",
    "GE07mbh_03_u:028.023c": "śarātisarge śīghratvāt kālāntakayamopamaḥ",
    "GE07mbh_03_u:028.024a": "yasya śastrapratāpena praṇatāḥ sarvapārthivāḥ",
    "GE07mbh_03_u:028.024c": "yajñe tava mahārāja brāhmaṇān upatasthire",
    "GE07mbh_03_u:028.025a": "tam imaṃ puruṣavyāghraṃ pūjitaṃ devadānavaiḥ",
    "GE07mbh_03_u:028.025c": "dhyāyantam arjunaṃ dṛṣṭvā kasmān manyur na vardhate",
    "GE07mbh_03_u:028.026a": "dṛṣṭvā vanagataṃ pārtham aduḥkhārhaṃ sukhocitam",
    "GE07mbh_03_u:028.026c": "na ca te vardhate manyus tena muhyāmi bhārata",
    "GE07mbh_03_u:028.027a": "yo devāṃś ca manuṣyāṃś ca sarpāṃś caikaratho 'jayat",
    "GE07mbh_03_u:028.027c": "taṃ te vanagataṃ dṛṣṭvā kasmān manyur na vardhate",
    "GE07mbh_03_u:028.028a": "yo yānair adbhutākārair hayair nāgaiś ca saṃvṛtaḥ",
    "GE07mbh_03_u:028.028c": "prasahya vittāny ādatta pārthivebhyaḥ paraṃtapaḥ",
    "GE07mbh_03_u:028.029a": "kṣipaty ekena vegena pañca bāṇaśatāni yaḥ",
    "GE07mbh_03_u:028.029c": "taṃ te vanagataṃ dṛṣṭvā kasmān manyur na vardhate",
    "GE07mbh_03_u:028.030a": "śyāmaṃ bṛhantaṃ taruṇaṃ carmiṇām uttamaṃ raṇe",
    "GE07mbh_03_u:028.030c": "nakulaṃ te vane dṛṣṭvā kasmān manyur na vardhate",
    "GE07mbh_03_u:028.031a": "darśanīyaṃ ca śūraṃ ca mādrīputraṃ yudhiṣṭhira",
    "GE07mbh_03_u:028.031c": "sahadevaṃ vane dṛṣṭvā kasmān manyur na vardhate",
    "GE07mbh_03_u:028.031c-0096_01": "**** **** kasmāt kṣamasi pārthiva",
    "GE07mbh_03_u:028.031c-0096_02": "nakulaṃ sahadevaṃ ca dṛṣṭvā te duḥkhitāv ubhau",
    "GE07mbh_03_u:028.031c-0096_03": "aduḥkhārhau manuṣyendra",
    "GE07mbh_03_u:028.032a": "drupadasya kule jātāṃ snuṣāṃ pāṇḍor",
    "GE07mbh_03_u:028.032b-0097_01": "dhṛṣṭadyumnasya bhaginīṃ vīrapatnīm anuvratām",
    "GE07mbh_03_u:028.032c": "māṃ te vanagatāṃ dṛṣṭvā kasmān manyur na vardhate",
    "GE07mbh_03_u:028.033a": "nūnaṃ ca tava naivāsti manyur bharatasattama",
    "GE07mbh_03_u:028.033b-0098_01": "tyaktavāṃs tvaṃ vināśāya vyaktaṃ bhṛgupatir yathā",
    "GE07mbh_03_u:028.033c": "yat te bhrātṝṃś ca māṃ caiva dṛṣṭvā na vyathate manaḥ",
    "GE07mbh_03_u:028.034a": "na nirmanyuḥ kṣatriyo 'sti loke nirvacanaṃ smṛtam",
    "GE07mbh_03_u:028.034c": "tad adya tvayi paśyāmi kṣatriye viparītavat",
    "GE07mbh_03_u:028.035a": "yo na darśayate tejaḥ kṣatriyaḥ kāla āgate",
    "GE07mbh_03_u:028.035c": "sarvabhūtāni taṃ pārtha sadā paribhavanty uta",
    "GE07mbh_03_u:028.036a": "tat tvayā na kṣamā kāryā śatrūn prati kathaṃ cana",
    "GE07mbh_03_u:028.036c": "tejasaiva hi te śakyā nihantuṃ nātra saṃśayaḥ",
    "GE07mbh_03_u:028.037a": "tathaiva yaḥ kṣamākāle kṣatriyo nopaśāmyati",
    "GE07mbh_03_u:028.037c": "apriyaḥ sarvabhūtānāṃ so 'mutreha ca naśyati",
    "GE07mbh_03_u:029.001": "draupady uvāca",
    "GE07mbh_03_u:029.001a": "atrāpy udāharantīmam itihāsaṃ purātanam",
    "GE07mbh_03_u:029.001c": "prahlādasya ca saṃvādaṃ baler vairocanasya ca",
    "GE07mbh_03_u:029.002a": "asurendraṃ mahāprājñaṃ dharmāṇām āgatāgamam",
    "GE07mbh_03_u:029.002c": "baliḥ papraccha daityendraṃ prahlādaṃ pitaraṃ pituḥ",
    "GE07mbh_03_u:029.003a": "kṣamā svic chreyasī tāta utāho teja ity uta",
    "GE07mbh_03_u:029.003c": "etan me saṃśayaṃ tāta yathāvad brūhi pṛcchate",
    "GE07mbh_03_u:029.004a": "śreyo yad atra dharmajña brūhi me tad asaṃśayam",
    "GE07mbh_03_u:029.004c": "kariṣyāmi hi tat sarvaṃ yathāvad anuśāsanam",
    "GE07mbh_03_u:029.005a": "tasmai provāca tat sarvam evaṃ pṛṣṭaḥ pitāmahaḥ",
    "GE07mbh_03_u:029.005c": "sarvaniścayavit prājñaḥ saṃśayaṃ paripṛcchate",
    "GE07mbh_03_u:029.006": "prahlāda uvāca",
    "GE07mbh_03_u:029.006a": "na śreyaḥ satataṃ tejo na nityaṃ śreyasī kṣamā",
    "GE07mbh_03_u:029.006c": "iti tāta vijānīhi dvayam etad asaṃśayam",
    "GE07mbh_03_u:029.007a": "yo nityaṃ kṣamate tāta bahūn doṣān sa vindati",
    "GE07mbh_03_u:029.007c": "bhṛtyāḥ paribhavanty enam udāsīnās tathaiva ca",
    "GE07mbh_03_u:029.008a": "sarvabhūtāni cāpy asya na namante kadā cana",
    "GE07mbh_03_u:029.008c": "tasmān nityaṃ kṣamā tāta paṇḍitair apavāditā",
    "GE07mbh_03_u:029.009a": "avajñāya hi taṃ bhṛtyā bhajante bahudoṣatām",
    "GE07mbh_03_u:029.009c": "ādātuṃ cāsya vittāni prārthayante 'lpacetasaḥ",
    "GE07mbh_03_u:029.010a": "yānaṃ vastrāṇy alaṃkārāñ śayanāny āsanāni ca",
    "GE07mbh_03_u:029.010c": "bhojanāny atha pānāni sarvopakaraṇāni ca",
    "GE07mbh_03_u:029.011a": "ādadīrann adhikṛtā yathākāmam",
    "GE07mbh_03_u:029.011c": "pradiṣṭāni ca deyāni na dadyur bhartṛśāsanāt",
    "GE07mbh_03_u:029.012a": "na cainaṃ bhartṛpūjābhiḥ pūjayanti kadā cana",
    "GE07mbh_03_u:029.012c": "avajñānaṃ hi loke 'smin maraṇād api garhitam",
    "GE07mbh_03_u:029.013a": "kṣamiṇaṃ tādṛśaṃ tāta bruvanti kaṭukāny api",
    "GE07mbh_03_u:029.013c": "preṣyāḥ putrāś ca bhṛtyāś ca tathodāsīnavṛttayaḥ",
    "GE07mbh_03_u:029.014a": "apy asya dārān icchanti paribhūya kṣamāvataḥ",
    "GE07mbh_03_u:029.014c": "dārāś cāsya pravartante yathākāmam acetasaḥ",
    "GE07mbh_03_u:029.015a": "tathā ca nityam uditā yadi svalpam apīśvarāt",
    "GE07mbh_03_u:029.015c": "daṇḍam arhanti duṣyanti duṣṭāś cāpy apakurvate",
    "GE07mbh_03_u:029.016a": "ete cānye ca bahavo nityaṃ doṣāḥ kṣamāvatām",
    "GE07mbh_03_u:029.016c": "atha vairocane doṣān imān viddhy akṣamāvatām",
    "GE07mbh_03_u:029.017a": "asthāne yadi vā sthāne satataṃ rajasāvṛtaḥ",
    "GE07mbh_03_u:029.017c": "kruddho daṇḍān praṇayati vividhān svena tejasā",
    "GE07mbh_03_u:029.018a": "mitraiḥ saha virodhaṃ ca prāpnute tejasāvṛtaḥ",
    "GE07mbh_03_u:029.018c": "prāpnoti dveṣyatāṃ caiva lokāt svajanatas tathā",
    "GE07mbh_03_u:029.019a": "so 'vamānād arthahānim upālambham anādaram",
    "GE07mbh_03_u:029.019c": "saṃtāpadveṣalobhāṃś ca śatrūṃś ca labhate naraḥ",
    "GE07mbh_03_u:029.020a": "krodhād daṇḍān manuṣyeṣu vividhān puruṣo nayan",
    "GE07mbh_03_u:029.020c": "bhraśyate śīghram aiśvaryāt prāṇebhyaḥ svajanād api",
    "GE07mbh_03_u:029.021a": "yo 'pakartṝṃś ca kartṝṃś ca tejasaivopagacchati",
    "GE07mbh_03_u:029.021c": "tasmād udvijate lokaḥ sarpād veśmagatād iva",
    "GE07mbh_03_u:029.022a": "yasmād udvijate lokaḥ kathaṃ tasya bhavo bhavet",
    "GE07mbh_03_u:029.022c": "antaraṃ hy asya dṛṣṭvaiva loko vikurute dhruvam",
    "GE07mbh_03_u:029.022e": "tasmān nātyutsṛjet tejo na ca nityaṃ mṛdur bhavet",
    "GE07mbh_03_u:029.022f-0099_01": "kāle kāle tu saṃprāpte mṛdus tīkṣṇo 'pi vā bhavet",
    "GE07mbh_03_u:029.023a": "kāle mṛdur yo bhavati kāle bhavati dāruṇaḥ",
    "GE07mbh_03_u:029.023c": "sa vai sukham avāpnoti loke 'muṣminn ihaiva ca",
    "GE07mbh_03_u:029.024a": "kṣamākālāṃs tu vakṣyāmi śṛṇu me vistareṇa tān",
    "GE07mbh_03_u:029.024c": "ye te nityam asaṃtyājyā yathā prāhur manīṣiṇaḥ",
    "GE07mbh_03_u:029.025a": "pūrvopakārī yas tu syād aparādhe 'garīyasi",
    "GE07mbh_03_u:029.025c": "upakāreṇa tat tasya kṣantavyam aparādhinaḥ",
    "GE07mbh_03_u:029.026a": "abuddhim āśritānāṃ ca kṣantavyam aparādhinām",
    "GE07mbh_03_u:029.026c": "na hi sarvatra pāṇḍityaṃ sulabhaṃ puruṣeṇa vai",
    "GE07mbh_03_u:029.027a": "atha ced buddhijaṃ kṛtvā brūyus te tad abuddhijam",
    "GE07mbh_03_u:029.027c": "pāpān svalpe 'pi tān hanyād aparādhe tathānṛjūn",
    "GE07mbh_03_u:029.028a": "sarvasyaiko 'parādhas te kṣantavyaḥ prāṇino bhavet",
    "GE07mbh_03_u:029.028c": "dvitīye sati vadhyas tu svalpe 'py apakṛte bhavet",
    "GE07mbh_03_u:029.029a": "ajānatā bhavet kaś cid aparādhaḥ kṛto yadi",
    "GE07mbh_03_u:029.029c": "kṣantavyam eva tasyāhuḥ suparīkṣya parīkṣayā",
    "GE07mbh_03_u:029.030a": "mṛdunā mārdavaṃ hanti mṛdunā hanti dāruṇam",
    "GE07mbh_03_u:029.030c": "nāsādhyaṃ mṛdunā kiṃ cit tasmāt tīkṣṇataro mṛduḥ",
    "GE07mbh_03_u:029.031a": "deśakālau tu saṃprekṣya balābalam athātmanaḥ",
    "GE07mbh_03_u:029.031b-0100_01": "anvīkṣya kāraṇaṃ caiva kāryaṃ tejaḥ kṣamāpi vā",
    "GE07mbh_03_u:029.031c": "nādeśakāle kiṃ cit syād deśaḥ kālaḥ pratīkṣyate",
    "GE07mbh_03_u:029.031e": "tathā lokabhayāc caiva kṣantavyam aparādhinaḥ",
    "GE07mbh_03_u:029.032a": "eta evaṃvidhāḥ kālāḥ kṣamāyāḥ parikīrtitāḥ",
    "GE07mbh_03_u:029.032c": "ato 'nyathānuvartatsu tejasaḥ kāla ucyate",
    "GE07mbh_03_u:029.033": "draupady uvāca",
    "GE07mbh_03_u:029.033a": "tad ahaṃ tejasaḥ kālaṃ tava manye narādhipa",
    "GE07mbh_03_u:029.033c": "dhārtarāṣṭreṣu lubdheṣu satataṃ cāpakāriṣu",
    "GE07mbh_03_u:029.034a": "na hi kaś cit kṣamākālo vidyate 'dya kurūn prati",
    "GE07mbh_03_u:029.034c": "tejasaś cāgate kāle teja utsraṣṭum arhasi",
    "GE07mbh_03_u:029.035a": "mṛdur bhavaty avajñātas tīkṣṇād udvijate janaḥ",
    "GE07mbh_03_u:029.035c": "kāle prāpte dvayaṃ hy etad yo veda sa mahīpatiḥ vaiśaṃpāyana uvāca",
    "GE07mbh_03_u:030.000-0101_01": "draupadyā vacanaṃ śrutvā ślakṣṇākṣarapadaṃ śubham",
    "GE07mbh_03_u:030.000-0101_02": "uvāca draupadīṃ rājā smayamāno yudhiṣṭhiraḥ",
    "GE07mbh_03_u:030.000-0101_03": "kāraṇe bhavatī kruddhā dhārtarāṣṭrasya durmateḥ",
    "GE07mbh_03_u:030.000-0101_04": "yena krodhaṃ mahāprājñe bahudhā bahu manyase",
    "GE07mbh_03_u:030.000-0101_05": "krodhaṃ mūlaharaṃ śatruṃ kāraṇaiḥ śṛṇu taṃ mama",
    "GE07mbh_03_u:030.001": "yudhiṣṭhira uvāca",
    "GE07mbh_03_u:030.001a": "krodho hantā manuṣyāṇāṃ krodho bhāvayitā punaḥ",
    "GE07mbh_03_u:030.001c": "iti viddhi mahāprājñe krodhamūlau bhavābhavau",
    "GE07mbh_03_u:030.002a": "yo hi saṃharate krodhaṃ bhāvas tasya suśobhane",
    "GE07mbh_03_u:030.002b-0102_01": "yo na saṃharate krodhaṃ tasyābhāvo bhavaty uta",
    "GE07mbh_03_u:030.002b-0102_02": "abhāvakaraṇaṃ tasmāt krodho bhavati śobhane",
    "GE07mbh_03_u:030.002c": "yaḥ punaḥ puruṣaḥ krodhaṃ nityaṃ na sahate śubhe",
    "GE07mbh_03_u:030.002e": "tasyābhāvāya bhavati krodhaḥ paramadāruṇaḥ",
    "GE07mbh_03_u:030.003a": "krodhamūlo vināśo hi prajānām iha dṛśyate",
    "GE07mbh_03_u:030.003c": "tat kathaṃ mādṛśaḥ krodham utsṛjel lokanāśanam",
    "GE07mbh_03_u:030.004a": "kruddhaḥ pāpaṃ naraḥ kuryāt kruddho hanyād gurūn api",
    "GE07mbh_03_u:030.004c": "kruddhaḥ paruṣayā vācā śreyaso 'py avamanyate",
    "GE07mbh_03_u:030.005a": "vācyāvācye hi kupito na prajānāti karhi cit",
    "GE07mbh_03_u:030.005c": "nākāryam asti kruddhasya nāvācyaṃ vidyate tathā",
    "GE07mbh_03_u:030.006a": "hiṃsyāt krodhād avadhyāṃś ca vadhyān saṃpūjayed api",
    "GE07mbh_03_u:030.006c": "ātmānam api ca kruddhaḥ preṣayed yamasādanam",
    "GE07mbh_03_u:030.007a": "etān doṣān prapaśyadbhir jitaḥ krodho manīṣibhiḥ",
    "GE07mbh_03_u:030.007c": "icchadbhiḥ paramaṃ śreya iha cāmutra cottamam",
    "GE07mbh_03_u:030.008a": "taṃ krodhaṃ varjitaṃ dhīraiḥ katham asmadvidhaś caret",
    "GE07mbh_03_u:030.008c": "etad draupadi saṃdhāya na me manyuḥ pravardhate",
    "GE07mbh_03_u:030.009a": "ātmānaṃ ca paraṃ caiva trāyate mahato bhayāt",
    "GE07mbh_03_u:030.009c": "krudhyantam apratikrudhyan dvayor eṣa cikitsakaḥ",
    "GE07mbh_03_u:030.010a": "mūḍho yadi kliśyamānaḥ krudhyate 'śaktimān naraḥ",
    "GE07mbh_03_u:030.010c": "balīyasāṃ manuṣyāṇāṃ tyajaty ātmānam antataḥ",
    "GE07mbh_03_u:030.011a": "tasyātmānaṃ saṃtyajato lokā naśyanty anātmanaḥ",
    "GE07mbh_03_u:030.011c": "tasmād draupady aśaktasya manyor niyamanaṃ smṛtam",
    "GE07mbh_03_u:030.012a": "vidvāṃs tathaiva yaḥ śaktaḥ kliśyamāno na kupyati",
    "GE07mbh_03_u:030.012c": "sa nāśayitvā kleṣṭāraṃ paraloke ca nandati",
    "GE07mbh_03_u:030.013a": "tasmād balavatā caiva durbalena ca nityadā",
    "GE07mbh_03_u:030.013c": "kṣantavyaṃ puruṣeṇāhur āpatsv api vijānatā",
    "GE07mbh_03_u:030.014a": "manyor hi vijayaṃ kṛṣṇe praśaṃsantīha sādhavaḥ",
    "GE07mbh_03_u:030.014c": "kṣamāvato jayo nityaṃ sādhor iha satāṃ matam",
    "GE07mbh_03_u:030.015a": "satyaṃ cānṛtataḥ śreyo nṛśaṃsāc cānṛśaṃsatā",
    "GE07mbh_03_u:030.015c": "tam evaṃ bahudoṣaṃ tu krodhaṃ sādhuvivarjitam",
    "GE07mbh_03_u:030.015e": "mādṛśaḥ prasṛjet kasmāt suyodhanavadhād api",
    "GE07mbh_03_u:030.016a": "tejasvīti yam āhur vai paṇḍitā dīrghadarśinaḥ",
    "GE07mbh_03_u:030.016c": "na krodho 'bhyantaras tasya bhavatīti viniścitam",
    "GE07mbh_03_u:030.017a": "yas tu krodhaṃ samutpannaṃ prajñayā pratibādhate",
    "GE07mbh_03_u:030.017c": "tejasvinaṃ taṃ vidvāṃso manyante tattvadarśinaḥ",
    "GE07mbh_03_u:030.018a": "kruddho hi kāryaṃ suśroṇi na yathāvat prapaśyati",
    "GE07mbh_03_u:030.018c": "na kāryaṃ na ca maryādāṃ naraḥ kruddho 'nupaśyati",
    "GE07mbh_03_u:030.019a": "hanty avadhyān api kruddho gurūn rūkṣais tudaty api",
    "GE07mbh_03_u:030.019c": "tasmāt tejasi kartavye krodho dūrāt pratiṣṭhitaḥ",
    "GE07mbh_03_u:030.020a": "dākṣyaṃ hy amarṣaḥ śauryaṃ ca śīghratvam iti tejasaḥ",
    "GE07mbh_03_u:030.020c": "guṇāḥ krodhābhibhūtena na śakyāḥ prāptum añjasā",
    "GE07mbh_03_u:030.021a": "krodhaṃ tyaktvā tu puruṣaḥ samyak tejo 'bhipadyate",
    "GE07mbh_03_u:030.021c": "kālayuktaṃ mahāprājñe kruddhais tejaḥ suduḥsaham",
    "GE07mbh_03_u:030.022a": "krodhas tv apaṇḍitaiḥ śaśvat teja ity abhidhīyate",
    "GE07mbh_03_u:030.022c": "rajas tal lokanāśāya vihitaṃ mānuṣān prati",
    "GE07mbh_03_u:030.023a": "tasmāc chaśvat tyajet krodhaṃ puruṣaḥ samyag ācaran",
    "GE07mbh_03_u:030.023c": "śreyān svadharmānapago na kruddha iti niścitam",
    "GE07mbh_03_u:030.024a": "yadi sarvam abuddhīnām atikrāntam amedhasām",
    "GE07mbh_03_u:030.024c": "atikramo madvidhasya kathaṃ svit syād anindite",
    "GE07mbh_03_u:030.025a": "yadi na syur manuṣyeṣu kṣamiṇaḥ pṛthivīsamāḥ",
    "GE07mbh_03_u:030.025c": "na syāt saṃdhir manuṣyāṇāṃ krodhamūlo hi vigrahaḥ",
    "GE07mbh_03_u:030.026a": "abhiṣakto hy abhiṣajed āhanyād guruṇā hataḥ",
    "GE07mbh_03_u:030.026c": "evaṃ vināśo bhūtānām adharmaḥ prathito bhavet",
    "GE07mbh_03_u:030.027a": "ākruṣṭaḥ puruṣaḥ sarvaḥ pratyākrośed anantaram",
    "GE07mbh_03_u:030.027c": "pratihanyād dhataś caiva tathā hiṃsyāc ca hiṃsitaḥ",
    "GE07mbh_03_u:030.028a": "hanyur hi pitaraḥ putrān putrāś cāpi tathā pitṝn",
    "GE07mbh_03_u:030.028c": "hanyuś ca patayo bhāryāḥ patīn bhāryās tathaiva ca",
    "GE07mbh_03_u:030.029a": "evaṃ saṃkupite loke janma kṛṣṇe na vidyate",
    "GE07mbh_03_u:030.029c": "prajānāṃ saṃdhimūlaṃ hi janma viddhi śubhānane",
    "GE07mbh_03_u:030.030a": "tāḥ kṣīyeran prajāḥ sarvāḥ kṣipraṃ draupadi tādṛśe",
    "GE07mbh_03_u:030.030c": "tasmān manyur vināśāya prajānām abhavāya ca",
    "GE07mbh_03_u:030.031a": "yasmāt tu loke dṛśyante kṣamiṇaḥ pṛthivīsamāḥ",
    "GE07mbh_03_u:030.031c": "tasmāj janma ca bhūtānāṃ bhavaś ca pratipadyate",
    "GE07mbh_03_u:030.032a": "kṣantavyaṃ puruṣeṇeha sarvāsv āpatsu śobhane",
    "GE07mbh_03_u:030.032c": "kṣamā bhavo hi bhūtānāṃ janma caiva prakīrtitam",
    "GE07mbh_03_u:030.033a": "ākruṣṭas tāḍitaḥ kruddhaḥ kṣamate yo balīyasā",
    "GE07mbh_03_u:030.033c": "yaś ca nityaṃ jitakrodho vidvān uttamapūruṣaḥ",
    "GE07mbh_03_u:030.034a": "prabhāvavān api naras tasya lokāḥ sanātanāḥ",
    "GE07mbh_03_u:030.034c": "krodhanas tv alpavijñānaḥ pretya ceha ca naśyati",
    "GE07mbh_03_u:030.035a": "atrāpy udāharantīmā gāthā nityaṃ kṣamāvatām",
    "GE07mbh_03_u:030.035c": "gītāḥ kṣamāvatā kṛṣṇe kāśyapena mahātmanā",
    "GE07mbh_03_u:030.036a": "kṣamā dharmaḥ kṣamā yajñaḥ kṣamā vedāḥ kṣamā śrutam",
    "GE07mbh_03_u:030.036c": "yas tām evaṃ vijānāti sa sarvaṃ kṣantum arhati",
    "GE07mbh_03_u:030.037a": "kṣamā brahma kṣamā satyaṃ kṣamā bhūtaṃ ca bhāvi ca",
    "GE07mbh_03_u:030.037c": "kṣamā tapaḥ kṣamā śaucaṃ kṣamayā coddhṛtaṃ jagat",
    "GE07mbh_03_u:030.038a": "ati brahmavidāṃ lokān ati cāpi tapasvinām",
    "GE07mbh_03_u:030.038c": "ati yajñavidāṃ caiva kṣamiṇaḥ prāpnuvanti tān",
    "GE07mbh_03_u:030.039a": "kṣamā tejasvināṃ tejaḥ kṣamā brahma tapasvinām",
    "GE07mbh_03_u:030.039c": "kṣamā satyaṃ satyavatāṃ kṣamā dānaṃ kṣamā yaśaḥ",
    "GE07mbh_03_u:030.040a": "tāṃ kṣamām īdṛśīṃ kṛṣṇe katham asmadvidhas tyajet",
    "GE07mbh_03_u:030.040c": "yasyāṃ brahma ca satyaṃ ca yajñā lokāś ca viṣṭhitāḥ",
    "GE07mbh_03_u:030.040e": "bhujyante yajvanāṃ lokāḥ kṣamiṇām apare tathā",
    "GE07mbh_03_u:030.040f-0103_01": "kṣamāvatāṃ brahmaloke lokāḥ paramapūjitāḥ",
    "GE07mbh_03_u:030.041a": "kṣantavyam eva satataṃ puruṣeṇa vijānatā",
    "GE07mbh_03_u:030.041c": "yadā hi kṣamate sarvaṃ brahma saṃpadyate tadā",
    "GE07mbh_03_u:030.042a": "kṣamāvatām ayaṃ lokaḥ paraś caiva kṣamāvatām",
    "GE07mbh_03_u:030.042c": "iha saṃmānam ṛcchanti paratra ca śubhāṃ gatim",
    "GE07mbh_03_u:030.043a": "yeṣāṃ manyur manuṣyāṇāṃ kṣamayā nihataḥ sadā",
    "GE07mbh_03_u:030.043c": "teṣāṃ paratare lokās tasmāt kṣāntiḥ parā matā",
    "GE07mbh_03_u:030.044a": "iti gītāḥ kāśyapena gāthā nityaṃ kṣamāvatām",
    "GE07mbh_03_u:030.044c": "śrutvā gāthāḥ kṣamāyās tvaṃ tuṣya draupadi mā krudhaḥ",
    "GE07mbh_03_u:030.045a": "pitāmahaḥ śāṃtanavaḥ śamaṃ saṃpūjayiṣyati",
    "GE07mbh_03_u:030.045c": "ācāryo viduraḥ kṣattā śamam eva vadiṣyataḥ",
    "GE07mbh_03_u:030.045d-0104_01": "kṛṣṇaś ca devakīputraḥ śamaṃ saṃpūjayiṣyati",
    "GE07mbh_03_u:030.045e": "kṛpaś ca saṃjayaś caiva śamam eva vadiṣyataḥ",
    "GE07mbh_03_u:030.046a": "somadatto yuyutsuś ca droṇaputras tathaiva ca",
    "GE07mbh_03_u:030.046c": "pitāmahaś ca no vyāsaḥ śamaṃ vadati nityaśaḥ",
    "GE07mbh_03_u:030.047a": "etair hi rājā niyataṃ codyamānaḥ śamaṃ prati",
    "GE07mbh_03_u:030.047c": "rājyaṃ dāteti me buddhir na cel lobhān naśiṣyati",
    "GE07mbh_03_u:030.047d-0105_01": "yatra pārtho dhanuṣpāṇir bhīmaḥ kṛṣṇaś ca vīryavān",
    "GE07mbh_03_u:030.048a": "kālo 'yaṃ dāruṇaḥ prāpto bharatānām abhūtaye",
    "GE07mbh_03_u:030.048b-0106_01": "kṣayaḥ sarvasya lokasya pṛthivyām iti me matiḥ",
    "GE07mbh_03_u:030.048b-0106_02": "bhīṣmo droṇaś ca karṇaś ca kiṃ śeṣaṃ tatra paśyasi",
    "GE07mbh_03_u:030.048c": "niścitaṃ me sadaivaitat purastād api bhāmini",
    "GE07mbh_03_u:030.049a": "suyodhano nārhatīti kṣamām evaṃ na vindati",
    "GE07mbh_03_u:030.049c": "arhas tasyāham ity eva tasmān māṃ vindate kṣamā",
    "GE07mbh_03_u:030.050a": "etad ātmavatāṃ vṛttam eṣa dharmaḥ sanātanaḥ",
    "GE07mbh_03_u:030.050c": "kṣamā caivānṛśaṃsyaṃ ca tat kartāsmy aham añjasā",
    "GE07mbh_03_u:031.001": "draupady uvāca",
    "GE07mbh_03_u:031.001a": "namo dhātre vidhātre ca yau mohaṃ cakratus tava",
    "GE07mbh_03_u:031.001c": "pitṛpaitāmahe vṛtte voḍhavye te 'nyathā matiḥ",
    "GE07mbh_03_u:031.001d-0107_01": "karmabhiś cintito loko gatyāgatyā pṛthagvidhaḥ",
    "GE07mbh_03_u:031.001d-0107_02": "tasmāt karmāṇi nityāni lobhān mokṣaṃ yiyāsati",
    "GE07mbh_03_u:031.002a": "neha dharmānṛśaṃsyābhyāṃ na kṣāntyā nārjavena ca",
    "GE07mbh_03_u:031.002c": "puruṣaḥ śriyam āpnoti na ghṛṇitvena karhi cit",
    "GE07mbh_03_u:031.003a": "tvāṃ ced vyasanam abhyāgād idaṃ bhārata duḥsaham",
    "GE07mbh_03_u:031.003c": "yat tvaṃ nārhasi nāpīme bhrātaras te mahaujasaḥ",
    "GE07mbh_03_u:031.004a": "na hi te 'dhyagamaj jātu tadānīṃ nādya bhārata",
    "GE07mbh_03_u:031.004c": "dharmāt priyataraṃ kiṃ cid api cej jīvitād iha",
    "GE07mbh_03_u:031.005a": "dharmārtham eva te rājyaṃ dharmārthaṃ jīvitaṃ ca te",
    "GE07mbh_03_u:031.005c": "brāhmaṇā guravaś caiva jānanty api ca devatāḥ",
    "GE07mbh_03_u:031.006a": "bhīmasenārjunau caiva mādreyau ca mayā saha",
    "GE07mbh_03_u:031.006c": "tyajes tvam iti me buddhir na tu dharmaṃ parityajeḥ",
    "GE07mbh_03_u:031.007a": "rājānaṃ dharmagoptāraṃ dharmo rakṣati rakṣitaḥ",
    "GE07mbh_03_u:031.007c": "iti me śrutam āryāṇāṃ tvāṃ tu manye na rakṣati",
    "GE07mbh_03_u:031.008a": "ananyā hi naravyāghra nityadā dharmam eva te",
    "GE07mbh_03_u:031.008c": "buddhiḥ satatam anveti chāyeva puruṣaṃ nijā",
    "GE07mbh_03_u:031.008d-0108_01": "chāyevānveti puruṣaṃ dharmaḥ sādhu mayārjitaḥ",
    "GE07mbh_03_u:031.009a": "nāvamaṃsthā hi sadṛśān nāvarāñ śreyasaḥ kutaḥ",
    "GE07mbh_03_u:031.009c": "avāpya pṛthivīṃ kṛtsnāṃ na te śṛṅgam avardhata",
    "GE07mbh_03_u:031.010a": "svāhākāraiḥ svadhābhiś ca pūjābhir api ca dvijān",
    "GE07mbh_03_u:031.010c": "daivatāni pitṝṃś caiva satataṃ pārtha sevase",
    "GE07mbh_03_u:031.011a": "brāhmaṇāḥ sarvakāmais te satataṃ pārtha tarpitāḥ",
    "GE07mbh_03_u:031.011c": "yatayo mokṣiṇaś caiva gṛhasthāś caiva bhārata",
    "GE07mbh_03_u:031.011d-0109_01": "bhuñjate rukmapātrībhir yatrāhaṃ paricārikā",
    "GE07mbh_03_u:031.012a": "āraṇyakebhyo lauhāni bhājanāni prayacchasi",
    "GE07mbh_03_u:031.012c": "nādeyaṃ brāhmaṇebhyas te gṛhe kiṃ cana vidyate",
    "GE07mbh_03_u:031.013a": "yad idaṃ vaiśvadevānte sāyaṃprātaḥ pradīyate",
    "GE07mbh_03_u:031.013c": "tad dattvātithibhṛtyebhyo rājañ śeṣeṇa jīvasi",
    "GE07mbh_03_u:031.013d-0110_01": "śvabhyaś ca śvapacebhyaś ca dattvā śiṣṭena jīvasi",
    "GE07mbh_03_u:031.014a": "iṣṭayaḥ paśubandhāś ca kāmyanaimittikāś ca ye",
    "GE07mbh_03_u:031.014c": "vartante pākayajñāś ca yajñakarma ca nityadā",
    "GE07mbh_03_u:031.015a": "asminn api mahāraṇye vijane dasyusevite",
    "GE07mbh_03_u:031.015c": "rāṣṭrād apetya vasato dhārmas te nāvasīdati",
    "GE07mbh_03_u:031.016a": "aśvamedho rājasūyaḥ puṇḍarīko 'tha gosavaḥ",
    "GE07mbh_03_u:031.016c": "etair api mahāyajñair iṣṭaṃ te bhūridakṣiṇaiḥ",
    "GE07mbh_03_u:031.017a": "rājan parītayā buddhyā viṣame 'kṣaparājaye",
    "GE07mbh_03_u:031.017c": "rājyaṃ vasūny āyudhāni bhrātṝn māṃ cāsi nirjitaḥ",
    "GE07mbh_03_u:031.018a": "ṛjor mṛdor vadānyasya hrīmataḥ satyavādinaḥ",
    "GE07mbh_03_u:031.018c": "katham akṣavyasanajā buddhir āpatitā tava",
    "GE07mbh_03_u:031.019a": "atīva moham āyāti manaś ca paridūyate",
    "GE07mbh_03_u:031.019c": "niśāmya te duḥkham idam imāṃ cāpadam īdṛśīm",
    "GE07mbh_03_u:031.020a": "atrāpy udāharantīmam itihāsaṃ purātanam",
    "GE07mbh_03_u:031.020c": "īśvarasya vaśe lokas tiṣṭhate nātmano yathā",
    "GE07mbh_03_u:031.021a": "dhātaiva khalu bhūtānāṃ sukhaduḥkhe priyāpriye",
    "GE07mbh_03_u:031.021c": "dadhāti sarvam īśānaḥ purastāc chukram uccaran",
    "GE07mbh_03_u:031.022a": "yathā dārumayī yoṣā naravīra samāhitā",
    "GE07mbh_03_u:031.022c": "īrayaty aṅgam aṅgāni tathā rājann imāḥ prajāḥ",
    "GE07mbh_03_u:031.023a": "ākāśa iva bhūtāni vyāpya sarvāṇi bhārata",
    "GE07mbh_03_u:031.023c": "īśvaro vidadhātīha kalyāṇaṃ yac ca pāpakam",
    "GE07mbh_03_u:031.024a": "śakunis tantubaddho vā niyato 'yam anīśvaraḥ",
    "GE07mbh_03_u:031.024c": "īśvarasya vaśe tiṣṭhan nānyeṣāṃ nātmanaḥ prabhuḥ",
    "GE07mbh_03_u:031.025a": "maṇiḥ sūtra iva proto nasyota iva govṛṣaḥ",
    "GE07mbh_03_u:031.025c": "dhātur ādeśam anveti tanmayo hi tadarpaṇaḥ",
    "GE07mbh_03_u:031.026a": "nātmādhīno manuṣyo 'yaṃ kālaṃ bhavati kaṃ cana",
    "GE07mbh_03_u:031.026c": "srotaso madhyam āpannaḥ kūlād vṛkśa iva cyutaḥ",
    "GE07mbh_03_u:031.027a": "ajño jantur anīśo 'yam ātmanaḥ sukhaduḥkhayoḥ",
    "GE07mbh_03_u:031.027c": "īśvaraprerito gacchet svargaṃ narakam eva ca",
    "GE07mbh_03_u:031.028a": "yathā vāyos tṛṇāgrāṇi vaśaṃ yānti balīyasaḥ",
    "GE07mbh_03_u:031.028c": "dhātur evaṃ vaśaṃ yānti sarvabhūtāni bhārata",
    "GE07mbh_03_u:031.029a": "āryakarmaṇi yuñjānaḥ pāpe vā punar īśvaraḥ",
    "GE07mbh_03_u:031.029c": "vyāpya bhūtāni carate na cāyam iti lakṣyate",
    "GE07mbh_03_u:031.030a": "hetumātram idaṃ dhātuḥ śarīraṃ kṣetrasaṃjñitam",
    "GE07mbh_03_u:031.030c": "yena kārayate karma śubhāśubhaphalaṃ vibhuḥ",
    "GE07mbh_03_u:031.031a": "paśya māyāprabhāvo 'yam īśvareṇa yathā kṛtaḥ",
    "GE07mbh_03_u:031.031c": "yo hanti bhūtair bhūtāni mohayitvātmamāyayā",
    "GE07mbh_03_u:031.032a": "anyathā paridṛṣṭāni munibhir vedadarśibhiḥ",
    "GE07mbh_03_u:031.032c": "anyathā parivartante vegā iva nabhasvataḥ",
    "GE07mbh_03_u:031.033a": "anyathaiva hi manyante puruṣās tāni tāni ca",
    "GE07mbh_03_u:031.033c": "anyathaiva prabhus tāni karoti vikaroti ca",
    "GE07mbh_03_u:031.034a": "yathā kāṣṭhena vā kāṣṭham aśmānaṃ cāśmanā punaḥ",
    "GE07mbh_03_u:031.034c": "ayasā cāpy ayaś chindyān nirviceṣṭam acetanam",
    "GE07mbh_03_u:031.035a": "evaṃ sa bhagavān devaḥ svayambhūḥ prapitāmahaḥ",
    "GE07mbh_03_u:031.035c": "hinasti bhūtair bhūtāni chadma kṛtvā yudhiṣṭhira",
    "GE07mbh_03_u:031.036a": "saṃprayojya viyojyāyaṃ kāmakārakaraḥ prabhuḥ",
    "GE07mbh_03_u:031.036c": "krīḍate bhagavan bhūtair bālaḥ krīḍanakair iva",
    "GE07mbh_03_u:031.037a": "na mātṛpitṛvad rājan dhātā bhūteṣu vartate",
    "GE07mbh_03_u:031.037c": "roṣād iva pravṛtto 'yaṃ yathāyam itaro janaḥ",
    "GE07mbh_03_u:031.038a": "āryāñ śīlavato dṛṣṭvā hrīmato vṛttikarśitān",
    "GE07mbh_03_u:031.038c": "anāryān sukhinaś caiva vihvalāmīva cintayā",
    "GE07mbh_03_u:031.039a": "tavemām āpadaṃ dṛṣṭvā samṛddhiṃ ca suyodhane",
    "GE07mbh_03_u:031.039c": "dhātāraṃ garhaye pārtha viṣamaṃ yo 'nupaśyati",
    "GE07mbh_03_u:031.040a": "āryaśāstrātige krūre lubdhe dharmāpacāyini",
    "GE07mbh_03_u:031.040c": "dhārtarāṣṭre śriyaṃ dattvā dhātā kiṃ phalam aśnute",
    "GE07mbh_03_u:031.041a": "karma cet kṛtam anveti kartāraṃ nānyam ṛcchati",
    "GE07mbh_03_u:031.041c": "karmaṇā tena pāpena lipyate nūnam īśvaraḥ",
    "GE07mbh_03_u:031.042a": "atha karma kṛtaṃ pāpaṃ na cet kartāram ṛcchati",
    "GE07mbh_03_u:031.042c": "kāraṇaṃ balam eveha janāñ śocāmi durbalān",
    "GE07mbh_03_u:032.001": "yudhiṣṭhira uvāca",
    "GE07mbh_03_u:032.001a": "valgu citrapadaṃ ślakṣṇaṃ yājñaseni tvayā vacaḥ",
    "GE07mbh_03_u:032.001c": "uktaṃ tac chrutam asmābhir nāstikyaṃ tu prabhāṣase",
    "GE07mbh_03_u:032.002a": "nāhaṃ dharmaphalānveṣī rājaputri carāmy uta",
    "GE07mbh_03_u:032.002c": "dadāmi deyam ity eva yaje yaṣṭavyam ity uta",
    "GE07mbh_03_u:032.003a": "astu vātra phalaṃ mā vā kartavyaṃ puruṣeṇa yat",
    "GE07mbh_03_u:032.003c": "gṛhān āvasatā kṛṣṇe yathāśakti karomi tat",
    "GE07mbh_03_u:032.004a": "dharmaṃ carāmi suśroṇi na dharmaphalakāraṇāt",
    "GE07mbh_03_u:032.004c": "āgamān anatikramya satāṃ vṛttam avekṣya ca",
    "GE07mbh_03_u:032.004e": "dharma eva manaḥ kṛṣṇe svabhāvāc caiva me dhṛtam",
    "GE07mbh_03_u:032.004f-0111_01": "dharmavāṇijyako hīno jaghanyo dharmavādinām",
    "GE07mbh_03_u:032.005a": "na dharmaphalam āpnoti yo dharmaṃ dogdhum icchati",
    "GE07mbh_03_u:032.005c": "yaś cainaṃ śaṅkate kṛtvā nāstikyāt pāpacetanaḥ",
    "GE07mbh_03_u:032.006a": "ativādān madāc caiva mā dharmam atiśaṅkithāḥ",
    "GE07mbh_03_u:032.006c": "dharmātiśaṅkī puruṣas tiryaggatiparāyaṇaḥ",
    "GE07mbh_03_u:032.007a": "dharmo yasyātiśaṅkyaḥ syād ārṣaṃ vā durbalātmanaḥ",
    "GE07mbh_03_u:032.007c": "vedāc chūdra ivāpeyāt sa lokād ajarāmarāt",
    "GE07mbh_03_u:032.008a": "vedādhyāyī dharmaparaḥ kule jāto yaśasvini",
    "GE07mbh_03_u:032.008c": "sthavireṣu sa yoktavyo rājabhir dharmacāribhiḥ",
    "GE07mbh_03_u:032.009a": "pāpīyān hi sa śūdrebhyas taskarebhyo viśeṣataḥ",
    "GE07mbh_03_u:032.009c": "śāstrātigo mandabuddhir yo dharmam atiśaṅkate",
    "GE07mbh_03_u:032.010a": "pratyakṣaṃ hi tvayā dṛṣṭa ṛṣir gacchan mahātapāḥ",
    "GE07mbh_03_u:032.010c": "mārkaṇḍeyo 'prameyātmā dharmeṇa cirajīvitām",
    "GE07mbh_03_u:032.011a": "vyāso vasiṣṭho maitreyo nārado lomaśaḥ śukaḥ",
    "GE07mbh_03_u:032.011c": "anye ca ṛṣayaḥ siddhā dharmeṇaiva sucetasaḥ",
    "GE07mbh_03_u:032.012a": "pratyakṣaṃ paśyasi hy etān divyayogasamanvitān",
    "GE07mbh_03_u:032.012c": "śāpānugrahaṇe śaktān devair api garīyasaḥ",
    "GE07mbh_03_u:032.013a": "ete hi dharmam evādau varṇayanti sadā mama",
    "GE07mbh_03_u:032.013c": "kartavyam amaraprakhyāḥ pratyakṣāgamabuddhayaḥ",
    "GE07mbh_03_u:032.014a": "ato nārhasi kalyāṇi dhātāraṃ dharmam eva ca",
    "GE07mbh_03_u:032.014c": "rajomūḍhena manasā kṣeptuṃ śaṅkitum eva ca",
    "GE07mbh_03_u:032.014d-0112_01": "unmattān manyate bālaḥ sarvān āgataniścayān",
    "GE07mbh_03_u:032.015a": "dharmātiśaṅkī nānyasmin pramāṇam adhigacchati",
    "GE07mbh_03_u:032.015c": "ātmapramāṇa unnaddhaḥ śreyaso hy avamanyakaḥ",
    "GE07mbh_03_u:032.016a": "indriyaprītisaṃbaddhaṃ yad idaṃ lokasākṣikam",
    "GE07mbh_03_u:032.016c": "etāvān manyate bālo moham anyatra gacchati",
    "GE07mbh_03_u:032.017a": "prāyaścittaṃ na tasyāsti yo dharmam atiśaṅkate",
    "GE07mbh_03_u:032.017c": "dhyāyan sa kṛpaṇaḥ pāpo na lokān pratipadyate",
    "GE07mbh_03_u:032.018a": "pramāṇāny ativṛtto hi vedaśāstrārthanindakaḥ",
    "GE07mbh_03_u:032.018c": "kāmalobhānugo mūḍho narakaṃ pratipadyate",
    "GE07mbh_03_u:032.019a": "yas tu nityaṃ kṛtamatir dharmam evābhipadyate",
    "GE07mbh_03_u:032.019c": "aśaṅkamānaḥ kalyāṇi so 'mutrānantyam aśnute",
    "GE07mbh_03_u:032.020a": "ārṣaṃ pramāṇam utkramya dharmān aparipālayan",
    "GE07mbh_03_u:032.020c": "sarvaśāstrātigo mūḍhaḥ śaṃ janmasu na vindati",
    "GE07mbh_03_u:032.020d-0113_01": "yasya nārṣaṃ pramāṇaṃ syāc chiṣṭācāraś ca bhāmini",
    "GE07mbh_03_u:032.020d-0113_02": "naiva tasya paro loko nāyam astīti niścayaḥ",
    "GE07mbh_03_u:032.021a": "śiṣṭair ācaritaṃ dharmaṃ kṛṣṇe mā smātiśaṅkithāḥ",
    "GE07mbh_03_u:032.021c": "purāṇam ṛṣibhiḥ proktaṃ sarvajñaiḥ sarvadarśibhiḥ",
    "GE07mbh_03_u:032.022a": "dharma eva plavo nānyaḥ svargaṃ draupadi gacchatām",
    "GE07mbh_03_u:032.022c": "saiva nauḥ sāgarasyeva vaṇijaḥ pāram ṛcchataḥ",
    "GE07mbh_03_u:032.023a": "aphālo yadi dharmaḥ syāc carito dharmacāribhiḥ",
    "GE07mbh_03_u:032.023c": "apratiṣṭhe tamasy etaj jagan majjed anindite",
    "GE07mbh_03_u:032.024a": "nirvāṇaṃ nādhigaccheyur jīveyuḥ paśujīvikām",
    "GE07mbh_03_u:032.024c": "vighātenaiva yujyeyur na cārthaṃ kiṃ cid āpnuyuḥ",
    "GE07mbh_03_u:032.025a": "tapaś ca brahmacaryaṃ ca yajñaḥ svādhyāya eva ca",
    "GE07mbh_03_u:032.025c": "dānam ārjavam etāni yadi syur aphalāni vai",
    "GE07mbh_03_u:032.026a": "nācariṣyan pare dharmaṃ pare paratare ca ye",
    "GE07mbh_03_u:032.026c": "vipralambho 'yam atyantaṃ yadi syur aphalāḥ kriyāḥ",
    "GE07mbh_03_u:032.027a": "ṛṣayaś caiva devāś ca gandharvāsurarākṣasāḥ",
    "GE07mbh_03_u:032.027c": "īśvarāḥ kasya hetos te careyur dharmam ādṛtāḥ",
    "GE07mbh_03_u:032.028a": "phaladaṃ tv iha vijñāya dhātāraṃ śreyasi dhruve",
    "GE07mbh_03_u:032.028c": "dharmaṃ te hy ācaran kṛṣṇe tad dhi dharmasanātanam",
    "GE07mbh_03_u:032.029a": "sa cāyaṃ saphalo dharmo na dharmo 'phala ucyate",
    "GE07mbh_03_u:032.029c": "dṛśyante 'pi hi vidyānāṃ phalāni tapasāṃ tathā",
    "GE07mbh_03_u:032.030a": "tvayy etad vai vijānīhi janma kṛṣṇe yathā śrutam",
    "GE07mbh_03_u:032.030c": "vettha cāpi yathā jāto dhṛṣṭadyumnaḥ pratāpavān",
    "GE07mbh_03_u:032.031a": "etāvad eva paryāptam upamānaṃ śucismite",
    "GE07mbh_03_u:032.031c": "karmaṇāṃ phalam astīti dhīro 'lpenāpi tuṣyati",
    "GE07mbh_03_u:032.032a": "bahunāpi hy avidvāṃso naiva tuṣyanty abuddhayaḥ",
    "GE07mbh_03_u:032.032c": "teṣāṃ na dharmajaṃ kiṃ cit pretya śarmāsti karma vā",
    "GE07mbh_03_u:032.033a": "karmaṇām uta puṇyānāṃ pāpānāṃ ca phalodayaḥ",
    "GE07mbh_03_u:032.033c": "prabhavaś cāpyayaś caiva devaguhyāni bhāmini",
    "GE07mbh_03_u:032.034a": "naitāni veda yaḥ kaś cin muhyanty atra prajā imāḥ",
    "GE07mbh_03_u:032.034b-0114_01": "api kalpasahasreṇa naraḥ śreyo 'dhigacchati",
    "GE07mbh_03_u:032.034c": "rakṣyāṇy etāni devānāṃ gūḍhamāyā hi devatāḥ",
    "GE07mbh_03_u:032.035a": "kṛśāṅgāḥ suvratāś caiva tapasā dagdhakilbiṣāḥ",
    "GE07mbh_03_u:032.035c": "prasannair mānasair yuktāḥ paśyanty etāni vai dvijāḥ",
    "GE07mbh_03_u:032.036a": "na phalādarśanād dharmaḥ śaṅkitavyo na devatāḥ",
    "GE07mbh_03_u:032.036c": "yaṣṭavyaṃ cāpramattena dātavyaṃ cānasūyatā",
    "GE07mbh_03_u:032.037a": "karmaṇāṃ phalam astīti tathaitad dharma śāśvatam",
    "GE07mbh_03_u:032.037c": "brahmā provāca putrāṇāṃ yad ṛṣir veda kaśyapaḥ",
    "GE07mbh_03_u:032.038a": "tasmāt te saṃśayaḥ kṛṣṇe nīhāra iva naśyatu",
    "GE07mbh_03_u:032.038c": "vyavasya sarvam astīti nāstikyaṃ bhāvam utsṛja",
    "GE07mbh_03_u:032.039a": "īśvaraṃ cāpi bhūtānāṃ dhātāraṃ mā vicikṣipaḥ",
    "GE07mbh_03_u:032.039c": "śikṣasvainaṃ namasvainaṃ mā te bhūd buddhir īdṛśī",
    "GE07mbh_03_u:032.040a": "yasya prasādāt tadbhakto martyo gacchaty amartyatām",
    "GE07mbh_03_u:032.040c": "uttamaṃ daivataṃ kṛṣṇe mātivocaḥ kathaṃ cana",
    "GE07mbh_03_u:033.001": "draupady uvāca",
    "GE07mbh_03_u:033.001a": "nāvamanye na garhe ca dharmaṃ pārtha kathaṃ cana",
    "GE07mbh_03_u:033.001c": "īśvaraṃ kuta evāham avamaṃsye prajāpatim",
    "GE07mbh_03_u:033.002a": "ārtāhaṃ pralapāmīdam iti māṃ viddhi bhārata",
    "GE07mbh_03_u:033.002c": "bhūyaś ca vilapiṣyāmi sumanās tan nibodha me",
    "GE07mbh_03_u:033.003a": "karma khalv iha kartavyaṃ jātenāmitrakarśana",
    "GE07mbh_03_u:033.003c": "akarmāṇo hi jīvanti sthāvarā netare janāḥ",
    "GE07mbh_03_u:033.004a": "ā mātṛstanapānāc ca yāvac chayyopasarpaṇam",
    "GE07mbh_03_u:033.004c": "jaṅgamāḥ karmaṇā vṛttim āpnuvanti yudhiṣṭhira",
    "GE07mbh_03_u:033.005a": "jaṅgameṣu viśeṣeṇa manuṣyā bharatarṣabha",
    "GE07mbh_03_u:033.005c": "icchanti karmaṇā vṛttim avāptuṃ pretya ceha ca",
    "GE07mbh_03_u:033.006a": "utthānam abhijānanti sarvabhūtāni bhārata",
    "GE07mbh_03_u:033.006c": "pratyakṣaṃ phalam aśnanti karmaṇāṃ lokasākṣikam",
    "GE07mbh_03_u:033.007a": "paśyāmi svaṃ samutthānam upajīvanti jantavaḥ",
    "GE07mbh_03_u:033.007c": "api dhātā vidhātā ca yathāyam udake bakaḥ",
    "GE07mbh_03_u:033.007d-0115_01": "akarmaṇāṃ vai bhūtānāṃ vṛttiḥ syān na hi kā cana",
    "GE07mbh_03_u:033.007d-0115_02": "tad evābhiprapadyeta na vihanyāt kathaṃ cana",
    "GE07mbh_03_u:033.008a": "svakarma kuru mā glāsīḥ karmaṇā bhava daṃśitaḥ",
    "GE07mbh_03_u:033.008c": "kṛtyaṃ hi yo 'bhijānāti sahasre nāsti so 'sti vā",
    "GE07mbh_03_u:033.009a": "tasya cāpi bhavet kāryaṃ vivṛddhau rakṣaṇe tathā",
    "GE07mbh_03_u:033.009c": "bhakṣyamāṇo hy anāvāpaḥ kṣīyate himavān api",
    "GE07mbh_03_u:033.010a": "utsīderan prajāḥ sarvā na kuryuḥ karma ced yadi",
    "GE07mbh_03_u:033.010b-0116_01": "tathā hy etā na vardheran karma ced aphalaṃ bhavet",
    "GE07mbh_03_u:033.010c": "api cāpy aphalaṃ karma paśyāmaḥ kurvato janān",
    "GE07mbh_03_u:033.010e": "nānyathā hy abhijānanti vṛttiṃ loke kathaṃ cana",
    "GE07mbh_03_u:033.011a": "yaś ca diṣṭaparo loke yaś cāyaṃ haṭhavādakaḥ",
    "GE07mbh_03_u:033.011c": "ubhāv apasadāv etau karmabuddhiḥ praśasyate",
    "GE07mbh_03_u:033.012a": "yo hi diṣṭam upāsīno nirviceṣṭaḥ sukhaṃ svapet",
    "GE07mbh_03_u:033.012c": "avasīdet sudurbuddhir āmo ghaṭa ivāmbhasi",
    "GE07mbh_03_u:033.013a": "tathaiva haṭhabuddhir yaḥ śaktaḥ karmaṇy akarmakṛt",
    "GE07mbh_03_u:033.013c": "āsīta na ciraṃ jīved anātha iva durbalaḥ",
    "GE07mbh_03_u:033.014a": "akasmād api yaḥ kaś cid arthaṃ prāpnoti pūruṣaḥ",
    "GE07mbh_03_u:033.014c": "taṃ haṭheneti manyante sa hi yatno na kasya cit",
    "GE07mbh_03_u:033.015a": "yac cāpi kiṃ cit puruṣo diṣṭaṃ nāma labhaty uta",
    "GE07mbh_03_u:033.015c": "daivena vidhinā pārtha tad daivam iti niścitam",
    "GE07mbh_03_u:033.016a": "yat svayaṃ karmaṇā kiṃ cit phalam āpnoti pūruṣaḥ",
    "GE07mbh_03_u:033.016c": "pratyakṣaṃ cakṣuṣā dṛṣṭaṃ tat pauruṣam iti smṛtam",
    "GE07mbh_03_u:033.017a": "svabhāvataḥ pravṛtto 'nyaḥ prāpnoty arthān akāraṇāt",
    "GE07mbh_03_u:033.017c": "tat svabhāvātmakaṃ viddhi phalaṃ puruṣasattama",
    "GE07mbh_03_u:033.018a": "evaṃ haṭhāc ca daivāc ca svabhāvāt karmaṇas tathā",
    "GE07mbh_03_u:033.018c": "yāni prāpnoti puruṣas tat phalaṃ pūrvakarmaṇaḥ",
    "GE07mbh_03_u:033.019a": "dhātāpi hi svakarmaiva tais tair hetubhir īśvaraḥ",
    "GE07mbh_03_u:033.019c": "vidadhāti vibhajyeha phalaṃ pūrvakṛtaṃ nṛṇām",
    "GE07mbh_03_u:033.020a": "yad dhy ayaṃ puruṣaḥ kiṃ cit kurute vai śubhāśubham",
    "GE07mbh_03_u:033.020c": "tad dhātṛvihitaṃ viddhi pūrvakarmaphalodayam",
    "GE07mbh_03_u:033.021a": "kāraṇaṃ tasya deho 'yaṃ dhātuḥ karmaṇi karmaṇi",
    "GE07mbh_03_u:033.021c": "sa yathā prerayaty enaṃ tathāyaṃ kurute 'vaśaḥ",
    "GE07mbh_03_u:033.022a": "teṣu teṣu hi kṛtyeṣu viniyoktā maheśvaraḥ",
    "GE07mbh_03_u:033.022c": "sarvabhūtāni kaunteya kārayaty avaśāny api",
    "GE07mbh_03_u:033.023a": "manasārthān viniścitya paścāt prāpnoti karmaṇā",
    "GE07mbh_03_u:033.023c": "buddhipūrvaṃ svayaṃ dhīraḥ puruṣas tatra kāraṇam",
    "GE07mbh_03_u:033.024a": "saṃkhyātuṃ naiva śakyāni karmāṇi puruṣarṣabha",
    "GE07mbh_03_u:033.024c": "agāranagarāṇāṃ hi siddhiḥ puruṣahaitukī",
    "GE07mbh_03_u:033.025a": "tile tailaṃ gavi kṣīraṃ kāṣṭhe pāvakam antataḥ",
    "GE07mbh_03_u:033.025c": "dhiyā dhīro vijānīyād upāyaṃ cāsya siddhaye",
    "GE07mbh_03_u:033.026a": "tataḥ pravartate paścāt karaṇeṣv asya siddhaye",
    "GE07mbh_03_u:033.026c": "tāṃ siddhim upajīvanti karmaṇām iha jantavaḥ",
    "GE07mbh_03_u:033.027a": "kuśalena kṛtaṃ karma kartrā sādhu viniścitam",
    "GE07mbh_03_u:033.027c": "idaṃ tv akuśaleneti viśeṣād upalabhyate",
    "GE07mbh_03_u:033.028a": "iṣṭāpūrtaphalaṃ na syān na śiṣyo na gurur bhavet",
    "GE07mbh_03_u:033.028c": "puruṣaḥ karmasādhyeṣu syāc ced ayam akāraṇam",
    "GE07mbh_03_u:033.029a": "kartṛtvād eva puruṣaḥ karmasiddhau praśasyate",
    "GE07mbh_03_u:033.029c": "asiddhau nindyate cāpi karmanāśaḥ kathaṃ tv iha",
    "GE07mbh_03_u:033.030a": "sarvam eva haṭhenaike diṣṭenaike vadanty uta",
    "GE07mbh_03_u:033.030c": "puruṣaprayatnajaṃ ke cit traidham etan nirucyate",
    "GE07mbh_03_u:033.031a": "na caivaitāvatā kāryaṃ manyanta iti cāpare",
    "GE07mbh_03_u:033.031c": "asti sarvam adṛśyaṃ tu diṣṭaṃ caiva tathā haṭhaḥ",
    "GE07mbh_03_u:033.031e": "dṛśyate hi haṭhāc caiva diṣṭāc cārthasya saṃtatiḥ",
    "GE07mbh_03_u:033.032a": "kiṃ cid daivād dhaṭhāt kiṃ cit kiṃ cid eva svakarmataḥ",
    "GE07mbh_03_u:033.032c": "puruṣaḥ phalam āpnoti caturthaṃ nātra kāraṇam",
    "GE07mbh_03_u:033.032e": "kuśalāḥ pratijānanti ye tattvaviduṣo janāḥ",
    "GE07mbh_03_u:033.033a": "tathaiva dhātā bhūtānām",
    "GE07mbh_03_u:033.033c": "yadi na syān na bhūtānāṃ kṛpaṇo nāma kaś cana",
    "GE07mbh_03_u:033.034a": "yaṃ yam artham abhiprepsuḥ kurute karma pūruṣaḥ",
    "GE07mbh_03_u:033.034c": "tat tat saphalam eva syād yadi na syāt purākṛtam",
    "GE07mbh_03_u:033.035a": "tridvārām arthasiddhiṃ tu nānupaśyanti ye narāḥ",
    "GE07mbh_03_u:033.035c": "tathaivānarthasiddhiṃ ca yathā lokās tathaiva te",
    "GE07mbh_03_u:033.036a": "kartavyaṃ tv eva karmeti manor eṣa viniścayaḥ",
    "GE07mbh_03_u:033.036b-0117_01": "ā mṛtyoḥ śriyam anvicchen naināṃ manyeta durlabhām",
    "GE07mbh_03_u:033.036c": "ekāntena hy anīho 'yaṃ parābhavati pūruṣaḥ",
    "GE07mbh_03_u:033.036d-0118_01": "tat tu niḥsaṃśayaṃ na syāt tvayy akarmaṇy avasthite",
    "GE07mbh_03_u:033.037a": "kurvato hi bhavaty eva prāyeṇeha yudhiṣṭhira",
    "GE07mbh_03_u:033.037c": "ekāntaphalasiddhiṃ tu na vindaty alasaḥ kva cit",
    "GE07mbh_03_u:033.038a": "asaṃbhave tv asya hetuḥ prāyaścittaṃ tu lakṣyate",
    "GE07mbh_03_u:033.038c": "kṛte karmaṇi rājendra tathānṛṇyam avāpyate",
    "GE07mbh_03_u:033.039a": "alakṣmīr āviśaty enaṃ śayānam alasaṃ naram",
    "GE07mbh_03_u:033.039c": "niḥsaṃśayaṃ phalaṃ labdhvā dakṣo bhūtim upāśnute",
    "GE07mbh_03_u:033.040a": "anarthaṃ saṃśayāvasthaṃ vṛṇvate muktasaṃśayāḥ",
    "GE07mbh_03_u:033.040c": "dhīrā narāḥ karmaratā na tu niḥsaṃśayaṃ kva cit",
    "GE07mbh_03_u:033.041a": "ekāntena hy anartho 'yaṃ vartate 'smāsu sāṃpratam",
    "GE07mbh_03_u:033.041c": "na tu niḥsaṃśayaṃ na syāt tvayi karmaṇy avasthite",
    "GE07mbh_03_u:033.042a": "atha vā siddhir eva syān mahimā tu tathaiva te",
    "GE07mbh_03_u:033.042c": "vṛkodarasya bībhatsor bhrātroś ca yamayor api",
    "GE07mbh_03_u:033.043a": "anyeṣāṃ karma saphalam asmākam api vā punaḥ",
    "GE07mbh_03_u:033.043c": "viprakarṣeṇa budhyeta kṛtakarmā yathā phalam",
    "GE07mbh_03_u:033.044a": "pṛthivīṃ lāṅgalenaiva bhittvā bījaṃ vapaty uta",
    "GE07mbh_03_u:033.044c": "āste 'tha karṣakas tūṣṇīṃ parjanyas tatra kāraṇam",
    "GE07mbh_03_u:033.045a": "vṛṣṭiś cen nānugṛhṇīyād anenās tatra karṣakaḥ",
    "GE07mbh_03_u:033.045c": "yad anyaḥ puruṣaḥ kuryāt kṛtaṃ tat sakalaṃ mayā",
    "GE07mbh_03_u:033.046a": "tac ced aphalam asmākaṃ nāparādho 'sti naḥ kva cit",
    "GE07mbh_03_u:033.046c": "iti dhīro 'nvavekṣyaiva nātmānaṃ tatra garhayet",
    "GE07mbh_03_u:033.047a": "kurvato nārthasiddhir me bhavatīti ha bhārata",
    "GE07mbh_03_u:033.047c": "nirvedo nātra gantavyo dvāv etau hy asya karmaṇaḥ",
    "GE07mbh_03_u:033.047e": "siddhir vāpy atha vāsiddhir apravṛttir ato 'nyathā",
    "GE07mbh_03_u:033.048a": "bahūnāṃ samavāye hi bhāvānāṃ karma sidhyati",
    "GE07mbh_03_u:033.048c": "guṇābhāve phalaṃ nyūnaṃ bhavaty aphalam eva vā",
    "GE07mbh_03_u:033.048e": "anārambhe tu na phalaṃ na guṇo dṛśyate 'cyuta",
    "GE07mbh_03_u:033.049a": "deśakālāv upāyāṃś ca maṅgalaṃ svasti vṛddhaye",
    "GE07mbh_03_u:033.049c": "yunakti medhayā dhīro yathāśakti yathābalam",
    "GE07mbh_03_u:033.050a": "apramattena tat kāryam upadeṣṭā parākramaḥ",
    "GE07mbh_03_u:033.050c": "bhūyiṣṭhaṃ karmayogeṣu sarva eva parākramaḥ",
    "GE07mbh_03_u:033.051a": "yaṃ tu dhīro 'nvavekṣeta śreyāṃsaṃ bahubhir guṇaiḥ",
    "GE07mbh_03_u:033.051c": "sāmnaivārthaṃ tato lipset karma cāsmai prayojayet",
    "GE07mbh_03_u:033.052a": "vyasanaṃ vāsya kāṅkṣeta vināśaṃ vā yudhiṣṭhira",
    "GE07mbh_03_u:033.052c": "api sindhor girer vāpi kiṃ punar martyadharmiṇaḥ",
    "GE07mbh_03_u:033.053a": "utthānayuktaḥ satataṃ pareṣām antaraiṣaṇe",
    "GE07mbh_03_u:033.053c": "ānṛṇyam āpnoti naraḥ parasyātmana eva ca",
    "GE07mbh_03_u:033.054a": "na caivātmāvamantavyaḥ puruṣeṇa kadā cana",
    "GE07mbh_03_u:033.054c": "na hy ātmaparibhūtasya bhūtir bhavati bhārata",
    "GE07mbh_03_u:033.055a": "evaṃ saṃsthitikā siddhir iyaṃ lokasya bhārata",
    "GE07mbh_03_u:033.055c": "citrā siddhigatiḥ proktā kālāvasthāvibhāgataḥ",
    "GE07mbh_03_u:033.056a": "brāhmaṇaṃ me pitā pūrvaṃ vāsayām āsa paṇḍitam",
    "GE07mbh_03_u:033.056c": "so 'smā artham imaṃ prāha pitre me bharatarṣabha",
    "GE07mbh_03_u:033.057a": "nītiṃ bṛhaspatiproktāṃ bhrātṝn me 'grāhayat purā",
    "GE07mbh_03_u:033.057c": "teṣāṃ sāṃkathyam aśrauṣam aham etat tadā gṛhe",
    "GE07mbh_03_u:033.058a": "sa māṃ rājan karmavatīm āgatām āha sāntvayan",
    "GE07mbh_03_u:033.058c": "śuśrūṣamāṇām āsīnāṃ pitur aṅke yudhiṣṭhira",
    "GE07mbh_03_u:034.001": "vaiśaṃpāyana uvāca",
    "GE07mbh_03_u:034.001a": "yājñasenyā vacaḥ śrutvā bhīmaseno 'tyamarṣaṇaḥ",
    "GE07mbh_03_u:034.001c": "niḥśvasann upasaṃgamya kruddho rājānam abravīt",
    "GE07mbh_03_u:034.002a": "rājyasya padavīṃ dharmyāṃ vraja satpuruṣocitām",
    "GE07mbh_03_u:034.002c": "dharmakāmārthahīnānāṃ kiṃ no vastuṃ tapovane",
    "GE07mbh_03_u:034.003a": "naiva dharmeṇa tad rājyaṃ nārjavena na caujasā",
    "GE07mbh_03_u:034.003c": "akṣakūṭam adhiṣṭhāya hṛtaṃ duryodhanena naḥ",
    "GE07mbh_03_u:034.004a": "gomāyuneva siṃhānāṃ durbalena balīyasām",
    "GE07mbh_03_u:034.004c": "āmiṣaṃ vighasāśena tadvad rājyaṃ hi no hṛtam",
    "GE07mbh_03_u:034.005a": "dharmaleśapraticchannaḥ prabhavaṃ dharmakāmayoḥ",
    "GE07mbh_03_u:034.005c": "artham utsṛjya kiṃ rājan durgeṣu paritapyase",
    "GE07mbh_03_u:034.006a": "bhavato 'nuvidhānena rājyaṃ naḥ paśyatāṃ hṛtam",
    "GE07mbh_03_u:034.006c": "ahāryam api śakreṇa guptaṃ gāṇḍīvadhanvanā",
    "GE07mbh_03_u:034.007a": "kuṇīnām iva bilvāni paṅgūnām iva dhenavaḥ",
    "GE07mbh_03_u:034.007c": "hṛtam aiśvaryam asmākaṃ jīvatāṃ bhavataḥ kṛte",
    "GE07mbh_03_u:034.008a": "bhavataḥ priyam ity evaṃ mahad vyasanam īdṛśam",
    "GE07mbh_03_u:034.008c": "dharmakāme pratītasya pratipannāḥ sma bhārata",
    "GE07mbh_03_u:034.009a": "karśayāmaḥ svamitrāṇi nandayāmaś ca śātravān",
    "GE07mbh_03_u:034.009c": "ātmānaṃ bhavataḥ śāstre niyamya bharatarṣabha",
    "GE07mbh_03_u:034.010a": "yad vayaṃ na tadaivaitān dhārtarāṣṭrān nihanmahi",
    "GE07mbh_03_u:034.010c": "bhavataḥ śāstram ādāya tan nas tapati duṣkṛtam",
    "GE07mbh_03_u:034.011a": "athainām anvavekṣasva mṛgacaryām ivātmanaḥ",
    "GE07mbh_03_u:034.011c": "avīrācaritāṃ rājan na balasthair niṣevitām",
    "GE07mbh_03_u:034.012a": "yāṃ na kṛṣṇo na bībhatsur nābhimanyur na sṛñjayaḥ",
    "GE07mbh_03_u:034.012c": "na cāham abhinandāmi na ca mādrīsutāv ubhau",
    "GE07mbh_03_u:034.013a": "bhavān dharmo dharma iti satataṃ vratakarśitaḥ",
    "GE07mbh_03_u:034.013c": "kaccid rājan na nirvedād āpannaḥ klībajīvikām",
    "GE07mbh_03_u:034.013d-0119_01": "aśakyam iti vā kaś cit kṣātraṃ naiva smariṣyasi",
    "GE07mbh_03_u:034.013d-0120_01": "durmanuṣyā hi nirvedād āpannāḥ klībajīvikām",
    "GE07mbh_03_u:034.014a": "durmanuṣyā hi nirvedam aphalaṃ sarvaghātinam",
    "GE07mbh_03_u:034.014b-0121_01": "pratipannā viṣīdanti paṅke gaur iva durbalā",
    "GE07mbh_03_u:034.014b-0122_01": "yad asmān sarvakāryeṣu samarthā dhṛtarāṣṭrajāḥ",
    "GE07mbh_03_u:034.014c": "aśaktāḥ śriyam āhartum ātmanaḥ kurvate priyam",
    "GE07mbh_03_u:034.015a": "sa bhavān dṛṣṭimāñ śaktaḥ paśyann ātmani pauruṣam",
    "GE07mbh_03_u:034.015c": "ānṛśaṃsyaparo rājan nānartham avabudhyase",
    "GE07mbh_03_u:034.016a": "asmān amī dhārtarāṣṭrāḥ kṣamamāṇān alaṃ sataḥ",
    "GE07mbh_03_u:034.016c": "aśaktān eva manyante tadduḥkhaṃ nāhave vadhaḥ",
    "GE07mbh_03_u:034.017a": "tatra ced yudhyamānānām ajihmam anivartinām",
    "GE07mbh_03_u:034.017c": "sarvaśo hi vadhaḥ śreyān pretya lokāṃl labhemahi",
    "GE07mbh_03_u:034.018a": "atha vā vayam evaitān nihatya bharatarṣabha",
    "GE07mbh_03_u:034.018c": "ādadīmahi gāṃ sarvāṃ tathāpi śreya eva naḥ",
    "GE07mbh_03_u:034.019a": "sarvathā kāryam etan naḥ svadharmam anutiṣṭhatām",
    "GE07mbh_03_u:034.019c": "kāṅkṣatāṃ vipulāṃ kīrtiṃ vairaṃ praticikīrṣatām",
    "GE07mbh_03_u:034.020a": "ātmārthaṃ yudhyamānānāṃ vidite kṛtyalakṣaṇe",
    "GE07mbh_03_u:034.020c": "anyair apahṛte rājye praśaṃsaiva na garhaṇā",
    "GE07mbh_03_u:034.021a": "karśanārtho hi yo dharmo mitrāṇām ātmanas tathā",
    "GE07mbh_03_u:034.021c": "vyasanaṃ nāma tad rājan na sa dharmaḥ kudharma tat",
    "GE07mbh_03_u:034.022a": "sarvathā dharmanityaṃ tu puruṣaṃ dharmadurbalam",
    "GE07mbh_03_u:034.022c": "jahatas tāta dharmārthau pretaṃ duḥkhasukhe yathā",
    "GE07mbh_03_u:034.023a": "yasya dharmo hi dharmārthaṃ kleśabhāṅ na sa paṇḍitaḥ",
    "GE07mbh_03_u:034.023c": "na sa dharmasya vedārthaṃ sūryasyāndhaḥ prabhām iva",
    "GE07mbh_03_u:034.024a": "yasya cārthārtham evārthaḥ sa ca nārthasya kovidaḥ",
    "GE07mbh_03_u:034.024c": "rakṣate bhṛtako 'raṇyaṃ yathā syāt tādṛg eva saḥ",
    "GE07mbh_03_u:034.025a": "ativelaṃ hi yo 'rthārthī netarāv anutiṣṭhati",
    "GE07mbh_03_u:034.025c": "sa vadhyaḥ sarvabhūtānāṃ brahmaheva jugupsitaḥ",
    "GE07mbh_03_u:034.026a": "satataṃ yaś ca kāmārthī netarāv anutiṣṭhati",
    "GE07mbh_03_u:034.026c": "mitrāṇi tasya naśyanti dharmārthābhyāṃ ca hīyate",
    "GE07mbh_03_u:034.027a": "tasya dharmārthahīnasya kāmānte nidhanaṃ dhruvam",
    "GE07mbh_03_u:034.027c": "kāmato ramamāṇasya mīnasyevāmbhasaḥ kṣaye",
    "GE07mbh_03_u:034.028a": "tasmād dharmārthayor nityaṃ na pramādyanti paṇḍitāḥ",
    "GE07mbh_03_u:034.028c": "prakṛtiḥ sā hi kāmasya pāvakasyāraṇir yathā",
    "GE07mbh_03_u:034.029a": "sarvathā dharmamūlo 'rtho dharmaś cārthaparigrahaḥ",
    "GE07mbh_03_u:034.029c": "itaretarayonī tau viddhi meghodadhī yathā",
    "GE07mbh_03_u:034.030a": "dravyārthasparśasaṃyoge yā prītir upajāyate",
    "GE07mbh_03_u:034.030c": "sa kāmaś cittasaṃkalpaḥ śarīraṃ nāsya vidyate",
    "GE07mbh_03_u:034.031a": "arthārthī puruṣo rājan bṛhantaṃ dharmam ṛcchati",
    "GE07mbh_03_u:034.031c": "artham ṛcchati kāmārthī na kāmād anyam ṛcchatī",
    "GE07mbh_03_u:034.031d-0123_01": "kāmārthī caiva yaḥ kāmaṃ na kāmād anyam ṛcchati",
    "GE07mbh_03_u:034.032a": "na hi kāmena kāmo 'nyaḥ sādhyate phalam eva tat",
    "GE07mbh_03_u:034.032c": "upayogāt phalasyeva kāṣṭhād bhasmeva paṇḍitaḥ",
    "GE07mbh_03_u:034.033a": "imāñ śakunikān rājan hanti vaitaṃsiko yathā",
    "GE07mbh_03_u:034.033c": "etad rūpam adharmasya bhūteṣu ca vihiṃsatām",
    "GE07mbh_03_u:034.034a": "kāmāl lobhāc ca dharmasya pravṛttiṃ yo na paśyati",
    "GE07mbh_03_u:034.034c": "sa vadhyaḥ sarvabhūtānāṃ pretya ceha ca durmatiḥ",
    "GE07mbh_03_u:034.035a": "vyaktaṃ te vidito rājann artho dravyaparigrahaḥ",
    "GE07mbh_03_u:034.035c": "prakṛtiṃ cāpi vetthāsya vikṛtiṃ cāpi bhūyasīm",
    "GE07mbh_03_u:034.036a": "tasya nāśaṃ vināśaṃ vā jarayā maraṇena vā",
    "GE07mbh_03_u:034.036b-0124_01": "dravyaparigrahāyārtho garīyān durbalātmanaḥ",
    "GE07mbh_03_u:034.036c": "anartham iti manyante so 'yam asmāsu vartate",
    "GE07mbh_03_u:034.037a": "indriyāṇāṃ ca pañcānāṃ manaso hṛdayasya ca",
    "GE07mbh_03_u:034.037c": "viṣaye vartamānānāṃ yā prītir upajāyate",
    "GE07mbh_03_u:034.037e": "sa kāma iti me buddhiḥ karmaṇāṃ phalam uttamam",
    "GE07mbh_03_u:034.038a": "evam eva pṛthag dṛṣṭvā dharmārthau kāmam eva ca",
    "GE07mbh_03_u:034.038c": "na dharmapara eva syān na cārthaparamo naraḥ",
    "GE07mbh_03_u:034.038e": "na kāmaparamo vā syāt sarvān seveta sarvadā",
    "GE07mbh_03_u:034.039a": "dharmaṃ pūrvaṃ dhanaṃ madhye jaghanye kāmam ācaret",
    "GE07mbh_03_u:034.039c": "ahany anucared evam eṣa śāstrakṛto vidhiḥ",
    "GE07mbh_03_u:034.040a": "kāmaṃ pūrvaṃ dhanaṃ madhye jaghanye dharmam ācaret",
    "GE07mbh_03_u:034.040c": "vayasy anucared evam eṣa śāstrakṛto vidhiḥ",
    "GE07mbh_03_u:034.041a": "dharmaṃ cārthaṃ ca kāmaṃ ca yathāvad vadatāṃ vara",
    "GE07mbh_03_u:034.041c": "vibhajya kāle kālajñaḥ sarvān seveta paṇḍitaḥ",
    "GE07mbh_03_u:034.042a": "mokṣo vā paramaṃ śreya eṣa rājan sukhārthinām",
    "GE07mbh_03_u:034.042c": "prāptir vā buddhim āsthāya sopāyaṃ kurunandana",
    "GE07mbh_03_u:034.043a": "tad vāśu kriyatāṃ rājan prāptir vāpy adhigamyatām",
    "GE07mbh_03_u:034.043c": "jīvitaṃ hy āturasyeva duḥkham antaravartinaḥ",
    "GE07mbh_03_u:034.044a": "viditaś caiva te dharmaḥ satataṃ caritaś ca te",
    "GE07mbh_03_u:034.044c": "jānate tvayi śaṃsanti suhṛdaḥ karmacodanām",
    "GE07mbh_03_u:034.045a": "dānaṃ yajñaḥ satāṃ pūjā vedadhāraṇam ārjavam",
    "GE07mbh_03_u:034.045c": "eṣa dharmaḥ paro rājan phalavān pretya ceha ca",
    "GE07mbh_03_u:034.046a": "eṣa nārthavihīnena śakyo rājan niṣevitum",
    "GE07mbh_03_u:034.046c": "akhilāḥ puruṣavyāghra guṇāḥ syur yady apītare",
    "GE07mbh_03_u:034.047a": "dharmamūlaṃ jagad rājan nānyad dharmād viśiṣyate",
    "GE07mbh_03_u:034.047c": "dharmaś cārthena mahatā śakyo rājan niṣevitum",
    "GE07mbh_03_u:034.048a": "na cārtho bhaikṣacaryeṇa nāpi klaibyena karhi cit",
    "GE07mbh_03_u:034.048c": "vettuṃ śakyaḥ sadā rājan kevalaṃ dharmabuddhinā",
    "GE07mbh_03_u:034.049a": "pratiṣiddhā hi te yācñā yayā sidhyati vai dvijaḥ",
    "GE07mbh_03_u:034.049c": "tejasaivārthalipsāyāṃ yatasva puruṣarṣabha",
    "GE07mbh_03_u:034.050a": "bhaikṣacaryā na vihitā na ca viṭśūdrajīvikā",
    "GE07mbh_03_u:034.050c": "kṣatriyasya viśeṣeṇa dharmas tu balam aurasam",
    "GE07mbh_03_u:034.050d-0125_01": "svadharmaṃ pratipadyasva jahi śatrūn samāgatān",
    "GE07mbh_03_u:034.050d-0125_02": "dhārtarāṣṭravanaṃ pārtha mayā pārthena nāśaya",
    "GE07mbh_03_u:034.051a": "udāram eva vidvāṃso dharmaṃ prāhur manīṣiṇaḥ",
    "GE07mbh_03_u:034.051c": "udāraṃ pratipadyasva nāvare sthātum arhasi",
    "GE07mbh_03_u:034.052a": "anubudhyasva rājendra vettha dharmān sanātanān",
    "GE07mbh_03_u:034.052c": "krūrakarmābhijāto 'si yasmād udvijate janaḥ",
    "GE07mbh_03_u:034.053a": "prajāpālanasaṃbhūtaṃ phalaṃ tava na garhitam",
    "GE07mbh_03_u:034.053c": "eṣa te vihito rājan dhātrā dharmaḥ sanātanaḥ",
    "GE07mbh_03_u:034.054a": "tasmād vicalitaḥ pārtha loke hāsyaṃ gamiṣyasi",
    "GE07mbh_03_u:034.054c": "svadharmād dhi manuṣyāṇāṃ calanaṃ na praśasyate",
    "GE07mbh_03_u:034.055a": "sa kṣātraṃ hṛdayaṃ kṛtvā tyaktvedaṃ śithilaṃ manaḥ",
    "GE07mbh_03_u:034.055c": "vīryam āsthāya kaunteya dhuram udvaha dhuryavat",
    "GE07mbh_03_u:034.056a": "na hi kevaladharmātmā pṛthivīṃ jātu kaś cana",
    "GE07mbh_03_u:034.056c": "pārthivo vyajayad rājan na bhūtiṃ na punaḥ śriyam",
    "GE07mbh_03_u:034.057a": "jihvāṃ dattvā bahūnāṃ hi kṣudrāṇāṃ lubdhacetasām",
    "GE07mbh_03_u:034.057c": "nikṛtyā labhate rājyam āhāram iva śalyakaḥ",
    "GE07mbh_03_u:034.058a": "bhrātaraḥ pūrvajātāś ca susamṛddhāś ca sarvaśaḥ",
    "GE07mbh_03_u:034.058c": "nikṛtyā nirjitā devair asurāḥ pāṇḍavarṣabha",
    "GE07mbh_03_u:034.059a": "evaṃ balavataḥ sarvam iti buddhvā mahīpate",
    "GE07mbh_03_u:034.059c": "jahi śatrūn mahābāho parāṃ nikṛtim āsthitaḥ",
    "GE07mbh_03_u:034.060a": "na hy arjunasamaḥ kaś cid yudhi yoddhā dhanurdharaḥ",
    "GE07mbh_03_u:034.060c": "bhavitā vā pumān kaś cin matsamo vā gadādharaḥ",
    "GE07mbh_03_u:034.061a": "sattvena kurute yuddhaṃ rājan subalavān api",
    "GE07mbh_03_u:034.061c": "na pramāṇena notsāhāt sattvastho bhava pāṇḍava",
    "GE07mbh_03_u:034.062a": "sattvaṃ hi mūlam arthasya vitathaṃ yad ato 'nyathā",
    "GE07mbh_03_u:034.062c": "na tu prasaktaṃ bhavati vṛkṣacchāyeva haimanī",
    "GE07mbh_03_u:034.063a": "arthatyāgo hi kāryaḥ syād arthaṃ śreyāṃsam icchatā",
    "GE07mbh_03_u:034.063c": "bījaupamyena kaunteya mā te bhūd atra saṃśayaḥ",
    "GE07mbh_03_u:034.064a": "arthena tu samo 'nartho yatra labhyeta nodayaḥ",
    "GE07mbh_03_u:034.064c": "na tatra vipaṇaḥ kāryaḥ kharakaṇḍūyitaṃ hi tat",
    "GE07mbh_03_u:034.065a": "evam eva manuṣyendra dharmaṃ tyaktvālpakaṃ naraḥ",
    "GE07mbh_03_u:034.065c": "bṛhantaṃ dharmam āpnoti sa buddha iti niścitaḥ",
    "GE07mbh_03_u:034.066a": "amitraṃ mitrasaṃpannaṃ mitrair bhindanti paṇḍitāḥ",
    "GE07mbh_03_u:034.066c": "bhinnair mitraiḥ parityaktaṃ durbalaṃ kurute vaśe",
    "GE07mbh_03_u:034.067a": "sattvena kurute yuddhaṃ rājan subalavān api",
    "GE07mbh_03_u:034.067c": "nodyamena na hotrābhiḥ sarvāḥ svīkurute prajāḥ",
    "GE07mbh_03_u:034.068a": "sarvathā saṃhatair eva durbalair balavān api",
    "GE07mbh_03_u:034.068c": "amitraḥ śakyate hantuṃ madhuhā bhramarair iva",
    "GE07mbh_03_u:034.069a": "yathā rājan prajāḥ sarvāḥ sūryaḥ pāti gabhastibhiḥ",
    "GE07mbh_03_u:034.069c": "atti caiva tathaiva tvaṃ savituḥ sadṛśo bhava",
    "GE07mbh_03_u:034.070a": "etad dhy api tapo rājan purāṇam iti naḥ śrutam",
    "GE07mbh_03_u:034.070c": "vidhinā pālanaṃ bhūmer yat kṛtaṃ naḥ pitāmahaiḥ",
    "GE07mbh_03_u:034.070d-0126_01": "na tathā tapasā rājaṃl lokān prāpnoti kṣatriyaḥ",
    "GE07mbh_03_u:034.070d-0126_02": "yathā sṛṣṭena yuddhena vijayenetareṇa vā",
    "GE07mbh_03_u:034.071a": "apeyāt kila bhāḥ sūryāl lakṣmīś candramasas tathā",
    "GE07mbh_03_u:034.071c": "iti loko vyavasito dṛṣṭvemāṃ bhavato vyathām",
    "GE07mbh_03_u:034.072a": "bhavataś ca praśaṃsābhir nindābhir itarasya ca",
    "GE07mbh_03_u:034.072c": "kathāyuktāḥ pariṣadaḥ pṛthag rājan samāgatāḥ",
    "GE07mbh_03_u:034.073a": "idam abhyadhikaṃ rājan brāhmaṇā guravaś ca te",
    "GE07mbh_03_u:034.073c": "sametāḥ kathayantīha muditāḥ satyasaṃdhatām",
    "GE07mbh_03_u:034.074a": "yan na mohān na kārpaṇyān na lobhān na bhayād api",
    "GE07mbh_03_u:034.074c": "anṛtaṃ kiṃ cid uktaṃ te na kāmān nārthakāraṇāt",
    "GE07mbh_03_u:034.075a": "yad enaḥ kurute kiṃ cid rājā bhūmim avāpnuvan",
    "GE07mbh_03_u:034.075c": "sarvaṃ tan nudate paścād yajñair vipuladakṣiṇaiḥ",
    "GE07mbh_03_u:034.076a": "brāhmaṇebhyo dadad grāmān gāś ca rājan sahasraśaḥ",
    "GE07mbh_03_u:034.076c": "mucyate sarvapāpebhyas tamobhya iva candramāḥ",
    "GE07mbh_03_u:034.077a": "paurajānapadāḥ sarve prāyaśaḥ kurunandana",
    "GE07mbh_03_u:034.077c": "savṛddhabālāḥ sahitāḥ śaṃsanti tvāṃ yudhiṣṭhira",
    "GE07mbh_03_u:034.077d-0127_01": "dhārtarāṣṭrīṃ mahārāja na śaṃsanti matiṃ janāḥ",
    "GE07mbh_03_u:034.078a": "śvadṛtau kṣīram āsaktaṃ brahma vā vṛṣale yathā",
    "GE07mbh_03_u:034.078c": "satyaṃ stene balaṃ nāryāṃ rājyaṃ duryodhane tathā",
    "GE07mbh_03_u:034.079a": "iti nirvacanaṃ loke ciraṃ carati bhārata",
    "GE07mbh_03_u:034.079c": "api caitat striyo bālāḥ svādhyāyam iva kurvate",
    "GE07mbh_03_u:034.079d-0128_01": "imām avasthāṃ ca gate sahāsmābhir ariṃdama",
    "GE07mbh_03_u:034.079d-0128_02": "hanta naṣṭāḥ sma sarve vai bhavatopadrave sati",
    "GE07mbh_03_u:034.080a": "sa bhavān ratham āsthāya sarvopakaraṇānvitam",
    "GE07mbh_03_u:034.080c": "tvaramāṇo 'bhiniryātu ciram arthopapādakam",
    "GE07mbh_03_u:034.081a": "vācayitvā dvijaśreṣṭhān adyaiva gajasāhvayam",
    "GE07mbh_03_u:034.081c": "astravidbhiḥ parivṛto bhrātṛbhir dṛḍhadhanvibhiḥ",
    "GE07mbh_03_u:034.081e": "āśīviṣasamair vīrair marudbhir iva vṛtrahā",
    "GE07mbh_03_u:034.082a": "amitrāṃs tejasā mṛdnann asurebhya ivārihā",
    "GE07mbh_03_u:034.082c": "śriyam ādatsva kaunteya dhārtarāṣṭrān mahābala",
    "GE07mbh_03_u:034.083a": "na hi gāṇḍīvamuktānāṃ śarāṇāṃ gārdhravāsasām",
    "GE07mbh_03_u:034.083c": "sparśam āśīviṣābhānāṃ martyaḥ kaś cana saṃsahet",
    "GE07mbh_03_u:034.083d-0129_01": "kaḥ parair hriyamāṇānām ātmabhāvena saṃsahet",
    "GE07mbh_03_u:034.084a": "na sa vīro na mātaṅgo na sadaśvo 'sti bhārata",
    "GE07mbh_03_u:034.084c": "yaḥ saheta gadāvegaṃ mama kruddhasya saṃyuge",
    "GE07mbh_03_u:034.085a": "sṛñjayaiḥ saha kaikeyair vṛṣṇīnām ṛṣabheṇa ca",
    "GE07mbh_03_u:034.085c": "kathaṃ svid yudhi kaunteya rājyaṃ na prāpnuyāmahe",
    "GE07mbh_03_u:034.085d-0130_01": "śatruhastagatāṃ rājan kathaṃ svinn āharer mahīm",
    "GE07mbh_03_u:034.085d-0130_02": "iha yatnam upāhṛtya balena mahatānvitaḥ vaiśaṃpāyana uvāca",
    "GE07mbh_03_u:035.000-0131_01": "sa evam uktas tu mahānubhāvaḥ",
    "GE07mbh_03_u:035.000-0131_02": "satyavrato bhīmasenena rājā",
    "GE07mbh_03_u:035.000-0131_03": "ajātaśatrus tadanantaraṃ vai",
    "GE07mbh_03_u:035.000-0131_04": "dhairyānvito vākyam idaṃ babhāṣe",
    "GE07mbh_03_u:035.001": "yudhiṣṭhira uvāca",
    "GE07mbh_03_u:035.001a": "asaṃśayaṃ bhārata satyam etad; yan mā tudan vākyaśalyaiḥ kṣiṇoṣi",
    "GE07mbh_03_u:035.001c": "na tvā vigarhe pratikūlam etan; mamānayād dhi vyasanaṃ va āgāt",
    "GE07mbh_03_u:035.002a": "ahaṃ hy akṣān anvapadyaṃ jihīrṣan; rājyaṃ sarāṣṭraṃ dhṛtarāṣṭrasya putrāt",
    "GE07mbh_03_u:035.002c": "tan mā śaṭhaḥ kitavaḥ pratyadevīt; suyodhanārthaṃ subalasya putraḥ",
    "GE07mbh_03_u:035.003a": "mahāmāyaḥ śakuniḥ pārvatīyaḥ; sadā sabhāyāṃ pravapann akṣapūgān",
    "GE07mbh_03_u:035.003c": "amāyinaṃ māyayā pratyadevīt; tato 'paśyaṃ vṛjinaṃ bhīmasena",
    "GE07mbh_03_u:035.004a": "akṣān hi dṛṣṭvā śakuner yathāvat; kāmānulomān ayujo yujaś ca",
    "GE07mbh_03_u:035.004c": "śakyaṃ niyantum abhaviṣyad ātmā; manyus tu hanti puruṣasya dhairyam",
    "GE07mbh_03_u:035.005a": "yantuṃ nātmā śakyate pauruṣeṇa; mānena vīryeṇa ca tāta naddhaḥ",
    "GE07mbh_03_u:035.005c": "na te vācaṃ bhīmasenābhyasūye; manye tathā tad bhavitavyam āsīt",
    "GE07mbh_03_u:035.006a": "sa no rājā dhṛtarāṣṭrasya putro; nyapātayad vyasane rājyam icchan",
    "GE07mbh_03_u:035.006c": "dāsyaṃ ca no 'gamayad bhīmasena; yatrābhavac charaṇaṃ draupadī naḥ",
    "GE07mbh_03_u:035.007a": "tvaṃ cāpi tad vettha dhanaṃjayaś ca; punardyūtāyāgatānāṃ sabhāṃ naḥ",
    "GE07mbh_03_u:035.007c": "yan mābravīd dhṛtarāṣṭrasya putra; ekaglahārthaṃ bharatānāṃ samakṣam",
    "GE07mbh_03_u:035.008a": "vane samā dvādaśa rājaputra; yathākāmaṃ viditam ajātaśatro",
    "GE07mbh_03_u:035.008c": "athāparaṃ cāviditaṃ carethāḥ; sarvaiḥ saha bhrātṛbhiś chadmagūḍhaḥ",
    "GE07mbh_03_u:035.009a": "tvāṃ cec chrutvā tāta tathā carantam; avabhotsyante bhāratānāṃ carāḥ sma",
    "GE07mbh_03_u:035.009c": "anyāṃś carethās tāvato 'bdāṃs tatas tvaṃ; niścitya tat pratijānīhi pārtha",
    "GE07mbh_03_u:035.010a": "caraiś cen no 'viditaḥ kālam etaṃ; yukto rājan mohayitvā madīyān",
    "GE07mbh_03_u:035.010c": "bravīmi satyaṃ kurusaṃsadīha; tavaiva tā bhārata pañca nadyaḥ",
    "GE07mbh_03_u:035.011a": "vayaṃ caivaṃ bhrātaraḥ sarva eva; tvayā jitāḥ kālam apāsya bhogān",
    "GE07mbh_03_u:035.011c": "vasema ity āha purā sa rājā; madhye kurūṇāṃ sa mayoktas tatheti",
    "GE07mbh_03_u:035.012a": "tatra dyūtam abhavan no jaghanyaṃ; tasmiñ jitāḥ pravrajitāś ca sarve",
    "GE07mbh_03_u:035.012c": "itthaṃ ca deśān anusaṃcarāmo; vanāni kṛcchrāṇi ca kṛcchrarūpāḥ",
    "GE07mbh_03_u:035.013a": "suyodhanaś cāpi na śāntim icchan; bhūyaḥ sa manyor vaśam anvagacchat",
    "GE07mbh_03_u:035.013c": "udyojayām āsa kurūṃś ca sarvān; ye cāsya ke cid vaśam anvagacchan",
    "GE07mbh_03_u:035.014a": "taṃ saṃdhim āsthāya satāṃ sakāśe; ko nāma jahyād iha rājyahetoḥ",
    "GE07mbh_03_u:035.014c": "āryasya manye maraṇād garīyo; yad dharmam utkramya mahīṃ praśiṣyāt",
    "GE07mbh_03_u:035.015a": "tadaiva ced vīrakarmākariṣyo; yadā dyūte parighaṃ paryamṛkṣaḥ",
    "GE07mbh_03_u:035.015c": "bāhū didhakṣan vāritaḥ phalgunena; kiṃ duṣkṛtaṃ bhīma tadābhaviṣyat",
    "GE07mbh_03_u:035.016a": "prāg eva caivaṃ samayakriyāyāḥ; kiṃ nābravīḥ pauruṣam āvidānaḥ",
    "GE07mbh_03_u:035.016c": "prāptaṃ tu kālaṃ tv abhipadya paścāt; kiṃ mām idānīm ativelam āttha",
    "GE07mbh_03_u:035.017a": "bhūyo 'pi duḥkhaṃ mama bhīmasena; dūye viṣasyeva rasaṃ viditvā",
    "GE07mbh_03_u:035.017c": "yad yājñasenīṃ parikṛṣyamāṇāṃ; saṃdṛśya tat kṣāntam iti sma bhīma",
    "GE07mbh_03_u:035.018a": "na tv adya śakyaṃ bharatapravīra; kṛtvā yad uktaṃ kuruvīramadhye",
    "GE07mbh_03_u:035.018c": "kālaṃ pratīkṣasva sukhodayasya; paktiṃ phalānām iva bījavāpaḥ",
    "GE07mbh_03_u:035.019a": "yadā hi pūrvaṃ nikṛto nikṛtyā; vairaṃ sapuṣpaṃ saphalaṃ viditvā",
    "GE07mbh_03_u:035.019c": "mahāguṇaṃ harati hi pauruṣeṇa; tadā vīro jīvati jīvaloke",
    "GE07mbh_03_u:035.020a": "śriyaṃ ca loke labhate samagrāṃ; manye cāsmai śatravaḥ saṃnamante",
    "GE07mbh_03_u:035.020c": "mitrāṇi cainam atirāgād bhajante; devā ivendram anujīvanti cainam",
    "GE07mbh_03_u:035.021a": "mama pratijñāṃ ca nibodha satyāṃ; vṛṇe dharmam amṛtāj jīvitāc ca",
    "GE07mbh_03_u:035.021c": "rājyaṃ ca putrāś ca yaśo dhanaṃ ca; sarvaṃ na satyasya kalām upaiti",
    "GE07mbh_03_u:036.001": "bhīmasena uvāca",
    "GE07mbh_03_u:036.001a": "saṃdhiṃ kṛtvaiva kālena antakena patatriṇā",
    "GE07mbh_03_u:036.001c": "anantenāprameyena srotasā sarvahāriṇā",
    "GE07mbh_03_u:036.002a": "pratyakṣaṃ manyase kālaṃ martyaḥ san kālabandhanaḥ",
    "GE07mbh_03_u:036.002c": "phenadharmā mahārāja phaladharmā tathaiva ca",
    "GE07mbh_03_u:036.003a": "nimeṣād api kaunteya yasyāyur apacīyate",
    "GE07mbh_03_u:036.003c": "sūcyevāñjanacūrṇasya kim iti pratipālayet",
    "GE07mbh_03_u:036.004a": "yo nūnam amitāyuḥ syād atha vāpi pramāṇavit",
    "GE07mbh_03_u:036.004c": "sa kālaṃ vai pratīkṣeta sarvapratyakṣadarśivān",
    "GE07mbh_03_u:036.005a": "pratīkṣamāṇān kālo naḥ samā rājaṃs trayodaśa",
    "GE07mbh_03_u:036.005c": "āyuṣo 'pacayaṃ kṛtvā maraṇāyopaneṣyati",
    "GE07mbh_03_u:036.006a": "śarīriṇāṃ hi maraṇaṃ śarīre nityam āśritam",
    "GE07mbh_03_u:036.006c": "prāg eva maraṇāt tasmād rājyāyaiva ghaṭāmahe",
    "GE07mbh_03_u:036.006d-0132_01": "kālo nūnaṃ manuṣyasya nityaṃ saṃnihito 'mṛtaḥ",
    "GE07mbh_03_u:036.007a": "yo na yāti prasaṃkhyānam aspaṣṭo bhūmivardhanaḥ",
    "GE07mbh_03_u:036.007c": "ayātayitvā vairāṇi so 'vasīdati gaur iva",
    "GE07mbh_03_u:036.008a": "yo na yātayate vairam alpasattvodyamaḥ pumān",
    "GE07mbh_03_u:036.008c": "aphalaṃ tasya janmāhaṃ manye durjātajāyinaḥ",
    "GE07mbh_03_u:036.009a": "hairaṇyau bhavato bāhū śrutir bhavati pārthiva",
    "GE07mbh_03_u:036.009c": "hatvā dviṣantaṃ saṃgrāme bhuktvā bāhvarjitaṃ vasu",
    "GE07mbh_03_u:036.010a": "hatvā cet puruṣo rājan nikartāram ariṃdama",
    "GE07mbh_03_u:036.010c": "ahnāya narakaṃ gacchet svargeṇāsya sa saṃmitaḥ",
    "GE07mbh_03_u:036.011a": "amarṣajo hi saṃtāpaḥ pāvakād dīptimattaraḥ",
    "GE07mbh_03_u:036.011c": "yenāham abhisaṃtapto na naktaṃ na divā śaye",
    "GE07mbh_03_u:036.012a": "ayaṃ ca pārtho bībhatsur variṣṭho jyāvikarṣaṇe",
    "GE07mbh_03_u:036.012c": "āste paramasaṃtapto nūnaṃ siṃha ivāśaye",
    "GE07mbh_03_u:036.013a": "yo 'yam eko 'bhimanute sarvāṃl loke dhanurbhṛtaḥ",
    "GE07mbh_03_u:036.013c": "so 'yam ātmajam ūṣmāṇaṃ mahāhastīva yacchati",
    "GE07mbh_03_u:036.014a": "nakulaḥ sahadevaś ca vṛddhā mātā ca vīrasūḥ",
    "GE07mbh_03_u:036.014c": "tavaiva priyam icchanta āsate jaḍamūkavat",
    "GE07mbh_03_u:036.015a": "sarve te priyam icchanti bāndhavāḥ saha sṛñjayaiḥ",
    "GE07mbh_03_u:036.015c": "aham eko 'bhisaṃtapto mātā ca prativindhyataḥ",
    "GE07mbh_03_u:036.016a": "priyam eva tu sarveṣāṃ yad bravīmy uta kiṃ cana",
    "GE07mbh_03_u:036.016c": "sarve hī vyasanaṃ prāptāḥ sarve yuddhābhinandinaḥ",
    "GE07mbh_03_u:036.017a": "netaḥ pāpīyasī kā cid āpad rājan bhaviṣyati",
    "GE07mbh_03_u:036.017c": "yan no nīcair alpabalai rājyam ācchidya bhujyate",
    "GE07mbh_03_u:036.018a": "śīladoṣād ghṛṇāviṣṭa ānṛśaṃsyāt paraṃtapa",
    "GE07mbh_03_u:036.018c": "kleśāṃs titikṣase rājan nānyaḥ kaś cit praśaṃsati",
    "GE07mbh_03_u:036.018d-0133_01": "śrotriyasyeva te rājan mandakasyāvipaścitaḥ",
    "GE07mbh_03_u:036.018d-0133_02": "anuvākahatā buddhir naiṣā tattvārthadarśinī",
    "GE07mbh_03_u:036.019a": "ghṛṇī brāhmaṇarūpo 'si kathaṃ kṣatre ajāyathāḥ",
    "GE07mbh_03_u:036.019c": "asyāṃ hi yonau jāyante prāyaśaḥ krūrabuddhayaḥ",
    "GE07mbh_03_u:036.020a": "aśrauṣīs tvaṃ rājadharmān yathā vai manur abravīt",
    "GE07mbh_03_u:036.020c": "krūrān nikṛtisaṃyuktān vihitān aśamātmakān",
    "GE07mbh_03_u:036.020d-0134_01": "dhārtarāṣṭrān mahārāja kṣamase kiṃ durātmanaḥ",
    "GE07mbh_03_u:036.020d-0135_01": "jñāne tapasi śaurye vā yasya na prathitaṃ yaśaḥ",
    "GE07mbh_03_u:036.020d-0135_02": "vidyāyām atha lābhe vā mātur uccāra eva saḥ",
    "GE07mbh_03_u:036.021a": "kartavye puruṣavyāghra kim āsse pīṭhasarpavat",
    "GE07mbh_03_u:036.021c": "buddhyā vīryeṇa saṃyuktaḥ śrutenābhijanena ca",
    "GE07mbh_03_u:036.022a": "tṛṇānāṃ muṣṭinaikena himavantaṃ tu parvatam",
    "GE07mbh_03_u:036.022c": "channam icchasi kaunteya yo 'smān saṃvartum icchasi",
    "GE07mbh_03_u:036.023a": "ajñātacaryā gūḍhena pṛthivyāṃ viśrutena ca",
    "GE07mbh_03_u:036.023c": "divīva pārtha sūryeṇa na śakyā carituṃ tvayā",
    "GE07mbh_03_u:036.024a": "bṛhacchāla ivānūpe śākhāpuṣpapalāśavān",
    "GE07mbh_03_u:036.024c": "hastī śveta ivājñātaḥ kathaṃ jiṣṇuś cariṣyati",
    "GE07mbh_03_u:036.025a": "imau ca siṃhasaṃkāśau bhrātarau sahitau śiśū",
    "GE07mbh_03_u:036.025c": "nakulaḥ sahadevaś ca kathaṃ pārtha cariṣyataḥ",
    "GE07mbh_03_u:036.026a": "puṇyakīrtī rājaputrī draupadī vīrasūr iyam",
    "GE07mbh_03_u:036.026c": "viśrutā katham ajñātā kṛṣṇā pārtha cariṣyati",
    "GE07mbh_03_u:036.027a": "māṃ cāpi rājañ jānanti ākumāram imāḥ prajāḥ",
    "GE07mbh_03_u:036.027c": "ajñātacaryāṃ paśyāmi meror iva nigūhanam",
    "GE07mbh_03_u:036.028a": "tathaiva bahavo 'smābhī rāṣṭrebhyo vipravāsitāḥ",
    "GE07mbh_03_u:036.028c": "rājāno rājaputrāś ca dhṛtarāṣṭram anuvratāḥ",
    "GE07mbh_03_u:036.029a": "na hi te 'py upaśāmyanti nikṛtānāṃ nirākṛtāḥ",
    "GE07mbh_03_u:036.029c": "avaśyaṃ tair nikartavyam asmākaṃ tatpriyaiṣibhiḥ",
    "GE07mbh_03_u:036.030a": "te 'py asmāsu prayuñjīran pracchannān subahūñ janān",
    "GE07mbh_03_u:036.030c": "ācakṣīraṃś ca no jñātvā tan naḥ syāt sumahad bhayam",
    "GE07mbh_03_u:036.031a": "asmābhir uṣitāḥ samyag vane māsās trayodaśa",
    "GE07mbh_03_u:036.031c": "parimāṇena tān paśya tāvataḥ parivatsarān",
    "GE07mbh_03_u:036.032a": "asti māsaḥ pratinidhir yathā prāhur manīṣiṇaḥ",
    "GE07mbh_03_u:036.032c": "pūtikān iva somasya tathedaṃ kriyatām iti",
    "GE07mbh_03_u:036.033a": "atha vānaḍuhe rājan sādhave sādhuvāhine",
    "GE07mbh_03_u:036.033c": "sauhityadānād ekasmād enasaḥ",
    "GE07mbh_03_u:036.034a": "tasmāc chatruvadhe rājan kriyatāṃ niścayas tvayā",
    "GE07mbh_03_u:036.034c": "kṣatriyasya tu sarvasya nānyo dharmo 'sti saṃyugāt",
    "GE07mbh_03_u:037.001": "vaiśaṃpāyana uvāca",
    "GE07mbh_03_u:037.001a": "bhīmasenavacaḥ śrutvā kuntīputro yudhiṣṭhiraḥ",
    "GE07mbh_03_u:037.001c": "niḥśvasya puruṣavyāghraḥ saṃpradadhyau paraṃtapaḥ",
    "GE07mbh_03_u:037.001d-0136_01": "śrutā me rājadharmāś ca varṇānāṃ ca pṛthak pṛthak",
    "GE07mbh_03_u:037.001d-0136_02": "āyatyāṃ ca tadātve ca yaḥ paśyati sa paśyati",
    "GE07mbh_03_u:037.001d-0136_03": "dharmasya jānamāno 'haṃ gatim agryāṃ sudurvidām",
    "GE07mbh_03_u:037.001d-0136_04": "kathaṃ balāt kariṣyāmi meror iva vimardanam",
    "GE07mbh_03_u:037.002a": "sa muhūrtam iva dhyātvā viniścityetikṛtyatām",
    "GE07mbh_03_u:037.002c": "bhīmasenam idaṃ vākyam apadāntaram abravīt",
    "GE07mbh_03_u:037.003a": "evam etan mahābāho yathā vadasi bhārata",
    "GE07mbh_03_u:037.003c": "idam anyat samādhatsva vākyaṃ me vākyakovida",
    "GE07mbh_03_u:037.004a": "mahāpāpāni karmāṇi yāni kevalasāhasāt",
    "GE07mbh_03_u:037.004c": "ārabhyante bhīmasena vyathante tāni bhārata",
    "GE07mbh_03_u:037.005a": "sumantrite suvikrānte sukṛte suvicārite",
    "GE07mbh_03_u:037.005c": "sidhyanty arthā mahābāho daivaṃ cātra pradakṣiṇam",
    "GE07mbh_03_u:037.006a": "tvaṃ tu kevalacāpalyād baladarpocchritaḥ svayam",
    "GE07mbh_03_u:037.006c": "ārabdhavyam idaṃ karma manyase śṛṇu tatra me",
    "GE07mbh_03_u:037.007a": "bhūriśravāḥ śalaś caiva jalasaṃdhaś ca vīryavān",
    "GE07mbh_03_u:037.007c": "bhīṣmo droṇaś ca karṇaś ca droṇaputraś ca vīryavān",
    "GE07mbh_03_u:037.008a": "dhārtarāṣṭrā durādharṣā duryodhanapurogamāḥ",
    "GE07mbh_03_u:037.008c": "sarva eva kṛtāstrāś ca satataṃ cātatāyinaḥ",
    "GE07mbh_03_u:037.009a": "rājānaḥ pārthivāś caiva ye 'smābhir upatāpitāḥ",
    "GE07mbh_03_u:037.009c": "saṃśritāḥ kauravaṃ pakṣaṃ jātasnehāś ca sāṃpratam",
    "GE07mbh_03_u:037.010a": "duryodhanahite yuktā na tathāsmāsu bhārata",
    "GE07mbh_03_u:037.010c": "pūrṇakośā balopetāḥ prayatiṣyanti rakṣaṇe",
    "GE07mbh_03_u:037.011a": "sarve kauravasainyasya saputrāmātyasainikāḥ",
    "GE07mbh_03_u:037.011c": "saṃvibhaktā hi mātrābhir bhogair api ca sarvaśaḥ",
    "GE07mbh_03_u:037.012a": "duryodhanena te vīrā mānitāś ca viśeṣataḥ",
    "GE07mbh_03_u:037.012c": "prāṇāṃs tyakṣyanti saṃgrāme iti me niścitā matiḥ",
    "GE07mbh_03_u:037.013a": "samā yady api bhīṣmasya vṛttir asmāsu teṣu ca",
    "GE07mbh_03_u:037.013c": "droṇasya ca mahābāho kṛpasya ca mahātmanaḥ",
    "GE07mbh_03_u:037.014a": "avaśyaṃ rājapiṇḍas tair nirveśya iti me matiḥ",
    "GE07mbh_03_u:037.014c": "tasmāt tyakṣyanti saṃgrāme prāṇān api sudustyajān",
    "GE07mbh_03_u:037.015a": "sarve divyāstravidvāṃsaḥ sarve dharmaparāyaṇāḥ",
    "GE07mbh_03_u:037.015c": "ajeyāś ceti me buddhir api devaiḥ savāsavaiḥ",
    "GE07mbh_03_u:037.016a": "amarṣī nityasaṃhṛṣṭas tatra karṇo mahārathaḥ",
    "GE07mbh_03_u:037.016c": "sarvāstravid anādhṛṣya",
    "GE07mbh_03_u:037.017a": "anirjitya raṇe sarvān etān puruṣasattamān",
    "GE07mbh_03_u:037.017c": "aśakyo hy asahāyena hantuṃ duryodhanas tvayā",
    "GE07mbh_03_u:037.018a": "na nidrām adhigacchāmi cintayāno vṛkodara",
    "GE07mbh_03_u:037.018c": "ati sarvān dhanurgrāhān sūtaputrasya lāghavam",
    "GE07mbh_03_u:037.019a": "etad vacanam ājñāya bhīmaseno 'tyamarṣaṇaḥ",
    "GE07mbh_03_u:037.019c": "babhūva vimanās trasto na caivovāca kiṃ cana",
    "GE07mbh_03_u:037.020a": "tayoḥ saṃvadator evaṃ tadā pāṇḍavayor dvayoḥ",
    "GE07mbh_03_u:037.020c": "ājagāma mahāyogī vyāsaḥ satyavatīsutaḥ",
    "GE07mbh_03_u:037.021a": "so 'bhigamya yathānyāyaṃ pāṇḍavaiḥ pratipūjitaḥ",
    "GE07mbh_03_u:037.021c": "yudhiṣṭhiram idaṃ vākyam uvāca vadatāṃ varaḥ",
    "GE07mbh_03_u:037.022a": "yudhiṣṭhira mahābāho vedmi te hṛdi mānasam",
    "GE07mbh_03_u:037.022c": "manīṣayā tataḥ kṣipram āgato 'smi nararṣabha",
    "GE07mbh_03_u:037.023a": "bhīṣmād droṇāt kṛpāt karṇād droṇaputrāc ca bhārata",
    "GE07mbh_03_u:037.023b-0137_01": "duryodhanān nṛpasutāt tathā duḥśāsanād api",
    "GE07mbh_03_u:037.023c": "yat te bhayam amitraghna hṛdi saṃparivartate",
    "GE07mbh_03_u:037.024a": "tat te 'haṃ nāśayiṣyāmi vidhidṛṣṭena hetunā",
    "GE07mbh_03_u:037.024c": "tac chrutvā dhṛtim āsthāya karmaṇā pratipādaya",
    "GE07mbh_03_u:037.024d-0138_01": "pratipādya tu rājendra tataḥ kṣipraṃ jvaraṃ jahi",
    "GE07mbh_03_u:037.025a": "tata ekāntam unnīya pārāśaryo yudhiṣṭhiram",
    "GE07mbh_03_u:037.025c": "abravīd upapannārtham idaṃ vākyaviśāradaḥ",
    "GE07mbh_03_u:037.026a": "śreyasas te paraḥ kālaḥ prāpto bharatasattama",
    "GE07mbh_03_u:037.026c": "yenābhibhavitā śatrūn raṇe pārtho dhanaṃjayaḥ",
    "GE07mbh_03_u:037.027a": "gṛhāṇemāṃ mayā proktāṃ siddhiṃ mūrtimatīm iva",
    "GE07mbh_03_u:037.027c": "vidyāṃ pratismṛtiṃ nāma prapannāya bravīmi te",
    "GE07mbh_03_u:037.027e": "yām avāpya mahābāhur arjunaḥ sādhayiṣyati",
    "GE07mbh_03_u:037.028a": "astrahetor mahendraṃ ca rudraṃ caivābhigacchatu",
    "GE07mbh_03_u:037.028c": "varuṇaṃ ca dhaneśaṃ ca dharmarājaṃ ca pāṇḍava",
    "GE07mbh_03_u:037.028e": "śakto hy eṣa surān draṣṭuṃ tapasā vikrameṇa ca",
    "GE07mbh_03_u:037.029a": "ṛṣir eṣa mahātejā",
    "GE07mbh_03_u:037.029c": "purāṇaḥ śāśvato devo viṣṇor aṃśaḥ sanātanaḥ",
    "GE07mbh_03_u:037.030a": "astrāṇīndrāc ca rudrāc ca lokapālebhya eva ca",
    "GE07mbh_03_u:037.030c": "samādāya mahābāhur mahat karma kariṣyati",
    "GE07mbh_03_u:037.031a": "vanād asmāc ca kaunteya vanam anyad vicintyatām",
    "GE07mbh_03_u:037.031c": "nivāsārthāya yad yuktaṃ bhaved vaḥ pṛthivīpate",
    "GE07mbh_03_u:037.032a": "ekatra ciravāso hi na prītijanano bhavet",
    "GE07mbh_03_u:037.032c": "tāpasānāṃ ca śāntānāṃ bhaved udvegakārakaḥ",
    "GE07mbh_03_u:037.033a": "mṛgāṇām upayogaś ca",
    "GE07mbh_03_u:037.033c": "bibharṣi hi bahūn viprān vedavedāṅgapāragān",
    "GE07mbh_03_u:037.034a": "evam uktvā prapannāya śucaye bhagavān prabhuḥ",
    "GE07mbh_03_u:037.034c": "provāca yogatattvajño yogavidyām anuttamām",
    "GE07mbh_03_u:037.035a": "dharmarājñe tadā dhīmān vyāsaḥ satyavatīsutaḥ",
    "GE07mbh_03_u:037.035c": "anujñāya ca kaunteyaṃ",
    "GE07mbh_03_u:037.036a": "yudhiṣṭhiras tu dharmātmā tad brahma manasā yataḥ",
    "GE07mbh_03_u:037.036c": "dhārayām āsa medhāvī kāle kāle samabhyasan",
    "GE07mbh_03_u:037.037a": "sa vyāsavākyamudito vanād dvaitavanāt tataḥ",
    "GE07mbh_03_u:037.037c": "yayau sarasvatītīre kāmyakaṃ nāma kānanam",
    "GE07mbh_03_u:037.038a": "tam anvayur mahārāja śikṣākṣaravidas tathā",
    "GE07mbh_03_u:037.038c": "brāhmaṇās tapasā yuktā devendram ṛṣayo yathā",
    "GE07mbh_03_u:037.039a": "tataḥ kāmyakam āsādya punas te bharatarṣabhāḥ",
    "GE07mbh_03_u:037.039a-0139_01": "**** **** rṣayo devapatiṃ yathā",
    "GE07mbh_03_u:037.039a-0139_02": "saṃprāpya tad vanaṃ ramyaṃ",
    "GE07mbh_03_u:037.039c": "nyaviśanta mahātmānaḥ sāmātyāḥ sapadānugāḥ",
    "GE07mbh_03_u:037.040a": "tatra te nyavasan rājan kaṃ cit kālaṃ manasvinaḥ",
    "GE07mbh_03_u:037.040c": "dhanurvedaparā vīrāḥ śṛṇvānā vedam uttamam",
    "GE07mbh_03_u:037.041a": "caranto mṛgayāṃ nityaṃ śuddhair bāṇair mṛgārthinaḥ",
    "GE07mbh_03_u:037.041c": "pitṛdaivataviprebhyo nirvapanto yathāvidhi",
    "GE07mbh_03_u:038.001": "vaiśaṃpāyana uvāca",
    "GE07mbh_03_u:038.001a": "kasya cit tv atha kālasya dharmarājo yudhiṣṭhiraḥ",
    "GE07mbh_03_u:038.001c": "saṃsmṛtya munisaṃdeśam idaṃ vacanam abravīt",
    "GE07mbh_03_u:038.002a": "vivikte viditaprajñam arjunaṃ bharatarṣabham",
    "GE07mbh_03_u:038.002c": "sāntvapūrvaṃ smitaṃ kṛtvā pāṇinā parisaṃspṛśan",
    "GE07mbh_03_u:038.003a": "sa muhūrtam iva dhyātvā vanavāsam ariṃdamaḥ",
    "GE07mbh_03_u:038.003c": "dhanaṃjayaṃ dharmarājo rahasīdam uvāca ha",
    "GE07mbh_03_u:038.004a": "bhīṣme droṇe kṛpe karṇe droṇaputre ca bhārata",
    "GE07mbh_03_u:038.004c": "dhanurvedaś catuṣpāda eteṣv adya pratiṣṭhitaḥ",
    "GE07mbh_03_u:038.005a": "brāhmaṃ daivam āsuraṃ ca saprayogacikitsitam",
    "GE07mbh_03_u:038.005c": "sarvāstrāṇāṃ prayogaṃ ca te 'bhijānanti kṛtsnaśaḥ",
    "GE07mbh_03_u:038.006a": "te sarve dhṛtarāṣṭrasya putreṇa parisāntvitāḥ",
    "GE07mbh_03_u:038.006c": "saṃvibhaktāś ca tuṣṭāś ca guruvat teṣu vartate",
    "GE07mbh_03_u:038.006d-0140_01": "aikātmyaṃ ca gatāḥ sarve dhārtarāṣṭreṇa bhārata",
    "GE07mbh_03_u:038.007a": "sarvayodheṣu caivāsya sadā vṛttir anuttamā",
    "GE07mbh_03_u:038.007b-0141_01": "ācāryā mānitās tuṣṭāḥ śāntiṃ vyavaharanty uta",
    "GE07mbh_03_u:038.007c": "śaktiṃ na hāpayiṣyanti te kāle pratipūjitāḥ",
    "GE07mbh_03_u:038.008a": "adya ceyaṃ mahī kṛtsnā duryodhanavaśānugā",
    "GE07mbh_03_u:038.008b-0142_01": "sagrāmanagarā pārtha sasāgaravanākarā",
    "GE07mbh_03_u:038.008b-0143_01": "anena brahmaṇā tāta sarvaṃ saṃpratipadyate",
    "GE07mbh_03_u:038.008c": "tvayi vyapāśrayo 'smākaṃ tvayi bhāraḥ samāhitaḥ",
    "GE07mbh_03_u:038.008e": "tatra kṛtyaṃ prapaśyāmi prāptakālam ariṃdama",
    "GE07mbh_03_u:038.009a": "kṛṣṇadvaipāyanāt tāta gṛhītopaniṣan mayā",
    "GE07mbh_03_u:038.009c": "tayā prayuktayā samyag jagat sarvaṃ prakāśate",
    "GE07mbh_03_u:038.009e": "tena tvaṃ brahmaṇā tāta saṃyuktaḥ susamāhitaḥ",
    "GE07mbh_03_u:038.010a": "devatānāṃ yathākālaṃ prasādaṃ pratipālaya",
    "GE07mbh_03_u:038.010c": "tapasā yojayātmānam ugreṇa bharatarṣabha",
    "GE07mbh_03_u:038.011a": "dhanuṣmān kavacī khaḍgī muniḥ sārasamanvitaḥ",
    "GE07mbh_03_u:038.011c": "na kasya cid dadan mārgaṃ gaccha tātottarāṃ diśam",
    "GE07mbh_03_u:038.011e": "indre hy astrāṇi divyāni samastāni dhanaṃjaya",
    "GE07mbh_03_u:038.012a": "vṛtrād bhītais tadā devair balam indre samarpitam",
    "GE07mbh_03_u:038.012c": "tāny ekasthāni sarvāṇi tatas tvaṃ pratipatsyase",
    "GE07mbh_03_u:038.013a": "śakram eva prapadyasva sa te 'strāṇi pradāsyati",
    "GE07mbh_03_u:038.013b-003_0001": "yogayuktasya te pārtha tatra nāsti vicāraṇā",
    "GE07mbh_03_u:038.013b-003_0002": "pravarām atulāṃ satyāṃ nirdoṣāṃ sarvadā satām",
    "GE07mbh_03_u:038.013b-003_0003": "tām ekaḥ pāṇḍaveṣv adya astraṃ prāpto dhanaṃjayaḥ",
    "GE07mbh_03_u:038.013b-003_0004": "na cādharmam imaṃ devā nāsiddhaṃ nātapasvinam",
    "GE07mbh_03_u:038.013b-003_0005": "draṣṭum icchanti kaunteya calacittaṃ kathaṃ cana",
    "GE07mbh_03_u:038.013b-003_0006": "rorūyamāṇaṃ kaṭuka īrṣukaḥ kaṭukākṣaram",
    "GE07mbh_03_u:038.013b-003_0007": "duṣṭaḥ ślāghanakaḥ kṣeptā hantātha vicikitsitaḥ",
    "GE07mbh_03_u:038.013b-003_0008": "viśvastahantā māyāvī krodhano 'nṛtabhāṣitā",
    "GE07mbh_03_u:038.013b-003_0009": "atyāśī nāstiko 'dānto mitradhṛk sarvaśaṅkitaḥ",
    "GE07mbh_03_u:038.013b-003_0010": "ākroṣṭā cātimānī ca raudro lubdho 'tha lolupaḥ",
    "GE07mbh_03_u:038.013b-003_0011": "stenaś ca madyapaś caiva bhrūṇahā gurutalpagaḥ",
    "GE07mbh_03_u:038.013b-003_0012": "saṃbhāvitātmā cātyarthaṃ nṛśaṃsaḥ paruṣaś ca ha",
    "GE07mbh_03_u:038.013b-003_0013": "naite lokān āpnuvanti nirlokās te dhanaṃjaya",
    "GE07mbh_03_u:038.013b-003_0014": "ānṛśaṃsyam anukrośaṃ satyaṃ karuṇaveditā",
    "GE07mbh_03_u:038.013b-003_0015": "damaḥ sthitir dhṛtir dharmaḥ kṣamā rūpam anuttamam",
    "GE07mbh_03_u:038.013b-003_0016": "dayā damaś ca dharmaś ca gurupūjā kṛtajñatā",
    "GE07mbh_03_u:038.013b-003_0017": "mitratā dvijabhaktiś ca vasanti tvayi phālguna",
    "GE07mbh_03_u:038.013b-003_0018": "vyapekṣā sarvabhūteṣu kṣamā dānaṃ matiḥ smṛtiḥ",
    "GE07mbh_03_u:038.013b-003_0019": "tasmāt kauravya śakreṇa sameṣyasi dhanaṃjaya",
    "GE07mbh_03_u:038.013b-003_0020": "tvādṛśena hi devānāṃ ślāghanīyaḥ samāgamaḥ",
    "GE07mbh_03_u:038.013b-003_0021": "suhṛdāṃ sodarāṇāṃ ca sarveṣāṃ bharatarṣabha",
    "GE07mbh_03_u:038.013b-003_0022": "tvaṃ gatiḥ paramā tāta vṛtrahā marutām iva",
    "GE07mbh_03_u:038.013b-003_0023": "tasmiṃs trayodaśe varṣe bhrātaraḥ suhṛdaś ca te",
    "GE07mbh_03_u:038.013b-003_0024": "sarve 'bhisaṃśrayiṣyanti bāhuvīryaṃ mahābala",
    "GE07mbh_03_u:038.013b-003_0025": "sa pārtha pitaraṃ gaccha sahasrākṣam ariṃdama",
    "GE07mbh_03_u:038.013b-003_0026": "muṣṭigrahaṇam ādatsva sarvāstrāṇi ca vāsavāt",
    "GE07mbh_03_u:038.013b-003_0027": "śataśṛṅge mahābāho maghavān idam abravīt",
    "GE07mbh_03_u:038.013b-003_0028": "śṛṇvatāṃ sarvabhūtānāṃ tvām upāghrāya mūrdhani",
    "GE07mbh_03_u:038.013b-003_0029": "viditaḥ sarvabhūtānāṃ divaṃ tāta gamiṣyasi",
    "GE07mbh_03_u:038.013b-003_0030": "prāpya puṇyakṛtāṃ lokān raṃsyate jayatāṃ varaḥ",
    "GE07mbh_03_u:038.013b-003_0031": "mānitas tridaśaiḥ pārtha vihṛtya susukhaṃ divi",
    "GE07mbh_03_u:038.013b-003_0032": "avāpya paramāstrāṇi pṛthivīṃ punar eṣyasi",
    "GE07mbh_03_u:038.013b-003_0033": "guṇāṃs te vāsavas tāta khāṇḍavaṃ dahyatas tava",
    "GE07mbh_03_u:038.013b-003_0034": "śṛṇvatāṃ kila bhūtānāṃ punaḥ punar abhāṣata",
    "GE07mbh_03_u:038.013b-003_0035": "tāṃ pratijñāṃ naraśreṣṭha kartum arhasi vāsave",
    "GE07mbh_03_u:038.013b-003_0036": "kiṃ cid diśam itaḥ prāpya tapoyogamanā bhava",
    "GE07mbh_03_u:038.013b-003_0037": "kartum arhasi kaunteya maghavadvacanaṃ hitam",
    "GE07mbh_03_u:038.013c": "dīkṣito 'dyaiva gaccha tvaṃ draṣṭuṃ devaṃ puraṃdaram",
    "GE07mbh_03_u:038.014a": "evam uktvā dharmarājas tam adhyāpayata prabhuḥ",
    "GE07mbh_03_u:038.014c": "dīkṣitaṃ vidhinā tena yatavākkāyamānasam",
    "GE07mbh_03_u:038.014e": "anujajñe tato vīraṃ bhrātā bhrātaram agrajaḥ",
    "GE07mbh_03_u:038.015a": "nideśād dharmarājasya draṣṭuṃ devaṃ puraṃdaram",
    "GE07mbh_03_u:038.015c": "dhanur gāṇḍīvam ādāya tathākṣayyau maheṣudhī",
    "GE07mbh_03_u:038.016a": "kavacī satalatrāṇo baddhagodhāṅgulitravān",
    "GE07mbh_03_u:038.016c": "hutvāgniṃ brāhmaṇān niṣkaiḥ svasti vācya mahābhujaḥ",
    "GE07mbh_03_u:038.017a": "prātiṣṭhata mahābāhuḥ pragṛhītaśarāsanaḥ",
    "GE07mbh_03_u:038.017c": "vadhāya dhārtarāṣṭrāṇāṃ niḥśvasyordhvam udīkṣya ca",
    "GE07mbh_03_u:038.018a": "taṃ dṛṣṭvā tatra kaunteyaṃ pragṛhītaśarāsanam",
    "GE07mbh_03_u:038.018c": "abruvan brāhmaṇāḥ siddhā bhūtāny antarhitāni ca",
    "GE07mbh_03_u:038.018d-004_0001": "siddhacāraṇasaṃghāś ca gandharvāś ca tam abruvan",
    "GE07mbh_03_u:038.018d-004_0002": "svasti vrataṃ samādhatsva saṃkalpas tava sidhyatām",
    "GE07mbh_03_u:038.018d-004_0003": "manorathāś ca te sarve samṛdhyantāṃ mahāratha",
    "GE07mbh_03_u:038.018d-004_0004": "evam ukto 'bhivādyaitān baddhāñjalipuṭas tathā",
    "GE07mbh_03_u:038.018d-004_0005": "tapoyogamanāḥ pārthaḥ purohitam avandata",
    "GE07mbh_03_u:038.018d-004_0006": "tataḥ prītamanā jiṣṇus tāv ubhāv abhyavandata",
    "GE07mbh_03_u:038.018d-004_0007": "sahodarāv atirathau yudhiṣṭhiravṛkodarau",
    "GE07mbh_03_u:038.018d-004_0008": "saṃklāntamanasau tūrṇam abhigamya mahārathau",
    "GE07mbh_03_u:038.018d-004_0009": "yamau gāṇḍīvadhanvānam abhyavādayatām ubhau",
    "GE07mbh_03_u:038.018d-004_0010": "abhivādya tu tau vīrāv ūcatuḥ pākaśāsanim",
    "GE07mbh_03_u:038.018d-004_0011": "avāptavyāni sarvāṇi divyāny astrāṇi vāsavāt",
    "GE07mbh_03_u:038.018d-004_0012": "astrāṇy āpnuhi kaunteya manasā yad yad icchasi",
    "GE07mbh_03_u:038.018d-004_0013": "giro hy aśithilāḥ sarvā nirdoṣāḥ saṃmatāḥ satām",
    "GE07mbh_03_u:038.018d-004_0014": "tvam ekaḥ pāṇḍaveṣv adya saṃprāpto 'si dhanaṃjaya",
    "GE07mbh_03_u:038.018d-004_0015": "na cādharmavidaṃ devā nāsiddhaṃ nātapasvinam",
    "GE07mbh_03_u:038.018d-004_0016": "draṣṭum icchanti kaunteya calacittaṃ śaṭhaṃ na ca",
    "GE07mbh_03_u:038.018d-004_0017": "rorūyamāṇaḥ kaṭukam īrṣyakaḥ kaṭukākṣaraḥ",
    "GE07mbh_03_u:038.018d-004_0018": "śaṭhakaḥ ślāghakaḥ kṣeptā hantā ca vicikitsitā",
    "GE07mbh_03_u:038.018d-004_0019": "viśvastahantā māyāvī krodhano 'nṛtabhāṣitā",
    "GE07mbh_03_u:038.018d-004_0020": "atyāśī nāstiko 'dātā mitradhṛk sarvaśaṅkitaḥ",
    "GE07mbh_03_u:038.018d-004_0021": "ākroṣṭā cātimānī ca raudro lubdho 'tha lolupaḥ",
    "GE07mbh_03_u:038.018d-004_0022": "stenaś ca madyapaś caiva bhrūṇahā gurutalpagaḥ",
    "GE07mbh_03_u:038.018d-004_0023": "saṃbhāvitātmā cātyarthaṃ nṛśaṃsaḥ puruṣaś ca yaḥ",
    "GE07mbh_03_u:038.018d-004_0024": "naite lokān āpnuvanti nirlokās te dhanaṃjaya",
    "GE07mbh_03_u:038.018d-004_0025": "ānṛśaṃsyam anukrośaḥ satyaṃ karuṇaveditā",
    "GE07mbh_03_u:038.018d-004_0026": "damaḥ sthitir dhṛtir dharmaḥ kṣamā rūpam anuttamam",
    "GE07mbh_03_u:038.018d-004_0027": "dayā śamaś ca dharmaś ca gurupūjā kṛtajñatā",
    "GE07mbh_03_u:038.018d-004_0028": "maitratā dvijabhaktiś ca vasanti tvayi phalguna",
    "GE07mbh_03_u:038.018d-004_0029": "vyapekṣā sarvabhūteṣu kṛpā dānaṃ matiḥ smṛtiḥ",
    "GE07mbh_03_u:038.018d-004_0030": "tasmāt kauravya śakreṇa sameṣyasi dhanaṃjaya",
    "GE07mbh_03_u:038.018d-004_0031": "tvādṛśena hi devānāṃ ślāghanīyaḥ samāgamaḥ",
    "GE07mbh_03_u:038.018d-004_0032": "suhṛdāṃ sodarāṇāṃ ca sarveṣāṃ bharatarṣabha",
    "GE07mbh_03_u:038.018d-004_0033": "tvaṃ gatiḥ paramā tāta vṛtrahā marutām iva",
    "GE07mbh_03_u:038.018d-004_0034": "tasmiṃs trayodaśe varṣe bhrātaraḥ suhṛdaś ca te",
    "GE07mbh_03_u:038.018d-004_0035": "sarve hi saṃśrayiṣyanti bāhuvīryaṃ mahābala",
    "GE07mbh_03_u:038.018d-004_0036": "sa pārtha pitaraṃ gaccha sahasrākṣam ariṃdamam",
    "GE07mbh_03_u:038.018d-004_0037": "muṣṭigrahaṇam ādatsva sarvāṇy astrāṇi vāsavāt",
    "GE07mbh_03_u:038.018d-004_0038": "śataśṛṅge mahābāho maghavān idam abravīt",
    "GE07mbh_03_u:038.018d-004_0039": "śṛṇvatāṃ sarvabhūtānāṃ tvām upāghrāya mūrdhani",
    "GE07mbh_03_u:038.018d-004_0040": "viditaḥ sarvabhūtānāṃ divaṃ tāta gamiṣyasi",
    "GE07mbh_03_u:038.018d-004_0041": "prāpya puṇyakṛtāṃ lokān raṃsyase jayatāṃ vara",
    "GE07mbh_03_u:038.018d-004_0042": "mānitas tridaśaiḥ pārtha vihṛtya susukhaṃ divi",
    "GE07mbh_03_u:038.018d-004_0043": "avāpya paramāstrāṇi pṛthivīṃ punar eṣyasi",
    "GE07mbh_03_u:038.018d-004_0044": "guṇāṃs te vāsavas tāta khāṇḍavaṃ dahati tvayi",
    "GE07mbh_03_u:038.018d-004_0045": "śṛṇvatāṃ sarvabhūtānāṃ punaḥ punar abhāṣata",
    "GE07mbh_03_u:038.018d-004_0046": "tāṃ pratijñāṃ naraśreṣṭha kartum arhasi vāsavīm",
    "GE07mbh_03_u:038.018d-004_0047": "kaṃ cid deśam itaḥ prāpya tapoyogamanā bhava",
    "GE07mbh_03_u:038.018d-004_0048": "kartum arhasi kauravya maghavadvacanaṃ hitam",
    "GE07mbh_03_u:038.018d-004_0049": "dīkṣito 'dyaiva gaccha tvaṃ draṣṭāsi tvaṃ puraṃdaram",
    "GE07mbh_03_u:038.018d-004_0050": "tau pariṣvajya bībhatsuḥ kṛṣṇām āmantrya cābhibho",
    "GE07mbh_03_u:038.018d-004_0051": "abhyavādayata prītaḥ tapasvipravarān api",
    "GE07mbh_03_u:038.018e": "kṣipraṃ prāpnuhi kaunteya manasā yad yad icchasi",
    "GE07mbh_03_u:038.018f-0144_01": "abruvan brāhmaṇāḥ pārtham iti kṛtvā jayāśiṣaḥ",
    "GE07mbh_03_u:038.018f-0145_01": "saṃsādhayasva kaunteya dhruvo 'stu vijayas tava",
    "GE07mbh_03_u:038.019a": "taṃ siṃham iva gacchantaṃ śālaskandhorum arjunam",
    "GE07mbh_03_u:038.019c": "manāṃsy ādāya sarveṣāṃ kṛṣṇā vacanam abravīt",
    "GE07mbh_03_u:038.020a": "yat te kuntī mahābāho jātasyaicchad dhanaṃjaya",
    "GE07mbh_03_u:038.020c": "tat te 'stu sarvaṃ kaunteya yathā ca svayam icchasi",
    "GE07mbh_03_u:038.021a": "māsmākaṃ kṣatriyakule janma kaś cid avāpnuyāt",
    "GE07mbh_03_u:038.021c": "brāhmaṇebhyo namo nityaṃ yeṣāṃ yuddhe na jīvikā",
    "GE07mbh_03_u:038.021d-0146_01": "idaṃ ca me paraṃ duḥkhaṃ yat tvāṃ pārtha suyodhanaḥ",
    "GE07mbh_03_u:038.021d-0146_02": "dṛṣṭvā māṃ gaur iti prāha prahasan rājasaṃsadi",
    "GE07mbh_03_u:038.021d-0146_03": "tasmād duḥkhād idaṃ duḥkhaṃ garīya iti me matiḥ",
    "GE07mbh_03_u:038.021d-0146_04": "yad asmān prati sabhyeṣu bahv ayuktam abhāṣata",
    "GE07mbh_03_u:038.022a": "nūnaṃ te bhrātaraḥ sarve tvatkathābhiḥ prajāgare",
    "GE07mbh_03_u:038.022c": "raṃsyante vīrakarmāṇi kīrtayantaḥ punaḥ punaḥ",
    "GE07mbh_03_u:038.023a": "naiva naḥ pārtha bhogeṣu na dhane nota jīvite",
    "GE07mbh_03_u:038.023c": "tuṣṭir buddhir bhavitrī vā tvayi dīrghapravāsini",
    "GE07mbh_03_u:038.024a": "tvayi naḥ pārtha sarveṣāṃ sukhaduḥkhe samāhite",
    "GE07mbh_03_u:038.024c": "jīvitaṃ maraṇaṃ caiva rājyam aiśvaryam eva ca",
    "GE07mbh_03_u:038.024e": "āpṛṣṭo me 'si kaunteya svasti prāpnuhi pāṇḍava",
    "GE07mbh_03_u:038.024f-0147_01": "balavadbhir viruddhena kāryam etat tvayānagha",
    "GE07mbh_03_u:038.024f-0147_02": "prayāhy avighnenaivāśu vijayāya mahābala",
    "GE07mbh_03_u:038.025a": "namo dhātre vidhātre ca svasti gaccha hy anāmayam",
    "GE07mbh_03_u:038.025b-0148_01": "dharmas tvāṃ dviṣataḥ pātu bhāskaraś ca vibhāvasuḥ",
    "GE07mbh_03_u:038.025b-0149_01": "hrīḥ śrīḥ kīrtir dhṛtiḥ puṣṭir umā lakṣmīḥ sarasvatī",
    "GE07mbh_03_u:038.025b-0149_02": "imā vai tava pānthasya pālayantu dhanaṃjaya",
    "GE07mbh_03_u:038.025b-0150_01": "jyeṣṭhāpacāyī jyeṣṭhasya bhrātur vacanakārakaḥ",
    "GE07mbh_03_u:038.025b-0150_02": "prapadye 'haṃ vasūn rudrān ādityān samarudgaṇān",
    "GE07mbh_03_u:038.025b-0150_03": "viśvedevāṃs tathā sādhyāñ śāntyarthaṃ bharatarṣabha",
    "GE07mbh_03_u:038.025b-0151_01": "evam uktvāśiṣaḥ kṛṣṇā virarāma yaśasvinī",
    "GE07mbh_03_u:038.025b-0152_01": "avarodhād vane vāsāt sarvasvaharaṇād api",
    "GE07mbh_03_u:038.025b-0152_02": "idaṃ duḥkhataraṃ manye putrebhyaś ca vivāsanam",
    "GE07mbh_03_u:038.025b-0153_01": "prāñjaliḥ pāṇḍavaṃ kṛṣṇā devānāṃ kurvatī namaḥ",
    "GE07mbh_03_u:038.025b-0153_02": "vāgbhiḥ paramaśaktābhir maṅgalābhir abhāṣata",
    "GE07mbh_03_u:038.025b-0153_03": "(25ab) namo dhātre vidhātre ca svasti gaccha vanād vanam",
    "GE07mbh_03_u:038.025b-0153_04": "dharmas tvāṃ juṣatāṃ pārtha bhāskaraś ca vibhāvasuḥ",
    "GE07mbh_03_u:038.025b-0153_05": "brahmā tvāṃ brāhmaṇāś caiva pālayantu dhanaṃjaya",
    "GE07mbh_03_u:038.025b-0153_06": "jyeṣṭhāpacāyī jyeṣṭhasya bhrātur vacanam āsthitaḥ",
    "GE07mbh_03_u:038.025b-0153_07": "prapadyethā vasūn rudrān ādityān samarudgaṇān",
    "GE07mbh_03_u:038.025b-0153_08": "viśvedevāṃs tathādityāñ śāntyarthaṃ bharatarṣabha",
    "GE07mbh_03_u:038.025b-0153_09": "(25cd) svasti te 'stv āntarikṣebhyo divyebhyo bharatarṣabha",
    "GE07mbh_03_u:038.025b-0153_10": "(25ef) pārthivebhyaś ca sarvebhyo ye ke cit paripanthinaḥ",
    "GE07mbh_03_u:038.025b-0153_11": "avarodhād vane vāsāt sarvasvaharaṇād api",
    "GE07mbh_03_u:038.025b-0153_12": "idaṃ duḥkhataraṃ manye putrebhyaś ca vivāsanāt",
    "GE07mbh_03_u:038.025b-0153_13": "(21ab) mā smāhaṃ kṣatriyakule jātu cit punar ābhavam",
    "GE07mbh_03_u:038.025b-0153_14": "(21cd) brāhmaṇebhyo namasyāmi yeṣāṃ nāyudhajīvikā",
    "GE07mbh_03_u:038.025b-0153_15": "dhvaṃsitaḥ svagṛhebhyaś ca rāṣṭrāc ca bharatarṣabha",
    "GE07mbh_03_u:038.025b-0153_16": "vane pratiṣṭhito bhūtvā sauhārdād avatiṣṭhase",
    "GE07mbh_03_u:038.025b-0153_17": "jetā yaḥ sarvaśatrūṇāṃ yaḥ pāvakam atarpayat",
    "GE07mbh_03_u:038.025b-0153_18": "janas tvāṃ paśyatīdānīṃ gacchantaṃ bharatarṣabha",
    "GE07mbh_03_u:038.025b-0153_19": "asmin nūnaṃ mahāraṇye bhrātaraḥ suhṛdaś ca te",
    "GE07mbh_03_u:038.025b-0153_20": "tvatkathāḥ kathayiṣyanti cāraṇā ṛṣayas tathā",
    "GE07mbh_03_u:038.025b-0153_21": "(20ab) yat tat kuntī mahābāho jātasyaicchad dhanaṃjaya",
    "GE07mbh_03_u:038.025b-0153_22": "(20cd) tat te sarvaṃ tathaivāstu yathā ca manasecchasi",
    "GE07mbh_03_u:038.025b-0153_23": "vasudevasvasā devī tvām āryā punar āgatam",
    "GE07mbh_03_u:038.025b-0153_24": "sā paśyatu pṛthā pārtha sahasrākṣam ivāditiḥ",
    "GE07mbh_03_u:038.025b-0153_25": "(22ab) nūnaṃ te bhrātaraḥ sarve tvatkathābhiḥ prajāgare",
    "GE07mbh_03_u:038.025b-0153_26": "(22cd) raṃsyante tava karmāṇi kīrtayantaḥ punaḥ punaḥ",
    "GE07mbh_03_u:038.025b-0153_27": "(23ab) naiva naḥ pārtha bhogeṣu na dhane nota jīvite",
    "GE07mbh_03_u:038.025b-0153_28": "(23cd) tuṣṭā buddhir bhavitrī vā tvayi dīrghapravāsini",
    "GE07mbh_03_u:038.025b-0153_29": "āśā saṃjāyate vīra tvayy araṇyaṃ prapadyati",
    "GE07mbh_03_u:038.025b-0153_30": "(24ab) tvayi naḥ pārtha sarveṣāṃ sukhaduḥkhe pratiṣṭhite",
    "GE07mbh_03_u:038.025b-0153_31": "(24cd) jīvitaṃ maraṇaṃ caiva svargo 'tha narakas tathā",
    "GE07mbh_03_u:038.025b-0153_32": "(24ef) āpṛṣṭo me 'si kaunteya svasti prāpnuhi pāṇḍava",
    "GE07mbh_03_u:038.025b-0153_33": "kṛtāstraṃ svastimantaṃ tvāṃ drakṣyāmi punar āgatam",
    "GE07mbh_03_u:038.025c": "svasti te 'stv āntarikṣebhyaḥ pārthivebhyaś ca bhārata",
    "GE07mbh_03_u:038.025e": "divyebhyaś caiva bhūtebhyo ye cānye paripanthinaḥ",
    "GE07mbh_03_u:038.025f-0154_01": "evam uktvāśiṣaḥ kṛṣṇā virarāma yaśasvinī",
    "GE07mbh_03_u:038.026a": "tataḥ pradakṣiṇaṃ kṛtvā bhrātṝn dhaumyaṃ ca pāṇḍavaḥ",
    "GE07mbh_03_u:038.026b-0155_01": "kṛṣṇākaṭākṣapātheyaṃ hṛdi kṛtvā tato 'rjunaḥ",
    "GE07mbh_03_u:038.026c": "prātiṣṭhata mahābāhuḥ pragṛhya ruciraṃ dhanuḥ",
    "GE07mbh_03_u:038.026d-0156_01": "śanair iva diśaṃ vīra udīcīṃ bharatarṣabhaḥ",
    "GE07mbh_03_u:038.026d-0156_02": "saṃharaṃs tarasā vṛkṣāṃl latāvallīś ca bhārata",
    "GE07mbh_03_u:038.026d-0156_03": "asajjamāno vṛkṣeṣu jagāma sumahābalaḥ",
    "GE07mbh_03_u:038.027a": "tasya mārgād apākrāman sarvabhūtāni gacchataḥ",
    "GE07mbh_03_u:038.027c": "yuktasyaindreṇa yogena parākrāntasya śuṣmiṇaḥ",
    "GE07mbh_03_u:038.027d-0157_01": "so 'gacchat parvatāṃs tāta tapodhananiṣevitān",
    "GE07mbh_03_u:038.027d-0157_02": "divyaṃ haimavataṃ puṇyaṃ devajuṣṭaṃ paraṃtapaḥ",
    "GE07mbh_03_u:038.028a": "so 'gacchat parvataṃ puṇyam ekāhnaiva mahāmanāḥ",
    "GE07mbh_03_u:038.028c": "manojavagatir bhūtvā yogayukto yathānilaḥ",
    "GE07mbh_03_u:038.029a": "himavantam atikramya gandhamādanam eva ca",
    "GE07mbh_03_u:038.029c": "atyakrāmat sa durgāṇi divārātram atandritaḥ",
    "GE07mbh_03_u:038.030a": "indrakīlaṃ samāsādya tato 'tiṣṭhad dhanaṃjayaḥ",
    "GE07mbh_03_u:038.030c": "antarikṣe hi śuśrāva tiṣṭheti sa vacas tadā",
    "GE07mbh_03_u:038.030d-0158_01": "tac chrutvā sarvato dṛṣṭiṃ cārayām āsa pāṇḍavaḥ",
    "GE07mbh_03_u:038.030d-0159_01": "gatvā sa ṣaḍ ahorātrān saptame 'hani pāṇḍavaḥ",
    "GE07mbh_03_u:038.030d-0159_02": "prasthendrakīlasya śubhe tapoyogaparo 'bhavat",
    "GE07mbh_03_u:038.030d-0159_03": "ūrdhvabāhur na cāṅgāni prāspandayata kiṃ cana",
    "GE07mbh_03_u:038.030d-0159_04": "samāhitātmā niyataḥ sahasrākṣasuto 'cyutaḥ",
    "GE07mbh_03_u:038.031a": "tato 'paśyat savyasācī vṛkṣamūle tapasvinam",
    "GE07mbh_03_u:038.031c": "brāhmyā śriyā dīpyamānaṃ piṅgalaṃ jaṭilaṃ kṛśam",
    "GE07mbh_03_u:038.032a": "so 'bravīd arjunaṃ tatra sthitaṃ dṛṣṭvā mahātapāḥ",
    "GE07mbh_03_u:038.032c": "kas tvaṃ tāteha saṃprāpto dhanuṣmān kavacī śarī",
    "GE07mbh_03_u:038.032e": "nibaddhāsitalatrāṇaḥ kṣatradharmam anuvrataḥ",
    "GE07mbh_03_u:038.033a": "neha śastreṇa kartavyaṃ śāntānām ayam ālayaḥ",
    "GE07mbh_03_u:038.033c": "vinītakrodhaharṣāṇāṃ brāhmaṇānāṃ tapasvinām",
    "GE07mbh_03_u:038.034a": "nehāsti dhanuṣā kāryaṃ na saṃgrāmeṇa karhi cit",
    "GE07mbh_03_u:038.034c": "nikṣipaitad dhanus tāta prāpto 'si paramāṃ gatim",
    "GE07mbh_03_u:038.035a": "ity anantaujasaṃ vīraṃ yathā cānyaṃ pṛthagjanam",
    "GE07mbh_03_u:038.035c": "tathā vācam athābhīkṣṇaṃ brāhmaṇo 'rjunam abravīt",
    "GE07mbh_03_u:038.035e": "na cainaṃ cālayām āsa dhairyāt sudṛḍhaniścayam",
    "GE07mbh_03_u:038.036a": "tam uvāca tataḥ prītaḥ sa dvijaḥ prahasann iva",
    "GE07mbh_03_u:038.036c": "varaṃ vṛṇīṣva bhadraṃ te śakro 'ham arisūdana",
    "GE07mbh_03_u:038.037a": "evam uktaḥ pratyuvāca sahasrākṣaṃ dhanaṃjayaḥ",
    "GE07mbh_03_u:038.037c": "prāñjaliḥ praṇato bhūtvā śūraḥ kurukulodvahaḥ",
    "GE07mbh_03_u:038.038a": "īpsito hy eṣa me kāmo varaṃ cainaṃ prayaccha me",
    "GE07mbh_03_u:038.038c": "tvatto 'dya bhagavann astraṃ kṛtsnam icchāmi veditum",
    "GE07mbh_03_u:038.039a": "pratyuvāca mahendras taṃ prītātmā prahasann iva",
    "GE07mbh_03_u:038.039c": "iha prāptasya kiṃ kāryam astrais tava dhanaṃjaya",
    "GE07mbh_03_u:038.039e": "kāmān vṛṇīṣva lokāṃś ca prāpto 'si paramāṃ gatim",
    "GE07mbh_03_u:038.040a": "evam uktaḥ pratyuvāca sahasrākṣaṃ dhanaṃjayaḥ",
    "GE07mbh_03_u:038.040c": "na lokān na punaḥ kāmān na devatvaṃ kutaḥ sukham",
    "GE07mbh_03_u:038.041a": "na ca sarvāmaraiśvaryaṃ kāmaye tridaśādhipa",
    "GE07mbh_03_u:038.041c": "bhrātṝṃs tān vipine tyaktvā vairam apratiyātya ca",
    "GE07mbh_03_u:038.041e": "akīrtiṃ sarvalokeṣu gaccheyaṃ śāśvatīḥ samāḥ",
    "GE07mbh_03_u:038.042a": "evam uktaḥ pratyuvāca vṛtrahā pāṇḍunandanam",
    "GE07mbh_03_u:038.042c": "sāntvayañ ślakṣṇayā vācā sarvalokanamaskṛtaḥ",
    "GE07mbh_03_u:038.043a": "yadā drakṣyasi bhūteśaṃ tryakṣaṃ śūladharaṃ śivam",
    "GE07mbh_03_u:038.043c": "tadā dātāsmi te tāta divyāny astrāṇi sarvaśaḥ",
    "GE07mbh_03_u:038.044a": "kriyatāṃ darśane yatno devasya parameṣṭhinaḥ",
    "GE07mbh_03_u:038.044c": "darśanāt tasya kaunteya saṃsiddhaḥ svargam eṣyasi",
    "GE07mbh_03_u:038.045a": "ity uktvā phalgunaṃ śakro jagāmādarśanaṃ tataḥ",
    "GE07mbh_03_u:038.045c": "arjuno 'py atha tatraiva tasthau yogasamanvitaḥ",
    "GE07mbh_03_u:039.001": "janamejaya uvāca",
    "GE07mbh_03_u:039.001a": "bhagavañ śrotum icchāmi pārthasyākliṣṭakarmaṇaḥ",
    "GE07mbh_03_u:039.001c": "vistareṇa kathām etāṃ yathāstrāṇy upalabdhavān",
    "GE07mbh_03_u:039.002a": "kathaṃ sa puruṣavyāghro dīrghabāhur dhanaṃjayaḥ",
    "GE07mbh_03_u:039.002c": "vanaṃ praviṣṭas tejasvī nirmanuṣyam abhītavat",
    "GE07mbh_03_u:039.003a": "kiṃ ca tena kṛtaṃ tatra vasatā brahmavittama",
    "GE07mbh_03_u:039.003c": "kathaṃ ca bhagavān sthāṇur devarājaś ca toṣitaḥ",
    "GE07mbh_03_u:039.004a": "etad icchāmy ahaṃ śrotuṃ tvatprasādād dvijottama",
    "GE07mbh_03_u:039.004c": "tvaṃ hi sarvajña divyaṃ ca mānuṣaṃ caiva vettha ha",
    "GE07mbh_03_u:039.005a": "atyadbhutaṃ mahāprājña romaharṣaṇam arjunaḥ",
    "GE07mbh_03_u:039.005c": "bhavena saha saṃgrāmaṃ cakārāpratimaṃ kila",
    "GE07mbh_03_u:039.005e": "purā praharatāṃ śreṣṭhaḥ saṃgrāmeṣv aparājitaḥ",
    "GE07mbh_03_u:039.006a": "yac chrutvā narasiṃhānāṃ dainyaharṣātivismayāt",
    "GE07mbh_03_u:039.006c": "śūrāṇām api pārthānāṃ hṛdayāni cakampire",
    "GE07mbh_03_u:039.007a": "yad yac ca kṛtavān anyat pārthas tad akhilaṃ vada",
    "GE07mbh_03_u:039.007c": "na hy asya ninditaṃ jiṣṇoḥ susūkṣmam api lakṣaye",
    "GE07mbh_03_u:039.007e": "caritaṃ tasya śūrasya tan me sarvaṃ prakīrtaya",
    "GE07mbh_03_u:039.008": "vaiśaṃpāyana uvāca",
    "GE07mbh_03_u:039.008a": "kathayiṣyāmi te tāta kathām etāṃ mahātmanaḥ",
    "GE07mbh_03_u:039.008c": "divyāṃ kauravaśārdūla mahatīm adbhutopamām",
    "GE07mbh_03_u:039.009a": "gātrasaṃsparśasaṃbandhaṃ tryambakeṇa sahānagha",
    "GE07mbh_03_u:039.009c": "pārthasya devadevena śṛṇu samyak samāgamam",
    "GE07mbh_03_u:039.010a": "yudhiṣṭhiraniyogāt sa",
    "GE07mbh_03_u:039.010c": "śakraṃ sureśvaraṃ draṣṭuṃ devadevaṃ ca śaṃkaram",
    "GE07mbh_03_u:039.011a": "divyaṃ tad dhanur ādāya khaḍgaṃ ca puruṣarṣabhaḥ",
    "GE07mbh_03_u:039.011c": "mahābalo mahābāhur arjunaḥ kāryasiddhaye",
    "GE07mbh_03_u:039.011e": "diśaṃ hy udīcīṃ kauravyo himavacchikharaṃ prati",
    "GE07mbh_03_u:039.012a": "aindriḥ sthiramanā rājan sarvalokamahārathaḥ",
    "GE07mbh_03_u:039.012c": "tvarayā parayā yuktas tapase dhṛtaniścayaḥ",
    "GE07mbh_03_u:039.012e": "vanaṃ kaṇṭakitaṃ ghoram eka evānvapadyata",
    "GE07mbh_03_u:039.013a": "nānāpuṣpaphalopetaṃ nānāpakṣiniṣevitam",
    "GE07mbh_03_u:039.013c": "nānāmṛgagaṇākīrṇaṃ siddhacāraṇasevitam",
    "GE07mbh_03_u:039.013d-0160_01": "gandharvair apsarobhiś ca krīḍadbhir upaśobhitam",
    "GE07mbh_03_u:039.013d-0160_02": "mattaiḥ kiṃpuruṣaiś caiva pānabhūmigatais tathā",
    "GE07mbh_03_u:039.013d-0160_03": "tat priyābhiḥ samantāc ca vyāvṛtya parivīkṣitaḥ",
    "GE07mbh_03_u:039.013d-0160_04": "jagāma naraśārdūlo devaṃ draṣṭuṃ pinākinam",
    "GE07mbh_03_u:039.014a": "tataḥ prayāte kaunteye vanaṃ mānuṣavarjitam",
    "GE07mbh_03_u:039.014c": "śaṅkhānāṃ paṭahānāṃ ca śabdaḥ samabhavad divi",
    "GE07mbh_03_u:039.015a": "puṣpavarṣaṃ ca sumahan nipapāta mahītale",
    "GE07mbh_03_u:039.015c": "meghajālaṃ ca vitataṃ chādayām āsa sarvataḥ",
    "GE07mbh_03_u:039.016a": "atītya vanadurgāṇi saṃnikarṣe mahāgireḥ",
    "GE07mbh_03_u:039.016c": "śuśubhe himavatpṛṣṭhe vasamāno 'rjunas tadā",
    "GE07mbh_03_u:039.017a": "tatrāpaśyad drumān phullān vihagair valgu nāditān",
    "GE07mbh_03_u:039.017c": "nadīś ca bahulāvartā nīlavaiḍūryasaṃnibhāḥ",
    "GE07mbh_03_u:039.018a": "haṃsakāraṇḍavodgītāḥ sārasābhirutās tathā",
    "GE07mbh_03_u:039.018c": "puṃskokilarutāś caiva krauñcabarhiṇanāditāḥ",
    "GE07mbh_03_u:039.019a": "manoharavanopetās tasminn atiratho 'rjunaḥ",
    "GE07mbh_03_u:039.019c": "puṇyaśītāmalajalāḥ paśyan prītamanābhavat",
    "GE07mbh_03_u:039.020a": "ramaṇīye vanoddeśe ramamāṇo 'rjunas tadā",
    "GE07mbh_03_u:039.020c": "tapasy ugre vartamāna ugratejā mahāmanāḥ",
    "GE07mbh_03_u:039.021a": "darbhacīraṃ nivasyātha",
    "GE07mbh_03_u:039.021c": "pūrṇe pūrṇe trirātre tu māsam ekaṃ phalāśanaḥ",
    "GE07mbh_03_u:039.021e": "dviguṇenaiva kālena dvitīyaṃ māsam atyagāt",
    "GE07mbh_03_u:039.022a": "tṛtīyam api māsaṃ sa pakṣeṇāhāram ācaran",
    "GE07mbh_03_u:039.022c": "śīrṇaṃ ca patitaṃ bhūmau parṇaṃ samupayuktavān",
    "GE07mbh_03_u:039.023a": "caturthe tv atha saṃprāpte māsi pūrṇe tataḥ param",
    "GE07mbh_03_u:039.023c": "vāyubhakṣo mahābāhur abhavat pāṇḍunandanaḥ",
    "GE07mbh_03_u:039.023e": "ūrdhvabāhur nirālambaḥ pādāṅguṣṭhāgraviṣṭhitaḥ",
    "GE07mbh_03_u:039.024a": "sadopasparśanāc cāsya babhūvur amitaujasaḥ",
    "GE07mbh_03_u:039.024c": "vidyudambhoruhanibhā jaṭās tasya mahātmanaḥ",
    "GE07mbh_03_u:039.025a": "tato maharṣayaḥ sarve jagmur devaṃ pinākinam",
    "GE07mbh_03_u:039.025b-0161_01": "nivedayiṣavaḥ pārthaṃ tapasy ugre samāsthitam",
    "GE07mbh_03_u:039.025c": "śitikaṇṭhaṃ mahābhāgaṃ praṇipatya prasādya ca",
    "GE07mbh_03_u:039.025e": "sarve nivedayām āsuḥ karma tat phalgunasya ha",
    "GE07mbh_03_u:039.026a": "eṣa pārtho mahātejā himavatpṛṣṭham āśritaḥ",
    "GE07mbh_03_u:039.026c": "ugre tapasi duṣpāre sthito dhūmāyayan diśaḥ",
    "GE07mbh_03_u:039.027a": "tasya deveśa na vayaṃ vidmaḥ sarve cikīrṣitam",
    "GE07mbh_03_u:039.027c": "saṃtāpayati naḥ sarvān asau sādhu nivāryatām",
    "GE07mbh_03_u:039.027d-0162_01": "teṣāṃ tad vacanaṃ śrutvā munīnāṃ bhāvitātmanām",
    "GE07mbh_03_u:039.027d-0162_02": "umāpatir bhūtapatir vākyam etad uvāca ha",
    "GE07mbh_03_u:039.028": "maheśvara uvāca",
    "GE07mbh_03_u:039.028a": "śīghraṃ gacchata saṃhṛṣṭā yathāgatam atandritāḥ",
    "GE07mbh_03_u:039.028c": "aham asya vijānāmi saṃkalpaṃ manasi sthitam",
    "GE07mbh_03_u:039.028d-0163_01": "na vo viṣādaḥ kartavyaḥ phalgunaṃ prati sarvaśaḥ",
    "GE07mbh_03_u:039.029a": "nāsya svargaspṛhā kā cin naiśvaryasya na cāyuṣaḥ",
    "GE07mbh_03_u:039.029c": "yat tv asya kāṅkṣitaṃ sarvaṃ tat kariṣye 'ham adya vai",
    "GE07mbh_03_u:039.030": "vaiśaṃpāyana uvāca",
    "GE07mbh_03_u:039.030a": "te śrutva śarvavacanam ṛṣayaḥ satyavādinaḥ",
    "GE07mbh_03_u:039.030c": "prahṛṣṭamanaso jagmur yathāsvaṃ punar āśramān",
    "GE07mbh_03_u:040.001": "vaiśaṃpāyana uvāca",
    "GE07mbh_03_u:040.001a": "gateṣu teṣu sarveṣu tapasviṣu mahātmasu",
    "GE07mbh_03_u:040.001c": "pinākapāṇir bhagavān sarvapāpaharo haraḥ",
    "GE07mbh_03_u:040.002a": "kairātaṃ veṣam āsthāya kāñcanadrumasaṃnibham",
    "GE07mbh_03_u:040.002c": "vibhrājamāno vapuṣā girir merur ivāparaḥ",
    "GE07mbh_03_u:040.003a": "śrīmad dhanur upādāya śarāṃś cāśīviṣopamān",
    "GE07mbh_03_u:040.003c": "niṣpapāta mahārciṣmān dahan kakṣam ivānalaḥ",
    "GE07mbh_03_u:040.004a": "devyā sahomayā śrīmān samānavrataveṣayā",
    "GE07mbh_03_u:040.004c": "nānāveṣadharair hṛṣṭair bhūtair anugatas tadā",
    "GE07mbh_03_u:040.005a": "kirātaveṣapracchannaḥ strībhiś cānu sahasraśaḥ",
    "GE07mbh_03_u:040.005c": "aśobhata tadā rājan sa devo 'tīva bhārata",
    "GE07mbh_03_u:040.006a": "kṣaṇena tad vanaṃ sarvaṃ niḥśabdam abhavat tadā",
    "GE07mbh_03_u:040.006c": "nādaḥ prasravaṇānāṃ ca pakṣiṇāṃ cāpy upāramat",
    "GE07mbh_03_u:040.006d-0164_01": "preṣayitvā nu ditijaṃ mūkaṃ vā pārthaniścitam",
    "GE07mbh_03_u:040.006d-0164_02": "mayepsitaṃ madīyais tu vastuṃ saha mahābalaḥ",
    "GE07mbh_03_u:040.006d-0164_03": "tasmād arjunabāṇais tvaṃ nirviddho hi mamaiva ca",
    "GE07mbh_03_u:040.006d-0164_04": "dehaṃ tyaktvā mahābāho mām evaiṣyasi dānava",
    "GE07mbh_03_u:040.007a": "sa saṃnikarṣam āgamya pārthasyākliṣṭakarmaṇaḥ",
    "GE07mbh_03_u:040.007c": "mūkaṃ nāma diteḥ putraṃ dadarśādbhutadarśanam",
    "GE07mbh_03_u:040.008a": "vārāhaṃ rūpam āsthāya tarkayantam ivārjunam",
    "GE07mbh_03_u:040.008c": "hantuṃ paramaduṣṭātmā tam uvācātha phalgunaḥ",
    "GE07mbh_03_u:040.009a": "gāṇḍīvaṃ dhanur ādāya śarāṃś cāśīviṣopamān",
    "GE07mbh_03_u:040.009c": "sajyaṃ dhanurvaraṃ kṛtvā jyāghoṣeṇa ninādayan",
    "GE07mbh_03_u:040.010a": "yan māṃ prārthayase hantum anāgasam ihāgatam",
    "GE07mbh_03_u:040.010c": "tasmāt tvāṃ pūrvam evāhaṃ neṣyāmi yamasādanam",
    "GE07mbh_03_u:040.011a": "taṃ dṛṣṭvā prahariṣyantaṃ phalgunaṃ dṛḍhadhanvinam",
    "GE07mbh_03_u:040.011c": "kirātarūpī sahasā vārayām āsa śaṃkaraḥ",
    "GE07mbh_03_u:040.012a": "mayaiṣa prārthitaḥ pūrvaṃ nīlameghasamaprabhaḥ",
    "GE07mbh_03_u:040.012c": "anādṛtyaiva tad vākyaṃ prajahārātha phalgunaḥ",
    "GE07mbh_03_u:040.012d-0165_01": "mumoca niśitaṃ bāṇaṃ vajrāśanisamaṃ balam",
    "GE07mbh_03_u:040.013a": "kirātaś ca samaṃ tasminn ekalakṣye mahādyutiḥ",
    "GE07mbh_03_u:040.013c": "pramumocāśaniprakhyaṃ śaram agniśikhopamam",
    "GE07mbh_03_u:040.014a": "tau muktau sāyakau tābhyāṃ samaṃ tatra nipetatuḥ",
    "GE07mbh_03_u:040.014c": "mūkasya gātre vistīrṇe śailasaṃhanane tadā",
    "GE07mbh_03_u:040.015a": "yathāśaniviniṣpeṣo vajrasyeva ca parvate",
    "GE07mbh_03_u:040.015c": "tathā tayoḥ saṃnipātaḥ śarayor abhavat tadā",
    "GE07mbh_03_u:040.016a": "sa viddho bahubhir bāṇair dīptāsyaiḥ pannagair iva",
    "GE07mbh_03_u:040.016c": "mamāra rākṣasaṃ rūpaṃ bhūyaḥ kṛtvā vibhīṣaṇam",
    "GE07mbh_03_u:040.017a": "dadarśātha tato jiṣṇuḥ puruṣaṃ kāñcanaprabham",
    "GE07mbh_03_u:040.017c": "kirātaveṣapracchannaṃ strīsahāyam amitrahā",
    "GE07mbh_03_u:040.017e": "tam abravīt prītamanāḥ kaunteyaḥ prahasann iva",
    "GE07mbh_03_u:040.018a": "ko bhavān aṭate śūnye vane strīgaṇasaṃvṛtaḥ",
    "GE07mbh_03_u:040.018c": "na tvam asmin vane ghore bibheṣi kanakaprabha",
    "GE07mbh_03_u:040.019a": "kimarthaṃ ca tvayā viddho mṛgo 'yaṃ matparigrahaḥ",
    "GE07mbh_03_u:040.019c": "mayābhipannaḥ pūrvaṃ hi rākṣaso 'yam ihāgataḥ",
    "GE07mbh_03_u:040.020a": "kāmāt paribhavād vāpi na me jīvan vimokṣyase",
    "GE07mbh_03_u:040.020c": "na hy eṣa mṛgayādharmo yas tvayādya kṛto mayi",
    "GE07mbh_03_u:040.020e": "tena tvāṃ bhraṃśayiṣyāmi jīvitāt parvatāśraya",
    "GE07mbh_03_u:040.021a": "ity uktaḥ pāṇḍaveyena kirātaḥ prahasann iva",
    "GE07mbh_03_u:040.021c": "uvāca ślakṣṇayā vācā pāṇḍavaṃ savyasācinam",
    "GE07mbh_03_u:040.021d-0166_01": "na matkṛte tvayā vīra bhīḥ kāryā vanam antikāt",
    "GE07mbh_03_u:040.021d-0166_02": "iyaṃ bhūmiḥ sadāsmākam ucitā vasatāṃ vane",
    "GE07mbh_03_u:040.021d-0166_03": "tvayā tu duṣkaraḥ kasmād iha vāsaḥ prarocitaḥ",
    "GE07mbh_03_u:040.021d-0166_04": "vayaṃ tu bahusattve 'smin nivasāmas tapodhana",
    "GE07mbh_03_u:040.021d-0166_05": "bhavāṃs tu kṛṣṇavartmābhaḥ sukumāraḥ sukhocitaḥ",
    "GE07mbh_03_u:040.021d-0166_06": "arjuna uvāca kathaṃ śūnyam imaṃ deśam ekākī vicariṣyati",
    "GE07mbh_03_u:040.021d-0166_07": "gāṇḍīvam āśrayaṃ kṛtvā nārācāṃś cāgnisaṃnibhān",
    "GE07mbh_03_u:040.021d-0166_08": "nivasāmi mahāraṇye dvitīya iva pāvakiḥ",
    "GE07mbh_03_u:040.021d-0166_09": "eṣa cāpi mayā jantur mṛgarūpaṃ samāśritaḥ",
    "GE07mbh_03_u:040.021d-0166_10": "kirāta uvāca rākṣaso nihato ghoro hantuṃ mām iha",
    "GE07mbh_03_u:040.021d-0166_11": "mayaiṣa dhanunirmuktais tāḍitaḥ pūrvam eva hi",
    "GE07mbh_03_u:040.021d-0166_12": "bāṇair abhihataḥ śete nītaś ca yamasādanam",
    "GE07mbh_03_u:040.022a": "mamaivāyaṃ lakṣyabhūtaḥ pūrvam eva parigrahaḥ",
    "GE07mbh_03_u:040.022c": "mamaiva ca prahāreṇa jīvitād vyavaropitaḥ",
    "GE07mbh_03_u:040.023a": "doṣān svān nārhase 'nyasmai vaktuṃ svabaladarpitaḥ",
    "GE07mbh_03_u:040.023c": "abhiṣakto 'smi mandātman na me jīvan vimokṣyase",
    "GE07mbh_03_u:040.024a": "sthiro bhavasva mokṣyāmi sāyakān aśanīn iva",
    "GE07mbh_03_u:040.024c": "ghaṭasva parayā śaktyā muñca tvam api sāyakān",
    "GE07mbh_03_u:040.024d-0167_01": "tasya tad vacanaṃ śrutvā kirātasyārjunas tadā",
    "GE07mbh_03_u:040.024d-0167_02": "roṣam āhārayām āsa tāḍayām āsa ceṣubhiḥ",
    "GE07mbh_03_u:040.024d-0167_03": "tato hṛṣṭena manasā pratijagrāha sāyakān",
    "GE07mbh_03_u:040.024d-0167_04": "bhūyo bhūya iti prāha manda mandety uvāca ha",
    "GE07mbh_03_u:040.024d-0167_05": "praharasva śarair etān nārācān marmabhedinaḥ",
    "GE07mbh_03_u:040.024d-0167_06": "ity ukto bāṇavarṣaṃ sa mumoca sahasārjunaḥ",
    "GE07mbh_03_u:040.025a": "tatas tau tatra saṃrabdhau garjamānau muhur muhuḥ",
    "GE07mbh_03_u:040.025c": "śarair āśīviṣākārais tatakṣāte parasparam",
    "GE07mbh_03_u:040.026a": "tato 'rjunaḥ śaravarṣaṃ kirāte samavāsṛjat",
    "GE07mbh_03_u:040.026c": "tat prasannena manasā pratijagrāha śaṃkaraḥ",
    "GE07mbh_03_u:040.027a": "muhūrtaṃ śaravarṣaṃ tat pratigṛhya pinākadhṛk",
    "GE07mbh_03_u:040.027c": "akṣatena śarīreṇa tasthau girir ivācalaḥ",
    "GE07mbh_03_u:040.028a": "sa dṛṣṭvā bāṇavarṣaṃ tan moghībhūtaṃ dhanaṃjayaḥ",
    "GE07mbh_03_u:040.028c": "paramaṃ vismayaṃ cakre sādhu sādhv iti cābravīt",
    "GE07mbh_03_u:040.029a": "aho 'yaṃ sukumārāṅgo himavacchikharālayaḥ",
    "GE07mbh_03_u:040.029c": "gāṇḍīvamuktān nārācān pratigṛhṇāty avihvalaḥ",
    "GE07mbh_03_u:040.030a": "ko 'yaṃ devo bhavet sākṣād rudro yakṣaḥ sureśvaraḥ",
    "GE07mbh_03_u:040.030c": "vidyate hi giriśreṣṭhe tridaśānāṃ samāgamaḥ",
    "GE07mbh_03_u:040.031a": "na hi madbāṇajālānām utsṛṣṭānāṃ sahasraśaḥ",
    "GE07mbh_03_u:040.031c": "śakto 'nyaḥ sahituṃ vegam ṛte devaṃ pinākinam",
    "GE07mbh_03_u:040.032a": "devo vā yadi vā yakṣo rudrād anyo vyavasthitaḥ",
    "GE07mbh_03_u:040.032c": "aham enaṃ śarais tīkṣṇair nayāmi yamasādanam",
    "GE07mbh_03_u:040.033a": "tato hṛṣṭamanā jiṣṇur nārācān marmabhedinaḥ",
    "GE07mbh_03_u:040.033c": "vyasṛjac chatadhā rājan mayūkhān iva bhāskaraḥ",
    "GE07mbh_03_u:040.034a": "tān prasannena manasā bhagavāṃl lokabhāvanaḥ",
    "GE07mbh_03_u:040.034c": "śūlapāṇiḥ pratyagṛhṇāc chilāvarṣam ivācalaḥ",
    "GE07mbh_03_u:040.035a": "kṣaṇena kṣīṇabāṇo 'tha saṃvṛttaḥ phalgunas tadā",
    "GE07mbh_03_u:040.035c": "vitrāsaṃ ca jagāmātha taṃ dṛṣṭvā śarasaṃkṣayam",
    "GE07mbh_03_u:040.036a": "cintayām āsa jiṣṇus tu bhagavantaṃ hutāśanam",
    "GE07mbh_03_u:040.036c": "purastād akṣayau dattau tūṇau yenāsya khāṇḍave",
    "GE07mbh_03_u:040.037a": "kiṃ nu mokṣyāmi dhanuṣā yan me bāṇāḥ kṣayaṃ gatāḥ",
    "GE07mbh_03_u:040.037c": "ayaṃ ca puruṣaḥ ko 'pi bāṇān grasati sarvaśaḥ",
    "GE07mbh_03_u:040.038a": "aham enaṃ dhanuṣkoṭyā śūlāgreṇeva kuñjaram",
    "GE07mbh_03_u:040.038c": "nayāmi daṇḍadhārasya yamasya sadanaṃ prati",
    "GE07mbh_03_u:040.038d-0168_01": "pragṛhyātha dhanuṣkoṭyā jyāpāśenāvakṛṣya ca",
    "GE07mbh_03_u:040.038d-0168_02": "muṣṭibhiś cāpi hatavān vajrakalpair mahādyutiḥ",
    "GE07mbh_03_u:040.039a": "saṃprāyudhyad dhanuṣkoṭyā kaunteyaḥ paravīrahā",
    "GE07mbh_03_u:040.039c": "tad apy asya dhanur divyaṃ jagrāsa girigocaraḥ",
    "GE07mbh_03_u:040.040a": "tato 'rjuno grastadhanuḥ khaḍgapāṇir atiṣṭhata",
    "GE07mbh_03_u:040.040c": "yuddhasyāntam abhīpsan vai vegenābhijagāma tam",
    "GE07mbh_03_u:040.041a": "tasya mūrdhni śitaṃ khaḍgam asaktaṃ parvateṣv api",
    "GE07mbh_03_u:040.041c": "mumoca bhujavīryeṇa vikramya kurunandanaḥ",
    "GE07mbh_03_u:040.041e": "tasya mūrdhānam āsādya paphālāsivaro hi saḥ",
    "GE07mbh_03_u:040.042a": "tato vṛkṣaiḥ śilābhiś ca yodhayām āsa phalgunaḥ",
    "GE07mbh_03_u:040.042c": "yathā vṛkṣān mahākāyaḥ pratyagṛhṇād atho śilāḥ",
    "GE07mbh_03_u:040.043a": "kirātarūpī bhagavāṃs tataḥ pārtho mahābalaḥ",
    "GE07mbh_03_u:040.043c": "muṣṭibhir vajrasaṃsparśair dhūmam utpādayan mukhe",
    "GE07mbh_03_u:040.043e": "prajahāra durādharṣe kirātasamarūpiṇi",
    "GE07mbh_03_u:040.044a": "tataḥ śakrāśanisamair muṣṭibhir bhṛśadāruṇaiḥ",
    "GE07mbh_03_u:040.044c": "kirātarūpī bhagavān ardayām āsa phalgunam",
    "GE07mbh_03_u:040.045a": "tataś caṭacaṭāśabdaḥ sughoraḥ samajāyata",
    "GE07mbh_03_u:040.045c": "pāṇḍavasya ca muṣṭīnāṃ kirātasya ca yudhyataḥ",
    "GE07mbh_03_u:040.046a": "sumuhūrtaṃ mahad yuddham āsīt tal lomaharṣaṇam",
    "GE07mbh_03_u:040.046c": "bhujaprahārasaṃyuktaṃ vṛtravāsavayor iva",
    "GE07mbh_03_u:040.047a": "jahārātha tato jiṣṇuḥ kirātam urasā balī",
    "GE07mbh_03_u:040.047c": "pāṇḍavaṃ ca viceṣṭantaṃ kirāto 'py ahanad balāt",
    "GE07mbh_03_u:040.048a": "tayor bhujaviniṣpeṣāt saṃgharṣeṇorasos tathā",
    "GE07mbh_03_u:040.048c": "samajāyata gātreṣu pāvako 'ṅgāradhūmavān",
    "GE07mbh_03_u:040.049a": "tata enaṃ mahādevaḥ pīḍya gātraiḥ supīḍitam",
    "GE07mbh_03_u:040.049c": "tejasā vyākramad roṣāc cetas tasya vimohayan",
    "GE07mbh_03_u:040.050a": "tato nipīḍitair gātraiḥ piṇḍīkṛta ivābabhau",
    "GE07mbh_03_u:040.050b-0169_01": "sumuhūrtaṃ tathā dhyātvā sacetāḥ punar utthitaḥ",
    "GE07mbh_03_u:040.050b-0169_02": "tataḥ prīto bhavas tasya bhagavān kāmanāśanaḥ",
    "GE07mbh_03_u:040.050c": "phalguno gātrasaṃruddho devadevena bhārata",
    "GE07mbh_03_u:040.051a": "nirucchvāso 'bhavac caiva saṃniruddho mahātmanā",
    "GE07mbh_03_u:040.051b-0170_01": "ātmānaṃ darśayām āsa phālgunaḥ paravīrahā",
    "GE07mbh_03_u:040.051b-0170_02": "dhṛtim āsthāya mahatīṃ tolayām āsa śaṃkaram",
    "GE07mbh_03_u:040.051b-0170_03": "tāvad āsthāya rūpaṃ svam uvāca bhagavān bhavaḥ",
    "GE07mbh_03_u:040.051c": "tataḥ papāta saṃmūḍhas tataḥ prīto 'bhavad bhavaḥ",
    "GE07mbh_03_u:040.051d-0171_01": "sa muhūrtaṃ tathā bhūtvā sacetāḥ punar utthitaḥ",
    "GE07mbh_03_u:040.051d-0171_02": "rudhireṇāplutāṅgas tu pāṇḍavo bhṛśaduḥkhitaḥ",
    "GE07mbh_03_u:040.051d-0171_03": "śaraṇyaṃ śaraṇaṃ gatvā bhagavantaṃ pinākinam",
    "GE07mbh_03_u:040.051d-0171_04": "mṛnmayaṃ sthaṇḍilaṃ kṛtvā mālyenāpūjayad bhavam",
    "GE07mbh_03_u:040.051d-0171_05": "tac ca mālyaṃ tadā pārthaḥ kirātaśirasi sthitam",
    "GE07mbh_03_u:040.051d-0171_06": "apaśyat pāṇḍavaśreṣṭho harṣeṇa prakṛtiṃ gataḥ",
    "GE07mbh_03_u:040.051d-0171_07": "papāta pādayos tasya tataḥ prīto 'bhavad bhavaḥ",
    "GE07mbh_03_u:040.051d-0172_01": "uvāca cainaṃ vacasā meghagambhīragīr haraḥ",
    "GE07mbh_03_u:040.051d-0172_02": "jātavismayam ālokya tataḥ kṣīṇāṅgasaṃhatim",
    "GE07mbh_03_u:040.052": "bhagavān uvāca",
    "GE07mbh_03_u:040.052a": "bho bho phalguna tuṣṭo 'smi karmaṇāpratimena te",
    "GE07mbh_03_u:040.052c": "śauryeṇānena dhṛtyā ca kṣatriyo nāsti te samaḥ",
    "GE07mbh_03_u:040.053a": "samaṃ tejaś ca vīryaṃ ca mamādya tava cānagha",
    "GE07mbh_03_u:040.053c": "prītas te 'haṃ mahābāho paśya māṃ puruṣarṣabha",
    "GE07mbh_03_u:040.054a": "dadāni te viśālākṣa cakṣuḥ pūrvaṛṣir bhavān",
    "GE07mbh_03_u:040.054c": "vijeṣyasi raṇe śatrūn api sarvān divaukasaḥ",
    "GE07mbh_03_u:040.054d-0173_01": "prītyā ca te 'haṃ dāsyāmi yad astram anivāritam",
    "GE07mbh_03_u:040.054d-0173_02": "tvaṃ hi śakto madīyaṃ tac chastraṃ dhārayituṃ kṣaṇāt",
    "GE07mbh_03_u:040.055": "vaiśaṃpāyana uvāca",
    "GE07mbh_03_u:040.055a": "tato devaṃ mahādevaṃ giriśaṃ śūlapāṇinam",
    "GE07mbh_03_u:040.055c": "dadarśa phalgunas tatra saha devyā mahādyutim",
    "GE07mbh_03_u:040.056a": "sa jānubhyāṃ mahīṃ gatvā śirasā praṇipatya ca",
    "GE07mbh_03_u:040.056c": "prasādayām āsa haraṃ pārthaḥ parapuraṃjayaḥ",
    "GE07mbh_03_u:040.057": "arjuna uvāca",
    "GE07mbh_03_u:040.057a": "kapardin sarvabhūteśa bhaganetranipātana",
    "GE07mbh_03_u:040.057c": "vyatikramaṃ me bhagavan kṣantum arhasi śaṃkara",
    "GE07mbh_03_u:040.057d-0174_01": "devadeva mahādeva nīlagrīva jaṭādhara",
    "GE07mbh_03_u:040.057d-0174_02": "kāraṇānāṃ ca paramaṃ jāne tvāṃ tryambakaṃ vibhum",
    "GE07mbh_03_u:040.057d-0174_03": "devānāṃ ca gatiṃ devaṃ tvatprasūtam idaṃ jagat",
    "GE07mbh_03_u:040.057d-0174_04": "ajeyas tvaṃ tribhir lokaiḥ sadevāsuramānuṣaiḥ",
    "GE07mbh_03_u:040.057d-0174_05": "śivāya viṣṇurūpāya viṣṇave śivarūpiṇe",
    "GE07mbh_03_u:040.057d-0174_06": "dakṣayajñavināśāya harirudrāya vai namaḥ",
    "GE07mbh_03_u:040.057d-0174_07": "lalāṭākṣāya śarvāya mīḍhuṣe śūlapāṇaye",
    "GE07mbh_03_u:040.057d-0174_08": "pinākagoptre sūryāya mārjālīyāya vedhase",
    "GE07mbh_03_u:040.057d-0174_09": "prasādaye tvāṃ bhagavan sarvabhūtamaheśvara",
    "GE07mbh_03_u:040.057d-0174_10": "gaṇeśaṃ jagataḥ śaṃbhuṃ lokakāraṇakāraṇam",
    "GE07mbh_03_u:040.057d-0174_11": "pradhānapuruṣātītaṃ paraṃ sūkṣmataraṃ haram",
    "GE07mbh_03_u:040.058a": "bhavagaddarśanākāṅkṣī prāpto 'smīmaṃ mahāgirim",
    "GE07mbh_03_u:040.058c": "dayitaṃ tava deveśa tāpasālayam uttamam",
    "GE07mbh_03_u:040.059a": "prasādaye tvāṃ bhagavan",
    "GE07mbh_03_u:040.059c": "na me syād aparādho 'yaṃ mahādevātisāhasāt",
    "GE07mbh_03_u:040.060a": "kṛto mayā yad ajñānād vimardo 'yaṃ tvayā saha",
    "GE07mbh_03_u:040.060c": "śaraṇaṃ saṃprapannāya tat kṣamasvādya śaṃkara",
    "GE07mbh_03_u:040.061": "vaiśaṃpāyana uvāca",
    "GE07mbh_03_u:040.061a": "tam uvāca mahātejāḥ prahasya vṛṣabhadhvajaḥ",
    "GE07mbh_03_u:040.061c": "pragṛhya ruciraṃ bāhuṃ kṣāntam ity eva phalgunam",
    "GE07mbh_03_u:040.061d-0175_01": "pariṣvajya ca bāhubhyāṃ prītātmā bhagavān haraḥ",
    "GE07mbh_03_u:040.061d-0175_02": "punaḥ pārthaṃ sāntvapūrvam uvāca vṛṣabhadhvajaḥ",
    "GE07mbh_03_u:040.061d-0176_01": "gaṅgāṅkitajaṭaḥ śarvaḥ pārthasyāmitatejasaḥ",
    "GE07mbh_03_u:040.061d-0176_02": "pragṛhya ruciraṃ bāhuṃ vṛttaṃ tāmratalāṅgulim",
    "GE07mbh_03_u:041.001": "bhagavān uvāca",
    "GE07mbh_03_u:041.001a": "naras tvaṃ pūrvadehe vai nārāyaṇasahāyavān",
    "GE07mbh_03_u:041.001c": "badaryāṃ taptavān ugraṃ tapo varṣāyutān bahūn",
    "GE07mbh_03_u:041.002a": "tvayi vā paramaṃ tejo viṣṇau vā puruṣottame",
    "GE07mbh_03_u:041.002c": "yuvābhyāṃ puruṣāgryābhyāṃ tejasā dhāryate jagat",
    "GE07mbh_03_u:041.003a": "śakrābhiṣeke sumahad dhanur jaladanisvanam",
    "GE07mbh_03_u:041.003c": "pragṛhya dānavāḥ śastās tvayā kṛṣṇena ca prabho",
    "GE07mbh_03_u:041.004a": "etat tad eva gāṇḍīvaṃ tava pārtha karocitam",
    "GE07mbh_03_u:041.004c": "māyām āsthāya yad grastaṃ mayā puruṣasattama",
    "GE07mbh_03_u:041.004e": "tūṇau cāpy akṣayau bhūyas tava pārtha yathocitau",
    "GE07mbh_03_u:041.004f-0177_01": "bhaviṣyati śarīraṃ ca nīrujaṃ kurunandana",
    "GE07mbh_03_u:041.005a": "prītimān asmi vai pārtha tava satyaparākrama",
    "GE07mbh_03_u:041.005c": "gṛhāṇa varam asmattaḥ kāṅkṣitaṃ yan nararṣabha",
    "GE07mbh_03_u:041.006a": "na tvayā sadṛśaḥ kaś cit pumān martyeṣu mānada",
    "GE07mbh_03_u:041.006c": "divi vā vidyate kṣatraṃ tvatpradhānam ariṃdama",
    "GE07mbh_03_u:041.007": "arjuna uvāca",
    "GE07mbh_03_u:041.007a": "bhagavan dadāsi cen mahyaṃ kāmaṃ prītyā vṛṣadhvaja",
    "GE07mbh_03_u:041.007c": "kāmaye divyam astraṃ tad ghoraṃ pāśupataṃ prabho",
    "GE07mbh_03_u:041.008a": "yat tad brahmaśiro nāma raudraṃ bhīmaparākramam",
    "GE07mbh_03_u:041.008c": "yugānte dāruṇe prāpte kṛtsnaṃ saṃharate jagat",
    "GE07mbh_03_u:041.008d-0178_01": "karṇabhīṣmakṛpadroṇair bhavitā tu mahāhavaḥ",
    "GE07mbh_03_u:041.008d-0178_02": "tvatprasādān mahādeva jayeyaṃ tān yathā yudhi",
    "GE07mbh_03_u:041.008d-0179_01": "brahmāstrajñānasaṃpannair bhavitā me mahāhavaḥ",
    "GE07mbh_03_u:041.009a": "daheyaṃ yena saṃgrāme dānavān rākṣasāṃs tathā",
    "GE07mbh_03_u:041.009c": "bhūtāni ca piśācāṃś ca gandharvān atha pannagān",
    "GE07mbh_03_u:041.010a": "yataḥ śūlasahasrāṇi gadāś cograpradarśanāḥ",
    "GE07mbh_03_u:041.010c": "śarāś cāśīviṣākārāḥ saṃbhavanty anumantritāḥ",
    "GE07mbh_03_u:041.011a": "yudhyeyaṃ yena bhīṣmeṇa droṇena ca kṛpeṇa ca",
    "GE07mbh_03_u:041.011c": "sūtaputreṇa ca raṇe nityaṃ kaṭukabhāṣiṇā",
    "GE07mbh_03_u:041.012a": "eṣa me prathamaḥ kāmo bhagavan bhaganetrahan",
    "GE07mbh_03_u:041.012c": "tvatprasādād vinirvṛttaḥ samarthaḥ syām ahaṃ yathā",
    "GE07mbh_03_u:041.013": "bhagavān uvāca",
    "GE07mbh_03_u:041.013a": "dadāni te 'straṃ dayitam ahaṃ pāśupataṃ mahat",
    "GE07mbh_03_u:041.013c": "samartho dhāraṇe mokṣe saṃhāre cāpi pāṇḍava",
    "GE07mbh_03_u:041.014a": "naitad veda mahendro 'pi na yamo na ca yakṣarāṭ",
    "GE07mbh_03_u:041.014c": "varuṇo vātha vā vāyuḥ kuto vetsyanti mānavāḥ",
    "GE07mbh_03_u:041.015a": "na tv etat sahasā pārtha moktavyaṃ puruṣe kva cit",
    "GE07mbh_03_u:041.015c": "jagad vinirdahet sarvam alpatejasi pātitam",
    "GE07mbh_03_u:041.016a": "avadhyo nāma nāsty asya trailokye sacarācare",
    "GE07mbh_03_u:041.016c": "manasā cakṣuṣā vācā dhanuṣā ca nipātyate",
    "GE07mbh_03_u:041.017": "vaiśaṃpāyana uvāca",
    "GE07mbh_03_u:041.017a": "tac chrutvā tvaritaḥ pārthaḥ śucir bhūtvā samāhitaḥ",
    "GE07mbh_03_u:041.017c": "upasaṃgṛhya viśveśam adhīṣveti ca so 'bravīt",
    "GE07mbh_03_u:041.018a": "tatas tv adhyāpayām āsa sarahasya nivartanam",
    "GE07mbh_03_u:041.018c": "tad astraṃ pāṇḍavaśreṣṭhaṃ mūrtimantam ivāntakam",
    "GE07mbh_03_u:041.019a": "upatasthe mahātmānaṃ yathā tryakṣam umāpatim",
    "GE07mbh_03_u:041.019c": "pratijagrāha tac cāpi prītimān arjunas tadā",
    "GE07mbh_03_u:041.020a": "tataś cacāla pṛthivī saparvatavanadrumā",
    "GE07mbh_03_u:041.020c": "sasāgaravanoddeśā sagrāmanagarākarā",
    "GE07mbh_03_u:041.021a": "śaṅkhadundubhighoṣāś ca bherīṇāṃ ca sahasraśaḥ",
    "GE07mbh_03_u:041.021c": "tasmin muhūrte saṃprāpte nirghātaś ca mahān abhūt",
    "GE07mbh_03_u:041.022a": "athāstraṃ jājvalad ghoraṃ pāṇḍavasyāmitaujasaḥ",
    "GE07mbh_03_u:041.022c": "mūrtimad viṣṭhitaṃ pārśve dadṛśur devadānavāḥ",
    "GE07mbh_03_u:041.023a": "spṛṣṭasya ca tryambakena",
    "GE07mbh_03_u:041.023c": "yat kiṃ cid aśubhaṃ dehe tat sarvaṃ nāśam eyivat",
    "GE07mbh_03_u:041.024a": "svargaṃ gacchety anujñātas tryambakena tadārjunaḥ",
    "GE07mbh_03_u:041.024c": "praṇamya śirasā pārthaḥ prāñjalir devam aikṣata",
    "GE07mbh_03_u:041.025a": "tataḥ prabhus tridivanivāsināṃ vaśī; mahāmatir giriśa umāpatiḥ śivaḥ",
    "GE07mbh_03_u:041.025c": "dhanur mahad ditijapiśācasūdanaṃ; dadau bhavaḥ puruṣavarāya gāṇḍivam",
    "GE07mbh_03_u:041.026a": "tataḥ śubhaṃ girivaram īśvaras tadā; sahomayā sitataṭasānukandaram",
    "GE07mbh_03_u:041.026c": "vihāya taṃ patagamaharṣisevitaṃ; jagāma khaṃ puruṣavarasya paśyataḥ",
    "GE07mbh_03_u:042.001": "vaiśaṃpāyana uvāca",
    "GE07mbh_03_u:042.001a": "tasya saṃpaśyatas tv eva pinākī vṛṣabhadhvajaḥ",
    "GE07mbh_03_u:042.001c": "jagāmādarśanaṃ bhānur lokasyevāstam eyivān",
    "GE07mbh_03_u:042.002a": "tato 'rjunaḥ paraṃ cakre vismayaṃ paravīrahā",
    "GE07mbh_03_u:042.002c": "mayā sākṣān mahādevo dṛṣṭa ity eva bhārata",
    "GE07mbh_03_u:042.003a": "dhanyo 'smy anugṛhīto 'smi yan mayā tryambako haraḥ",
    "GE07mbh_03_u:042.003c": "pinākī varado rūpī dṛṣṭaḥ spṛṣṭaś ca pāṇinā",
    "GE07mbh_03_u:042.004a": "kṛtārthaṃ cāvagacchāmi param ātmānam ātmanā",
    "GE07mbh_03_u:042.004c": "śatrūṃś ca vijitān sarvān nirvṛttaṃ ca prayojanam",
    "GE07mbh_03_u:042.004d-0180_01": "ity evaṃ cintayānasya pārthasyāmitatejasaḥ",
    "GE07mbh_03_u:042.005a": "tato vaiḍūryavarṇābho bhāsayan sarvato diśaḥ",
    "GE07mbh_03_u:042.005c": "yādogaṇavṛtaḥ śrīmān ājagāma jaleśvaraḥ",
    "GE07mbh_03_u:042.006a": "nāgair nadair nadībhiś ca daityaiḥ sādhyaiś ca daivataiḥ",
    "GE07mbh_03_u:042.006c": "varuṇo yādasāṃ bhartā vaśī taṃ deśam āgamat",
    "GE07mbh_03_u:042.007a": "atha jāmbūnadavapur vimānena mahārciṣā",
    "GE07mbh_03_u:042.007c": "kuberaḥ samanuprāpto yakṣair anugataḥ prabhuḥ",
    "GE07mbh_03_u:042.008a": "vidyotayann ivākāśam",
    "GE07mbh_03_u:042.008c": "dhanānām īśvaraḥ śrīmān arjunaṃ draṣṭum āgataḥ",
    "GE07mbh_03_u:042.009a": "tathā lokāntakṛc chrīmān yamaḥ sākṣāt pratāpavān",
    "GE07mbh_03_u:042.009c": "mūrty amūrtidharaiḥ sārdhaṃ pitṛbhir lokabhāvanaiḥ",
    "GE07mbh_03_u:042.010a": "daṇḍapāṇir acintyātmā",
    "GE07mbh_03_u:042.010c": "vaivasvato dharmarājo vimānenāvabhāsayan",
    "GE07mbh_03_u:042.011a": "trīṃl lokān guhyakāṃś caiva gandharvāṃś ca sapannagān",
    "GE07mbh_03_u:042.011c": "dvitīya iva mārtaṇḍo yugānte samupasthite",
    "GE07mbh_03_u:042.012a": "bhānumanti vicitrāṇi śikharāṇi mahāgireḥ",
    "GE07mbh_03_u:042.012c": "samāsthāyārjunaṃ tatra dadṛśus tapasānvitam",
    "GE07mbh_03_u:042.013a": "tato muhūrtād bhagavān airāvataśirogataḥ",
    "GE07mbh_03_u:042.013c": "ājagāma sahendrāṇyā śakraḥ suragaṇair vṛtaḥ",
    "GE07mbh_03_u:042.014a": "pāṇḍureṇātapatreṇa dhriyamāṇena mūrdhani",
    "GE07mbh_03_u:042.014c": "śuśubhe tārakārājaḥ sitam abhram ivāsthitaḥ",
    "GE07mbh_03_u:042.015a": "saṃstūyamāno gandharvair ṛṣibhiś ca tapodhanaiḥ",
    "GE07mbh_03_u:042.015c": "śṛṅgaṃ gireḥ samāsādya tasthau sūrya ivoditaḥ",
    "GE07mbh_03_u:042.016a": "atha meghasvano dhīmān vyājahāra śubhāṃ giram",
    "GE07mbh_03_u:042.016c": "yamaḥ paramadharmajño dakṣiṇāṃ diśam āsthitaḥ",
    "GE07mbh_03_u:042.017a": "arjunārjuna paśyāsmāṃl lokapālān samāgatān",
    "GE07mbh_03_u:042.017c": "dṛṣṭiṃ te vitarāmo 'dya bhavān arho hi darśanam",
    "GE07mbh_03_u:042.018a": "pūrvarṣir amitātmā tvaṃ naro nāma mahābalaḥ",
    "GE07mbh_03_u:042.018c": "niyogād brahmaṇas tāta martyatāṃ samupāgataḥ",
    "GE07mbh_03_u:042.018e": "tvaṃ vāsavasamudbhūto",
    "GE07mbh_03_u:042.018f-0181_01": "bhīṣmaḥ paramadharmātmā saṃsādhyaś ca raṇe 'nagha",
    "GE07mbh_03_u:042.018f-0182_01": "tvayā saha samudbhūto mahāvīryaḥ pitāmahaḥ",
    "GE07mbh_03_u:042.019a": "kṣatraṃ cāgnisamasparśaṃ bhāradvājena rakṣitam",
    "GE07mbh_03_u:042.019c": "dānavāś ca mahāvīryā ye manuṣyatvam āgatāḥ",
    "GE07mbh_03_u:042.019e": "nivātakavacāś caiva saṃsādhyāḥ kurunandana",
    "GE07mbh_03_u:042.020a": "pitur mamāṃśo devasya sarvalokapratāpinaḥ",
    "GE07mbh_03_u:042.020c": "karṇaḥ sa sumahāvīryas tvayā vadhyo dhanaṃjaya",
    "GE07mbh_03_u:042.021a": "aṃśāś ca kṣitisaṃprāptā devagandharvarakṣasām",
    "GE07mbh_03_u:042.021c": "tayā nipātitā yuddhe svakarmaphalanirjitām",
    "GE07mbh_03_u:042.021e": "gatiṃ prāpsyanti kaunteya yathāsvam arikarśana",
    "GE07mbh_03_u:042.022a": "akṣayā tava kīrtiś ca loke sthāsyati phalguna",
    "GE07mbh_03_u:042.022c": "tvayā sākṣān mahādevas toṣito hi mahāmṛdhe",
    "GE07mbh_03_u:042.022e": "laghvī vasumatī cāpi kartavyā viṣṇunā saha",
    "GE07mbh_03_u:042.023a": "gṛhāṇāstraṃ mahābāho daṇḍam aprativāraṇam",
    "GE07mbh_03_u:042.023c": "anenāstreṇa sumahat tvaṃ hi karma kariṣyasi",
    "GE07mbh_03_u:042.024a": "pratijagrāha tat pārtho vidhivat kurunandanaḥ",
    "GE07mbh_03_u:042.024c": "samantraṃ sopacāraṃ ca samokṣaṃ sanivartanam",
    "GE07mbh_03_u:042.025a": "tato jaladharaśyāmo varuṇo yādasāṃ patiḥ",
    "GE07mbh_03_u:042.025c": "paścimāṃ diśam āsthāya giram uccārayan prabhuḥ",
    "GE07mbh_03_u:042.026a": "pārtha kṣatriyamukhyas tvaṃ kṣatradharme vyavasthitaḥ",
    "GE07mbh_03_u:042.026c": "paśya māṃ pṛthutāmrākṣa varuṇo 'smi jaleśvaraḥ",
    "GE07mbh_03_u:042.027a": "mayā samudyatān pāśān vāruṇān anivāraṇān",
    "GE07mbh_03_u:042.027c": "pratigṛhṇīṣva kaunteya",
    "GE07mbh_03_u:042.028a": "ebhis tadā mayā vīra saṃgrāme tārakāmaye",
    "GE07mbh_03_u:042.028c": "daiteyānāṃ sahasrāṇi saṃyatāni mahātmanām",
    "GE07mbh_03_u:042.029a": "tasmād imān mahāsattva matprasādāt samutthitān",
    "GE07mbh_03_u:042.029c": "gṛhāṇa na hi te mucyed antako 'py ātatāyinaḥ",
    "GE07mbh_03_u:042.030a": "anena tvaṃ yadāstreṇa saṃgrāme vicariṣyasi",
    "GE07mbh_03_u:042.030c": "tadā niḥkṣatriyā bhūmir bhaviṣyati na saṃśayaḥ",
    "GE07mbh_03_u:042.030d-0183_01": "tatas tān vāruṇān divyān astrān astravidāṃ varaḥ",
    "GE07mbh_03_u:042.030d-0183_02": "pratijagrāha vidhivad varuṇād vāsavis tadā",
    "GE07mbh_03_u:042.031a": "tataḥ kailāsanilayo dhanādhyakṣo 'bhyabhāṣata",
    "GE07mbh_03_u:042.031c": "datteṣv astreṣu divyeṣu varuṇena yamena ca",
    "GE07mbh_03_u:042.031d-0184_01": "prīto 'ham api te prājña pāṇḍaveya mahābala",
    "GE07mbh_03_u:042.031d-0184_02": "tvayā saha samāgamya ajitena tathaiva ca",
    "GE07mbh_03_u:042.032a": "savyasācin mahābāho pūrvadeva sanātana",
    "GE07mbh_03_u:042.032c": "sahāsmābhir bhavāñ śrāntaḥ purākalpeṣu nityaśaḥ",
    "GE07mbh_03_u:042.032d-0185_01": "darśanāt te tv idaṃ divyaṃ pradiśāmi nararṣabha",
    "GE07mbh_03_u:042.032d-0185_02": "amanuṣyān mahābāho durjayān api jeṣyasi",
    "GE07mbh_03_u:042.033a": "matto 'pi tvaṃ gṛhāṇāstram antardhānaṃ priyaṃ mama",
    "GE07mbh_03_u:042.033b-0186_01": "gṛhṇātv astram anuttamam",
    "GE07mbh_03_u:042.033b-0186_02": "anena tvam anīkāni dhārtarāṣṭrasya dhakṣyasi",
    "GE07mbh_03_u:042.033b-0186_03": "tad idaṃ pratigṛhṇīṣva",
    "GE07mbh_03_u:042.033c": "ojastejodyutiharaṃ prasvāpanam arātihan",
    "GE07mbh_03_u:042.033d-0187_01": "mahātmanā śaṃkareṇa tripuraṃ nihataṃ yadā",
    "GE07mbh_03_u:042.033d-0187_02": "tadaitad astraṃ nirmuktaṃ yena dagdhā mahāsurāḥ",
    "GE07mbh_03_u:042.033d-0187_03": "tvadartham udyataṃ cedaṃ mayā satyaparākrama",
    "GE07mbh_03_u:042.033d-0187_04": "tvam arho dhāraṇe cāsya merupratimagaurava",
    "GE07mbh_03_u:042.034a": "tato 'rjuno mahābāhur vidhivat kurunandanaḥ",
    "GE07mbh_03_u:042.034c": "kauberam api jagrāha divyam astraṃ mahābalaḥ",
    "GE07mbh_03_u:042.035a": "tato 'bravīd devarājaḥ pārtham akliṣṭakāriṇam",
    "GE07mbh_03_u:042.035c": "sāntvayañ ślakṣṇayā vācā meghadundubhinisvanaḥ",
    "GE07mbh_03_u:042.036a": "kuntīmātar mahābāho tvam īśānaḥ purātanaḥ",
    "GE07mbh_03_u:042.036c": "parāṃ siddhim anuprāptaḥ sākṣād devagatiṃ gataḥ",
    "GE07mbh_03_u:042.037a": "devakāryaṃ hi sumahat tvayā kāryam ariṃdama",
    "GE07mbh_03_u:042.037c": "āroḍhavyas tvayā svargaḥ sajjībhava mahādyute",
    "GE07mbh_03_u:042.038a": "ratho mātalisaṃyukta āgantā tvatkṛte mahīm",
    "GE07mbh_03_u:042.038c": "tatra te 'haṃ pradāsyāmi divyāny astrāṇi kaurava",
    "GE07mbh_03_u:042.039a": "tān dṛṣṭvā lokapālāṃs tu sametān girimūrdhani",
    "GE07mbh_03_u:042.039c": "jagāma vismayaṃ dhīmān kuntīputro dhanaṃjayaḥ",
    "GE07mbh_03_u:042.040a": "tato 'rjuno mahātejā lokapālān samāgatān",
    "GE07mbh_03_u:042.040c": "pūjayām āsa vidhivad vāgbhir adbhiḥ phalair api",
    "GE07mbh_03_u:042.041a": "tataḥ pratiyayur devāḥ pratipūjya dhanaṃjayam",
    "GE07mbh_03_u:042.041c": "yathāgatena vibudhāḥ sarve kāmamanojavāḥ",
    "GE07mbh_03_u:042.042a": "tato 'rjuno mudaṃ lebhe labdhāstraḥ puruṣarṣabhaḥ",
    "GE07mbh_03_u:042.042c": "kṛtārtham iva cātmānaṃ sa mene pūrṇamānasaḥ",
    "GE07mbh_03_u:043.001": "vaiśaṃpāyana uvāca",
    "GE07mbh_03_u:043.001a": "gateṣu lokapāleṣu pārthaḥ śatrunibarhaṇaḥ",
    "GE07mbh_03_u:043.001c": "cintayām āsa rājendra devarājarathāgamam",
    "GE07mbh_03_u:043.002a": "tataś cintayamānasya guḍākeśasya dhīmataḥ",
    "GE07mbh_03_u:043.002c": "ratho mātalisaṃyukta ājagāma mahāprabhaḥ",
    "GE07mbh_03_u:043.003a": "nabho vitimiraṃ kurvañ jaladān pāṭayann iva",
    "GE07mbh_03_u:043.003c": "diśaḥ saṃpūrayan nādair mahāmegharavopamaiḥ",
    "GE07mbh_03_u:043.004a": "asayaḥ śaktayo bhīmā gadāś cograpradarśanāḥ",
    "GE07mbh_03_u:043.004c": "divyaprabhāvāḥ prāsāś ca vidyutaś ca mahāprabhāḥ",
    "GE07mbh_03_u:043.005a": "tathaivāśanayas tatra cakrayuktā huḍāguḍāḥ",
    "GE07mbh_03_u:043.005c": "vāyusphoṭāḥ sanirghātā barhimeghanibhasvanāḥ",
    "GE07mbh_03_u:043.006a": "tatra nāgā mahākāyā jvalitāsyāḥ sudāruṇāḥ",
    "GE07mbh_03_u:043.006c": "sitābhrakūṭapratimāḥ saṃhatāś ca yathopalāḥ",
    "GE07mbh_03_u:043.007a": "daśa vājisahasrāṇi harīṇāṃ vātaraṃhasām",
    "GE07mbh_03_u:043.007c": "vahanti yaṃ netramuṣaṃ divyaṃ māyāmayaṃ ratham",
    "GE07mbh_03_u:043.008a": "tatrāpaśyan mahānīlaṃ vaijayantaṃ mahāprabham",
    "GE07mbh_03_u:043.008c": "dhvajam indīvaraśyāmaṃ vaṃśaṃ kanakabhūṣaṇam",
    "GE07mbh_03_u:043.009a": "tasmin rathe sthitaṃ sūtaṃ taptahemavibhūṣitam",
    "GE07mbh_03_u:043.009c": "dṛṣṭvā pārtho mahābāhur devam evānvatarkayat",
    "GE07mbh_03_u:043.010a": "tathā tarkayatas tasya phalgunasyātha mātaliḥ",
    "GE07mbh_03_u:043.010c": "saṃnataḥ praśrito bhūtvā vākyam arjunam abravīt",
    "GE07mbh_03_u:043.011a": "bho bho śakrātmaja śrīmāñ śakras tvāṃ draṣṭum icchati",
    "GE07mbh_03_u:043.011c": "ārohatu bhavāñ śīghraṃ ratham indrasya saṃmatam",
    "GE07mbh_03_u:043.012a": "āha mām amaraśreṣṭhaḥ pitā tava śatakratuḥ",
    "GE07mbh_03_u:043.012c": "kuntīsutam iha prāptaṃ paśyantu tridaśālayāḥ",
    "GE07mbh_03_u:043.013a": "eṣa śakraḥ parivṛto devair ṛṣigaṇais tathā",
    "GE07mbh_03_u:043.013c": "gandharvair apsarobhiś ca tvāṃ didṛkṣuḥ pratīkṣate",
    "GE07mbh_03_u:043.014a": "asmāl lokād devalokaṃ pākaśāsanaśāsanāt",
    "GE07mbh_03_u:043.014c": "āroha tvaṃ mayā sārdhaṃ labdhāstraḥ punar eṣyasi",
    "GE07mbh_03_u:043.015": "arjuna uvāca",
    "GE07mbh_03_u:043.015a": "mātale gaccha śīghraṃ tvam ārohasva rathottamam",
    "GE07mbh_03_u:043.015c": "rājasūyāśvamedhānāṃ śatair api sudurlabham",
    "GE07mbh_03_u:043.016a": "pārthivaiḥ sumahābhāgair yajvabhir bhūridakṣiṇaiḥ",
    "GE07mbh_03_u:043.016c": "daivatair vā samāroḍhuṃ dānavair vā rathottamam",
    "GE07mbh_03_u:043.017a": "nātaptatapasā śakya eṣa divyo mahārathaḥ",
    "GE07mbh_03_u:043.017c": "draṣṭuṃ vāpy atha vā spraṣṭum āroḍhuṃ kuta eva tu",
    "GE07mbh_03_u:043.018a": "tvayi pratiṣṭhite sādho rathasthe sthiravājini",
    "GE07mbh_03_u:043.018c": "paścād aham athārokṣye sukṛtī satpathaṃ yathā",
    "GE07mbh_03_u:043.019": "vaiśaṃpāyana uvāca",
    "GE07mbh_03_u:043.019a": "tasya tad vacanaṃ śrutvā mātaliḥ śakrasārathiḥ",
    "GE07mbh_03_u:043.019c": "āruroha rathaṃ śīghraṃ hayān yeme ca raśmibhiḥ",
    "GE07mbh_03_u:043.020a": "tato 'rjuno hṛṣṭamanā gaṅgāyām āplutaḥ śuciḥ",
    "GE07mbh_03_u:043.020c": "jajāpa japyaṃ kaunteyo vidhivat kurunandanaḥ",
    "GE07mbh_03_u:043.021a": "tataḥ pitṝn yathānyāyaṃ tarpayitvā yathāvidhi",
    "GE07mbh_03_u:043.021c": "mandaraṃ śailarājaṃ tam āpraṣṭum upacakrame",
    "GE07mbh_03_u:043.022a": "sādhūnāṃ dharmaśīlānāṃ munīnāṃ puṇyakarmaṇām",
    "GE07mbh_03_u:043.022c": "tvaṃ sadā saṃśrayaḥ śaila svargamārgābhikāṅkṣiṇām",
    "GE07mbh_03_u:043.023a": "tvatprasādāt sadā śaila brāhmaṇāḥ kṣatriyā viśaḥ",
    "GE07mbh_03_u:043.023c": "svargaṃ prāptāś caranti sma devaiḥ saha gatavyathāḥ",
    "GE07mbh_03_u:043.024a": "adrirāja mahāśaila munisaṃśraya tīrthavan",
    "GE07mbh_03_u:043.024c": "gacchāmy āmantrayāmi tvāṃ sukham asmy uṣitas tvayi",
    "GE07mbh_03_u:043.025a": "tava sānūni kuñjāś ca nadyaḥ prasravaṇāni ca",
    "GE07mbh_03_u:043.025c": "tīrthāni ca supuṇyāni mayā dṛṣṭāny anekaśaḥ",
    "GE07mbh_03_u:043.025d-0188_01": "phalāni ca sugandhīni bhakṣitāni tatas tataḥ",
    "GE07mbh_03_u:043.025d-0188_02": "susugandhāś ca vāryoghās tvac charīraviniḥsṛtāḥ",
    "GE07mbh_03_u:043.025d-0188_03": "amṛtāsvādanīyā me pītāḥ prasravaṇodakāḥ",
    "GE07mbh_03_u:043.025d-0188_04": "śiśur yathā pitur aṅke susukhaṃ vartate naga",
    "GE07mbh_03_u:043.025d-0188_05": "tathā tavāṅke lalitaṃ śailarāja mayā prabho",
    "GE07mbh_03_u:043.025d-0188_06": "apsarogaṇasaṃkīrṇe brahmaghoṣānunādite",
    "GE07mbh_03_u:043.025d-0188_07": "sukham asmy uṣitaḥ śaila tava sānuṣu nityadā",
    "GE07mbh_03_u:043.026a": "evam uktvārjunaḥ śailam āmantrya paravīrahā",
    "GE07mbh_03_u:043.026c": "āruroha rathaṃ divyaṃ dyotayann iva bhāskaraḥ",
    "GE07mbh_03_u:043.027a": "sa tenādityarūpeṇa divyenādbhutakarmaṇā",
    "GE07mbh_03_u:043.027c": "ūrdhvam ācakrame dhīmān prahṛṣṭaḥ kurunandanaḥ",
    "GE07mbh_03_u:043.028a": "so 'darśanapathaṃ yātvā martyānāṃ bhūmicāriṇām",
    "GE07mbh_03_u:043.028c": "dadarśādbhutarūpāṇi vimānāni sahasraśaḥ",
    "GE07mbh_03_u:043.029a": "na tatra sūryaḥ somo vā dyotate na ca pāvakaḥ",
    "GE07mbh_03_u:043.029c": "svayaiva prabhayā tatra dyotante puṇyalabdhayā",
    "GE07mbh_03_u:043.030a": "tārārūpāṇi yānīha dṛśyante dyutimanti vai",
    "GE07mbh_03_u:043.030c": "dīpavad viprakṛṣṭatvād aṇūni sumahānty api",
    "GE07mbh_03_u:043.031a": "tāni tatra prabhāsvanti rūpavanti ca pāṇḍavaḥ",
    "GE07mbh_03_u:043.031c": "dadarśa sveṣu dhiṣṇyeṣu dīptimanti svayārciṣā",
    "GE07mbh_03_u:043.032a": "tatra rājarṣayaḥ siddhā vīrāś ca nihatā yudhi",
    "GE07mbh_03_u:043.032c": "tapasā ca jitasvargāḥ saṃpetuḥ śatasaṃghaśaḥ",
    "GE07mbh_03_u:043.033a": "gandharvāṇāṃ sahasrāṇi",
    "GE07mbh_03_u:043.033c": "guhyakānām ṛṣīṇāṃ ca tathaivāpsarasāṃ gaṇāḥ",
    "GE07mbh_03_u:043.034a": "lokān ātmaprabhān paśyan phalguno vismayānvitaḥ",
    "GE07mbh_03_u:043.034c": "papraccha mātaliṃ prītyā sa cāpy enam uvāca ha",
    "GE07mbh_03_u:043.035a": "ete sukṛtinaḥ pārtha sveṣu dhiṣṇyeṣv avasthitāḥ",
    "GE07mbh_03_u:043.035c": "yān dṛṣṭavān asi vibho tārārūpāṇi bhūtale",
    "GE07mbh_03_u:043.036a": "tato 'paśyat sthitaṃ dvāri sitaṃ vaijayinaṃ gajam",
    "GE07mbh_03_u:043.036c": "airāvataṃ caturdantaṃ kailāsam iva śṛṅgiṇam",
    "GE07mbh_03_u:043.037a": "sa siddhamārgam ākramya kurupāṇḍavasattamaḥ",
    "GE07mbh_03_u:043.037c": "vyarocata yathā pūrvaṃ māndhātā pārthivottamaḥ",
    "GE07mbh_03_u:043.038a": "aticakrāma lokān sa rājñāṃ rājīvalocanaḥ",
    "GE07mbh_03_u:043.038b-0189_01": "evaṃ sa saṃkramaṃs tatra svargaloke mahāyaśāḥ",
    "GE07mbh_03_u:043.038c": "tato dadarśa śakrasya purīṃ tām amarāvatīm",
    "GE07mbh_03_u:044.001": "vaiśaṃpāyana uvāca",
    "GE07mbh_03_u:044.001a": "sa dadarśa purīṃ ramyāṃ siddhacāraṇasevitām",
    "GE07mbh_03_u:044.001c": "sarvartukusumaiḥ puṇyaiḥ pādapair upaśobhitām",
    "GE07mbh_03_u:044.002a": "tatra saugandhikānāṃ sa drumāṇāṃ puṇyagandhinām",
    "GE07mbh_03_u:044.002c": "upavījyamāno miśreṇa vāyunā puṇyagandhinā",
    "GE07mbh_03_u:044.003a": "nandanaṃ ca vanaṃ divyam apsarogaṇasevitam",
    "GE07mbh_03_u:044.003c": "dadarśa divyakusumair āhvayadbhir iva drumaiḥ",
    "GE07mbh_03_u:044.004a": "nātaptatapasā śakyo draṣṭuṃ nānāhitāgninā",
    "GE07mbh_03_u:044.004c": "sa lokaḥ puṇyakartṝṇāṃ nāpi yuddhaparāṅmukhaiḥ",
    "GE07mbh_03_u:044.005a": "nāyajvabhir nānṛtakair na vedaśrutivarjitaiḥ",
    "GE07mbh_03_u:044.005c": "nānāplutāṅgais tīrtheṣu yajñadānabahiṣkṛtaiḥ",
    "GE07mbh_03_u:044.006a": "nāpi yajñahanaiḥ kṣudrair draṣṭuṃ śakyaḥ kathaṃ cana",
    "GE07mbh_03_u:044.006c": "pānapair gurutalpaiś ca māṃsādair vā durātmabhiḥ",
    "GE07mbh_03_u:044.007a": "sa tad divyaṃ vanaṃ paśyan divyagītanināditam",
    "GE07mbh_03_u:044.007c": "praviveśa mahābāhuḥ śakrasya dayitāṃ purīm",
    "GE07mbh_03_u:044.008a": "tatra devavimānāni kāmagāni",
    "GE07mbh_03_u:044.008c": "saṃsthitāny abhiyātāni dadarśāyutaśas tadā",
    "GE07mbh_03_u:044.009a": "saṃstūyamāno gandharvair apsarobhiś ca pāṇḍavaḥ",
    "GE07mbh_03_u:044.009c": "puṣpagandhavahaiḥ puṇyair vāyubhiś cānuvījitaḥ",
    "GE07mbh_03_u:044.009d-0190_01": "puṣpotkaraiḥ śubhaiḥ so 'tha kīryamāṇo nararṣabhaḥ",
    "GE07mbh_03_u:044.010a": "tato devāḥ sagandharvāḥ siddhāś ca paramarṣayaḥ",
    "GE07mbh_03_u:044.010c": "hṛṣṭāḥ saṃpūjayām āsuḥ pārtham akliṣṭakāriṇam",
    "GE07mbh_03_u:044.011a": "āśīrvādaiḥ stūyamāno",
    "GE07mbh_03_u:044.011c": "pratipede mahābāhuḥ śaṅkhadundubhināditam",
    "GE07mbh_03_u:044.012a": "nakṣatramārgaṃ vipulaṃ suravīthīti viśrutam",
    "GE07mbh_03_u:044.012c": "indrājñayā yayau pārthaḥ stūyamānaḥ samantataḥ",
    "GE07mbh_03_u:044.013a": "tatra sādhyās tathā viśve maruto 'thāśvināv api",
    "GE07mbh_03_u:044.013c": "ādityā vasavo rudrās tathā brahmarṣayo 'malāḥ",
    "GE07mbh_03_u:044.014a": "rājarṣayaś ca bahavo dilīpapramukhā nṛpāḥ",
    "GE07mbh_03_u:044.014c": "tumburur nāradaś caiva gandharvau ca hahāhuhū",
    "GE07mbh_03_u:044.015a": "tān sarvān sa samāgamya vidhivat kurunandanaḥ",
    "GE07mbh_03_u:044.015c": "tato 'paśyad devarājaṃ śatakratum ariṃdamam",
    "GE07mbh_03_u:044.016a": "tataḥ pārtho mahābāhur avatīrya rathottamāt",
    "GE07mbh_03_u:044.016c": "dadarśa sākṣād devendraṃ pitaraṃ pākaśāsanam",
    "GE07mbh_03_u:044.017a": "pāṇḍureṇātapatreṇa hemadaṇḍena cāruṇā",
    "GE07mbh_03_u:044.017c": "divyagandhādhivāsena vyajanena vidhūyatā",
    "GE07mbh_03_u:044.018a": "viśvāvasuprabhṛtibhir gandharvaiḥ stutivandanaiḥ",
    "GE07mbh_03_u:044.018c": "stūyamānaṃ dvijāgryaiś ca ṛgyajuḥsāmasaṃstavaiḥ",
    "GE07mbh_03_u:044.019a": "tato 'bhigamya kaunteyaḥ śirasābhyanamad balī",
    "GE07mbh_03_u:044.019c": "sa cainam anuvṛttābhyāṃ bhujābhyāṃ pratyagṛhṇata",
    "GE07mbh_03_u:044.020a": "tataḥ śakrāsane puṇye devarājarṣipūjite",
    "GE07mbh_03_u:044.020c": "śakraḥ pāṇau gṛhītvainam upāveśayad antike",
    "GE07mbh_03_u:044.021a": "mūrdhni cainam upāghrāya devendraḥ paravīrahā",
    "GE07mbh_03_u:044.021c": "aṅkam āropayām āsa praśrayāvanataṃ tadā",
    "GE07mbh_03_u:044.022a": "sahasrākṣaniyogāt sa pārthaḥ śakrāsanaṃ tadā",
    "GE07mbh_03_u:044.022c": "adhyakrāmad ameyātmā dvitīya iva vāsavaḥ",
    "GE07mbh_03_u:044.023a": "tataḥ premṇā vṛtraśatrur arjunasya śubhaṃ mukham",
    "GE07mbh_03_u:044.023c": "pasparśa puṇyagandhena kareṇa parisāntvayan divyakāntākarāhūtavālavyajanamārutaiḥ",
    "GE07mbh_03_u:044.024a": "parimārjamānaḥ śanakair bāhū cāsyāyatau śubhau",
    "GE07mbh_03_u:044.024c": "jyāśarakṣepakaṭhinau stambhāv iva hiraṇmayau",
    "GE07mbh_03_u:044.025a": "vajragrahaṇacihnena kareṇa balasūdanaḥ",
    "GE07mbh_03_u:044.025c": "muhur muhur vajradharo bāhū saṃsphālayañ śanaiḥ",
    "GE07mbh_03_u:044.026a": "smayann iva guḍākeśaṃ prekṣamāṇaḥ sahasradṛk",
    "GE07mbh_03_u:044.026c": "harṣeṇotphullanayano na cātṛpyata vṛtrahā",
    "GE07mbh_03_u:044.027a": "ekāsanopaviṣṭau tau śobhayāṃ cakratuḥ sabhām",
    "GE07mbh_03_u:044.027c": "sūryācandramasau vyomni caturdaśyām ivoditau",
    "GE07mbh_03_u:044.028a": "tatra sma gāthā gāyanti sāmnā paramavalgunā",
    "GE07mbh_03_u:044.028c": "gandharvās tumburuśreṣṭhāḥ kuśalā gītasāmasu",
    "GE07mbh_03_u:044.029a": "ghṛtācī menakā rambhā pūrvacittiḥ svayaṃprabhā",
    "GE07mbh_03_u:044.029c": "urvaśī miśrakeśī ca ḍuṇḍur gaurī varūthinī",
    "GE07mbh_03_u:044.030a": "gopālī sahajanyā ca kumbhayoniḥ prajāgarā",
    "GE07mbh_03_u:044.030c": "citrasenā citralekhā sahā ca madhurasvarā",
    "GE07mbh_03_u:044.031a": "etāś cānyāś ca nanṛtus tatra tatra varāṅganāḥ",
    "GE07mbh_03_u:044.031c": "cittapramathane yuktāḥ siddhānāṃ padmalocanāḥ",
    "GE07mbh_03_u:044.032a": "mahākaṭitaṭaśroṇyaḥ kampamānaiḥ payodharaiḥ",
    "GE07mbh_03_u:044.032c": "kaṭākṣahāvamādhuryaiś cetobuddhimanoharāḥ",
    "GE07mbh_03_u:045.001": "vaiśaṃpāyana uvāca",
    "GE07mbh_03_u:045.001a": "tato devāḥ sagandharvāḥ samādāyārghyam uttamam",
    "GE07mbh_03_u:045.001c": "śakrasya matam ājñāya pārtham ānarcur añjasā",
    "GE07mbh_03_u:045.002a": "pādyam ācamanīyaṃ ca pratigrāhya nṛpātmajam",
    "GE07mbh_03_u:045.002c": "praveśayām āsur atho",
    "GE07mbh_03_u:045.003a": "evaṃ saṃpūjito jiṣṇur uvāsa bhavane pituḥ",
    "GE07mbh_03_u:045.003c": "upaśikṣan mahāstrāṇi sasaṃhārāṇi pāṇḍavaḥ",
    "GE07mbh_03_u:045.004a": "śakrasya hastād dayitaṃ vajram astraṃ durutsaham",
    "GE07mbh_03_u:045.004c": "aśanīś ca mahānādā meghabarhiṇalakṣaṇāḥ",
    "GE07mbh_03_u:045.005a": "gṛhītāstras tu kaunteyo bhrātṝn sasmāra pāṇḍavaḥ",
    "GE07mbh_03_u:045.005c": "puraṃdaraniyogāc ca pañcābdam avasat sukhī",
    "GE07mbh_03_u:045.006a": "tataḥ śakro 'bravīt pārthaṃ kṛtāstraṃ kāla āgate",
    "GE07mbh_03_u:045.006c": "nṛttaṃ gītaṃ ca kaunteya citrasenād avāpnuhi",
    "GE07mbh_03_u:045.007a": "vāditraṃ devavihitaṃ nṛloke yan na vidyate",
    "GE07mbh_03_u:045.007c": "tad arjayasva kaunteya śreyo vai te bhaviṣyati",
    "GE07mbh_03_u:045.008a": "sakhāyaṃ pradadau cāsya citrasenaṃ puraṃdaraḥ",
    "GE07mbh_03_u:045.008c": "sa tena saha saṃgamya reme pārtho nirāmayaḥ",
    "GE07mbh_03_u:045.008d-0192_01": "gītavāditranṛtyāni bhūya evādideśa ha",
    "GE07mbh_03_u:045.008d-0192_02": "tathāpi nālabhac charma tarasvī dyūtakāritam",
    "GE07mbh_03_u:045.008d-0192_03": "duḥśāsanavadhāmarṣī śakuneḥ saubalasya ca",
    "GE07mbh_03_u:045.008d-0192_04": "tatas tenātulāṃ prītim upagamya kva cit kva cit",
    "GE07mbh_03_u:045.008d-0192_05": "gāndharvam atulaṃ nṛtyaṃ vāditraṃ copalabdhavān",
    "GE07mbh_03_u:045.008d-0192_06": "sa śikṣito nṛtyaguṇān anekān",
    "GE07mbh_03_u:045.008d-0192_07": "vāditragītārthaguṇāṃś ca sarvān",
    "GE07mbh_03_u:045.008d-0192_08": "na śarma lebhe paravīrahantā",
    "GE07mbh_03_u:045.008d-0192_09": "bhrātṝn smaran mātaraṃ caiva kuntīm",
    "GE07mbh_03_u:045.008d-0192a_01": "tad indras tasya vijñāya cikīrṣitam anuttamam vaiśaṃpāyana uvāca",
    "GE07mbh_03_u:045.008d-006_0001": "ādāv evātha taṃ śakraś citrasenaṃ raho 'bravīt",
    "GE07mbh_03_u:045.008d-006_0002": "pārthasya cakṣur urvaśyāṃ saktaṃ vijñāya vāsava",
    "GE07mbh_03_u:045.008d-006_0003": "gandharvarāja gacchādya prahito 'psarasāṃ varām",
    "GE07mbh_03_u:045.008d-006_0004": "urvaśīṃ puruṣavyāghra sopātiṣṭhatu phālgunam",
    "GE07mbh_03_u:045.008d-006_0005": "yathārcito gṛhītāstro vidyayā man niyogataḥ",
    "GE07mbh_03_u:045.008d-006_0006": "tathā tvayā vidhātavyaṃ strīṣu saṅgaviśāradaḥ",
    "GE07mbh_03_u:045.008d-006_0007": "evam uktas tathety uktvā so 'nujñāṃ prāpya vāsavāt",
    "GE07mbh_03_u:045.008d-006_0008": "gandharvarājo 'psarasam abhyagād urvaśīṃ varām",
    "GE07mbh_03_u:045.008d-006_0009": "tāṃ dṛṣṭvā vidito hṛṣṭaḥ svāgatenārcitas tayā",
    "GE07mbh_03_u:045.008d-006_0010": "sukhāsīnaḥ sukhāsīnāṃ smitapūrvaṃ vaco 'bravīt",
    "GE07mbh_03_u:045.008d-006_0011": "viditaṃ te 'stu suśroṇi prahito 'ham ihāgataḥ",
    "GE07mbh_03_u:045.008d-006_0012": "tridivasyaikarājena tvatprasādābhinandinā",
    "GE07mbh_03_u:045.008d-006_0013": "yas tu devamanuṣyeṣu prakhyātaḥ sahajair guṇaiḥ",
    "GE07mbh_03_u:045.008d-006_0014": "śriyā śīlena rūpeṇa vratena ca damena ca",
    "GE07mbh_03_u:045.008d-006_0015": "prakhyāto balavīryeṇa saṃmataḥ pratibhānavān",
    "GE07mbh_03_u:045.008d-006_0016": "varcasvī tejasā yuktaḥ kṣamāvān vītamatsaraḥ",
    "GE07mbh_03_u:045.008d-006_0017": "sāṅgopaniṣadān vedāṃś caturākhyānapañcamān",
    "GE07mbh_03_u:045.008d-006_0018": "yo 'dhīte guruśuśrūṣāṃ medhāṃ cāṣṭaguṇāśrayām",
    "GE07mbh_03_u:045.008d-006_0019": "brahmacaryeṇa dākṣyeṇa prasavair vayasāpi ca",
    "GE07mbh_03_u:045.008d-006_0020": "eko vai rakṣitā caiva tridivaṃ maghavān iva",
    "GE07mbh_03_u:045.008d-006_0021": "akatthano mānayitā sthūlalakṣyaḥ priyaṃvadaḥ",
    "GE07mbh_03_u:045.008d-006_0022": "suhṛdaś cānnapānena vividhenābhivarṣati",
    "GE07mbh_03_u:045.008d-006_0023": "satyavāk pūjito vaktā rūpavān anahaṃkṛtaḥ",
    "GE07mbh_03_u:045.008d-006_0024": "bhaktānukampī kāntaś ca priyaś ca sthirasaṃgaraḥ",
    "GE07mbh_03_u:045.008d-006_0025": "prārthanīyair guṇagaṇair mahendravaruṇopamaḥ",
    "GE07mbh_03_u:045.008d-006_0026": "viditas te 'rjuno vīraḥ sa svargaphalam āpnuyāt",
    "GE07mbh_03_u:045.008d-006_0027": "tava śakrābhyanujñātaḥ pādāv adya prapadyatām",
    "GE07mbh_03_u:045.008d-006_0028": "tad evaṃ kuru kalyāṇi prapannas tvāṃ dhanaṃjayaḥ",
    "GE07mbh_03_u:045.008d-006_0029": "evam uktā smitaṃ kṛtvā saṃmānaṃ bahumanya ca",
    "GE07mbh_03_u:045.008d-006_0030": "pratyuvācorvaśī prītā citrasenam aninditā",
    "GE07mbh_03_u:045.008d-006_0031": "yas tv asya kathitaḥ satyo guṇoddeśas tvayā mama",
    "GE07mbh_03_u:045.008d-006_0032": "taṃ śrutvāvyathayaṃ puṃso vṛṇuyāṃ kim ato 'rjunam",
    "GE07mbh_03_u:045.008d-006_0033": "mahendrasya niyogena tvattaḥ saṃpraṇayena ca",
    "GE07mbh_03_u:045.008d-006_0034": "tasya cāhaṃ guṇaughena phālgune jātamanmathā",
    "GE07mbh_03_u:045.008d-006_0035": "vaiśaṃpāyana uvāca gaccha tvaṃ hi yathākāmam āgamiṣyāmy ahaṃ sukham",
    "GE07mbh_03_u:045.008d-006_0036": "tato visṛjya gandharvaṃ kṛtakṛtyaṃ śucismitā",
    "GE07mbh_03_u:045.008d-006_0037": "urvaśī cākarot snānaṃ pārthaprārthanalālasā",
    "GE07mbh_03_u:045.008d-006_0038": "snānālaṃkaraṇair hṛdyair gandhamālyaiś ca suprabhaiḥ",
    "GE07mbh_03_u:045.008d-006_0039": "dhanaṃjayasya rūpeṇa śarair manmathacoditaiḥ",
    "GE07mbh_03_u:045.008d-006_0040": "atividdhena manasā manmathena pradīpitā",
    "GE07mbh_03_u:045.008d-006_0041": "divyāstaraṇasaṃstīrṇe vistīrṇe śayanottame",
    "GE07mbh_03_u:045.008d-006_0042": "cittasaṃkalpabhāvena sucittānanyamānasā",
    "GE07mbh_03_u:045.008d-006_0043": "manorathena saṃprāptaṃ ramanty enaṃ hi phālgunaṃ",
    "GE07mbh_03_u:045.008d-006_0044": "nirgamya candrodayane vigāḍhe rajanīmukhe",
    "GE07mbh_03_u:045.008d-006_0045": "prasthitā sā pṛthuśroṇī pārthasya bhavanaṃ prati",
    "GE07mbh_03_u:045.008d-006_0046": "mṛdukuñcitadīrgheṇa kumudotkaradhāriṇā",
    "GE07mbh_03_u:045.008d-006_0047": "keśahastena lalanā jagāmātha virājatī",
    "GE07mbh_03_u:045.008d-006_0048": "bhrūkṣepālāpamādhuryaiḥ kāntyā saumyatayāpi ca",
    "GE07mbh_03_u:045.008d-006_0049": "śaśinaṃ vaktracandreṇa sāhvayantīva gacchatī",
    "GE07mbh_03_u:045.008d-006_0050": "divyāṅgarāgau sumukhau divyacandanarūṣitau",
    "GE07mbh_03_u:045.008d-006_0051": "gacchantyā hāravikacau stanau tasyā vavalgatuḥ",
    "GE07mbh_03_u:045.008d-006_0052": "stanodvahanasaṃkṣobhān nāmyamānā pade pade",
    "GE07mbh_03_u:045.008d-006_0053": "trivalīdāmacitreṇa madhyenātīva śobhinā",
    "GE07mbh_03_u:045.008d-006_0054": "adho bhūdharavistīrṇaṃ nitambonnatapīvaram",
    "GE07mbh_03_u:045.008d-006_0055": "manmathāyatanaṃ śubhraṃ rasanādāmabhūṣitam",
    "GE07mbh_03_u:045.008d-006_0056": "ṛṣīṇām api divyānāṃ manovyāghātakāraṇam",
    "GE07mbh_03_u:045.008d-006_0057": "sūkṣmavastradharaṃ reje jaghanaṃ niravadyavat",
    "GE07mbh_03_u:045.008d-006_0058": "gūḍhagulphadharau pādau tāmrāyatatalāṅgulī",
    "GE07mbh_03_u:045.008d-006_0059": "kūrmapṛṣṭhonnatau cāpi śobhete kiṅkiṇīkiṇau",
    "GE07mbh_03_u:045.008d-006_0060": "sīdhupānena cālpena tuṣṭyātha madanena ca",
    "GE07mbh_03_u:045.008d-006_0061": "vilāsanaiś ca vividhaiḥ prekṣaṇīyatarābhavat",
    "GE07mbh_03_u:045.008d-006_0062": "siddhacāraṇagandharvaiḥ sā prayātā vilāsinī",
    "GE07mbh_03_u:045.008d-006_0063": "bahvāścarye 'pi vai svarge darśanīyatamākṛtiḥ",
    "GE07mbh_03_u:045.008d-006_0064": "susūkṣmeṇottarīyeṇa meghavarṇena rājatā",
    "GE07mbh_03_u:045.008d-006_0065": "tanur abhrāvṛtā vyomni candralekheva gacchatī",
    "GE07mbh_03_u:045.008d-006_0066": "tataḥ prāptā kṣaṇenaiva manaḥpavanagāminī",
    "GE07mbh_03_u:045.008d-006_0067": "bhavanaṃ pāṇḍuputrasya phālgunasya śucismitā",
    "GE07mbh_03_u:045.008d-006_0068": "tatra dvāram anuprāptā dvārasthaiś ca niveditā",
    "GE07mbh_03_u:045.008d-006_0069": "arjunasya naraśreṣṭha urvaśī śubhalocanā",
    "GE07mbh_03_u:045.008d-006_0070": "upātiṣṭhata tad veśma nirmalaṃ sumanoharam",
    "GE07mbh_03_u:045.008d-006_0071": "sa śaṅkitamanā rājan pratyudgacchata tāṃ niśi",
    "GE07mbh_03_u:045.008d-006_0072": "dṛṣṭvaiva corvaśīṃ pārtho lajjāsaṃvṛtalocanaḥ",
    "GE07mbh_03_u:045.008d-006_0073": "arjuna uvāca tadābhivādanaṃ kṛtvā gurupūjāṃ prayuktavān",
    "GE07mbh_03_u:045.008d-006_0074": "abhivādaye tvāṃ śirasā pravarāpsarasāṃ vare",
    "GE07mbh_03_u:045.008d-006_0075": "kim ājñāpayase devi preṣyas te 'ham upasthitaḥ vaiśaṃpāyana uvāca",
    "GE07mbh_03_u:045.008d-006_0076": "phālgunasya vacaḥ śrutvā gatasaṃjñā tadorvaśī urvaśy uvāca",
    "GE07mbh_03_u:045.008d-006_0077": "gandharvavacanaṃ sarvaṃ śrāvayām āsa taṃ tadā",
    "GE07mbh_03_u:045.008d-006_0078": "yathā me citrasenena kathitaṃ manujottama",
    "GE07mbh_03_u:045.008d-006_0079": "tat te 'haṃ saṃpravakṣyāmi yathā cāham ihāgatā",
    "GE07mbh_03_u:045.008d-006_0080": "upasthāne mahendrasya vartamāne manorame",
    "GE07mbh_03_u:045.008d-006_0081": "tavāgamanato vṛtte svargasya paramotsave",
    "GE07mbh_03_u:045.008d-006_0082": "rudrāṇāṃ caiva sāṃnidhyam ādityānāṃ ca sarvaśaḥ",
    "GE07mbh_03_u:045.008d-006_0083": "samāgame 'śvinoś caiva vasūnāṃ ca narottama",
    "GE07mbh_03_u:045.008d-006_0084": "maharṣīṇāṃ ca saṃgheṣu rājarṣipravareṣu ca",
    "GE07mbh_03_u:045.008d-006_0085": "siddhacāraṇayakṣeṣu mahoragagaṇeṣu ca",
    "GE07mbh_03_u:045.008d-006_0086": "upaviṣṭeṣu sarveṣu sthānamānaprabhāvataḥ",
    "GE07mbh_03_u:045.008d-006_0087": "ṛddhyā prajvalamāneṣu agnisomārkavarṣmasu",
    "GE07mbh_03_u:045.008d-006_0088": "vīṇāsu vādyamānāsu gandharvaiḥ śakranandana",
    "GE07mbh_03_u:045.008d-006_0089": "divye manorame geye pravṛtte pṛthulocana",
    "GE07mbh_03_u:045.008d-006_0090": "sarvāpsaraḥsu mukhyāsu pranṛttāsu kurūdvaha",
    "GE07mbh_03_u:045.008d-006_0091": "tvaṃ kilānimiṣaḥ pārtha mām ekāṃ tatra dṛṣṭavān",
    "GE07mbh_03_u:045.008d-006_0092": "tatra cāvabhṛthe tasminn upasthāne divaukasām",
    "GE07mbh_03_u:045.008d-006_0093": "tava pitrābhyanujñātā gatāḥ svaṃ svaṃ gṛhaṃ surāḥ",
    "GE07mbh_03_u:045.008d-006_0094": "tathaivāpsarasaḥ sarvā visṛṣṭāḥ svagṛhaṃ gatāḥ",
    "GE07mbh_03_u:045.008d-006_0095": "api cānyāś ca śatrughna tava pitrā visarjitāḥ",
    "GE07mbh_03_u:045.008d-006_0096": "tataḥ śakreṇa saṃdiṣṭaś citraseno mamāntikam",
    "GE07mbh_03_u:045.008d-006_0097": "prāptaḥ kamalapatrākṣa sa ca mām abravīd atha",
    "GE07mbh_03_u:045.008d-006_0098": "tvatkṛte 'haṃ sureśena preṣito varavarṇini",
    "GE07mbh_03_u:045.008d-006_0099": "priyaṃ kuru mahendrasya mama caivātmanaś ca ha",
    "GE07mbh_03_u:045.008d-006_0100": "śakratulyaṃ raṇe śūraṃ rūpaudāryaguṇānvitam",
    "GE07mbh_03_u:045.008d-006_0101": "pārthaṃ prārthaya suśroṇi tvam ity evaṃ tadābravīt",
    "GE07mbh_03_u:045.008d-006_0102": "tato 'haṃ samanujñātā tena pitrā ca te 'nagha",
    "GE07mbh_03_u:045.008d-006_0103": "tavāntikam anuprāptā śuśrūṣitum ariṃdama",
    "GE07mbh_03_u:045.008d-006_0104": "tvadguṇākṛṣṭacittāham anaṅgavaśam āgatā vaiśaṃpāyana uvāca",
    "GE07mbh_03_u:045.008d-006_0105": "cirābhilaṣito vīra mamāpy eṣa manorathaḥ",
    "GE07mbh_03_u:045.008d-006_0106": "tāṃ tathā bruvatīṃ śrutvā bhṛśaṃ lajjāvṛto 'rjunaḥ",
    "GE07mbh_03_u:045.008d-006_0107": "uvāca karṇau hastābhyāṃ pidhāya tridaśālaye",
    "GE07mbh_03_u:045.008d-006_0108": "duḥśrutaṃ me 'stu subhage yan māṃ vadasi bhāvini",
    "GE07mbh_03_u:045.008d-006_0109": "gurudāraiḥ samānā me niścayena varānane",
    "GE07mbh_03_u:045.008d-006_0110": "yathā kuntī mahābhāgā yathendrāṇī śacī mama",
    "GE07mbh_03_u:045.008d-006_0111": "tathā tvam api kalyāṇī nātra kāryā vicāraṇā",
    "GE07mbh_03_u:045.008d-006_0112": "yac cekṣitāsi vispaṣṭaṃ viśeṣeṇa mayā śubhe",
    "GE07mbh_03_u:045.008d-006_0113": "tac ca kāraṇapūrvaṃ hi śṛṇu satyaṃ śucismite",
    "GE07mbh_03_u:045.008d-006_0114": "iyaṃ pauravavaṃśasya jananī muditeti ha",
    "GE07mbh_03_u:045.008d-006_0115": "tvām ahaṃ dṛṣṭavāṃs tatra vijñāyotphullalocanaḥ",
    "GE07mbh_03_u:045.008d-006_0116": "na mām arhasi kalyāṇi anyathā dhyātum apsaraḥ",
    "GE07mbh_03_u:045.008d-006_0117": "guror gurutarī me tvaṃ mama vaṃśavivardhinī urvaśy uvāca",
    "GE07mbh_03_u:045.008d-006_0118": "anāvṛtāś ca sarvāḥ sma devarājābhinandana",
    "GE07mbh_03_u:045.008d-006_0119": "gurusthāne na māṃ vīra niyoktuṃ tvam ihārhasi",
    "GE07mbh_03_u:045.008d-006_0120": "pūror vaṃśe hi ye putrā naptāro vā tv ihāgatāḥ",
    "GE07mbh_03_u:045.008d-006_0121": "tapasā ramayanty asmān na ca teṣāṃ vyatikramaḥ",
    "GE07mbh_03_u:045.008d-006_0122": "tat prasīda na mām ārtāṃ visarjayitum arhasi",
    "GE07mbh_03_u:045.008d-006_0123": "hṛcchayena ca saṃtaptāṃ bhaktāṃ ca bhaja mānada arjuna uvāca",
    "GE07mbh_03_u:045.008d-006_0124": "śruṇu satyaṃ varārohe yat tvāṃ vakṣyāmy",
    "GE07mbh_03_u:045.008d-006_0125": "śṛṇvantu me diśaś caiva vidiśaś ca sadevatāḥ",
    "GE07mbh_03_u:045.008d-006_0126": "yathā kuntī ca mādrī ca śacī caiva mamānaghe",
    "GE07mbh_03_u:045.008d-006_0127": "tathā svavaṃśajananī tvaṃ hi me 'dya garīyasī",
    "GE07mbh_03_u:045.008d-006_0128": "gaccha mūrdhnā prapanno 'smi pādau te varavarṇini vaiśaṃpāyana uvāca",
    "GE07mbh_03_u:045.008d-006_0129": "tvaṃ hi me mātṛvat pūjyā rakṣyo 'haṃ putravat tvayā",
    "GE07mbh_03_u:045.008d-006_0130": "evam uktā tu pārthena urvaśī krodhamūrchitā",
    "GE07mbh_03_u:045.008d-006_0131": "vepantī bhrukuṭīvakrā śaśāpātha dhanaṃjayam urvaśy uvāca",
    "GE07mbh_03_u:045.008d-006_0132": "tava pitrābhyanujñātāṃ svayaṃ ca gṛham āgatām",
    "GE07mbh_03_u:045.008d-006_0133": "yasmān māṃ nābhinandethāḥ kāmabāṇavaśaṃ gatām",
    "GE07mbh_03_u:045.008d-006_0134": "tasmāt tvaṃ nartanaḥ pārtha strīmadhye mānavarjitaḥ vaiśaṃpāyana uvāca",
    "GE07mbh_03_u:045.008d-006_0135": "apumān iti vikhyātaḥ ṣaṇḍhavad vicariṣyasi",
    "GE07mbh_03_u:045.008d-006_0136": "evaṃ dattvārjune śāpaṃ sphuradoṣṭhī śvasanty atha",
    "GE07mbh_03_u:045.008d-006_0137": "punaḥ pratyāgatā kṣipram urvaśī gṛham ātmanaḥ",
    "GE07mbh_03_u:045.008d-006_0138": "tato 'rjunas tvaramāṇaś citrasenam ariṃdamaḥ",
    "GE07mbh_03_u:045.008d-006_0139": "saṃprāpya rajanīvṛttaṃ tad urvaśyā yathā tathā",
    "GE07mbh_03_u:045.008d-006_0140": "nivedayām āsa tadā citrasenāya pāṇḍavaḥ",
    "GE07mbh_03_u:045.008d-006_0141": "tatra caivaṃ yathāvṛttaṃ śāpaṃ caiva punaḥ punaḥ",
    "GE07mbh_03_u:045.008d-006_0142": "nyavedayac ca śakrasya citraseno 'pi sarvaśaḥ",
    "GE07mbh_03_u:045.008d-006_0143": "tata ānāyya tanayaṃ vivikte harivāhanaḥ",
    "GE07mbh_03_u:045.008d-006_0144": "sāntvayitvā śubhair vākyaiḥ smayamāno 'bhyabhāṣata",
    "GE07mbh_03_u:045.008d-006_0145": "suputrādya pṛthā tāta tvayā putreṇa sattama",
    "GE07mbh_03_u:045.008d-006_0146": "ṛṣayo 'pi hi dhairyeṇa jitā vai te mahābhuja",
    "GE07mbh_03_u:045.008d-006_0147": "yat tu dattavatī śāpam urvaśī tava mānada",
    "GE07mbh_03_u:045.008d-006_0148": "sa cāpi te 'rthakṛt tāta sādhakaś ca bhaviṣyati",
    "GE07mbh_03_u:045.008d-006_0149": "ajñātavāso vastavyo yuṣmābhir bhūtale 'nagha",
    "GE07mbh_03_u:045.008d-006_0150": "varṣe trayodaśe vīra tatra tvaṃ kṣapayiṣyasi",
    "GE07mbh_03_u:045.008d-006_0151": "tena nartanaveṣeṇa apuṃstvena tathaiva ca",
    "GE07mbh_03_u:045.008d-006_0152": "varṣam ekaṃ vihṛtyaiva tataḥ puṃstvam avāpsyasi",
    "GE07mbh_03_u:045.008d-006_0153": "evam uktas tu śakreṇa phālgunaḥ paravīrahā",
    "GE07mbh_03_u:045.008d-006_0154": "mudaṃ paramikāṃ lebhe na ca śāpaṃ vyacintayat",
    "GE07mbh_03_u:045.008d-006_0155": "citrasenena sahito gandharveṇa yaśasvinā",
    "GE07mbh_03_u:045.008d-006_0156": "reme sa svargabhavane pāṇḍuputro dhanaṃjayaḥ",
    "GE07mbh_03_u:045.008d-006_0157": "ya idaṃ śruṇuyān nityaṃ vṛttaṃ pāṇḍusutasya vai",
    "GE07mbh_03_u:045.008d-006_0158": "na tasya kāmaḥ kāmeṣu pāpakeṣu pravartate",
    "GE07mbh_03_u:045.008d-006_0159": "idam amaravarātmajasya ghoraṃ",
    "GE07mbh_03_u:045.008d-006_0160": "śuci caritaṃ viniśamya phālgunasya vyapagatamadadambharāgadoṣās",
    "GE07mbh_03_u:045.008d-006_0162": "tridivagatābhiramanti mānavendrāḥ",
    "GE07mbh_03_u:045.009a": "kadā cid aṭamānas tu maharṣir uta lomaśaḥ",
    "GE07mbh_03_u:045.009c": "jagāma śakrabhavanaṃ puraṃdaradidṛkṣayā",
    "GE07mbh_03_u:045.010a": "sa sametya namaskṛtya devarājaṃ mahāmuniḥ",
    "GE07mbh_03_u:045.010c": "dadarśārdhāsanagataṃ pāṇḍavaṃ vāsavasya ha",
    "GE07mbh_03_u:045.011a": "tataḥ śakrābhyanujñāta āsane viṣṭarottare",
    "GE07mbh_03_u:045.011c": "niṣasāda dvijaśreṣṭhaḥ pūjyamāno maharṣibhiḥ",
    "GE07mbh_03_u:045.012a": "tasya dṛṣṭvābhavad buddhiḥ pārtham indrāsane sthitam",
    "GE07mbh_03_u:045.012c": "kathaṃ nu kṣatriyaḥ pārthaḥ śakrāsanam avāptavān",
    "GE07mbh_03_u:045.013a": "kiṃ tv asya sukṛtaṃ karma lokā vā ke vinirjitāḥ",
    "GE07mbh_03_u:045.013c": "ya evam upasaṃprāptaḥ sthānaṃ devanamaskṛtam",
    "GE07mbh_03_u:045.014a": "tasya vijñāya saṃkalpaṃ śakro vṛtraniṣūdanaḥ",
    "GE07mbh_03_u:045.014c": "lomaśaṃ prahasan vākyam idam āha śacīpatiḥ",
    "GE07mbh_03_u:045.015a": "brahmarṣe śrūyatāṃ yat te manasaitad vivakṣitam",
    "GE07mbh_03_u:045.015c": "nāyaṃ kevalamartyo vai kṣatriyatvam upāgataḥ",
    "GE07mbh_03_u:045.016a": "maharṣe mama putro 'yaṃ kuntyāṃ jāto mahābhujaḥ",
    "GE07mbh_03_u:045.016c": "astrahetor iha prāptaḥ kasmāc cit kāraṇāntarāt",
    "GE07mbh_03_u:045.017a": "aho nainaṃ bhavān vetti purāṇam ṛṣisattamam",
    "GE07mbh_03_u:045.017c": "śṛṇu me vadato brahman yo 'yaṃ yac cāsya kāraṇam",
    "GE07mbh_03_u:045.018a": "naranārāyaṇau yau tau purāṇāv ṛṣisattamau",
    "GE07mbh_03_u:045.018c": "tāv imāv abhijānīhi hṛṣīkeśadhanaṃjayau",
    "GE07mbh_03_u:045.018d-0193_01": "vikhyātau triṣu lokeṣu naranārāyaṇāv ṛṣī",
    "GE07mbh_03_u:045.018d-0193_02": "kāryārtham avatīrṇau tau pṛthvīṃ puṇyapratiśrayām",
    "GE07mbh_03_u:045.019a": "yan na śakyaṃ surair draṣṭum ṛṣibhir vā mahātmabhiḥ",
    "GE07mbh_03_u:045.019c": "tad āśramapadaṃ puṇyaṃ badarī nāma viśrutam",
    "GE07mbh_03_u:045.020a": "sa nivāso 'bhavad vipra viṣṇor jiṣṇos tathaiva ca",
    "GE07mbh_03_u:045.020c": "yataḥ pravavṛte gaṅgā siddhacāraṇasevitā",
    "GE07mbh_03_u:045.021a": "tau manniyogād brahmarṣe kṣitau jātau mahādyutī",
    "GE07mbh_03_u:045.021c": "bhūmer bhārāvataraṇaṃ mahāvīryau kariṣyataḥ",
    "GE07mbh_03_u:045.022a": "udvṛttā hy asurāḥ ke cin nivātakavacā iti",
    "GE07mbh_03_u:045.022c": "vipriyeṣu sthitāsmākaṃ varadānena mohitāḥ",
    "GE07mbh_03_u:045.023a": "tarkayante surān hantuṃ baladarpasamanvitāḥ",
    "GE07mbh_03_u:045.023c": "devān na gaṇayante ca tathā dattavarā hi te",
    "GE07mbh_03_u:045.024a": "pātālavāsino raudrā danoḥ putrā mahābalāḥ",
    "GE07mbh_03_u:045.024c": "sarve devanikāyā hi nālaṃ yodhayituṃ sma tān",
    "GE07mbh_03_u:045.025a": "yo 'sau bhūmigataḥ śrīmān viṣṇur madhuniṣūdanaḥ",
    "GE07mbh_03_u:045.025c": "kapilo nāma devo 'sau bhagavān ajito hariḥ",
    "GE07mbh_03_u:045.026a": "yena pūrvaṃ mahātmānaḥ khanamānā rasātalam",
    "GE07mbh_03_u:045.026c": "darśanād eva nihatāḥ sagarasyātmajā vibho",
    "GE07mbh_03_u:045.027a": "tena kāryaṃ mahat kāryam asmākaṃ dvijasattama",
    "GE07mbh_03_u:045.027c": "pārthena ca mahāyuddhe sametābhyām asaṃśayam",
    "GE07mbh_03_u:045.027d-0194_01": "so 'surān darśanād eva śakto hantuṃ sahānugān",
    "GE07mbh_03_u:045.027d-0194_02": "nivātakavacān sarvān nāgān iva mahāhrade",
    "GE07mbh_03_u:045.027d-0194_03": "kiṃ tu nālpena kāryeṇa prabodhyo madhusūdanaḥ",
    "GE07mbh_03_u:045.027d-0194_04": "tejasaḥ sumahān rāśiḥ prabuddhaḥ pradahej jagat",
    "GE07mbh_03_u:045.028a": "ayaṃ teṣāṃ samastānāṃ śaktaḥ pratisamāsane",
    "GE07mbh_03_u:045.028c": "tān nihatya raṇe śūraḥ punar yāsyati mānuṣān",
    "GE07mbh_03_u:045.029a": "bhavāṃś cāsmanniyogena yātu tāvan mahītalam",
    "GE07mbh_03_u:045.029c": "kāmyake drakṣyase vīraṃ nivasantaṃ yudhiṣṭhiram",
    "GE07mbh_03_u:045.030a": "sa vācyo mama saṃdeśād dharmātmā satyasaṃgaraḥ",
    "GE07mbh_03_u:045.030c": "notkaṇṭhā phalgune kāryā kṛtāstraḥ śīghram eṣyati",
    "GE07mbh_03_u:045.031a": "nāśuddhabāhuvīryeṇa nākṛtāstreṇa vā raṇe",
    "GE07mbh_03_u:045.031c": "bhīṣmadroṇādayo yuddhe śakyāḥ pratisamāsitum",
    "GE07mbh_03_u:045.032a": "gṛhītāstro guḍākeśo mahābāhur mahāmanāḥ",
    "GE07mbh_03_u:045.032c": "nṛttavāditragītānāṃ divyānāṃ pāram eyivān",
    "GE07mbh_03_u:045.033a": "bhavān api viviktāni tīrthāni manujeśvara",
    "GE07mbh_03_u:045.033c": "bhrātṛbhiḥ sahitaḥ sarvair draṣṭum arhaty ariṃdama",
    "GE07mbh_03_u:045.034a": "tīrtheṣv āplutya puṇyeṣu vipāpmā vigatajvaraḥ",
    "GE07mbh_03_u:045.034c": "rājyaṃ bhokṣyasi rājendra sukhī vigatakalmaṣaḥ",
    "GE07mbh_03_u:045.035a": "bhavāṃś cainaṃ dvijaśreṣṭha paryaṭantaṃ mahītale",
    "GE07mbh_03_u:045.035c": "trātum arhati viprāgrya tapobalasamanvitaḥ",
    "GE07mbh_03_u:045.036a": "giridurgeṣu hi sadā deśeṣu viṣameṣu ca",
    "GE07mbh_03_u:045.036c": "vasanti rākṣasā raudrās tebhyo rakṣet sadā bhavān",
    "GE07mbh_03_u:045.036d-0195_01": "evam ukte mahendreṇa bībhatsur api lomaśam",
    "GE07mbh_03_u:045.036d-0195_02": "uvāca prayato vākyaṃ rakṣethāḥ pāṇḍunandanam",
    "GE07mbh_03_u:045.036d-0195_03": "yathā guptas tvayā rājā caret tīrthāni sattama",
    "GE07mbh_03_u:045.036d-0195_04": "dānaṃ dadyād yathā caiva tathā kuru mahāmune",
    "GE07mbh_03_u:045.037a": "sa tatheti pratijñāya lomaśaḥ sumahātapāḥ",
    "GE07mbh_03_u:045.037c": "kāmyakaṃ vanam uddiśya samupāyān mahītalam",
    "GE07mbh_03_u:045.038a": "dadarśa tatra kaunteyaṃ dharmarājam ariṃdamam",
    "GE07mbh_03_u:045.038c": "tāpasair bhrātṛbhiś caiva sarvataḥ parivāritam",
    "GE07mbh_03_u:046.001": "janamejaya uvāca",
    "GE07mbh_03_u:046.001a": "atyadbhutam idaṃ karma pārthasyāmitatejasaḥ",
    "GE07mbh_03_u:046.001c": "dhṛtarāṣṭro mahātejāḥ śrutvā vipra kim abravīt",
    "GE07mbh_03_u:046.002": "vaiśaṃpāyana uvāca",
    "GE07mbh_03_u:046.002a": "śakralokagataṃ pārthaṃ śrutvā rājāmbikāsutaḥ",
    "GE07mbh_03_u:046.002c": "dvaipāyanād ṛṣiśreṣṭhāt saṃjayaṃ vākyam abravīt",
    "GE07mbh_03_u:046.003a": "śrutaṃ me sūta kārtsnyena karma pārthasya dhīmataḥ",
    "GE07mbh_03_u:046.003c": "kaccit tavāpi viditaṃ yathātathyena sārathe",
    "GE07mbh_03_u:046.004a": "pramatto grāmyadharmeṣu mandātmā pāpaniścayaḥ",
    "GE07mbh_03_u:046.004c": "mama putraḥ sudurbuddhiḥ pṛthivīṃ ghātayiṣyati",
    "GE07mbh_03_u:046.005a": "yasya nityam ṛtā vācaḥ svaireṣv api mahātmanaḥ",
    "GE07mbh_03_u:046.005c": "trailokyam api tasya syād yoddhā yasya dhanaṃjayaḥ",
    "GE07mbh_03_u:046.006a": "asyataḥ karṇinārācāṃs tīkṣṇāgrāṃś ca śilāśitān",
    "GE07mbh_03_u:046.006c": "ko 'rjunasyāgratas tiṣṭhed api mṛtyur jarātigaḥ",
    "GE07mbh_03_u:046.007a": "mama putrā durātmānaḥ sarve mṛtyuvaśaṃ gatāḥ",
    "GE07mbh_03_u:046.007c": "yeṣāṃ yuddhaṃ durādharṣaiḥ pāṇḍavaiḥ pratyupasthitam",
    "GE07mbh_03_u:046.008a": "tasyaiva ca na paśyāmi yudhi gāṇḍīvadhanvanaḥ",
    "GE07mbh_03_u:046.008c": "aniśaṃ cintayāno 'pi ya enam udiyād rathī",
    "GE07mbh_03_u:046.009a": "droṇakarṇau pratīyātāṃ yadi bhīṣmo 'pi vā raṇe",
    "GE07mbh_03_u:046.009c": "mahān syāt saṃśayo loke na tu paśyāmi no jayam",
    "GE07mbh_03_u:046.010a": "ghṛṇī karṇaḥ pramādī ca ācāryaḥ sthaviro guruḥ",
    "GE07mbh_03_u:046.010c": "amarṣī balavān pārthaḥ saṃrambhī dṛḍhavikramaḥ",
    "GE07mbh_03_u:046.011a": "bhavet sutumulaṃ yuddhaṃ sarvaśo 'py aparājitam",
    "GE07mbh_03_u:046.011c": "sarve hy astravidaḥ śūrāḥ sarve prāptā mahad yaśaḥ",
    "GE07mbh_03_u:046.012a": "api sarveśvaratvaṃ hi na vāñcheran parājitāḥ",
    "GE07mbh_03_u:046.012c": "vadhe nūnaṃ bhavec chāntis teṣāṃ vā phalgunasya vā",
    "GE07mbh_03_u:046.013a": "na tu hantārjunasyāsti jetā vāsya na vidyate",
    "GE07mbh_03_u:046.013c": "manyus tasya kathaṃ śāmyen mandān prati samutthitaḥ",
    "GE07mbh_03_u:046.014a": "tridaśeśasamo vīraḥ khāṇḍave 'gnim atarpayat",
    "GE07mbh_03_u:046.014c": "jigāya pārthivān sarvān rājasūye mahākratau",
    "GE07mbh_03_u:046.015a": "śeṣaṃ kuryād girer vajraṃ nipatan mūrdhni saṃjaya",
    "GE07mbh_03_u:046.015c": "na tu kuryuḥ śarāḥ śeṣam astās tāta kirīṭinā",
    "GE07mbh_03_u:046.016a": "yathā hi kiraṇā bhānos tapantīha carācaram",
    "GE07mbh_03_u:046.016c": "tathā pārthabhujotsṛṣṭāḥ śarās tapsyanti me sutān",
    "GE07mbh_03_u:046.017a": "api vā rathaghoṣeṇa bhayārtā savyasācinaḥ",
    "GE07mbh_03_u:046.017c": "pratibhāti vidīrṇeva sarvato bhāratī camūḥ",
    "GE07mbh_03_u:046.018a": "yad udvapan pravapaṃś caiva bāṇān; sthātātatāyī samare kirīṭī",
    "GE07mbh_03_u:046.018c": "sṛṣṭo 'ntakaḥ sarvaharo vidhātrā; bhaved yathā tadvad apāraṇīyaḥ",
    "GE07mbh_03_u:046.019": "saṃjaya uvāca",
    "GE07mbh_03_u:046.019a": "yad etat kathitaṃ rājaṃs tvayā duryodhanaṃ prati",
    "GE07mbh_03_u:046.019c": "sarvam etad yathāttha tvaṃ naitan mithyā mahīpate",
    "GE07mbh_03_u:046.020a": "manyunā hi samāviṣṭāḥ pāṇḍavās te 'mitaujasaḥ",
    "GE07mbh_03_u:046.020c": "dṛṣṭvā kṛṣṇāṃ sabhāṃ nītāṃ dharmapatnīṃ yaśasvinīm",
    "GE07mbh_03_u:046.021a": "duḥśāsanasya tā vācaḥ śrutvā te dāruṇodayāḥ",
    "GE07mbh_03_u:046.021c": "karṇasya ca mahārāja na svapsyantīti me matiḥ",
    "GE07mbh_03_u:046.022a": "śrutaṃ hi te mahārāja yathā pārthena saṃyuge",
    "GE07mbh_03_u:046.022c": "ekādaśatanuḥ sthāṇur dhanuṣā paritoṣitaḥ",
    "GE07mbh_03_u:046.023a": "kairātaṃ veṣam āsthāya yodhayām āsa phalgunam",
    "GE07mbh_03_u:046.023c": "jijñāsuḥ sarvadeveśaḥ kapardī bhagavān svayam",
    "GE07mbh_03_u:046.023d-0196_01": "lebhe pāśupataṃ cāpi paramāstraṃ mahādyutiḥ",
    "GE07mbh_03_u:046.024a": "tatrainaṃ lokapālās te darśayām āsur arjunam",
    "GE07mbh_03_u:046.024c": "astrahetoḥ parākrāntaṃ tapasā kauravarṣabham",
    "GE07mbh_03_u:046.025a": "naitad utsahate 'nyo hi labdhum anyatra phalgunāt",
    "GE07mbh_03_u:046.025c": "sākṣād darśanam eteṣām īśvarāṇāṃ naro bhuvi",
    "GE07mbh_03_u:046.026a": "maheśvareṇa yo rājan na jīrṇo grastamūrtimān",
    "GE07mbh_03_u:046.026c": "kas tam utsahate vīraṃ yuddhe jarayituṃ pumān",
    "GE07mbh_03_u:046.027a": "āsāditam idaṃ ghoraṃ tumulaṃ lomaharṣaṇam",
    "GE07mbh_03_u:046.027c": "draupadīṃ parikarṣadbhiḥ kopayadbhiś ca pāṇḍavān",
    "GE07mbh_03_u:046.028a": "yatra visphuramāṇoṣṭho bhīmaḥ prāha vaco mahat",
    "GE07mbh_03_u:046.028c": "dṛṣṭvā duryodhanenorū draupadyā darśitāv ubhau",
    "GE07mbh_03_u:046.029a": "ūrū bhetsyāmi te pāpa gadayā vajrakalpayā",
    "GE07mbh_03_u:046.029c": "trayodaśānāṃ varṣāṇām ante durdyūtadevinaḥ",
    "GE07mbh_03_u:046.030a": "sarve praharatāṃ śreṣṭhāḥ sarve cāmitatejasaḥ",
    "GE07mbh_03_u:046.030c": "sarve sarvāstravidvāṃso devair api sudurjayāḥ",
    "GE07mbh_03_u:046.031a": "manye manyusamuddhūtāḥ putrāṇāṃ tava saṃyuge",
    "GE07mbh_03_u:046.031c": "antaṃ pārthāḥ kariṣyanti vīryāmarṣasamanvitāḥ",
    "GE07mbh_03_u:046.032": "dhṛtarāṣṭra uvāca",
    "GE07mbh_03_u:046.032a": "kiṃ kṛtaṃ sūta karṇena vadatā paruṣaṃ vacaḥ",
    "GE07mbh_03_u:046.032c": "paryāptaṃ vairam etāvad yat kṛṣṇā sā sabhāṃ gatā",
    "GE07mbh_03_u:046.033a": "apīdānīṃ mama sutās tiṣṭheran mandacetasaḥ",
    "GE07mbh_03_u:046.033c": "yeṣāṃ bhrātā gurur jyeṣṭho vinaye nāvatiṣṭhate",
    "GE07mbh_03_u:046.034a": "mamāpi vacanaṃ sūta na śuśrūṣati mandabhāk",
    "GE07mbh_03_u:046.034c": "dṛṣṭvā māṃ cakṣuṣā hīnaṃ nirviceṣṭam acetanam",
    "GE07mbh_03_u:046.035a": "ye cāsya sacivā mandāḥ karṇasaubalakādayaḥ",
    "GE07mbh_03_u:046.035c": "te 'py asya bhūyaso doṣān vardhayanti vicetasaḥ",
    "GE07mbh_03_u:046.036a": "svairamuktā api śarāḥ pārthenāmitatejasā",
    "GE07mbh_03_u:046.036c": "nirdaheyur mama sutān kiṃ punar manyuneritāḥ",
    "GE07mbh_03_u:046.037a": "pārthabāhubalotsṛṣṭā mahācāpaviniḥsṛtāḥ",
    "GE07mbh_03_u:046.037c": "divyāstramantramuditāḥ sādayeyuḥ surān api",
    "GE07mbh_03_u:046.038a": "yasya mantrī ca goptā ca suhṛc caiva janārdanaḥ",
    "GE07mbh_03_u:046.038c": "haris trailokyanāthaḥ sa kiṃ nu tasya na nirjitam",
    "GE07mbh_03_u:046.039a": "idaṃ ca sumahac citram arjunasyeha saṃjaya",
    "GE07mbh_03_u:046.039c": "mahādevena bāhubhyāṃ yat sameta iti śrutiḥ",
    "GE07mbh_03_u:046.040a": "pratyakṣaṃ sarvalokasya khāṇḍave yatkṛtaṃ purā",
    "GE07mbh_03_u:046.040c": "phalgunena sahāyārthe vahner dāmodareṇa ca",
    "GE07mbh_03_u:046.041a": "sarvathā nāsti me putraḥ sāmātyaḥ sahabāndhavaḥ",
    "GE07mbh_03_u:046.041c": "kruddhe pārthe ca bhīme ca vāsudeve ca sātvate",
    "GE07mbh_03_u:047.001": "janamejaya uvāca",
    "GE07mbh_03_u:047.001a": "yad idaṃ śocitaṃ rājñā dhṛtarāṣṭreṇa vai mune",
    "GE07mbh_03_u:047.001c": "pravrājya pāṇḍavān vīrān sarvam etan nirarthakam",
    "GE07mbh_03_u:047.002a": "kathaṃ hi rājā putraṃ svam upekṣetālpacetasam",
    "GE07mbh_03_u:047.002c": "duryodhanaṃ pāṇḍuputrān kopayānaṃ mahārathān",
    "GE07mbh_03_u:047.003a": "kim āsīt pāṇḍuputrāṇāṃ vane bhojanam ucyatām",
    "GE07mbh_03_u:047.003c": "vāneyam atha vā kṛṣṭam etad ākhyātu me bhavān",
    "GE07mbh_03_u:047.004": "vaiśaṃpāyana uvāca",
    "GE07mbh_03_u:047.004a": "vāneyaṃ ca mṛgāṃś caiva śuddhair bāṇair nipātitān",
    "GE07mbh_03_u:047.004c": "brāhmaṇānāṃ nivedyāgram abhuñjan puruṣarṣabhāḥ",
    "GE07mbh_03_u:047.005a": "tāṃs tu śūrān maheṣvāsāṃs tadā nivasato vane",
    "GE07mbh_03_u:047.005c": "anvayur brāhmaṇā rājan sāgnayo 'nagnayas tathā",
    "GE07mbh_03_u:047.006a": "brāhmaṇānāṃ sahasrāṇi snātakānāṃ mahātmanām",
    "GE07mbh_03_u:047.006c": "daśa mokṣavidāṃ tadvad yān bibharti yudhiṣṭhiraḥ",
    "GE07mbh_03_u:047.007a": "rurūn kṛṣṇamṛgāṃś caiva medhyāṃś cānyān vanecarān",
    "GE07mbh_03_u:047.007c": "bāṇair unmathya vidhivad brāhmaṇebhyo nyavedayat",
    "GE07mbh_03_u:047.008a": "na tatra kaś cid durvarṇo vyādhito vāpy adṛśyata",
    "GE07mbh_03_u:047.008c": "kṛśo vā durbalo vāpi dīno bhīto 'pi vā naraḥ",
    "GE07mbh_03_u:047.008d-0197_01": "na tatrāvinayaḥ kaś cid adṛśyata tadā dvijaḥ",
    "GE07mbh_03_u:047.009a": "putrān iva priyāñ jñātīn bhrātṝn iva sahodarān",
    "GE07mbh_03_u:047.009c": "pupoṣa kauravaśreṣṭho dharmarājo yudhiṣṭhiraḥ",
    "GE07mbh_03_u:047.010a": "patīṃś ca draupadī sarvān dvijāṃś caiva yaśasvinī",
    "GE07mbh_03_u:047.010c": "māteva bhojayitvāgre śiṣṭam āhārayat tadā",
    "GE07mbh_03_u:047.011a": "prācīṃ rājā dakṣiṇāṃ bhīmaseno; yamau pratīcīm atha vāpy udīcīm",
    "GE07mbh_03_u:047.011c": "dhanurdharā māṃsahetor mṛgāṇāṃ; kṣayaṃ cakrur nityam evopagamya",
    "GE07mbh_03_u:047.012a": "tathā teṣāṃ vasatāṃ kāmyake vai; vihīnānām arjunenotsukānām",
    "GE07mbh_03_u:047.012c": "pañcaiva varṣāṇi tadā vyatīyur; adhīyatāṃ japatāṃ juhvatāṃ ca",
    "GE07mbh_03_u:048.001": "vaiśaṃpāyana uvāca",
    "GE07mbh_03_u:048.001a": "sudīrgham uṣṇaṃ niḥśvasya dhṛtarāṣṭro 'mbikāsutaḥ",
    "GE07mbh_03_u:048.001c": "abravīt saṃjayaṃ sūtam āmantrya bharatarṣabha",
    "GE07mbh_03_u:048.001d-0198_01": "teṣāṃ tac caritaṃ śrutvā manuṣyātītam adbhutam",
    "GE07mbh_03_u:048.001d-0198_02": "cintāśokaparītātmā manyunābhipariplutaḥ",
    "GE07mbh_03_u:048.001d-0199_01": "na rātrau na divā sūta śāntiṃ prāpnomi vai kṣaṇam",
    "GE07mbh_03_u:048.001d-0199_02": "saṃcintya durnayaṃ ghoram atītaṃ dyūtajaṃ hi tat",
    "GE07mbh_03_u:048.001d-0199_03": "teṣām asahyavīryāṇāṃ śauryaṃ dhairyaṃ dhṛtiṃ parām",
    "GE07mbh_03_u:048.001d-0199_04": "anyonyam anurāgaṃ ca bhrātṝṇām atimānuṣam",
    "GE07mbh_03_u:048.002a": "devaputrau mahābhāgau",
    "GE07mbh_03_u:048.002c": "nakulaḥ sahadevaś ca pāṇḍavau yuddhadurmadau",
    "GE07mbh_03_u:048.003a": "dṛḍhāyudhau dūrapātau yuddhe ca kṛtaniścayau",
    "GE07mbh_03_u:048.003c": "śīghrahastau dṛḍhakrodhau nityayuktau tarasvinau",
    "GE07mbh_03_u:048.004a": "bhīmārjunau purodhāya yadā tau raṇamūrdhani",
    "GE07mbh_03_u:048.004c": "sthāsyete siṃhavikrāntāv aśvināv iva duḥsahau",
    "GE07mbh_03_u:048.004e": "na śeṣam iha paśyāmi tadā sainyasya saṃjaya",
    "GE07mbh_03_u:048.005a": "tau hy apratirathau yuddhe devaputrau mahārathau",
    "GE07mbh_03_u:048.005c": "draupadyās taṃ parikleśaṃ na kṣaṃsyete tv amarṣiṇau",
    "GE07mbh_03_u:048.006a": "vṛṣṇayo vā maheṣvāsā pāñcālā vā mahaujasaḥ",
    "GE07mbh_03_u:048.006c": "yudhi satyābhisaṃdhena vāsudevena rakṣitāḥ",
    "GE07mbh_03_u:048.006e": "pradhakṣyanti raṇe pārthāḥ putrāṇāṃ mama vāhinīm",
    "GE07mbh_03_u:048.007a": "rāmakṛṣṇapraṇītānāṃ vṛṣṇīnāṃ sūtanandana",
    "GE07mbh_03_u:048.007c": "na śakyaḥ sahituṃ vegaḥ parvatair api saṃyuge",
    "GE07mbh_03_u:048.008a": "teṣāṃ madhye maheṣvāso bhīmo bhīmaparākramaḥ",
    "GE07mbh_03_u:048.008c": "śaikyayā vīraghātinyā gadayā vicariṣyati",
    "GE07mbh_03_u:048.009a": "tathā gāṇḍīvanirghoṣaṃ visphūrjitam ivāśaneḥ",
    "GE07mbh_03_u:048.009c": "gadāvegaṃ ca bhīmasya nālaṃ soḍhuṃ narādhipāḥ",
    "GE07mbh_03_u:048.010a": "tato 'haṃ suhṛdāṃ vāco duryodhanavaśānugaḥ",
    "GE07mbh_03_u:048.010c": "smaraṇīyāḥ smariṣyāmi mayā yā na kṛtāḥ purā",
    "GE07mbh_03_u:048.011": "saṃjaya uvāca",
    "GE07mbh_03_u:048.011a": "vyatikramo 'yaṃ sumahāṃs tvayā rājann upekṣitaḥ",
    "GE07mbh_03_u:048.011c": "samarthenāpi yan mohāt putras te na nivāritaḥ",
    "GE07mbh_03_u:048.012a": "śrutvā hi nirjitān dyūte pāṇḍavān madhusūdanaḥ",
    "GE07mbh_03_u:048.012c": "tvaritaḥ kāmyake pārthān samabhāvayad acyutaḥ",
    "GE07mbh_03_u:048.013a": "drupadasya tathā putrā dhṛṣṭadyumnapurogamāḥ",
    "GE07mbh_03_u:048.013c": "virāṭo dhṛṣṭaketuś ca kekayāś ca mahārathāḥ",
    "GE07mbh_03_u:048.014a": "taiś ca yat kathitaṃ tatra dṛṣṭvā pārthān parājitān",
    "GE07mbh_03_u:048.014c": "cāreṇa viditaṃ sarvaṃ tan mayā veditaṃ ca te",
    "GE07mbh_03_u:048.015a": "samāgamya vṛtas tatra pāṇḍavair madhusūdanaḥ",
    "GE07mbh_03_u:048.015c": "sārathye phalgunasyājau tathety āha ca tān hariḥ",
    "GE07mbh_03_u:048.016a": "amarṣito hi kṛṣṇo 'pi dṛṣṭvā pārthāṃs tathāgatān",
    "GE07mbh_03_u:048.016c": "kṛṣṇājinottarāsaṅgān abravīc ca yudhiṣṭhiram",
    "GE07mbh_03_u:048.017a": "yā sā samṛddhiḥ pārthānām indraprasthe babhūva ha",
    "GE07mbh_03_u:048.017c": "rājasūye mayā dṛṣṭā nṛpair anyaiḥ sudurlabhā",
    "GE07mbh_03_u:048.018a": "yatra sarvān mahīpālāñ śastratejobhayārditān",
    "GE07mbh_03_u:048.018c": "savaṅgāṅgān sapauṇḍroḍrān sacoladraviḍāndhakān",
    "GE07mbh_03_u:048.019a": "sāgarānūpagāṃś caiva ye ca pattanavāsinaḥ",
    "GE07mbh_03_u:048.019c": "siṃhalān barbarān mlecchān ye ca jāṅgalavāsinaḥ",
    "GE07mbh_03_u:048.020a": "paścimāni ca rājyāni śataśaḥ sāgarāntikān",
    "GE07mbh_03_u:048.020c": "pahlavān daradān sarvān kirātān yavanāñ śakān",
    "GE07mbh_03_u:048.021a": "hārahūṇāṃś ca cīnāṃś ca tukhārān saindhavāṃs tathā",
    "GE07mbh_03_u:048.021c": "jāguḍān ramaṭhān muṇḍān strīrājyān atha taṅgaṇān",
    "GE07mbh_03_u:048.022a": "ete cānye ca bahavo ye ca te bharatarṣabha",
    "GE07mbh_03_u:048.022b-0200_01": "tāṃś cānyāṃś ca subahūn āhūtān bharatarṣabha",
    "GE07mbh_03_u:048.022c": "āgatān aham adrākṣaṃ yajñe te pariveṣakān",
    "GE07mbh_03_u:048.023a": "sā te samṛddhir yair āttā capalā pratisāriṇī",
    "GE07mbh_03_u:048.023c": "ādāya jīvitaṃ teṣām āhariṣyāmi tām aham",
    "GE07mbh_03_u:048.024a": "rāmeṇa saha kauravya bhīmārjunayamais tathā",
    "GE07mbh_03_u:048.024c": "akrūragadasāmbaiś ca pradyumnenāhukena ca",
    "GE07mbh_03_u:048.024e": "dhṛṣṭadyumnena vīreṇa śiśupālātmajena ca",
    "GE07mbh_03_u:048.025a": "duryodhanaṃ raṇe hatvā sadyaḥ karṇaṃ ca bhārata",
    "GE07mbh_03_u:048.025c": "duḥśāsanaṃ saubaleyaṃ yaś cānyaḥ pratiyotsyate",
    "GE07mbh_03_u:048.026a": "tatas tvaṃ hāstinapure bhrātṛbhiḥ sahito vasan",
    "GE07mbh_03_u:048.026c": "dhārtarāṣṭrīṃ śriyaṃ prāpya praśādhi pṛthivīm imām",
    "GE07mbh_03_u:048.027a": "athainam abravīd rājā tasmin vīrasamāgame",
    "GE07mbh_03_u:048.027c": "śṛṇvatsu teṣu sarveṣu dhṛṣṭadyumnamukheṣu ca",
    "GE07mbh_03_u:048.028a": "pratigṛhṇāmi te vācaṃ satyām etāṃ janārdana",
    "GE07mbh_03_u:048.028c": "amitrān me mahābāho sānubandhān haniṣyasi",
    "GE07mbh_03_u:048.029a": "varṣāt trayodaśād ūrdhvaṃ satyaṃ māṃ kuru keśava",
    "GE07mbh_03_u:048.029c": "pratijñāto vane vāso rājamadhye mayā hy ayam",
    "GE07mbh_03_u:048.030a": "tad dharmarājavacanaṃ pratiśrutya sabhāsadaḥ",
    "GE07mbh_03_u:048.030c": "dhṛṣṭadyumnapurogās te śamayām āsur añjasā",
    "GE07mbh_03_u:048.030e": "keśavaṃ madhurair vākyaiḥ kālayuktair amarṣitam",
    "GE07mbh_03_u:048.031a": "pāñcālīṃ cāhur akliṣṭāṃ vāsudevasya śṛṇvataḥ",
    "GE07mbh_03_u:048.031c": "duryodhanas tava krodhād devi tyakṣyati jīvitam",
    "GE07mbh_03_u:048.031e": "pratijānīma te satyaṃ mā śuco varavarṇini",
    "GE07mbh_03_u:048.032a": "ye sma te kupitāṃ kṛṣṇe dṛṣṭvā tvāṃ prāhasaṃs tadā",
    "GE07mbh_03_u:048.032c": "māṃsāni teṣāṃ khādanto hasiṣyanti mṛgadvijāḥ",
    "GE07mbh_03_u:048.033a": "pāsyanti rudhiraṃ teṣāṃ gṛdhrā gomāyavas tathā",
    "GE07mbh_03_u:048.033c": "uttamāṅgāni karṣanto yais tvaṃ kṛṣṭā sabhātale",
    "GE07mbh_03_u:048.034a": "teṣāṃ drakṣyasi pāñcāli gātrāṇi pṛthivītale",
    "GE07mbh_03_u:048.034c": "kravyādaiḥ kṛṣyamāṇāni bhakṣyamāṇāni cāsakṛt",
    "GE07mbh_03_u:048.035a": "parikliṣṭāsi yais tatra yaiś cāpi samupekṣitā",
    "GE07mbh_03_u:048.035c": "teṣām utkṛttaśirasāṃ bhūmiḥ pāsyati śoṇitam",
    "GE07mbh_03_u:048.036a": "evaṃ bahuvidhā vācas tadocuḥ puruṣarṣabhāḥ",
    "GE07mbh_03_u:048.036c": "sarve tejasvinaḥ śūrāḥ sarve cāhatalakṣaṇāḥ",
    "GE07mbh_03_u:048.037a": "te dharmarājena vṛtā varṣād ūrdhvaṃ trayodaśāt",
    "GE07mbh_03_u:048.037c": "puraskṛtyopayāsyanti vāsudevaṃ mahārathāḥ",
    "GE07mbh_03_u:048.038a": "rāmaś ca kṛṣṇaś ca dhanaṃjayaś ca; pradyumnasāmbau yuyudhānabhīmau",
    "GE07mbh_03_u:048.038c": "mādrīsutau kekayarājaputrāḥ; pāñcālaputrāḥ saha dharmarājñā",
    "GE07mbh_03_u:048.039a": "etān sarvāṃl lokavīrān ajeyān; mahātmanaḥ sānubandhān sasainyān",
    "GE07mbh_03_u:048.039c": "ko jīvitārthī samare pratyudīyāt; kruddhān siṃhān kesariṇo yathaiva",
    "GE07mbh_03_u:048.040": "dhṛtarāṣṭra uvāca",
    "GE07mbh_03_u:048.040a": "yan mābravīd viduro dyūtakāle; tvaṃ pāṇḍavāñ jeṣyasi cen narendra",
    "GE07mbh_03_u:048.040c": "dhruvaṃ kurūṇām ayam antakālo; mahābhayo bhavitā śoṇitaughaḥ",
    "GE07mbh_03_u:048.041a": "manye tathā tad bhaviteti sūta; yathā kṣattā prāha vacaḥ purā mām",
    "GE07mbh_03_u:048.041c": "asaṃśayaṃ bhavitā yuddham etad; gate kāle pāṇḍavānāṃ yathoktam",
    "GE07mbh_03_u:049.001": "janamejaya uvāca",
    "GE07mbh_03_u:049.001a": "astrahetor gate pārthe śakralokaṃ mahātmani",
    "GE07mbh_03_u:049.001c": "yudhiṣṭhiraprabhṛtayaḥ kim akurvanta pāṇḍavāḥ",
    "GE07mbh_03_u:049.002": "vaiśaṃpāyana uvāca",
    "GE07mbh_03_u:049.002a": "astrahetor gate pārthe śakralokaṃ mahātmani",
    "GE07mbh_03_u:049.002c": "nyavasan kṛṣṇayā sārdhaṃ kāmyake puruṣarṣabhāḥ",
    "GE07mbh_03_u:049.003a": "tataḥ kadā cid ekānte vivikta iva śādvale",
    "GE07mbh_03_u:049.003c": "duḥkhārtā bharataśreṣṭhā niṣeduḥ saha kṛṣṇayā",
    "GE07mbh_03_u:049.003e": "dhanaṃjayaṃ śocamānāḥ sāśrukaṇṭhāḥ suduḥkhitāḥ",
    "GE07mbh_03_u:049.004a": "tad viyogād dhi tān sarvāñ śokaḥ samabhipupluve",
    "GE07mbh_03_u:049.004c": "dhanaṃjayaviyogāc ca rājyanāśāc ca duḥkhitāḥ",
    "GE07mbh_03_u:049.005a": "atha bhīmo mahābāhur yudhiṣṭhiram abhāṣata",
    "GE07mbh_03_u:049.005c": "nideśāt te mahārāja gato 'sau puruṣarṣabhaḥ",
    "GE07mbh_03_u:049.005e": "arjunaḥ pāṇḍuputrāṇāṃ yasmin prāṇāḥ pratiṣṭhitāḥ",
    "GE07mbh_03_u:049.006a": "yasmin vinaṣṭe pāñcālāḥ saha putrais tathā vayam",
    "GE07mbh_03_u:049.006c": "sātyakir vāsudevaś ca vinaśyeyur asaṃśayam",
    "GE07mbh_03_u:049.007a": "yo 'sau gacchati tejasvī bahūn kleśān acintayan",
    "GE07mbh_03_u:049.007c": "bhavanniyogād bībhatsus tato duḥkhataraṃ nu kim",
    "GE07mbh_03_u:049.008a": "yasya bāhū samāśritya vayaṃ sarve mahātmanaḥ",
    "GE07mbh_03_u:049.008c": "manyāmahe jitān ājau parān prāptāṃ ca medinīm",
    "GE07mbh_03_u:049.008d-0201_01": "yasya prabhāvād dhi vayaṃ sabhāmadhye dhanuṣmataḥ",
    "GE07mbh_03_u:049.008d-0201_02": "jitān manyāmahe sarvān dhārtarāṣṭrān sasaubalān",
    "GE07mbh_03_u:049.009a": "yasya prabhāvān na mayā sabhāmadhye dhanuṣmataḥ",
    "GE07mbh_03_u:049.009c": "nītā lokam amuṃ sarve dhārtarāṣṭrāḥ sasaubalāḥ",
    "GE07mbh_03_u:049.010a": "te vayaṃ bāhubalinaḥ krodham utthitam ātmanaḥ",
    "GE07mbh_03_u:049.010c": "sahāmahe bhavanmūlaṃ vāsudevena pālitāḥ",
    "GE07mbh_03_u:049.011a": "vayaṃ hi saha kṛṣṇena hatvā karṇamukhān parān",
    "GE07mbh_03_u:049.011c": "svabāhuvijitāṃ kṛtsnāṃ praśāsema vasuṃdharām",
    "GE07mbh_03_u:049.012a": "bhavato dyūtadoṣeṇa sarve vayam upaplutāḥ",
    "GE07mbh_03_u:049.012c": "ahīnapauruṣā rājan balibhir",
    "GE07mbh_03_u:049.013a": "kṣātraṃ dharmaṃ mahārāja samavekṣitum arhasi",
    "GE07mbh_03_u:049.013c": "na hi dharmo mahārāja kṣatriyasya vanāśrayaḥ",
    "GE07mbh_03_u:049.013e": "rājyam eva paraṃ dharmaṃ kṣatriyasya vidur budhāḥ",
    "GE07mbh_03_u:049.014a": "sa kṣatradharmavid rājan mā dharmyān nīnaśaḥ pathaḥ",
    "GE07mbh_03_u:049.014c": "prāg dvādaśa samā rājan dhārtarāṣṭrān nihanmahi",
    "GE07mbh_03_u:049.014c-0202_01": "**** **** hṛdayena vicintyatām",
    "GE07mbh_03_u:049.014c-0202_02": "tad uttiṣṭha mahābāho",
    "GE07mbh_03_u:049.015a": "nivartya ca vanāt pārtham ānāyya ca janārdanam",
    "GE07mbh_03_u:049.015c": "vyūḍhānīkān mahārāja javenaiva mahāhave",
    "GE07mbh_03_u:049.015e": "dhārtarāṣṭrān amuṃ lokaṃ gamayāmi viśāṃ pate",
    "GE07mbh_03_u:049.016a": "sarvān ahaṃ haniṣyāmi dhārtarāṣṭrān sasaubalān",
    "GE07mbh_03_u:049.016c": "duryodhanaṃ ca karṇaṃ ca yo vānyaḥ pratiyotsyate",
    "GE07mbh_03_u:049.017a": "mayā praśamite paścāt tvam eṣyasi vanāt punaḥ",
    "GE07mbh_03_u:049.017c": "evaṃ kṛte na te doṣo bhaviṣyati viśāṃ pate",
    "GE07mbh_03_u:049.018a": "yajñaiś ca vividhais tāta kṛtaṃ pāpam ariṃdama",
    "GE07mbh_03_u:049.018c": "avadhūya mahārāja gacchema svargam uttamam",
    "GE07mbh_03_u:049.019a": "evam etad bhaved rājan yadi rājā na bāliśaḥ",
    "GE07mbh_03_u:049.019c": "asmākaṃ dīrghasūtraḥ syād bhavān dharmaparāyaṇaḥ",
    "GE07mbh_03_u:049.020a": "nikṛtyā nikṛtiprajñā hantavyā iti niścayaḥ",
    "GE07mbh_03_u:049.020c": "na hi naikṛtikaṃ hatvā nikṛtyā pāpam ucyate",
    "GE07mbh_03_u:049.021a": "tathā bhārata dharmeṣu dharmajñair iha dṛśyate",
    "GE07mbh_03_u:049.021c": "ahorātraṃ mahārāja tulyaṃ saṃvatsareṇa hi",
    "GE07mbh_03_u:049.022a": "tathaiva vedavacanaṃ śrūyate nityadā vibho",
    "GE07mbh_03_u:049.022c": "saṃvatsaro mahārāja pūrṇo bhavati kṛcchrataḥ",
    "GE07mbh_03_u:049.023a": "yadi vedāḥ pramāṇaṃ te divasād ūrdhvam acyuta",
    "GE07mbh_03_u:049.023c": "trayodaśa samāḥ kālo jñāyatāṃ pariniṣṭhitaḥ",
    "GE07mbh_03_u:049.024a": "kālo duryodhanaṃ hantuṃ sānubandham ariṃdama",
    "GE07mbh_03_u:049.024c": "ekāgrāṃ pṛthivīṃ sarvāṃ purā rājan karoti saḥ",
    "GE07mbh_03_u:049.024d-007_0001": "dyūtapriyeṇa rājendra kṛtaṃ tad bhavatā tathā",
    "GE07mbh_03_u:049.024d-007_0002": "prāyeṇājñātacaryāyāṃ vayaṃ sarve nipātitāḥ",
    "GE07mbh_03_u:049.024d-007_0003": "na taṃ deśaṃ prapaśyāmi yatra so 'smān sudurjanaḥ",
    "GE07mbh_03_u:049.024d-007_0004": "na vijñāsyati duṣṭātmā cārair iti suyodhanaḥ",
    "GE07mbh_03_u:049.024d-007_0005": "adhigamya ca sarvān no vanavāsam imaṃ tataḥ",
    "GE07mbh_03_u:049.024d-007_0006": "pravrājayiṣyati punar nikṛtyādhamapūruṣaḥ",
    "GE07mbh_03_u:049.024d-007_0007": "yady asmān abhigaccheta pāpaḥ sa hi kathaṃ cana",
    "GE07mbh_03_u:049.024d-007_0008": "ajñātacaryām uttīrṇān dṛṣṭvā ca punar āhvayet",
    "GE07mbh_03_u:049.024d-007_0009": "dyūtena te mahārāja punar dyūtam avartata",
    "GE07mbh_03_u:049.024d-007_0010": "bhavāṃś ca punar āhūto dyūtenaivāpaneṣyati",
    "GE07mbh_03_u:049.024d-007_0011": "sa tathākṣeṣu kuśalo niścito gatacetanaḥ",
    "GE07mbh_03_u:049.024d-007_0012": "cariṣyasi mahārāja vaneṣu vasatīḥ punaḥ",
    "GE07mbh_03_u:049.024d-007_0013": "yady asmān sumahārāja kṛpaṇān kartum arhasi",
    "GE07mbh_03_u:049.024d-007_0014": "yāvajjīvam avekṣasva vedadharmāṃś ca kṛtsnaśaḥ",
    "GE07mbh_03_u:049.024d-007_0015": "nikṛtyā nikṛtiprajñā hantavyā iti niścayaḥ",
    "GE07mbh_03_u:049.024d-007_0016": "anujñātas tvayā gatvā yāvacchakti suyodhanam",
    "GE07mbh_03_u:049.024d-007_0017": "yathaiva kakṣam utsṛṣṭo dahed anilasārathiḥ",
    "GE07mbh_03_u:049.024d-007_0018": "haniṣyāmi tathā mandam anujānātu no bhavān",
    "GE07mbh_03_u:049.025a": "evaṃ bruvāṇaṃ bhīmaṃ tu dharmarājo yudhiṣṭhiraḥ",
    "GE07mbh_03_u:049.025c": "uvāca sāntvayan rājā mūrdhny upāghrāya pāṇḍavam",
    "GE07mbh_03_u:049.026a": "asaṃśayaṃ mahābāho haniṣyasi suyodhanam",
    "GE07mbh_03_u:049.026c": "varṣāt trayodaśād ūrdhvaṃ saha gāṇḍīvadhanvanā",
    "GE07mbh_03_u:049.027a": "yac ca mā bhāṣase pārtha prāptaḥ kāla iti prabho",
    "GE07mbh_03_u:049.027c": "anṛtaṃ notsahe vaktuṃ na hy etan mayi vidyate",
    "GE07mbh_03_u:049.028a": "antareṇāpi kaunteya nikṛtiṃ pāpaniścayam",
    "GE07mbh_03_u:049.028c": "hantā tvam asi durdharṣa sānubandhaṃ suyodhanam",
    "GE07mbh_03_u:049.029a": "evaṃ bruvati bhīmaṃ tu dharmarāje yudhiṣṭhire",
    "GE07mbh_03_u:049.029c": "ājagāma mahābhāgo bṛhadaśvo mahān ṛṣiḥ",
    "GE07mbh_03_u:049.030a": "tam abhiprekṣya dharmātmā saṃprāptaṃ dharmacāriṇam",
    "GE07mbh_03_u:049.030c": "śāstravan madhuparkeṇa pūjayām āsa dharmarāṭ",
    "GE07mbh_03_u:049.031a": "āśvastaṃ cainam āsīnam upāsīno yudhiṣṭhiraḥ",
    "GE07mbh_03_u:049.031c": "abhiprekṣya mahābāhuḥ kṛpaṇaṃ bahv abhāṣata",
    "GE07mbh_03_u:049.032a": "akṣadyūtena bhagavan dhanaṃ rājyaṃ ca me hṛtam",
    "GE07mbh_03_u:049.032c": "āhūya nikṛtiprajñaiḥ kitavair akṣakovidaiḥ",
    "GE07mbh_03_u:049.033a": "anakṣajñasya hi sato nikṛtyā pāpaniścayaiḥ",
    "GE07mbh_03_u:049.033c": "bhāryā ca me sabhāṃ nītā prāṇebhyo 'pi garīyasī",
    "GE07mbh_03_u:049.033d-0203_01": "punar dyūtena māṃ jitvā vanavāsaṃ sudāruṇam",
    "GE07mbh_03_u:049.033d-0203_02": "prāvrājayan mahāraṇyam ajinaiḥ parivāritam",
    "GE07mbh_03_u:049.033d-0203_03": "ahaṃ vane durvasatīr vasan paramaduḥkhitaḥ",
    "GE07mbh_03_u:049.033d-0203_04": "akṣadyūtādhikāre ca giraḥ śṛṇvan sudāruṇāḥ",
    "GE07mbh_03_u:049.033d-0203_05": "ārtānāṃ suhṛdāṃ vāco dyūtaprabhṛti śaṃsatām",
    "GE07mbh_03_u:049.033d-0203_06": "ahaṃ hṛdi śritāḥ smṛtvā sarvarātrīr vicintayan",
    "GE07mbh_03_u:049.033d-0203_07": "yasmiṃś caiva samastānāṃ prāṇā gāṇḍīvadhanvani",
    "GE07mbh_03_u:049.033d-0203_08": "vinā mahātmanā tena gatasattva ivābhavam",
    "GE07mbh_03_u:049.033d-0203_09": "kadā drakṣyāmi bībhatsuṃ kṛtāstraṃ punar āgatam",
    "GE07mbh_03_u:049.033d-0203_10": "priyavādinam akṣudraṃ dayāyuktam atandritam",
    "GE07mbh_03_u:049.033d-0204_01": "iti sarve maheṣvāsaṃ cintayānā dhanaṃjayam",
    "GE07mbh_03_u:049.033d-0204_02": "anena tu viṣaṇṇo 'haṃ kāraṇena sahānujaḥ",
    "GE07mbh_03_u:049.033d-0204_03": "vanavāsān nivṛttaṃ māṃ punas te pāpabuddhayaḥ",
    "GE07mbh_03_u:049.033d-0204_04": "jayantaḥ prīyamāṇā vai devane bhrātṛbhiḥ saha",
    "GE07mbh_03_u:049.033d-0204_05": "dyūtenaivāhvayiṣyanti balād akṣeṣu tadvidaḥ",
    "GE07mbh_03_u:049.033d-0204_06": "āhūtaś ca punar dyūte nāsmi śakto nivartitum",
    "GE07mbh_03_u:049.033d-0204_07": "paṇe ca mama nāsty arthaṃ vidyate vasu kiṃ cana",
    "GE07mbh_03_u:049.033d-0204_08": "etat sarvam anudhyāyaṃś cintayāno divāniśam",
    "GE07mbh_03_u:049.033d-0204_09": "na matto duḥkhitataraḥ pumān astīha kaś cana",
    "GE07mbh_03_u:049.034a": "asti rājā mayā kaś cid alpabhāgyataro bhuvi",
    "GE07mbh_03_u:049.034c": "bhavatā dṛṣṭapūrvo vā śrutapūrvo 'pi vā bhavet",
    "GE07mbh_03_u:049.034e": "na matto duḥkhitataraḥ pumān astīti me matiḥ",
    "GE07mbh_03_u:049.034f-0205_01": "alpabhāgyataro vāpi kaś cid asti mahāmune",
    "GE07mbh_03_u:049.034f-0206_01": "iti bruvāṇaṃ rājānaṃ bṛhadaśvo 'bravīn muniḥ",
    "GE07mbh_03_u:049.034f-0207_01": "evaṃ bruvantaṃ duḥkhārtam uvāca bhagavān ṛṣiḥ",
    "GE07mbh_03_u:049.034f-0207_02": "śokaṃ vyapanudan rājño dharmarājasya dhīmataḥ",
    "GE07mbh_03_u:049.035": "bṛhadaśva uvāca",
    "GE07mbh_03_u:049.035a": "yad bravīṣi mahārāja na matto vidyate kva cit",
    "GE07mbh_03_u:049.035c": "alpabhāgyataraḥ kaś cit pumān astīti pāṇḍava",
    "GE07mbh_03_u:049.035d-0208_01": "na viṣāde manaḥ kāryaṃ tvayā buddhimatāṃ vara",
    "GE07mbh_03_u:049.035d-0208_02": "āgamiṣyati bībhatsur amitrāṃś ca vijeṣyate",
    "GE07mbh_03_u:049.036a": "atra te kathayiṣyāmi yadi śuśrūṣase 'nagha",
    "GE07mbh_03_u:049.036c": "yas tvatto duḥkhitataro rājāsīt pṛthivīpate",
    "GE07mbh_03_u:049.037": "vaiśaṃpāyana uvāca",
    "GE07mbh_03_u:049.037a": "athainam abravīd rājā bravītu bhagavān iti",
    "GE07mbh_03_u:049.037c": "imām avasthāṃ saṃprāptaṃ śrotum icchāmi pārthivam",
    "GE07mbh_03_u:049.038": "bṛhadaśva uvāca",
    "GE07mbh_03_u:049.038a": "śṛṇu rājann avahitaḥ saha bhrātṛbhir acyuta",
    "GE07mbh_03_u:049.038c": "yas tvatto duḥkhitataro rājāsīt pṛthivīpate",
    "GE07mbh_03_u:049.039a": "niṣadheṣu mahīpālo vīrasena iti sma ha",
    "GE07mbh_03_u:049.039c": "tasya putro 'bhavan nāmnā nalo dharmārthadarśivān",
    "GE07mbh_03_u:049.040a": "sa nikṛtyā jito rājā puṣkareṇeti naḥ śrutam",
    "GE07mbh_03_u:049.040c": "vanavāsam aduḥkhārho bhāryayā nyavasat saha",
    "GE07mbh_03_u:049.041a": "na tasyāśvo na ca ratho na bhrātā na ca bāndhavāḥ",
    "GE07mbh_03_u:049.041c": "vane nivasato rājañ śiṣyante sma kadā cana",
    "GE07mbh_03_u:049.042a": "bhavān hi saṃvṛto vīrair bhrātṛbhir devasaṃmitaiḥ",
    "GE07mbh_03_u:049.042c": "brahmakalpair dvijāgryaiś ca tasmān nārhasi śocitum",
    "GE07mbh_03_u:049.043": "yudhiṣṭhira uvāca",
    "GE07mbh_03_u:049.043a": "vistareṇāham icchāmi nalasya sumahātmanaḥ",
    "GE07mbh_03_u:049.043c": "caritaṃ vadatāṃ śreṣṭha tan mamākhyātum arhasi",
    "GE07mbh_03_u:050.001": "bṛhadaśva uvāca",
    "GE07mbh_03_u:050.001a": "āsīd rājā nalo nāma vīrasenasuto balī",
    "GE07mbh_03_u:050.001c": "upapanno guṇair iṣṭai rūpavān aśvakovidaḥ",
    "GE07mbh_03_u:050.001d-0209_01": "yajvā dānapatir dakṣaḥ sadā śīlapuraskṛtaḥ",
    "GE07mbh_03_u:050.002a": "atiṣṭhan manujendrāṇāṃ mūrdhni devapatir yathā",
    "GE07mbh_03_u:050.002c": "upary upari sarveṣām āditya iva tejasā",
    "GE07mbh_03_u:050.003a": "brahmaṇyo vedavic chūro niṣadheṣu mahīpatiḥ",
    "GE07mbh_03_u:050.003c": "akṣapriyaḥ satyavādī mahān akṣauhiṇīpatiḥ",
    "GE07mbh_03_u:050.004a": "īpsito varanārīṇām udāraḥ saṃyatendriyaḥ",
    "GE07mbh_03_u:050.004c": "rakṣitā dhanvināṃ śreṣṭhaḥ sākṣād iva manuḥ svayam",
    "GE07mbh_03_u:050.005a": "tathaivāsīd vidarbheṣu bhīmo bhīmaparākramaḥ",
    "GE07mbh_03_u:050.005c": "śūraḥ sarvaguṇair yuktaḥ prajākāmaḥ sa cāprajaḥ",
    "GE07mbh_03_u:050.006a": "sa prajārthe paraṃ yatnam akarot susamāhitaḥ",
    "GE07mbh_03_u:050.006c": "tam abhyagacchad brahmarṣir damano nāma bhārata",
    "GE07mbh_03_u:050.007a": "taṃ sa bhīmaḥ prajākāmas toṣayām āsa dharmavit",
    "GE07mbh_03_u:050.007c": "mahiṣyā saha rājendra satkāreṇa suvarcasam",
    "GE07mbh_03_u:050.008a": "tasmai prasanno damanaḥ sabhāryāya varaṃ dadau",
    "GE07mbh_03_u:050.008c": "kanyāratnaṃ kumārāṃś ca trīn udārān mahāyaśāḥ",
    "GE07mbh_03_u:050.009a": "damayantīṃ damaṃ dāntaṃ damanaṃ ca suvarcasam",
    "GE07mbh_03_u:050.009c": "upapannān guṇaiḥ sarvair bhīmān bhīmaparākramān",
    "GE07mbh_03_u:050.010a": "damayantī tu rūpeṇa tejasā yaśasā śriyā",
    "GE07mbh_03_u:050.010c": "saubhāgyena ca lokeṣu yaśaḥ prāpa sumadhyamā",
    "GE07mbh_03_u:050.011a": "atha tāṃ vayasi prāpte dāsīnāṃ samalaṃkṛtam",
    "GE07mbh_03_u:050.011c": "śataṃ sakhīnāṃ ca tathā paryupāste śacīm iva",
    "GE07mbh_03_u:050.012a": "tatra sma bhrājate bhaimī sarvābharaṇabhūṣitā",
    "GE07mbh_03_u:050.012c": "sakhīmadhye 'navadyāṅgī vidyut saudāminī yathā",
    "GE07mbh_03_u:050.012e": "atīva rūpasaṃpannā śrīr ivāyatalocanā",
    "GE07mbh_03_u:050.013a": "na deveṣu na yakṣeṣu tādṛg rūpavatī kva cit",
    "GE07mbh_03_u:050.013c": "mānuṣeṣv api cānyeṣu dṛṣṭapūrvā na ca śrutā",
    "GE07mbh_03_u:050.013e": "cittapramāthinī bālā devānām api sundarī",
    "GE07mbh_03_u:050.014a": "nalaś ca naraśārdūlo rūpeṇāpratimo bhuvi",
    "GE07mbh_03_u:050.014c": "kandarpa iva rūpeṇa mūrtimān abhavat svayam",
    "GE07mbh_03_u:050.015a": "tasyāḥ samīpe tu nalaṃ praśaśaṃsuḥ kutūhalāt",
    "GE07mbh_03_u:050.015c": "naiṣadhasya samīpe tu damayantīṃ punaḥ punaḥ",
    "GE07mbh_03_u:050.016a": "tayor adṛṣṭakāmo 'bhūc chṛṇvatoḥ satataṃ guṇān",
    "GE07mbh_03_u:050.016c": "anyonyaṃ prati kaunteya sa vyavardhata hṛcchayaḥ",
    "GE07mbh_03_u:050.017a": "aśaknuvan nalaḥ kāmaṃ tadā dhārayituṃ hṛdā",
    "GE07mbh_03_u:050.017c": "antaḥpurasamīpasthe vana āste rahogataḥ",
    "GE07mbh_03_u:050.017d-0210_01": "kasya cit tv atha kālasya nalaḥ pārthivasattamaḥ",
    "GE07mbh_03_u:050.018a": "sa dadarśa tadā haṃsāñ jātarūpaparicchadān",
    "GE07mbh_03_u:050.018c": "vane vicaratāṃ teṣām ekaṃ jagrāha pakṣiṇam",
    "GE07mbh_03_u:050.019a": "tato 'ntarikṣago vācaṃ vyājahāra tadā nalam",
    "GE07mbh_03_u:050.019c": "na hantavyo 'smi te rājan kariṣyāmi hi te priyam",
    "GE07mbh_03_u:050.020a": "damayantīsakāśe tvāṃ kathayiṣyāmi naiṣadha",
    "GE07mbh_03_u:050.020c": "yathā tvad anyaṃ puruṣaṃ na sā maṃsyati karhi cit",
    "GE07mbh_03_u:050.020d-0211_01": "tava caiva yathā bhāryā bhaviṣyati tathānagha",
    "GE07mbh_03_u:050.020d-0211_02": "vidhāsyāmi naravyāghra so 'nujānātu mā bhavān",
    "GE07mbh_03_u:050.021a": "evam uktas tato haṃsam utsasarja mahīpatiḥ",
    "GE07mbh_03_u:050.021c": "te tu haṃsāḥ samutpatya vidarbhān agamaṃs tataḥ",
    "GE07mbh_03_u:050.022a": "vidarbhanagarīṃ gatvā damayantyās tadāntike",
    "GE07mbh_03_u:050.022c": "nipetus te garutmantaḥ sā dadarśātha tān khagān",
    "GE07mbh_03_u:050.023a": "sā tān adbhutarūpān vai dṛṣṭvā sakhigaṇāvṛtā",
    "GE07mbh_03_u:050.023c": "hṛṣṭā grahītuṃ khagamāṃs tvaramāṇopacakrame",
    "GE07mbh_03_u:050.024a": "atha haṃsā visasṛpuḥ sarvataḥ pramadāvane",
    "GE07mbh_03_u:050.024c": "ekaikaśas tataḥ kanyās tān haṃsān samupādravan",
    "GE07mbh_03_u:050.025a": "damayantī tu yaṃ haṃsaṃ samupādhāvad antike",
    "GE07mbh_03_u:050.025c": "sa mānuṣīṃ giraṃ kṛtvā damayantīm athābravīt",
    "GE07mbh_03_u:050.026a": "damayanti nalo nāma niṣadheṣu mahīpatiḥ",
    "GE07mbh_03_u:050.026c": "aśvinoḥ sadṛśo rūpe na samās tasya mānuṣāḥ",
    "GE07mbh_03_u:050.027a": "tasya vai yadi bhāryā tvaṃ bhavethā varavarṇini",
    "GE07mbh_03_u:050.027c": "saphalaṃ te bhavej janma rūpaṃ cedaṃ sumadhyame",
    "GE07mbh_03_u:050.028a": "vayaṃ hi devagandharvamanuṣyoragarākṣasān",
    "GE07mbh_03_u:050.028c": "dṛṣṭavanto na cāsmābhir dṛṣṭapūrvas tathāvidhaḥ",
    "GE07mbh_03_u:050.029a": "tvaṃ cāpi ratnaṃ nārīṇāṃ nareṣu ca nalo varaḥ",
    "GE07mbh_03_u:050.029c": "viśiṣṭāyā viśiṣṭena saṃgamo guṇavān bhavet",
    "GE07mbh_03_u:050.030a": "evam uktā tu haṃsena damayantī viśāṃ pate",
    "GE07mbh_03_u:050.030c": "abravīt tatra taṃ haṃsaṃ tam apy evaṃ nalaṃ vada",
    "GE07mbh_03_u:050.031a": "tathety uktvāṇḍajaḥ kanyāṃ vaidarbhasya viśāṃ pate",
    "GE07mbh_03_u:050.031c": "punar āgamya niṣadhān nale sarvaṃ nyavedayat",
    "GE07mbh_03_u:050.031d-0212_01": "vayaṃ hi devagandharvāḥ śaptāś cendreṇa kāraṇāt",
    "GE07mbh_03_u:050.031d-0212_02": "asmān saṃspṛśya pāṇibhyāṃ yathā mokṣe vrajāmahe",
    "GE07mbh_03_u:050.031d-0212_03": "evam uktas tato haṃsān pramamajjātha naiṣadhaḥ",
    "GE07mbh_03_u:050.031d-0212_04": "naiṣadhena tu saṃspṛṣṭā indralokaṃ punar gatāḥ",
    "GE07mbh_03_u:051.001": "bṛhadaśva uvāca",
    "GE07mbh_03_u:051.001a": "damayantī tu tac chrutvā vaco haṃsasya bhārata",
    "GE07mbh_03_u:051.001c": "tadā prabhṛti nasvasthā nalaṃ prati babhūva sā",
    "GE07mbh_03_u:051.002a": "tataś cintāparā dīnā vivarṇavadanā kṛśā",
    "GE07mbh_03_u:051.002c": "babhūva damayantī tu niḥśvāsaparamā tadā",
    "GE07mbh_03_u:051.003a": "ūrdhvadṛṣṭir dhyānaparā babhūvonmattadarśanā",
    "GE07mbh_03_u:051.003b-0213_01": "pāṇḍuvarṇā kṣaṇenātha hṛcchayāviṣṭacetanā",
    "GE07mbh_03_u:051.003c": "na śayyāsanabhogeṣu ratiṃ vindati karhi cit",
    "GE07mbh_03_u:051.004a": "na naktaṃ na divā śete hā heti vadatī muhuḥ",
    "GE07mbh_03_u:051.004c": "tām asvasthāṃ tadākārāṃ sakhyas tā jajñur iṅgitaiḥ",
    "GE07mbh_03_u:051.005a": "tato vidarbhapataye damayantyāḥ sakhīgaṇaḥ",
    "GE07mbh_03_u:051.005c": "nyavedayata nasvasthāṃ damayantīṃ nareśvara",
    "GE07mbh_03_u:051.006a": "tac chrutvā nṛpatir bhīmo damayantīsakhīgaṇāt",
    "GE07mbh_03_u:051.006c": "cintayām āsa tat kāryaṃ sumahat svāṃ sutāṃ prati",
    "GE07mbh_03_u:051.006d-0214_01": "kimarthaṃ duhitā me 'dya nātisvastheva lakṣyate",
    "GE07mbh_03_u:051.007a": "sa samīkṣya mahīpālaḥ svāṃ sutāṃ prāptayauvanām",
    "GE07mbh_03_u:051.007c": "apaśyad ātmanaḥ kāryaṃ damayantyāḥ svayaṃvaram",
    "GE07mbh_03_u:051.008a": "sa saṃnipātayām āsa mahīpālān viśāṃ pate",
    "GE07mbh_03_u:051.008c": "anubhūyatām ayaṃ vīrāḥ svayaṃvara iti prabho",
    "GE07mbh_03_u:051.009a": "śrutvā tu pārthivāḥ sarve damayantyāḥ svayaṃvaram",
    "GE07mbh_03_u:051.009c": "abhijagmus tadā bhīmaṃ rājāno bhīmaśāsanāt",
    "GE07mbh_03_u:051.010a": "hastyaśvarathaghoṣeṇa nādayanto vasuṃdharām",
    "GE07mbh_03_u:051.010c": "vicitramālyābharaṇair balair dṛśyaiḥ svalaṃkṛtaiḥ",
    "GE07mbh_03_u:051.010d-0215_01": "teṣāṃ bhīmo mahābāhuḥ pārthivānāṃ mahātmanām",
    "GE07mbh_03_u:051.010d-0215_02": "yathārham akarot pūjāṃ te 'vasaṃs tatra pūjitāḥ",
    "GE07mbh_03_u:051.011a": "etasminn eva kāle tu purāṇāv ṛṣisattamau",
    "GE07mbh_03_u:051.011c": "aṭamānau mahātmānāv indralokam ito gatau",
    "GE07mbh_03_u:051.012a": "nāradaḥ parvataś caiva mahātmānau mahāvratau",
    "GE07mbh_03_u:051.012c": "devarājasya bhavanaṃ viviśāte supūjitau",
    "GE07mbh_03_u:051.013a": "tāv arcitvā sahasrākṣas tataḥ kuśalam avyayam",
    "GE07mbh_03_u:051.013c": "papracchānāmayaṃ cāpi tayoḥ sarvagataṃ vibhuḥ",
    "GE07mbh_03_u:051.014": "nārada uvāca",
    "GE07mbh_03_u:051.014a": "āvayoḥ kuśalaṃ deva sarvatragatam īśvara",
    "GE07mbh_03_u:051.014c": "loke ca maghavan kṛtsne nṛpāḥ kuśalino vibho",
    "GE07mbh_03_u:051.015": "bṛhadaśva uvāca",
    "GE07mbh_03_u:051.015a": "nāradasya vacaḥ śrutvā papraccha balavṛtrahā",
    "GE07mbh_03_u:051.015c": "dharmajñāḥ pṛthivīpālās tyaktajīvitayodhinaḥ",
    "GE07mbh_03_u:051.016a": "śastreṇa nidhanaṃ kāle ye gacchanty aparāṅmukhāḥ",
    "GE07mbh_03_u:051.016c": "ayaṃ loko 'kṣayas teṣāṃ yathaiva mama kāmadhuk",
    "GE07mbh_03_u:051.017a": "kva nu te kṣatriyāḥ śūrā na hi paśyāmi tān aham",
    "GE07mbh_03_u:051.017c": "āgacchato mahīpālān atithīn dayitān mama",
    "GE07mbh_03_u:051.018a": "evam uktas tu śakreṇa nāradaḥ pratyabhāṣata",
    "GE07mbh_03_u:051.018c": "śṛṇu me bhagavan yena na dṛśyante mahīkṣitaḥ",
    "GE07mbh_03_u:051.019a": "vidarbharājaduhitā damayantīti viśrutā",
    "GE07mbh_03_u:051.019c": "rūpeṇa samatikrāntā pṛthivyāṃ sarvayoṣitaḥ",
    "GE07mbh_03_u:051.020a": "tasyāḥ svayaṃvaraḥ śakra bhavitā nacirād iva",
    "GE07mbh_03_u:051.020c": "tatra gacchanti rājāno rājaputrāś ca sarvaśaḥ",
    "GE07mbh_03_u:051.021a": "tāṃ ratnabhūtāṃ lokasya prārthayanto mahīkṣitaḥ",
    "GE07mbh_03_u:051.021c": "kāṅkṣanti sma viśeṣeṇa",
    "GE07mbh_03_u:051.022a": "etasmin kathyamāne tu lokapālāś ca sāgnikāḥ",
    "GE07mbh_03_u:051.022c": "ājagmur devarājasya samīpam amarottamāḥ",
    "GE07mbh_03_u:051.023a": "tatas tac chuśruvuḥ sarve nāradasya vaco mahat",
    "GE07mbh_03_u:051.023c": "śrutvā caivābruvan hṛṣṭā gacchāmo vayam apy uta",
    "GE07mbh_03_u:051.024a": "tataḥ sarve mahārāja sagaṇāḥ sahavāhanāḥ",
    "GE07mbh_03_u:051.024c": "vidarbhān abhito jagmur yatra sarve mahīkṣitaḥ",
    "GE07mbh_03_u:051.025a": "nalo 'pi rājā kaunteya śrutvā rājñāṃ samāgamam",
    "GE07mbh_03_u:051.025c": "abhyagacchad adīnātmā damayantīm anuvrataḥ",
    "GE07mbh_03_u:051.026a": "atha devāḥ pathi nalaṃ dadṛśur bhūtale sthitam",
    "GE07mbh_03_u:051.026c": "sākṣād iva sthitaṃ mūrtyā manmathaṃ rūpasaṃpadā",
    "GE07mbh_03_u:051.027a": "taṃ dṛṣṭvā lokapālās te bhrājamānaṃ yathā ravim",
    "GE07mbh_03_u:051.027c": "tasthur vigatasaṃkalpā vismitā rūpasaṃpadā",
    "GE07mbh_03_u:051.028a": "tato 'ntarikṣe viṣṭabhya vimānāni divaukasaḥ",
    "GE07mbh_03_u:051.028c": "abruvan naiṣadhaṃ rājann avatīrya nabhastalāt",
    "GE07mbh_03_u:051.029a": "bho bho naiṣadha rājendra nala satyavrato bhavān",
    "GE07mbh_03_u:051.029c": "asmākaṃ kuru sāhāyyaṃ dūto bhava narottama",
    "GE07mbh_03_u:052.001": "bṛhadaśva uvāca",
    "GE07mbh_03_u:052.001a": "tebhyaḥ pratijñāya nalaḥ kariṣya iti bhārata",
    "GE07mbh_03_u:052.001c": "athainān paripapraccha kṛtāñjalir avasthitaḥ",
    "GE07mbh_03_u:052.002a": "ke vai bhavantaḥ kaś cāsau yasyāhaṃ dūta īpsitaḥ",
    "GE07mbh_03_u:052.002c": "kiṃ ca tatra mayā kāryaṃ kathayadhvaṃ yathātatham",
    "GE07mbh_03_u:052.003a": "evam ukte naiṣadhena maghavān pratyabhāṣata",
    "GE07mbh_03_u:052.003c": "amarān vai nibodhāsmān damayantyartham āgatān",
    "GE07mbh_03_u:052.004a": "aham indro 'yam agniś ca tathaivāyam apāṃpatiḥ",
    "GE07mbh_03_u:052.004c": "śarīrāntakaro nṝṇāṃ yamo 'yam api pārthiva",
    "GE07mbh_03_u:052.005a": "sa vai tvam āgatān asmān damayantyai nivedaya",
    "GE07mbh_03_u:052.005c": "lokapālāḥ sahendrās tvāṃ samāyānti didṛkṣavaḥ",
    "GE07mbh_03_u:052.006a": "prāptum icchanti devās tvāṃ śakro 'gnir varuṇo yamaḥ",
    "GE07mbh_03_u:052.006c": "teṣām anyatamaṃ devaṃ patitve varayasva ha",
    "GE07mbh_03_u:052.007a": "evam uktaḥ sa śakreṇa nalaḥ prāñjalir abravīt",
    "GE07mbh_03_u:052.007c": "ekārthasamavetaṃ māṃ na preṣayitum arhatha",
    "GE07mbh_03_u:052.007d-0216_01": "kathaṃ tu jātasaṃkalpaḥ striyam utsahate pumān",
    "GE07mbh_03_u:052.007d-0216_02": "parārtham īdṛśaṃ vaktuṃ tat kṣamantu maheśvarāḥ",
    "GE07mbh_03_u:052.007d-0217_01": "evam ukto naiṣadhena maghavān punar abravīt",
    "GE07mbh_03_u:052.008": "devā ūcuḥ",
    "GE07mbh_03_u:052.008a": "kariṣya iti saṃśrutya pūrvam asmāsu naiṣadha",
    "GE07mbh_03_u:052.008c": "na kariṣyasi kasmāt tvaṃ vraja naiṣadha māciram",
    "GE07mbh_03_u:052.008d-0218_01": "sa vai tvam āgatān asmān damayantyai nivedaya",
    "GE07mbh_03_u:052.008d-0218_02": "śreyasā yokṣyase hi tvaṃ kurvann amaraśāsanam",
    "GE07mbh_03_u:052.009": "bṛhadaśva uvāca",
    "GE07mbh_03_u:052.009a": "evam uktaḥ sa devais tair naiṣadhaḥ punar abravīt",
    "GE07mbh_03_u:052.009c": "surakṣitāni veśmāni praveṣṭuṃ katham utsahe",
    "GE07mbh_03_u:052.009d-0219_01": "asmākaṃ māyayā channas tvaṃ pravekṣyasi niścayam",
    "GE07mbh_03_u:052.009d-0219_02": "iti śakro naiṣadhaṃ taṃ punar evābhyabhāṣata",
    "GE07mbh_03_u:052.010a": "pravekṣyasīti taṃ śakraḥ punar evābhyabhāṣata",
    "GE07mbh_03_u:052.010c": "jagāma sa tathety uktvā damayantyā niveśanam",
    "GE07mbh_03_u:052.011a": "dadarśa tatra vaidarbhīṃ sakhīgaṇasamāvṛtām",
    "GE07mbh_03_u:052.011c": "dedīpyamānāṃ vapuṣā śriyā ca varavarṇinīm",
    "GE07mbh_03_u:052.012a": "atīva sukumārāṅgīṃ tanumadhyāṃ",
    "GE07mbh_03_u:052.012c": "ākṣipantīm iva ca bhāḥ śaśinaḥ svena tejasā",
    "GE07mbh_03_u:052.013a": "tasya dṛṣṭvaiva vavṛdhe kāmas tāṃ cāruhāsinīm",
    "GE07mbh_03_u:052.013c": "satyaṃ cikīrṣamāṇas tu dhārayām āsa hṛcchayam",
    "GE07mbh_03_u:052.014a": "tatas tā naiṣadhaṃ dṛṣṭvā saṃbhrāntāḥ paramāṅganāḥ",
    "GE07mbh_03_u:052.014c": "āsanebhyaḥ samutpetus tejasā tasya dharṣitāḥ",
    "GE07mbh_03_u:052.015a": "praśaśaṃsuś ca suprītā nalaṃ tā vismayānvitāḥ",
    "GE07mbh_03_u:052.015c": "na cainam abhyabhāṣanta manobhis tv abhyacintayan",
    "GE07mbh_03_u:052.016a": "aho rūpam aho kāntir aho dhairyaṃ mahātmanaḥ",
    "GE07mbh_03_u:052.016c": "ko 'yaṃ devo nu yakṣo nu gandharvo nu bhaviṣyati",
    "GE07mbh_03_u:052.017a": "na tv enaṃ śaknuvanti sma vyāhartum api kiṃ cana",
    "GE07mbh_03_u:052.017c": "tejasā dharṣitāḥ sarvā lajjāvatyo varāṅganāḥ",
    "GE07mbh_03_u:052.018a": "athainaṃ smayamāneva",
    "GE07mbh_03_u:052.018c": "damayantī nalaṃ vīram abhyabhāṣata vismitā",
    "GE07mbh_03_u:052.019a": "kas tvaṃ sarvānavadyāṅga mama hṛcchayavardhana",
    "GE07mbh_03_u:052.019c": "prāpto 'sy amaravad vīra jñātum icchāmi te 'nagha",
    "GE07mbh_03_u:052.020a": "katham āgamanaṃ ceha kathaṃ cāsi na lakṣitaḥ",
    "GE07mbh_03_u:052.020c": "surakṣitaṃ hi me veśma rājā caivograśāsanaḥ",
    "GE07mbh_03_u:052.021a": "evam uktas tu vaidarbhyā nalas tāṃ pratyuvāca ha",
    "GE07mbh_03_u:052.021c": "nalaṃ māṃ viddhi kalyāṇi devadūtam ihāgatam",
    "GE07mbh_03_u:052.022a": "devās tvāṃ prāptum icchanti śakro 'gnir varuṇo yamaḥ",
    "GE07mbh_03_u:052.022c": "teṣām anyatamaṃ devaṃ patiṃ varaya śobhane",
    "GE07mbh_03_u:052.023a": "teṣām eva prabhāvena praviṣṭo 'ham alakṣitaḥ",
    "GE07mbh_03_u:052.023c": "praviśantaṃ hi māṃ kaś cin nāpaśyan nāpy avārayat",
    "GE07mbh_03_u:052.024a": "etadartham ahaṃ bhadre preṣitaḥ surasattamaiḥ",
    "GE07mbh_03_u:052.024c": "etac chrutvā śubhe buddhiṃ prakuruṣva yathecchasi",
    "GE07mbh_03_u:053.001": "bṛhadaśva uvāca",
    "GE07mbh_03_u:053.001a": "sā namaskṛtya devebhyaḥ prahasya nalam abravīt",
    "GE07mbh_03_u:053.001c": "praṇayasva yathāśraddhaṃ rājan kiṃ karavāṇi te",
    "GE07mbh_03_u:053.002a": "ahaṃ caiva hi yac cānyan mamāsti vasu kiṃ cana",
    "GE07mbh_03_u:053.002c": "sarvaṃ tat tava viśrabdhaṃ kuru praṇayam īśvara",
    "GE07mbh_03_u:053.003a": "haṃsānāṃ vacanaṃ yat tat tan māṃ dahati pārthiva",
    "GE07mbh_03_u:053.003c": "tvatkṛte hi mayā vīra rājānaḥ saṃnipātitāḥ",
    "GE07mbh_03_u:053.004a": "yadi ced bhajamānāṃ māṃ pratyākhyāsyasi mānada",
    "GE07mbh_03_u:053.004c": "viṣam agniṃ jalaṃ rajjum āsthāsye tava kāraṇāt",
    "GE07mbh_03_u:053.005a": "evam uktas tu vaidarbhyā nalas tāṃ pratyuvāca ha",
    "GE07mbh_03_u:053.005c": "tiṣṭhatsu lokapāleṣu kathaṃ mānuṣam icchasi",
    "GE07mbh_03_u:053.006a": "yeṣām ahaṃ lokakṛtām īśvarāṇāṃ mahātmanām",
    "GE07mbh_03_u:053.006c": "na pādarajasā tulyo manas te teṣu vartatām",
    "GE07mbh_03_u:053.007a": "vipriyaṃ hy ācaran martyo devānāṃ mṛtyum ṛcchati",
    "GE07mbh_03_u:053.007c": "trāhi mām anavadyāṅgi varayasva surottamān",
    "GE07mbh_03_u:053.007d-008_0001": "virajāṃsi ca vāsāṃsi divyāś citrāḥ srajas tathā",
    "GE07mbh_03_u:053.007d-008_0002": "bhūṣaṇāni tu mukhyāni devān prāpya tu bhuṅkṣva vai",
    "GE07mbh_03_u:053.007d-008_0003": "ya imāṃ pṛthivīṃ kṛtsnāṃ saṃkṣipya grasate punaḥ",
    "GE07mbh_03_u:053.007d-008_0004": "hutāśam īśaṃ devānāṃ kā taṃ na varayet patim",
    "GE07mbh_03_u:053.007d-008_0005": "yasya daṇḍabhayāt sarve bhūtagrāmāḥ samāgatāḥ",
    "GE07mbh_03_u:053.007d-008_0006": "dharmam evānurudhyanti kā taṃ na varayet patim",
    "GE07mbh_03_u:053.007d-008_0007": "dharmātmānaṃ mahātmānaṃ daityadānavamardanam",
    "GE07mbh_03_u:053.007d-008_0008": "mahendraṃ sarvadevānāṃ kā taṃ na varayet patim",
    "GE07mbh_03_u:053.007d-008_0009": "kriyatām aviśaṅkena manasā yadi manyase",
    "GE07mbh_03_u:053.007d-008_0010": "varuṇaṃ lokapālānāṃ suhṛdvākyam idaṃ śṛṇu",
    "GE07mbh_03_u:053.007d-008_0011": "naiṣadhenaivam uktā sā damayantī vaco 'bravīt",
    "GE07mbh_03_u:053.007d-008_0012": "samāplutābhyāṃ netrābhyāṃ śokajenātha vāriṇā",
    "GE07mbh_03_u:053.007d-008_0013": "devebhyo 'haṃ namaskṛtya sarvebhyaḥ pṛthivīpate",
    "GE07mbh_03_u:053.007d-008_0014": "vṛṇe tvām eva bhartāraṃ satyam etad bravīmi te",
    "GE07mbh_03_u:053.007d-008_0015": "tām uvāca tato rājā vepamānāṃ kṛtāñjalim",
    "GE07mbh_03_u:053.007d-008_0016": "dautyenāgatya kalyāṇi tathā bhadre vidhīyatām",
    "GE07mbh_03_u:053.007d-008_0017": "kathaṃ hy ahaṃ pratiśrutya devatānāṃ viśeṣataḥ",
    "GE07mbh_03_u:053.007d-008_0018": "parārthe yatnam ārabhya kathaṃ svārtham ihotsahe",
    "GE07mbh_03_u:053.007d-008_0019": "eṣa dharmo yadi svārtho mamāpi bhavitā tataḥ",
    "GE07mbh_03_u:053.007d-008_0020": "evaṃ svārthaṃ kariṣyāmi tathā bhadre vidhīyatām",
    "GE07mbh_03_u:053.008a": "tato bāṣpakalāṃ vācaṃ damayantī śucismitā",
    "GE07mbh_03_u:053.008c": "pravyāharantī śanakair nalaṃ rājānam abravīt",
    "GE07mbh_03_u:053.009a": "asty upāyo mayā dṛṣṭo nirapāyo nareśvara",
    "GE07mbh_03_u:053.009c": "yena doṣo na bhavitā tava rājan kathaṃ cana",
    "GE07mbh_03_u:053.010a": "tvaṃ caiva hi naraśreṣṭha devāś cāgnipurogamāḥ",
    "GE07mbh_03_u:053.010c": "āyāntu sahitāḥ sarve mama yatra svayaṃvaraḥ",
    "GE07mbh_03_u:053.011a": "tato 'haṃ lokapālānāṃ saṃnidhau tvāṃ nareśvara",
    "GE07mbh_03_u:053.011c": "varayiṣye naravyāghra naivaṃ doṣo bhaviṣyati",
    "GE07mbh_03_u:053.012a": "evam uktas tu vaidarbhyā nalo rājā viśāṃ pate",
    "GE07mbh_03_u:053.012c": "ājagāma punas tatra yatra devāḥ samāgatāḥ",
    "GE07mbh_03_u:053.013a": "tam apaśyaṃs tathāyāntaṃ lokapālāḥ saheśvarāḥ",
    "GE07mbh_03_u:053.013c": "dṛṣṭvā cainaṃ tato 'pṛcchan vṛttāntaṃ sarvam eva tat",
    "GE07mbh_03_u:053.014": "devā ūcuḥ",
    "GE07mbh_03_u:053.014a": "kaccid dṛṣṭā tvayā rājan damayantī śucismitā",
    "GE07mbh_03_u:053.014c": "kim abravīc ca naḥ sarvān vada bhūmipate 'nagha",
    "GE07mbh_03_u:053.015": "nala uvāca",
    "GE07mbh_03_u:053.015a": "bhavadbhir aham ādiṣṭo damayantyā niveśanam",
    "GE07mbh_03_u:053.015c": "praviṣṭaḥ sumahākakṣyaṃ daṇḍibhiḥ sthavirair vṛtam",
    "GE07mbh_03_u:053.016a": "praviśantaṃ ca māṃ tatra na kaś cid dṛṣṭavān naraḥ",
    "GE07mbh_03_u:053.016c": "ṛte tāṃ pārthivasutāṃ bhavatām eva tejasā",
    "GE07mbh_03_u:053.017a": "sakhyaś cāsyā mayā dṛṣṭās tābhiś cāpy upalakṣitaḥ",
    "GE07mbh_03_u:053.017c": "vismitāś cābhavan dṛṣṭvā sarvā māṃ vibudheśvarāḥ",
    "GE07mbh_03_u:053.018a": "varṇyamāneṣu ca mayā bhavatsu rucirānanā",
    "GE07mbh_03_u:053.018c": "mām eva gatasaṃkalpā vṛṇīte surasattamāḥ",
    "GE07mbh_03_u:053.019a": "abravīc caiva māṃ bālā āyāntu sahitāḥ surāḥ",
    "GE07mbh_03_u:053.019c": "tvayā saha naraśreṣṭha mama yatra svayaṃvaraḥ",
    "GE07mbh_03_u:053.020a": "teṣām ahaṃ saṃnidhau tvāṃ varayiṣye narottama",
    "GE07mbh_03_u:053.020c": "evaṃ tava mahābāho doṣo na bhaviteti ha",
    "GE07mbh_03_u:053.021a": "etāvad eva vibudhā yathāvṛttam udāhṛtam",
    "GE07mbh_03_u:053.021c": "mayāśeṣaṃ pramāṇaṃ tu bhavantas tridaśeśvarāḥ",
    "GE07mbh_03_u:054.001": "bṛhadaśva uvāca",
    "GE07mbh_03_u:054.001a": "atha kāle śubhe prāpte tithau puṇye kṣaṇe tathā",
    "GE07mbh_03_u:054.001c": "ājuhāva mahīpālān bhīmo rājā svayaṃvare",
    "GE07mbh_03_u:054.002a": "tac chrutvā pṛthivīpālāḥ sarve hṛcchayapīḍitāḥ",
    "GE07mbh_03_u:054.002c": "tvaritāḥ samupājagmur damayantīm abhīpsavaḥ",
    "GE07mbh_03_u:054.003a": "kanakastambharuciraṃ toraṇena virājitam",
    "GE07mbh_03_u:054.003c": "viviśus te mahāraṅgaṃ nṛpāḥ siṃhā ivācalam",
    "GE07mbh_03_u:054.004a": "tatrāsaneṣu vividheṣv āsīnāḥ pṛthivīkṣitaḥ",
    "GE07mbh_03_u:054.004c": "surabhisragdharāḥ sarve sumṛṣṭamaṇikuṇḍalāḥ",
    "GE07mbh_03_u:054.005a": "tāṃ rājasamitiṃ pūrṇāṃ nāgair bhogavatīm iva",
    "GE07mbh_03_u:054.005b-0220_01": "praviveśa nalo devaiḥ puṇyaśloko narādhipaḥ",
    "GE07mbh_03_u:054.005c": "saṃpūrṇāṃ puruṣavyāghrair vyāghrair giriguhām iva",
    "GE07mbh_03_u:054.005d-0221_01": "devagandharvapatayo dadṛśur vismayānvitāḥ",
    "GE07mbh_03_u:054.005d-0221_02": "paurajānapadāś caiva ye tatrāsan samāhitāḥ",
    "GE07mbh_03_u:054.006a": "tatra sma pīnā dṛśyante bāhavaḥ parighopamāḥ",
    "GE07mbh_03_u:054.006c": "ākāravantaḥ suślakṣṇāḥ pañcaśīrṣā ivoragāḥ",
    "GE07mbh_03_u:054.007a": "sukeśāntāni cārūṇi sunāsāni śubhāni ca",
    "GE07mbh_03_u:054.007c": "mukhāni rājñāṃ śobhante nakṣatrāṇi yathā divi",
    "GE07mbh_03_u:054.008a": "damayantī tato raṅgaṃ praviveśa śubhānanā",
    "GE07mbh_03_u:054.008c": "muṣṇantī prabhayā rājñāṃ cakṣūṃṣi ca manāṃsi ca",
    "GE07mbh_03_u:054.009a": "tasyā gātreṣu patitā teṣāṃ dṛṣṭir mahātmanām",
    "GE07mbh_03_u:054.009c": "tatra tatraiva saktābhūn na cacāla ca paśyatām",
    "GE07mbh_03_u:054.010a": "tataḥ saṃkīrtyamāneṣu rājñāṃ nāmasu bhārata",
    "GE07mbh_03_u:054.010c": "dadarśa bhaimī puruṣān pañca tulyākṛtīn iva",
    "GE07mbh_03_u:054.011a": "tān samīkṣya tataḥ sarvān nirviśeṣākṛtīn sthitān",
    "GE07mbh_03_u:054.011c": "saṃdehād atha vaidarbhī nābhyajānān nalaṃ nṛpam",
    "GE07mbh_03_u:054.011d-0222_01": "nirviśeṣavayoveṣarūpāṇāṃ tatra sā śubhā",
    "GE07mbh_03_u:054.011e": "yaṃ yaṃ hi dadṛśe teṣāṃ taṃ taṃ mene nalaṃ nṛpam",
    "GE07mbh_03_u:054.012a": "sā cintayantī buddhyātha tarkayām āsa bhāminī",
    "GE07mbh_03_u:054.012c": "kathaṃ nu devāñ jānīyāṃ kathaṃ vidyāṃ nalaṃ nṛpam",
    "GE07mbh_03_u:054.013a": "evaṃ saṃcintayantī sā vaidarbhī bhṛśaduḥkhitā",
    "GE07mbh_03_u:054.013c": "śrutāni devaliṅgāni cintayām āsa bhārata",
    "GE07mbh_03_u:054.014a": "devānāṃ yāni liṅgāni sthavirebhyaḥ śrutāni me",
    "GE07mbh_03_u:054.014c": "tānīha tiṣṭhatāṃ bhūmāv ekasyāpi na lakṣaye",
    "GE07mbh_03_u:054.015a": "sā viniścitya bahudhā vicārya ca punaḥ punaḥ",
    "GE07mbh_03_u:054.015c": "śaraṇaṃ prati devānāṃ prāptakālam amanyata",
    "GE07mbh_03_u:054.016a": "vācā ca manasā caiva namaskāraṃ prayujya sā",
    "GE07mbh_03_u:054.016c": "devebhyaḥ prāñjalir bhūtvā vepamānedam abravīt",
    "GE07mbh_03_u:054.017a": "haṃsānāṃ vacanaṃ śrutvā yathā me naiṣadho vṛtaḥ",
    "GE07mbh_03_u:054.017c": "patitve tena satyena devās taṃ pradiśantu me",
    "GE07mbh_03_u:054.018a": "vācā ca manasā caiva yathā nābhicarāmy aham",
    "GE07mbh_03_u:054.018c": "tena satyena vibudhās tam eva pradiśantu me",
    "GE07mbh_03_u:054.019a": "yathā devaiḥ sa me bhartā vihito niṣadhādhipaḥ",
    "GE07mbh_03_u:054.019c": "tena satyena me devās tam eva pradiśantu me",
    "GE07mbh_03_u:054.019d-0223_01": "yathedaṃ vratam ārabdhaṃ nalasyārādhane mayā",
    "GE07mbh_03_u:054.020a": "svaṃ caiva rūpaṃ puṣyantu lokapālāḥ saheśvarāḥ",
    "GE07mbh_03_u:054.020c": "yathāham abhijānīyāṃ puṇyaślokaṃ narādhipam",
    "GE07mbh_03_u:054.021a": "niśamya damayantyās tat karuṇaṃ paridevitam",
    "GE07mbh_03_u:054.021c": "niścayaṃ paramaṃ tathyam anurāgaṃ ca naiṣadhe",
    "GE07mbh_03_u:054.022a": "manoviśuddhiṃ buddhiṃ ca bhaktiṃ rāgaṃ ca bhārata",
    "GE07mbh_03_u:054.022c": "yathoktaṃ cakrire devāḥ sāmarthyaṃ liṅgadhāraṇe",
    "GE07mbh_03_u:054.023a": "sāpaśyad vibudhān sarvān asvedān stabdhalocanān",
    "GE07mbh_03_u:054.023c": "hṛṣitasragrajohīnān sthitān aspṛśataḥ kṣitim",
    "GE07mbh_03_u:054.024a": "chāyādvitīyo mlānasrag rajaḥsvedasamanvitaḥ",
    "GE07mbh_03_u:054.024c": "bhūmiṣṭho naiṣadhaś caiva nimeṣeṇa ca sūcitaḥ",
    "GE07mbh_03_u:054.025a": "sā samīkṣya tato devān puṇyaślokaṃ ca bhārata",
    "GE07mbh_03_u:054.025c": "naiṣadhaṃ varayām āsa bhaimī dharmeṇa bhārata",
    "GE07mbh_03_u:054.026a": "vilajjamānā vastrānte jagrāhāyatalocanā",
    "GE07mbh_03_u:054.026c": "skandhadeśe 'sṛjac cāsya srajaṃ paramaśobhanām",
    "GE07mbh_03_u:054.026e": "varayām āsa caivainaṃ patitve varavarṇinī",
    "GE07mbh_03_u:054.027a": "tato hā heti sahasā śabdo mukto narādhipaiḥ",
    "GE07mbh_03_u:054.027c": "devair maharṣibhiś caiva sādhu sādhv iti bhārata",
    "GE07mbh_03_u:054.027e": "vismitair īritaḥ śabdaḥ praśaṃsadbhir nalaṃ nṛpam",
    "GE07mbh_03_u:054.027f-0224_01": "damayantīṃ tu kauravya vīrasenasuto nṛpaḥ",
    "GE07mbh_03_u:054.027f-0224_02": "āśvāsayad varārohāṃ prahṛṣṭenāntarātmanā",
    "GE07mbh_03_u:054.027f-0224_03": "yat tvaṃ bhajasi kalyāṇi pumāṃsaṃ devasaṃnidhau",
    "GE07mbh_03_u:054.027f-0224_04": "tasmān māṃ viddhi bhartāram etat te vacane ratam",
    "GE07mbh_03_u:054.027f-0224_05": "yāvac ca me dhariṣyanti prāṇā dehe śucismite",
    "GE07mbh_03_u:054.027f-0224_06": "tāvat tvayi bhaviṣyāmi satyam etad bravīmi te",
    "GE07mbh_03_u:054.027f-0224_07": "damayantī tathā vāgbhir abhinandya kṛtāñjaliḥ",
    "GE07mbh_03_u:054.027f-0224_08": "tau parasparataḥ prītau dṛṣṭvā tv agnipurogamān",
    "GE07mbh_03_u:054.027f-0224_09": "tān eva śaraṇaṃ devāñ jagmatur manasā tadā",
    "GE07mbh_03_u:054.028a": "vṛte tu naiṣadhe bhaimyā lokapālā mahaujasaḥ",
    "GE07mbh_03_u:054.028c": "prahṛṣṭamanasaḥ sarve nalāyāṣṭau varān daduḥ",
    "GE07mbh_03_u:054.029a": "pratyakṣadarśanaṃ yajñe gatiṃ cānuttamāṃ śubhām",
    "GE07mbh_03_u:054.029c": "naiṣadhāya dadau śakraḥ prīyamāṇaḥ śacīpatiḥ",
    "GE07mbh_03_u:054.030a": "agnir ātmabhavaṃ prādād yatra vāñchati naiṣadhaḥ",
    "GE07mbh_03_u:054.030c": "lokān ātmaprabhāṃś caiva dadau tasmai hutāśanaḥ",
    "GE07mbh_03_u:054.031a": "yamas tv annarasaṃ prādād dharme ca paramāṃ sthitim",
    "GE07mbh_03_u:054.031b-0225_01": "varadvayaṃ dadau tasmai prīyamāṇo 'rkanandanaḥ",
    "GE07mbh_03_u:054.031c": "apāṃpatir apāṃ bhāvaṃ yatra vāñchati naiṣadhaḥ",
    "GE07mbh_03_u:054.032a": "srajaṃ cottamagandhāḍhyāṃ sarve ca mithunaṃ daduḥ",
    "GE07mbh_03_u:054.032c": "varān evaṃ pradāyāsya devās te tridivaṃ gatāḥ",
    "GE07mbh_03_u:054.032d-0226_01": "etat sarvaṃ nalo 'paśyad damayantī ca bhārata",
    "GE07mbh_03_u:054.032d-0226_02": "yathā svapnaṃ mahārāja tathaiva dadṛśur janāḥ",
    "GE07mbh_03_u:054.032d-0226_03": "tataḥ svayaṃvaraṃ cakre bhīmo rājātimānuṣam",
    "GE07mbh_03_u:054.032d-0226_04": "samāgateṣu sarveṣu bhūpāleṣu viśāṃ pate",
    "GE07mbh_03_u:054.032d-0226_05": "damayanty api tad dṛṣṭvā rājamaṇḍalam ṛddhimat",
    "GE07mbh_03_u:054.032d-0226_06": "anvīkṣya naiṣadhaṃ vavre bhaimī dharmeṇa bhārata",
    "GE07mbh_03_u:054.033a": "pārthivāś cānubhūyāsyā vivāhaṃ vismayānvitāḥ",
    "GE07mbh_03_u:054.033c": "damayantyāḥ pramuditāḥ pratijagmur yathāgatam",
    "GE07mbh_03_u:054.033d-0227_01": "gateṣu pārthivendreṣu bhīmaḥ prīto mahāmanāḥ",
    "GE07mbh_03_u:054.033d-0227_02": "vivāhaṃ kārayām āsa damayantyā nalasya ca",
    "GE07mbh_03_u:054.033d-0228_01": "uṣya tatra yathākāmaṃ naiṣadho dvipadāṃ varaḥ",
    "GE07mbh_03_u:054.033d-0228_02": "bhīmena samanujñāto jagāma nagaraṃ svakam",
    "GE07mbh_03_u:054.034a": "avāpya nārīratnaṃ tat puṇyaśloko 'pi pārthivaḥ",
    "GE07mbh_03_u:054.034c": "reme saha tayā rājā śacyeva balavṛtrahā",
    "GE07mbh_03_u:054.035a": "atīva mudito rājā bhrājamāno 'ṃśumān iva",
    "GE07mbh_03_u:054.035c": "arañjayat prajā vīro dharmeṇa paripālayan",
    "GE07mbh_03_u:054.036a": "īje cāpy aśvamedhena yayātir iva nāhuṣaḥ",
    "GE07mbh_03_u:054.036c": "anyaiś ca kratubhir dhīmān bahubhiś cāptadakṣiṇaiḥ",
    "GE07mbh_03_u:054.037a": "punaś ca ramaṇīyeṣu vaneṣūpavaneṣu ca",
    "GE07mbh_03_u:054.037c": "damayantyā saha nalo vijahārāmaropamaḥ",
    "GE07mbh_03_u:054.037d-0229_01": "janayām āsa ca nalo damayantyāṃ mahāmanāḥ",
    "GE07mbh_03_u:054.037d-0229_02": "indrasenaṃ sutaṃ cāpi indrasenāṃ ca kanyākām",
    "GE07mbh_03_u:054.038a": "evaṃ sa yajamānaś ca viharaṃś ca narādhipaḥ",
    "GE07mbh_03_u:054.038c": "rarakṣa vasusaṃpūrṇāṃ vasudhāṃ vasudhādhipaḥ",
    "GE07mbh_03_u:055.001": "bṛhadaśva uvāca",
    "GE07mbh_03_u:055.001a": "vṛte tu naiṣadhe bhaimyā lokapālā mahaujasaḥ",
    "GE07mbh_03_u:055.001c": "yānto dadṛśur āyāntaṃ dvāparaṃ kalinā saha",
    "GE07mbh_03_u:055.001d-009_0001": "madyapūrṇaṃ samādāya ghaṭaṃ kaṭisamanvitam",
    "GE07mbh_03_u:055.001d-009_0002": "apareṇa tu māṃsaṃ ca dagdhakāṣṭhācitaṃ bahu",
    "GE07mbh_03_u:055.001d-009_0003": "śvabhiḥ parivṛto raudraḥ kapaṭī bhrukuṭīmukhaḥ",
    "GE07mbh_03_u:055.001d-009_0004": "raktāmbaradharaḥ kāḷo raktasrag anulepanaḥ",
    "GE07mbh_03_u:055.001d-009_0005": "kathayan vividhās tatra kathāḥ paramadāruṇāḥ",
    "GE07mbh_03_u:055.001d-009_0006": "paradārāpaharaṇaṃ paradravyapralambhanam",
    "GE07mbh_03_u:055.001d-009_0007": "pāne cātiprasaṅgaṃ ca viśvāsasya ca ghātanam",
    "GE07mbh_03_u:055.001d-009_0008": "dyūte ca mṛgayāyāṃ ca caurye cāśucikarmaṇi",
    "GE07mbh_03_u:055.002a": "athābravīt kaliṃ śakraḥ saṃprekṣya balavṛtrahā",
    "GE07mbh_03_u:055.002c": "dvāpareṇa sahāyena kale brūhi kva yāsyasi",
    "GE07mbh_03_u:055.003a": "tato 'bravīt kaliḥ śakraṃ damayantyāḥ svayaṃvaram",
    "GE07mbh_03_u:055.003c": "gatvāhaṃ varayiṣye tāṃ mano hi mama tadgatam",
    "GE07mbh_03_u:055.004a": "tam abravīt prahasyendro nirvṛttaḥ sa svayaṃvaraḥ",
    "GE07mbh_03_u:055.004c": "vṛtas tayā nalo rājā patir asmatsamīpataḥ",
    "GE07mbh_03_u:055.005a": "evam uktas tu śakreṇa kaliḥ kopasamanvitaḥ",
    "GE07mbh_03_u:055.005c": "devān āmantrya tān sarvān uvācedaṃ vacas tadā",
    "GE07mbh_03_u:055.006a": "devānāṃ mānuṣaṃ madhye yat sā patim avindata",
    "GE07mbh_03_u:055.006c": "nanu tasyā bhaven nyāyyaṃ vipulaṃ daṇḍadhāraṇam",
    "GE07mbh_03_u:055.007a": "evam ukte tu kalinā pratyūcus te divaukasaḥ",
    "GE07mbh_03_u:055.007c": "asmābhiḥ samanujñāto damayantyā nalo vṛtaḥ",
    "GE07mbh_03_u:055.008a": "kaś ca sarvaguṇopetaṃ nāśrayeta nalaṃ nṛpam",
    "GE07mbh_03_u:055.008c": "yo veda dharmān akhilān yathāvac caritavrataḥ",
    "GE07mbh_03_u:055.008d-0230_01": "yo 'dhīte caturo vedān sarvān ākhyānapañcamān",
    "GE07mbh_03_u:055.008d-0230_02": "nityaṃ tṛptā gṛhe yasya devā yajñeṣu dharmataḥ",
    "GE07mbh_03_u:055.008d-0230_03": "ahiṃsānirato yaś ca satyavādī dṛḍhavrataḥ",
    "GE07mbh_03_u:055.009a": "yasmin satyaṃ dhṛtir dānaṃ tapaḥ śaucaṃ damaḥ śamaḥ",
    "GE07mbh_03_u:055.009c": "dhruvāṇi puruṣavyāghre lokapālasame nṛpe",
    "GE07mbh_03_u:055.009d-0231_01": "evaṃrūpaṃ nalaṃ yo vai kāmayec chapituṃ kale",
    "GE07mbh_03_u:055.010a": "ātmānaṃ sa śapen mūḍho hanyāc cātmānam ātmanā",
    "GE07mbh_03_u:055.010c": "evaṃguṇaṃ nalaṃ yo vai kāmayec chapituṃ kale",
    "GE07mbh_03_u:055.011a": "kṛcchre sa narake majjed agādhe vipule 'plave",
    "GE07mbh_03_u:055.011c": "evam uktvā kaliṃ devā dvāparaṃ ca divaṃ yayuḥ",
    "GE07mbh_03_u:055.012a": "tato gateṣu deveṣu kalir dvāparam abravīt",
    "GE07mbh_03_u:055.012c": "saṃhartuṃ notsahe kopaṃ nale vatsyāmi dvāpara",
    "GE07mbh_03_u:055.013a": "bhraṃśayiṣyāmi taṃ rājyān na bhaimyā saha raṃsyate",
    "GE07mbh_03_u:055.013c": "tvam apy akṣān samāviśya kartuṃ sāhāyyam arhasi",
    "GE07mbh_03_u:055.013d-0232_01": "mama priye kṛte tasmin kṛtavāṃś ca bhaviṣyasi",
    "GE07mbh_03_u:056.001": "bṛhadaśva uvāca",
    "GE07mbh_03_u:056.001a": "evaṃ sa samayaṃ kṛtvā dvāpareṇa kaliḥ saha",
    "GE07mbh_03_u:056.001c": "ājagāma tatas tatra yatra rājā sa naiṣadhaḥ",
    "GE07mbh_03_u:056.002a": "sa nityam antaraprekṣī niṣadheṣv avasac ciram",
    "GE07mbh_03_u:056.002c": "athāsya dvādaśe varṣe dadarśa kalir antaram",
    "GE07mbh_03_u:056.003a": "kṛtvā mūtram upaspṛśya saṃdhyām āste sma naiṣadhaḥ",
    "GE07mbh_03_u:056.003c": "akṛtvā pādayoḥ śaucaṃ tatrainaṃ kalir āviśat",
    "GE07mbh_03_u:056.004a": "sa samāviśya tu nalaṃ samīpaṃ puṣkarasya ha",
    "GE07mbh_03_u:056.004c": "gatvā puṣkaram āhedam ehi dīvya nalena vai",
    "GE07mbh_03_u:056.005a": "akṣadyūte nalaṃ jetā bhavān hi sahito mayā",
    "GE07mbh_03_u:056.005c": "niṣadhān pratipadyasva jitvā rājan nalaṃ nṛpam",
    "GE07mbh_03_u:056.005d-0233_01": "evam uktas tu kalinā puṣkaras tam abhāṣata puṣkara uvāca",
    "GE07mbh_03_u:056.005d-0234_01": "paṇena dīvyate vīra nāsti vittaṃ paṇāya me",
    "GE07mbh_03_u:056.005d-0234_02": "vittahīnena ca nalaḥ krīḍate na mayā saha",
    "GE07mbh_03_u:056.005d-0234_03": "puṣkareṇaivam uktas tu kalir vacanam abravīt",
    "GE07mbh_03_u:056.005d-0234_04": "bhaviṣye 'haṃ vṛṣaśreṣṭhas tena dīvya paṇena vai",
    "GE07mbh_03_u:056.006a": "evam uktas tu kalinā puṣkaro nalam abhyayāt",
    "GE07mbh_03_u:056.006c": "kaliś caiva vṛṣo bhūtvā gavāṃ puṣkaram abhyayāt",
    "GE07mbh_03_u:056.007a": "āsādya tu nalaṃ vīraṃ puṣkaraḥ paravīrahā",
    "GE07mbh_03_u:056.007c": "dīvyāvety abravīd bhrātā vṛṣeṇeti muhur muhuḥ",
    "GE07mbh_03_u:056.008a": "na cakṣame tato rājā samāhvānaṃ mahāmanāḥ",
    "GE07mbh_03_u:056.008c": "vaidarbhyāḥ prekṣamāṇāyāḥ paṇakālam amanyata",
    "GE07mbh_03_u:056.008d-0235_01": "āhūto na nivarteta dyūtād api paṇād api",
    "GE07mbh_03_u:056.008d-0236_01": "tataḥ sa rājā sahasā devituṃ saṃpracakrame",
    "GE07mbh_03_u:056.008d-0236_02": "bhrātrā daivābhibhūtena daivāviṣṭo janādhipaḥ",
    "GE07mbh_03_u:056.009a": "hiraṇyasya suvarṇasya yānayugyasya vāsasām",
    "GE07mbh_03_u:056.009c": "āviṣṭaḥ kalinā dyūte jīyate sma nalas tadā",
    "GE07mbh_03_u:056.010a": "tam akṣamadasaṃmattaṃ suhṛdāṃ na tu kaś cana",
    "GE07mbh_03_u:056.010c": "nivāraṇe 'bhavac chakto dīvyamānam acetasam",
    "GE07mbh_03_u:056.011a": "tataḥ paurajanaḥ sarvo mantribhiḥ saha bhārata",
    "GE07mbh_03_u:056.011c": "rājānaṃ draṣṭum āgacchan nivārayitum āturam",
    "GE07mbh_03_u:056.012a": "tataḥ sūta upāgamya damayantyai nyavedayat",
    "GE07mbh_03_u:056.012c": "eṣa paurajanaḥ sarvo dvāri tiṣṭhati kāryavān",
    "GE07mbh_03_u:056.013a": "nivedyatāṃ naiṣadhāya sarvāḥ prakṛtayaḥ sthitāḥ",
    "GE07mbh_03_u:056.013c": "amṛṣyamāṇā vyasanaṃ rājño dharmārthadarśinaḥ",
    "GE07mbh_03_u:056.014a": "tataḥ sā bāṣpakalayā vācā duḥkhena karśitā",
    "GE07mbh_03_u:056.014c": "uvāca naiṣadhaṃ bhaimī śokopahatacetanā",
    "GE07mbh_03_u:056.015a": "rājan paurajano dvāri tvāṃ didṛkṣur avasthitaḥ",
    "GE07mbh_03_u:056.015c": "mantribhiḥ sahitaḥ sarvai rājabhaktipuraskṛtaḥ",
    "GE07mbh_03_u:056.015d-0237_01": "vṛddhair brāhmaṇamukhyaiś ca vaṇigbhiś ca samanvitaḥ",
    "GE07mbh_03_u:056.015d-0237_02": "āgataṃ sahitaṃ rājaṃs tvatprasādāvalambinam",
    "GE07mbh_03_u:056.015e": "taṃ draṣṭum arhasīty evaṃ punaḥ punar abhāṣata",
    "GE07mbh_03_u:056.016a": "tāṃ tathā rucirāpāṅgīṃ vilapantīṃ sumadhyamām",
    "GE07mbh_03_u:056.016c": "āviṣṭaḥ kalinā rājā nābhyabhāṣata kiṃ cana",
    "GE07mbh_03_u:056.017a": "tatas te mantriṇaḥ sarve te caiva puravāsinaḥ",
    "GE07mbh_03_u:056.017c": "nāyam astīti duḥkhārtā vrīḍitā jagmur ālayān",
    "GE07mbh_03_u:056.018a": "tathā tad abhavad dyūtaṃ puṣkarasya nalasya ca",
    "GE07mbh_03_u:056.018c": "yudhiṣṭhira bahūn māsān puṇyaślokas tv ajīyata",
    "GE07mbh_03_u:057.001": "bṛhadaśva uvāca",
    "GE07mbh_03_u:057.001a": "damayantī tato dṛṣṭvā puṇyaślokaṃ narādhipam",
    "GE07mbh_03_u:057.001c": "unmattavad anunmattā devane gatacetasam",
    "GE07mbh_03_u:057.002a": "bhayaśokasamāviṣṭā rājan bhīmasutā tataḥ",
    "GE07mbh_03_u:057.002c": "cintayām āsa tat kāryaṃ sumahat pārthivaṃ prati",
    "GE07mbh_03_u:057.003a": "sā śaṅkamānā tatpāpaṃ cikīrṣantī ca tatpriyam",
    "GE07mbh_03_u:057.003c": "nalaṃ ca hṛtasarvasvam upalabhyedam abravīt",
    "GE07mbh_03_u:057.003d-0238_01": "bṛhatsenām atiyaśāṃ tāṃ dhātrīṃ paricārikām",
    "GE07mbh_03_u:057.003d-0238_02": "hitāṃ sarvārthakuśalām anuraktāṃ subhāṣitām",
    "GE07mbh_03_u:057.004a": "bṛhatsene vrajāmātyān ānāyya nalaśāsanāt",
    "GE07mbh_03_u:057.004c": "ācakṣva yad dhṛtaṃ dravyam avaśiṣṭaṃ ca yad vasu",
    "GE07mbh_03_u:057.004d-0239_01": "ity evaṃ sā samādiṣṭā bṛhatsenā nareśvara",
    "GE07mbh_03_u:057.004d-0239_02": "uvāca devyā vacanaṃ mantriṇāṃ sā samīpataḥ",
    "GE07mbh_03_u:057.005a": "tatas te mantriṇaḥ sarve vijñāya nalaśāsanam",
    "GE07mbh_03_u:057.005c": "api no bhāgadheyaṃ syād ity uktvā punar āvrajan",
    "GE07mbh_03_u:057.006a": "tās tu sarvāḥ prakṛtayo dvitīyaṃ samupasthitāḥ",
    "GE07mbh_03_u:057.006c": "nyavedayad bhīmasutā na ca tat pratyanandata",
    "GE07mbh_03_u:057.007a": "vākyam apratinandantaṃ bhartāram abhivīkṣya sā",
    "GE07mbh_03_u:057.007c": "damayantī punar veśma vrīḍitā praviveśa ha",
    "GE07mbh_03_u:057.008a": "niśamya satataṃ cākṣān puṇyaślokaparāṅmukhān",
    "GE07mbh_03_u:057.008c": "nalaṃ ca hṛtasarvasvaṃ dhātrīṃ punar uvāca ha",
    "GE07mbh_03_u:057.009a": "bṛhatsene punar gaccha vārṣṇeyaṃ nalaśāsanāt",
    "GE07mbh_03_u:057.009c": "sūtam ānaya kalyāṇi mahat kāryam upasthitam",
    "GE07mbh_03_u:057.010a": "bṛhatsenā tu tac chrutvā damayantyāḥ prabhāṣitam",
    "GE07mbh_03_u:057.010c": "vārṣṇeyam ānayām āsa puruṣair āptakāribhiḥ",
    "GE07mbh_03_u:057.011a": "vārṣṇeyaṃ tu tato bhaimī sāntvayañ ślakṣṇayā girā",
    "GE07mbh_03_u:057.011c": "uvāca deśakālajñā prāptakālam aninditā",
    "GE07mbh_03_u:057.012a": "jānīṣe tvaṃ yathā rājā samyagvṛttaḥ sadā tvayi",
    "GE07mbh_03_u:057.012c": "tasya tvaṃ viṣamasthasya sāhāyyaṃ kartum arhasi",
    "GE07mbh_03_u:057.013a": "yathā yathā hi nṛpatiḥ puṣkareṇeha jīyate",
    "GE07mbh_03_u:057.013c": "tathā tathāsya dyūte vai rāgo bhūyo 'bhivardhate",
    "GE07mbh_03_u:057.014a": "yathā ca puṣkarasyākṣā vartante vaśavartinaḥ",
    "GE07mbh_03_u:057.014c": "tathā viparyayaś cāpi nalasyākṣeṣu dṛśyate",
    "GE07mbh_03_u:057.015a": "suhṛtsvajanavākyāni yathāvan na śṛṇoti ca",
    "GE07mbh_03_u:057.015b-0240_01": "mamāpi ca tathā vākyaṃ nābhinandati mohitaḥ",
    "GE07mbh_03_u:057.015b-0241_01": "yathā rājñaḥ pradīptānāṃ bhāgyānām adya sārathe",
    "GE07mbh_03_u:057.015c": "nūnaṃ manye na śeṣo 'sti naiṣadhasya mahātmanaḥ",
    "GE07mbh_03_u:057.016a": "yatra me vacanaṃ rājā nābhinandati mohitaḥ",
    "GE07mbh_03_u:057.016c": "śaraṇaṃ tvāṃ prapannāsmi sārathe kuru madvacaḥ",
    "GE07mbh_03_u:057.016e": "na hi me śudhyate bhāvaḥ kadā cid vinaśed iti",
    "GE07mbh_03_u:057.017a": "nalasya dayitān aśvān yojayitvā mahājavān",
    "GE07mbh_03_u:057.017c": "idam āropya mithunaṃ kuṇḍinaṃ yātum arhasi",
    "GE07mbh_03_u:057.018a": "mama jñātiṣu nikṣipya dārakau syandanaṃ tathā",
    "GE07mbh_03_u:057.018c": "aśvāṃś caitān yathākāmaṃ vasa vānyatra gaccha vā",
    "GE07mbh_03_u:057.019a": "damayantyās tu tad vākyaṃ vārṣṇeyo nalasārathiḥ",
    "GE07mbh_03_u:057.019c": "nyavedayad aśeṣeṇa nalāmātyeṣu mukhyaśaḥ",
    "GE07mbh_03_u:057.020a": "taiḥ sametya viniścitya so 'nujñāto mahīpate",
    "GE07mbh_03_u:057.020c": "yayau mithunam āropya vidarbhāṃs tena vāhinā",
    "GE07mbh_03_u:057.021a": "hayāṃs tatra vinikṣipya sūto rathavaraṃ ca tam",
    "GE07mbh_03_u:057.021c": "indrasenāṃ ca tāṃ kanyām indrasenaṃ ca bālakam",
    "GE07mbh_03_u:057.022a": "āmantrya bhīmaṃ rājānam ārtaḥ śocan nalaṃ nṛpam",
    "GE07mbh_03_u:057.022b-0242_01": "kva nu yāsyāmi manasā cintayāno muhur muhuḥ",
    "GE07mbh_03_u:057.022c": "aṭamānas tato 'yodhyāṃ jagāma nagarīṃ tadā",
    "GE07mbh_03_u:057.023a": "ṛtuparṇaṃ sa rājānam upatasthe suduḥkhitaḥ",
    "GE07mbh_03_u:057.023c": "bhṛtiṃ copayayau tasya sārathyena mahīpate",
    "GE07mbh_03_u:058.001": "bṛhadaśva uvāca",
    "GE07mbh_03_u:058.001a": "tatas tu yāte vārṣṇeye puṇyaślokasya dīvyataḥ",
    "GE07mbh_03_u:058.001c": "puṣkareṇa hṛtaṃ rājyaṃ yac cānyad vasu kiṃ cana",
    "GE07mbh_03_u:058.002a": "hṛtarājyaṃ nalaṃ rājan prahasan puṣkaro 'bravīt",
    "GE07mbh_03_u:058.002c": "dyūtaṃ pravartatāṃ bhūyaḥ pratipāṇo 'sti kas tava",
    "GE07mbh_03_u:058.003a": "śiṣṭā te damayanty ekā sarvam anyad dhṛtaṃ mayā",
    "GE07mbh_03_u:058.003c": "damayantyāḥ paṇaḥ sādhu vartatāṃ yadi manyase",
    "GE07mbh_03_u:058.004a": "puṣkareṇaivam uktasya puṇyaślokasya manyunā",
    "GE07mbh_03_u:058.004c": "vyadīryateva hṛdayaṃ na cainaṃ kiṃ cid abravīt",
    "GE07mbh_03_u:058.005a": "tataḥ puṣkaram ālokya nalaḥ paramamanyumān",
    "GE07mbh_03_u:058.005b-0243_01": "uvāca vidyate 'nyac ca dhanaṃ mama narādhama",
    "GE07mbh_03_u:058.005b-0243_02": "paṇarūpeṇa nikṣipya puṇyaślokas tu durmanāḥ",
    "GE07mbh_03_u:058.005b-0243_03": "uttarīyaṃ tadā vastraṃ tasyāś cābharaṇāni ca",
    "GE07mbh_03_u:058.005c": "utsṛjya sarvagātrebhyo bhūṣaṇāni mahāyaśāḥ",
    "GE07mbh_03_u:058.006a": "ekavāsā asaṃvītaḥ suhṛcchokavivardhanaḥ",
    "GE07mbh_03_u:058.006c": "niścakrāma tadā rājā tyaktvā suvipulāṃ śriyam",
    "GE07mbh_03_u:058.007a": "damayanty ekavastrā taṃ gacchantaṃ pṛṣṭhato 'nviyāt",
    "GE07mbh_03_u:058.007c": "sa tayā bāhyataḥ sārdhaṃ trirātraṃ naiṣadho 'vasat",
    "GE07mbh_03_u:058.008a": "puṣkaras tu mahārāja ghoṣayām āsa vai pure",
    "GE07mbh_03_u:058.008c": "nale yaḥ samyag ātiṣṭhet sa gacched vadhyatāṃ mama",
    "GE07mbh_03_u:058.009a": "puṣkarasya tu vākyena tasya vidveṣaṇena ca",
    "GE07mbh_03_u:058.009c": "paurā na tasmin satkāraṃ kṛtavanto yudhiṣṭhira",
    "GE07mbh_03_u:058.010a": "sa tathā nagarābhyāśe satkārārho na satkṛtaḥ",
    "GE07mbh_03_u:058.010c": "trirātram uṣito rājā jalamātreṇa vartayan",
    "GE07mbh_03_u:058.010d-0244_01": "pīḍyamānaḥ kṣudhā tatra phalamūlāni karṣayan",
    "GE07mbh_03_u:058.010d-0244_02": "prātiṣṭhata tato rājā damayantī tam anvagāt",
    "GE07mbh_03_u:058.011a": "kṣudhā saṃpīḍyamānas tu nalo bahutithe 'hani",
    "GE07mbh_03_u:058.011c": "apaśyac chakunān kāṃś cid dhiraṇyasadṛśacchadān",
    "GE07mbh_03_u:058.012a": "sa cintayām āsa tadā niṣadhādhipatir balī",
    "GE07mbh_03_u:058.012c": "asti bhakṣo mamādyāyaṃ vasu cedaṃ bhaviṣyati",
    "GE07mbh_03_u:058.013a": "tatas tān antarīyeṇa vāsasā samavāstṛṇot",
    "GE07mbh_03_u:058.013c": "tasyāntarīyam ādāya jagmuḥ sarve vihāyasā",
    "GE07mbh_03_u:058.014a": "utpatantaḥ khagās te tu vākyam āhus tadā nalam",
    "GE07mbh_03_u:058.014c": "dṛṣṭvā digvāsasaṃ bhūmau sthitaṃ dīnam adhomukham",
    "GE07mbh_03_u:058.015a": "vayam akṣāḥ sudurbuddhe tava vāso jihīrṣavaḥ",
    "GE07mbh_03_u:058.015c": "āgatā na hi naḥ prītiḥ savāsasi gate tvayi",
    "GE07mbh_03_u:058.016a": "tān samīkṣya gatān akṣān ātmānaṃ ca vivāsasam",
    "GE07mbh_03_u:058.016c": "puṇyaślokas tato rājā damayantīm athābravīt",
    "GE07mbh_03_u:058.017a": "yeṣāṃ prakopād aiśvaryāt pracyuto 'ham anindite",
    "GE07mbh_03_u:058.017c": "prāṇayātrāṃ na vinde ca duḥkhitaḥ kṣudhayārditaḥ",
    "GE07mbh_03_u:058.018a": "yeṣāṃ kṛte na satkāram akurvan mayi naiṣadhāḥ",
    "GE07mbh_03_u:058.018c": "ta ime śakunā bhūtvā vāso 'py apaharanti me",
    "GE07mbh_03_u:058.019a": "vaiṣamyaṃ paramaṃ prāpto duḥkhito gatacetanaḥ",
    "GE07mbh_03_u:058.019c": "bhartā te 'haṃ nibodhedaṃ vacanaṃ hitam ātmanaḥ",
    "GE07mbh_03_u:058.020a": "ete gacchanti bahavaḥ panthāno dakṣiṇāpatham",
    "GE07mbh_03_u:058.020c": "avantīm ṛkṣavantaṃ ca samatikramya parvatam",
    "GE07mbh_03_u:058.021a": "eṣa vindhyo mahāśailaḥ payoṣṇī ca samudragā",
    "GE07mbh_03_u:058.021c": "āśramāś ca maharṣīṇām amī puṣpaphalānvitāḥ",
    "GE07mbh_03_u:058.022a": "eṣa panthā vidarbhāṇām ayaṃ gacchati kosalān",
    "GE07mbh_03_u:058.022c": "ataḥ paraṃ ca deśo 'yaṃ dakṣiṇe dakṣiṇāpathaḥ",
    "GE07mbh_03_u:058.022d-0245_01": "etad vākyaṃ nalo rājā damayantīṃ samāhitaḥ",
    "GE07mbh_03_u:058.022d-0245_02": "uvācāsakṛd ārto hi bhaimīm uddiśya bhārata",
    "GE07mbh_03_u:058.023a": "tataḥ sā bāṣpakalayā vācā duḥkhena karśitā",
    "GE07mbh_03_u:058.023c": "uvāca damayantī taṃ naiṣadhaṃ karuṇaṃ vacaḥ",
    "GE07mbh_03_u:058.024a": "udvepate me hṛdayaṃ sīdanty aṅgāni sarvaśaḥ",
    "GE07mbh_03_u:058.024c": "tava pārthiva saṃkalpaṃ cintayantyāḥ punaḥ punaḥ",
    "GE07mbh_03_u:058.025a": "hṛtarājyaṃ hṛtadhanaṃ vivastraṃ kṣucchramānvitam",
    "GE07mbh_03_u:058.025c": "katham utsṛjya gaccheyam ahaṃ tvāṃ vijane vane",
    "GE07mbh_03_u:058.026a": "śrāntasya te kṣudhārtasya cintayānasya tat sukham",
    "GE07mbh_03_u:058.026c": "vane ghore mahārāja nāśayiṣyāmi te klamam",
    "GE07mbh_03_u:058.027a": "na ca bhāryāsamaṃ kiṃ cid vidyate bhiṣajāṃ matam",
    "GE07mbh_03_u:058.027c": "auṣadhaṃ sarvaduḥkheṣu satyam etad bravīmi te",
    "GE07mbh_03_u:058.028": "nala uvāca",
    "GE07mbh_03_u:058.028a": "evam etad yathāttha tvaṃ damayanti sumadhyame",
    "GE07mbh_03_u:058.028c": "nāsti bhāryāsamaṃ mitraṃ narasyārtasya bheṣajam",
    "GE07mbh_03_u:058.029a": "na cāhaṃ tyaktukāmas tvāṃ kimarthaṃ bhīru śaṅkase",
    "GE07mbh_03_u:058.029c": "tyajeyam aham ātmānaṃ na tv eva tvām anindite",
    "GE07mbh_03_u:058.030": "damayanty uvāca",
    "GE07mbh_03_u:058.030a": "yadi māṃ tvaṃ mahārāja na vihātum ihecchasi",
    "GE07mbh_03_u:058.030c": "tat kimarthaṃ vidarbhāṇāṃ panthāḥ samupadiśyate",
    "GE07mbh_03_u:058.031a": "avaimi cāhaṃ nṛpate na tvaṃ māṃ tyaktum arhasi",
    "GE07mbh_03_u:058.031c": "cetasā tv apakṛṣṭena māṃ tyajethā mahāpate",
    "GE07mbh_03_u:058.032a": "panthānaṃ hi mamābhīkṣṇam ākhyāsi narasattama",
    "GE07mbh_03_u:058.032c": "atonimittaṃ śokaṃ me vardhayasy amaraprabha",
    "GE07mbh_03_u:058.033a": "yadi cāyam abhiprāyas tava rājan vrajed iti",
    "GE07mbh_03_u:058.033c": "sahitāv eva gacchāvo vidarbhān yadi manyase",
    "GE07mbh_03_u:058.034a": "vidarbharājas tatra tvāṃ pūjayiṣyati mānada",
    "GE07mbh_03_u:058.034c": "tena tvaṃ pūjito rājan sukhaṃ vatsyasi no gṛhe bṛhadaśvaḥ",
    "GE07mbh_03_u:059.000-0246_01": "ity uktaḥ sa tadā devyā naḷo vacanam abravīt",
    "GE07mbh_03_u:059.001": "nala uvāca",
    "GE07mbh_03_u:059.001a": "yathā rājyaṃ pitus te tat tathā mama na saṃśayaḥ",
    "GE07mbh_03_u:059.001c": "na tu tatra gamiṣyāmi viṣamasthaḥ kathaṃ cana",
    "GE07mbh_03_u:059.002a": "kathaṃ samṛddho gatvāhaṃ tava harṣavivardhanaḥ",
    "GE07mbh_03_u:059.002c": "paridyūno gamiṣyāmi tava śokavivardhanaḥ",
    "GE07mbh_03_u:059.003": "bṛhadaśva uvāca",
    "GE07mbh_03_u:059.003a": "iti bruvan nalo rājā damayantīṃ punaḥ punaḥ",
    "GE07mbh_03_u:059.003c": "sāntvayām āsa kalyāṇīṃ vāsaso 'rdhena saṃvṛtām",
    "GE07mbh_03_u:059.004a": "tāv ekavastrasaṃvītāv aṭamānāv itas tataḥ",
    "GE07mbh_03_u:059.004c": "kṣutpipāsāpariśrāntau sabhāṃ kāṃ cid upeyatuḥ",
    "GE07mbh_03_u:059.005a": "tāṃ sabhām upasaṃprāpya tadā sa niṣadhādhipaḥ",
    "GE07mbh_03_u:059.005c": "vaidarbhyā sahito rājā niṣasāda mahītale",
    "GE07mbh_03_u:059.006a": "sa vai vivastro malino vikacaḥ pāṃsuguṇṭhitaḥ",
    "GE07mbh_03_u:059.006c": "damayantyā saha śrāntaḥ suṣvāpa dharaṇītale",
    "GE07mbh_03_u:059.007a": "damayanty api kalyāṇī nidrayāpahṛtā tataḥ",
    "GE07mbh_03_u:059.007c": "sahasā duḥkham āsādya sukumārī tapasvinī",
    "GE07mbh_03_u:059.008a": "suptāyāṃ damayantyāṃ tu nalo rājā viśāṃ pate",
    "GE07mbh_03_u:059.008c": "śokonmathitacittātmā na sma śete yathā purā",
    "GE07mbh_03_u:059.009a": "sa tad rājyāpaharaṇaṃ suhṛttyāgaṃ ca sarvaśaḥ",
    "GE07mbh_03_u:059.009c": "vane ca taṃ paridhvaṃsaṃ prekṣya cintām upeyivān",
    "GE07mbh_03_u:059.010a": "kiṃ nu me syād idaṃ kṛtvā kiṃ nu me syād akurvataḥ",
    "GE07mbh_03_u:059.010c": "kiṃ nu me maraṇaṃ śreyaḥ parityāgo janasya vā",
    "GE07mbh_03_u:059.011a": "mām iyaṃ hy anuraktedaṃ duḥkham āpnoti matkṛte",
    "GE07mbh_03_u:059.011c": "madvihīnā tv iyaṃ gacchet kadā cit svajanaṃ prati",
    "GE07mbh_03_u:059.012a": "mayā niḥsaṃśayaṃ duḥkham iyaṃ prāpsyaty anuttamā",
    "GE07mbh_03_u:059.012c": "utsarge saṃśayaḥ syāt tu vindetāpi sukhaṃ kva cit",
    "GE07mbh_03_u:059.013a": "sa viniścitya bahudhā vicārya ca punaḥ punaḥ",
    "GE07mbh_03_u:059.013c": "utsarge 'manyata śreyo damayantyā narādhipaḥ",
    "GE07mbh_03_u:059.013d-0247_01": "na caiṣā tejasā śakyā kaiś cid dharṣayituṃ pathi",
    "GE07mbh_03_u:059.013d-0247_02": "yaśasvinī mahābhāgā madbhakteyaṃ pativratā",
    "GE07mbh_03_u:059.013d-0247_03": "evaṃ tasya tadā buddhir damayantyāṃ nyavartata",
    "GE07mbh_03_u:059.013d-0247_04": "kalinā duṣṭabhāvena damayantyā visarjane",
    "GE07mbh_03_u:059.014a": "so 'vastratām ātmanaś ca tasyāś cāpy ekavastratām",
    "GE07mbh_03_u:059.014c": "cintayitvādhyagād rājā vastrārdhasyāvakartanam",
    "GE07mbh_03_u:059.015a": "kathaṃ vāso vikarteyaṃ na ca budhyeta me priyā",
    "GE07mbh_03_u:059.015c": "cintyaivaṃ naiṣadho rājā sabhāṃ paryacarat tadā",
    "GE07mbh_03_u:059.016a": "paridhāvann atha nala itaś cetaś ca bhārata",
    "GE07mbh_03_u:059.016c": "āsasāda sabhoddeśe vikośaṃ khaḍgam uttamam",
    "GE07mbh_03_u:059.017a": "tenārdhaṃ vāsasaś chittvā nivasya ca paraṃtapaḥ",
    "GE07mbh_03_u:059.017c": "suptām utsṛjya vaidarbhīṃ prādravad gatacetanaḥ",
    "GE07mbh_03_u:059.018a": "tato nibaddhahṛdayaḥ punar āgamya tāṃ sabhām",
    "GE07mbh_03_u:059.018c": "damayantīṃ tathā dṛṣṭvā ruroda niṣadhādhipaḥ",
    "GE07mbh_03_u:059.019a": "yāṃ na vāyur na cādityaḥ purā paśyati me priyām",
    "GE07mbh_03_u:059.019c": "seyam adya sabhāmadhye śete bhūmāv anāthavat",
    "GE07mbh_03_u:059.020a": "iyaṃ vastrāvakartena saṃvītā cāruhāsinī",
    "GE07mbh_03_u:059.020c": "unmatteva varārohā kathaṃ buddhvā bhaviṣyati",
    "GE07mbh_03_u:059.021a": "katham ekā satī bhaimī mayā virahitā śubhā",
    "GE07mbh_03_u:059.021c": "cariṣyati vane ghore mṛgavyālaniṣevite",
    "GE07mbh_03_u:059.021d-0248_01": "ādityā vasavo rudrā aśvinau samarudgaṇau",
    "GE07mbh_03_u:059.021d-0248_02": "rakṣantu tvāṃ mahābhāge dharmeṇāsi samāvṛtā",
    "GE07mbh_03_u:059.021d-0248_03": "evam uktvā priyāṃ bhāryāṃ rūpeṇāpratimāṃ bhuvi",
    "GE07mbh_03_u:059.021d-0248_04": "kalināpahṛtajñāno nalaḥ prātiṣṭhad udyataḥ",
    "GE07mbh_03_u:059.022a": "gatvā gatvā nalo rājā punar eti sabhāṃ muhuḥ",
    "GE07mbh_03_u:059.022c": "ākṛṣyamāṇaḥ kalinā",
    "GE07mbh_03_u:059.023a": "dvidheva hṛdayaṃ tasya duḥkhitasyābhavat tadā",
    "GE07mbh_03_u:059.023c": "doleva muhur āyāti yāti caiva sabhāṃ muhuḥ",
    "GE07mbh_03_u:059.024a": "so 'pakṛṣṭas tu kalinā mohitaḥ prādravan nalaḥ",
    "GE07mbh_03_u:059.024c": "suptām utsṛjya tāṃ bhāryāṃ vilapya karuṇaṃ bahu",
    "GE07mbh_03_u:059.025a": "naṣṭātmā kalinā spṛṣṭas tat tad vigaṇayan nṛpaḥ",
    "GE07mbh_03_u:059.025c": "jagāmaiva vane śūnye bhāryām utsṛjya duḥkhitaḥ",
    "GE07mbh_03_u:060.001": "bṛhadaśva uvāca",
    "GE07mbh_03_u:060.001a": "apakrānte nale rājan damayantī gataklamā",
    "GE07mbh_03_u:060.001c": "abudhyata varārohā saṃtrastā vijane vane",
    "GE07mbh_03_u:060.002a": "sāpaśyamānā bhartāraṃ duḥkhaśokasamanvitā",
    "GE07mbh_03_u:060.002c": "prākrośad uccaiḥ saṃtrastā mahārājeti naiṣadham",
    "GE07mbh_03_u:060.003a": "hā nātha hā mahārāja hā svāmin kiṃ jahāsi mām",
    "GE07mbh_03_u:060.003c": "hā hatāsmi vinaṣṭāsmi bhītāsmi vijane vane",
    "GE07mbh_03_u:060.004a": "nanu nāma mahārāja dharmajñaḥ satyavāg asi",
    "GE07mbh_03_u:060.004c": "katham uktvā tathāsatyaṃ suptām utsṛjya māṃ gataḥ",
    "GE07mbh_03_u:060.005a": "katham utsṛjya gantāsi vaśyāṃ bhāryām anuvratām",
    "GE07mbh_03_u:060.005c": "viśeṣato 'napakṛte pareṇāpakṛte sati",
    "GE07mbh_03_u:060.006a": "śakṣyase tā giraḥ satyāḥ kartuṃ mayi nareśvara",
    "GE07mbh_03_u:060.006c": "yās tvayā lokapālānāṃ saṃnidhau kathitāḥ purā",
    "GE07mbh_03_u:060.006d-0249_01": "nākāle vihito mṛtyur martyānāṃ puruṣarṣabha",
    "GE07mbh_03_u:060.006d-0249_02": "yatra kāntā tvayotsṛṣṭā muhūrtam api jīvati",
    "GE07mbh_03_u:060.007a": "paryāptaḥ parihāso 'yam etāvān puruṣarṣabha",
    "GE07mbh_03_u:060.007c": "bhītāham asmi durdharṣa darśayātmānam īśvara",
    "GE07mbh_03_u:060.008a": "dṛśyase dṛśyase rājann eṣa tiṣṭhasi naiṣadha",
    "GE07mbh_03_u:060.008b-0250_01": "ādhāryamāṇeṣu mayā śokamūleṣu duḥkhitaḥ",
    "GE07mbh_03_u:060.008c": "āvārya gulmair ātmānaṃ kiṃ māṃ na pratibhāṣase",
    "GE07mbh_03_u:060.009a": "nṛśaṃsaṃ bata rājendra yan mām evaṃgatām iha",
    "GE07mbh_03_u:060.009c": "vilapantīṃ samāliṅgya nāśvāsayasi pārthiva",
    "GE07mbh_03_u:060.010a": "na śocāmy aham ātmānaṃ na cānyad api kiṃ cana",
    "GE07mbh_03_u:060.010b-0251_01": "satyavāg asi māṃ tyaktvā gatasatyaḥ kathaṃ bhavān",
    "GE07mbh_03_u:060.010c": "kathaṃ nu bhavitāsy eka iti tvāṃ nṛpa śocimi",
    "GE07mbh_03_u:060.011a": "kathaṃ nu rājaṃs tṛṣitaḥ kṣudhitaḥ śramakarśitaḥ",
    "GE07mbh_03_u:060.011c": "sāyāhne vṛkṣamūleṣu mām apaśyan bhaviṣyasi",
    "GE07mbh_03_u:060.012a": "tataḥ sā tīvraśokārtā pradīpteva ca manyunā",
    "GE07mbh_03_u:060.012c": "itaś cetaś ca rudatī paryadhāvata duḥkhitā",
    "GE07mbh_03_u:060.012d-0252_01": "māṃ tvaṃ saṃbhāṣaya vibho anāthāṃ nirjane vane",
    "GE07mbh_03_u:060.012d-0252_02": "itaś cetaś ca dhāvantī śokavyākulacetasā",
    "GE07mbh_03_u:060.012d-0252_03": "sahasā muhyate bālā muhū roditi śocatī",
    "GE07mbh_03_u:060.013a": "muhur utpatate bālā muhuḥ patati vihvalā",
    "GE07mbh_03_u:060.013c": "muhur ālīyate bhītā muhuḥ krośati roditi",
    "GE07mbh_03_u:060.014a": "sā tīvraśokasaṃtaptā muhur niḥśvasya vihvalā",
    "GE07mbh_03_u:060.014b-0253_01": "pativratā sā rudatī bhartṛśokasamākulā",
    "GE07mbh_03_u:060.014c": "uvāca bhaimī niṣkramya rodamānā pativratā",
    "GE07mbh_03_u:060.015a": "yasyābhiśāpād duḥkhārto duḥkhaṃ vindati naiṣadhaḥ",
    "GE07mbh_03_u:060.015c": "tasya bhūtasya tad duḥkhād duḥkham abhyadhikaṃ bhavet",
    "GE07mbh_03_u:060.016a": "apāpacetasaṃ pāpo ya evaṃ kṛtavān nalam",
    "GE07mbh_03_u:060.016c": "tasmād duḥkhataraṃ prāpya jīvatv asukhajīvikām",
    "GE07mbh_03_u:060.017a": "evaṃ tu vilapantī sā rājño bhāryā mahātmanaḥ",
    "GE07mbh_03_u:060.017c": "anveṣati sma bhartāraṃ vane śvāpadasevite",
    "GE07mbh_03_u:060.018a": "unmattavad bhīmasutā vilapantī tatas tataḥ",
    "GE07mbh_03_u:060.018c": "hā hā rājann iti muhur itaś cetaś ca dhāvati",
    "GE07mbh_03_u:060.019a": "tāṃ śuṣyamāṇām atyarthaṃ kurarīm iva vāśatīm",
    "GE07mbh_03_u:060.019c": "karuṇaṃ bahu śocantīṃ vilapantīṃ muhur muhuḥ",
    "GE07mbh_03_u:060.020a": "sahasābhyāgatāṃ bhaimīm abhyāśaparivartinīm",
    "GE07mbh_03_u:060.020c": "jagrāhājagaro grāho mahākāyaḥ kṣudhānvitaḥ",
    "GE07mbh_03_u:060.021a": "sā grasyamānā grāheṇa śokena ca parājitā",
    "GE07mbh_03_u:060.021c": "nātmānaṃ śocati tathā yathā śocati naiṣadham",
    "GE07mbh_03_u:060.022a": "hā nātha mām iha vane grasyamānām anāthavat",
    "GE07mbh_03_u:060.022c": "grāheṇānena vipine kimarthaṃ nābhidhāvasi",
    "GE07mbh_03_u:060.023a": "kathaṃ bhaviṣyasi punar mām anusmṛtya naiṣadha",
    "GE07mbh_03_u:060.023b-0254_01": "kathaṃ bhavāñ jagāmādya mām utsṛjya vane prabho",
    "GE07mbh_03_u:060.023c": "pāpān muktaḥ punar labdhvā buddhiṃ ceto dhanāni ca",
    "GE07mbh_03_u:060.024a": "śrāntasya te kṣudhārtasya pariglānasya naiṣadha",
    "GE07mbh_03_u:060.024c": "kaḥ śramaṃ rājaśārdūla nāśayiṣyati mānada",
    "GE07mbh_03_u:060.025a": "tām akasmān mṛgavyādho vicaran gahane vane",
    "GE07mbh_03_u:060.025c": "ākrandatīm upaśrutya javenābhisasāra ha",
    "GE07mbh_03_u:060.026a": "tāṃ sa dṛṣṭvā tathā grastām urageṇāyatekṣaṇām",
    "GE07mbh_03_u:060.026c": "tvaramāṇo mṛgavyādhaḥ samabhikramya vegitaḥ",
    "GE07mbh_03_u:060.026d-0255_01": "samatikramya vegena satvaraḥ sa vanecaraḥ",
    "GE07mbh_03_u:060.027a": "mukhataḥ pātayām āsa śastreṇa niśitena ha",
    "GE07mbh_03_u:060.027c": "nirviceṣṭaṃ bhujaṃgaṃ taṃ viśasya mṛgajīvanaḥ",
    "GE07mbh_03_u:060.028a": "mokṣayitvā ca tāṃ vyādhaḥ prakṣālya salilena ca",
    "GE07mbh_03_u:060.028c": "samāśvāsya kṛtāhārām atha papraccha bhārata",
    "GE07mbh_03_u:060.029a": "kasya tvaṃ mṛgaśāvākṣi kathaṃ cābhyāgatā vanam",
    "GE07mbh_03_u:060.029c": "kathaṃ cedaṃ mahat kṛcchraṃ prāptavaty asi bhāmini",
    "GE07mbh_03_u:060.030a": "damayantī tathā tena pṛcchyamānā viśāṃ pate",
    "GE07mbh_03_u:060.030c": "sarvam etad yathāvṛttam ācacakṣe 'sya bhārata",
    "GE07mbh_03_u:060.031a": "tām ardhavastrasaṃvītāṃ pīnaśroṇipayodharām",
    "GE07mbh_03_u:060.031c": "sukumārānavadyāṅgīṃ pūrṇacandranibhānanām",
    "GE07mbh_03_u:060.031d-0256_01": "praphullapadmanayanāṃ tathā madhurabhāṣiṇīm",
    "GE07mbh_03_u:060.032a": "arālapakṣmanayanāṃ tathā madhurabhāṣiṇīm",
    "GE07mbh_03_u:060.032c": "lakṣayitvā mṛgavyādhaḥ kāmasya vaśam eyivān",
    "GE07mbh_03_u:060.033a": "tām atha ślakṣṇayā vācā lubdhako mṛdupurvayā",
    "GE07mbh_03_u:060.033c": "sāntvayām āsa kāmārtas tad abudhyata bhāminī",
    "GE07mbh_03_u:060.034a": "damayantī tu taṃ duṣṭam upalabhya pativratā",
    "GE07mbh_03_u:060.034c": "tīvraroṣasamāviṣṭā prajajvāleva manyunā",
    "GE07mbh_03_u:060.035a": "sa tu pāpamatiḥ kṣudraḥ pradharṣayitum āturaḥ",
    "GE07mbh_03_u:060.035c": "durdharṣāṃ tarkayām āsa dīptām agniśikhām iva",
    "GE07mbh_03_u:060.036a": "damayantī tu duḥkhārtā patirājyavinākṛtā",
    "GE07mbh_03_u:060.036c": "atītavākpathe kāle śaśāpainaṃ ruṣā kila",
    "GE07mbh_03_u:060.037a": "yathāhaṃ naiṣadhād anyaṃ manasāpi na cintaye",
    "GE07mbh_03_u:060.037c": "tathāyaṃ patatāṃ kṣudraḥ parāsur mṛgajīvanaḥ",
    "GE07mbh_03_u:060.038a": "uktamātre tu vacane tayā sa mṛgajīvanaḥ",
    "GE07mbh_03_u:060.038c": "vyasuḥ papāta medinyām agnidagdha iva drumaḥ",
    "GE07mbh_03_u:061.001": "bṛhadaśva uvāca",
    "GE07mbh_03_u:061.001a": "sā nihatya mṛgavyādhaṃ pratasthe kamalekṣaṇā",
    "GE07mbh_03_u:061.001c": "vanaṃ pratibhayaṃ śūnyaṃ jhillikāgaṇanāditam siṃhavyāghravarāharkṣarurudvīpiniṣevitam",
    "GE07mbh_03_u:061.002c": "nānāpakṣigaṇākīrṇaṃ mlecchataskarasevitam śālaveṇudhavāśvatthatindukeṅgudakiṃśukaiḥ",
    "GE07mbh_03_u:061.003c": "arjunāriṣṭasaṃchannaṃ candanaiś ca saśālmalaiḥ jambvāmralodhrakhadiraśākavetrasamākulam",
    "GE07mbh_03_u:061.004c": "kāśmaryāmalakaplakṣakadambodumbarāvṛtam",
    "GE07mbh_03_u:061.005a": "badarībilvasaṃchannaṃ nyagrodhaiś ca samākulam priyālatālakharjūraharītakabibhītakaiḥ",
    "GE07mbh_03_u:061.006a": "nānādhātuśatair naddhān vividhān api cācalān",
    "GE07mbh_03_u:061.006c": "nikuñjān pakṣisaṃghuṣṭān darīś cādbhutadarśanāḥ",
    "GE07mbh_03_u:061.006e": "nadīḥ sarāṃsi vāpīś ca vividhāṃś ca mṛgadvijān",
    "GE07mbh_03_u:061.007a": "sā bahūn bhīmarūpāṃś ca piśācoragarākṣasān",
    "GE07mbh_03_u:061.007c": "palvalāni taḍāgāni girikūṭāni",
    "GE07mbh_03_u:061.007e": "saritaḥ sāgarāṃś caiva dadarśādbhutadarśanān",
    "GE07mbh_03_u:061.008a": "yūthaśo dadṛśe cātra vidarbhādhipanandinī",
    "GE07mbh_03_u:061.008c": "mahiṣān varāhān gomāyūn ṛkṣavānarapannagān",
    "GE07mbh_03_u:061.009a": "tejasā yaśasā sthityā śriyā ca parayā yutā",
    "GE07mbh_03_u:061.009c": "vaidarbhī vicaraty ekā nalam anveṣatī tadā",
    "GE07mbh_03_u:061.009d-0257_01": "atibhīme vane tatra yūthabhraṣṭā mṛgī yathā",
    "GE07mbh_03_u:061.010a": "nābibhyat sā nṛpasutā bhaimī tatrātha kasya cit",
    "GE07mbh_03_u:061.010c": "dāruṇām aṭavīṃ prāpya bhartṛvyasanakarśitā",
    "GE07mbh_03_u:061.011a": "vidarbhatanayā rājan vilalāpa suduḥkhitā",
    "GE07mbh_03_u:061.011c": "bhartṛśokaparītāṅgī śilātalasamāśritā damayanty uvāca",
    "GE07mbh_03_u:061.012-0258_01": "yathoktaṃ ca tvayā kānta matsamakṣaṃ ca matpriyam",
    "GE07mbh_03_u:061.012-0258_02": "smartum arhasi kalyāṇa vacaḥ pārthivanandana",
    "GE07mbh_03_u:061.012a": "siṃhoraska mahābāho niṣadhānāṃ janādhipa",
    "GE07mbh_03_u:061.012c": "kva nu rājan gato 'sīha tyaktvā māṃ nirjane vane",
    "GE07mbh_03_u:061.013a": "aśvamedhādibhir vīra kratubhiḥ svāptadakṣiṇaiḥ",
    "GE07mbh_03_u:061.013c": "katham iṣṭvā naravyāghra mayi mithyā pravartase",
    "GE07mbh_03_u:061.014a": "yat tvayoktaṃ naravyāghra matsamakṣaṃ mahādyute",
    "GE07mbh_03_u:061.014c": "kartum arhasi kalyāṇa tad ṛtaṃ pārthivarṣabha",
    "GE07mbh_03_u:061.015a": "yathoktaṃ vihagair haṃsaiḥ samīpe tava bhūmipa",
    "GE07mbh_03_u:061.015c": "matsakāśe ca tair uktaṃ tad avekṣitum arhasi",
    "GE07mbh_03_u:061.016a": "catvāra ekato vedāḥ sāṅgopāṅgāḥ savistarāḥ",
    "GE07mbh_03_u:061.016c": "svadhītā mānavaśreṣṭha satyam ekaṃ kilaikataḥ",
    "GE07mbh_03_u:061.016d-0259_01": "aśvamedhasahasraṃ ca satyaṃ ca tulayā dhṛtam",
    "GE07mbh_03_u:061.016d-0259_02": "aśvamedhasahasrāt tu satyam evātiricyate",
    "GE07mbh_03_u:061.017a": "tasmād arhasi śatrughna satyaṃ kartuṃ nareśvara",
    "GE07mbh_03_u:061.017c": "uktavān asi yad vīra matsakāśe purā vacaḥ",
    "GE07mbh_03_u:061.018a": "hā vīra nanu nāmāham iṣṭā kila tavānagha",
    "GE07mbh_03_u:061.018c": "asyām aṭavyāṃ ghorāyāṃ kiṃ māṃ na pratibhāṣase",
    "GE07mbh_03_u:061.019a": "bhartsayaty eṣa māṃ raudro vyāttāsyo dāruṇākṛtiḥ",
    "GE07mbh_03_u:061.019c": "araṇyarāṭ kṣudhāviṣṭaḥ kiṃ māṃ na trātum arhasi",
    "GE07mbh_03_u:061.020a": "na me tvad anyā subhage priyā ity abravīs tadā",
    "GE07mbh_03_u:061.020c": "tām ṛtāṃ kuru kalyāṇa puroktāṃ bhāratīṃ nṛpa",
    "GE07mbh_03_u:061.021a": "unmattāṃ vilapantīṃ māṃ bhāryām iṣṭāṃ narādhipa",
    "GE07mbh_03_u:061.021c": "īpsitām īpsito nātha kiṃ māṃ na pratibhāṣase",
    "GE07mbh_03_u:061.022a": "kṛśāṃ dīnāṃ vivarṇāṃ ca malināṃ vasudhādhipa",
    "GE07mbh_03_u:061.022c": "vastrārdhaprāvṛtām ekāṃ vilapantīm anāthavat",
    "GE07mbh_03_u:061.023a": "yūthabhraṣṭām ivaikāṃ māṃ hariṇīṃ pṛthulocana",
    "GE07mbh_03_u:061.023c": "na mānayasi mānārha rudatīm arikarśana",
    "GE07mbh_03_u:061.024a": "mahārāja mahāraṇye mām ihaikākinīṃ satīm",
    "GE07mbh_03_u:061.024c": "ābhāṣamāṇāṃ svāṃ patnīṃ kiṃ māṃ na pratibhāṣase",
    "GE07mbh_03_u:061.025a": "kulaśīlopasaṃpannaṃ cārusarvāṅgaśobhanam",
    "GE07mbh_03_u:061.025b-0260_01": "anuvratāṃ mahārāja kiṃ māṃ na pratibhāṣase",
    "GE07mbh_03_u:061.025c": "nādya tvām anupaśyāmi girāv asmin narottama",
    "GE07mbh_03_u:061.025e": "vane cāsmin mahāghore siṃhavyāghraniṣevite",
    "GE07mbh_03_u:061.026a": "śayānam upaviṣṭaṃ vā sthitaṃ vā niṣadhādhipa",
    "GE07mbh_03_u:061.026c": "prasthitaṃ vā naraśreṣṭha mama śokavivardhana",
    "GE07mbh_03_u:061.027a": "kaṃ nu pṛcchāmi duḥkhārtā tvadarthe śokakarśitā",
    "GE07mbh_03_u:061.027c": "kaccid dṛṣṭas tvayāraṇye saṃgatyeha nalo nṛpaḥ",
    "GE07mbh_03_u:061.028a": "ko nu me kathayed adya vane 'smin viṣṭhitaṃ nalam",
    "GE07mbh_03_u:061.028c": "abhirūpaṃ mahātmānaṃ",
    "GE07mbh_03_u:061.029a": "yam anveṣasi rājānaṃ nalaṃ padmanibhekṣaṇam",
    "GE07mbh_03_u:061.029c": "ayaṃ sa iti kasyādya śroṣyāmi madhurāṃ giram",
    "GE07mbh_03_u:061.030a": "araṇyarāḍ ayaṃ śrīmāṃś caturdaṃṣṭro mahāhanuḥ",
    "GE07mbh_03_u:061.030c": "śārdūlo 'bhimukhaḥ praiti pṛcchāmy enam aśaṅkitā",
    "GE07mbh_03_u:061.030d-0261_01": "iti bhramantī dadarśa śārdūlaṃ ca mahāhanum",
    "GE07mbh_03_u:061.030d-0261_02": "tam uvāca rudantī tu tvam evātra narādhipaḥ",
    "GE07mbh_03_u:061.031a": "bhavān mṛgāṇām adhipas tvam asmin kānane prabhuḥ",
    "GE07mbh_03_u:061.031c": "vidarbharājatanayāṃ damayantīti viddhi mām",
    "GE07mbh_03_u:061.032a": "niṣadhādhipater bhāryāṃ nalasyāmitraghātinaḥ",
    "GE07mbh_03_u:061.032c": "patim anveṣatīm ekāṃ kṛpaṇāṃ śokakarśitām",
    "GE07mbh_03_u:061.032e": "āśvāsaya mṛgendreha yadi dṛṣṭas tvayā nalaḥ",
    "GE07mbh_03_u:061.032f-0262_01": "siṃhaskandho mahābāhuḥ padmapatranibhekṣaṇaḥ",
    "GE07mbh_03_u:061.033a": "atha vāraṇyanṛpate nalaṃ yadi na śaṃsasi",
    "GE07mbh_03_u:061.033c": "mām adasva mṛgaśreṣṭha viśokāṃ kuru duḥkhitām",
    "GE07mbh_03_u:061.034a": "śrutvāraṇye vilapitaṃ mamaiṣa mṛgarāṭ svayam",
    "GE07mbh_03_u:061.034c": "yāty etāṃ mṛṣṭasalilām āpagāṃ sāgaraṃgamām",
    "GE07mbh_03_u:061.035a": "imaṃ śiloccayaṃ puṇyaṃ śṛṅgair bahubhir ucchritaiḥ",
    "GE07mbh_03_u:061.035c": "virājadbhir divaspṛgbhir naikavarṇair manoramaiḥ",
    "GE07mbh_03_u:061.036a": "nānādhātusamākīrṇaṃ vividhopalabhūṣitam",
    "GE07mbh_03_u:061.036c": "asyāraṇyasya mahataḥ ketubhūtam siṃhaśārdūlamātaṅgavarāharkṣamṛgāyutam",
    "GE07mbh_03_u:061.037c": "patatribhir bahuvidhaiḥ samantād anunāditam",
    "GE07mbh_03_u:061.038a": "kiṃśukāśokabakulapuṃnāgair upaśobhitam",
    "GE07mbh_03_u:061.038b-0263_01": "karṇikāradhavaplakṣaiḥ supuṣpair upaśobhitam",
    "GE07mbh_03_u:061.038c": "saridbhiḥ savihaṃgābhiḥ śikharaiś copaśobhitam",
    "GE07mbh_03_u:061.038d-0264_01": "pṛthivyā rucirākāraṃ cūḍāmaṇim iva sthitam",
    "GE07mbh_03_u:061.038e": "girirājam imaṃ tāvat pṛcchāmi nṛpatiṃ prati",
    "GE07mbh_03_u:061.039a": "bhagavann acalaśreṣṭha divyadarśana viśruta",
    "GE07mbh_03_u:061.039c": "śaraṇya bahukalyāṇa namas te 'stu mahīdhara",
    "GE07mbh_03_u:061.040a": "praṇame tvābhigamyāhaṃ rājaputrīṃ nibodha mām",
    "GE07mbh_03_u:061.040c": "rājñaḥ snuṣāṃ rājabhāryāṃ damayantīti viśrutām",
    "GE07mbh_03_u:061.041a": "rājā vidarbhādhipatiḥ pitā mama mahārathaḥ",
    "GE07mbh_03_u:061.041c": "bhīmo nāma kṣitipatiś cāturvarṇyasya rakṣitā",
    "GE07mbh_03_u:061.042a": "rājasūyāśvamedhānāṃ kratūnāṃ dakṣiṇāvatām",
    "GE07mbh_03_u:061.042c": "āhartā pārthivaśreṣṭhaḥ pṛthucārvañcitekṣaṇaḥ",
    "GE07mbh_03_u:061.043a": "brahmaṇyaḥ sādhuvṛttaś ca satyavāg anasūyakaḥ",
    "GE07mbh_03_u:061.043c": "śīlavān susamācāraḥ pṛthuśrīr dharmavic chuciḥ",
    "GE07mbh_03_u:061.044a": "samyag goptā vidarbhāṇāṃ nirjitārigaṇaḥ prabhuḥ",
    "GE07mbh_03_u:061.044c": "tasya māṃ viddhi tanayāṃ bhagavaṃs tvām upasthitām",
    "GE07mbh_03_u:061.045a": "niṣadheṣu mahāśaila śvaśuro me nṛpottamaḥ",
    "GE07mbh_03_u:061.045c": "sugṛhītanāmā vikhyāto vīrasena iti sma ha",
    "GE07mbh_03_u:061.046a": "tasya rājñaḥ suto vīraḥ śrīmān satyaparākramaḥ",
    "GE07mbh_03_u:061.046c": "kramaprāptaṃ pituḥ svaṃ yo rājyaṃ samanuśāsti ha",
    "GE07mbh_03_u:061.047a": "nalo nāmāridamanaḥ puṇyaśloka iti śrutaḥ",
    "GE07mbh_03_u:061.047c": "brahmaṇyo vedavid vāgmī puṇyakṛt somapo 'gnicit",
    "GE07mbh_03_u:061.048a": "yaṣṭā dātā ca yoddhā ca samyak caiva praśāsitā",
    "GE07mbh_03_u:061.048b-0265_01": "puṇyaśloka iti khyāto brahmaṇyo vedavittamaḥ",
    "GE07mbh_03_u:061.048c": "tasya mām acalaśreṣṭha viddhi bhāryām ihāgatām",
    "GE07mbh_03_u:061.049a": "tyaktaśriyaṃ bhartṛhīnām anāthāṃ vyasanānvitām",
    "GE07mbh_03_u:061.049c": "anveṣamāṇāṃ bhartāraṃ taṃ vai naravarottamam",
    "GE07mbh_03_u:061.050a": "kham ullikhadbhir etair hi tvayā śṛṅgaśatair nṛpaḥ",
    "GE07mbh_03_u:061.050c": "kaccid dṛṣṭo 'calaśreṣṭha vane 'smin dāruṇe nalaḥ",
    "GE07mbh_03_u:061.051a": "gajendravikramo dhīmān dīrghabāhur amarṣaṇaḥ",
    "GE07mbh_03_u:061.051c": "vikrāntaḥ satyavāg dhīro bhartā mama mahāyaśāḥ",
    "GE07mbh_03_u:061.051e": "niṣadhānām adhipatiḥ kaccid dṛṣṭas tvayā nalaḥ",
    "GE07mbh_03_u:061.051f-0266_01": "yadi dṛṣṭaḥ kva cit te sa nalo rājā mama priyaḥ",
    "GE07mbh_03_u:061.051f-0267_01": "mahīdharasamo dhairye mahīdhara mahīpatiḥ",
    "GE07mbh_03_u:061.052a": "kiṃ māṃ vilapatīm ekāṃ parvataśreṣṭha duḥkhitām",
    "GE07mbh_03_u:061.052c": "girā nāśvāsayasy adya svāṃ sutām iva duḥkhitām",
    "GE07mbh_03_u:061.053a": "vīra vikrānta dharmajña satyasaṃdha mahīpate",
    "GE07mbh_03_u:061.053c": "yady asy asmin vane rājan darśayātmānam ātmanā",
    "GE07mbh_03_u:061.054a": "kadā nu snigdhagambhīrāṃ jīmūtasvanasaṃnibhām",
    "GE07mbh_03_u:061.054c": "śroṣyāmi naiṣadhasyāhaṃ vācaṃ tām amṛtopamām",
    "GE07mbh_03_u:061.055a": "vaidarbhīty eva kathitāṃ śubhāṃ rājño mahātmanaḥ",
    "GE07mbh_03_u:061.055c": "āmnāyasāriṇīm ṛddhāṃ mama śokanibarhiṇīm",
    "GE07mbh_03_u:061.055d-0268_01": "bhītām āśvāsaya ca māṃ nṛpate dharmavatsala",
    "GE07mbh_03_u:061.056a": "iti sā taṃ giriśreṣṭham uktvā pārthivanandinī",
    "GE07mbh_03_u:061.056c": "damayantī tato bhūyo jagāma diśam uttarām",
    "GE07mbh_03_u:061.057a": "sā gatvā trīn ahorātrān dadarśa paramāṅganā",
    "GE07mbh_03_u:061.057c": "tāpasāraṇyam atulaṃ divyakānanadarśanam",
    "GE07mbh_03_u:061.058a": "vasiṣṭhabhṛgvatrisamais tāpasair upaśobhitam",
    "GE07mbh_03_u:061.058c": "niyataiḥ saṃyatāhārair damaśaucasamanvitaiḥ",
    "GE07mbh_03_u:061.059a": "abbhakṣair vāyubhakṣaiś ca patrāhārais tathaiva ca",
    "GE07mbh_03_u:061.059c": "jitendriyair mahābhāgaiḥ svargamārgadidṛkṣubhiḥ",
    "GE07mbh_03_u:061.060a": "valkalājinasaṃvītair munibhiḥ saṃyatendriyaiḥ",
    "GE07mbh_03_u:061.060c": "tāpasādhyuṣitaṃ ramyaṃ dadarśāśramamaṇḍalam",
    "GE07mbh_03_u:061.061a": "sā dṛṣṭvaivāśramapadaṃ nānāmṛganiṣevitam",
    "GE07mbh_03_u:061.061c": "śākhāmṛgagaṇaiś caiva tāpasaiś ca samanvitam",
    "GE07mbh_03_u:061.061d-0269_01": "nānāmṛgagaṇair juṣṭaṃ śākhāmṛgagaṇair yutam",
    "GE07mbh_03_u:061.061d-0269_02": "tāpasaiḥ samupetaṃ ca sā dṛṣṭvaiva samāśvasat",
    "GE07mbh_03_u:061.061d-0270_01": "sā dṛṣṭvaivāśramapadaṃ damayantī samāśvasat",
    "GE07mbh_03_u:061.062a": "subhrūḥ sukeśī suśroṇī sukucā sudvijānanā",
    "GE07mbh_03_u:061.062c": "varcasvinī supratiṣṭhā",
    "GE07mbh_03_u:061.063a": "sā viveśāśramapadaṃ vīrasenasutapriyā",
    "GE07mbh_03_u:061.063c": "yoṣidratnaṃ mahābhāgā damayantī manasvinī",
    "GE07mbh_03_u:061.063d-0271_01": "āśvāsitā tadā bhaimī tāpasaiḥ saha saṃgatā",
    "GE07mbh_03_u:061.064a": "sābhivādya tapovṛddhān vinayāvanatā sthitā",
    "GE07mbh_03_u:061.064c": "svāgataṃ ta iti proktā taiḥ sarvais tāpasaiś ca sā",
    "GE07mbh_03_u:061.065a": "pūjāṃ cāsyā yathānyāyaṃ kṛtvā tatra tapodhanāḥ",
    "GE07mbh_03_u:061.065c": "āsyatām ity athocus te brūhi kiṃ karavāmahe",
    "GE07mbh_03_u:061.065d-0272_01": "pūjāṃ cakre yathānyāyam ṛṣīṇāṃ sā manasvinī",
    "GE07mbh_03_u:061.066a": "tān uvāca varārohā kaccid bhagavatām iha",
    "GE07mbh_03_u:061.066c": "tapasy agniṣu dharmeṣu mṛgapakṣiṣu cānaghāḥ",
    "GE07mbh_03_u:061.066d-0273_01": "api svādhyāyayogeṣu dharmadeheṣu vā punaḥ",
    "GE07mbh_03_u:061.066e": "kuśalaṃ vo mahābhāgāḥ svadharmacaraṇeṣu ca",
    "GE07mbh_03_u:061.067a": "tair uktā kuśalaṃ bhadre sarvatreti yaśasvinī",
    "GE07mbh_03_u:061.067c": "brūhi sarvānavadyāṅgi kā tvaṃ kiṃ ca cikīrṣasi",
    "GE07mbh_03_u:061.068a": "dṛṣṭvaiva te paraṃ rūpaṃ dyutiṃ ca paramām iha",
    "GE07mbh_03_u:061.068c": "vismayo naḥ samutpannaḥ samāśvasihi mā śucaḥ",
    "GE07mbh_03_u:061.069a": "asyāraṇyasya mahatī devatā vā mahībhṛtaḥ",
    "GE07mbh_03_u:061.069c": "asyā nu nadyāḥ kalyāṇi vada satyam anindite",
    "GE07mbh_03_u:061.070a": "sābravīt tān ṛṣīn nāham araṇyasyāsya devatā",
    "GE07mbh_03_u:061.070c": "na cāpy asya girer viprā na nadyā devatāpy aham",
    "GE07mbh_03_u:061.071a": "mānuṣīṃ māṃ vijānīta yūyaṃ sarve tapodhanāḥ",
    "GE07mbh_03_u:061.071c": "vistareṇābhidhāsyāmi tan me śṛṇuta sarvaśaḥ",
    "GE07mbh_03_u:061.072a": "vidarbheṣu mahīpālo bhīmo nāma mahādyutiḥ",
    "GE07mbh_03_u:061.072c": "tasya māṃ tanayāṃ sarve jānīta dvijasattamāḥ",
    "GE07mbh_03_u:061.073a": "niṣadhādhipatir dhīmān nalo nāma mahāyaśāḥ",
    "GE07mbh_03_u:061.073c": "vīraḥ saṃgrāmajid vidvān mama bhartā viśāṃ patiḥ",
    "GE07mbh_03_u:061.074a": "devatābhyarcanaparo dvijātijanavatsalaḥ",
    "GE07mbh_03_u:061.074c": "goptā niṣadhavaṃśasya mahābhāgo",
    "GE07mbh_03_u:061.075a": "satyavāg dharmavit prājñaḥ satyasaṃdho 'rimardanaḥ",
    "GE07mbh_03_u:061.075c": "brahmaṇyo daivataparaḥ śrīmān parapuraṃjayaḥ",
    "GE07mbh_03_u:061.076a": "nalo nāma nṛpaśreṣṭho devarājasamadyutiḥ",
    "GE07mbh_03_u:061.076c": "mama bhartā viśālākṣaḥ pūrṇenduvadano 'rihā",
    "GE07mbh_03_u:061.077a": "āhartā kratumukhyānāṃ vedavedāṅgapāragaḥ",
    "GE07mbh_03_u:061.077c": "sapatnānāṃ mṛdhe hantā ravisomasamaprabhaḥ",
    "GE07mbh_03_u:061.078a": "sa kaiś cin nikṛtiprajñair akalyāṇair narādhamaiḥ",
    "GE07mbh_03_u:061.078c": "āhūya pṛthivīpālaḥ satyadharmaparāyaṇaḥ",
    "GE07mbh_03_u:061.078e": "devane kuśalair jihmair jito rājyaṃ vasūni ca",
    "GE07mbh_03_u:061.078f-0274_01": "vivāsitaś ca nagarād vanavāsam upeyivān",
    "GE07mbh_03_u:061.079a": "tasya mām avagacchadhvaṃ bhāryāṃ rājarṣabhasya vai",
    "GE07mbh_03_u:061.079c": "damayantīti vikhyātāṃ bhartṛdarśanalālasām",
    "GE07mbh_03_u:061.080a": "sā vanāni girīṃś caiva sarāṃsi saritas tathā",
    "GE07mbh_03_u:061.080c": "palvalāni ca ramyāṇi tathāraṇyāni sarvaśaḥ",
    "GE07mbh_03_u:061.081a": "anveṣamāṇā bhartāraṃ nalaṃ raṇaviśāradam",
    "GE07mbh_03_u:061.081c": "mahātmānaṃ kṛtāstraṃ ca vicarāmīha duḥkhitā",
    "GE07mbh_03_u:061.082a": "kaccid bhagavatāṃ puṇyaṃ tapovanam idaṃ nṛpaḥ",
    "GE07mbh_03_u:061.082c": "bhavet prāpto nalo nāma niṣadhānāṃ janādhipaḥ",
    "GE07mbh_03_u:061.083a": "yatkṛte 'ham idaṃ viprāḥ prapannā bhṛśadāruṇam",
    "GE07mbh_03_u:061.083c": "vanaṃ pratibhayaṃ ghoraṃ śārdūlamṛgasevitam",
    "GE07mbh_03_u:061.084a": "yadi kaiś cid ahorātrair na drakṣyāmi nalaṃ nṛpam",
    "GE07mbh_03_u:061.084c": "ātmānaṃ śreyasā yokṣye dehasyāsya vimocanāt",
    "GE07mbh_03_u:061.084d-0275_01": "nārīṇām adhamā nārī yā bhartuḥ prāṇasaṃkṣaye",
    "GE07mbh_03_u:061.084d-0275_02": "paścāj jīvati nistejāḥ kaleva śaśino divā",
    "GE07mbh_03_u:061.085a": "ko nu me jīvitenārthas tam ṛte puruṣarṣabham",
    "GE07mbh_03_u:061.085c": "kathaṃ bhaviṣyāmy adyāhaṃ bhartṛśokābhipīḍitā",
    "GE07mbh_03_u:061.086a": "evaṃ vilapatīm ekām araṇye bhīmanandinīm",
    "GE07mbh_03_u:061.086c": "damayantīm athocus te tāpasāḥ satyavādinaḥ",
    "GE07mbh_03_u:061.087a": "udarkas tava kalyāṇi kalyāṇo bhavitā śubhe",
    "GE07mbh_03_u:061.087c": "vayaṃ paśyāma tapasā kṣipraṃ drakṣyasi naiṣadham",
    "GE07mbh_03_u:061.088a": "niṣadhānām adhipatiṃ nalaṃ ripunighātinam",
    "GE07mbh_03_u:061.088c": "bhaimi dharmabhṛtāṃ śreṣṭhaṃ drakṣyase vigatajvaram",
    "GE07mbh_03_u:061.089a": "vimuktaṃ sarvapāpebhyaḥ",
    "GE07mbh_03_u:061.089c": "tad eva nagaraśreṣṭhaṃ praśāsantam ariṃdamam",
    "GE07mbh_03_u:061.090a": "dviṣatāṃ bhayakartāraṃ suhṛdāṃ śokanāśanam",
    "GE07mbh_03_u:061.090c": "patiṃ drakṣyasi kalyāṇi kalyāṇābhijanaṃ nṛpam",
    "GE07mbh_03_u:061.091a": "evam uktvā nalasyeṣṭāṃ mahiṣīṃ pārthivātmajām",
    "GE07mbh_03_u:061.091c": "antarhitās tāpasās te sāgnihotrāśramās tadā",
    "GE07mbh_03_u:061.092a": "sā dṛṣṭvā mahad āścaryaṃ vismitā abhavat tadā",
    "GE07mbh_03_u:061.092c": "damayanty anavadyāṅgī vīrasenanṛpasnuṣā",
    "GE07mbh_03_u:061.092d-0276_01": "cintayām āsa vaidarbhī kim etad dṛṣṭavaty aham",
    "GE07mbh_03_u:061.093a": "kiṃ nu svapno mayā dṛṣṭaḥ ko 'yaṃ vidhir ihābhavat",
    "GE07mbh_03_u:061.093c": "kva nu te tāpasāḥ sarve kva tad āśramamaṇḍalam",
    "GE07mbh_03_u:061.094a": "kva sā puṇyajalā ramyā nānādvijaniṣevitā",
    "GE07mbh_03_u:061.094c": "nadī te ca nagā hṛdyāḥ phalapuṣpopaśobhitāḥ",
    "GE07mbh_03_u:061.094d-0277_01": "ity evaṃ naraśārdūla vismitā kamalekṣaṇā",
    "GE07mbh_03_u:061.095a": "dhyātvā ciraṃ bhīmasutā damayantī śucismitā",
    "GE07mbh_03_u:061.095c": "bhartṛśokaparā dīnā vivarṇavadanābhavat",
    "GE07mbh_03_u:061.096a": "sā gatvāthāparāṃ bhūmiṃ bāṣpasaṃdigdhayā girā",
    "GE07mbh_03_u:061.096c": "vilalāpāśrupūrṇākṣī dṛṣṭvāśokataruṃ tataḥ",
    "GE07mbh_03_u:061.097a": "upagamya taruśreṣṭham aśokaṃ puṣpitaṃ tadā",
    "GE07mbh_03_u:061.097c": "pallavāpīḍitaṃ hṛdyaṃ vihaṃgair anunāditam",
    "GE07mbh_03_u:061.098a": "aho batāyam agamaḥ śrīmān asmin vanāntare",
    "GE07mbh_03_u:061.098c": "āpīḍair bahubhir bhāti śrīmān dramiḍarāḍ iva",
    "GE07mbh_03_u:061.098d-0278_01": "tam uvāca tato 'śokaṃ vidarbhādhipanandinī",
    "GE07mbh_03_u:061.098d-0278_02": "kṛtāñjalipuṭā dīnā bhartṛdarśanalālasā",
    "GE07mbh_03_u:061.098d-0279_01": "tam uvāca mahāvṛkṣaṃ damayantī tathāgatā",
    "GE07mbh_03_u:061.098d-0280_01": "aśoka śokāpanuda śokopahatacetasam",
    "GE07mbh_03_u:061.098d-0280_02": "tvannāmānaṃ kuru kṣipraṃ priyasaṃdarśanād dhi mām",
    "GE07mbh_03_u:061.099a": "viśokāṃ kuru māṃ kṣipram aśoka priyadarśana",
    "GE07mbh_03_u:061.099c": "vītaśokabhayābādhaṃ kaccit tvaṃ dṛṣṭavān nṛpam",
    "GE07mbh_03_u:061.100a": "nalaṃ nāmāridamanaṃ damayantyāḥ priyaṃ patim",
    "GE07mbh_03_u:061.100c": "niṣadhānām adhipatiṃ dṛṣṭavān asi me priyam",
    "GE07mbh_03_u:061.101a": "ekavastrārdhasaṃvītaṃ sukumāratanutvacam",
    "GE07mbh_03_u:061.101c": "vyasanenārditaṃ vīram araṇyam idam āgatam",
    "GE07mbh_03_u:061.102a": "yathā viśokā gaccheyam aśokanaga tat kuru",
    "GE07mbh_03_u:061.102c": "satyanāmā bhavāśoka mama śokavināśanāt",
    "GE07mbh_03_u:061.103a": "evaṃ sāśokavṛkṣaṃ tam ārtā triḥ parigamya ha",
    "GE07mbh_03_u:061.103c": "jagāma dāruṇataraṃ deśaṃ bhaimī varāṅganā",
    "GE07mbh_03_u:061.104a": "sā dadarśa nagān naikān naikāś ca saritas tathā",
    "GE07mbh_03_u:061.104c": "naikāṃś ca parvatān ramyān naikāṃś ca mṛgapakṣiṇaḥ",
    "GE07mbh_03_u:061.105a": "kandarāṃś ca nitambāṃś ca nadāṃś cādbhutadarśanān",
    "GE07mbh_03_u:061.105c": "dadarśa sā bhīmasutā patim anveṣatī tadā",
    "GE07mbh_03_u:061.106a": "gatvā prakṛṣṭam adhvānaṃ damayantī śucismitā",
    "GE07mbh_03_u:061.106c": "dadarśātha mahāsārthaṃ",
    "GE07mbh_03_u:061.107a": "uttarantaṃ nadīṃ ramyāṃ prasannasalilāṃ śubhām",
    "GE07mbh_03_u:061.107c": "suśītatoyāṃ vistīrṇāṃ hradinīṃ vetasair vṛtām",
    "GE07mbh_03_u:061.108a": "prodghuṣṭāṃ krauñcakuraraiś cakravākopakūjitām",
    "GE07mbh_03_u:061.108c": "kūrmagrāhajhaṣākīrṇāṃ pulinadvīpaśobhitām",
    "GE07mbh_03_u:061.109a": "sā dṛṣṭvaiva mahāsārthaṃ nalapatnī yaśasvinī",
    "GE07mbh_03_u:061.109c": "upasarpya varārohā janamadhyaṃ viveśa ha",
    "GE07mbh_03_u:061.110a": "unmattarūpā śokārtā tathā vastrārdhasaṃvṛtā",
    "GE07mbh_03_u:061.110c": "kṛśā vivarṇā malinā pāṃsudhvastaśiroruhā",
    "GE07mbh_03_u:061.111a": "tāṃ dṛṣṭvā tatra manujāḥ ke cid bhītāḥ pradudruvuḥ",
    "GE07mbh_03_u:061.111c": "ke cic cintāparās tasthuḥ ke cit tatra vicukruśuḥ",
    "GE07mbh_03_u:061.112a": "prahasanti sma tāṃ ke cid abhyasūyanta cāpare",
    "GE07mbh_03_u:061.112c": "cakrus tasyāṃ dayāṃ ke cit papracchuś cāpi bhārata",
    "GE07mbh_03_u:061.113a": "kāsi kasyāsi kalyāṇi kiṃ vā mṛgayase vane",
    "GE07mbh_03_u:061.113c": "tvāṃ dṛṣṭvā vyathitāḥ smeha kaccit tvam asi mānuṣī",
    "GE07mbh_03_u:061.114a": "vada satyaṃ vanasyāsya parvatasyātha vā diśaḥ",
    "GE07mbh_03_u:061.114c": "devatā tvaṃ hi kalyāṇi tvāṃ vayaṃ śaraṇaṃ gatāḥ",
    "GE07mbh_03_u:061.115a": "yakṣī vā rākṣasī vā tvam utāho 'si varāṅganā",
    "GE07mbh_03_u:061.115c": "sarvathā kuru naḥ svasti rakṣasvāsmān anindite",
    "GE07mbh_03_u:061.116a": "yathāyaṃ sarvathā sārthaḥ kṣemī śīghram ito vrajet",
    "GE07mbh_03_u:061.116c": "tathā vidhatsva kalyāṇi tvāṃ vayaṃ śaraṇaṃ gatāḥ",
    "GE07mbh_03_u:061.117a": "tathoktā tena sārthena damayantī nṛpātmajā",
    "GE07mbh_03_u:061.117c": "pratyuvāca tataḥ sādhvī",
    "GE07mbh_03_u:061.117e": "sārthavāhaṃ ca sārthaṃ ca janā ye cātra ke cana",
    "GE07mbh_03_u:061.118a": "yūnaḥ sthavirabālāś ca sārthasya ca purogamāḥ",
    "GE07mbh_03_u:061.118c": "mānuṣīṃ māṃ vijānīta manujādhipateḥ sutām",
    "GE07mbh_03_u:061.118e": "nṛpasnuṣāṃ rājabhāryāṃ",
    "GE07mbh_03_u:061.119a": "vidarbharāṇ mama pitā bhartā rājā ca naiṣadhaḥ",
    "GE07mbh_03_u:061.119b-0281_01": "kva nu māṃ kitavaś chitvā vastrārdhaṃ prasthito mama",
    "GE07mbh_03_u:061.119b-0281_02": "utsṛjya vipine suptām anuraktāṃ priyāṃ priya",
    "GE07mbh_03_u:061.119b-0281_03": "vaiṣamyam api saṃprāptā gopāyanti kulastriyaḥ",
    "GE07mbh_03_u:061.119b-0281_04": "ātmānam ātmanā satyotthitasargā na saṃśayaḥ",
    "GE07mbh_03_u:061.119b-0281_05": "kva nu sā kṣutpipāsārtā bhrāntārāte tapasvinī",
    "GE07mbh_03_u:061.119b-0281_06": "smarantī tasya mandasya kva vāsāyopatiṣṭhati",
    "GE07mbh_03_u:061.119c": "nalo nāma mahābhāgas taṃ mārgāmy aparājitam",
    "GE07mbh_03_u:061.120a": "yadi jānīta nṛpatiṃ kṣipraṃ śaṃsata me priyam",
    "GE07mbh_03_u:061.120c": "nalaṃ pārthivaśārdūlam amitragaṇasūdanam",
    "GE07mbh_03_u:061.121a": "tām uvācānavadyāṅgīṃ sārthasya mahataḥ prabhuḥ",
    "GE07mbh_03_u:061.121c": "sārthavāhaḥ śucir nāma śṛṇu kalyāṇi madvacaḥ",
    "GE07mbh_03_u:061.122a": "ahaṃ sārthasya netā vai sārthavāhaḥ śucismite",
    "GE07mbh_03_u:061.122c": "manuṣyaṃ nalanāmānaṃ na paśyāmi yaśasvini",
    "GE07mbh_03_u:061.123a": "kuñjaradvīpimahiṣaśārdūlarkṣamṛgān api",
    "GE07mbh_03_u:061.123c": "paśyāmy asmin vane kaṣṭe amanuṣyaniṣevite",
    "GE07mbh_03_u:061.123d-0282_01": "ṛte tvāṃ mānuṣīṃ martyaṃ na paśyāmi mahāvane",
    "GE07mbh_03_u:061.123d-0283_01": "yato vayaṃ na paśyāmo nalaṃ pārthivam atra vai",
    "GE07mbh_03_u:061.123e": "tathā no yakṣarāḍ adya maṇibhadraḥ prasīdatu",
    "GE07mbh_03_u:061.124a": "sābravīd vaṇijaḥ sarvān sārthavāhaṃ ca taṃ tataḥ",
    "GE07mbh_03_u:061.124c": "kva nu yāsyasi sārtho 'yam etad ākhyātum arhatha",
    "GE07mbh_03_u:061.125": "sārthavāha uvāca",
    "GE07mbh_03_u:061.125a": "sārtho 'yaṃ cedirājasya subāhoḥ satyavādinaḥ",
    "GE07mbh_03_u:061.125c": "kṣipraṃ janapadaṃ gantā lābhāya manujātmaje",
    "GE07mbh_03_u:062.001": "bṛhadaśva uvāca",
    "GE07mbh_03_u:062.001a": "sā tac chrutvānavadyāṅgī sārthavāhavacas tadā",
    "GE07mbh_03_u:062.001c": "agacchat tena vai sārdhaṃ bhartṛdarśanalālasā",
    "GE07mbh_03_u:062.002a": "atha kāle bahutithe vane mahati dāruṇe",
    "GE07mbh_03_u:062.002c": "taḍāgaṃ sarvatobhadraṃ padmasaugandhikaṃ mahat",
    "GE07mbh_03_u:062.003a": "dadṛśur vaṇijo ramyaṃ prabhūtayavasendhanam",
    "GE07mbh_03_u:062.003c": "bahumūlaphalopetaṃ nānāpakṣigaṇair vṛtam",
    "GE07mbh_03_u:062.004a": "taṃ dṛṣṭvā mṛṣṭasalilaṃ manoharasukhāvaham",
    "GE07mbh_03_u:062.004c": "supariśrāntavāhās te niveśāya mano dadhuḥ",
    "GE07mbh_03_u:062.005a": "saṃmate sārthavāhasya viviśur vanam uttamam",
    "GE07mbh_03_u:062.005c": "uvāsa sārthaḥ sumahān velām āsādya paścimām",
    "GE07mbh_03_u:062.006a": "athārdharātrasamaye niḥśabdastimite tadā",
    "GE07mbh_03_u:062.006c": "supte sārthe pariśrānte hastiyūtham upāgamat",
    "GE07mbh_03_u:062.006e": "pānīyārthaṃ girinadīṃ",
    "GE07mbh_03_u:062.006f-0284_01": "athāpaśyata sārthaṃ taṃ sārthajān subahūn gajān",
    "GE07mbh_03_u:062.006f-0284_02": "te tān grāmyagajān dṛṣṭvā sarve vanagajās tadā",
    "GE07mbh_03_u:062.006f-0284_03": "samādravanta vegena jighāṃsanto madotkaṭāḥ",
    "GE07mbh_03_u:062.006f-0284_04": "teṣām āpatatāṃ vegaḥ kariṇāṃ duḥsaho 'bhavat",
    "GE07mbh_03_u:062.006f-0284_05": "nagāgrād iva śīrṇānāṃ śṛṅgāṇāṃ patatāṃ kṣitau",
    "GE07mbh_03_u:062.006f-0284_06": "spandatām api nāgānāṃ mārgā naṣṭā vanodbhavaiḥ",
    "GE07mbh_03_u:062.007a": "mārgaṃ saṃrudhya saṃsuptaṃ padminyāḥ sārtham uttamam",
    "GE07mbh_03_u:062.007c": "suptaṃ mamarda sahasā ceṣṭamānaṃ mahītale",
    "GE07mbh_03_u:062.008a": "hāhāravaṃ pramuñcantaḥ sārthikāḥ śaraṇārthinaḥ",
    "GE07mbh_03_u:062.008c": "vanagulmāṃś ca dhāvanto nidrāndhā mahato bhayāt",
    "GE07mbh_03_u:062.008e": "ke cid dantaiḥ karaiḥ ke cit ke cit padbhyāṃ hatā narāḥ",
    "GE07mbh_03_u:062.009a": "gokharoṣṭrāśvabahulaṃ padātijanasaṃkulam",
    "GE07mbh_03_u:062.009c": "bhayārtaṃ dhāvamānaṃ tat parasparahataṃ tadā",
    "GE07mbh_03_u:062.010a": "ghorān nādān vimuñcanto nipetur dharaṇītale",
    "GE07mbh_03_u:062.010c": "vṛkṣeṣv āsajya saṃbhagnāḥ patitā viṣameṣu ca",
    "GE07mbh_03_u:062.010d-0285_01": "evaṃ prakārair bahubhir daivenākramya hastibhiḥ",
    "GE07mbh_03_u:062.010d-011_0001": "bhārārtāḥ saurabheyāś ca kṣuttṛṣābhipariplutāḥ",
    "GE07mbh_03_u:062.010d-011_0002": "avaropitabhārās tu lebhire paramāṃ mudam",
    "GE07mbh_03_u:062.010d-011_0003": "tathāśvā vāraṇāś caiva rāsabhāḥ karabhaiḥ saha",
    "GE07mbh_03_u:062.010d-011_0004": "dṛṣṭvaiva tat saro ramyam āhlādaṃ paramaṃ yayuḥ",
    "GE07mbh_03_u:062.010d-011_0005": "tathānantaram eveha vaṇijaḥ pathikās tathā",
    "GE07mbh_03_u:062.010d-011_0006": "yathāyogyaṃ yathāsthānam āvāsaṃ pratipedire",
    "GE07mbh_03_u:062.010d-011_0007": "yathāsthitaiḥ samācāram āhāraṃ sthānam eva ca",
    "GE07mbh_03_u:062.010d-011_0008": "avatīryāvasannānāṃ cakruś caivānvavekṣaṇam",
    "GE07mbh_03_u:062.010d-011_0009": "cakruḥ kathāś ca vividhāḥ krayavikrayasaṃśritāḥ",
    "GE07mbh_03_u:062.010d-011_0010": "praśaṃsanty apare kaṣṭaṃ padavīṃś cāpadāvṛtām",
    "GE07mbh_03_u:062.010d-011_0011": "smaranto gṛhabhogāṃś ca jñātīnāṃ ca samāgamam",
    "GE07mbh_03_u:062.010d-011_0012": "putramitrakalatrāṇi sarve nidrāvaśaṃ yayuḥ",
    "GE07mbh_03_u:062.010d-011_0013": "saṃvāhanena bhārāṇāṃ bahuvāsarajena ca",
    "GE07mbh_03_u:062.010d-011_0014": "khinnāḥ śayitukāmās te nidrayāpagatā bhṛśam",
    "GE07mbh_03_u:062.010d-011_0015": "prasāritāṅgāḥ khinnāś ca mṛtakalpā ivāsate",
    "GE07mbh_03_u:062.010d-011_0016": "athārdharātrasamaye niḥśabdastimitaṃ tadā",
    "GE07mbh_03_u:062.010d-011_0017": "supte sārthe pariśrānte hastiyūtham upāgamat",
    "GE07mbh_03_u:062.010d-011_0018": "atha sārthaṃ girinibhā madaprasravaṇāvilāḥ",
    "GE07mbh_03_u:062.010d-011_0019": "mārgaṃ saṃrudhya saṃsuptaṃ padminyās tīram uttaram",
    "GE07mbh_03_u:062.010d-011_0020": "athāpaśyata taṃ sārthaṃ sārthajān subahūn gajān",
    "GE07mbh_03_u:062.010d-011_0021": "tāṃś ca pānthagajān dṛṣṭvā sarve vanagajās tadā",
    "GE07mbh_03_u:062.010d-011_0022": "samādravanta vegena jighāṃsanto madotkaṭāḥ",
    "GE07mbh_03_u:062.010d-011_0023": "teṣām āpatatāṃ vegaḥ kariṇāṃ duḥsaho 'bhavat",
    "GE07mbh_03_u:062.010d-011_0024": "nagāgrād iva śīrṇānāṃ mṛgāṇāṃ patatāṃ kṣitau",
    "GE07mbh_03_u:062.010d-011_0025": "spandatām api nāgānāṃ bālasaṃsthāvanodbhavaiḥ",
    "GE07mbh_03_u:062.010d-011_0026": "karibhiḥ kariṇaḥ sarve mṛtyutāṃ prāpitāḥ kṣaṇāt",
    "GE07mbh_03_u:062.010d-011_0027": "sārthaś ca so 'pi mathitaḥ sastrībālagajānvitaḥ",
    "GE07mbh_03_u:062.010d-011_0028": "ārāvaḥ sumahān āsīt trailokyabhayakārakaḥ",
    "GE07mbh_03_u:062.010d-011_0029": "vājibhiḥ prāhataiś caiva gajoṣṭrai rāsabhais tathā",
    "GE07mbh_03_u:062.010d-011_0030": "anyonyaṃ nābhyarakṣanta mathyamānā vanadvipaiḥ",
    "GE07mbh_03_u:062.010d-011_0031": "suptaṃ mamarduḥ sahasā ceṣṭamānaṃ mahītale",
    "GE07mbh_03_u:062.010d-011_0032": "hāhākāraṃ pramuñcantaḥ sārthakāḥ śaraṇārthinaḥ",
    "GE07mbh_03_u:062.010d-011_0033": "na ca gulmāṃś ca dhāvanto nidrāndhā bahavo 'bhavan",
    "GE07mbh_03_u:062.010d-011_0034": "ke cid dantaiḥ karaiḥ ke cit ke cit padbhyāṃ hatā gajaiḥ",
    "GE07mbh_03_u:062.010d-011_0035": "nihatoṣṭrāś ca bahulāḥ padātijanasaṃkulāḥ",
    "GE07mbh_03_u:062.010d-011_0036": "bhayād ādhāvamānāś ca parasparahatās tadā",
    "GE07mbh_03_u:062.010d-011_0037": "ghorān nādān vimuñcanto nipetur dharaṇītale",
    "GE07mbh_03_u:062.010d-011_0038": "vṛkṣeṣv āsajya saṃhṛṣṭāḥ patitā viṣameṣu ca",
    "GE07mbh_03_u:062.010d-011_0039": "tathā taṃ nihataṃ sarvaṃ samṛddhaṃ sārthamaṇḍalam",
    "GE07mbh_03_u:062.010d-011_0040": "hato bhrātā hataḥ putraḥ sahāyo nihato mama",
    "GE07mbh_03_u:062.010d-011_0041": "eṣo 'gnir utthitaḥ kaṣṭas trāyadhvaṃ dhāvatādhunā",
    "GE07mbh_03_u:062.010d-011_0042": "ratnarāśir viśīrṇo 'yaṃ gṛhṇīdhvaṃ kiṃ pradhāvataḥ",
    "GE07mbh_03_u:062.010d-011_0043": "saṃtrastavadanā bhaimī tasthau śaśinibhānanā",
    "GE07mbh_03_u:062.010d-011_0044": "sārthe vidhvaṃsitair bhagnair agarubhiḥ sacandanaiḥ",
    "GE07mbh_03_u:062.010d-011_0045": "vikṣiptair bhāti bhūḥ sarvā dyaur ivarkṣaiś ca śāradaiḥ",
    "GE07mbh_03_u:062.010d-011_0046": "patitaiḥ pātyamānaiś ca dhāvadbhiś ca tatas tataḥ",
    "GE07mbh_03_u:062.010d-011_0047": "vimuktanādasaṃtrastaṃ hāhākāravināditam",
    "GE07mbh_03_u:062.010d-011_0048": "bhīṣaṇīyaṃ vanaṃ tad vai tatrābhūd vai samantataḥ",
    "GE07mbh_03_u:062.010d-011_0049": "abhūt pralayasaṃkāśaṃ mahāraṇyam ivāparam",
    "GE07mbh_03_u:062.010d-011_0050": "ye tu tatra vinirmuktāḥ sārthāḥ ke cid abhidrutāḥ",
    "GE07mbh_03_u:062.010d-011_0051": "te 'bruvan sahitāḥ sarve kasyedaṃ karmaṇaḥ phalam",
    "GE07mbh_03_u:062.010d-011_0052": "nūnaṃ na pūjito 'smābhir maṇibhadro mahāyaśāḥ",
    "GE07mbh_03_u:062.010d-011_0053": "tathā yakṣādhipaḥ śrīmān na vai vaiśravaṇo vibhuḥ",
    "GE07mbh_03_u:062.010d-011_0054": "na pūjā vighnakartṝṇām atha vā sārthikaiḥ kṛtā",
    "GE07mbh_03_u:062.010d-011_0055": "śakunānāṃ phalaṃ vātha viparītam idaṃ dhruvam",
    "GE07mbh_03_u:062.010d-011_0056": "grahās tu viparītā vā kim anyad idam āgatam",
    "GE07mbh_03_u:062.010d-011_0057": "apare tv abruvan dīnā jñātidravyavinākṛtāḥ",
    "GE07mbh_03_u:062.010d-011_0058": "yāsāv adya mahāsārthe nārīvonmattadarśanā",
    "GE07mbh_03_u:062.010d-011_0059": "praviṣṭā vikṛtākārā kṛtvā rūpam amānuṣam",
    "GE07mbh_03_u:062.010d-011_0060": "tayeyaṃ vihitā pūrvaṃ māyā paramadāruṇā",
    "GE07mbh_03_u:062.010d-011_0061": "rākṣasī vā piśācī vā yakṣī vātibhayaṃkarī",
    "GE07mbh_03_u:062.010d-011_0062": "tasyāḥ sarvam idaṃ pāpaṃ nātra kāryā vicāraṇā",
    "GE07mbh_03_u:062.010d-011_0063": "yadi paśyāma tāṃ pāpāṃ sārthaghnīṃ naikaduḥkhadām",
    "GE07mbh_03_u:062.010d-011_0064": "loṣṭakaiḥ pāṃśubhiś caiva tṛṇaiḥ kāṣṭhaiś ca muṣṭibhiḥ",
    "GE07mbh_03_u:062.010d-011_0065": "avaśyam eva hantavyā sā sārthasya tu kṛcchradā",
    "GE07mbh_03_u:062.010d-011_0066": "damayantī tu tac chrutvā vākyaṃ teṣāṃ sudāruṇam",
    "GE07mbh_03_u:062.010d-011_0067": "hrītā bhītā ca saṃvignā prādravad yena kānanam",
    "GE07mbh_03_u:062.010d-011_0068": "āśaṅkamānā tatpāpān ātmānaṃ paryadevayat",
    "GE07mbh_03_u:062.010d-011_0069": "aho mamopari vidheḥ saṃrambho dāruṇo mahān",
    "GE07mbh_03_u:062.010d-011_0070": "nānubadhnāmi kuśalaṃ kasyedaṃ karmaṇaḥ phalam",
    "GE07mbh_03_u:062.010d-011_0071": "nūnaṃ janmāntarakṛtaṃ pāpaṃ māpatitaṃ mahat",
    "GE07mbh_03_u:062.010d-011_0072": "apaścimām imāṃ kaṣṭām āpadaṃ prāptavaty aham",
    "GE07mbh_03_u:062.010d-011_0073": "rājyāpaharaṇaṃ bhartuḥ svajanāc ca parābhavaḥ",
    "GE07mbh_03_u:062.010d-011_0074": "bhartrā saha viyogaś ca tanayābhyāṃ ca vicyutiḥ",
    "GE07mbh_03_u:062.010d-011_0075": "vivastratā vane vāso bahuvyālaniṣevite",
    "GE07mbh_03_u:062.010d-011_0076": "yo hy akasmān mayā prāpto nirjane gahane vane",
    "GE07mbh_03_u:062.010d-011_0077": "so 'pi sārthaḥ parābhūto vidhinā kena cid bhṛśam",
    "GE07mbh_03_u:062.010d-011_0078": "āśaṅkamānā sā pāpaṃ mahīyo vyasanaṃ tathā",
    "GE07mbh_03_u:062.010d-011_0079": "sāham evaṃvidhā nūnaṃ dhruvaṃ nāsty atra saṃśayaḥ",
    "GE07mbh_03_u:062.010d-011_0080": "mandāyās tu mamābhāgyaiḥ sārtho nūnaṃ nipātitaḥ",
    "GE07mbh_03_u:062.010d-011_0081": "kutrātmānaṃ pātayeyaṃ yāmi kaṃ śaraṇaṃ vane",
    "GE07mbh_03_u:062.010d-011_0082": "maraṇāt tu bhavec chāntir dhriyatyā duḥkhajīvitam",
    "GE07mbh_03_u:062.010d-011_0083": "hā nātha hā mahārāja hā svāmiñ jīviteśvara",
    "GE07mbh_03_u:062.010d-011_0084": "kiṃ māṃ vilapatīm evaṃ nābhijānāsi mānada",
    "GE07mbh_03_u:062.010d-011_0085": "evamādīn bahūn anyān pralāpān bāṣpaviklavā",
    "GE07mbh_03_u:062.010d-011_0086": "kurvatī paryadhāvat sā gahanaṃ vipināntaram",
    "GE07mbh_03_u:062.010e": "tathā tan nihataṃ sarvaṃ samṛddhaṃ sārthamaṇḍalam",
    "GE07mbh_03_u:062.010f-012_0001": "ārāvaḥ sumahāṃś cāsīt trailokyabhayakārakaḥ",
    "GE07mbh_03_u:062.010f-012_0002": "eṣo 'gnir utthitaḥ kaṣṭas trāyadhvaṃ dhāvatādhunā",
    "GE07mbh_03_u:062.010f-012_0003": "ratnarāśir viśīrṇo 'yaṃ gṛhṇīdhvaṃ kiṃ pradhāvata",
    "GE07mbh_03_u:062.010f-012_0004": "sāmānyam etad draviṇaṃ na mithyā vacanaṃ mama",
    "GE07mbh_03_u:062.010f-012_0005": "evam evābhibhāṣanto vidravanti bhayāt tadā",
    "GE07mbh_03_u:062.010f-012_0006": "punar evābhidhāsyāmi cintayadhvaṃ sakātarāḥ",
    "GE07mbh_03_u:062.010f-012_0007": "tasmiṃs tathā vartamāne dāruṇe janasaṃkṣaye",
    "GE07mbh_03_u:062.010f-012_0008": "damayantī ca bubudhe bhayasaṃtrastamānasā",
    "GE07mbh_03_u:062.010f-012_0009": "apaśyad vaiśasaṃ tatra sarvalokabhayaṃkaram",
    "GE07mbh_03_u:062.010f-012_0010": "adṛṣṭapūrvaṃ tad dṛṣṭvā bālā padmanibhekṣaṇā",
    "GE07mbh_03_u:062.010f-012_0011": "saṃsaktavadanāśvāsā uttasthau bhayavihvalā",
    "GE07mbh_03_u:062.010f-012_0012": "ye tu tatra vinirmuktāḥ sārthāt ke cid avikṣatāḥ",
    "GE07mbh_03_u:062.010f-012_0013": "te 'bruvan sahitāḥ sarve kasyedaṃ karmaṇaḥ phalam",
    "GE07mbh_03_u:062.010f-012_0014": "nūnaṃ na pūjito 'smābhir maṇibhadro mahāyaśāḥ",
    "GE07mbh_03_u:062.010f-012_0015": "tathā yakṣādhipaḥ śrīmān na vai vaiśravaṇaḥ prabhuḥ",
    "GE07mbh_03_u:062.010f-012_0016": "na pūjā vighnakartṝṇām atha vā prathamaṃ kṛtā",
    "GE07mbh_03_u:062.010f-012_0017": "śakunānāṃ phalaṃ vātha viparītam idaṃ dhruvam",
    "GE07mbh_03_u:062.010f-012_0018": "grahā na viparītās tu kim anyad idam āgatam",
    "GE07mbh_03_u:062.010f-012_0019": "apare tv abruvan dīnā jñātidravyavinākṛtāḥ",
    "GE07mbh_03_u:062.010f-012_0020": "yāsāv adya mahāsārthe nārī hy unmattadarśanā",
    "GE07mbh_03_u:062.010f-012_0021": "praviṣṭā vikṛtākārā kṛtvā rūpam amānuṣam",
    "GE07mbh_03_u:062.010f-012_0022": "tayeyaṃ vihitā pūrvaṃ māyā paramadāruṇā",
    "GE07mbh_03_u:062.010f-012_0023": "rākṣasī vā dhruvaṃ yakṣī piśācī vā bhayaṃkarī",
    "GE07mbh_03_u:062.010f-012_0024": "tasyāḥ sarvam idaṃ pāpaṃ nātra kāryā vicāraṇā",
    "GE07mbh_03_u:062.010f-012_0025": "yadi paśyāma tāṃ pāpāṃ sārthaghnīṃ naikaduḥkhadām",
    "GE07mbh_03_u:062.010f-012_0026": "loṣṭabhiḥ pāṃsubhiś caiva tṛṇaiḥ kāṣṭhaiś ca muṣṭibhiḥ",
    "GE07mbh_03_u:062.010f-012_0027": "avaśyam eva hanyāmaḥ sārthasya kila kṛtyakām",
    "GE07mbh_03_u:062.010f-012_0028": "damayantī tu tac chrutvā vākyaṃ teṣāṃ sudāruṇam",
    "GE07mbh_03_u:062.010f-012_0029": "hrītā bhītā ca saṃvignā prādravad yatra kānanam",
    "GE07mbh_03_u:062.010f-012_0030": "āśaṅkamānā tatpāpam ātmānaṃ paryadevayat",
    "GE07mbh_03_u:062.010f-012_0031": "aho mamopari vidheḥ saṃrambho dāruṇo mahān",
    "GE07mbh_03_u:062.010f-012_0032": "nānubadhnāti kuśalaṃ kasyedaṃ karmaṇaḥ phalam",
    "GE07mbh_03_u:062.010f-012_0033": "na smarāmy aśubhaṃ kiṃ cit kṛtaṃ kasya cid aṇv api",
    "GE07mbh_03_u:062.010f-012_0034": "karmaṇā manasā vācā kasyedaṃ karmaṇaḥ phalam",
    "GE07mbh_03_u:062.010f-012_0035": "nūnaṃ janmāntarakṛtaṃ pāpaṃ māpatitaṃ mahat",
    "GE07mbh_03_u:062.010f-012_0036": "apaścimām imāṃ kaṣṭām āpadaṃ prāptavaty aham",
    "GE07mbh_03_u:062.010f-012_0037": "bhartṛrājyāpaharaṇaṃ svajanāc ca parājayaḥ",
    "GE07mbh_03_u:062.010f-012_0038": "bhartrā saha viyogaś ca tanayābhyāṃ ca vicyutiḥ",
    "GE07mbh_03_u:062.010f-012_0039": "nirnāthatā vane vāso bahuvyālaniṣevite",
    "GE07mbh_03_u:062.011a": "athāparedyuḥ saṃprāpte hataśiṣṭā janās tadā",
    "GE07mbh_03_u:062.011c": "vanagulmād viniṣkramya śocanto vaiśasaṃ kṛtam",
    "GE07mbh_03_u:062.011e": "bhrātaraṃ pitaraṃ putraṃ sakhāyaṃ ca janādhipa",
    "GE07mbh_03_u:062.011f-0286_01": "hanyamāne tathā sārthe damayantī śucismitā",
    "GE07mbh_03_u:062.011f-0286_02": "brāhmaṇaiḥ sahitā tatra vane tu na vināśitā",
    "GE07mbh_03_u:062.012a": "aśocat tatra vaidarbhī kiṃ nu me duṣkṛtaṃ kṛtam",
    "GE07mbh_03_u:062.012c": "yo 'pi me nirjane 'raṇye saṃprāpto 'yaṃ janārṇavaḥ",
    "GE07mbh_03_u:062.012e": "hato 'yaṃ hastiyūthena mandabhāgyān mamaiva tu",
    "GE07mbh_03_u:062.013a": "prāptavyaṃ suciraṃ duḥkhaṃ mayā nūnam asaṃśayam",
    "GE07mbh_03_u:062.013c": "nāprāptakālo mriyate śrutaṃ vṛddhānuśāsanam",
    "GE07mbh_03_u:062.014a": "yan nāham adya mṛditā hastiyūthena duḥkhitā",
    "GE07mbh_03_u:062.014c": "na hy adaivakṛtaṃ kiṃ cin narāṇām iha vidyate",
    "GE07mbh_03_u:062.015a": "na ca me bālabhāve 'pi kiṃ cid vyapakṛtaṃ kṛtam",
    "GE07mbh_03_u:062.015c": "karmaṇā manasā vācā yad idaṃ duḥkham āgatam",
    "GE07mbh_03_u:062.016a": "manye svayaṃvarakṛte lokapālāḥ samāgatāḥ",
    "GE07mbh_03_u:062.016c": "pratyākhyātā mayā tatra nalasyārthāya devatāḥ",
    "GE07mbh_03_u:062.016e": "nūnaṃ teṣāṃ prabhāvena viyogaṃ prāptavaty aham",
    "GE07mbh_03_u:062.017": "bṛhadaśva uvāca",
    "GE07mbh_03_u:062.017a": "evamādīni duḥkhāni sā vilapya varāṅganā",
    "GE07mbh_03_u:062.017b-0287_01": "pralāpāni tadā tāni damayantī pativratā",
    "GE07mbh_03_u:062.017c": "hataśiṣṭaiḥ saha tadā brāhmaṇair vedapāragaiḥ",
    "GE07mbh_03_u:062.017e": "agacchad rājaśārdūla duḥkhaśokaparāyaṇā",
    "GE07mbh_03_u:062.017f-010_0001": "sā tac chrutvānavadyāṅgī sārthavāhavacas tadā",
    "GE07mbh_03_u:062.017f-010_0002": "agacchad rājaśārdūla vidyullekheva śāradī",
    "GE07mbh_03_u:062.017f-010_0003": "sārthe mahati duḥkhārtā bhartṛdarśanalālasā",
    "GE07mbh_03_u:062.017f-010_0004": "rajasā samavacchannā sārthajena śucismitā",
    "GE07mbh_03_u:062.017f-010_0005": "anabhijñāyamānaiva gacchantī sumahad vanam",
    "GE07mbh_03_u:062.017f-010_0006": "āsasāda saro ramyaṃ bhāskarasyāstasaṃgame",
    "GE07mbh_03_u:062.017f-010_0007": "śītatoyaṃ suvipulaṃ nirmalaṃ naikayojanam",
    "GE07mbh_03_u:062.017f-010_0008": "kahlāraiḥ samavacchannaṃ padmotpalavirājitam",
    "GE07mbh_03_u:062.017f-010_0009": "haṃsakāraṇḍavākīrṇaṃ cakravākopaśobhitam",
    "GE07mbh_03_u:062.017f-010_0010": "tīrajais tarubhir hṛdyaiḥ phalapuṣpopaśobhitaiḥ",
    "GE07mbh_03_u:062.017f-010_0011": "vyarājata yathā rājā subhṛtyaiḥ parivāritaḥ",
    "GE07mbh_03_u:062.017f-010_0012": "tadāśritya sa sārthas tu nivāsāyopajagmivān",
    "GE07mbh_03_u:062.017f-010_0013": "bhārārtāḥ saurabheyās tu kṣuttṛṣāparivāritāḥ",
    "GE07mbh_03_u:062.017f-010_0014": "avaropitabhārās tu lebhire paramaṃ sukham",
    "GE07mbh_03_u:062.017f-010_0015": "tathāśvā vāraṇāś caiva rāsabhāḥ karabhaiḥ saha",
    "GE07mbh_03_u:062.017f-010_0016": "dṛṣṭvaiva tat saro ramyam āśvāsaṃ paramaṃ yayuḥ",
    "GE07mbh_03_u:062.017f-010_0017": "athānantaram eveha vaṇijaḥ pathikās tathā",
    "GE07mbh_03_u:062.017f-010_0018": "yathāyogaṃ yathāsthānaṃ svāvāsaṃ pratipedire",
    "GE07mbh_03_u:062.017f-010_0019": "yathāsthitisamācāram āhārasthānam eva ca",
    "GE07mbh_03_u:062.017f-010_0020": "avatīryāvasannānāṃ cakruś caiva pravekṣaṇam",
    "GE07mbh_03_u:062.017f-010_0021": "cakruḥ kathāś ca vividhāḥ krayavikrayasaṃśritāḥ",
    "GE07mbh_03_u:062.017f-010_0022": "praśaṃsanty apare kaṣṭām aṭavīṃ śvāpadāvṛtam",
    "GE07mbh_03_u:062.017f-010_0023": "smaranto gṛhabhogāṃś ca jñātīnāṃ ca samāgamam",
    "GE07mbh_03_u:062.017f-010_0024": "putramitrakalatrāṇi sarve nidrāvaśaṃ yayuḥ",
    "GE07mbh_03_u:062.017f-010_0025": "saṃvāhanena bhārāṇāṃ bahuvāsarajena te",
    "GE07mbh_03_u:062.017f-010_0026": "khinnāḥ patitagātrās tu nidrayāpahṛtā bhṛśam",
    "GE07mbh_03_u:062.017f-010_0027": "prasāritāṅgāḥ khinnāś ca mṛtakalpā ivāsate",
    "GE07mbh_03_u:062.017f-010_0028": "athārdharātrasamaye gajayūthaṃ mahat tadā",
    "GE07mbh_03_u:062.017f-010_0029": "ājagāma saro traya pipāsus tat sarojalam",
    "GE07mbh_03_u:062.017f-010_0030": "athāpaśyata taṃ sārthaṃ sārthajān subahūn gajān",
    "GE07mbh_03_u:062.017f-010_0031": "te tān grāmyagajān dṛṣṭvā sarve vanagajās tadā",
    "GE07mbh_03_u:062.017f-010_0032": "samādravanta vegena jighāṃsanto madotkaṭāḥ",
    "GE07mbh_03_u:062.017f-010_0033": "teṣām āpatatāṃ vegaḥ karīṇāṃ duḥsaho 'bhavat",
    "GE07mbh_03_u:062.017f-010_0034": "nagāgrād iva śīrṇānāṃ śṛṅgāṇāṃ patatāṃ kṣitau",
    "GE07mbh_03_u:062.017f-010_0035": "spandatām api nāgānāṃ nālaṃ saṃsthā vanodbhavaiḥ",
    "GE07mbh_03_u:062.017f-010_0036": "karibhiḥ kariṇaḥ sarve nītā mṛtyuvaśaṃ kṣaṇāt",
    "GE07mbh_03_u:062.017f-010_0037": "sa ca sārtho vimathitaḥ sastrībālagajānvitaḥ",
    "GE07mbh_03_u:062.017f-010_0038": "ārāvaḥ sumahān āsīt trailokyabhayakārakaḥ",
    "GE07mbh_03_u:062.017f-010_0039": "vājibhiḥ pradrutaiś caiva mahoṣṭrai rāsabhais tathā",
    "GE07mbh_03_u:062.017f-010_0040": "anyonyaṃ nābhirakṣantaṃ mathyamānā vanadvipaiḥ",
    "GE07mbh_03_u:062.017f-010_0041": "hato bhrātā hataḥ putro hataḥ svāmī hato mama",
    "GE07mbh_03_u:062.017f-010_0042": "eṣo 'gnir utthitaḥ kaṣṭaṃ trāyadhvaṃ dhāvatādhunā",
    "GE07mbh_03_u:062.017f-010_0043": "ratnarāśir viśīrṇo 'yaṃ gṛhṇīdhvaṃ kiṃ pradhāvata",
    "GE07mbh_03_u:062.017f-010_0044": "sāmānyam etad draviṇaṃ na mithyā vacanaṃ mama",
    "GE07mbh_03_u:062.017f-010_0045": "evam evābhibhāṣanto vidravanti bhayāt tataḥ",
    "GE07mbh_03_u:062.017f-010_0046": "punar evābhidhāvanti vittapradhvaṃsakās tathā",
    "GE07mbh_03_u:062.017f-010_0047": "tasmiṃs tathā vartamāne dāruṇe janasaṃkṣaye",
    "GE07mbh_03_u:062.017f-010_0048": "damayantī ca bubudhe bhayasaṃtrastamānasā",
    "GE07mbh_03_u:062.017f-010_0049": "apaśyad vaiśasaṃ tac ca sarvalokabhayaṃkaram",
    "GE07mbh_03_u:062.017f-010_0050": "adṛṣṭapūrvaṃ tad dṛṣṭvā bālā padmanibhekṣaṇā",
    "GE07mbh_03_u:062.017f-010_0051": "saṃtrastamanasā tasmiṃs tasthau śaśinibhānanā",
    "GE07mbh_03_u:062.017f-010_0052": "sarvair vidhvaṃsitair bhagnais tarubhiś candanādibhiḥ",
    "GE07mbh_03_u:062.017f-010_0053": "vikṣiptair bhāti bhūḥ sarvā dyaur rukṣair iva śāradī",
    "GE07mbh_03_u:062.017f-010_0054": "patadbhiḥ pātyamānaiś ca patitaiś ca tatas tataḥ",
    "GE07mbh_03_u:062.017f-010_0055": "bhīṣaṇīyaṃ vanaṃ tad dhi babhau tatra samantataḥ",
    "GE07mbh_03_u:062.017f-010_0056": "vimuktanādasaṃtrastaṃ hāhākāravināditam",
    "GE07mbh_03_u:062.017f-010_0057": "babhau tat sattvasaṃbādhaṃ mahāraṇam ivāparam",
    "GE07mbh_03_u:062.017f-010_0058": "ye tu tatra vinirmuktāḥ sārthāḥ ke cid avikṣatāḥ",
    "GE07mbh_03_u:062.017f-010_0059": "te 'bruvan sahitāḥ sarve kasyedaṃ karmaṇaḥ phalam",
    "GE07mbh_03_u:062.017f-010_0060": "nūnaṃ na pūjito 'smābhir maṇibhadro mahāyaśāḥ",
    "GE07mbh_03_u:062.017f-010_0061": "tathā yakṣādhipaḥ śrīmān na ca vaiśravaṇaḥ prabhuḥ",
    "GE07mbh_03_u:062.017f-010_0062": "na pūjā vighnakartṝṇām atha vā sārthikaiḥ kṛtā",
    "GE07mbh_03_u:062.017f-010_0063": "śakunānāṃ phalaṃ cātha viparītam idaṃ dhruvam",
    "GE07mbh_03_u:062.017f-010_0064": "grahā vā viparītās tu kim anyad idam āgatam",
    "GE07mbh_03_u:062.017f-010_0065": "apare tv abruvan dīnā jñātidravyavinākṛtāḥ",
    "GE07mbh_03_u:062.017f-010_0066": "yāsāv adya mahāsārthe nārī hy unmattadarśanā",
    "GE07mbh_03_u:062.017f-010_0067": "praviṣṭā vikṛtākārā kṛtvā rūpam amānuṣam",
    "GE07mbh_03_u:062.017f-010_0068": "tayeyaṃ vihitā pūrvaṃ māyā paramadāruṇā",
    "GE07mbh_03_u:062.017f-010_0069": "rākṣasī vā dhruvaṃ yakṣī piśācī vā bhayaṃkarī",
    "GE07mbh_03_u:062.017f-010_0070": "tasyāḥ sarvam idaṃ pāpaṃ nātra kāryā vicāraṇā",
    "GE07mbh_03_u:062.017f-010_0071": "yadi paśyāma tāṃ pāpāṃ sārthaghnīṃ naikaduṣkṛtām",
    "GE07mbh_03_u:062.017f-010_0072": "loṣṭabhiḥ pāṃśubhiś caiva tṛṇaiḥ kāṣṭhaiś ca muṣṭibhiḥ",
    "GE07mbh_03_u:062.017f-010_0073": "avaśyam eva haṃsyāmaḥ sā tu sārthasya kṛtyakā",
    "GE07mbh_03_u:062.017f-010_0074": "damayantī tu tac chrutvā vākyaṃ teṣāṃ sudāruṇam",
    "GE07mbh_03_u:062.017f-010_0075": "bhītā trastā ca saṃvignā prādravad yena kānanam",
    "GE07mbh_03_u:062.017f-010_0076": "āśaṅkamānā tat pāpam ātmānaṃ paryadevayat",
    "GE07mbh_03_u:062.017f-010_0077": "aho mamopari vidheḥ saṃrambho dāruṇo mahān",
    "GE07mbh_03_u:062.017f-010_0078": "nānubadhnāti kuśalaṃ kasyedaṃ karmaṇaḥ phalam",
    "GE07mbh_03_u:062.017f-010_0079": "na smarāmy aśubhaṃ kiṃ cit kṛtaṃ kasya cid aṇv api",
    "GE07mbh_03_u:062.017f-010_0080": "karmaṇā manasā vācā kasyedaṃ karmaṇaḥ phalam",
    "GE07mbh_03_u:062.017f-010_0081": "nūnaṃ janmāntarakṛtaṃ pāpam āpatitaṃ mahat",
    "GE07mbh_03_u:062.017f-010_0082": "apaścimām imāṃ kaṣṭām āpadaṃ prāptavaty aham",
    "GE07mbh_03_u:062.017f-010_0083": "bhartṛrājyāpaharaṇaṃ svajanāc ca parābhavaḥ",
    "GE07mbh_03_u:062.017f-010_0084": "bhartrā saha viyogaṃ ca tanayābhyāṃ ca vicyutiḥ",
    "GE07mbh_03_u:062.017f-010_0085": "nirvastratā vane vāso bahuvyālaniṣevite",
    "GE07mbh_03_u:062.017f-010_0086": "yo 'py akasmān mayā prāpto nirjane gahane vane",
    "GE07mbh_03_u:062.017f-010_0087": "so 'pi sārthaḥ parābhūto daivena vidhinā dhruvam",
    "GE07mbh_03_u:062.017f-010_0088": "āśaṅkate ca māṃ pāpāṃ madīyaṃ vyasanaṃ tathā",
    "GE07mbh_03_u:062.017f-010_0089": "sāham evaṃvidhā nūnaṃ dhruvaṃ nāsty atra saṃśayaḥ",
    "GE07mbh_03_u:062.017f-010_0090": "mandāyā hi mamābhāgyaiḥ sārtho nūnaṃ nipātitaḥ",
    "GE07mbh_03_u:062.017f-010_0091": "kutrātmānaṃ pātayeyaṃ yāmi kaṃ śaraṇaṃ vane",
    "GE07mbh_03_u:062.017f-010_0092": "maraṇena bhavec chāntir dhriyantyā duḥkhajīvitam",
    "GE07mbh_03_u:062.017f-010_0093": "hā nātha hā mahārāja hā svāmiñ jīviteśvara",
    "GE07mbh_03_u:062.017f-010_0094": "kiṃ māṃ vilapatīm evaṃ nābhijalpasi mānada",
    "GE07mbh_03_u:062.017f-010_0095": "evamādi bahūn anyān pralāpān bāṣpaviklavā",
    "GE07mbh_03_u:062.017f-010_0096": "kurvatī paryadhāvac ca vijanaṃ gahanaṃ vanam bṛhadaśva uvāca",
    "GE07mbh_03_u:062.018-0288_01": "evaṃ sā duḥkhasaṃtaptā bhartṛvyasanakarśitā",
    "GE07mbh_03_u:062.018a": "gacchantī sā cirāt kālāt puram āsādayan mahat",
    "GE07mbh_03_u:062.018c": "sāyāhne cedirājasya subāhoḥ satyavādinaḥ",
    "GE07mbh_03_u:062.018d-0289_01": "sā tu tac cārusarvāṅgī subāhos tuṅgagopuram",
    "GE07mbh_03_u:062.018e": "vastrārdhakartasaṃvītā praviveśa purottamam",
    "GE07mbh_03_u:062.019a": "tāṃ vivarṇāṃ kṛśāṃ dīnāṃ muktakeśīm amārjanām",
    "GE07mbh_03_u:062.019c": "unmattām iva gacchantīṃ dadṛśuḥ puravāsinaḥ",
    "GE07mbh_03_u:062.020a": "praviśantīṃ tu tāṃ dṛṣṭvā cedirājapurīṃ tadā",
    "GE07mbh_03_u:062.020c": "anujagmus tato bālā grāmiputrāḥ kutūhalāt",
    "GE07mbh_03_u:062.021a": "sā taiḥ parivṛtāgacchat samīpaṃ rājaveśmanaḥ",
    "GE07mbh_03_u:062.021c": "tāṃ prāsādagatāpaśyad rājamātā janair vṛtām",
    "GE07mbh_03_u:062.021d-0290_01": "dhātrīm uvāca gacchainām ānayeha mamāntikam",
    "GE07mbh_03_u:062.021d-0290_02": "janena kliśyate bālā duḥkhitā śaraṇārthinī",
    "GE07mbh_03_u:062.021d-0290_03": "yādṛgrūpāṃ ca paśyāmi vidyotayati me gṛham",
    "GE07mbh_03_u:062.021d-0290_04": "unmattaveṣapracchannā śrīr ivāyatalocanā",
    "GE07mbh_03_u:062.022a": "sā janaṃ vārayitvā taṃ prāsādatalam uttamam",
    "GE07mbh_03_u:062.022c": "āropya vismitā rājan damayantīm apṛcchata",
    "GE07mbh_03_u:062.023a": "evam apy asukhāviṣṭā bibharṣi paramaṃ vapuḥ",
    "GE07mbh_03_u:062.023c": "bhāsi vidyud ivābhreṣu śaṃsa me kāsi kasya vā",
    "GE07mbh_03_u:062.024a": "na hi te mānuṣaṃ rūpaṃ bhūṣaṇair api varjitam",
    "GE07mbh_03_u:062.024c": "asahāyā narebhyaś ca nodvijasy amaraprabhe",
    "GE07mbh_03_u:062.025a": "tac chrutvā vacanaṃ tasyā bhaimī vacanam abravīt",
    "GE07mbh_03_u:062.025c": "mānuṣīṃ māṃ vijānīhi bhartāraṃ samanuvratām",
    "GE07mbh_03_u:062.026a": "sairandhrīṃ jātisaṃpannāṃ bhujiṣyāṃ kāmavāsinīm",
    "GE07mbh_03_u:062.026c": "phalamūlāśanām ekāṃ yatrasāyaṃpratiśrayām",
    "GE07mbh_03_u:062.027a": "asaṃkhyeyaguṇo bhartā māṃ ca nityam anuvrataḥ",
    "GE07mbh_03_u:062.027c": "bhartāram api taṃ vīraṃ chāyevānapagā sadā",
    "GE07mbh_03_u:062.028a": "tasya daivāt prasaṅgo 'bhūd atimātraṃ sma devane",
    "GE07mbh_03_u:062.028c": "dyūte sa nirjitaś caiva vanam eko 'bhyupeyivān",
    "GE07mbh_03_u:062.029a": "tam ekavasanaṃ vīram unmattam iva vihvalam",
    "GE07mbh_03_u:062.029c": "āśvāsayantī bhartāram aham anvagamaṃ vanam",
    "GE07mbh_03_u:062.029d-0291_01": "sa kena cid ameyātmā kāraṇena varāṅgane",
    "GE07mbh_03_u:062.029d-0291_02": "duḥkhitaḥ sarvam utsṛjya praviveśa mahāvanam",
    "GE07mbh_03_u:062.029d-0291_03": "tatas taṃ duḥkhitaṃ dṛṣṭvā praviśantaṃ ca kānanam",
    "GE07mbh_03_u:062.030a": "sa kadā cid vane vīraḥ kasmiṃś cit kāraṇāntare",
    "GE07mbh_03_u:062.030c": "kṣutparītaḥ suvimanās tad apy ekaṃ vyasarjayat",
    "GE07mbh_03_u:062.031a": "tam ekavasanaṃ nagnam unmattaṃ gatacetasam",
    "GE07mbh_03_u:062.031c": "anuvrajantī bahulā na svapāmi niśāḥ sadā",
    "GE07mbh_03_u:062.032a": "tato bahutithe kāle suptām utsṛjya māṃ kva cit",
    "GE07mbh_03_u:062.032c": "vāsaso 'rdhaṃ paricchidya tyaktavān mām anāgasam",
    "GE07mbh_03_u:062.033a": "taṃ mārgamāṇā bhartāraṃ dahyamānā dinakṣapāḥ",
    "GE07mbh_03_u:062.033b-0292_01": "sāhaṃ kamalagarbhābham apaśyantī hṛdi priyam",
    "GE07mbh_03_u:062.033c": "na vindāmy amaraprakhyaṃ priyaṃ prāṇadhaneśvaram",
    "GE07mbh_03_u:062.033d-0293_01": "ity uktvā sānavadyāṅgī rājamātaram apy uta",
    "GE07mbh_03_u:062.033d-0293_02": "sthitāśruparipūrṇākṣī vepamānā suduḥkhitā",
    "GE07mbh_03_u:062.034a": "tām aśruparipūrṇākṣīṃ vilapantīṃ tathā bahu",
    "GE07mbh_03_u:062.034c": "rājamātābravīd ārtāṃ bhaimīm ārtatarā svayam",
    "GE07mbh_03_u:062.035a": "vasasva mayi kalyāṇi prītir me tvayi vartate",
    "GE07mbh_03_u:062.035c": "mṛgayiṣyanti te bhadre bhartāraṃ puruṣā mama",
    "GE07mbh_03_u:062.036a": "atha vā svayam āgacchet paridhāvann itas tataḥ",
    "GE07mbh_03_u:062.036c": "ihaiva vasatī bhadre bhartāram upalapsyase",
    "GE07mbh_03_u:062.037a": "rājamātur vacaḥ śrutvā damayantī vaco 'bravīt",
    "GE07mbh_03_u:062.037c": "samayenotsahe vastuṃ tvayi vīraprajāyini",
    "GE07mbh_03_u:062.038a": "ucchiṣṭaṃ naiva bhuñjīyāṃ na kuryāṃ pādadhāvanam",
    "GE07mbh_03_u:062.038c": "na cāhaṃ puruṣān anyān saṃbhāṣeyaṃ kathaṃ cana",
    "GE07mbh_03_u:062.039a": "prārthayed yadi māṃ kaś cid daṇḍyas te sa pumān bhavet",
    "GE07mbh_03_u:062.039b-0294_01": "vadhyaś ca te 'sakṛn manda iti me vratam āhitam",
    "GE07mbh_03_u:062.039c": "bhartur anveṣaṇārthaṃ tu paśyeyaṃ brāhmaṇān aham",
    "GE07mbh_03_u:062.040a": "yady evam iha kartavyaṃ vasāmy aham asaṃśayam",
    "GE07mbh_03_u:062.040c": "ato 'nyathā na me vāso vartate hṛdaye kva cit",
    "GE07mbh_03_u:062.041a": "tāṃ prahṛṣṭena manasā rājamātedam abravīt",
    "GE07mbh_03_u:062.041c": "sarvam etat kariṣyāmi diṣṭyā te vratam īdṛśam",
    "GE07mbh_03_u:062.042a": "evam uktvā tato bhaimīṃ rājamātā viśāṃ pate",
    "GE07mbh_03_u:062.042c": "uvācedaṃ duhitaraṃ sunandāṃ nāma bhārata",
    "GE07mbh_03_u:062.043a": "sairandhrīm abhijānīṣva sunande devarūpiṇīm",
    "GE07mbh_03_u:062.043b-0295_01": "vayasā tulyatāṃ prāptā sakhī tava bhavatv iyam",
    "GE07mbh_03_u:062.043c": "etayā saha modasva nirudvignamanāḥ svayam",
    "GE07mbh_03_u:062.043d-0296_01": "tataḥ paramasaṃhṛṣṭā sunandā gṛham āgamat",
    "GE07mbh_03_u:062.043d-0296_02": "damayantīm upādāya sakhībhiḥ parivāritā",
    "GE07mbh_03_u:062.043d-0296_03": "sā tatra pūjyamānā vai damayantī vyanandata",
    "GE07mbh_03_u:062.043d-0296_04": "sarvakāmaiḥ suvihitair nirudvegāvasat tadā",
    "GE07mbh_03_u:062.043d-0297_01": "tataḥ sunandā rājendra saṃprahṛṣṭamanākṛtī",
    "GE07mbh_03_u:062.043d-0297_02": "sairandhrīsahitāgacchat svam evāvasathaṃ tadā",
    "GE07mbh_03_u:062.043d-0297_03": "tataḥ sunandayā sārdhaṃ damayanty avasat sukham",
    "GE07mbh_03_u:062.043d-0297_04": "sarvakāmaiḥ samuditā patidarśanalālasā",
    "GE07mbh_03_u:062.043d-0298_01": "saha sā nyavasad rājan rājaputryā sunandayā",
    "GE07mbh_03_u:062.043d-0298_02": "cintayantī nalaṃ vīram aniśaṃ vāmalocanā",
    "GE07mbh_03_u:063.000-0299_01": "nalasya caritaṃ rājañ chṛṇu me vadato 'dbhutam",
    "GE07mbh_03_u:063.001": "bṛhadaśva uvāca",
    "GE07mbh_03_u:063.001a": "utsṛjya damayantīṃ tu nalo rājā viśāṃ pate",
    "GE07mbh_03_u:063.001c": "dadarśa dāvaṃ dahyantaṃ mahāntaṃ gahane vane",
    "GE07mbh_03_u:063.002a": "tatra śuśrāva madhye 'gnau śabdaṃ bhūtasya kasya cit",
    "GE07mbh_03_u:063.002c": "abhidhāva nalety uccaiḥ puṇyaśloketi cāsakṛt",
    "GE07mbh_03_u:063.003a": "mā bhair iti nalaś coktvā madhyam agneḥ praviśya tam",
    "GE07mbh_03_u:063.003c": "dadarśa nāgarājānaṃ śayānaṃ kuṇḍalīkṛtam",
    "GE07mbh_03_u:063.004a": "sa nāgaḥ prāñjalir bhūtvā vepamāno nalaṃ tadā",
    "GE07mbh_03_u:063.004c": "uvāca viddhi māṃ rājan nāgaṃ karkoṭakaṃ nṛpa",
    "GE07mbh_03_u:063.005a": "mayā pralabdho brahmarṣir anāgāḥ sumahātapāḥ",
    "GE07mbh_03_u:063.005c": "tena manyuparītena śapto 'smi manujādhipa",
    "GE07mbh_03_u:063.005d-0300_01": "tiṣṭha tvaṃ sthāvara iva yāvad eva nalaḥ kva cit",
    "GE07mbh_03_u:063.005d-0300_02": "ito netā hi tatra tvaṃ śāpān mokṣyasi matkṛtāt",
    "GE07mbh_03_u:063.006a": "tasya śāpān na śaknomi padād vicalituṃ padam",
    "GE07mbh_03_u:063.006c": "upadekṣyāmi te śreyas trātum arhati māṃ bhavān",
    "GE07mbh_03_u:063.007a": "sakhā ca te bhaviṣyāmi matsamo nāsti pannagaḥ",
    "GE07mbh_03_u:063.007c": "laghuś ca te bhaviṣyāmi śīghram ādāya gaccha mām",
    "GE07mbh_03_u:063.008a": "evam uktvā sa nāgendro babhūvāṅguṣṭhamātrakaḥ",
    "GE07mbh_03_u:063.008c": "taṃ gṛhītvā nalaḥ prāyād uddeśaṃ dāvavarjitam",
    "GE07mbh_03_u:063.009a": "ākāśadeśam āsādya vimuktaṃ kṛṣṇavartmanā",
    "GE07mbh_03_u:063.009c": "utsraṣṭukāmaṃ taṃ nāgaḥ punaḥ karkoṭako 'bravīt",
    "GE07mbh_03_u:063.010a": "padāni gaṇayan gaccha svāni naiṣadha kāni cit",
    "GE07mbh_03_u:063.010c": "tatra te 'haṃ mahārāja śreyo dhāsyāmi yat param",
    "GE07mbh_03_u:063.011a": "tataḥ saṃkhyātum ārabdham adaśad daśame pade",
    "GE07mbh_03_u:063.011c": "tasya daṣṭasya tad rūpaṃ kṣipram antaradhīyata",
    "GE07mbh_03_u:063.012a": "sa dṛṣṭvā vismitas tasthāv ātmānaṃ vikṛtaṃ nalaḥ",
    "GE07mbh_03_u:063.012c": "svarūpadhāriṇaṃ nāgaṃ dadarśa ca mahīpatiḥ",
    "GE07mbh_03_u:063.013a": "tataḥ karkoṭako nāgaḥ sāntvayan nalam abravīt",
    "GE07mbh_03_u:063.013c": "mayā te 'ntarhitaṃ rūpaṃ na tvā vidyur janā iti",
    "GE07mbh_03_u:063.013d-0301_01": "karkoṭakasya nāgasya damayantyā nalasya ca",
    "GE07mbh_03_u:063.013d-0301_02": "ṛtuparṇasya rājarṣeḥ kīrtanaṃ kalināśanam",
    "GE07mbh_03_u:063.014a": "yatkṛte cāsi vikṛto duḥkhena mahatā nala",
    "GE07mbh_03_u:063.014c": "viṣeṇa sa madīyena tvayi duḥkhaṃ nivatsyati",
    "GE07mbh_03_u:063.015a": "viṣeṇa saṃvṛtair gātrair yāvat tvāṃ na vimokṣyati",
    "GE07mbh_03_u:063.015c": "tāvat tvayi mahārāja duḥkhaṃ vai sa nivatsyati",
    "GE07mbh_03_u:063.016a": "anāgā yena nikṛtas tvam anarho janādhipa",
    "GE07mbh_03_u:063.016c": "krodhād asūyayitvā taṃ rakṣā me bhavataḥ kṛtā",
    "GE07mbh_03_u:063.017a": "na te bhayaṃ naravyāghra daṃṣṭribhyaḥ śatruto 'pi vā",
    "GE07mbh_03_u:063.017c": "brahmavidbhyaś ca bhavitā matprasādān narādhipa",
    "GE07mbh_03_u:063.018a": "rājan viṣanimittā ca na te pīḍā bhaviṣyati",
    "GE07mbh_03_u:063.018c": "saṃgrāmeṣu ca rājendra śaśvaj jayam avāpsyasi",
    "GE07mbh_03_u:063.019a": "gaccha rājann itaḥ sūto bāhuko 'ham iti bruvan",
    "GE07mbh_03_u:063.019c": "samīpam ṛtuparṇasya sa hi vedākṣanaipuṇam",
    "GE07mbh_03_u:063.019e": "ayodhyāṃ nagarīṃ ramyām adyaiva niṣadheśvara",
    "GE07mbh_03_u:063.020a": "sa te 'kṣahṛdayaṃ dātā rājāśvahṛdayena vai",
    "GE07mbh_03_u:063.020c": "ikṣvākukulajaḥ śrīmān mitraṃ caiva bhaviṣyati",
    "GE07mbh_03_u:063.021a": "bhaviṣyasi yadākṣajñaḥ śreyasā yokṣyase tadā",
    "GE07mbh_03_u:063.021c": "sameṣyasi ca dārais tvaṃ mā sma śoke manaḥ kṛthāḥ",
    "GE07mbh_03_u:063.021e": "rājyena tanayābhyāṃ ca satyam etad bravīmi te",
    "GE07mbh_03_u:063.022a": "svarūpaṃ ca yadā draṣṭum icchethās tvaṃ narādhipa",
    "GE07mbh_03_u:063.022c": "saṃsmartavyas tadā te 'haṃ vāsaś cedaṃ nivāsayeḥ",
    "GE07mbh_03_u:063.023a": "anena vāsasācchannaḥ svarūpaṃ pratipatsyase",
    "GE07mbh_03_u:063.023c": "ity uktvā pradadāv asmai divyaṃ vāsoyugaṃ tadā",
    "GE07mbh_03_u:063.024a": "evaṃ nalaṃ samādiśya vāso dattvā ca kaurava",
    "GE07mbh_03_u:063.024c": "nāgarājas tato rājaṃs tatraivāntaradhīyata",
    "GE07mbh_03_u:064.001": "bṛhadaśva uvāca",
    "GE07mbh_03_u:064.001a": "tasminn antarhite nāge prayayau naiṣadho nalaḥ",
    "GE07mbh_03_u:064.001c": "ṛtuparṇasya nagaraṃ prāviśad daśame 'hani",
    "GE07mbh_03_u:064.002a": "sa rājānam upātiṣṭhad bāhuko 'ham iti bruvan",
    "GE07mbh_03_u:064.002c": "aśvānāṃ vāhane yuktaḥ pṛthivyāṃ nāsti matsamaḥ",
    "GE07mbh_03_u:064.003a": "arthakṛcchreṣu caivāhaṃ praṣṭavyo naipuṇeṣu ca",
    "GE07mbh_03_u:064.003c": "annasaṃskāram api ca jānāmy anyair viśeṣataḥ",
    "GE07mbh_03_u:064.004a": "yāni śilpāni loke 'smin yac cāpy anyat suduṣkaram",
    "GE07mbh_03_u:064.004c": "sarvaṃ yatiṣye tat kartum ṛtuparṇa bharasva mām",
    "GE07mbh_03_u:064.004d-0302_01": "ity uktaḥ sa nalenātha ṛtuparṇo narādhipaḥ",
    "GE07mbh_03_u:064.004d-0302_02": "uvāca suprītamanās taṃ prekṣya ca mahīpate",
    "GE07mbh_03_u:064.005": "ṛtuparṇa uvāca",
    "GE07mbh_03_u:064.005a": "vasa bāhuka bhadraṃ te sarvam etat kariṣyasi",
    "GE07mbh_03_u:064.005c": "śīghrayāne sadā buddhir dhīyate me viśeṣataḥ",
    "GE07mbh_03_u:064.006a": "sa tvam ātiṣṭha yogaṃ taṃ yena śīghrā hayā mama",
    "GE07mbh_03_u:064.006c": "bhaveyur aśvādhyakṣo 'si vetanaṃ te śataṃ śatāḥ",
    "GE07mbh_03_u:064.007a": "tvām upasthāsyataś cemau nityaṃ vārṣṇeyajīvalau",
    "GE07mbh_03_u:064.007c": "etābhyāṃ raṃsyase sārdhaṃ vasa vai mayi bāhuka",
    "GE07mbh_03_u:064.008": "bṛhadaśva uvāca",
    "GE07mbh_03_u:064.008a": "evam ukto nalas tena nyavasat tatra pūjitaḥ",
    "GE07mbh_03_u:064.008c": "ṛtuparṇasya nagare sahavārṣṇeyajīvalaḥ",
    "GE07mbh_03_u:064.009a": "sa tatra nivasan rājā vaidarbhīm anucintayan",
    "GE07mbh_03_u:064.009c": "sāyaṃ sāyaṃ sadā cemaṃ ślokam ekaṃ jagāda ha",
    "GE07mbh_03_u:064.010a": "kva nu sā kṣutpipāsārtā śrāntā śete tapasvinī",
    "GE07mbh_03_u:064.010c": "smarantī tasya mandasya kaṃ vā sādyopatiṣṭhati",
    "GE07mbh_03_u:064.011a": "evaṃ bruvantaṃ rājānaṃ niśāyāṃ jīvalo 'bravīt",
    "GE07mbh_03_u:064.011c": "kām enāṃ śocase nityaṃ śrotum icchāmi bāhuka",
    "GE07mbh_03_u:064.011d-0303_01": "āyuṣman kasya vā nārī yām evam anuśocasi",
    "GE07mbh_03_u:064.012a": "tam uvāca nalo rājā mandaprajñasya kasya cit",
    "GE07mbh_03_u:064.012c": "āsīd bahumatā nārī tasyā dṛḍhataraṃ ca saḥ",
    "GE07mbh_03_u:064.013a": "sa vai kena cid arthena tayā mando vyayujyata",
    "GE07mbh_03_u:064.013c": "viprayuktaś ca mandātmā bhramaty asukhapīḍitaḥ",
    "GE07mbh_03_u:064.014a": "dahyamānaḥ sa śokena divārātram atandritaḥ",
    "GE07mbh_03_u:064.014c": "niśākāle smaraṃs tasyāḥ ślokam ekaṃ sma gāyati",
    "GE07mbh_03_u:064.015a": "sa vai bhraman mahīṃ sarvāṃ kva cid āsādya kiṃ cana",
    "GE07mbh_03_u:064.015c": "vasaty anarhas tadduḥkhaṃ bhūya evānusaṃsmaran",
    "GE07mbh_03_u:064.016a": "sā tu taṃ puruṣaṃ nārī kṛcchre 'py anugatā vane",
    "GE07mbh_03_u:064.016c": "tyaktā tenālpapuṇyena duṣkaraṃ yadi jīvati",
    "GE07mbh_03_u:064.017a": "ekā bālānabhijñā ca mārgāṇām atathocitā",
    "GE07mbh_03_u:064.017c": "kṣutpipāsāparītā ca duṣkaraṃ yadi jīvati",
    "GE07mbh_03_u:064.018a": "śvāpadācarite nityaṃ vane mahati dāruṇe",
    "GE07mbh_03_u:064.018c": "tyaktā tenālpapuṇyena mandaprajñena māriṣa",
    "GE07mbh_03_u:064.019a": "ity evaṃ naiṣadho rājā damayantīm anusmaran",
    "GE07mbh_03_u:064.019c": "ajñātavāsam avasad rājñas tasya niveśane",
    "GE07mbh_03_u:065.001": "bṛhadaśva uvāca",
    "GE07mbh_03_u:065.001a": "hṛtarājye nale bhīmaḥ sabhārye preṣyatāṃ gate",
    "GE07mbh_03_u:065.001c": "dvijān prasthāpayām āsa naladarśanakāṅkṣayā",
    "GE07mbh_03_u:065.002a": "saṃdideśa ca tān bhīmo vasu dattvā ca puṣkalam",
    "GE07mbh_03_u:065.002c": "mṛgayadhvaṃ nalaṃ caiva damayantīṃ ca me sutām",
    "GE07mbh_03_u:065.003a": "asmin karmaṇi niṣpanne vijñāte niṣadhādhipe",
    "GE07mbh_03_u:065.003c": "gavāṃ sahasraṃ dāsyāmi yo vas tāv ānayiṣyati",
    "GE07mbh_03_u:065.003e": "agrahāraṃ ca dāsyāmi grāmaṃ nagarasaṃmitam",
    "GE07mbh_03_u:065.003f-0304_01": "hiraṇyaṃ ca suvarṇaṃ ca dāsīdāsaṃ tathaiva ca",
    "GE07mbh_03_u:065.004a": "na cec chakyāv ihānetuṃ damayantī nalo 'pi vā",
    "GE07mbh_03_u:065.004c": "jñātamātre 'pi dāsyāmi gavāṃ daśaśataṃ dhanam",
    "GE07mbh_03_u:065.005a": "ity uktās te yayur hṛṣṭā brāhmaṇāḥ sarvatodiśam",
    "GE07mbh_03_u:065.005c": "purarāṣṭrāṇi cinvanto naiṣadhaṃ saha bhāryayā",
    "GE07mbh_03_u:065.005d-0305_01": "naiva kvāpi prapaśyanti nalaṃ vā bhīmaputrikām",
    "GE07mbh_03_u:065.006a": "tataś cedipurīṃ ramyāṃ sudevo nāma vai dvijaḥ",
    "GE07mbh_03_u:065.006c": "vicinvāno 'tha vaidarbhīm apaśyad rājaveśmani",
    "GE07mbh_03_u:065.006d-0306_01": "kṛśāṃ vivarṇāṃ malināṃ bhartṛśokaparāyaṇām",
    "GE07mbh_03_u:065.006e": "puṇyāhavācane rājñaḥ sunandāsahitāṃ sthitām",
    "GE07mbh_03_u:065.007a": "mandaprakhyāyamānena rūpeṇāpratimena tām",
    "GE07mbh_03_u:065.007c": "pinaddhāṃ dhūmajālena prabhām iva vibhāvasoḥ",
    "GE07mbh_03_u:065.008a": "tāṃ samīkṣya viśālākṣīm adhikaṃ malināṃ kṛśām",
    "GE07mbh_03_u:065.008c": "tarkayām āsa bhaimīti kāraṇair upapādayan",
    "GE07mbh_03_u:065.009": "sudeva uvāca",
    "GE07mbh_03_u:065.009a": "yatheyaṃ me purā dṛṣṭā tathārūpeyam aṅganā",
    "GE07mbh_03_u:065.009c": "kṛtārtho 'smy adya dṛṣṭvemāṃ lokakāntām iva śriyam",
    "GE07mbh_03_u:065.010a": "pūrṇacandrānanāṃ śyāmāṃ cāruvṛttapayodharām",
    "GE07mbh_03_u:065.010c": "kurvantīṃ prabhayā devīṃ sarvā vitimirā diśaḥ",
    "GE07mbh_03_u:065.011a": "cārupadmapalāśākṣīṃ manmathasya ratīm iva",
    "GE07mbh_03_u:065.011c": "iṣṭāṃ sarvasya jagataḥ pūrṇacandraprabhām iva",
    "GE07mbh_03_u:065.012a": "vidarbhasarasas tasmād daivadoṣād ivoddhṛtām",
    "GE07mbh_03_u:065.012c": "malapaṅkānuliptāṅgīṃ mṛṇālīm iva tāṃ bhṛśam",
    "GE07mbh_03_u:065.013a": "paurṇamāsīm iva niśāṃ",
    "GE07mbh_03_u:065.013c": "patiśokākulāṃ dīnāṃ śuṣkasrotāṃ nadīm iva",
    "GE07mbh_03_u:065.014a": "vidhvastaparṇakamalāṃ vitrāsitavihaṃgamām",
    "GE07mbh_03_u:065.014c": "hastihastaparikliṣṭāṃ vyākulām iva padminīm",
    "GE07mbh_03_u:065.015a": "sukumārīṃ sujātāṅgīṃ ratnagarbhagṛhocitām",
    "GE07mbh_03_u:065.015c": "dahyamānām ivoṣṇena mṛṇālīm aciroddhṛtām",
    "GE07mbh_03_u:065.016a": "rūpaudāryaguṇopetāṃ maṇḍanārhām amaṇḍitām",
    "GE07mbh_03_u:065.016c": "candralekhām iva navāṃ vyomni nīlābhrasaṃvṛtām",
    "GE07mbh_03_u:065.017a": "kāmabhogaiḥ priyair hīnāṃ hīnāṃ bandhujanena ca",
    "GE07mbh_03_u:065.017c": "dehaṃ dhārayatīṃ dīnāṃ bhartṛdarśanakāṅkṣayā",
    "GE07mbh_03_u:065.018a": "bhartā nāma paraṃ nāryā bhūṣaṇaṃ bhūṣaṇair vinā",
    "GE07mbh_03_u:065.018c": "eṣā virahitā tena śobhanāpi na śobhate",
    "GE07mbh_03_u:065.019a": "duṣkaraṃ kurute 'tyarthaṃ hīno yad anayā nalaḥ",
    "GE07mbh_03_u:065.019c": "dhārayaty ātmano dehaṃ na śokenāvasīdati",
    "GE07mbh_03_u:065.020a": "imām asitakeśāntāṃ śatapatrāyatekṣaṇām",
    "GE07mbh_03_u:065.020c": "sukhārhāṃ duḥkhitāṃ dṛṣṭvā mamāpi vyathate manaḥ",
    "GE07mbh_03_u:065.021a": "kadā nu khalu duḥkhasya pāraṃ yāsyati vai śubhā",
    "GE07mbh_03_u:065.021c": "bhartuḥ samāgamāt sādhvī rohiṇī śaśino yathā",
    "GE07mbh_03_u:065.022a": "asyā nūnaṃ punar lābhān naiṣadhaḥ prītim eṣyati",
    "GE07mbh_03_u:065.022c": "rājā rājyaparibhraṣṭaḥ punar labdhveva medinīm",
    "GE07mbh_03_u:065.023a": "tulyaśīlavayoyuktāṃ tulyābhijanasaṃyutām",
    "GE07mbh_03_u:065.023c": "naiṣadho 'rhati vaidarbhīṃ taṃ ceyam asitekṣaṇā",
    "GE07mbh_03_u:065.024a": "yuktaṃ tasyāprameyasya vīryasattvavato mayā",
    "GE07mbh_03_u:065.024c": "samāśvāsayituṃ bhāryāṃ patidarśanalālasām",
    "GE07mbh_03_u:065.025a": "ayam āśvāsayāmy enāṃ pūrṇacandranibhānanām",
    "GE07mbh_03_u:065.025c": "adṛṣṭapūrvāṃ duḥkhasya duḥkhārtāṃ dhyānatatparām",
    "GE07mbh_03_u:065.026": "bṛhadaśva uvāca",
    "GE07mbh_03_u:065.026a": "evaṃ vimṛśya vividhaiḥ kāraṇair lakṣaṇaiś ca tām",
    "GE07mbh_03_u:065.026c": "upagamya tato bhaimīṃ sudevo brāhmaṇo 'bravīt",
    "GE07mbh_03_u:065.027a": "ahaṃ sudevo vaidarbhi bhrātus te dayitaḥ sakhā",
    "GE07mbh_03_u:065.027c": "bhīmasya vacanād rājñas tvām anveṣṭum ihāgataḥ",
    "GE07mbh_03_u:065.028a": "kuśalī te pitā rājñi janitrī bhrātaraś ca te",
    "GE07mbh_03_u:065.028c": "āyuṣmantau kuśalinau tatrasthau dārakau ca te",
    "GE07mbh_03_u:065.028d-0307_01": "kiṃ tu rājā dṛḍhaṃ bhīmo janitrī bhrātaraś ca te",
    "GE07mbh_03_u:065.028e": "tvatkṛte bandhuvargāś ca gatasattvā ivāsate",
    "GE07mbh_03_u:065.028f-0308_01": "anveṣṭāro brāhmaṇāś ca bhramanti śataśo mahīm",
    "GE07mbh_03_u:065.029a": "abhijñāya sudevaṃ tu damayantī yudhiṣṭhira",
    "GE07mbh_03_u:065.029c": "paryapṛcchat tataḥ sarvān krameṇa suhṛdaḥ svakān",
    "GE07mbh_03_u:065.030a": "ruroda ca bhṛśaṃ rājan vaidarbhī śokakarśitā",
    "GE07mbh_03_u:065.030c": "dṛṣṭvā sudevaṃ sahasā bhrātur iṣṭaṃ dvijottamam",
    "GE07mbh_03_u:065.031a": "tato rudantīṃ tāṃ dṛṣṭvā sunandā śokakarśitām",
    "GE07mbh_03_u:065.031c": "sudevena sahaikānte kathayantīṃ ca bhārata",
    "GE07mbh_03_u:065.032a": "janitryai preṣayām āsa sairandhrī rudate bhṛśam",
    "GE07mbh_03_u:065.032c": "brāhmaṇena samāgamya tāṃ veda yadi manyase",
    "GE07mbh_03_u:065.033a": "atha cedipater mātā rājñaś cāntaḥpurāt tadā",
    "GE07mbh_03_u:065.033c": "jagāma yatra sā bālā brāhmaṇena sahābhavat",
    "GE07mbh_03_u:065.034a": "tataḥ sudevam ānāyya rājamātā viśāṃ pate",
    "GE07mbh_03_u:065.034c": "papraccha bhāryā kasyeyaṃ sutā vā kasya bhāminī",
    "GE07mbh_03_u:065.035a": "kathaṃ ca naṣṭā jñātibhyo bhartur vā vāmalocanā",
    "GE07mbh_03_u:065.035c": "tvayā ca viditā vipra katham evaṃgatā satī",
    "GE07mbh_03_u:065.036a": "etad icchāmy ahaṃ tvatto jñātuṃ sarvam aśeṣataḥ",
    "GE07mbh_03_u:065.036c": "tattvena hi mamācakṣva pṛcchantyā devarūpiṇīm",
    "GE07mbh_03_u:065.037a": "evam uktas tayā rājan sudevo dvijasattamaḥ",
    "GE07mbh_03_u:065.037c": "sukhopaviṣṭa ācaṣṭa damayantyā yathātatham",
    "GE07mbh_03_u:066.001": "sudeva uvāca",
    "GE07mbh_03_u:066.001a": "vidarbharājo dharmātmā bhīmo bhīmaparākramaḥ",
    "GE07mbh_03_u:066.001c": "suteyaṃ tasya kalyāṇī damayantīti viśrutā",
    "GE07mbh_03_u:066.002a": "rājā tu naiṣadho nāma vīrasenasuto nalaḥ",
    "GE07mbh_03_u:066.002c": "bhāryeyaṃ tasya kalyāṇī puṇyaślokasya dhīmataḥ",
    "GE07mbh_03_u:066.003a": "sa vai dyūte jito bhrātrā hṛtarājyo mahīpatiḥ",
    "GE07mbh_03_u:066.003c": "damayantyā gataḥ sārdhaṃ na prajñāyata karhi cit",
    "GE07mbh_03_u:066.004a": "te vayaṃ damayantyarthe carāmaḥ pṛthivīm imām",
    "GE07mbh_03_u:066.004c": "seyam āsāditā bālā tava putraniveśane",
    "GE07mbh_03_u:066.005a": "asyā rūpeṇa sadṛśī mānuṣī neha vidyate",
    "GE07mbh_03_u:066.005c": "asyāś caiva bhruvor madhye sahajaḥ piplur uttamaḥ",
    "GE07mbh_03_u:066.005d-0309_01": "sa dṛṣṭo bahuśo nādya lakṣito 'ntarhito mayā",
    "GE07mbh_03_u:066.005e": "śyāmāyāḥ padmasaṃkāśo lakṣito 'ntarhito mayā",
    "GE07mbh_03_u:066.006a": "malena saṃvṛto hy asyās tanvabhreṇeva candramāḥ",
    "GE07mbh_03_u:066.006c": "cihnabhūto vibhūtyartham ayaṃ dhātrā vinirmitaḥ",
    "GE07mbh_03_u:066.007a": "pratipatkaluṣevendor lekhā nāti virājate",
    "GE07mbh_03_u:066.007c": "na cāsyā naśyate rūpaṃ vapur malasamācitam",
    "GE07mbh_03_u:066.007e": "asaṃskṛtam api vyaktaṃ bhāti kāñcanasaṃnibham",
    "GE07mbh_03_u:066.008a": "anena vapuṣā bālā piplunānena caiva ha",
    "GE07mbh_03_u:066.008c": "lakṣiteyaṃ mayā devī pihito 'gnir ivoṣmaṇā",
    "GE07mbh_03_u:066.009": "bṛhadaśva uvāca",
    "GE07mbh_03_u:066.009a": "tac chrutvā vacanaṃ tasya sudevasya viśāṃ pate",
    "GE07mbh_03_u:066.009c": "sunandā śodhayām āsa piplupracchādanaṃ malam",
    "GE07mbh_03_u:066.010a": "sa malenāpakṛṣṭena piplus tasyā vyarocata",
    "GE07mbh_03_u:066.010c": "damayantyās tadā vyabhre nabhasīva niśākaraḥ",
    "GE07mbh_03_u:066.011a": "pipluṃ dṛṣṭvā sunandā ca rājamātā ca bhārata",
    "GE07mbh_03_u:066.011c": "rudantyau tāṃ pariṣvajya muhūrtam iva tasthatuḥ",
    "GE07mbh_03_u:066.011e": "utsṛjya bāṣpaṃ śanakai rājamātedam abravīt",
    "GE07mbh_03_u:066.012a": "bhaginyā duhitā me 'si piplunānena sūcitā",
    "GE07mbh_03_u:066.012c": "ahaṃ ca tava mātā ca rājanyasya mahātmanaḥ",
    "GE07mbh_03_u:066.012e": "sute daśārṇādhipateḥ sudāmnaś cārudarśane",
    "GE07mbh_03_u:066.013a": "bhīmasya rājñaḥ sā dattā vīrabāhor ahaṃ punaḥ",
    "GE07mbh_03_u:066.013c": "tvaṃ tu jātā mayā dṛṣṭā daśārṇeṣu pitur gṛhe",
    "GE07mbh_03_u:066.014a": "yathaiva te pitur gehaṃ tathedam api bhāmini",
    "GE07mbh_03_u:066.014c": "yathaiva hi mamaiśvaryaṃ damayanti tathā tava",
    "GE07mbh_03_u:066.015a": "tāṃ prahṛṣṭena manasā damayantī viśāṃ pate",
    "GE07mbh_03_u:066.015c": "abhivādya mātur bhaginīm idaṃ vacanam abravīt",
    "GE07mbh_03_u:066.016a": "ajñāyamānāpi satī sukham asmy uṣiteha vai",
    "GE07mbh_03_u:066.016c": "sarvakāmaiḥ suvihitā rakṣyamāṇā sadā tvayā",
    "GE07mbh_03_u:066.017a": "sukhāt sukhataro vāso bhaviṣyati na saṃśayaḥ",
    "GE07mbh_03_u:066.017c": "ciraviproṣitāṃ mātar mām anujñātum arhasi",
    "GE07mbh_03_u:066.018a": "dārakau ca hi me nītau vasatas tatra bālakau",
    "GE07mbh_03_u:066.018c": "pitrā vihīnau śokārtau mayā caiva kathaṃ nu tau",
    "GE07mbh_03_u:066.019a": "yadi cāpi priyaṃ kiṃ cin mayi kartum ihecchasi",
    "GE07mbh_03_u:066.019c": "vidarbhān yātum icchāmi śīghraṃ me yānam ādiśa",
    "GE07mbh_03_u:066.020a": "bāḍham ity eva tām uktvā hṛṣṭā mātṛṣvasā nṛpa",
    "GE07mbh_03_u:066.020c": "guptāṃ balena mahatā putrasyānumate tataḥ",
    "GE07mbh_03_u:066.020d-0310_01": "prāhiṇod damayantīṃ tāṃ tadā viprapuraskṛtām",
    "GE07mbh_03_u:066.021a": "prasthāpayad rājamātā śrīmatā naravāhinā",
    "GE07mbh_03_u:066.021c": "yānena bharataśreṣṭha svannapānaparicchadām",
    "GE07mbh_03_u:066.022a": "tataḥ sā nacirād eva vidarbhān agamac chubhā",
    "GE07mbh_03_u:066.022c": "tāṃ tu bandhujanaḥ sarvaḥ prahṛṣṭaḥ pratyapūjayat",
    "GE07mbh_03_u:066.023a": "sarvān kuśalino dṛṣṭvā bāndhavān dārakau ca tau",
    "GE07mbh_03_u:066.023c": "mātaraṃ pitaraṃ caiva sarvaṃ caiva sakhījanam",
    "GE07mbh_03_u:066.024a": "devatāḥ pūjayām āsa brāhmaṇāṃś ca yaśasvinī",
    "GE07mbh_03_u:066.024c": "vidhinā pareṇa kalyāṇī damayantī viśāṃ pate",
    "GE07mbh_03_u:066.025a": "atarpayat sudevaṃ ca gosahasreṇa pārthivaḥ",
    "GE07mbh_03_u:066.025c": "prīto dṛṣṭvaiva tanayāṃ grāmeṇa draviṇena ca",
    "GE07mbh_03_u:066.026a": "sā vyuṣṭā rajanīṃ tatra pitur veśmani bhāminī",
    "GE07mbh_03_u:066.026c": "viśrāntā mātaraṃ rājann idaṃ vacanam abravīt",
    "GE07mbh_03_u:067.001": "damayanty uvāca",
    "GE07mbh_03_u:067.001a": "māṃ ced icchasi jīvantīṃ mātaḥ satyaṃ bravīmi te",
    "GE07mbh_03_u:067.001c": "naravīrasya vai tasya nalasyānayane yata",
    "GE07mbh_03_u:067.002": "bṛhadaśva uvāca",
    "GE07mbh_03_u:067.002a": "damayantyā tathoktā tu sā devī bhṛśaduḥkhitā",
    "GE07mbh_03_u:067.002c": "bāṣpeṇa pihitā rājan nottaraṃ kiṃ cid abravīt",
    "GE07mbh_03_u:067.003a": "tadavasthāṃ tu tāṃ dṛṣṭvā sarvam antaḥpuraṃ tadā",
    "GE07mbh_03_u:067.003c": "hāhābhūtam atīvāsīd bhṛśaṃ ca praruroda ha",
    "GE07mbh_03_u:067.004a": "tato bhīmaṃ mahārāja bhāryā vacanam abravīt",
    "GE07mbh_03_u:067.004c": "damayantī tava sutā bhartāram anuśocati",
    "GE07mbh_03_u:067.005a": "apakṛṣya ca lajjāṃ māṃ svayam uktavatī nṛpa",
    "GE07mbh_03_u:067.005c": "prayatantu tava preṣyāḥ puṇyaślokasya darśane",
    "GE07mbh_03_u:067.006a": "tayā pracodito rājā brāhmaṇān vaśavartinaḥ",
    "GE07mbh_03_u:067.006c": "prāsthāpayad diśaḥ sarvā yatadhvaṃ naladarśane",
    "GE07mbh_03_u:067.007a": "tato vidarbhādhipater niyogād brāhmaṇarṣabhāḥ",
    "GE07mbh_03_u:067.007c": "damayantīm atho dṛṣṭvā prasthitāḥ smety athābruvan",
    "GE07mbh_03_u:067.008a": "atha tān abravīd bhaimī sarvarāṣṭreṣv idaṃ vacaḥ",
    "GE07mbh_03_u:067.008c": "bruvadhvaṃ janasaṃsatsu tatra tatra punaḥ punaḥ",
    "GE07mbh_03_u:067.009a": "kva nu tvaṃ kitava chittvā vastrārdhaṃ prasthito mama",
    "GE07mbh_03_u:067.009c": "utsṛjya vipine suptām anuraktāṃ priyāṃ priya",
    "GE07mbh_03_u:067.010a": "sā vai yathā samādiṣṭā tatrāste tvatpratīkṣiṇī",
    "GE07mbh_03_u:067.010c": "dahyamānā bhṛśaṃ bālā vastrārdhenābhisaṃvṛtā",
    "GE07mbh_03_u:067.011a": "tasyā rudantyāḥ satataṃ tena śokena pārthiva",
    "GE07mbh_03_u:067.011c": "prasādaṃ kuru vai vīra prativākyaṃ dadasva ca",
    "GE07mbh_03_u:067.012a": "etad anyac ca vaktavyaṃ kṛpāṃ kuryād yathā mayi",
    "GE07mbh_03_u:067.012c": "vāyunā dhūyamāno hi vanaṃ dahati pāvakaḥ",
    "GE07mbh_03_u:067.012d-0311_01": "tathā dahati śokāgnir hṛdayaṃ mama nityaśaḥ",
    "GE07mbh_03_u:067.013a": "bhartavyā rakṣaṇīyā ca patnī hi patinā sadā",
    "GE07mbh_03_u:067.013c": "tan naṣṭam ubhayaṃ kasmād dharmajñasya satas tava",
    "GE07mbh_03_u:067.014a": "khyātaḥ prājñaḥ kulīnaś ca sānukrośaś ca tvaṃ sadā",
    "GE07mbh_03_u:067.014c": "saṃvṛtto niranukrośaḥ śaṅke madbhāgyasaṃkṣayāt",
    "GE07mbh_03_u:067.015a": "sa kuruṣva maheṣvāsa dayāṃ mayi nararṣabha",
    "GE07mbh_03_u:067.015c": "ānṛśaṃsyaṃ paro dharmas tvatta eva hi me śrutam",
    "GE07mbh_03_u:067.016a": "evaṃ bruvāṇān yadi vaḥ pratibrūyād dhi kaś cana",
    "GE07mbh_03_u:067.016c": "sa naraḥ sarvathā jñeyaḥ kaś cāsau kva ca vartate",
    "GE07mbh_03_u:067.017a": "yac ca vo vacanaṃ śrutvā brūyāt prativaco naraḥ",
    "GE07mbh_03_u:067.017c": "tad ādāya vacaḥ kṣipraṃ mamāvedyaṃ dvijottamāḥ",
    "GE07mbh_03_u:067.018a": "yathā ca vo na jānīyāc carato bhīmaśāsanāt",
    "GE07mbh_03_u:067.018c": "punarāgamanaṃ caiva tathā kāryam atandritaiḥ",
    "GE07mbh_03_u:067.019a": "yadi vāsau samṛddhaḥ syād yadi vāpy adhano bhavet",
    "GE07mbh_03_u:067.019c": "yadi vāpy arthakāmaḥ syāj jñeyam asya cikīrṣitam",
    "GE07mbh_03_u:067.020a": "evam uktās tv agacchaṃs te brāhmaṇāḥ sarvatodiśam",
    "GE07mbh_03_u:067.020c": "nalaṃ mṛgayituṃ rājaṃs tathā vyasaninaṃ tadā",
    "GE07mbh_03_u:067.021a": "te purāṇi sarāṣṭrāṇi grāmān ghoṣāṃs tathāśramān",
    "GE07mbh_03_u:067.021c": "anveṣanto nalaṃ rājan nādhijagmur dvijātayaḥ",
    "GE07mbh_03_u:067.022a": "tac ca vākyaṃ tathā sarve tatra tatra viśāṃ pate",
    "GE07mbh_03_u:067.022c": "śrāvayāṃ cakrire viprā damayantyā yatheritam",
    "GE07mbh_03_u:068.001": "bṛhadaśva uvāca",
    "GE07mbh_03_u:068.001a": "atha dīrghasya kālasya parṇādo nāma vai dvijaḥ",
    "GE07mbh_03_u:068.001c": "pratyetya nagaraṃ bhaimīm idaṃ vacanam abravīt",
    "GE07mbh_03_u:068.002a": "naiṣadhaṃ mṛgayānena damayanti divāniśam",
    "GE07mbh_03_u:068.002c": "ayodhyāṃ nagarīṃ gatvā bhāṅgasvarir upasthitaḥ",
    "GE07mbh_03_u:068.003a": "śrāvitaś ca mayā vākyaṃ tvadīyaṃ sa mahājane",
    "GE07mbh_03_u:068.003c": "ṛtuparṇo mahābhāgo yathoktaṃ varavarṇini",
    "GE07mbh_03_u:068.004a": "tac chrutvā nābravīt kiṃ cid ṛtuparṇo narādhipaḥ",
    "GE07mbh_03_u:068.004c": "na ca pāriṣadaḥ kaś cid bhāṣyamāṇo mayāsakṛt",
    "GE07mbh_03_u:068.005a": "anujñātaṃ tu māṃ rājñā vijane kaś cid abravīt",
    "GE07mbh_03_u:068.005c": "ṛtuparṇasya puruṣo bāhuko nāma nāmataḥ",
    "GE07mbh_03_u:068.006a": "sūtas tasya narendrasya virūpo hrasvabāhukaḥ",
    "GE07mbh_03_u:068.006c": "śīghrayāne sukuśalo mṛṣṭakartā ca bhojane",
    "GE07mbh_03_u:068.007a": "sa viniḥśvasya bahuśo ruditvā ca muhur muhuḥ",
    "GE07mbh_03_u:068.007c": "kuśalaṃ caiva māṃ pṛṣṭvā paścād idam abhāṣata",
    "GE07mbh_03_u:068.008a": "vaiṣamyam api saṃprāptā gopāyanti kulastriyaḥ",
    "GE07mbh_03_u:068.008c": "ātmānam ātmanā satyo jitasvargā na saṃśayaḥ",
    "GE07mbh_03_u:068.008e": "rahitā bhartṛbhiś caiva na krudhyanti kadā cana",
    "GE07mbh_03_u:068.008f-0312_01": "prāṇāṃś cāritrakavacān dhārayanti varastriyaḥ",
    "GE07mbh_03_u:068.009a": "viṣamasthena mūḍhena paribhraṣṭasukhena ca",
    "GE07mbh_03_u:068.009c": "yat sā tena parityaktā tatra na kroddhum arhati",
    "GE07mbh_03_u:068.010a": "prāṇayātrāṃ pariprepsoḥ śakunair hṛtavāsasaḥ",
    "GE07mbh_03_u:068.010c": "ādhibhir dahyamānasya śyāmā na kroddhum arhati",
    "GE07mbh_03_u:068.011a": "satkṛtāsatkṛtā vāpi patiṃ dṛṣṭvā tathāgatam",
    "GE07mbh_03_u:068.011c": "bhraṣṭarājyaṃ śriyā hīnaṃ śyāmā na kroddhum arhati",
    "GE07mbh_03_u:068.012a": "tasya tad vacanaṃ śrutvā tvarito 'ham ihāgataḥ",
    "GE07mbh_03_u:068.012c": "śrutvā pramāṇaṃ bhavatī rājñaś caiva nivedaya",
    "GE07mbh_03_u:068.013a": "etac chrutvāśrupūrṇākṣī parṇādasya viśāṃ pate",
    "GE07mbh_03_u:068.013c": "damayantī raho 'bhyetya mātaraṃ pratyabhāṣata",
    "GE07mbh_03_u:068.013d-0313_01": "ayam artho mṛṣā na syād brāhmaṇasya kathaṃ cana",
    "GE07mbh_03_u:068.014a": "ayam artho na saṃvedyo bhīme mātaḥ kathaṃ cana",
    "GE07mbh_03_u:068.014c": "tvatsaṃnidhau samādekṣye sudevaṃ dvijasattamam",
    "GE07mbh_03_u:068.015a": "yathā na nṛpatir bhīmaḥ pratipadyeta me matam",
    "GE07mbh_03_u:068.015c": "tathā tvayā prayattavyaṃ mama cet priyam icchasi",
    "GE07mbh_03_u:068.016a": "yathā cāhaṃ samānītā sudevenāśu bāndhavān",
    "GE07mbh_03_u:068.016c": "tenaiva maṅgalenāśu sudevo yātu māciram",
    "GE07mbh_03_u:068.016e": "samānetuṃ nalaṃ mātar ayodhyāṃ nagarīm itaḥ",
    "GE07mbh_03_u:068.016f-0314_01": "ṛtuparṇasya bhavane nivasantam ariṃdamam",
    "GE07mbh_03_u:068.017a": "viśrāntaṃ ca tataḥ paścāt parṇādaṃ dvijasattamam",
    "GE07mbh_03_u:068.017c": "arcayām āsa vaidarbhī dhanenātīva bhāminī",
    "GE07mbh_03_u:068.017d-0315_01": "uvāca cainaṃ mahatā saṃpūjya draviṇena vai",
    "GE07mbh_03_u:068.018a": "nale cehāgate vipra bhūyo dāsyāmi te vasu",
    "GE07mbh_03_u:068.018c": "tvayā hi me bahu kṛtaṃ yathā nānyaḥ kariṣyati",
    "GE07mbh_03_u:068.018e": "yad bhartrāhaṃ sameṣyāmi śīghram eva dvijottama",
    "GE07mbh_03_u:068.019a": "evam ukto 'rcayitvā tām āśīrvādaiḥ sumaṅgalaiḥ",
    "GE07mbh_03_u:068.019c": "gṛhān upayayau cāpi kṛtārthaḥ sa mahāmanāḥ",
    "GE07mbh_03_u:068.020a": "tataś cānāyya taṃ vipraṃ damayantī yudhiṣṭhira",
    "GE07mbh_03_u:068.020c": "abravīt saṃnidhau mātur duḥkhaśokasamanvitā",
    "GE07mbh_03_u:068.021a": "gatvā sudeva nagarīm ayodhyāvāsinaṃ nṛpam",
    "GE07mbh_03_u:068.021c": "ṛtuparṇaṃ vaco brūhi patim anyaṃ cikīrṣatī",
    "GE07mbh_03_u:068.021e": "āsthāsyati punar bhaimī damayantī svayaṃvaram",
    "GE07mbh_03_u:068.022a": "tatra gacchanti rājāno rājaputrāś ca sarvaśaḥ",
    "GE07mbh_03_u:068.022c": "yathā ca gaṇitaḥ kālaḥ śvobhūte sa bhaviṣyati",
    "GE07mbh_03_u:068.023a": "yadi saṃbhāvanīyaṃ te gaccha śīghram ariṃdama",
    "GE07mbh_03_u:068.023c": "sūryodaye dvitīyaṃ sā bhartāraṃ varayiṣyati",
    "GE07mbh_03_u:068.023e": "na hi sa jñāyate vīro nalo jīvan mṛto 'pi vā",
    "GE07mbh_03_u:068.024a": "evaṃ tayā yathoktaṃ vai gatvā rājānam abravīt",
    "GE07mbh_03_u:068.024c": "ṛtuparṇaṃ mahārāja sudevo brāhmaṇas tadā",
    "GE07mbh_03_u:069.001": "bṛhadaśva uvāca",
    "GE07mbh_03_u:069.001a": "śrutvā vacaḥ sudevasya ṛtuparṇo narādhipaḥ",
    "GE07mbh_03_u:069.001b-0316_01": "sārathīn sa samānīya vārṣṇeyaprabhṛtīn nṛpaḥ",
    "GE07mbh_03_u:069.001b-0316_02": "kathayām āsa yad vṛttaṃ brāhmaṇena śrutaṃ tathā",
    "GE07mbh_03_u:069.001b-0316_03": "bāhukaṃ ca samāhūya damayantyāḥ svayaṃvaram",
    "GE07mbh_03_u:069.001c": "sāntvayañ ślakṣṇayā vācā bāhukaṃ pratyabhāṣata",
    "GE07mbh_03_u:069.002a": "vidarbhān yātum icchāmi damadantyāḥ svayaṃvaram",
    "GE07mbh_03_u:069.002c": "ekāhnā hayatattvajña manyase yadi bāhuka",
    "GE07mbh_03_u:069.003a": "evam uktasya kaunteya tena rājñā nalasya ha",
    "GE07mbh_03_u:069.003c": "vyadīryata mano duḥkhāt pradadhyau ca mahāmanāḥ",
    "GE07mbh_03_u:069.004a": "damayantī bhaved etat kuryād duḥkhena mohitā",
    "GE07mbh_03_u:069.004c": "asmadarthe bhaved vāyam upāyaś cintito mahān",
    "GE07mbh_03_u:069.005a": "nṛśaṃsaṃ bata vaidarbhī kartukāmā tapasvinī",
    "GE07mbh_03_u:069.005c": "mayā kṣudreṇa nikṛtā",
    "GE07mbh_03_u:069.006a": "strīsvabhāvaś calo loke mama doṣaś ca dāruṇaḥ",
    "GE07mbh_03_u:069.006c": "syād evam api kuryāt sā vivaśā gatasauhṛdā",
    "GE07mbh_03_u:069.006e": "mama śokena saṃvignā nairāśyāt tanumadhyamā",
    "GE07mbh_03_u:069.007a": "na caivaṃ karhi cit kuryāt sāpatyā ca viśeṣataḥ",
    "GE07mbh_03_u:069.007c": "yad atra tathyaṃ pathyaṃ ca gatvā vetsyāmi niścayam",
    "GE07mbh_03_u:069.007e": "ṛtuparṇasya vai kāmam ātmārthaṃ ca karomy aham",
    "GE07mbh_03_u:069.008a": "iti niścitya manasā bāhuko dīnamānasaḥ",
    "GE07mbh_03_u:069.008c": "kṛtāñjalir uvācedam ṛtuparṇaṃ",
    "GE07mbh_03_u:069.009a": "pratijānāmi te satyaṃ gamiṣyasi narādhipa",
    "GE07mbh_03_u:069.009c": "ekāhnā puruṣavyāghra vidarbhanagarīṃ nṛpa",
    "GE07mbh_03_u:069.009d-0317_01": "evam ukto 'bravīd rājā bāhukaṃ prahasaṃs tadā",
    "GE07mbh_03_u:069.009d-0317_02": "yady evaṃ bhavitā śvo vai kiṃ te kāmaṃ karomy aham",
    "GE07mbh_03_u:069.010a": "tataḥ parīkṣām aśvānāṃ cakre rājan sa bāhukaḥ",
    "GE07mbh_03_u:069.010c": "aśvaśālām upāgamya bhāṅgasvarinṛpājñayā",
    "GE07mbh_03_u:069.011a": "sa tvaryamāṇo bahuśa ṛtuparṇena bāhukaḥ",
    "GE07mbh_03_u:069.011b-0318_01": "aśvāñ jijñāsamāno vai vicārya ca punaḥ punaḥ",
    "GE07mbh_03_u:069.011c": "adhyagacchat kṛśān aśvān samarthān adhvani kṣamān",
    "GE07mbh_03_u:069.012a": "tejobalasamāyuktān kulaśīlasamanvitān",
    "GE07mbh_03_u:069.012c": "varjitāṃl lakṣaṇair hīnaiḥ pṛthuprothān mahāhanūn",
    "GE07mbh_03_u:069.012e": "śuddhān daśabhir āvartaiḥ sindhujān vātaraṃhasaḥ",
    "GE07mbh_03_u:069.012f-0319_01": "dṛśyamānān kṛśān aṅgair javenāpratimān pathi",
    "GE07mbh_03_u:069.013a": "dṛṣṭvā tān abravīd rājā kiṃ cit kopasamanvitaḥ",
    "GE07mbh_03_u:069.013c": "kim idaṃ prārthitaṃ kartuṃ pralabdhavyā hi te vayam",
    "GE07mbh_03_u:069.014a": "katham alpabalaprāṇā vakṣyantīme hayā mama",
    "GE07mbh_03_u:069.014c": "mahān adhvā ca turagair gantavyaḥ katham īdṛśaiḥ",
    "GE07mbh_03_u:069.015": "bāhuka uvāca",
    "GE07mbh_03_u:069.015a": "ete hayā gamiṣyanti vidarbhān nātra saṃśayaḥ",
    "GE07mbh_03_u:069.015c": "athānyān manyase rājan brūhi kān yojayāmi te",
    "GE07mbh_03_u:069.015d-0320_01": "eko lalāṭe dvau mūrdhni dvau dvau pārśvopapārśvayoḥ",
    "GE07mbh_03_u:069.015d-0320_02": "dvau dvau vakṣasi vijñeyau prayāṇe caika eva tu",
    "GE07mbh_03_u:069.016": "ṛtuparṇa uvāca",
    "GE07mbh_03_u:069.016a": "tvam eva hayatattvajñaḥ kuśalaś cāsi bāhuka",
    "GE07mbh_03_u:069.016c": "yān manyase samarthāṃs tvaṃ kṣipraṃ tān eva yojaya",
    "GE07mbh_03_u:069.017": "bṛhadaśva uvāca",
    "GE07mbh_03_u:069.017a": "tataḥ sadaśvāṃś caturaḥ kulaśīlasamanvitān",
    "GE07mbh_03_u:069.017c": "yojayām āsa kuśalo javayuktān rathe naraḥ",
    "GE07mbh_03_u:069.018a": "tato yuktaṃ rathaṃ rājā samārohat tvarānvitaḥ",
    "GE07mbh_03_u:069.018c": "atha paryapatan bhūmau jānubhis te hayottamāḥ",
    "GE07mbh_03_u:069.019a": "tato naravaraḥ śrīmān nalo rājā viśāṃ pate",
    "GE07mbh_03_u:069.019c": "sāntvayām āsa tān aśvāṃs tejobalasamanvitān",
    "GE07mbh_03_u:069.020a": "raśmibhiś ca samudyamya nalo yātum iyeṣa saḥ",
    "GE07mbh_03_u:069.020c": "sūtam āropya vārṣṇeyaṃ javam āsthāya vai param",
    "GE07mbh_03_u:069.021a": "te codyamānā vidhinā bāhukena hayottamāḥ",
    "GE07mbh_03_u:069.021c": "samutpetur ivākāśaṃ rathinaṃ mohayann iva",
    "GE07mbh_03_u:069.022a": "tathā tu dṛṣṭvā tān aśvān vahato vātaraṃhasaḥ",
    "GE07mbh_03_u:069.022c": "ayodhyādhipatir dhīmān vismayaṃ paramaṃ yayau",
    "GE07mbh_03_u:069.023a": "rathaghoṣaṃ tu taṃ śrutvā hayasaṃgrahaṇaṃ ca tat",
    "GE07mbh_03_u:069.023c": "vārṣṇeyaś cintayām āsa bāhukasya hayajñatām",
    "GE07mbh_03_u:069.024a": "kiṃ nu syān mātalir ayaṃ devarājasya sārathiḥ",
    "GE07mbh_03_u:069.024c": "tathā hi lakṣaṇaṃ vīre bāhuke dṛśyate mahat",
    "GE07mbh_03_u:069.025a": "śālihotro 'tha kiṃ nu syād dhayānāṃ kulatattvavit",
    "GE07mbh_03_u:069.025c": "mānuṣaṃ samanuprāpto vapuḥ paramaśobhanam",
    "GE07mbh_03_u:069.026a": "utāho svid bhaved rājā nalaḥ parapuraṃjayaḥ",
    "GE07mbh_03_u:069.026c": "so 'yaṃ nṛpatir āyāta ity evaṃ samacintayat",
    "GE07mbh_03_u:069.027a": "atha vā yāṃ nalo veda vidyāṃ tām eva bāhukaḥ",
    "GE07mbh_03_u:069.027c": "tulyaṃ hi lakṣaye jñānaṃ bāhukasya nalasya ca",
    "GE07mbh_03_u:069.028a": "api cedaṃ vayas tulyam asya manye nalasya ca",
    "GE07mbh_03_u:069.028c": "nāyaṃ nalo mahāvīryas tadvidyas tu bhaviṣyati",
    "GE07mbh_03_u:069.029a": "pracchannā hi mahātmānaś caranti pṛthivīm imām",
    "GE07mbh_03_u:069.029c": "daivena vidhinā yuktāḥ śāstroktaiś ca virūpaṇaiḥ",
    "GE07mbh_03_u:069.030a": "bhavet tu matibhedo me gātravairūpyatāṃ prati",
    "GE07mbh_03_u:069.030c": "pramāṇāt parihīnas tu bhaved iti hi me matiḥ",
    "GE07mbh_03_u:069.031a": "vayaḥpramāṇaṃ tattulyaṃ rūpeṇa tu viparyayaḥ",
    "GE07mbh_03_u:069.031c": "nalaṃ sarvaguṇair yuktaṃ manye bāhukam antataḥ",
    "GE07mbh_03_u:069.032a": "evaṃ vicārya bahuśo vārṣṇeyaḥ paryacintayat",
    "GE07mbh_03_u:069.032c": "hṛdayena mahārāja puṇyaślokasya",
    "GE07mbh_03_u:069.033a": "ṛtuparṇas tu rājendra bāhukasya hayajñatām",
    "GE07mbh_03_u:069.033c": "cintayan mumude rājā",
    "GE07mbh_03_u:069.034a": "balaṃ vīryaṃ tathotsāhaṃ hayasaṃgrahaṇaṃ ca tat",
    "GE07mbh_03_u:069.034c": "paraṃ yatnaṃ ca saṃprekṣya parāṃ mudam avāpa ha",
    "GE07mbh_03_u:070.001": "bṛhadaśva uvāca",
    "GE07mbh_03_u:070.001a": "sa nadīḥ parvatāṃś caiva vanāni ca sarāṃsi ca",
    "GE07mbh_03_u:070.001c": "acireṇāticakrāma khecaraḥ khe carann iva",
    "GE07mbh_03_u:070.002a": "tathā prayāte tu rathe tadā bhāṅgasvarir nṛpaḥ",
    "GE07mbh_03_u:070.002c": "uttarīyam athāpaśyad bhraṣṭaṃ parapuraṃjayaḥ",
    "GE07mbh_03_u:070.003a": "tataḥ sa tvaramāṇas tu paṭe nipatite tadā",
    "GE07mbh_03_u:070.003c": "grahīṣyāmīti taṃ rājā nalam āha mahāmanāḥ",
    "GE07mbh_03_u:070.004a": "nigṛhṇīṣva mahābuddhe hayān etān mahājavān",
    "GE07mbh_03_u:070.004c": "vārṣṇeyo yāvad etaṃ me paṭam ānayatām iti",
    "GE07mbh_03_u:070.005a": "nalas taṃ pratyuvācātha dūre bhraṣṭaḥ paṭas tava",
    "GE07mbh_03_u:070.005c": "yojanaṃ samatikrānto na sa śakyas tvayā punaḥ",
    "GE07mbh_03_u:070.006a": "evam ukte nalenātha tadā bhāṅgasvarir nṛpaḥ",
    "GE07mbh_03_u:070.006c": "āsasāda vane rājan phalavantaṃ bibhītakam",
    "GE07mbh_03_u:070.007a": "taṃ dṛṣṭvā bāhukaṃ rājā tvaramāṇo 'bhyabhāṣata",
    "GE07mbh_03_u:070.007c": "mamāpi sūta paśya tvaṃ saṃkhyāne paramaṃ balam",
    "GE07mbh_03_u:070.008a": "sarvaḥ sarvaṃ na jānāti sarvajño nāsti kaś cana",
    "GE07mbh_03_u:070.008c": "naikatra pariniṣṭhāsti jñānasya puruṣe kva cit",
    "GE07mbh_03_u:070.009a": "vṛkṣe 'smin yāni parṇāni phalāny api ca bāhuka",
    "GE07mbh_03_u:070.009b-0321_01": "saṃkhyātāni mayaitāni sarvāṇy asya vanaspateḥ",
    "GE07mbh_03_u:070.009c": "patitāni ca yāny atra tatraikam adhikaṃ śatam",
    "GE07mbh_03_u:070.009e": "ekapatrādhikaṃ patraṃ phalam ekaṃ ca bāhuka",
    "GE07mbh_03_u:070.009f-0323_01": "ayutaṃ caiva patrāṇām anayor api śākhayoḥ",
    "GE07mbh_03_u:070.009f-0324_01": "lakṣyaṃ hy aśītisāhasraṃ patreṣu ca phaleṣu ca",
    "GE07mbh_03_u:070.010a": "pañca koṭyo 'tha patrāṇāṃ dvayor api ca śākhayoḥ",
    "GE07mbh_03_u:070.010c": "pracinuhy asya śākhe dve yāś cāpy anyāḥ praśākhikāḥ",
    "GE07mbh_03_u:070.010d-0322_01": "praviluptasya śākhe dve paścānyā yā praśākhikā",
    "GE07mbh_03_u:070.010e": "ābhyāṃ phalasahasre dve pañconaṃ śatam eva ca",
    "GE07mbh_03_u:070.011a": "tato rathād avaplutya rājānaṃ bāhuko 'bravīt",
    "GE07mbh_03_u:070.011c": "parokṣam iva me rājan katthase śatrukarśana",
    "GE07mbh_03_u:070.011d-0325_01": "pratyakṣam etat kartāsmi śātayitvā bibhītakam",
    "GE07mbh_03_u:070.012a": "atha te gaṇite rājan vidyate na parokṣatā",
    "GE07mbh_03_u:070.012c": "pratyakṣaṃ te mahārāja gaṇayiṣye bibhītakam",
    "GE07mbh_03_u:070.013a": "ahaṃ hi nābhijānāmi bhaved evaṃ na veti ca",
    "GE07mbh_03_u:070.013c": "saṃkhyāsyāmi phalāny asya paśyatas te janādhipa",
    "GE07mbh_03_u:070.013e": "muhūrtam iva vārṣṇeyo raśmīn yacchatu vājinām",
    "GE07mbh_03_u:070.014a": "tam abravīn nṛpaḥ sūtaṃ nāyaṃ kālo vilambitum",
    "GE07mbh_03_u:070.014c": "bāhukas tv abravīd enaṃ paraṃ yatnaṃ samāsthitaḥ",
    "GE07mbh_03_u:070.015a": "pratīkṣasva muhūrtaṃ tvam atha vā tvarate bhavān",
    "GE07mbh_03_u:070.015c": "eṣa yāti śivaḥ panthā yāhi vārṣṇeyasārathiḥ",
    "GE07mbh_03_u:070.016a": "abravīd ṛtuparṇas taṃ sāntvayan kurunandana",
    "GE07mbh_03_u:070.016c": "tvam eva yantā nānyo 'sti pṛthivyām api bāhuka",
    "GE07mbh_03_u:070.017a": "tvatkṛte yātum icchāmi vidarbhān hayakovida",
    "GE07mbh_03_u:070.017c": "śaraṇaṃ tvāṃ prapanno 'smi na vighnaṃ kartum arhasi",
    "GE07mbh_03_u:070.018a": "kāmaṃ ca te kariṣyāmi yan māṃ vakṣyasi bāhuka",
    "GE07mbh_03_u:070.018c": "vidarbhān yadi yātvādya sūryaṃ darśayitāsi me",
    "GE07mbh_03_u:070.019a": "athābravīd bāhukas taṃ saṃkhyāyemaṃ bibhītakam",
    "GE07mbh_03_u:070.019c": "tato vidarbhān yāsyāmi kuruṣvedaṃ vaco mama",
    "GE07mbh_03_u:070.020a": "akāma iva taṃ rājā gaṇayasvety uvāca ha",
    "GE07mbh_03_u:070.020b-0326_01": "ekadeśaṃ ca śākhāyāḥ samādiṣṭaṃ mayānagha",
    "GE07mbh_03_u:070.020b-0326_02": "gaṇayasvāśvatattvajña tatas tvaṃ prītim āvaha",
    "GE07mbh_03_u:070.020b-0327_01": "tatas taṃ bāhuko rājañ chākhaikoddeśam apy uta",
    "GE07mbh_03_u:070.020b-0327_02": "phalāni parisaṃkhyātuṃ tvaramāṇopacakrame",
    "GE07mbh_03_u:070.020c": "so 'vatīrya rathāt tūrṇaṃ śātayām āsa taṃ drumam",
    "GE07mbh_03_u:070.021a": "tataḥ sa vismayāviṣṭo rājānam idam abravīt",
    "GE07mbh_03_u:070.021c": "gaṇayitvā yathoktāni tāvanty eva phalāni ca",
    "GE07mbh_03_u:070.022a": "atyadbhutam idaṃ rājan dṛṣṭavān asmi te balam",
    "GE07mbh_03_u:070.022c": "śrotum icchāmi tāṃ vidyāṃ yathaitaj jñāyate nṛpa",
    "GE07mbh_03_u:070.023a": "tam uvāca tato rājā tvarito gamane tadā",
    "GE07mbh_03_u:070.023c": "viddhy akṣahṛdayajñaṃ māṃ saṃkhyāne ca viśāradam",
    "GE07mbh_03_u:070.024a": "bāhukas tam uvācātha dehi vidyām imāṃ mama",
    "GE07mbh_03_u:070.024c": "matto 'pi cāśvahṛdayaṃ gṛhāṇa puruṣarṣabha",
    "GE07mbh_03_u:070.025a": "ṛtuparṇas tato rājā bāhukaṃ kāryagauravāt",
    "GE07mbh_03_u:070.025c": "hayajñānasya lobhāc ca tathety evābravīd vacaḥ",
    "GE07mbh_03_u:070.026a": "yatheṣṭaṃ tvaṃ gṛhāṇedam akṣāṇāṃ hṛdayaṃ param",
    "GE07mbh_03_u:070.026c": "nikṣepo me 'śvahṛdayaṃ tvayi tiṣṭhatu bāhuka",
    "GE07mbh_03_u:070.026e": "evam uktvā dadau vidyām ṛtuparṇo nalāya vai",
    "GE07mbh_03_u:070.026f-0328_01": "dadāv ekamanā bhūtvā śuciḥ puruṣasattamaḥ",
    "GE07mbh_03_u:070.027a": "tasyākṣahṛdayajñasya śarīrān niḥsṛtaḥ kaliḥ",
    "GE07mbh_03_u:070.027c": "karkoṭakaviṣaṃ tīkṣṇaṃ mukhāt satatam udvaman",
    "GE07mbh_03_u:070.028a": "kales tasya tadārtasya śāpāgniḥ sa viniḥsṛtaḥ",
    "GE07mbh_03_u:070.028c": "sa tena karśito rājā dīrghakālam anātmavān",
    "GE07mbh_03_u:070.028d-0329_01": "taṃ bhrāntarūpaṃ niḥśobhaṃ saṃkliṣṭam akarot kaliḥ",
    "GE07mbh_03_u:070.029a": "tato viṣavimuktātmā svarūpam akarot kaliḥ",
    "GE07mbh_03_u:070.029c": "taṃ śaptum aicchat kupito niṣadhādhipatir nalaḥ",
    "GE07mbh_03_u:070.030a": "tam uvāca kalir bhīto vepamānaḥ kṛtāñjaliḥ",
    "GE07mbh_03_u:070.030c": "kopaṃ saṃyaccha nṛpate kīrtiṃ dāsyāmi te parām",
    "GE07mbh_03_u:070.031a": "indrasenasya jananī kupitā māśapat purā",
    "GE07mbh_03_u:070.031c": "yadā tvayā parityaktā tato 'haṃ bhṛśapīḍitaḥ",
    "GE07mbh_03_u:070.032a": "avasaṃ tvayi rājendra suduḥkham aparājita",
    "GE07mbh_03_u:070.032c": "viṣeṇa nāgarājasya dahyamāno",
    "GE07mbh_03_u:070.032d-0330_01": "śaraṇaṃ tvāṃ prapanno 'smi śṛṇu cedaṃ vaco mama",
    "GE07mbh_03_u:070.033a": "ye ca tvāṃ manujā loke kīrtayiṣyanty atandritāḥ",
    "GE07mbh_03_u:070.033c": "matprasūtaṃ bhayaṃ teṣāṃ na kadā cid bhaviṣyati",
    "GE07mbh_03_u:070.033d-0331_01": "na teṣāṃ mānasaṃ kiṃ cic charīraṃ vācikaṃ tathā",
    "GE07mbh_03_u:070.033d-0331_02": "bhaviṣyati nṛṇāṃ rājan kīrtayiṣyanti ye nalam",
    "GE07mbh_03_u:070.033d-0332_01": "bhayārtaṃ śaraṇaṃ yātaṃ yadi māṃ tvaṃ na śapsyase",
    "GE07mbh_03_u:070.034a": "evam ukto nalo rājā nyayacchat kopam ātmanaḥ",
    "GE07mbh_03_u:070.034c": "tato bhītaḥ kaliḥ kṣipraṃ praviveśa bibhītakam",
    "GE07mbh_03_u:070.034d-0333_01": "kalisaṃsargadoṣeṇa apavitro bibhītakaḥ",
    "GE07mbh_03_u:070.034e": "kalis tv anyena nādṛśyat kathayan naiṣadhena vai",
    "GE07mbh_03_u:070.035a": "tato gatajvaro rājā naiṣadhaḥ paravīrahā",
    "GE07mbh_03_u:070.035c": "saṃpranaṣṭe kalau rājan saṃkhyāyātha phalāny uta",
    "GE07mbh_03_u:070.036a": "mudā paramayā yuktas tejasā ca pareṇa ha",
    "GE07mbh_03_u:070.036c": "ratham āruhya tejasvī prayayau javanair hayaiḥ",
    "GE07mbh_03_u:070.036e": "bibhītakaś cāpraśastaḥ saṃvṛttaḥ kalisaṃśrayāt",
    "GE07mbh_03_u:070.036f-0334_01": "tataḥ prabhṛti rājendra loke 'smin pāṇḍunandana",
    "GE07mbh_03_u:070.037a": "hayottamān utpatato dvijān iva punaḥ punaḥ",
    "GE07mbh_03_u:070.037c": "nalaḥ saṃcodayām āsa prahṛṣṭenāntarātmanā",
    "GE07mbh_03_u:070.038a": "vidarbhābhimukho rājā prayayau sa mahāmanāḥ",
    "GE07mbh_03_u:070.038c": "nale tu samatikrānte kalir apy agamad gṛhān",
    "GE07mbh_03_u:070.039a": "tato gatajvaro rājā nalo 'bhūt pṛthivīpate",
    "GE07mbh_03_u:070.039c": "vimuktaḥ kalinā rājan rūpamātraviyojitaḥ",
    "GE07mbh_03_u:071.001": "bṛhadaśva uvāca",
    "GE07mbh_03_u:071.001a": "tato vidarbhān saṃprāptaṃ sāyāhne satyavikramam",
    "GE07mbh_03_u:071.001c": "ṛtuparṇaṃ janā rājñe bhīmāya pratyavedayan",
    "GE07mbh_03_u:071.002a": "sa bhīmavacanād rājā kuṇḍinaṃ prāviśat puram",
    "GE07mbh_03_u:071.002c": "nādayan rathaghoṣeṇa sarvāḥ sopadiśo daśa",
    "GE07mbh_03_u:071.003a": "tatas taṃ rathanirghoṣaṃ nalāśvās tatra śuśruvuḥ",
    "GE07mbh_03_u:071.003c": "śrutvā ca samahṛṣyanta pureva nalasaṃnidhau",
    "GE07mbh_03_u:071.004a": "damayantī ca śuśrāva rathaghoṣaṃ nalasya tam",
    "GE07mbh_03_u:071.004c": "yathā meghasya nadato gambhīraṃ jaladāgame",
    "GE07mbh_03_u:071.004d-0335_01": "paraṃ vismayam āpannā śrutvā nādaṃ mahāsvanam",
    "GE07mbh_03_u:071.005a": "nalena saṃgṛhīteṣu pureva nalavājiṣu",
    "GE07mbh_03_u:071.005c": "sadṛśaṃ rathanirghoṣaṃ mene bhaimī tathā hayāḥ",
    "GE07mbh_03_u:071.006a": "prāsādasthāś ca śikhinaḥ śālāsthāś caiva vāraṇāḥ",
    "GE07mbh_03_u:071.006c": "hayāś ca śuśruvus tatra rathaghoṣaṃ mahīpateḥ",
    "GE07mbh_03_u:071.007a": "te śrutvā rathanirghoṣaṃ vāraṇāḥ śikhinas tathā",
    "GE07mbh_03_u:071.007c": "praṇedur unmukhā rājan meghodayam ivekṣya ha",
    "GE07mbh_03_u:071.008": "damayanty uvāca",
    "GE07mbh_03_u:071.008a": "yathāsau rathanirghoṣaḥ pūrayann iva medinīm",
    "GE07mbh_03_u:071.008c": "mama hlādayate ceto nala eṣa mahīpatiḥ",
    "GE07mbh_03_u:071.009a": "adya candrābhavaktraṃ taṃ na paśyāmi nalaṃ yadi",
    "GE07mbh_03_u:071.009c": "asaṃkhyeyaguṇaṃ vīraṃ vinaśiṣyāmy asaṃśayam",
    "GE07mbh_03_u:071.010a": "yadi vai tasya vīrasya bāhvor nādyāham antaram",
    "GE07mbh_03_u:071.010c": "praviśāmi sukhasparśaṃ vinaśiṣyāmy asaṃśayam",
    "GE07mbh_03_u:071.011a": "yadi māṃ meghanirghoṣo nopagacchati naiṣadhaḥ",
    "GE07mbh_03_u:071.011c": "adya cāmīkaraprakhyo vinaśiṣyāmy asaṃśayam",
    "GE07mbh_03_u:071.012a": "yadi māṃ siṃhavikrānto mattavāraṇavāraṇaḥ",
    "GE07mbh_03_u:071.012c": "nābhigacchati rājendro vinaśiṣyāmy asaṃśayam",
    "GE07mbh_03_u:071.013a": "na smarāmy anṛtaṃ kiṃ cin na smarāmy anupākṛtam",
    "GE07mbh_03_u:071.013c": "na ca paryuṣitaṃ vākyaṃ svaireṣv api mahātmanaḥ",
    "GE07mbh_03_u:071.014a": "prabhuḥ kṣamāvān vīraś ca mṛdur dānto jitendriyaḥ",
    "GE07mbh_03_u:071.014c": "raho 'nīcānuvartī ca klībavan mama naiṣadhaḥ",
    "GE07mbh_03_u:071.015a": "guṇāṃs tasya smarantyā me tatparāyā divāniśam",
    "GE07mbh_03_u:071.015c": "hṛdayaṃ dīryata idaṃ śokāt priyavinākṛtam",
    "GE07mbh_03_u:071.016": "bṛhadaśva uvāca",
    "GE07mbh_03_u:071.016a": "evaṃ vilapamānā sā naṣṭasaṃjñeva bhārata",
    "GE07mbh_03_u:071.016c": "āruroha mahad veśma puṇyaślokadidṛkṣayā",
    "GE07mbh_03_u:071.017a": "tato madhyamakakṣāyāṃ dadarśa ratham āsthitam",
    "GE07mbh_03_u:071.017c": "ṛtuparṇaṃ mahīpālaṃ",
    "GE07mbh_03_u:071.018a": "tato 'vatīrya vārṣṇeyo bāhukaś ca rathottamāt",
    "GE07mbh_03_u:071.018c": "hayāṃs tān avamucyātha sthāpayām āsatū ratham",
    "GE07mbh_03_u:071.019a": "so 'vatīrya rathopasthād ṛtuparṇo narādhipaḥ",
    "GE07mbh_03_u:071.019c": "upatasthe mahārāja bhīmaṃ bhīmaparākramam",
    "GE07mbh_03_u:071.020a": "taṃ bhīmaḥ pratijagrāha pūjayā parayā tataḥ",
    "GE07mbh_03_u:071.020b-0336_01": "sa tena pūjito rājñā ṛtuparṇo narādhipaḥ",
    "GE07mbh_03_u:071.020b-0336_02": "sa tatra kuṇḍine ramye vasamāno mahīpatiḥ",
    "GE07mbh_03_u:071.020b-0336_03": "na ca kiṃ cit tato 'paśyat prekṣyamāṇo muhur muhuḥ",
    "GE07mbh_03_u:071.020b-0336_04": "sa tu rājñā samāgamya vidarbhapatinā tadā",
    "GE07mbh_03_u:071.020c": "akasmāt sahasā prāptaṃ strīmantraṃ na sma vindati",
    "GE07mbh_03_u:071.021a": "kiṃ kāryaṃ svāgataṃ te 'stu rājñā pṛṣṭaś ca bhārata",
    "GE07mbh_03_u:071.021c": "nābhijajñe sa nṛpatir duhitrarthe samāgatam",
    "GE07mbh_03_u:071.022a": "ṛtuparṇo 'pi rājā sa dhīmān satyaparākramaḥ",
    "GE07mbh_03_u:071.022c": "rājānaṃ rājaputraṃ vā na sma paśyati kaṃ cana",
    "GE07mbh_03_u:071.022e": "naiva svayaṃvarakathāṃ na ca viprasamāgamam",
    "GE07mbh_03_u:071.022f-0337_01": "na cānyaṃ kiṃ cid ārambhaṃ svayaṃvaravidhiṃ prati",
    "GE07mbh_03_u:071.023a": "tato vigaṇayan rājā manasā kosalādhipaḥ",
    "GE07mbh_03_u:071.023c": "āgato 'smīty uvācainaṃ bhavantam abhivādakaḥ",
    "GE07mbh_03_u:071.024a": "rājāpi ca smayan bhīmo manasābhivicintayat",
    "GE07mbh_03_u:071.024c": "adhikaṃ yojanaśataṃ",
    "GE07mbh_03_u:071.024d-0338_01": "rājñaś cānyān atikramya prāpto 'yam abhivādakaḥ",
    "GE07mbh_03_u:071.025a": "grāmān bahūn atikramya nādhyagacchad yathātatham",
    "GE07mbh_03_u:071.025c": "alpakāryaṃ vinirdiṣṭaṃ",
    "GE07mbh_03_u:071.025d-0339_01": "paścād udarke jñāsyāmi kāraṇaṃ yad bhaviṣyati",
    "GE07mbh_03_u:071.026a": "naitad evaṃ sa nṛpatis taṃ satkṛtya vyasarjayat",
    "GE07mbh_03_u:071.026c": "viśrāmyatām iti vadan klānto 'sīti punaḥ punaḥ",
    "GE07mbh_03_u:071.027a": "sa satkṛtaḥ prahṛṣṭātmā prītaḥ prītena pārthivaḥ",
    "GE07mbh_03_u:071.027c": "rājapreṣyair anugato diṣṭaṃ veśma samāviśat",
    "GE07mbh_03_u:071.028a": "ṛtuparṇe gate rājan vārṣṇeyasahite nṛpe",
    "GE07mbh_03_u:071.028c": "bāhuko ratham āsthāya rathaśālām upāgamat",
    "GE07mbh_03_u:071.029a": "sa mocayitvā tān aśvān paricārya ca śāstrataḥ",
    "GE07mbh_03_u:071.029c": "svayaṃ caitān samāśvāsya rathopastha upāviśat",
    "GE07mbh_03_u:071.030a": "damayantī tu śokārtā dṛṣṭvā bhāṅgasvariṃ nṛpam",
    "GE07mbh_03_u:071.030c": "sūtaputraṃ ca vārṣṇeyaṃ bāhukaṃ ca tathāvidham",
    "GE07mbh_03_u:071.031a": "cintayām āsa vaidarbhī kasyaiṣa rathanisvanaḥ",
    "GE07mbh_03_u:071.031c": "nalasyeva mahān āsīn na ca paśyāmi naiṣadham",
    "GE07mbh_03_u:071.032a": "vārṣṇeyena bhaven nūnaṃ vidyā saivopaśikṣitā",
    "GE07mbh_03_u:071.032c": "tenāsya rathanirghoṣo nalasyeva mahān abhūt",
    "GE07mbh_03_u:071.033a": "āho svid ṛtuparṇo 'pi yathā rājā nalas tathā",
    "GE07mbh_03_u:071.033c": "tato 'yaṃ rathanirghoṣo naiṣadhasyeva lakṣyate",
    "GE07mbh_03_u:071.034a": "evaṃ vitarkayitvā tu damayantī viśāṃ pate",
    "GE07mbh_03_u:071.034c": "dūtīṃ prasthāpayām āsa naiṣadhānveṣaṇe nṛpa",
    "GE07mbh_03_u:072.001": "damayanty uvāca",
    "GE07mbh_03_u:072.001a": "gaccha keśini jānīhi ka eṣa rathavāhakaḥ",
    "GE07mbh_03_u:072.001c": "upaviṣṭo rathopasthe vikṛto hrasvabāhukaḥ",
    "GE07mbh_03_u:072.002a": "abhyetya kuśalaṃ bhadre mṛdupūrvaṃ samāhitā",
    "GE07mbh_03_u:072.002c": "pṛcchethāḥ puruṣaṃ hy enaṃ yathātattvam anindite",
    "GE07mbh_03_u:072.003a": "atra me mahatī śaṅkā bhaved eṣa nalo nṛpaḥ",
    "GE07mbh_03_u:072.003c": "tathā ca me manastuṣṭir hṛdayasya ca nirvṛtiḥ",
    "GE07mbh_03_u:072.004a": "brūyāś cainaṃ kathānte tvaṃ parṇādavacanaṃ yathā",
    "GE07mbh_03_u:072.004c": "prativākyaṃ ca suśroṇi budhyethās tvam anindite",
    "GE07mbh_03_u:072.005": "bṛhadaśva uvāca",
    "GE07mbh_03_u:072.005a": "evaṃ samāhitā gatvā dūtī bāhukam abravīt",
    "GE07mbh_03_u:072.005c": "damayanty api kalyāṇī prāsādasthānvavaikṣata",
    "GE07mbh_03_u:072.006": "keśiny uvāca",
    "GE07mbh_03_u:072.006a": "svāgataṃ te manuṣyendra kuśalaṃ te bravīmy aham",
    "GE07mbh_03_u:072.006c": "damayantyā vacaḥ sādhu nibodha puruṣarṣabha",
    "GE07mbh_03_u:072.007a": "kadā vai prasthitā yūyaṃ kimartham iha cāgatāḥ",
    "GE07mbh_03_u:072.007c": "tat tvaṃ brūhi yathānyāyaṃ vaidarbhī śrotum icchati",
    "GE07mbh_03_u:072.008": "bāhuka uvāca",
    "GE07mbh_03_u:072.008a": "śrutaḥ svayaṃvaro rājñā kausalyena yaśasvinā",
    "GE07mbh_03_u:072.008c": "dvitīyo damayantyā vai śvobhūta iti bhāmini",
    "GE07mbh_03_u:072.009a": "śrutvā taṃ prasthito rājā śatayojanayāyibhiḥ",
    "GE07mbh_03_u:072.009c": "hayair vātajavair mukhyair aham asya ca sārathiḥ",
    "GE07mbh_03_u:072.010": "keśiny uvāca",
    "GE07mbh_03_u:072.010a": "atha yo 'sau tṛtīyo vaḥ sa kutaḥ kasya vā punaḥ",
    "GE07mbh_03_u:072.010c": "tvaṃ ca kasya kathaṃ cedaṃ tvayi karma samāhitam",
    "GE07mbh_03_u:072.011": "bāhuka uvāca",
    "GE07mbh_03_u:072.011a": "puṇyaślokasya vai sūto vārṣṇeya iti viśrutaḥ",
    "GE07mbh_03_u:072.011c": "sa nale vidrute bhadre bhāṅgasvarim upasthitaḥ",
    "GE07mbh_03_u:072.012a": "aham apy aśvakuśalaḥ sūdatve ca suniṣṭhitaḥ",
    "GE07mbh_03_u:072.012c": "ṛtuparṇena sārathye bhojane ca vṛtaḥ svayam",
    "GE07mbh_03_u:072.013": "keśiny uvāca",
    "GE07mbh_03_u:072.013a": "atha jānāti vārṣṇeyaḥ kva nu rājā nalo gataḥ",
    "GE07mbh_03_u:072.013c": "kathaṃ cit tvayi vaitena kathitaṃ syāt tu bāhuka",
    "GE07mbh_03_u:072.014": "bāhuka uvāca",
    "GE07mbh_03_u:072.014a": "ihaiva putrau nikṣipya nalasyāśubhakarmaṇaḥ",
    "GE07mbh_03_u:072.014c": "gatas tato yathākāmaṃ naiṣa jānāti naiṣadham",
    "GE07mbh_03_u:072.015a": "na cānyaḥ puruṣaḥ kaś cin nalaṃ vetti yaśasvini",
    "GE07mbh_03_u:072.015c": "gūḍhaś carati loke 'smin naṣṭarūpo mahīpatiḥ",
    "GE07mbh_03_u:072.016a": "ātmaiva hi nalaṃ vetti yā cāsya tadanantarā",
    "GE07mbh_03_u:072.016c": "na hi vai tāni liṅgāni nalaṃ śaṃsanti karhi cit",
    "GE07mbh_03_u:072.017": "keśiny uvāca",
    "GE07mbh_03_u:072.017a": "yo 'sāv ayodhyāṃ prathamaṃ gatavān brāhmaṇas tadā",
    "GE07mbh_03_u:072.017c": "imāni nārīvākyāni kathayānaḥ punaḥ punaḥ",
    "GE07mbh_03_u:072.018a": "kva nu tvaṃ kitava chittvā vastrārdhaṃ prasthito mama",
    "GE07mbh_03_u:072.018c": "utsṛjya vipine suptām anuraktāṃ priyāṃ priya",
    "GE07mbh_03_u:072.019a": "sā vai yathā samādiṣṭā tatrāste tvatpratīkṣiṇī",
    "GE07mbh_03_u:072.019c": "dahyamānā divārātraṃ vastrārdhenābhisaṃvṛtā",
    "GE07mbh_03_u:072.020a": "tasyā rudantyāḥ satataṃ tena duḥkhena pārthiva",
    "GE07mbh_03_u:072.020c": "prasādaṃ kuru vai vīra prativākyaṃ prayaccha ca",
    "GE07mbh_03_u:072.021a": "tasyās tat priyam ākhyānaṃ prabravīhi mahāmate",
    "GE07mbh_03_u:072.021c": "tad eva vākyaṃ vaidarbhī śrotum icchaty aninditā",
    "GE07mbh_03_u:072.022a": "etac chrutvā prativacas tasya dattaṃ tvayā kila",
    "GE07mbh_03_u:072.022c": "yat purā tat punas tvatto vaidarbhī śrotum icchati",
    "GE07mbh_03_u:072.023": "bṛhadaśva uvāca",
    "GE07mbh_03_u:072.023a": "evam uktasya keśinyā nalasya kurunandana",
    "GE07mbh_03_u:072.023c": "hṛdayaṃ vyathitaṃ cāsīd aśrupūrṇe ca locane",
    "GE07mbh_03_u:072.024a": "sa nigṛhyātmano duḥkhaṃ dahyamāno mahīpatiḥ",
    "GE07mbh_03_u:072.024c": "bāṣpasaṃdigdhayā vācā punar evedam abravīt",
    "GE07mbh_03_u:072.025a": "vaiṣamyam api saṃprāptā gopāyanti kulastriyaḥ",
    "GE07mbh_03_u:072.025c": "ātmānam ātmanā satyo jitasvargā na saṃśayaḥ",
    "GE07mbh_03_u:072.026a": "rahitā bhartṛbhiś caiva na krudhyanti kadā cana",
    "GE07mbh_03_u:072.026c": "prāṇāṃś cāritrakavacā dhārayantīha satstriyaḥ",
    "GE07mbh_03_u:072.027a": "prāṇayātrāṃ pariprepsoḥ śakunair hṛtavāsasaḥ",
    "GE07mbh_03_u:072.027c": "ādhibhir dahyamānasya śyāmā na kroddhum arhati",
    "GE07mbh_03_u:072.028a": "satkṛtāsatkṛtā vāpi patiṃ dṛṣṭvā tathāgatam",
    "GE07mbh_03_u:072.028c": "bhraṣṭarājyaṃ śriyā hīnaṃ kṣudhitaṃ vyasanāplutam",
    "GE07mbh_03_u:072.029a": "evaṃ bruvāṇas tad vākyaṃ nalaḥ paramaduḥkhitaḥ",
    "GE07mbh_03_u:072.029c": "na bāṣpam aśakat soḍhuṃ praruroda ca bhārata",
    "GE07mbh_03_u:072.030a": "tataḥ sā keśinī gatvā damayantyai nyavedayat",
    "GE07mbh_03_u:072.030c": "tat sarvaṃ kathitaṃ caiva vikāraṃ caiva tasya tam",
    "GE07mbh_03_u:073.001": "bṛhadaśva uvāca",
    "GE07mbh_03_u:073.001a": "damayantī tu tac chrutvā bhṛśaṃ śokaparāyaṇā",
    "GE07mbh_03_u:073.001c": "śaṅkamānā nalaṃ taṃ vai keśinīm idam abravīt",
    "GE07mbh_03_u:073.002a": "gaccha keśini bhūyas tvaṃ parīkṣāṃ kuru bāhuke",
    "GE07mbh_03_u:073.002c": "ābruvāṇā samīpasthā caritāny asya lakṣaya",
    "GE07mbh_03_u:073.003a": "yadā ca kiṃ cit kuryāt sa kāraṇaṃ tatra bhāmini",
    "GE07mbh_03_u:073.003c": "tatra saṃceṣṭamānasya saṃlakṣyaṃ te viceṣṭitam",
    "GE07mbh_03_u:073.004a": "na cāsya pratibandhena deyo 'gnir api bhāmini",
    "GE07mbh_03_u:073.004c": "yācate na jalaṃ deyaṃ samyag atvaramāṇayā",
    "GE07mbh_03_u:073.005a": "etat sarvaṃ samīkṣya tvaṃ caritaṃ me nivedaya",
    "GE07mbh_03_u:073.005b-0340_01": "nimittaṃ yat tvayā dṛṣṭaṃ bāhuke daivamānuṣam",
    "GE07mbh_03_u:073.005c": "yac cānyad api paśyethās tac cākhyeyaṃ tvayā mama",
    "GE07mbh_03_u:073.006a": "damayantyaivam uktā sā jagāmāthāśu keśinī",
    "GE07mbh_03_u:073.006c": "niśāmya ca hayajñasya liṅgāni punar āgamat",
    "GE07mbh_03_u:073.007a": "sā tat sarvaṃ yathāvṛttaṃ damayantyai nyavedayat",
    "GE07mbh_03_u:073.007c": "nimittaṃ yat tadā dṛṣṭaṃ bāhuke divyamānuṣam",
    "GE07mbh_03_u:073.008": "keśiny uvāca",
    "GE07mbh_03_u:073.008a": "dṛḍhaṃ śucyupacāro 'sau na mayā mānuṣaḥ kva cit",
    "GE07mbh_03_u:073.008c": "dṛṣṭapūrvaḥ śruto vāpi damayanti tathāvidhaḥ",
    "GE07mbh_03_u:073.009a": "hrasvam āsādya saṃcāraṃ nāsau vinamate kva cit",
    "GE07mbh_03_u:073.009c": "taṃ tu dṛṣṭvā yathāsaṅgam utsarpati yathāsukham",
    "GE07mbh_03_u:073.009e": "saṃkaṭe 'py asya sumahad vivaraṃ jāyate 'dhikam",
    "GE07mbh_03_u:073.010a": "ṛtuparṇasya cārthāya bhojanīyam anekaśaḥ",
    "GE07mbh_03_u:073.010c": "preṣitaṃ tatra rājñā ca māṃsaṃ subahu pāśavam",
    "GE07mbh_03_u:073.011a": "tasya prakṣālanārthāya kumbhas tatropakalpitaḥ",
    "GE07mbh_03_u:073.011c": "sa tenāvekṣitaḥ kumbhaḥ pūrṇa evābhavat tadā",
    "GE07mbh_03_u:073.012a": "tataḥ prakṣālanaṃ kṛtvā samadhiśritya bāhukaḥ",
    "GE07mbh_03_u:073.012c": "tṛṇamuṣṭiṃ samādāya āvidhyainaṃ samādadhat",
    "GE07mbh_03_u:073.013a": "atha prajvalitas tatra sahasā havyavāhanaḥ",
    "GE07mbh_03_u:073.013c": "tad adbhutatamaṃ dṛṣṭvā vismitāham ihāgatā",
    "GE07mbh_03_u:073.014a": "anyac ca tasmin sumahad āścaryaṃ lakṣitaṃ mayā",
    "GE07mbh_03_u:073.014c": "yad agnim api saṃspṛśya naiva dahyaty asau śubhe",
    "GE07mbh_03_u:073.015a": "chandena codakaṃ tasya vahaty āvarjitaṃ drutam",
    "GE07mbh_03_u:073.015c": "atīva cānyat sumahad āścaryaṃ dṛṣṭavaty aham",
    "GE07mbh_03_u:073.016a": "yat sa puṣpāṇy upādāya hastābhyāṃ mamṛde śanaiḥ",
    "GE07mbh_03_u:073.016c": "mṛdyamānāni pāṇibhyāṃ tena puṣpāṇi tāny atha",
    "GE07mbh_03_u:073.017a": "bhūya eva sugandhīni hṛṣitāni bhavanti ca",
    "GE07mbh_03_u:073.017c": "etāny adbhutakalpāni dṛṣṭvāhaṃ drutam āgatā",
    "GE07mbh_03_u:073.017d-0341_01": "ceṣṭitāni viśālākṣi bāhukasya samīpataḥ",
    "GE07mbh_03_u:073.018": "bṛhadaśva uvāca",
    "GE07mbh_03_u:073.018a": "damayantī tu tac chrutvā puṇyaślokasya ceṣṭitam",
    "GE07mbh_03_u:073.018c": "amanyata nalaṃ prāptaṃ karmaceṣṭābhisūcitam",
    "GE07mbh_03_u:073.019a": "sā śaṅkamānā bhartāraṃ nalaṃ bāhukarūpiṇam",
    "GE07mbh_03_u:073.019c": "keśinīṃ ślakṣṇayā vācā rudatī punar abravīt",
    "GE07mbh_03_u:073.020a": "punar gaccha pramattasya bāhukasyopasaṃskṛtam",
    "GE07mbh_03_u:073.020c": "mahānasāc chṛtaṃ māṃsaṃ samādāyaihi bhāmini",
    "GE07mbh_03_u:073.021a": "sā gatvā bāhuke vyagre tan māṃsam apakṛṣya ca",
    "GE07mbh_03_u:073.021c": "atyuṣṇam eva tvaritā tatkṣaṇaṃ priyakāriṇī",
    "GE07mbh_03_u:073.021e": "damayantyai tataḥ prādāt keśinī kurunandana",
    "GE07mbh_03_u:073.022a": "socitā nalasiddhasya māṃsasya bahuśaḥ purā",
    "GE07mbh_03_u:073.022c": "prāśya matvā nalaṃ sūdaṃ prākrośad bhṛśaduḥkhitā",
    "GE07mbh_03_u:073.023a": "vaiklavyaṃ ca paraṃ gatvā prakṣālya ca mukhaṃ tataḥ",
    "GE07mbh_03_u:073.023c": "mithunaṃ preṣayām āsa keśinyā saha bhārata",
    "GE07mbh_03_u:073.024a": "indrasenāṃ saha bhrātrā samabhijñāya bāhukaḥ",
    "GE07mbh_03_u:073.024c": "abhidrutya tato rājā pariṣvajyāṅkam ānayat",
    "GE07mbh_03_u:073.025a": "bāhukas tu samāsādya sutau surasutopamau",
    "GE07mbh_03_u:073.025c": "bhṛśaṃ duḥkhaparītātmā sasvaraṃ prarudoda ha",
    "GE07mbh_03_u:073.026a": "naiṣadho darśayitvā tu vikāram asakṛt tadā",
    "GE07mbh_03_u:073.026c": "utsṛjya sahasā putrau keśinīm idam abravīt",
    "GE07mbh_03_u:073.027a": "idaṃ susadṛśaṃ bhadre mithunaṃ mama putrayoḥ",
    "GE07mbh_03_u:073.027c": "tato dṛṣṭvaiva sahasā bāṣpam utsṛṣṭavān aham",
    "GE07mbh_03_u:073.028a": "bahuśaḥ saṃpatantīṃ tvāṃ janaḥ śaṅketa doṣataḥ",
    "GE07mbh_03_u:073.028c": "vayaṃ ca deśātithayo gaccha bhadre namo 'stu te",
    "GE07mbh_03_u:074.001": "bṛhadaśva uvāca",
    "GE07mbh_03_u:074.001a": "sarvaṃ vikāraṃ dṛṣṭvā tu puṇyaślokasya dhīmataḥ",
    "GE07mbh_03_u:074.001c": "āgatya keśinī kṣipraṃ damayantyai nyavedayat",
    "GE07mbh_03_u:074.002a": "damayantī tato bhūyaḥ preṣayām āsa keśinīm",
    "GE07mbh_03_u:074.002c": "mātuḥ sakāśaṃ duḥkhārtā nalaśaṅkāsamutsukā",
    "GE07mbh_03_u:074.003a": "parīkṣito me bahuśo bāhuko nalaśaṅkayā",
    "GE07mbh_03_u:074.003c": "rūpe me saṃśayas tv ekaḥ svayam icchāmi veditum",
    "GE07mbh_03_u:074.004a": "sa vā praveśyatāṃ mātar māṃ vānujñātum arhasi",
    "GE07mbh_03_u:074.004c": "viditaṃ vātha vājñātaṃ pitur me saṃvidhīyatām",
    "GE07mbh_03_u:074.005a": "evam uktā tu vaidarbhyā sā devī bhīmam abravīt",
    "GE07mbh_03_u:074.005c": "duhitus tam abhiprāyam anvajānāc ca pārthivaḥ",
    "GE07mbh_03_u:074.006a": "sā vai pitrābhyanujñātā mātrā ca bharatarṣabha",
    "GE07mbh_03_u:074.006c": "nalaṃ praveśayām āsa yatra tasyāḥ pratiśrayaḥ",
    "GE07mbh_03_u:074.006d-0342_01": "tāṃ sma dṛṣṭvaiva sahasā damayantīṃ nalo nṛpaḥ",
    "GE07mbh_03_u:074.006d-0342_02": "āviṣṭaḥ śokaduḥkhābhyāṃ babhūvāśrupariplutaḥ",
    "GE07mbh_03_u:074.007a": "taṃ tu dṛṣṭvā tathāyuktaṃ damayantī nalaṃ tadā",
    "GE07mbh_03_u:074.007c": "tīvraśokasamāviṣṭā babhūva varavarṇinī",
    "GE07mbh_03_u:074.008a": "tataḥ kāṣāyavasanā jaṭilā malapaṅkinī",
    "GE07mbh_03_u:074.008c": "damayantī mahārāja bāhukaṃ vākyam abravīt",
    "GE07mbh_03_u:074.009a": "dṛṣṭapūrvas tvayā kaś cid dharmajño nāma bāhuka",
    "GE07mbh_03_u:074.009c": "suptām utsṛjya vipine gato yaḥ puruṣaḥ striyam",
    "GE07mbh_03_u:074.010a": "anāgasaṃ priyāṃ bhāryāṃ vijane śramamohitām",
    "GE07mbh_03_u:074.010c": "apahāya tu ko gacchet puṇyaślokam ṛte nalam",
    "GE07mbh_03_u:074.011a": "kiṃ nu tasya mayā kāryam aparāddhaṃ mahīpateḥ",
    "GE07mbh_03_u:074.011c": "yo mām utsṛjya vipine gatavān nidrayā hṛtām",
    "GE07mbh_03_u:074.012a": "sākṣād devān apāhāya vṛto yaḥ sa mayā purā",
    "GE07mbh_03_u:074.012c": "anuvratāṃ sābhikāmāṃ putriṇīṃ tyaktavān katham",
    "GE07mbh_03_u:074.013a": "agnau pāṇigṛhītāṃ ca haṃsānāṃ vacane sthitām",
    "GE07mbh_03_u:074.013c": "bhariṣyāmīti satyaṃ ca pratiśrutya kva tad gatam",
    "GE07mbh_03_u:074.014a": "damayantyā bruvantyās tu sarvam etad ariṃdama",
    "GE07mbh_03_u:074.014c": "śokajaṃ vāri netrābhyām asukhaṃ prāsravad bahu",
    "GE07mbh_03_u:074.015a": "atīva kṛṣṇatārābhyāṃ raktāntābhyāṃ jalaṃ tu tat",
    "GE07mbh_03_u:074.015c": "parisravan nalo dṛṣṭvā śokārta idam abravīt",
    "GE07mbh_03_u:074.016a": "mama rājyaṃ pranaṣṭaṃ yan nāhaṃ tat kṛtavān svayam",
    "GE07mbh_03_u:074.016c": "kalinā tat kṛtaṃ bhīru yac ca tvām aham atyajam",
    "GE07mbh_03_u:074.017a": "tvayā tu dharmabhṛcchreṣṭhe śāpenābhihataḥ purā",
    "GE07mbh_03_u:074.017c": "vanasthayā duḥkhitayā śocantyā māṃ vivāsasam",
    "GE07mbh_03_u:074.018a": "sa maccharīre tvacchāpād dahyamāno 'vasat kaliḥ",
    "GE07mbh_03_u:074.018b-0343_01": "karkoṭakaviṣād dagdho mama satyena śobhane",
    "GE07mbh_03_u:074.018c": "tvacchāpadagdhaḥ satataṃ so 'gnāv iva samāhitaḥ",
    "GE07mbh_03_u:074.019a": "mama ca vyavasāyena tapasā caiva nirjitaḥ",
    "GE07mbh_03_u:074.019c": "duḥkhasyāntena cānena bhavitavyaṃ hi nau śubhe",
    "GE07mbh_03_u:074.020a": "vimucya māṃ gataḥ pāpaḥ sa tato 'ham ihāgataḥ",
    "GE07mbh_03_u:074.020b-0344_01": "āviṣṭaḥ śokaduḥkhābhyāṃ bāṣpadhārāpariplutaḥ",
    "GE07mbh_03_u:074.020c": "tvadarthaṃ vipulaśroṇi na hi me 'nyat prayojanam",
    "GE07mbh_03_u:074.021a": "kathaṃ nu nārī bhartāram anuraktam anuvratam",
    "GE07mbh_03_u:074.021c": "utsṛjya varayed anyaṃ yathā tvaṃ bhīru karhi cit",
    "GE07mbh_03_u:074.022a": "dūtāś caranti pṛthivīṃ kṛtsnāṃ nṛpatiśāsanāt",
    "GE07mbh_03_u:074.022c": "bhaimī kila sma bhartāraṃ dvitīyaṃ varayiṣyati",
    "GE07mbh_03_u:074.023a": "svairavṛttā yathākāmam anurūpam ivātmanaḥ",
    "GE07mbh_03_u:074.023c": "śrutvaiva caivaṃ tvarito bhāṅgasvarir upasthitaḥ",
    "GE07mbh_03_u:074.023d-0345_01": "katham utsṛjya bhartāraṃ nibhṛtaiva vadhūś caret",
    "GE07mbh_03_u:074.024a": "damayantī tu tac chrutvā nalasya paridevitam",
    "GE07mbh_03_u:074.024c": "prāñjalir vepamānā ca bhītā vacanam abravīt",
    "GE07mbh_03_u:074.024d-0346_01": "gṛhe bhīmasya nṛpateḥ parasparasukhaiṣiṇau",
    "GE07mbh_03_u:074.024d-0346_02": "vasetāṃ hṛṣṭasaṃkalpau vaidarbhī ca nalaś ca ha",
    "GE07mbh_03_u:075.001": "damayanty uvāca",
    "GE07mbh_03_u:075.001a": "na mām arhasi kalyāṇa pāpena pariśaṅkitum",
    "GE07mbh_03_u:075.001c": "mayā hi devān utsṛjya vṛtas tvaṃ niṣadhādhipa",
    "GE07mbh_03_u:075.002a": "tavābhigamanārthaṃ tu sarvato brāhmaṇā gatāḥ",
    "GE07mbh_03_u:075.002c": "vākyāni mama gāthābhir gāyamānā diśo daśa",
    "GE07mbh_03_u:075.003a": "tatas tvāṃ brāhmaṇo vidvān parṇādo nāma pārthiva",
    "GE07mbh_03_u:075.003c": "abhyagacchat kosalāyām ṛtuparṇaniveśane",
    "GE07mbh_03_u:075.004a": "tena vākye hṛte samyak prativākye tathāhṛte",
    "GE07mbh_03_u:075.004c": "upāyo 'yaṃ mayā dṛṣṭo naiṣadhānayane tava",
    "GE07mbh_03_u:075.005a": "tvām ṛte na hi loke 'nya ekāhnā pṛthivīpate",
    "GE07mbh_03_u:075.005c": "samartho yojanaśataṃ gantum aśvair narādhipa",
    "GE07mbh_03_u:075.006a": "tathā cemau mahīpāla bhaje 'haṃ caraṇau tava",
    "GE07mbh_03_u:075.006c": "yathā nāsatkṛtaṃ kiṃ cin manasāpi carāmy aham",
    "GE07mbh_03_u:075.007a": "ayaṃ carati loke 'smin bhūtasākṣī sadāgatiḥ",
    "GE07mbh_03_u:075.007c": "eṣa muñcatu me prāṇān yadi pāpaṃ carāmy aham",
    "GE07mbh_03_u:075.008a": "tathā carati tigmāṃśuḥ pareṇa bhuvanaṃ sadā",
    "GE07mbh_03_u:075.008c": "sa vimuñcatu me prāṇān yadi pāpaṃ carāmy aham",
    "GE07mbh_03_u:075.009a": "candramāḥ sarvabhūtānām antaś carati sākṣivat",
    "GE07mbh_03_u:075.009c": "sa vimuñcatu me prāṇān yadi pāpaṃ carāmy aham",
    "GE07mbh_03_u:075.010a": "ete devās trayaḥ kṛtsnaṃ trailokyaṃ dhārayanti vai",
    "GE07mbh_03_u:075.010c": "vibruvantu yathāsatyam ete vādya tyajantu mām",
    "GE07mbh_03_u:075.011a": "evam ukte tato vāyur antarikṣād abhāṣata",
    "GE07mbh_03_u:075.011c": "naiṣā kṛtavatī pāpaṃ nala satyaṃ bravīmi te",
    "GE07mbh_03_u:075.012a": "rājañ śīlanidhiḥ sphīto damayantyā surakṣitaḥ",
    "GE07mbh_03_u:075.012c": "sākṣiṇo rakṣiṇaś cāsyā vayaṃ trīn parivatsarān",
    "GE07mbh_03_u:075.013a": "upāyo vihitaś cāyaṃ tvadartham atulo 'nayā",
    "GE07mbh_03_u:075.013c": "na hy ekāhnā śataṃ gantā tvad ṛte 'nyaḥ pumān iha",
    "GE07mbh_03_u:075.014a": "upapannā tvayā bhaimī tvaṃ ca bhaimyā mahīpate",
    "GE07mbh_03_u:075.014c": "nātra śaṅkā tvayā kāryā saṃgaccha saha bhāryayā",
    "GE07mbh_03_u:075.015a": "tathā bruvati vāyau tu puṣpavṛṣṭiḥ papāta ha",
    "GE07mbh_03_u:075.015c": "devadundubhayo nedur vavau ca pavanaḥ śivaḥ",
    "GE07mbh_03_u:075.016a": "tad adbhutatamaṃ dṛṣṭvā nalo rājātha bhārata",
    "GE07mbh_03_u:075.016c": "damayantyāṃ viśaṅkāṃ tāṃ vyapākarṣad ariṃdamaḥ",
    "GE07mbh_03_u:075.017a": "tatas tad vastram arajaḥ prāvṛṇod vasudhādhipaḥ",
    "GE07mbh_03_u:075.017c": "saṃsmṛtya nāgarājānaṃ tato lebhe vapuḥ svakam",
    "GE07mbh_03_u:075.018a": "svarūpiṇaṃ tu bhartāraṃ dṛṣṭvā bhīmasutā tadā",
    "GE07mbh_03_u:075.018c": "prākrośad uccair āliṅgya puṇyaślokam aninditā",
    "GE07mbh_03_u:075.019a": "bhaimīm api nalo rājā bhrājamāno yathā purā",
    "GE07mbh_03_u:075.019c": "sasvaje svasutau cāpi yathāvat pratyanandata",
    "GE07mbh_03_u:075.020a": "tataḥ svorasi vinyasya vaktraṃ tasya śubhānanā",
    "GE07mbh_03_u:075.020c": "parītā tena duḥkhena niśaśvāsāyatekṣaṇā",
    "GE07mbh_03_u:075.021a": "tathaiva maladigdhāṅgī pariṣvajya śucismitā",
    "GE07mbh_03_u:075.021c": "suciraṃ puruṣavyāghraṃ tasthau sāśrupariplutā",
    "GE07mbh_03_u:075.022a": "tataḥ sarvaṃ yathāvṛttaṃ damayantyā nalasya ca",
    "GE07mbh_03_u:075.022c": "bhīmāyākathayat prītyā vaidarbhyā jananī nṛpa",
    "GE07mbh_03_u:075.023a": "tato 'bravīn mahārājaḥ kṛtaśaucam ahaṃ nalam",
    "GE07mbh_03_u:075.023c": "damayantyā sahopetaṃ kālyaṃ draṣṭā sukhoṣitam",
    "GE07mbh_03_u:075.024a": "tatas tau sahitau rātriṃ kathayantau purātanam",
    "GE07mbh_03_u:075.024c": "vane vicaritaṃ sarvam ūṣatur muditau nṛpa",
    "GE07mbh_03_u:075.025a": "sa caturthe tato varṣe saṃgamya saha bhāryayā",
    "GE07mbh_03_u:075.025c": "sarvakāmaiḥ susiddhārtho labdhavān paramāṃ mudam",
    "GE07mbh_03_u:075.026a": "damayanty api bhartāram avāpyāpyāyitā bhṛśam",
    "GE07mbh_03_u:075.026c": "ardhasaṃjātasasyeva toyaṃ prāpya vasuṃdharā",
    "GE07mbh_03_u:075.027a": "saivaṃ sametya vyapanītatandrī; śāntajvarā harṣavivṛddhasattvā",
    "GE07mbh_03_u:075.027c": "rarāja bhaimī samavāptakāmā; śītāṃśunā rātrir ivoditena",
    "GE07mbh_03_u:076.001": "bṛhadaśva uvāca",
    "GE07mbh_03_u:076.001a": "atha tāṃ vyuṣito rātriṃ nalo rājā svalaṃkṛtaḥ",
    "GE07mbh_03_u:076.001c": "vaidarbhyā sahitaḥ kālyaṃ dadarśa vasudhādhipam",
    "GE07mbh_03_u:076.002a": "tato 'bhivādayām āsa prayataḥ śvaśuraṃ nalaḥ",
    "GE07mbh_03_u:076.002c": "tasyānu damayantī ca vavande pitaraṃ śubhā",
    "GE07mbh_03_u:076.003a": "taṃ bhīmaḥ pratijagrāha putravat parayā mudā",
    "GE07mbh_03_u:076.003c": "yathārhaṃ pūjayitvā tu samāśvāsayata prabhuḥ",
    "GE07mbh_03_u:076.003e": "nalena sahitāṃ tatra damayantīṃ pativratām",
    "GE07mbh_03_u:076.003f-0347_01": "anujagrāha mahatā satkāreṇa kṣitīśvaraḥ",
    "GE07mbh_03_u:076.004a": "tām arhaṇāṃ nalo rājā pratigṛhya yathāvidhi",
    "GE07mbh_03_u:076.004c": "paricaryāṃ svakāṃ tasmai yathāvat pratyavedayat",
    "GE07mbh_03_u:076.005a": "tato babhūva nagare sumahān harṣanisvanaḥ",
    "GE07mbh_03_u:076.005c": "janasya saṃprahṛṣṭasya nalaṃ dṛṣṭvā tathāgatam",
    "GE07mbh_03_u:076.006a": "aśobhayac ca nagaraṃ patākādhvajamālinam",
    "GE07mbh_03_u:076.006c": "siktasaṃmṛṣṭapuṣpāḍhyā rājamārgāḥ kṛtās tadā",
    "GE07mbh_03_u:076.007a": "dvāri dvāri ca paurāṇāṃ puṣpabhaṅgaḥ prakalpitaḥ",
    "GE07mbh_03_u:076.007c": "arcitāni ca sarvāṇi devatāyatanāni ca",
    "GE07mbh_03_u:076.008a": "ṛtuparṇo 'pi śuśrāva bāhukacchadminaṃ",
    "GE07mbh_03_u:076.008c": "damayantyā samāyuktaṃ jahṛṣe ca narādhipaḥ",
    "GE07mbh_03_u:076.009a": "tam ānāyya nalo rājā kṣamayām āsa pārthivam",
    "GE07mbh_03_u:076.009c": "sa ca taṃ kṣamayām āsa hetubhir buddhisaṃmataḥ",
    "GE07mbh_03_u:076.010a": "sa satkṛto mahīpālo naiṣadhaṃ vismayānvitaḥ",
    "GE07mbh_03_u:076.010b-0348_01": "uvāca vākyaṃ tattvajño naiṣadhaṃ vadatāṃ varaḥ",
    "GE07mbh_03_u:076.010c": "diṣṭyā sameto dāraiḥ svair bhavān ity abhyanandata",
    "GE07mbh_03_u:076.011a": "kaccit tu nāparādhaṃ te kṛtavān asmi naiṣadha",
    "GE07mbh_03_u:076.011c": "ajñātavāsaṃ vasato madgṛhe niṣadhādhipa",
    "GE07mbh_03_u:076.012a": "yadi vā buddhipūrvāṇi yady abuddhāni kāni cit",
    "GE07mbh_03_u:076.012c": "mayā kṛtāny akāryāṇi tāni me kṣantum arhasi",
    "GE07mbh_03_u:076.013": "nala uvāca",
    "GE07mbh_03_u:076.013a": "na me 'parādhaṃ kṛtavāṃs tvaṃ svalpam api pārthiva",
    "GE07mbh_03_u:076.013c": "kṛte 'pi ca na me kopaḥ kṣantavyaṃ hi mayā tava",
    "GE07mbh_03_u:076.014a": "pūrvaṃ hy asi sakhā me 'si saṃbandhī ca narādhipa",
    "GE07mbh_03_u:076.014c": "ata ūrdhvaṃ tu bhūyas tvaṃ prītim āhartum arhasi",
    "GE07mbh_03_u:076.014d-0349_01": "ata ūrdhvaṃ tu bhūyas tvaṃ prītimān kṣantum arhasi",
    "GE07mbh_03_u:076.015a": "sarvakāmaiḥ suvihitaḥ sukham asmy uṣitas tvayi",
    "GE07mbh_03_u:076.015c": "na tathā svagṛhe rājan yathā tava gṛhe sadā",
    "GE07mbh_03_u:076.016a": "idaṃ caiva hayajñānaṃ tvadīyaṃ mayi tiṣṭhati",
    "GE07mbh_03_u:076.016c": "tad upākartum icchāmi manyase yadi pārthiva",
    "GE07mbh_03_u:076.017": "bṛhadaśva uvāca",
    "GE07mbh_03_u:076.017a": "evam uktvā dadau vidyām ṛtuparṇāya naiṣadhaḥ",
    "GE07mbh_03_u:076.017c": "sa ca tāṃ pratijagrāha vidhidṛṣṭena karmaṇā",
    "GE07mbh_03_u:076.018a": "tato gṛhyāśvahṛdayaṃ tadā bhāṅgasvarir nṛpaḥ",
    "GE07mbh_03_u:076.018b-0350_01": "niṣadhādhipateś cāpi datvākṣahṛdayaṃ nṛpaḥ",
    "GE07mbh_03_u:076.018c": "sūtam anyam upādāya yayau svapuram eva hi",
    "GE07mbh_03_u:076.019a": "ṛtuparṇe pratigate nalo rājā viśāṃ pate",
    "GE07mbh_03_u:076.019c": "nagare kuṇḍine kālaṃ nātidīrgham ivāvasat",
    "GE07mbh_03_u:077.001": "bṛhadaśva uvāca",
    "GE07mbh_03_u:077.001a": "sa māsam uṣya kaunteya bhīmam āmantrya naiṣadhaḥ",
    "GE07mbh_03_u:077.001c": "purād alpaparīvāro jagāma niṣadhān prati",
    "GE07mbh_03_u:077.002a": "rathenaikena śubhreṇa dantibhiḥ pariṣoḍaśaiḥ",
    "GE07mbh_03_u:077.002c": "pañcāśadbhir hayaiś caiva ṣaṭśataiś ca padātibhiḥ",
    "GE07mbh_03_u:077.003a": "sa kampayann iva mahīṃ tvaramāṇo mahīpatiḥ",
    "GE07mbh_03_u:077.003c": "praviveśātisaṃrabdhas tarasaiva mahāmanāḥ",
    "GE07mbh_03_u:077.004a": "tataḥ puṣkaram āsādya vīrasenasuto nalaḥ",
    "GE07mbh_03_u:077.004c": "uvāca dīvyāva punar bahu vittaṃ mayārjitam",
    "GE07mbh_03_u:077.005a": "damayantī ca yac cānyan mayā vasu samarjitam",
    "GE07mbh_03_u:077.005c": "eṣa vai mama saṃnyāsas tava rājyaṃ tu puṣkara",
    "GE07mbh_03_u:077.006a": "punaḥ pravartatāṃ dyūtam iti me niścitā matiḥ",
    "GE07mbh_03_u:077.006c": "ekapāṇena bhadraṃ te prāṇayoś ca paṇāvahe",
    "GE07mbh_03_u:077.007a": "jitvā parasvam āhṛtya rājyaṃ vā yadi vā vasu",
    "GE07mbh_03_u:077.007c": "pratipāṇaḥ pradātavyaḥ paraṃ hi dhanam ucyate",
    "GE07mbh_03_u:077.008a": "na ced vāñchasi tad dyūtaṃ yuddhadyūtaṃ pravartatām",
    "GE07mbh_03_u:077.008c": "dvairathenāstu vai śāntis tava vā mama vā nṛpa",
    "GE07mbh_03_u:077.009a": "vaṃśabhojyam idaṃ rājyaṃ mārgitavyaṃ yathā tathā",
    "GE07mbh_03_u:077.009c": "yena tenāpy upāyena vṛddhānām iti śāsanam",
    "GE07mbh_03_u:077.010a": "dvayor ekatare buddhiḥ kriyatām adya puṣkara",
    "GE07mbh_03_u:077.010c": "kaitavenākṣavatyāṃ vā yuddhe vā namyatāṃ dhanuḥ",
    "GE07mbh_03_u:077.011a": "naiṣadhenaivam uktas tu puṣkaraḥ prahasann iva",
    "GE07mbh_03_u:077.011c": "dhruvam ātmajayaṃ matvā pratyāha pṛthivīpatim",
    "GE07mbh_03_u:077.012a": "diṣṭyā tvayārjitaṃ vittaṃ pratipāṇāya naiṣadha",
    "GE07mbh_03_u:077.012c": "diṣṭyā ca duṣkṛtaṃ karma damayantyāḥ kṣayaṃ gatam",
    "GE07mbh_03_u:077.012e": "diṣṭyā ca dhriyase rājan sadāro 'rinibarhaṇa",
    "GE07mbh_03_u:077.012f-0351_01": "punar dyūte ca te buddhir diṣṭyā puruṣasattama",
    "GE07mbh_03_u:077.013a": "dhanenānena vaidarbhī jitena samalaṃkṛtā",
    "GE07mbh_03_u:077.013c": "mām upasthāsyati vyaktaṃ divi śakram ivāpsarāḥ",
    "GE07mbh_03_u:077.014a": "nityaśo hi smarāmi tvāṃ pratīkṣāmi ca naiṣadha",
    "GE07mbh_03_u:077.014c": "devane ca mama prītir na bhavaty asuhṛdgaṇaiḥ",
    "GE07mbh_03_u:077.015a": "jitvā tv adya varārohāṃ damayantīm aninditām",
    "GE07mbh_03_u:077.015c": "kṛtakṛtyo bhaviṣyāmi sā hi me nityaśo hṛdi",
    "GE07mbh_03_u:077.016a": "śrutvā tu tasya tā vāco bahvabaddhapralāpinaḥ",
    "GE07mbh_03_u:077.016c": "iyeṣa sa śiraś chettuṃ khaḍgena kupito nalaḥ",
    "GE07mbh_03_u:077.017a": "smayaṃs tu roṣatāmrākṣas tam uvāca tato nṛpaḥ",
    "GE07mbh_03_u:077.017c": "paṇāvaḥ kiṃ vyāharase jitvā vai vyāhariṣyasi",
    "GE07mbh_03_u:077.018a": "tataḥ prāvartata dyūtaṃ puṣkarasya nalasya ca",
    "GE07mbh_03_u:077.018c": "ekapāṇena bhadraṃ te nalena sa parājitaḥ",
    "GE07mbh_03_u:077.018e": "saratnakośanicayaḥ prāṇena paṇito 'pi ca",
    "GE07mbh_03_u:077.019a": "jitvā ca puṣkaraṃ rājā prahasann idam abravīt",
    "GE07mbh_03_u:077.019c": "mama sarvam idaṃ rājyam avyagraṃ hatakaṇṭakam",
    "GE07mbh_03_u:077.020a": "vaidarbhī na tvayā śakyā rājāpasada vīkṣitum",
    "GE07mbh_03_u:077.020c": "tasyās tvaṃ saparīvāro mūḍha dāsatvam āgataḥ",
    "GE07mbh_03_u:077.021a": "na tat tvayā kṛtaṃ karma yenāhaṃ nirjitaḥ purā",
    "GE07mbh_03_u:077.021c": "kalinā tat kṛtaṃ karma tvaṃ tu mūḍha na budhyase",
    "GE07mbh_03_u:077.021e": "nāhaṃ parakṛtaṃ doṣaṃ tvayy ādhāsye kathaṃ cana",
    "GE07mbh_03_u:077.022a": "yathāsukhaṃ tvaṃ jīvasva prāṇān abhyutsṛjāmi te",
    "GE07mbh_03_u:077.022b-0352_01": "tathaiva sarvasaṃbhāraṃ svam aṃśaṃ vitarāmi te",
    "GE07mbh_03_u:077.022c": "tathaiva ca mama prītis tvayi vīra na saṃśayaḥ",
    "GE07mbh_03_u:077.023a": "saubhrātraṃ caiva me tvatto na kadā cit prahāsyati",
    "GE07mbh_03_u:077.023c": "puṣkara tvaṃ hi me bhrātā saṃjīvasva śataṃ samāḥ",
    "GE07mbh_03_u:077.024a": "evaṃ nalaḥ sāntvayitvā bhrātaraṃ satyavikramaḥ",
    "GE07mbh_03_u:077.024c": "svapuraṃ preṣayām āsa pariṣvajya punaḥ punaḥ",
    "GE07mbh_03_u:077.025a": "sāntvito naiṣadhenaivaṃ puṣkaraḥ pratyuvāca tam",
    "GE07mbh_03_u:077.025c": "puṇyaślokaṃ tadā rājann abhivādya kṛtāñjaliḥ",
    "GE07mbh_03_u:077.026a": "kīrtir astu tavākṣayyā jīva varṣāyutaṃ sukhī",
    "GE07mbh_03_u:077.026c": "yo me vitarasi prāṇān adhiṣṭhānaṃ ca pārthiva",
    "GE07mbh_03_u:077.027a": "sa tathā satkṛto rājñā māsam uṣya tadā nṛpaḥ",
    "GE07mbh_03_u:077.027c": "prayayau svapuraṃ hṛṣṭaḥ puṣkaraḥ svajanāvṛtaḥ",
    "GE07mbh_03_u:077.028a": "mahatyā senayā rājan vinītaiḥ paricārakaiḥ",
    "GE07mbh_03_u:077.028c": "bhrājamāna ivādityo vapuṣā puruṣarṣabha",
    "GE07mbh_03_u:077.029a": "prasthāpya puṣkaraṃ rājā vittavantam anāmayam",
    "GE07mbh_03_u:077.029c": "praviveśa puraṃ śrīmān atyartham upaśobhitam",
    "GE07mbh_03_u:077.029e": "praviśya sāntvayām āsa paurāṃś ca niṣadhādhipaḥ",
    "GE07mbh_03_u:077.029f-0353_01": "paurā jānapadāś cāpi saṃprahṛṣṭatanūruhāḥ",
    "GE07mbh_03_u:077.029f-0353_02": "ūcuḥ prāñjalayaḥ sarve sāmātyapramukhā janāḥ",
    "GE07mbh_03_u:077.029f-0353_03": "adya sma nirvṛtā rājan pure janapade 'pi ca",
    "GE07mbh_03_u:077.029f-0353_04": "upāsituṃ punaḥ prāptā devā iva śatakratum",
    "GE07mbh_03_u:077.029f-0354_01": "āśvāsayat tadāmātyān sarvāñ jānapadāṃs tadā",
    "GE07mbh_03_u:077.029f-0355_01": "hiteṣu caiṣāṃ satataṃ pitevāvahito 'bhavat",
    "GE07mbh_03_u:078.001": "bṛhadaśva uvāca",
    "GE07mbh_03_u:078.001a": "praśānte tu pure hṛṣṭe saṃpravṛtte mahotsave",
    "GE07mbh_03_u:078.001c": "mahatyā senayā rājā damayantīm upānayat",
    "GE07mbh_03_u:078.001d-0356_01": "puṇyaślokaṃ tu rājyasthaṃ śrutvā bhīmo mahīpatiḥ",
    "GE07mbh_03_u:078.001d-0356_02": "mudā paramayā yukto babhūva bharatarṣabha",
    "GE07mbh_03_u:078.001d-0356_03": "atha hṛṣṭamanā rājā mahatyā senayā saha",
    "GE07mbh_03_u:078.001d-0356_04": "sutāṃ prasthāpayām āsa puṇyaślokāya dhīmate",
    "GE07mbh_03_u:078.002a": "damayantīm api pitā satkṛtya paravīrahā",
    "GE07mbh_03_u:078.002c": "prasthāpayad ameyātmā bhīmo bhīmaparākramaḥ",
    "GE07mbh_03_u:078.003a": "āgatāyāṃ tu vaidarbhyāṃ saputrāyāṃ nalo nṛpaḥ",
    "GE07mbh_03_u:078.003c": "vartayām āsa mudito devarāḍ iva nandane",
    "GE07mbh_03_u:078.004a": "tathā prakāśatāṃ yāto jambūdvīpe 'tha rājasu",
    "GE07mbh_03_u:078.004c": "punaḥ sve cāvasad rājye pratyāhṛtya mahāyaśāḥ",
    "GE07mbh_03_u:078.005a": "īje ca vividhair yajñair vidhivat svāptadakṣiṇaiḥ",
    "GE07mbh_03_u:078.005c": "tathā tvam api rājendra sasuhṛd vakṣyase 'cirāt",
    "GE07mbh_03_u:078.006a": "duḥkham etādṛśaṃ prāpto nalaḥ parapuraṃjayaḥ",
    "GE07mbh_03_u:078.006c": "devanena naraśreṣṭha sabhāryo bharatarṣabha",
    "GE07mbh_03_u:078.007a": "ekākinaiva sumahan nalena pṛthivīpate",
    "GE07mbh_03_u:078.007c": "duḥkham āsāditaṃ ghoraṃ prāptaś cābhyudayaḥ punaḥ",
    "GE07mbh_03_u:078.008a": "tvaṃ punar bhrātṛsahitaḥ kṛṣṇayā caiva pāṇḍava",
    "GE07mbh_03_u:078.008c": "ramase 'smin mahāraṇye dharmam evānucintayan",
    "GE07mbh_03_u:078.009a": "brāhmaṇaiś ca mahābhāgair vedavedāṅgapāragaiḥ",
    "GE07mbh_03_u:078.009c": "nityam anvāsyase rājaṃs tatra kā paridevanā",
    "GE07mbh_03_u:078.009d-0357_01": "akṣāṇāṃ hṛdaye prāpte ṛtuparṇasya saṃnidhau",
    "GE07mbh_03_u:078.009d-0357_02": "nalena yācitaṃ rājñā kalinā ca pratiśrutam",
    "GE07mbh_03_u:078.009d-0358_01": "karkoṭakasya nāgasya damayantyā nalasya ca",
    "GE07mbh_03_u:078.009d-0358_02": "ṛtuparṇasya rājarṣeḥ kīrtanaṃ kalināśanam",
    "GE07mbh_03_u:078.010a": "itihāsam imaṃ cāpi kalināśanam ucyate",
    "GE07mbh_03_u:078.010b-0359_01": "ya idaṃ paṭhate nityaṃ ya idaṃ śṛṇuyān naraḥ",
    "GE07mbh_03_u:078.010b-0359_02": "na tasya vidyate rājan bhayaṃ vai kalikārakam",
    "GE07mbh_03_u:078.010b-0359_03": "dharmanityasya yuktasya sadārjavaratasya ca",
    "GE07mbh_03_u:078.010b-0359_04": "dāntasya ca vadānyasya kaliḥ puṃsaḥ karoti kim",
    "GE07mbh_03_u:078.010c": "śakyam āśvāsituṃ śrutvā tvadvidhena viśāṃ pate",
    "GE07mbh_03_u:078.010d-0360_01": "idam evānyad atraiva vyāsena parikīrtitam",
    "GE07mbh_03_u:078.010d-0360_02": "kalinā ca nṛpe dattaṃ rājan varam anuttamam",
    "GE07mbh_03_u:078.010d-0360_03": "akṣāṇāṃ hṛdaye prāpte ṛtuparṇasya saṃnidhau",
    "GE07mbh_03_u:078.010d-0360_04": "nalena paṭhitaḥ ślokaḥ kalināśāya bhārata",
    "GE07mbh_03_u:078.011a": "asthiratvaṃ ca saṃcintya puruṣārthasya nityadā",
    "GE07mbh_03_u:078.011c": "tasyāye ca vyaye caiva samāśvasihi mā śucaḥ",
    "GE07mbh_03_u:078.011c-0361_01": "**** **** na cintayitum arhasi",
    "GE07mbh_03_u:078.011c-0361_02": "śrutvetihāsaṃ nṛpate",
    "GE07mbh_03_u:078.011d-0362_01": "vyasane tvaṃ mahārāja na viṣīditum",
    "GE07mbh_03_u:078.011d-0363_01": "viṣamāvasthite daive pauruṣe 'phalatāṃ gate",
    "GE07mbh_03_u:078.011d-0363_02": "viṣādayanti nātmānaṃ sattvāpāśrayiṇo budhāḥ",
    "GE07mbh_03_u:078.012a": "ye cedaṃ kathayiṣyanti nalasya caritaṃ mahat",
    "GE07mbh_03_u:078.012c": "śroṣyanti cāpy abhīkṣṇaṃ vai nālakṣmīs tān bhajiṣyati",
    "GE07mbh_03_u:078.012e": "arthās tasyopapatsyante dhanyatāṃ ca gamiṣyati",
    "GE07mbh_03_u:078.013a": "itihāsam imaṃ śrutvā purāṇaṃ śaśvad uttamam",
    "GE07mbh_03_u:078.013c": "putrān pautrān paśūṃś caiva vetsyate nṛṣu cāgryatām",
    "GE07mbh_03_u:078.013e": "arogaḥ prītimāṃś caiva bhaviṣyati na saṃśayaḥ",
    "GE07mbh_03_u:078.014a": "bhayaṃ paśyasi yac ca tvam āhvayiṣyati māṃ punaḥ",
    "GE07mbh_03_u:078.014c": "akṣajña iti tat te 'haṃ nāśayiṣyāmi pārthiva",
    "GE07mbh_03_u:078.015a": "vedākṣahṛdayaṃ kṛtsnam ahaṃ satyaparākrama",
    "GE07mbh_03_u:078.015b-0364_01": "upapadyati mattaś ca bhaviṣyati na saṃśayaḥ",
    "GE07mbh_03_u:078.015c": "upapadyasva kaunteya prasanno 'haṃ bravīmi te",
    "GE07mbh_03_u:078.016": "vaiśaṃpāyana uvāca",
    "GE07mbh_03_u:078.016a": "tato hṛṣṭamanā rājā bṛhadaśvam uvāca ha",
    "GE07mbh_03_u:078.016c": "bhagavann akṣahṛdayaṃ jñātum icchāmi tattvataḥ",
    "GE07mbh_03_u:078.016d-0365_01": "kaunteyenaivam uktas tu bṛhadaśvo mahāmuniḥ",
    "GE07mbh_03_u:078.017a": "tato 'kṣahṛdayaṃ prādāt pāṇḍavāya mahātmane",
    "GE07mbh_03_u:078.017b-0366_01": "labdhvā ca pāṇḍavo rājā viśokaḥ samapadyata",
    "GE07mbh_03_u:078.017b-0366_02": "kathām evaṃ tathā kṛtvā nalasya caritāśrayām",
    "GE07mbh_03_u:078.017b-0366_03": "āmantrya pāṇḍavān sarvān bṛhadaśvo jagāma ha",
    "GE07mbh_03_u:078.017c": "dattvā cāśvaśiro 'gacchad upaspraṣṭuṃ mahātapāḥ",
    "GE07mbh_03_u:078.018a": "bṛhadaśve gate pārtham aśrauṣīt savyasācinam",
    "GE07mbh_03_u:078.018c": "vartamānaṃ tapasy ugre vāyubhakṣaṃ manīṣiṇam",
    "GE07mbh_03_u:078.019a": "brāhmaṇebhyas tapasvibhyaḥ saṃpatadbhyas tatas tataḥ",
    "GE07mbh_03_u:078.019c": "tīrthaśailavarebhyaś ca sametebhyo dṛḍhavrataḥ",
    "GE07mbh_03_u:078.020a": "iti pārtho mahābāhur durāpaṃ tapa āsthitaḥ",
    "GE07mbh_03_u:078.020c": "na tathā dṛṣṭapūrvo 'nyaḥ kaś cid ugratapā iti",
    "GE07mbh_03_u:078.021a": "yathā dhanaṃjayaḥ pārthas tapasvī niyatavrataḥ",
    "GE07mbh_03_u:078.021c": "munir ekacaraḥ śrīmān dharmo vigrahavān iva",
    "GE07mbh_03_u:078.022a": "taṃ śrutvā pāṇḍavo rājaṃs tapyamānaṃ mahāvane",
    "GE07mbh_03_u:078.022c": "anvaśocata kaunteyaḥ priyaṃ vai bhrātaraṃ jayam",
    "GE07mbh_03_u:078.023a": "dahyamānena tu hṛdā śaraṇārthī mahāvane",
    "GE07mbh_03_u:078.023c": "brāhmaṇān vividhajñānān paryapṛcchad yudhiṣṭhiraḥ",
    "GE07mbh_03_u:078.023d-0367_01": "pratigṛhyākṣahṛdayaṃ kuntīputro yudhiṣṭhiraḥ",
    "GE07mbh_03_u:078.023d-0367_02": "āsīd dhṛṣṭamanā rājan bhīmasenādibhir yutaḥ",
    "GE07mbh_03_u:078.023d-0367_03": "svabhrātṝn sahitān paśyan kuntīputro yudhiṣṭhiraḥ",
    "GE07mbh_03_u:078.023d-0367_04": "apaśyann arjunaṃ tatra babhūvāśrupariplutaḥ",
    "GE07mbh_03_u:078.023d-0367_05": "saṃtapyamānaḥ kaunteyo bhīmasenam uvāca ha",
    "GE07mbh_03_u:078.023d-0367_06": "kadā drakṣyāmi vai bhīma pārtham atra tavānujam",
    "GE07mbh_03_u:078.023d-0367_07": "matkṛte hi kuruśreṣṭhas tapyate duścaraṃ tapaḥ",
    "GE07mbh_03_u:078.023d-0367_08": "tasyākṣahṛdayajñānam ākhyāsyāmi kadā nv aham",
    "GE07mbh_03_u:078.023d-0367_09": "sa hi śrutvākṣahṛdayaṃ samupāttaṃ mayā vibho",
    "GE07mbh_03_u:078.023d-0367_10": "prahṛṣṭaḥ puruṣavyāghro bhaviṣyati na saṃśayaḥ janamejaya uvāca vaiśaṃpāyana uvāca",
    "GE07mbh_03_u:079.001-0368_01": "tīrthānāṃ caiva māhātmyaṃ pulastyenābhibhāṣitān",
    "GE07mbh_03_u:079.001-0368_02": "kadā cit tīrthayātrāyāṃ nārado bhagavān ṛṣiḥ",
    "GE07mbh_03_u:079.001-0368_03": "tīrthāni paryaṭaṃs tatra yudhiṣṭhiram upāgamat",
    "GE07mbh_03_u:079.001-0368_04": "vinayāvanato bhūtvā paryapṛcchad yudhiṣṭhiraḥ nārada uvāca",
    "GE07mbh_03_u:079.001-0368_05": "tīrthābhidhānaṃ puṇyaṃ ca nāradāya mahātmane pulastya uvāca",
    "GE07mbh_03_u:079.001-0368_06": "tat te 'haṃ kathayiṣyāmi śṛṇu dharmabhṛtāṃ vara",
    "GE07mbh_03_u:079.001a": "bhagavan kāmyakāt pārthe gate me prapitāmahe",
    "GE07mbh_03_u:079.001c": "pāṇḍavāḥ kim akurvanta tam ṛte savyasācinam",
    "GE07mbh_03_u:079.002a": "sa hi teṣāṃ maheṣvāso gatir āsīd anīkajit",
    "GE07mbh_03_u:079.002c": "ādityānāṃ yathā viṣṇus tathaiva pratibhāti me",
    "GE07mbh_03_u:079.002c-0369_01": "**** **** rudrāṇāṃ caiva śaṃkaraḥ",
    "GE07mbh_03_u:079.002c-0369_02": "tridaśānāṃ mahendraś ca",
    "GE07mbh_03_u:079.003a": "tenendrasamavīryeṇa saṃgrāmeṣv anivartinā",
    "GE07mbh_03_u:079.003c": "vinābhūtā vane vīrāḥ katham āsan pitāmahāḥ",
    "GE07mbh_03_u:079.004": "vaiśaṃpāyana uvāca",
    "GE07mbh_03_u:079.004a": "gate tu kāmyakāt tāta pāṇḍave savyasācini",
    "GE07mbh_03_u:079.004c": "babhūvuḥ kauraveyās te duḥkhaśokaparāyaṇāḥ",
    "GE07mbh_03_u:079.005a": "ākṣiptasūtrā maṇayaś chinnapakṣā iva dvijāḥ",
    "GE07mbh_03_u:079.005c": "aprītamanasaḥ sarve babhūvur atha pāṇḍavāḥ",
    "GE07mbh_03_u:079.006a": "vanaṃ ca tad abhūt tena hīnam akliṣṭakarmaṇā",
    "GE07mbh_03_u:079.006c": "kubereṇa yathā hīnaṃ vanaṃ caitrarathaṃ tathā",
    "GE07mbh_03_u:079.007a": "tam ṛte puruṣavyāghraṃ pāṇḍavā janamejaya",
    "GE07mbh_03_u:079.007c": "mudam aprāpnuvanto vai kāmyake nyavasaṃs tadā",
    "GE07mbh_03_u:079.008a": "brāhmaṇārthe parākrāntāḥ śuddhair bāṇair mahārathāḥ",
    "GE07mbh_03_u:079.008c": "nighnanto bharataśreṣṭha medhyān bahuvidhān mṛgān",
    "GE07mbh_03_u:079.009a": "nityaṃ hi puruṣavyāghrā vanyāhāram ariṃdamāḥ",
    "GE07mbh_03_u:079.009c": "viprasṛtya samāhṛtya brāhmaṇebhyo nyavedayan",
    "GE07mbh_03_u:079.010a": "evaṃ te nyavasaṃs tatra sotkaṇṭhāḥ puruṣarṣabhāḥ",
    "GE07mbh_03_u:079.010c": "ahṛṣṭamanasaḥ sarve gate rājan dhanaṃjaye",
    "GE07mbh_03_u:079.011a": "atha viproṣitaṃ vīraṃ pāñcālī madhyamaṃ patim",
    "GE07mbh_03_u:079.011c": "smarantī pāṇḍavaśreṣṭham idaṃ vacanam abravīt",
    "GE07mbh_03_u:079.012a": "yo 'rjunenārjunas tulyo dvibāhur bahubāhunā",
    "GE07mbh_03_u:079.012c": "tam ṛte pāṇḍavaśreṣṭhaṃ vanaṃ na pratibhāti me",
    "GE07mbh_03_u:079.012e": "śūnyām iva ca paśyāmi tatra tatra mahīm imām",
    "GE07mbh_03_u:079.012f-0370_01": "vinā tena mahīnātha śakrapratimatejasā",
    "GE07mbh_03_u:079.013a": "bahvāścaryam idaṃ cāpi vanaṃ kusumitadrumam",
    "GE07mbh_03_u:079.013c": "na tathā ramaṇīyaṃ me tam ṛte savyasācinam",
    "GE07mbh_03_u:079.014a": "nīlāmbudasamaprakhyaṃ mattamātaṅgavikramam",
    "GE07mbh_03_u:079.014c": "tam ṛte puṇḍarīkākṣaṃ kāmyakaṃ nātibhāti me",
    "GE07mbh_03_u:079.015a": "yasya sma dhanuṣo ghoṣaḥ śrūyate 'śaninisvanaḥ",
    "GE07mbh_03_u:079.015c": "na labhe śarma taṃ rājan smarantī savyasācinam",
    "GE07mbh_03_u:079.016a": "tathā lālapyamānāṃ tāṃ niśamya paravīrahā",
    "GE07mbh_03_u:079.016c": "bhīmaseno mahārāja draupadīm idam abravīt",
    "GE07mbh_03_u:079.017a": "manaḥprītikaraṃ bhadre yad bravīṣi sumadhyame",
    "GE07mbh_03_u:079.017c": "tan me prīṇāti hṛdayam amṛtaprāśanopamam",
    "GE07mbh_03_u:079.018a": "yasya dīrghau samau pīnau bhujau parighasaṃnibhau",
    "GE07mbh_03_u:079.018c": "maurvīkṛtakiṇau vṛttau khaḍgāyudhagadādharau",
    "GE07mbh_03_u:079.019a": "niṣkāṅgadakṛtāpīḍau pañcaśīrṣāv ivoragau",
    "GE07mbh_03_u:079.019c": "tam ṛte puruṣavyāghraṃ naṣṭasūryam idaṃ vanam",
    "GE07mbh_03_u:079.020a": "yam āśritya mahābāhuṃ pāñcālāḥ kuravas tathā",
    "GE07mbh_03_u:079.020c": "surāṇām api yattānāṃ pṛtanāsu na bibhyati",
    "GE07mbh_03_u:079.021a": "yasya bāhū samāśritya vayaṃ sarve mahātmanaḥ",
    "GE07mbh_03_u:079.021c": "manyāmahe jitān ājau parān prāptāṃ ca medinīm",
    "GE07mbh_03_u:079.022a": "tam ṛte phalgunaṃ vīraṃ na labhe kāmyake dhṛtim",
    "GE07mbh_03_u:079.022c": "śūnyām iva ca paśyāmi tatra tatra mahīm imām",
    "GE07mbh_03_u:079.022d-0371_01": "paśyāmi ca diśaḥ sarvās timireṇāvṛtā iva",
    "GE07mbh_03_u:079.022d-0371_02": "tato 'bravīt sāśrukaṇṭho nakulaḥ pāṇḍunandanaḥ",
    "GE07mbh_03_u:079.023": "nakula uvāca",
    "GE07mbh_03_u:079.023a": "ya udīcīṃ diśaṃ gatvā jitvā yudhi mahābalān",
    "GE07mbh_03_u:079.023c": "gandharvamukhyāñ śataśo hayāṃl lebhe sa vāsaviḥ",
    "GE07mbh_03_u:079.023d-0372_01": "yasmin divyāni karmāṇi kathayanti raṇājire",
    "GE07mbh_03_u:079.023d-0372_02": "devā api yudhāṃ śreṣṭhaṃ tam ṛte kā ratir vane",
    "GE07mbh_03_u:079.024a": "rājaṃs tittirikalmāṣāñ śrīmān anilaraṃhasaḥ",
    "GE07mbh_03_u:079.024c": "prādād bhrātre priyaḥ premṇā rājasūye mahākratau",
    "GE07mbh_03_u:079.025a": "tam ṛte bhīmadhanvānaṃ bhīmād avarajaṃ vane",
    "GE07mbh_03_u:079.025c": "kāmaye kāmyake vāsaṃ nedānīm amaropamam",
    "GE07mbh_03_u:079.026": "sahadeva uvāca",
    "GE07mbh_03_u:079.026a": "yo dhanāni ca kanyāś ca yudhi jitvā mahārathān",
    "GE07mbh_03_u:079.026c": "ājahāra purā rājñe rājasūye mahākratau",
    "GE07mbh_03_u:079.027a": "yaḥ sametān mṛdhe jitvā yādavān amitadyutiḥ",
    "GE07mbh_03_u:079.027c": "subhadrām ājahāraiko vāsudevasya saṃmate",
    "GE07mbh_03_u:079.027d-0373_01": "yenārdharājyam ācchidya drupadasya mahātmanaḥ",
    "GE07mbh_03_u:079.027d-0373_02": "ācāryadakṣiṇā dattā guror droṇasya bhārata",
    "GE07mbh_03_u:079.028a": "tasya jiṣṇor bṛsīṃ dṛṣṭvā śūnyām upaniveśane",
    "GE07mbh_03_u:079.028c": "hṛdayaṃ me mahārāja na śāmyati kadā cana",
    "GE07mbh_03_u:079.029a": "vanād asmād vivāsaṃ tu rocaye 'ham ariṃdama",
    "GE07mbh_03_u:079.029c": "na hi nas tam ṛte vīraṃ ramaṇīyam idaṃ vanam",
    "GE07mbh_03_u:080.001": "vaiśaṃpāyana uvāca",
    "GE07mbh_03_u:080.001a": "dhanaṃjayotsukās te tu vane tasmin mahārathāḥ",
    "GE07mbh_03_u:080.001c": "nyavasanta mahābhāgā draupadyā saha pāṇḍavāḥ",
    "GE07mbh_03_u:080.001d-0374_01": "dhanaṃjayotsukānāṃ tu bhrātṝṇāṃ kṛṣṇayā saha",
    "GE07mbh_03_u:080.001d-0374_02": "śrutvā vākyāni vimanā dharmarājo 'py ajāyata",
    "GE07mbh_03_u:080.002a": "athāpaśyan mahātmānaṃ devarṣiṃ tatra nāradam",
    "GE07mbh_03_u:080.002c": "dīpyamānaṃ śriyā brāhmyā",
    "GE07mbh_03_u:080.002d-0375_01": "tam āgatam abhiprekṣya bhrātṛbhiḥ saha dharmarāṭ",
    "GE07mbh_03_u:080.002d-0375_02": "pratyutthāya yathānyāyaṃ pūjāṃ cakre mahātmane",
    "GE07mbh_03_u:080.003a": "sa taiḥ parivṛtaḥ śrīmān bhrātṛbhiḥ kurusattamaḥ",
    "GE07mbh_03_u:080.003c": "vibabhāv atidīptaujā devair iva śatakratuḥ",
    "GE07mbh_03_u:080.004a": "yathā ca vedān sāvitrī yājñasenī tathā satī",
    "GE07mbh_03_u:080.004c": "na jahau dharmataḥ pārthān merum arkaprabhā yathā",
    "GE07mbh_03_u:080.004d-0376_01": "arghyaṃ pādyam athānīya tv abhyavādayad acyutam",
    "GE07mbh_03_u:080.004d-0376_02": "nāradas tu mahātejāḥ svasty astv ity abhyabhāṣata",
    "GE07mbh_03_u:080.004d-0377_01": "tato yudhiṣṭhiro rājā dṛṣṭvā devarṣisattamam",
    "GE07mbh_03_u:080.004d-0377_02": "yathārhaṃ pūjayām āsa vidhivat kurunandanaḥ",
    "GE07mbh_03_u:080.005a": "pratigṛhya tu tāṃ pūjāṃ nārado bhagavān ṛṣiḥ",
    "GE07mbh_03_u:080.005c": "āśvāsayad dharmasutaṃ yuktarūpam ivānagha",
    "GE07mbh_03_u:080.006a": "uvāca ca mahātmānaṃ dharmarājaṃ yudhiṣṭhiram",
    "GE07mbh_03_u:080.006c": "brūhi dharmabhṛtāṃ śreṣṭha kenārthaḥ kiṃ dadāmi te",
    "GE07mbh_03_u:080.007a": "atha dharmasuto rājā praṇamya bhrātṛbhiḥ saha",
    "GE07mbh_03_u:080.007c": "uvāca prāñjalir vākyaṃ nāradaṃ devasaṃmitam",
    "GE07mbh_03_u:080.008a": "tvayi tuṣṭe mahābhāga",
    "GE07mbh_03_u:080.008c": "kṛtam ity eva manye 'haṃ prasādāt tava suvrata",
    "GE07mbh_03_u:080.009a": "yadi tv aham anugrāhyo bhrātṛbhiḥ sahito 'nagha",
    "GE07mbh_03_u:080.009c": "saṃdehaṃ me muniśreṣṭha hṛdisthaṃ chettum arhasi",
    "GE07mbh_03_u:080.010a": "pradakṣiṇaṃ yaḥ kurute pṛthivīṃ tīrthatatparaḥ",
    "GE07mbh_03_u:080.010c": "kiṃ phalaṃ tasya kārtsnyena tad brahman vaktum arhasi",
    "GE07mbh_03_u:080.011": "nārada uvāca",
    "GE07mbh_03_u:080.011a": "śṛṇu rājann avahito yathā bhīṣmeṇa bhārata",
    "GE07mbh_03_u:080.011c": "pulastyasya sakāśād vai sarvam etad upaśrutam",
    "GE07mbh_03_u:080.012a": "purā bhāgīrathītīre bhīṣmo dharmabhṛtāṃ varaḥ",
    "GE07mbh_03_u:080.012c": "pitryaṃ vrataṃ samāsthāya nyavasan munivat tadā",
    "GE07mbh_03_u:080.013a": "śubhe deśe mahārāja puṇye devarṣisevite",
    "GE07mbh_03_u:080.013c": "gaṅgādvāre mahātejā devagandharvasevite",
    "GE07mbh_03_u:080.014a": "sa pitṝṃs tarpayām āsa devāṃś ca paramadyutiḥ",
    "GE07mbh_03_u:080.014c": "ṛṣīṃś ca toṣayām āsa vidhidṛṣṭena karmaṇā",
    "GE07mbh_03_u:080.015a": "kasya cit tv atha kālasya japann eva mahātapāḥ",
    "GE07mbh_03_u:080.015c": "dadarśādbhutasaṃkāśaṃ pulastyam ṛṣisattamam",
    "GE07mbh_03_u:080.016a": "sa taṃ dṛṣṭvogratapasaṃ dīpyamānam iva śriyā",
    "GE07mbh_03_u:080.016c": "praharṣam atulaṃ lebhe vismayaṃ ca paraṃ yayau",
    "GE07mbh_03_u:080.017a": "upasthitaṃ mahārāja pūjayām āsa bhārata",
    "GE07mbh_03_u:080.017c": "bhīṣmo dharmabhṛtāṃ śreṣṭho vidhidṛṣṭena karmaṇā",
    "GE07mbh_03_u:080.018a": "śirasā cārghyam ādāya śuciḥ prayatamānasaḥ",
    "GE07mbh_03_u:080.018c": "nāma saṃkīrtayām āsa tasmin brahmarṣisattame",
    "GE07mbh_03_u:080.019a": "bhīṣmo 'ham asmi bhadraṃ te dāso 'smi tava suvrata",
    "GE07mbh_03_u:080.019c": "tava saṃdarśanād eva mukto 'haṃ sarvakilbiṣaiḥ",
    "GE07mbh_03_u:080.020a": "evam uktvā mahārāja bhīṣmo dharmabhṛtāṃ varaḥ",
    "GE07mbh_03_u:080.020c": "vāgyataḥ prāñjalir bhūtvā tūṣṇīm āsīd yudhiṣṭhira",
    "GE07mbh_03_u:080.021a": "taṃ dṛṣṭvā niyamenātha svādhyāyāmnāyakarśitam",
    "GE07mbh_03_u:080.021b-0378_01": "tataḥ sa madhureṇātha svareṇa sumahātapāḥ",
    "GE07mbh_03_u:080.021b-0378_02": "uvāca vākyaṃ dharmajñaḥ pulastyaḥ prītamānasaḥ",
    "GE07mbh_03_u:080.021c": "bhīṣmaṃ kurukulaśreṣṭhaṃ muniḥ prītamanābhavat",
    "GE07mbh_03_u:080.022": "pulastya uvāca",
    "GE07mbh_03_u:080.022a": "anena tava dharmajña praśrayeṇa damena ca",
    "GE07mbh_03_u:080.022c": "satyena ca mahābhāga tuṣṭo 'smi tava sarvaśaḥ",
    "GE07mbh_03_u:080.023a": "yasyedṛśas te dharmo 'yaṃ pitṛbhaktyāśrito 'nagha",
    "GE07mbh_03_u:080.023c": "tena paśyasi māṃ putra prītiś cāpi mama tvayi",
    "GE07mbh_03_u:080.024a": "amoghadarśī bhīṣmāhaṃ brūhi kiṃ karavāṇi te",
    "GE07mbh_03_u:080.024c": "yad vakṣyasi kuruśreṣṭha tasya dātāsmi te 'nagha",
    "GE07mbh_03_u:080.025": "bhīṣma uvāca",
    "GE07mbh_03_u:080.025a": "prīte tvayi mahābhāga sarvalokābhipūjite",
    "GE07mbh_03_u:080.025c": "kṛtam ity eva manye 'haṃ yad ahaṃ dṛṣṭavān prabhum",
    "GE07mbh_03_u:080.026a": "yadi tv aham anugrāhyas tava dharmabhṛtāṃ vara",
    "GE07mbh_03_u:080.026c": "vakṣyāmi hṛtsthaṃ saṃdehaṃ tan me tvaṃ vaktum arhasi",
    "GE07mbh_03_u:080.027a": "asti me bhagavan kaś cit tīrthebhyo dharmasaṃśayaḥ",
    "GE07mbh_03_u:080.027c": "tam ahaṃ śrotum icchāmi pṛthak saṃkīrtitaṃ tvayā",
    "GE07mbh_03_u:080.028a": "pradakṣiṇaṃ yaḥ pṛthivīṃ karoty amitavikrama",
    "GE07mbh_03_u:080.028c": "kiṃ phalaṃ tasya viprarṣe tan me brūhi tapodhana",
    "GE07mbh_03_u:080.029": "pulastya uvāca",
    "GE07mbh_03_u:080.029a": "hanta te 'haṃ pravakṣyāmi yad ṛṣīṇāṃ parāyaṇam",
    "GE07mbh_03_u:080.029c": "tad ekāgramanās tāta śṛṇu tīrtheṣu yat phalam",
    "GE07mbh_03_u:080.030a": "yasya hastau ca pādau ca manaś caiva susaṃyatam",
    "GE07mbh_03_u:080.030c": "vidyā tapaś ca kīrtiś ca sa tīrthaphalam aśnute",
    "GE07mbh_03_u:080.031a": "pratigrahād upāvṛttaḥ saṃtuṣṭo niyataḥ śuciḥ",
    "GE07mbh_03_u:080.031c": "ahaṃkāranivṛttaś ca sa tīrthaphalam aśnute",
    "GE07mbh_03_u:080.032a": "akalkako nirārambho laghv āhāro jitendriyaḥ",
    "GE07mbh_03_u:080.032c": "vimuktaḥ sarvadoṣair yaḥ sa tīrthaphalam aśnute",
    "GE07mbh_03_u:080.033a": "akrodhanaś ca rājendra satyaśīlo dṛḍhavrataḥ",
    "GE07mbh_03_u:080.033c": "ātmopamaś ca bhūteṣu sa tīrthaphalam aśnute",
    "GE07mbh_03_u:080.034a": "ṛṣibhiḥ kratavaḥ proktā vedeṣv iha yathākramam",
    "GE07mbh_03_u:080.034c": "phalaṃ caiva yathātattvaṃ pretya ceha ca sarvaśaḥ",
    "GE07mbh_03_u:080.035a": "na te śakyā daridreṇa yajñāḥ prāptuṃ mahīpate",
    "GE07mbh_03_u:080.035c": "bahūpakaraṇā yajñā nānāsaṃbhāravistarāḥ",
    "GE07mbh_03_u:080.036a": "prāpyante pārthivair ete samṛddhair vā naraiḥ kva cit",
    "GE07mbh_03_u:080.036c": "nārthanyūnopakaraṇair ekātmabhir asaṃhataiḥ",
    "GE07mbh_03_u:080.037a": "yo daridrair api vidhiḥ śakyaḥ prāptuṃ nareśvara",
    "GE07mbh_03_u:080.037c": "tulyo yajñaphalaiḥ puṇyais taṃ nibodha yudhāṃ vara",
    "GE07mbh_03_u:080.038a": "ṛṣīṇāṃ paramaṃ guhyam idaṃ bharatasattama",
    "GE07mbh_03_u:080.038c": "tīrthābhigamanaṃ puṇyaṃ yajñair api viśiṣyate",
    "GE07mbh_03_u:080.039a": "anupoṣya trirātrāṇi tīrthāny anabhigamya ca",
    "GE07mbh_03_u:080.039c": "adattvā kāñcanaṃ gāś ca daridro nāma jāyate",
    "GE07mbh_03_u:080.040a": "agniṣṭomādibhir yajñair iṣṭvā vipuladakṣiṇaiḥ",
    "GE07mbh_03_u:080.040c": "na tat phalam avāpnoti tīrthābhigamanena yat",
    "GE07mbh_03_u:080.041a": "nṛloke devadevasya tīrthaṃ trailokyaviśrutam",
    "GE07mbh_03_u:080.041c": "puṣkaraṃ nāma vikhyātaṃ mahābhāgaḥ samāviśet",
    "GE07mbh_03_u:080.042a": "daśa koṭisahasrāṇi tīrthānāṃ vai mahīpate",
    "GE07mbh_03_u:080.042c": "sāṃnidhyaṃ puṣkare yeṣāṃ trisaṃdhyaṃ kurunandana",
    "GE07mbh_03_u:080.043a": "ādityā vasavo rudrāḥ sādhyāś ca samarudgaṇāḥ",
    "GE07mbh_03_u:080.043c": "gandharvāpsarasaś caiva nityaṃ saṃnihitā vibho",
    "GE07mbh_03_u:080.044a": "yatra devās tapas taptvā daityā brahmarṣayas tathā",
    "GE07mbh_03_u:080.044b-0379_01": "tapoviśeṣair bahubhiḥ sthānāny āpur mahaujasaḥ",
    "GE07mbh_03_u:080.044c": "divyayogā mahārāja puṇyena mahatānvitāḥ",
    "GE07mbh_03_u:080.045a": "manasāpy abhikāmasya puṣkarāṇi manasvinaḥ",
    "GE07mbh_03_u:080.045c": "pūyante sarvapāpāni nākapṛṣṭhe ca pūjyate",
    "GE07mbh_03_u:080.046a": "tasmiṃs tīrthe mahābhāga nityam eva pitāmahaḥ",
    "GE07mbh_03_u:080.046c": "uvāsa paramaprīto devadānavasaṃmataḥ",
    "GE07mbh_03_u:080.047a": "puṣkareṣu mahābhāga devāḥ sarṣipurogamāḥ",
    "GE07mbh_03_u:080.047c": "siddhiṃ samabhisaṃprāptāḥ puṇyena mahatānvitāḥ",
    "GE07mbh_03_u:080.048a": "tatrābhiṣekaṃ yaḥ kuryāt pitṛdevārcane rataḥ",
    "GE07mbh_03_u:080.048c": "aśvamedhaṃ daśaguṇaṃ pravadanti manīṣiṇaḥ",
    "GE07mbh_03_u:080.049a": "apy ekaṃ bhojayed vipraṃ puṣkarāraṇyam āśritaḥ",
    "GE07mbh_03_u:080.049c": "tenāsau karmaṇā bhīṣma pretya ceha ca modate",
    "GE07mbh_03_u:080.050a": "śākamūlaphalair vāpi yena vartayate svayam",
    "GE07mbh_03_u:080.050c": "tad vai dadyād brāhmaṇāya śraddhāvān anasūyakaḥ",
    "GE07mbh_03_u:080.050e": "tenaiva prāpnuyāt prājño hayamedhaphalaṃ naraḥ",
    "GE07mbh_03_u:080.050f-0380_01": "api cāpy udapātreṇa brāhmaṇān svasti vācayet",
    "GE07mbh_03_u:080.050f-0380_02": "tenāpi pūjanenāhuḥ pretyānantyāya kalpate",
    "GE07mbh_03_u:080.051a": "brāhmaṇaḥ kṣatriyo vaiśyaḥ śūdro vā rājasattama",
    "GE07mbh_03_u:080.051c": "na viyoniṃ vrajanty ete snātās tīrthe mahātmanaḥ",
    "GE07mbh_03_u:080.052a": "kārttikyāṃ tu viśeṣeṇa yo 'bhigaccheta puṣkaram",
    "GE07mbh_03_u:080.052c": "phalaṃ tatrākṣayaṃ tasya vardhate bharatarṣabha",
    "GE07mbh_03_u:080.053a": "sāyaṃ prātaḥ smared yas tu puṣkarāṇi kṛtāñjaliḥ",
    "GE07mbh_03_u:080.053c": "upaspṛṣṭaṃ bhavet tena sarvatīrtheṣu bhārata",
    "GE07mbh_03_u:080.053e": "prāpnuyāc ca naro lokān brahmaṇaḥ sadane 'kṣayān",
    "GE07mbh_03_u:080.054a": "janmaprabhṛti yat pāpaṃ striyo vā puruṣasya vā",
    "GE07mbh_03_u:080.054c": "puṣkare snātamātrasya sarvam eva praṇaśyati",
    "GE07mbh_03_u:080.055a": "yathā surāṇāṃ sarveṣām ādis tu madhusūdanaḥ",
    "GE07mbh_03_u:080.055c": "tathaiva puṣkaraṃ rājaṃs tīrthānām ādir ucyate",
    "GE07mbh_03_u:080.056a": "uṣya dvādaśa varṣāṇi puṣkare niyataḥ śuciḥ",
    "GE07mbh_03_u:080.056c": "kratūn sarvān avāpnoti brahmalokaṃ ca gacchati",
    "GE07mbh_03_u:080.057a": "yas tu varṣaśataṃ pūrṇam agnihotram upāsate",
    "GE07mbh_03_u:080.057c": "kārttikīṃ vā vased ekāṃ puṣkare samam eva tat",
    "GE07mbh_03_u:080.057d-0381_01": "trīṇi śṛṅgāṇi śubhrāṇi trīṇi prasravaṇāni ca",
    "GE07mbh_03_u:080.057d-0381_02": "puṣkarāṇyādisiddhāni na vidmas tatra kāraṇam",
    "GE07mbh_03_u:080.058a": "duṣkaraṃ puṣkaraṃ gantuṃ duṣkaraṃ puṣkare tapaḥ",
    "GE07mbh_03_u:080.058c": "duṣkaraṃ puṣkare dānaṃ vastuṃ caiva suduṣkaram",
    "GE07mbh_03_u:080.059a": "uṣya dvādaśarātraṃ tu niyato niyatāśanaḥ",
    "GE07mbh_03_u:080.059c": "pradakṣiṇam upāvṛtto jambūmārgaṃ",
    "GE07mbh_03_u:080.060a": "jambūmārgaṃ samāviśya devarṣipitṛsevitam",
    "GE07mbh_03_u:080.060c": "aśvamedham avāpnoti viṣṇulokaṃ ca gacchati",
    "GE07mbh_03_u:080.061a": "tatroṣya rajanīḥ pañca ṣaṣṭhakālakṣamī naraḥ",
    "GE07mbh_03_u:080.061c": "na durgatim avāpnoti siddhiṃ prāpnoti cottamām",
    "GE07mbh_03_u:080.062a": "jambūmārgād upāvṛtto gacchet taṇḍulikāśramam",
    "GE07mbh_03_u:080.062c": "na durgatim avāpnoti svargaloke ca pūjyate",
    "GE07mbh_03_u:080.063a": "agastyasara āsādya pitṛdevārcane rataḥ",
    "GE07mbh_03_u:080.063c": "trirātropoṣito rājann agniṣṭomaphalaṃ labhet",
    "GE07mbh_03_u:080.064a": "śākavṛttiḥ phalair vāpi kaumāraṃ vindate padam",
    "GE07mbh_03_u:080.064c": "kaṇvāśramaṃ samāsādya śrījuṣṭaṃ lokapūjitam",
    "GE07mbh_03_u:080.065a": "dharmāraṇyaṃ hi tat puṇyam ādyaṃ ca bharatarṣabha",
    "GE07mbh_03_u:080.065c": "yatra praviṣṭamātro vai pāpebhyo vipramucyate",
    "GE07mbh_03_u:080.066a": "arcayitvā pitṝn devān niyato niyatāśanaḥ",
    "GE07mbh_03_u:080.066c": "sarvakāmasamṛddhasya yajñasya phalam aśnute",
    "GE07mbh_03_u:080.067a": "pradakṣiṇaṃ tataḥ kṛtvā yayātipatanaṃ vrajet",
    "GE07mbh_03_u:080.067c": "hayamedhasya yajñasya phalaṃ prāpnoti tatra vai",
    "GE07mbh_03_u:080.068a": "mahākālaṃ tato gacchen niyato niyatāśanaḥ",
    "GE07mbh_03_u:080.068c": "koṭitīrtham upaspṛśya hayamedhaphalaṃ labhet",
    "GE07mbh_03_u:080.069a": "tato gaccheta dharmajña puṇyasthānam umāpateḥ",
    "GE07mbh_03_u:080.069c": "nāmnā bhadravaṭaṃ nāma triṣu lokeṣu viśrutam",
    "GE07mbh_03_u:080.070a": "tatrābhigamya ceśānaṃ gosahasraphalaṃ labhet",
    "GE07mbh_03_u:080.070c": "mahādevaprasādāc ca gāṇapatyam avāpnuyāt",
    "GE07mbh_03_u:080.070d-0382_01": "samṛddham asapatnaṃ ca śriyā yuktaṃ narottama",
    "GE07mbh_03_u:080.070d-0383_01": "rājñaś caivādhipatyaṃ hi tatra gatvā samāpnuyāt",
    "GE07mbh_03_u:080.071a": "narmadām atha cāsādya nadīṃ trailokyaviśrutām",
    "GE07mbh_03_u:080.071c": "tarpayitvā pitṝn devān agniṣṭomaphalaṃ labhet",
    "GE07mbh_03_u:080.072a": "dakṣiṇaṃ sindhum āsādya brahmacārī jitendriyaḥ",
    "GE07mbh_03_u:080.072c": "agniṣṭomam avāpnoti vimānaṃ cādhirohati",
    "GE07mbh_03_u:080.073a": "carmaṇvatīṃ samāsādya niyato niyatāśanaḥ",
    "GE07mbh_03_u:080.073c": "rantidevābhyanujñāto agniṣṭomaphalaṃ labhet",
    "GE07mbh_03_u:080.074a": "tato gaccheta dharmajña himavatsutam arbudam",
    "GE07mbh_03_u:080.074c": "pṛthivyāṃ yatra vai chidraṃ pūrvam āsīd yudhiṣṭhira",
    "GE07mbh_03_u:080.075a": "tatrāśramo vasiṣṭhasya triṣu lokeṣu viśrutaḥ",
    "GE07mbh_03_u:080.075c": "tatroṣya rajanīm ekāṃ gosahasraphalaṃ labhet",
    "GE07mbh_03_u:080.076a": "piṅgātīrtham upaspṛśya brahmacārī jitendriyaḥ",
    "GE07mbh_03_u:080.076c": "kapilānāṃ naravyāghra śatasya phalam aśnute",
    "GE07mbh_03_u:080.076d-0384_01": "tato gaccheta tad vṛttaṃ tīrthaṃ devaniṣevitam",
    "GE07mbh_03_u:080.076d-0384_02": "snātvā tatra naro bhāti vimalaś candramā yathā",
    "GE07mbh_03_u:080.077a": "tato gaccheta dharmajña prabhāsaṃ lokaviśrutam",
    "GE07mbh_03_u:080.077b-0385_01": "tīrthaṃ devagaṇaiḥ pūjyam ṛṣibhiś ca niṣevitam",
    "GE07mbh_03_u:080.077c": "yatra saṃnihito nityaṃ svayam eva hutāśanaḥ",
    "GE07mbh_03_u:080.077e": "devatānāṃ mukhaṃ vīra analo 'nilasārathiḥ",
    "GE07mbh_03_u:080.078a": "tasmiṃs tīrthavare snātvā śuciḥ prayatamānasaḥ",
    "GE07mbh_03_u:080.078c": "agniṣṭomātirātrābhyāṃ phalaṃ prāpnoti mānavaḥ",
    "GE07mbh_03_u:080.079a": "tato gatvā sarasvatyāḥ sāgarasya ca saṃgame",
    "GE07mbh_03_u:080.079c": "gosahasraphalaṃ prāpya svargaloke mahīyate",
    "GE07mbh_03_u:080.079e": "dīpyamāno 'gnivan nityaṃ prabhayā bharatarṣabha",
    "GE07mbh_03_u:080.079f-0386_01": "tatra snātvā ca rājendra vimalārkasamadyutiḥ",
    "GE07mbh_03_u:080.080a": "trirātram uṣitas tatra tarpayet pitṛdevatāḥ",
    "GE07mbh_03_u:080.080c": "prabhāsate yathā somo aśvamedhaṃ ca vindati",
    "GE07mbh_03_u:080.081a": "varadānaṃ tato gacchet tīrthaṃ bharatasattama",
    "GE07mbh_03_u:080.081c": "viṣṇor durvāsasā yatra varo datto yudhiṣṭhira",
    "GE07mbh_03_u:080.082a": "varadāne naraḥ snātvā gosahasraphalaṃ labhet",
    "GE07mbh_03_u:080.082c": "tato dvāravatīṃ gacchen niyato niyatāśanaḥ",
    "GE07mbh_03_u:080.082e": "piṇḍārake naraḥ snātvā labhed bahu suvarṇakam",
    "GE07mbh_03_u:080.083a": "tasmiṃs tīrthe mahābhāga padmalakṣaṇalakṣitāḥ",
    "GE07mbh_03_u:080.083c": "adyāpi mudrā dṛśyante tad adbhutam ariṃdama",
    "GE07mbh_03_u:080.084a": "triśūlāṅkāni padmāni dṛśyante kurunandana",
    "GE07mbh_03_u:080.084c": "mahādevasya sāṃnidhyaṃ tatraiva bharatarṣabha",
    "GE07mbh_03_u:080.085a": "sāgarasya ca sindhoś ca saṃgamaṃ prāpya bhārata",
    "GE07mbh_03_u:080.085c": "tīrthe salilarājasya snātvā prayatamānasaḥ",
    "GE07mbh_03_u:080.086a": "tarpayitvā pitṝn devān ṛṣīṃś ca bharatarṣabha",
    "GE07mbh_03_u:080.086c": "prāpnoti vāruṇaṃ lokaṃ dīpyamānaḥ svatejasā",
    "GE07mbh_03_u:080.087a": "śaṅkukarṇeśvaraṃ devam arcayitvā yudhiṣṭhira",
    "GE07mbh_03_u:080.087c": "aśvamedhaṃ daśaguṇaṃ pravadanti manīṣiṇaḥ",
    "GE07mbh_03_u:080.088a": "pradakṣiṇam upāvṛtya gaccheta bharatarṣabha",
    "GE07mbh_03_u:080.088c": "tīrthaṃ kuruvaraśreṣṭha triṣu lokeṣu viśrutam",
    "GE07mbh_03_u:080.088e": "dṛmīti nāmnā vikhyātaṃ",
    "GE07mbh_03_u:080.089a": "yatra brahmādayo devā upāsante maheśvaram",
    "GE07mbh_03_u:080.089c": "tatra snātvārcayitvā ca rudraṃ devagaṇair vṛtam",
    "GE07mbh_03_u:080.089e": "janmaprabhṛti pāpāni kṛtāni nudate naraḥ",
    "GE07mbh_03_u:080.090a": "dṛmī cātra naraśreṣṭha sarvadevair abhiṣṭutā",
    "GE07mbh_03_u:080.090c": "tatra snātvā naravyāghra hayamedham avāpnuyāt",
    "GE07mbh_03_u:080.091a": "jitvā yatra mahāprājña viṣṇunā prabhaviṣṇunā",
    "GE07mbh_03_u:080.091c": "purā śaucaṃ kṛtaṃ rājan hatvā daivatakaṇṭakān",
    "GE07mbh_03_u:080.092a": "tato gaccheta dharmajña vasor dhārām abhiṣṭutām",
    "GE07mbh_03_u:080.092c": "gamanād eva tasyāṃ hi hayamedham avāpnuyāt",
    "GE07mbh_03_u:080.093a": "snātvā kuruvaraśreṣṭha prayatātmā tu mānavaḥ",
    "GE07mbh_03_u:080.093c": "tarpya devān pitṝṃś caiva viṣṇuloke mahīyate",
    "GE07mbh_03_u:080.094a": "tīrthaṃ cātra paraṃ puṇyaṃ vasūnāṃ bharatarṣabha",
    "GE07mbh_03_u:080.094c": "tatra snātvā ca pītvā ca vasūnāṃ saṃmato bhavet",
    "GE07mbh_03_u:080.095a": "sindhūttamam iti khyātaṃ sarvapāpapraṇāśanam",
    "GE07mbh_03_u:080.095c": "tatra snātvā naraśreṣṭha labhed bahu suvarṇakam",
    "GE07mbh_03_u:080.096a": "brahmatuṅgaṃ samāsādya śuciḥ prayatamānasaḥ",
    "GE07mbh_03_u:080.096c": "brahmalokam avāpnoti sukṛtī virajā naraḥ",
    "GE07mbh_03_u:080.097a": "kumārikāṇāṃ śakrasya tīrthaṃ",
    "GE07mbh_03_u:080.097c": "tatra snātvā naraḥ kṣipraṃ śakralokam avāpnuyāt",
    "GE07mbh_03_u:080.098a": "reṇukāyāś ca tatraiva tīrthaṃ devaniṣevitam",
    "GE07mbh_03_u:080.098c": "tatra snātvā bhaved vipro vimalaś candramā yathā",
    "GE07mbh_03_u:080.099a": "atha pañcanadaṃ gatvā niyato niyatāśanaḥ",
    "GE07mbh_03_u:080.099c": "pañca yajñān avāpnoti kramaśo ye 'nukīrtitāḥ",
    "GE07mbh_03_u:080.100a": "tato gaccheta dharmajña bhīmāyāḥ sthānam uttamam",
    "GE07mbh_03_u:080.100c": "tatra snātvā tu yonyāṃ vai naro bharatasattama",
    "GE07mbh_03_u:080.101a": "devyāḥ putro bhaved rājaṃs taptakuṇḍalavigrahaḥ",
    "GE07mbh_03_u:080.101c": "gavāṃ śatasahasrasya phalaṃ caivāpnuyān mahat",
    "GE07mbh_03_u:080.102a": "girimuñjaṃ samāsādya triṣu lokeṣu viśrutam",
    "GE07mbh_03_u:080.102c": "pitāmahaṃ namaskṛtya gosahasraphalaṃ labhet",
    "GE07mbh_03_u:080.103a": "tato gaccheta dharmajña vimalaṃ tīrtham uttamam",
    "GE07mbh_03_u:080.103c": "adyāpi yatra dṛśyante matsyāḥ sauvarṇarājatāḥ",
    "GE07mbh_03_u:080.104a": "tatra snātvā naraśreṣṭha vājapeyam avāpnuyāt",
    "GE07mbh_03_u:080.104c": "sarvapāpaviśuddhātmā gacchec ca paramāṃ gatim",
    "GE07mbh_03_u:080.104d-0387_01": "vitastāṃ ca samāsādya saṃtarpya pitṛdevatāḥ",
    "GE07mbh_03_u:080.104d-0387_02": "naraḥ phalam avāpnoti vājapeyasya bhārata",
    "GE07mbh_03_u:080.104d-0387_03": "kāśmīreṣv eva nāgasya bhavanaṃ takṣakasya ca",
    "GE07mbh_03_u:080.104d-0387_04": "vitastākhyam iti khyātaṃ sarvapāpapramocanam",
    "GE07mbh_03_u:080.105a": "tato gaccheta maladāṃ triṣu lokeṣu viśrutām",
    "GE07mbh_03_u:080.105c": "paścimāyāṃ tu saṃdhyāyām upaspṛśya yathāvidhi",
    "GE07mbh_03_u:080.106a": "caruṃ narendra saptārcer yathāśakti nivedayet",
    "GE07mbh_03_u:080.106c": "pitṝṇām akṣayaṃ dānaṃ pravadanti manīṣiṇaḥ",
    "GE07mbh_03_u:080.106d-0388_01": "ṛṣayaḥ pitaro devā gandharvāpsarasāṃ gaṇāḥ",
    "GE07mbh_03_u:080.106d-0388_02": "guhyakāḥ kiṃnarā yakṣāḥ siddhā vidyādharā narāḥ",
    "GE07mbh_03_u:080.106d-0388_03": "rākṣasā ditijā rudrā brahmā ca manujādhipa",
    "GE07mbh_03_u:080.106d-0388_04": "niyataḥ paramāṃ dīkṣām āsthāyābdasahasrikīm",
    "GE07mbh_03_u:080.106d-0388_05": "viṣṇoḥ prasādanaṃ kurvaṃś caruṃ ca śrapayaṃs tathā",
    "GE07mbh_03_u:080.106d-0388_06": "saptabhiḥ saptabhiś caiva ṛgbhis tuṣṭāva keśavam",
    "GE07mbh_03_u:080.106d-0388_07": "dadāv aṣṭaguṇaiśvaryaṃ teṣāṃ tuṣṭas tu keśavaḥ",
    "GE07mbh_03_u:080.106d-0388_08": "yathābhilaṣitān anyān kāmān dattvā mahīpate",
    "GE07mbh_03_u:080.106d-0388_09": "tatraivāntardadhe devo vidyud abhreṣu vai yathā",
    "GE07mbh_03_u:080.106d-0388_10": "nāmnā saptacaruṃ tena khyātaṃ lokeṣu bhārata",
    "GE07mbh_03_u:080.107a": "gavāṃ śatasahasreṇa rājasūyaśatena ca",
    "GE07mbh_03_u:080.107c": "aśvamedhasahasreṇa śreyān saptārciṣaś caruḥ",
    "GE07mbh_03_u:080.108a": "tato nivṛtto rājendra vastrāpadam athāviśet",
    "GE07mbh_03_u:080.108c": "abhigamya mahādevam aśvamedhaphalaṃ labhet",
    "GE07mbh_03_u:080.109a": "maṇimantaṃ samāsādya brahmacārī samāhitaḥ",
    "GE07mbh_03_u:080.109c": "ekarātroṣito rājann agniṣṭomaphalaṃ labhet",
    "GE07mbh_03_u:080.110a": "atha gaccheta rājendra devikāṃ lokaviśrutām",
    "GE07mbh_03_u:080.110c": "prasūtir yatra viprāṇāṃ śrūyate bharatarṣabha",
    "GE07mbh_03_u:080.111a": "triśūlapāṇeḥ sthānaṃ ca triṣu lokeṣu viśrutam",
    "GE07mbh_03_u:080.111c": "devikāyāṃ naraḥ snātvā samabhyarcya maheśvaram",
    "GE07mbh_03_u:080.112a": "yathāśakti caruṃ tatra nivedya bharatarṣabha",
    "GE07mbh_03_u:080.112c": "sarvakāmasamṛddhasya yajñasya labhate phalam",
    "GE07mbh_03_u:080.113a": "kāmākhyaṃ tatra rudrasya tīrthaṃ devarṣisevitam",
    "GE07mbh_03_u:080.113c": "tatra snātvā naraḥ kṣipraṃ siddhim āpnoti bhārata",
    "GE07mbh_03_u:080.114a": "yajanaṃ yājanaṃ gatvā tathaiva brahmavālukām",
    "GE07mbh_03_u:080.114c": "puṣpanyāsa upaspṛśya na śocen maraṇaṃ tataḥ",
    "GE07mbh_03_u:080.115a": "ardhayojanavistārāṃ pañcayojanam āyatām",
    "GE07mbh_03_u:080.115c": "etāvad devikām āhuḥ puṇyāṃ devarṣisevitām",
    "GE07mbh_03_u:080.116a": "tato gaccheta dharmajña dīrghasatraṃ yathākramam",
    "GE07mbh_03_u:080.116c": "yatra brahmādayo devāḥ siddhāś ca paramarṣayaḥ",
    "GE07mbh_03_u:080.116e": "dīrghasatram upāsante dakṣiṇābhir yatavratāḥ",
    "GE07mbh_03_u:080.117a": "gamanād eva rājendra dīrghasatram ariṃdama",
    "GE07mbh_03_u:080.117c": "rājasūyāśvamedhābhyāṃ phalaṃ prāpnoti mānavaḥ",
    "GE07mbh_03_u:080.118a": "tato vinaśanaṃ gacchen niyato niyatāśanaḥ",
    "GE07mbh_03_u:080.118c": "gacchaty antarhitā yatra marupṛṣṭhe sarasvatī",
    "GE07mbh_03_u:080.118e": "camase ca śivodbhede nāgodbhede ca dṛśyate",
    "GE07mbh_03_u:080.119a": "snātvā ca camasodbhede agniṣṭomaphalaṃ labhet",
    "GE07mbh_03_u:080.119c": "śivodbhede naraḥ snātvā gosahasraphalaṃ labhet",
    "GE07mbh_03_u:080.120a": "nāgodbhede naraḥ snātvā nāgalokam avāpnuyāt",
    "GE07mbh_03_u:080.120c": "śaśayānaṃ ca rājendra tīrtham āsādya durlabham",
    "GE07mbh_03_u:080.120e": "śaśarūpapraticchannāḥ puṣkarā yatra bhārata",
    "GE07mbh_03_u:080.121a": "sarasvatyāṃ mahārāja anu saṃvatsaraṃ hi te",
    "GE07mbh_03_u:080.121c": "snāyante bharataśreṣṭha vṛttāṃ vai kārttikīṃ sadā",
    "GE07mbh_03_u:080.122a": "tatra snātvā naravyāghra dyotate śaśivat sadā",
    "GE07mbh_03_u:080.122c": "gosahasraphalaṃ caiva prāpnuyād bharatarṣabha",
    "GE07mbh_03_u:080.123a": "kumārakoṭim āsādya niyataḥ kurunandana",
    "GE07mbh_03_u:080.123c": "tatrābhiṣekaṃ kurvīta pitṛdevārcane rataḥ",
    "GE07mbh_03_u:080.123e": "gavāmayam avāpnoti kulaṃ caiva samuddharet",
    "GE07mbh_03_u:080.124a": "tato gaccheta dharmajña rudrakoṭiṃ samāhitaḥ",
    "GE07mbh_03_u:080.124c": "purā yatra mahārāja ṛṣikoṭiḥ samāhitā",
    "GE07mbh_03_u:080.124e": "praharṣeṇa ca saṃviṣṭā devadarśanakāṅkṣayā",
    "GE07mbh_03_u:080.125a": "ahaṃ pūrvam ahaṃ pūrvaṃ drakṣyāmi vṛṣabhadhvajam",
    "GE07mbh_03_u:080.125c": "evaṃ saṃprasthitā rājann ṛṣayaḥ kila bhārata",
    "GE07mbh_03_u:080.126a": "tato yogeṣvareṇāpi yogam āsthāya bhūpate",
    "GE07mbh_03_u:080.126c": "teṣāṃ manyupraṇāśārtham ṛṣīṇāṃ bhāvitātmanām",
    "GE07mbh_03_u:080.127a": "sṛṣṭā koṭis tu rudrāṇām ṛṣīṇām agrataḥ sthitā",
    "GE07mbh_03_u:080.127c": "mayā pūrvataraṃ dṛṣṭa iti te menire pṛthak",
    "GE07mbh_03_u:080.128a": "teṣāṃ tuṣṭo mahādeva ṛṣīṇām ugratejasām",
    "GE07mbh_03_u:080.128c": "bhaktyā paramayā rājan varaṃ teṣāṃ pradiṣṭavān",
    "GE07mbh_03_u:080.128e": "adya prabhṛti yuṣmākaṃ dharmavṛddhir bhaviṣyati",
    "GE07mbh_03_u:080.129a": "tatra snātvā naravyāghra rudrakoṭyāṃ naraḥ śuciḥ",
    "GE07mbh_03_u:080.129c": "aśvamedham avāpnoti kulaṃ caiva samuddharet",
    "GE07mbh_03_u:080.130a": "tato gaccheta rājendra saṃgamaṃ lokaviśrutam",
    "GE07mbh_03_u:080.130c": "sarasvatyā mahāpuṇyam upāsante janārdanam",
    "GE07mbh_03_u:080.131a": "yatra brahmādayo devā ṛṣayaḥ siddhacāraṇāḥ",
    "GE07mbh_03_u:080.131c": "abhigacchanti rājendra",
    "GE07mbh_03_u:080.132a": "tatra snātvā naravyāghra vinded bahu suvarṇakam",
    "GE07mbh_03_u:080.132c": "sarvapāpaviśuddhātmā brahmalokaṃ ca gacchati",
    "GE07mbh_03_u:080.133a": "ṛṣīṇāṃ yatra satrāṇi samāptāni narādhipa",
    "GE07mbh_03_u:080.133c": "satrāvasānam āsādya gosahasraphalaṃ",
    "GE07mbh_03_u:081.001": "pulastya uvāca",
    "GE07mbh_03_u:081.001a": "tato gaccheta rājendra kurukṣetram abhiṣṭutam",
    "GE07mbh_03_u:081.001c": "pāpebhyo vipramucyante tadgatāḥ sarvajantavaḥ",
    "GE07mbh_03_u:081.002a": "kurukṣetraṃ gamiṣyāmi kurukṣetre vasāmy aham",
    "GE07mbh_03_u:081.002c": "ya evaṃ satataṃ brūyāt so 'pi pāpaiḥ pramucyate",
    "GE07mbh_03_u:081.002d-0389_01": "pāṃsavo 'pi kurukṣetre vāyunā samudīritāḥ",
    "GE07mbh_03_u:081.002d-0389_02": "api duṣkṛtakarmāṇaṃ nayanti paramāṃ gatim",
    "GE07mbh_03_u:081.002d-0389_03": "dakṣiṇena sarasvatyā dṛṣadvatyuttareṇa ca",
    "GE07mbh_03_u:081.002d-0389_04": "ye vasanti kurukṣetre te vasanti triviṣṭape",
    "GE07mbh_03_u:081.003a": "tatra māsaṃ vased vīra sarasvatyāṃ yudhiṣṭhira",
    "GE07mbh_03_u:081.003c": "yatra brahmādayo devā ṛṣayaḥ siddhacāraṇāḥ",
    "GE07mbh_03_u:081.004a": "gandharvāpsaraso yakṣāḥ pannagāś ca mahīpate",
    "GE07mbh_03_u:081.004c": "brahmakṣetraṃ mahāpuṇyam abhigacchanti bhārata",
    "GE07mbh_03_u:081.005a": "manasāpy abhikāmasya kurukṣetraṃ yudhiṣṭhira",
    "GE07mbh_03_u:081.005c": "pāpāni vipraṇaśyanti brahmalokaṃ ca gacchati",
    "GE07mbh_03_u:081.006a": "gatvā hi śraddhayā yuktaḥ kurukṣetraṃ kurūdvaha",
    "GE07mbh_03_u:081.006c": "rājasūyāśvamedhābhyāṃ phalaṃ prāpnoti mānavaḥ",
    "GE07mbh_03_u:081.007a": "tato macakrukaṃ rājan dvārapālaṃ mahābalam",
    "GE07mbh_03_u:081.007c": "yakṣaṃ samabhivādyaiva gosahasraphalaṃ labhet",
    "GE07mbh_03_u:081.008a": "tato gaccheta dharmajña viṣṇoḥ sthānam anuttamam",
    "GE07mbh_03_u:081.008c": "satataṃ nāma rājendra yatra saṃnihito hariḥ",
    "GE07mbh_03_u:081.009a": "tatra snātvārcayitvā ca trilokaprabhavaṃ harim",
    "GE07mbh_03_u:081.009c": "aśvamedham avāpnoti viṣṇulokaṃ ca gacchati",
    "GE07mbh_03_u:081.010a": "tataḥ pāriplavaṃ gacchet tīrthaṃ trailokyaviśrutam",
    "GE07mbh_03_u:081.010c": "agniṣṭomātirātrābhyāṃ phalaṃ prāpnoti mānavaḥ",
    "GE07mbh_03_u:081.011a": "pṛthivyās tīrtham āsādya gosahasraphalaṃ labhet",
    "GE07mbh_03_u:081.011c": "tataḥ śālūkinīṃ gatvā tīrthasevī narādhipa",
    "GE07mbh_03_u:081.011e": "daśāśvamedhike snātvā tad eva labhate phalam",
    "GE07mbh_03_u:081.012a": "sarpadarvīṃ samāsādya nāgānāṃ tīrtham uttamam",
    "GE07mbh_03_u:081.012c": "agniṣṭomam avāpnoti nāgalokaṃ ca vindati",
    "GE07mbh_03_u:081.013a": "tato gaccheta dharmajña dvārapālaṃ tarantukam",
    "GE07mbh_03_u:081.013c": "tatroṣya rajanīm ekāṃ gosahasraphalaṃ labhet",
    "GE07mbh_03_u:081.014a": "tataḥ pañcanadaṃ gatvā niyato niyatāśanaḥ",
    "GE07mbh_03_u:081.014c": "koṭitīrtham upaspṛśya hayamedhaphalaṃ labhet",
    "GE07mbh_03_u:081.014e": "aśvinos tīrtham āsādya rūpavān abhijāyate",
    "GE07mbh_03_u:081.015a": "tato gaccheta dharmajña vārāhaṃ tīrtham uttamam",
    "GE07mbh_03_u:081.015c": "viṣṇur vārāharūpeṇa pūrvaṃ yatra sthito 'bhavat",
    "GE07mbh_03_u:081.015e": "tatra snātvā naravyāghra agniṣṭomaphalaṃ labhet",
    "GE07mbh_03_u:081.016a": "tato jayantyā rājendra somatīrthaṃ samāviśet",
    "GE07mbh_03_u:081.016c": "snātvā phalam avāpnoti rājasūyasya mānavaḥ",
    "GE07mbh_03_u:081.017a": "ekahaṃse naraḥ snātvā gosahasraphalaṃ labhet",
    "GE07mbh_03_u:081.017c": "kṛtaśaucaṃ samāsādya tīrthasevī kurūdvaha",
    "GE07mbh_03_u:081.017e": "puṇḍarīkam avāpnoti kṛtaśauco bhaven naraḥ",
    "GE07mbh_03_u:081.018a": "tato muñjavaṭaṃ nāma mahādevasya dhīmataḥ",
    "GE07mbh_03_u:081.018c": "tatroṣya rajanīm ekāṃ gāṇapatyam avāpnuyāt",
    "GE07mbh_03_u:081.019a": "tatraiva ca mahārāja yakṣī lokapariśrutā",
    "GE07mbh_03_u:081.019c": "tāṃ cābhigamya rājendra puṇyāṃl lokān avāpnuyāt",
    "GE07mbh_03_u:081.020a": "kurukṣetrasya tad dvāraṃ viśrutaṃ bharatarṣabha",
    "GE07mbh_03_u:081.020c": "pradakṣiṇam upāvṛtya tīrthasevī samāhitaḥ",
    "GE07mbh_03_u:081.021a": "saṃmite puṣkarāṇāṃ ca snātvārcya pitṛdevatāḥ",
    "GE07mbh_03_u:081.021c": "jāmadagnyena rāmeṇa āhṛte vai mahātmanā",
    "GE07mbh_03_u:081.021e": "kṛtakṛtyo bhaved rājann aśvamedhaṃ ca vindati",
    "GE07mbh_03_u:081.022a": "tato rāmahradān gacchet tīrthasevī narādhipa",
    "GE07mbh_03_u:081.022c": "yatra rāmeṇa rājendra tarasā dīptatejasā",
    "GE07mbh_03_u:081.022e": "kṣatram utsādya vīryeṇa hradāḥ pañca niveśitāḥ",
    "GE07mbh_03_u:081.023a": "pūrayitvā naravyāghra rudhireṇeti naḥ śrutam",
    "GE07mbh_03_u:081.023c": "pitaras tarpitāḥ sarve tathaiva ca pitāmahāḥ",
    "GE07mbh_03_u:081.023e": "tatas te pitaraḥ prītā rāmam ūcur mahīpate",
    "GE07mbh_03_u:081.024a": "rāma rāma mahābhāga prītāḥ sma tava bhārgava",
    "GE07mbh_03_u:081.024c": "anayā pitṛbhaktyā ca vikrameṇa ca te vibho",
    "GE07mbh_03_u:081.024e": "varaṃ vṛṇīṣva bhadraṃ te kim icchasi mahādyute",
    "GE07mbh_03_u:081.025a": "evam uktaḥ sa rājendra rāmaḥ praharatāṃ varaḥ",
    "GE07mbh_03_u:081.025c": "abravīt prāñjalir vākyaṃ pitṝn sa gagane sthitān",
    "GE07mbh_03_u:081.026a": "bhavanto yadi me prītā yady anugrāhyatā mayi",
    "GE07mbh_03_u:081.026c": "pitṛprasādād iccheyaṃ tapasāpyāyanaṃ punaḥ",
    "GE07mbh_03_u:081.027a": "yac ca roṣābhibhūtena kṣatram utsāditaṃ mayā",
    "GE07mbh_03_u:081.027c": "tataś ca pāpān mucyeyaṃ yuṣmākaṃ tejasā hy aham",
    "GE07mbh_03_u:081.027e": "hradāś ca tīrthabhūtā me bhaveyur bhuvi viśrutāḥ",
    "GE07mbh_03_u:081.028a": "etac chrutvā śubhaṃ vākyaṃ rāmasya pitaras tadā",
    "GE07mbh_03_u:081.028c": "pratyūcuḥ paramaprītā rāmaṃ harṣasamanvitāḥ",
    "GE07mbh_03_u:081.029a": "tapas te vardhatāṃ bhūyaḥ pitṛbhaktyā viśeṣataḥ",
    "GE07mbh_03_u:081.029c": "yac ca roṣābhibhūtena kṣatram utsāditaṃ tvayā",
    "GE07mbh_03_u:081.030a": "tataś ca pāpān muktas tvaṃ karmabhis te ca pātitāḥ",
    "GE07mbh_03_u:081.030c": "hradāś ca tava tīrthatvaṃ gamiṣyanti na saṃśayaḥ",
    "GE07mbh_03_u:081.031a": "hradeṣv eteṣu yaḥ snātvā pitṝn saṃtarpayiṣyati",
    "GE07mbh_03_u:081.031c": "pitaras tasya vai prītā dāsyanti bhuvi durlabham",
    "GE07mbh_03_u:081.031e": "īpsitaṃ manasaḥ kāmaṃ svargalokaṃ ca śāśvatam",
    "GE07mbh_03_u:081.032a": "evaṃ dattvā varān rājan rāmasya pitaras tadā",
    "GE07mbh_03_u:081.032c": "āmantrya bhārgavaṃ prītās tatraivāntardadhus tadā",
    "GE07mbh_03_u:081.033a": "evaṃ rāmahradāḥ puṇyā bhārgavasya mahātmanaḥ",
    "GE07mbh_03_u:081.033c": "snātvā hradeṣu rāmasya brahmacārī śubhavrataḥ",
    "GE07mbh_03_u:081.033e": "rāmam abhyarcya rājendra labhed bahu suvarṇakam",
    "GE07mbh_03_u:081.034a": "vaṃśamūlakam āsādya tīrthasevī kurūdvaha",
    "GE07mbh_03_u:081.034c": "svavaṃśam uddhared rājan snātvā vai vaṃśamūlake",
    "GE07mbh_03_u:081.035a": "kāyaśodhanam āsādya tīrthaṃ bharatasattama",
    "GE07mbh_03_u:081.035c": "śarīraśuddhiḥ snātasya tasmiṃs tīrthe na saṃśayaḥ",
    "GE07mbh_03_u:081.035e": "śuddhadehaś ca saṃyāti śubhāṃl lokān anuttamān",
    "GE07mbh_03_u:081.036a": "tato gaccheta rājendra tīrthaṃ trailokyaviśrutam",
    "GE07mbh_03_u:081.036c": "lokā yatroddhṛtāḥ pūrvaṃ viṣṇunā prabhaviṣṇunā",
    "GE07mbh_03_u:081.037a": "lokoddhāraṃ samāsādya tīrthaṃ trailokyaviśrutam",
    "GE07mbh_03_u:081.037c": "snātvā tīrthavare rājaṃl lokān uddharate svakān",
    "GE07mbh_03_u:081.037e": "śrītīrthaṃ ca samāsādya vindate śriyam uttamām",
    "GE07mbh_03_u:081.037e-0390_01": "**** **** snātvā niyatamānasaḥ",
    "GE07mbh_03_u:081.037e-0390_02": "arcayitvā pitṝn",
    "GE07mbh_03_u:081.038a": "kapilātīrtham āsādya brahmacārī samāhitaḥ",
    "GE07mbh_03_u:081.038c": "tatra snātvārcayitvā ca daivatāni pitṝṃs tathā",
    "GE07mbh_03_u:081.038e": "kapilānāṃ sahasrasya phalaṃ vindati mānavaḥ",
    "GE07mbh_03_u:081.039a": "sūryatīrthaṃ samāsādya snātvā niyatamānasaḥ",
    "GE07mbh_03_u:081.039c": "arcayitvā pitṝn devān upavāsaparāyaṇaḥ",
    "GE07mbh_03_u:081.039e": "agniṣṭomam avāpnoti sūryalokaṃ ca gacchati",
    "GE07mbh_03_u:081.040a": "gavāṃbhavanam āsādya tīrthasevī yathākramam",
    "GE07mbh_03_u:081.040c": "tatrābhiṣekaṃ kurvāṇo gosahasraphalaṃ labhet",
    "GE07mbh_03_u:081.041a": "śaṅkhinīṃ tatra āsādya tīrthasevī kurūdvaha",
    "GE07mbh_03_u:081.041c": "devyās tīrthe naraḥ snātvā labhate rūpam uttamam",
    "GE07mbh_03_u:081.042a": "tato gaccheta rājendra dvārapālam arantukam",
    "GE07mbh_03_u:081.042c": "tasya tīrthaṃ sarasvatyāṃ yakṣendrasya mahātmanaḥ",
    "GE07mbh_03_u:081.042e": "tatra snātvā naro rājann agniṣṭomaphalaṃ labhet",
    "GE07mbh_03_u:081.043a": "tato gaccheta dharmajña brahmāvartaṃ narādhipa",
    "GE07mbh_03_u:081.043c": "brahmāvarte naraḥ snātvā brahmalokam avāpnuyāt",
    "GE07mbh_03_u:081.044a": "tato gaccheta dharmajña sutīrthakam anuttamam",
    "GE07mbh_03_u:081.044c": "yatra saṃnihitā nityaṃ pitaro daivataiḥ saha",
    "GE07mbh_03_u:081.045a": "tatrābhiṣekaṃ kurvīta pitṛdevārcane rataḥ",
    "GE07mbh_03_u:081.045c": "aśvamedham avāpnoti pitṛlokaṃ ca gacchati",
    "GE07mbh_03_u:081.046a": "tato 'mbuvaśyaṃ dharmajña samāsādya yathākramam",
    "GE07mbh_03_u:081.046c": "kośeśvarasya tīrtheṣu snātvā bharatasattama",
    "GE07mbh_03_u:081.046e": "sarvavyādhivinirmukto brahmaloke mahīyate",
    "GE07mbh_03_u:081.047a": "mātṛtīrthaṃ ca tatraiva yatra snātasya bhārata",
    "GE07mbh_03_u:081.047c": "prajā vivardhate rājann anantāṃ cāśnute śriyam",
    "GE07mbh_03_u:081.048a": "tataḥ śītavanaṃ gacchen niyato niyatāśanaḥ",
    "GE07mbh_03_u:081.048c": "tīrthaṃ tatra mahārāja mahad anyatra durlabham",
    "GE07mbh_03_u:081.049a": "punāti darśanād eva daṇḍenaikaṃ narādhipa",
    "GE07mbh_03_u:081.049c": "keśān abhyukṣya vai tasmin pūto bhavati bhārata",
    "GE07mbh_03_u:081.050a": "tīrthaṃ tatra mahārāja śvānalomāpahaṃ smṛtam",
    "GE07mbh_03_u:081.050c": "yatra viprā naravyāghra vidvāṃsas tīrthatatparāḥ",
    "GE07mbh_03_u:081.050d-0391_01": "gatiṃ gacchanti paramāṃ snātvā bharatasattama",
    "GE07mbh_03_u:081.051a": "śvānalomāpanayane tīrthe bharatasattama",
    "GE07mbh_03_u:081.051c": "prāṇāyāmair nirharanti śvalomāni dvijottamāḥ",
    "GE07mbh_03_u:081.052a": "pūtātmānaś ca rājendra prayānti paramāṃ gatim",
    "GE07mbh_03_u:081.052c": "daśāśvamedhikaṃ caiva tasmiṃs tīrthe mahīpate",
    "GE07mbh_03_u:081.052e": "tatra snātvā naravyāghra gaccheta paramāṃ gatim",
    "GE07mbh_03_u:081.053a": "tato gaccheta rājendra mānuṣaṃ lokaviśrutam",
    "GE07mbh_03_u:081.053c": "yatra kṛṣṇamṛgā rājan vyādhena paripīḍitāḥ",
    "GE07mbh_03_u:081.053e": "avagāhya tasmin sarasi mānuṣatvam upāgatāḥ",
    "GE07mbh_03_u:081.054a": "tasmiṃs tīrthe naraḥ snātvā brahmacārī jitendriyaḥ",
    "GE07mbh_03_u:081.054c": "sarvapāpaviśuddhātmā svargaloke mahīyate",
    "GE07mbh_03_u:081.055a": "mānuṣasya tu pūrveṇa krośamātre mahīpate",
    "GE07mbh_03_u:081.055c": "āpagā nāma vikhyātā nadī siddhaniṣevitā",
    "GE07mbh_03_u:081.056a": "śyāmākabhojanaṃ tatra yaḥ prayacchati mānavaḥ",
    "GE07mbh_03_u:081.056c": "devān pitṝṃś ca uddiśya tasya dharmaphalaṃ mahat",
    "GE07mbh_03_u:081.056e": "ekasmin bhojite vipre koṭir bhavati bhojitā",
    "GE07mbh_03_u:081.057a": "tatra snātvārcayitvā ca daivatāni pitṝṃs tathā",
    "GE07mbh_03_u:081.057c": "uṣitvā rajanīm ekām agniṣṭomaphalaṃ labhet",
    "GE07mbh_03_u:081.058a": "tato gaccheta rājendra brahmaṇaḥ sthānam uttamam",
    "GE07mbh_03_u:081.058c": "brahmodumbaram ity eva prakāśaṃ bhuvi bhārata",
    "GE07mbh_03_u:081.059a": "tatra saptarṣikuṇḍeṣu snātasya kurupuṃgava",
    "GE07mbh_03_u:081.059c": "kedāre caiva rājendra kapiṣṭhalamahātmanaḥ",
    "GE07mbh_03_u:081.060a": "brahmāṇam abhigamyātha śuciḥ prayatamānasaḥ",
    "GE07mbh_03_u:081.060c": "sarvapāpaviśuddhātmā brahmalokaṃ prapadyate",
    "GE07mbh_03_u:081.061a": "kapiṣṭhalasya kedāraṃ samāsādya sudurlabham",
    "GE07mbh_03_u:081.061c": "antardhānam avāpnoti tapasā dagdhakilbiṣaḥ",
    "GE07mbh_03_u:081.062a": "tato gaccheta rājendra sarakaṃ lokaviśrutam",
    "GE07mbh_03_u:081.062c": "kṛṣṇapakṣe caturdaśyām abhigamya vṛṣadhvajam",
    "GE07mbh_03_u:081.062e": "labhate sarvakāmān hi svargalokaṃ ca gacchati",
    "GE07mbh_03_u:081.063a": "tisraḥ koṭyas tu tīrthānāṃ sarake kurunandana",
    "GE07mbh_03_u:081.063c": "rudrakoṭis tathā kūpe hradeṣu ca mahīpate",
    "GE07mbh_03_u:081.063e": "ilāspadaṃ ca tatraiva tīrthaṃ bharatasattama",
    "GE07mbh_03_u:081.064a": "tatra snātvārcayitvā ca pitṝn devāṃś ca bhārata",
    "GE07mbh_03_u:081.064c": "na durgatim avāpnoti vājapeyaṃ ca vindati",
    "GE07mbh_03_u:081.065a": "kiṃdāne ca naraḥ snātvā kiṃjapye ca mahīpate",
    "GE07mbh_03_u:081.065c": "aprameyam avāpnoti dānaṃ japyaṃ ca bhārata",
    "GE07mbh_03_u:081.066a": "kalaśyāṃ cāpy upaspṛśya śraddadhāno jitendriyaḥ",
    "GE07mbh_03_u:081.066c": "agniṣṭomasya yajñasya phalaṃ prāpnoti mānavaḥ",
    "GE07mbh_03_u:081.067a": "sarakasya tu pūrveṇa nāradasya mahātmanaḥ",
    "GE07mbh_03_u:081.067c": "tīrthaṃ kuruvaraśreṣṭha anājanmeti viśrutam",
    "GE07mbh_03_u:081.068a": "tatra tīrthe naraḥ snātvā prāṇāṃś cotsṛjya bhārata",
    "GE07mbh_03_u:081.068c": "nāradenābhyanujñāto lokān prāpnoti durlabhān",
    "GE07mbh_03_u:081.069a": "śuklapakṣe daśamyāṃ tu puṇḍarīkaṃ samāviśet",
    "GE07mbh_03_u:081.069c": "tatra snātvā naro rājan puṇḍarīkaphalaṃ labhet",
    "GE07mbh_03_u:081.070a": "tatas triviṣṭapaṃ gacchet triṣu lokeṣu viśrutam",
    "GE07mbh_03_u:081.070c": "tatra vaitaraṇī puṇyā nadī pāpapramocanī",
    "GE07mbh_03_u:081.071a": "tatra snātvārcayitvā ca śūlapāṇiṃ vṛṣadhvajam",
    "GE07mbh_03_u:081.071c": "sarvapāpaviśuddhātmā gaccheta paramāṃ gatim",
    "GE07mbh_03_u:081.072a": "tato gaccheta rājendra phalakīvanam uttamam",
    "GE07mbh_03_u:081.072c": "yatra devāḥ sadā rājan phalakīvanam āśritāḥ",
    "GE07mbh_03_u:081.072e": "tapaś caranti vipulaṃ bahuvarṣasahasrakam",
    "GE07mbh_03_u:081.072f-0392_01": "tatra snātvā naro rājan sarvayajñaphalaṃ labhet",
    "GE07mbh_03_u:081.073a": "dṛṣadvatyāṃ naraḥ snātvā tarpayitvā ca devatāḥ",
    "GE07mbh_03_u:081.073c": "agniṣṭomātirātrābhyāṃ phalaṃ vindati bhārata",
    "GE07mbh_03_u:081.074a": "tīrthe ca sarvadevānāṃ snātvā bharatasattama",
    "GE07mbh_03_u:081.074c": "gosahasrasya rājendra phalaṃ prāpnoti mānavaḥ",
    "GE07mbh_03_u:081.075a": "pāṇikhāte naraḥ snātvā tarpayitvā ca devatāḥ",
    "GE07mbh_03_u:081.075c": "rājasūyam avāpnoti ṛṣilokaṃ ca gacchati",
    "GE07mbh_03_u:081.076a": "tato gaccheta rājendra miśrakaṃ tīrtham uttamam",
    "GE07mbh_03_u:081.076c": "tatra tīrthāni rājendra miśritāni mahātmanā",
    "GE07mbh_03_u:081.077a": "vyāsena nṛpaśārdūla dvijārtham iti naḥ śrutam",
    "GE07mbh_03_u:081.077c": "sarvatīrtheṣu sa snāti miśrake snāti yo naraḥ",
    "GE07mbh_03_u:081.077d-0393_01": "sa vai snātvārcayitvā ca miśrake pitṛdevatāḥ",
    "GE07mbh_03_u:081.078a": "tato vyāsavanaṃ gacchen niyato niyatāśanaḥ",
    "GE07mbh_03_u:081.078c": "manojave naraḥ snātvā gosahasraphalaṃ labhet",
    "GE07mbh_03_u:081.079a": "gatvā madhuvaṭīṃ cāpi devyās tīrthaṃ naraḥ śuciḥ",
    "GE07mbh_03_u:081.079c": "tatra snātvārcayed devān pitṝṃś ca prayataḥ śuciḥ",
    "GE07mbh_03_u:081.079e": "sa devyā samanujñāto gosahasraphalaṃ labhet",
    "GE07mbh_03_u:081.080a": "kauśikyāḥ saṃgame yas tu dṛṣadvatyāś ca bhārata",
    "GE07mbh_03_u:081.080c": "snāti vai niyatāhāraḥ sarvapāpaiḥ pramucyate",
    "GE07mbh_03_u:081.081a": "tato vyāsasthalī nāma yatra vyāsena dhīmatā",
    "GE07mbh_03_u:081.081c": "putraśokābhitaptena dehatyāgārthaniścayaḥ",
    "GE07mbh_03_u:081.082a": "kṛto devaiś ca rājendra punar utthāpitas tadā",
    "GE07mbh_03_u:081.082c": "abhigamya sthalīṃ tasya gosahasraphalaṃ labhet",
    "GE07mbh_03_u:081.083a": "kiṃdattaṃ kūpam āsādya tilaprasthaṃ pradāya ca",
    "GE07mbh_03_u:081.083c": "gaccheta paramāṃ siddhim ṛṇair muktaḥ kurūdvaha",
    "GE07mbh_03_u:081.083d-0394_01": "vedītīrthe naraḥ snātvā gosahasraphalaṃ labhet",
    "GE07mbh_03_u:081.084a": "ahaś ca sudinaṃ caiva dve tīrthe ca sudurlabhe",
    "GE07mbh_03_u:081.084c": "tayoḥ snātvā naravyāghra sūryalokam avāpnuyāt",
    "GE07mbh_03_u:081.085a": "mṛgadhūmaṃ tato gacchet triṣu lokeṣu viśrutam",
    "GE07mbh_03_u:081.085c": "tatra gaṅgāhrade snātvā samabhyarcya ca mānavaḥ",
    "GE07mbh_03_u:081.085e": "śūlapāṇiṃ mahādevam aśvamedhaphalaṃ labhet",
    "GE07mbh_03_u:081.086a": "devatīrthe naraḥ snātvā gosahasraphalaṃ labhet",
    "GE07mbh_03_u:081.086c": "atha vāmanakaṃ gacchet triṣu lokeṣu viśrutam",
    "GE07mbh_03_u:081.087a": "tatra viṣṇupade snātvā arcayitvā ca vāmanam",
    "GE07mbh_03_u:081.087c": "sarvapāpaviśuddhātmā viṣṇulokam avāpnuyāt",
    "GE07mbh_03_u:081.088a": "kulaṃpune naraḥ snātvā punāti svakulaṃ naraḥ",
    "GE07mbh_03_u:081.088c": "pavanasya hradaṃ gatvā marutāṃ tīrtham uttamam",
    "GE07mbh_03_u:081.088e": "tatra snātvā naravyāghra vāyuloke mahīyate",
    "GE07mbh_03_u:081.089a": "amarāṇāṃ hrade snātvā amareṣu narādhipa",
    "GE07mbh_03_u:081.089c": "amarāṇāṃ prabhāvena svargaloke mahīyate",
    "GE07mbh_03_u:081.089d-0395_01": "amaraiḥ saha saṃyāti vimānavaram āsthitaḥ",
    "GE07mbh_03_u:081.090a": "śālihotrasya rājendra śāliśūrpe yathāvidhi",
    "GE07mbh_03_u:081.090c": "snātvā naravaraśreṣṭha gosahasraphalaṃ labhet",
    "GE07mbh_03_u:081.091a": "śrīkuñjaṃ ca sarasvatyāṃ tīrthaṃ bharatasattama",
    "GE07mbh_03_u:081.091c": "tatra snātvā naro rājann agniṣṭomaphalaṃ labhet",
    "GE07mbh_03_u:081.092a": "tato naimiṣakuñjaṃ ca samāsādya kurūdvaha",
    "GE07mbh_03_u:081.092c": "ṛṣayaḥ kila rājendra naimiṣeyās tapodhanāḥ",
    "GE07mbh_03_u:081.092e": "tīrthayātrāṃ puraskṛtya kurukṣetraṃ gatāḥ purā",
    "GE07mbh_03_u:081.092f-0396_01": "tatra tīrthe naraḥ snātvā vājimedhaphalaṃ labhet",
    "GE07mbh_03_u:081.093a": "tataḥ kuñjaḥ sarasvatyāṃ kṛto bharatasattama",
    "GE07mbh_03_u:081.093c": "ṛṣīṇām avakāśaḥ syād yathā tuṣṭikaro mahān",
    "GE07mbh_03_u:081.094a": "tasmin kuñje naraḥ snātvā gosahasraphalaṃ labhet",
    "GE07mbh_03_u:081.094b-0397_01": "tato gaccheta dharmajña kanyātīrtham anuttamam",
    "GE07mbh_03_u:081.094c": "kanyātīrthe naraḥ snātvā agniṣṭomaphalaṃ labhet",
    "GE07mbh_03_u:081.095a": "tato gacchen naravyāghra brahmaṇaḥ sthānam uttamam",
    "GE07mbh_03_u:081.095c": "tatra varṇāvaraḥ snātvā brāhmaṇyaṃ labhate naraḥ",
    "GE07mbh_03_u:081.095e": "brāhmaṇaś ca viśuddhātmā gaccheta paramāṃ gatim",
    "GE07mbh_03_u:081.096a": "tato gacchen naraśreṣṭha somatīrtham anuttamam",
    "GE07mbh_03_u:081.096c": "tatra snātvā naro rājan somalokam avāpnuyāt",
    "GE07mbh_03_u:081.097a": "saptasārasvataṃ tīrthaṃ tato gacchen narādhipa",
    "GE07mbh_03_u:081.097c": "yatra maṅkaṇakaḥ siddho maharṣir lokaviśrutaḥ",
    "GE07mbh_03_u:081.098a": "purā maṅkaṇako rājan kuśāgreṇeti naḥ śrutam",
    "GE07mbh_03_u:081.098c": "kṣataḥ kila kare rājaṃs tasya śākaraso 'sravat",
    "GE07mbh_03_u:081.099a": "sa vai śākarasaṃ dṛṣṭvā harṣāviṣṭo mahātapāḥ",
    "GE07mbh_03_u:081.099c": "pranṛttaḥ kila viprarṣir vismayotphullalocanaḥ",
    "GE07mbh_03_u:081.100a": "tatas tasmin pranṛtte vai sthāvaraṃ jaṅgamaṃ ca yat",
    "GE07mbh_03_u:081.100c": "pranṛttam ubhayaṃ vīra tejasā tasya mohitam",
    "GE07mbh_03_u:081.101a": "brahmādibhiḥ surai rājann ṛṣibhiś ca tapodhanaiḥ",
    "GE07mbh_03_u:081.101c": "vijñapto vai mahādeva ṛṣer arthe narādhipa",
    "GE07mbh_03_u:081.101e": "nāyaṃ nṛtyed yathā deva tathā tvaṃ kartum arhasi",
    "GE07mbh_03_u:081.102a": "tataḥ pranṛttam āsādya harṣāviṣṭena cetasā",
    "GE07mbh_03_u:081.102c": "surāṇāṃ hitakāmārtham ṛṣiṃ devo 'bhyabhāṣata",
    "GE07mbh_03_u:081.103a": "aho maharṣe dharmajña kimarthaṃ nṛtyate bhavān",
    "GE07mbh_03_u:081.103c": "harṣasthānaṃ kimarthaṃ vā tavādya munipuṃgava ṛṣir uvāca",
    "GE07mbh_03_u:081.104-0398_01": "tapasvino dharmapathe sthitasya dvijasattama",
    "GE07mbh_03_u:081.104a": "kiṃ na paśyasi me deva karāc chākarasaṃ srutam",
    "GE07mbh_03_u:081.104c": "yaṃ dṛṣṭvāhaṃ pranṛtto vai harṣeṇa mahatānvitaḥ",
    "GE07mbh_03_u:081.105": "pulastya uvāca",
    "GE07mbh_03_u:081.105a": "taṃ prahasyābravīd devo muniṃ rāgeṇa mohitam",
    "GE07mbh_03_u:081.105c": "ahaṃ vai vismayaṃ vipra na gacchāmīti paśya mām",
    "GE07mbh_03_u:081.106a": "evam uktvā naraśreṣṭha mahādevena dhīmatā",
    "GE07mbh_03_u:081.106c": "aṅgulyagreṇa rājendra svāṅguṣṭhas tāḍito 'nagha",
    "GE07mbh_03_u:081.107a": "tato bhasma kṣatād rājan nirgataṃ himasaṃnibham",
    "GE07mbh_03_u:081.107c": "tad dṛṣṭvā vrīḍito rājan sa muniḥ pādayor gataḥ",
    "GE07mbh_03_u:081.108a": "nānyaṃ devam ahaṃ manye rudrāt parataraṃ mahat",
    "GE07mbh_03_u:081.108c": "surāsurasya jagato gatis tvam asi śūladhṛk",
    "GE07mbh_03_u:081.109a": "tvayā sṛṣṭam idaṃ viśvaṃ trailokyaṃ sacarācaram",
    "GE07mbh_03_u:081.109c": "tvām eva bhagavan sarve praviśanti yugakṣaye",
    "GE07mbh_03_u:081.110a": "devair api na śakyas tvaṃ parijñātuṃ kuto mayā",
    "GE07mbh_03_u:081.110c": "tvayi sarve ca dṛśyante surā brahmādayo 'nagha",
    "GE07mbh_03_u:081.111a": "sarvas tvam asi lokānāṃ kartā kārayitā ca ha",
    "GE07mbh_03_u:081.111c": "tvatprasādāt surāḥ sarve modantīhākutobhayāḥ",
    "GE07mbh_03_u:081.111e": "evaṃ stutvā mahādevaṃ sa ṛṣiḥ praṇato 'bhavat",
    "GE07mbh_03_u:081.112": "ṛṣir uvāca",
    "GE07mbh_03_u:081.112a": "tvatprasādān mahādeva tapo me na kṣareta vai",
    "GE07mbh_03_u:081.113": "pulastya uvāca",
    "GE07mbh_03_u:081.113a": "tato devaḥ prahṛṣṭātmā brahmarṣim idam abravīt",
    "GE07mbh_03_u:081.113c": "tapas te vardhatāṃ vipra matprasādāt sahasradhā",
    "GE07mbh_03_u:081.114a": "āśrame ceha vatsyāmi tvayā sārdhaṃ mahāmune",
    "GE07mbh_03_u:081.114c": "saptasārasvate snātvā arcayiṣyanti ye tu mām",
    "GE07mbh_03_u:081.115a": "na teṣāṃ durlabhaṃ kiṃ cid iha loke paratra ca",
    "GE07mbh_03_u:081.115c": "sārasvataṃ ca te lokaṃ gamiṣyanti na saṃśayaḥ",
    "GE07mbh_03_u:081.115d-0399_01": "evam uktvā mahādevas tatraivāntaradhīyata",
    "GE07mbh_03_u:081.116a": "tatas tv auśanasaṃ gacchet triṣu lokeṣu viśrutam",
    "GE07mbh_03_u:081.116c": "yatra brahmādayo devā ṛṣayaś ca tapodhanāḥ",
    "GE07mbh_03_u:081.117a": "kārttikeyaś ca bhagavāṃs trisaṃdhyaṃ kila bhārata",
    "GE07mbh_03_u:081.117c": "sāṃnidhyam akarot tatra bhārgavapriyakāmyayā",
    "GE07mbh_03_u:081.118a": "kapālamocanaṃ tīrthaṃ sarvapāpapramocanam",
    "GE07mbh_03_u:081.118c": "tatra snātvā naravyāghra sarvapāpaiḥ pramucyate",
    "GE07mbh_03_u:081.119a": "agnitīrthaṃ tato gacchet tatra snātvā nararṣabha",
    "GE07mbh_03_u:081.119c": "agnilokam avāpnoti kulaṃ caiva samuddharet",
    "GE07mbh_03_u:081.120a": "viśvāmitrasya tatraiva tīrthaṃ bharatasattama",
    "GE07mbh_03_u:081.120c": "tatra snātvā mahārāja brāhmaṇyam abhijāyate",
    "GE07mbh_03_u:081.121a": "brahmayoniṃ samāsādya śuciḥ prayatamānasaḥ",
    "GE07mbh_03_u:081.121c": "tatra snātvā naravyāghra brahmalokaṃ prapadyate",
    "GE07mbh_03_u:081.121e": "punāty āsaptamaṃ caiva kulaṃ nāsty atra saṃśayaḥ",
    "GE07mbh_03_u:081.122a": "tato gaccheta rājendra tīrthaṃ trailokyaviśrutam",
    "GE07mbh_03_u:081.122c": "pṛthūdakam iti khyātaṃ kārttikeyasya vai nṛpa",
    "GE07mbh_03_u:081.122d-0400_01": "pāpaṃ praṇaśyate tatra snātamātrasya bhārata",
    "GE07mbh_03_u:081.122e": "tatrābhiṣekaṃ kurvīta pitṛdevārcane rataḥ",
    "GE07mbh_03_u:081.123a": "ajñānāj jñānato vāpi striyā vā puruṣeṇa vā",
    "GE07mbh_03_u:081.123c": "yat kiṃ cid aśubhaṃ karma kṛtaṃ mānuṣabuddhinā",
    "GE07mbh_03_u:081.124a": "tat sarvaṃ naśyate tasya snātamātrasya bhārata",
    "GE07mbh_03_u:081.124c": "aśvamedhaphalaṃ cāpi svargalokaṃ ca gacchati",
    "GE07mbh_03_u:081.125a": "puṇyam āhuḥ kurukṣetraṃ kurukṣetrāt sarasvatīm",
    "GE07mbh_03_u:081.125c": "sarasvatyāś ca tīrthāni tīrthebhyaś ca pṛthūdakam",
    "GE07mbh_03_u:081.126a": "uttame sarvatīrthānāṃ yas tyajed ātmanas tanum",
    "GE07mbh_03_u:081.126c": "pṛthūdake japyaparo nainaṃ śvomaraṇaṃ tapet",
    "GE07mbh_03_u:081.127a": "gītaṃ sanatkumāreṇa vyāsena ca mahātmanā",
    "GE07mbh_03_u:081.127c": "vede ca niyataṃ rājan abhigacchet pṛthūdakam",
    "GE07mbh_03_u:081.128a": "pṛthūdakāt puṇyatamaṃ nānyat tīrthaṃ narottama",
    "GE07mbh_03_u:081.128c": "etan medhyaṃ pavitraṃ ca pāvanaṃ ca na saṃśayaḥ",
    "GE07mbh_03_u:081.129a": "tatra snātvā divaṃ yānti api pāpakṛto janāḥ",
    "GE07mbh_03_u:081.129c": "pṛthūdake naraśreṣṭha prāhur evaṃ manīṣiṇaḥ",
    "GE07mbh_03_u:081.130a": "madhusravaṃ ca tatraiva tīrthaṃ bharatasattama",
    "GE07mbh_03_u:081.130c": "tatra snātvā naro rājan gosahasraphalaṃ labhet",
    "GE07mbh_03_u:081.131a": "tato gacchen naraśreṣṭha tīrthaṃ devyā yathākramam",
    "GE07mbh_03_u:081.131c": "sarasvatyāruṇāyāś ca saṃgamaṃ lokaviśrutam",
    "GE07mbh_03_u:081.132a": "trirātropoṣitaḥ snātvā mucyate brahmahatyayā",
    "GE07mbh_03_u:081.132c": "agniṣṭomātirātrābhyāṃ phalaṃ vindati mānavaḥ",
    "GE07mbh_03_u:081.133a": "āsaptamaṃ kulaṃ caiva punāti bharatarṣabha",
    "GE07mbh_03_u:081.133c": "avatīrṇaṃ ca tatraiva tīrthaṃ kurukulodvaha",
    "GE07mbh_03_u:081.133e": "viprāṇām anukampārthaṃ darbhiṇā nirmitaṃ purā",
    "GE07mbh_03_u:081.134a": "vratopanayanābhyāṃ vā upavāsena vā dvijaḥ",
    "GE07mbh_03_u:081.134c": "kriyāmantraiś ca saṃyukto brāhmaṇaḥ syān na saṃśayaḥ",
    "GE07mbh_03_u:081.135a": "kriyāmantravihīno 'pi tatra snātvā nararṣabha",
    "GE07mbh_03_u:081.135c": "cīrṇavrato bhaved vipro dṛṣṭam etat purātane",
    "GE07mbh_03_u:081.136a": "samudrāś cāpi catvāraḥ samānītāś ca darbhiṇā",
    "GE07mbh_03_u:081.136c": "yeṣu snāto naravyāghra na durgatim avāpnuyāt",
    "GE07mbh_03_u:081.136e": "phalāni gosahasrāṇāṃ caturṇāṃ vindate ca saḥ",
    "GE07mbh_03_u:081.137a": "tato gaccheta rājendra tīrthaṃ śatasahasrakam",
    "GE07mbh_03_u:081.137c": "sāhasrakaṃ ca tatraiva dve tīrthe lokaviśrute",
    "GE07mbh_03_u:081.138a": "ubhayor hi naraḥ snātvā gosahasraphalaṃ labhet",
    "GE07mbh_03_u:081.138c": "dānaṃ vāpy upavāso vā sahasraguṇitaṃ bhavet",
    "GE07mbh_03_u:081.139a": "tato gaccheta rājendra reṇukātīrtham uttamam",
    "GE07mbh_03_u:081.139c": "tatrābhiṣekaṃ kurvīta pitṛdevārcane rataḥ",
    "GE07mbh_03_u:081.139e": "sravapāpaviśuddhātmā agniṣṭomaphalaṃ labhet",
    "GE07mbh_03_u:081.140a": "vimocanam upaspṛśya jitamanyur jitendriyaḥ",
    "GE07mbh_03_u:081.140c": "pratigrahakṛtair doṣaiḥ sarvaiḥ sa parimucyate",
    "GE07mbh_03_u:081.141a": "tataḥ pañcavaṭaṃ gatvā brahmacārī jitendriyaḥ",
    "GE07mbh_03_u:081.141c": "puṇyena mahatā yuktaḥ satāṃ loke mahīyate",
    "GE07mbh_03_u:081.142a": "yatra yogeśvaraḥ sthāṇuḥ svayam eva vṛṣadhvajaḥ",
    "GE07mbh_03_u:081.142c": "tam arcayitvā deveśaṃ gamanād eva sidhyati",
    "GE07mbh_03_u:081.143a": "aujasaṃ varuṇaṃ tīrthaṃ dīpyate svena tejasā",
    "GE07mbh_03_u:081.143c": "yatra brahmādibhir devair ṛṣibhiś ca tapodhanaiḥ",
    "GE07mbh_03_u:081.143e": "senāpatyena devānām abhiṣikto guhas tadā",
    "GE07mbh_03_u:081.144a": "aujasasya tu pūrveṇa kurutīrthaṃ kurūdvaha",
    "GE07mbh_03_u:081.144c": "kurutīrthe naraḥ snātvā brahmacārī jitendriyaḥ",
    "GE07mbh_03_u:081.144e": "sarvapāpaviśuddhātmā kurulokaṃ prapadyate",
    "GE07mbh_03_u:081.145a": "svargadvāraṃ tato gacchen niyato niyatāśanaḥ",
    "GE07mbh_03_u:081.145c": "svargalokam avāpnoti brahmalokaṃ ca gacchati",
    "GE07mbh_03_u:081.146a": "tato gacched anarakaṃ tīrthasevī narādhipa",
    "GE07mbh_03_u:081.146c": "tatra snātvā naro rājan na durgatim avāpnuyāt",
    "GE07mbh_03_u:081.147a": "tatra brahmā svayaṃ nityaṃ devaiḥ saha mahīpate",
    "GE07mbh_03_u:081.147c": "anvāsyate naraśreṣṭha nārāyaṇapurogamaiḥ",
    "GE07mbh_03_u:081.148a": "sāṃnidhyaṃ caiva rājendra rudrapatnyāḥ kurūdvaha",
    "GE07mbh_03_u:081.148c": "abhigamya ca tāṃ devīṃ na durgatim avāpnuyāt",
    "GE07mbh_03_u:081.149a": "tatraiva ca mahārāja viśveśvaram umāpatim",
    "GE07mbh_03_u:081.149c": "abhigamya mahādevaṃ mucyate",
    "GE07mbh_03_u:081.150a": "nārāyaṇaṃ cābhigamya padmanābham ariṃdamam",
    "GE07mbh_03_u:081.150c": "śobhamāno mahārāja viṣṇulokaṃ prapadyate",
    "GE07mbh_03_u:081.151a": "tīrthe tu sarvadevānāṃ snātaḥ sa puruṣarṣabha",
    "GE07mbh_03_u:081.151c": "sarvaduḥkhaiḥ parityakto dyotate śaśivat sadā",
    "GE07mbh_03_u:081.152a": "tataḥ svastipuraṃ gacchet tīrthasevī narādhipa",
    "GE07mbh_03_u:081.152b-0401_01": "pradakṣiṇam upāvṛtya gosahasraphalaṃ labhet",
    "GE07mbh_03_u:081.152c": "pāvanaṃ tīrtham āsādya tarpayet pitṛdevatāḥ",
    "GE07mbh_03_u:081.152e": "agniṣṭomasya yajñasya phalaṃ prāpnoti mānavaḥ",
    "GE07mbh_03_u:081.153a": "gaṅgāhradaś ca tatraiva kūpaś ca bharatarṣabha",
    "GE07mbh_03_u:081.153c": "tisraḥ koṭyas tu tīrthānāṃ tasmin kūpe mahīpate",
    "GE07mbh_03_u:081.153e": "tatra snātvā naro rājan svargalokaṃ prapadyate",
    "GE07mbh_03_u:081.154a": "āpagāyāṃ naraḥ snātvā arcayitvā maheśvaram",
    "GE07mbh_03_u:081.154c": "gāṇapatyam avāpnoti kulaṃ coddharate svakam",
    "GE07mbh_03_u:081.155a": "tataḥ sthāṇuvaṭaṃ gacchet triṣu lokeṣu viśrutam",
    "GE07mbh_03_u:081.155c": "tatra snātvā sthito rātriṃ rudralokam avāpnuyāt",
    "GE07mbh_03_u:081.156a": "badarīpācanaṃ gacched vasiṣṭhasyāśramaṃ tataḥ",
    "GE07mbh_03_u:081.156c": "badaraṃ bhakṣayet tatra trirātropoṣito naraḥ",
    "GE07mbh_03_u:081.157a": "samyag dvādaśa varṣāṇi badarān bhakṣayet tu yaḥ",
    "GE07mbh_03_u:081.157c": "trirātropoṣitaś caiva bhavet tulyo narādhipa",
    "GE07mbh_03_u:081.158a": "indramārgaṃ samāsādya tīrthasevī narādhipa",
    "GE07mbh_03_u:081.158c": "ahorātropavāsena śakraloke mahīyate",
    "GE07mbh_03_u:081.159a": "ekarātraṃ samāsādya ekarātroṣito naraḥ",
    "GE07mbh_03_u:081.159c": "niyataḥ satyavādī ca brahmaloke mahīyate",
    "GE07mbh_03_u:081.160a": "tato gaccheta dharmajña tīrthaṃ trailokyaviśrutam",
    "GE07mbh_03_u:081.160c": "ādityasyāśramo yatra tejorāśer mahātmanaḥ",
    "GE07mbh_03_u:081.160d-0402_01": "tasmiṃs tīrthe naraḥ snātvā sthānaṃ mahad avāpnuyāt",
    "GE07mbh_03_u:081.161a": "tasmiṃs tīrthe naraḥ snātvā pūjayitvā vibhāvasum",
    "GE07mbh_03_u:081.161c": "ādityalokaṃ vrajati kulaṃ caiva samuddharet",
    "GE07mbh_03_u:081.162a": "somatīrthe naraḥ snātvā tīrthasevī kurūdvaha",
    "GE07mbh_03_u:081.162c": "somalokam avāpnoti naro nāsty atra saṃśayaḥ",
    "GE07mbh_03_u:081.163a": "tato gaccheta dharmajña dadhīcasya mahātmanaḥ",
    "GE07mbh_03_u:081.163c": "tīrthaṃ puṇyatamaṃ rājan pāvanaṃ lokaviśrutam",
    "GE07mbh_03_u:081.164a": "yatra sārasvato rājan so 'ṅgirās tapaso nidhiḥ",
    "GE07mbh_03_u:081.164c": "tasmiṃs tīrthe naraḥ snātvā vājapeyaphalaṃ labhet",
    "GE07mbh_03_u:081.164e": "sārasvatīṃ gatiṃ caiva labhate nātra saṃśayaḥ",
    "GE07mbh_03_u:081.165a": "tataḥ kanyāśramaṃ gacchen niyato brahmacaryavān",
    "GE07mbh_03_u:081.165c": "trirātropoṣito rājann upavāsaparāyaṇaḥ",
    "GE07mbh_03_u:081.165e": "labhet kanyāśataṃ divyaṃ brahmalokaṃ ca gacchati",
    "GE07mbh_03_u:081.166a": "tato gaccheta dharmajña tīrthaṃ saṃnihitīm api",
    "GE07mbh_03_u:081.166c": "yatra brahmādayo devā ṛṣayaś ca tapodhanāḥ",
    "GE07mbh_03_u:081.166e": "māsi māsi samāyānti puṇyena mahatānvitāḥ",
    "GE07mbh_03_u:081.167a": "saṃnihityām upaspṛśya rāhugraste divākare",
    "GE07mbh_03_u:081.167c": "aśvamedhaśataṃ tena iṣṭaṃ bhavati śāśvatam",
    "GE07mbh_03_u:081.168a": "pṛthivyāṃ yāni tīrthāni antarikṣacarāṇi ca",
    "GE07mbh_03_u:081.168c": "nadyo nadās taḍāgāś ca sarvaprasravaṇāni ca",
    "GE07mbh_03_u:081.169a": "udapānāś ca vaprāś ca puṇyāny āyatanāni ca",
    "GE07mbh_03_u:081.169b-0403_01": "niḥsaṃśayam amāvāsyāṃ sameṣyanti narādhipa",
    "GE07mbh_03_u:081.169b-0404_01": "tīrthasaṃnayanād evaṃ saṃnītā bhuvi viśrutā",
    "GE07mbh_03_u:081.169b-0404_02": "tatra snātvā ca pītvā ca svargaloke mahīyate",
    "GE07mbh_03_u:081.169b-0404_03": "amāvāsyāṃ tu tatraiva rāhugraste divākare",
    "GE07mbh_03_u:081.169b-0404_04": "yaḥ śrāddhaṃ kurute martyas tasya puṇyaphalaṃ śṛṇu",
    "GE07mbh_03_u:081.169b-0404_05": "aśvamedhasahasrasya samyag iṣṭasya yat phalam",
    "GE07mbh_03_u:081.169b-0404_06": "snāta eva tad āpnoti kṛtvā śrāddhaṃ ca mānavaḥ",
    "GE07mbh_03_u:081.169c": "māsi māsi samāyānti saṃnihityāṃ na saṃśayaḥ",
    "GE07mbh_03_u:081.170a": "yat kiṃ cid duṣkṛtaṃ karma striyā vā puruṣasya vā",
    "GE07mbh_03_u:081.170c": "snātamātrasya tat sarvaṃ naśyate nātra saṃśayaḥ",
    "GE07mbh_03_u:081.170e": "padmavarṇena yānena brahmalokaṃ sa gacchati",
    "GE07mbh_03_u:081.171a": "abhivādya tato yakṣaṃ dvārapālam arantukam",
    "GE07mbh_03_u:081.171c": "koṭirūpam upaspṛśya labhed bahu suvarṇakam",
    "GE07mbh_03_u:081.172a": "gaṅgāhradaś ca tatraiva tīrthaṃ bharatasattama",
    "GE07mbh_03_u:081.172c": "tatra snātas tu dharmajña brahmacārī samāhitaḥ",
    "GE07mbh_03_u:081.172e": "rājasūyāśvamedhābhyāṃ phalaṃ vindati śāśvatam",
    "GE07mbh_03_u:081.173a": "pṛthivyāṃ naimiṣaṃ puṇyam antarikṣe ca puṣkaram",
    "GE07mbh_03_u:081.173c": "trayāṇām api lokānāṃ kurukṣetraṃ viśiṣyate",
    "GE07mbh_03_u:081.174a": "pāṃsavo 'pi kurukṣetre vāyunā samudīritāḥ",
    "GE07mbh_03_u:081.174c": "api duṣkṛtakarmāṇaṃ nayanti paramāṃ gatim",
    "GE07mbh_03_u:081.175a": "dakṣiṇena sarasvatyā uttareṇa dṛṣadvatīm",
    "GE07mbh_03_u:081.175c": "ye vasanti kurukṣetre te vasanti triviṣṭape",
    "GE07mbh_03_u:081.176a": "kurukṣetraṃ gamiṣyāmi kurukṣetre vasāmy aham",
    "GE07mbh_03_u:081.176c": "apy ekāṃ vācam utsṛjya sarvapāpaiḥ pramucyate",
    "GE07mbh_03_u:081.177a": "brahmavedī kurukṣetraṃ puṇyaṃ brahmarṣisevitam",
    "GE07mbh_03_u:081.177c": "tadāvasanti ye rājan na te śocyāḥ kathaṃ cana",
    "GE07mbh_03_u:081.178a": "tarantukārantukayor yad antaraṃ; rāmahradānāṃ ca macakrukasya",
    "GE07mbh_03_u:081.178c": "etat kurukṣetrasamantapañcakaṃ; pitāmahasyottaravedir ucyate",
    "GE07mbh_03_u:082.001": "pulastya uvāca",
    "GE07mbh_03_u:082.001a": "tato gaccheta dharmajña dharmatīrthaṃ purātanam",
    "GE07mbh_03_u:082.001b-0405_01": "yatra dharmo mahābhāgas taptavān uttamaṃ tapaḥ",
    "GE07mbh_03_u:082.001b-0405_02": "tena tīrthaṃ kṛtaṃ puṇyaṃ svena nāmnā ca cihnitam",
    "GE07mbh_03_u:082.001c": "tatra snātvā naro rājan dharmaśīlaḥ samāhitaḥ",
    "GE07mbh_03_u:082.001e": "āsaptamaṃ kulaṃ rājan punīte nātra saṃśayaḥ",
    "GE07mbh_03_u:082.002a": "tato gaccheta dharmajña kārāpatanam uttamam",
    "GE07mbh_03_u:082.002b-0406_01": "kṛcchrena mahatā gatvā tatra snātvā samāhitaḥ",
    "GE07mbh_03_u:082.002c": "agniṣṭomam avāpnoti munilokaṃ ca gacchati",
    "GE07mbh_03_u:082.003a": "saugandhikaṃ vanaṃ rājaṃs tato gaccheta mānavaḥ",
    "GE07mbh_03_u:082.003c": "yatra brahmādayo devā ṛṣayaś ca tapodhanāḥ",
    "GE07mbh_03_u:082.004a": "siddhacāraṇagandharvāḥ kiṃnarāḥ samahoragāḥ",
    "GE07mbh_03_u:082.004c": "tad vanaṃ praviśann eva sarvapāpaiḥ pramucyate",
    "GE07mbh_03_u:082.005a": "tato hi sā saricchreṣṭhā nadīnām uttamā nadī",
    "GE07mbh_03_u:082.005c": "plakṣād devī srutā rājan mahāpuṇyā sarasvatī",
    "GE07mbh_03_u:082.006a": "tatrābhiṣekaṃ kurvīta valmīkān niḥsṛte jale",
    "GE07mbh_03_u:082.006c": "arcayitvā pitṝn devān aśvamedhaphalaṃ labhet",
    "GE07mbh_03_u:082.007a": "īśānādhyuṣitaṃ nāma tatra tīrthaṃ sudurlabham",
    "GE07mbh_03_u:082.007c": "ṣaṭsu śamyānipāteṣu valmīkād iti niścayaḥ",
    "GE07mbh_03_u:082.008a": "kapilānāṃ sahasraṃ ca vājimedhaṃ ca vindati",
    "GE07mbh_03_u:082.008c": "tatra snātvā naravyāghra dṛṣṭam etat purātane",
    "GE07mbh_03_u:082.009a": "sugandhāṃ śatakumbhāṃ ca pañcayajñāṃ ca bhārata",
    "GE07mbh_03_u:082.009c": "abhigamya naraśreṣṭha svargaloke mahīyate",
    "GE07mbh_03_u:082.010a": "triśūlakhātaṃ tatraiva tīrtham āsādya bhārata",
    "GE07mbh_03_u:082.010c": "tatrābhiṣekaṃ kurvīta pitṛdevārcane rataḥ",
    "GE07mbh_03_u:082.010e": "gāṇapatyaṃ sa labhate dehaṃ tyaktvā na saṃśayaḥ",
    "GE07mbh_03_u:082.011a": "tato gaccheta rājendra devyāḥ sthānaṃ sudurlabham",
    "GE07mbh_03_u:082.011c": "śākaṃbharīti vikhyātā triṣu lokeṣu viśrutā",
    "GE07mbh_03_u:082.012a": "divyaṃ varṣasahasraṃ hi śākena kila suvrata",
    "GE07mbh_03_u:082.012c": "āhāraṃ sā kṛtavatī māsi māsi narādhipa",
    "GE07mbh_03_u:082.013a": "ṛṣayo 'bhyāgatās tatra devyā bhaktyā tapodhanāḥ",
    "GE07mbh_03_u:082.013c": "ātithyaṃ ca kṛtaṃ teṣāṃ śākena kila bhārata",
    "GE07mbh_03_u:082.013e": "tataḥ śākambharīty eva nāma tasyāḥ pratiṣṭhitam",
    "GE07mbh_03_u:082.014a": "śākaṃbharīṃ samāsādya brahmacārī samāhitaḥ",
    "GE07mbh_03_u:082.014c": "trirātram uṣitaḥ śākaṃ bhakṣayen niyataḥ śuciḥ",
    "GE07mbh_03_u:082.015a": "śākāhārasya yat samyag varṣair dvādaśabhiḥ phalam",
    "GE07mbh_03_u:082.015c": "tat phalaṃ tasya bhavati devyāś chandena bhārata",
    "GE07mbh_03_u:082.016a": "tato gacchet suvarṇākṣaṃ triṣu lokeṣu viśrutam",
    "GE07mbh_03_u:082.016c": "yatra viṣṇuḥ prasādārthaṃ rudram ārādhayat purā",
    "GE07mbh_03_u:082.017a": "varāṃś ca subahūṃl lebhe daivateṣu sudurlabhān",
    "GE07mbh_03_u:082.017c": "uktaś ca tripuraghnena parituṣṭena bhārata",
    "GE07mbh_03_u:082.018a": "api cāsmat priyataro loke kṛṣṇa bhaviṣyasi",
    "GE07mbh_03_u:082.018c": "tvan mukhaṃ ca jagat kṛtsnaṃ bhaviṣyati na saṃśayaḥ",
    "GE07mbh_03_u:082.019a": "tatrābhigamya rājendra pūjayitvā vṛṣadhvajam",
    "GE07mbh_03_u:082.019c": "aśvamedham avāpnoti gāṇapatyaṃ ca vindati",
    "GE07mbh_03_u:082.020a": "dhūmāvatīṃ tato gacchet triratropoṣito naraḥ",
    "GE07mbh_03_u:082.020c": "manasā prārthitān kāmāṃl labhate nātra saṃśayaḥ",
    "GE07mbh_03_u:082.021a": "devyās tu dakṣiṇārdhena rathāvarto narādhipa",
    "GE07mbh_03_u:082.021c": "tatrāroheta dharmajña śraddadhāno jitendriyaḥ",
    "GE07mbh_03_u:082.021e": "mahādevaprasādād dhi gaccheta paramāṃ gatim",
    "GE07mbh_03_u:082.022a": "pradakṣiṇam upāvṛtya gaccheta bharatarṣabha",
    "GE07mbh_03_u:082.022c": "dhārāṃ nāma mahāprājña sarvapāpapraṇāśinīm",
    "GE07mbh_03_u:082.022e": "tatra snātvā naravyāghra na śocati narādhipa",
    "GE07mbh_03_u:082.023a": "tato gaccheta dharmajña namaskṛtya mahāgirim",
    "GE07mbh_03_u:082.023b-0407_01": "aśītiṃ yojanaśataṃ puṣkaraṃ svargam ucyate",
    "GE07mbh_03_u:082.023b-0407_02": "aśītiṃ dharmapṛṣṭhāt tu pravadanti manīṣiṇaḥ",
    "GE07mbh_03_u:082.023b-0407_03": "ṣaṣṭiṃ prayāgād rājendra kurukṣetrāt tu dvādaśa",
    "GE07mbh_03_u:082.023b-0407_04": "saṃyuktam eva rājendra gaṅgādvāraṃ triviṣṭapam",
    "GE07mbh_03_u:082.023c": "svargadvāreṇa yat tulyaṃ gaṅgādvāraṃ na saṃśayaḥ",
    "GE07mbh_03_u:082.024a": "tatrābhiṣekaṃ kurvīta koṭitīrthe samāhitaḥ",
    "GE07mbh_03_u:082.024b-0408_01": "koṭitīrthaṃ mahārāja śuciḥ prayatamānasaḥ",
    "GE07mbh_03_u:082.024c": "puṇḍarīkam avāpnoti kulaṃ caiva samuddharet",
    "GE07mbh_03_u:082.024d-0409_01": "uṣyaikāṃ rajanīṃ tatra gosahasraphalaṃ labhet",
    "GE07mbh_03_u:082.025a": "saptagaṅge trigaṅge ca śakrāvarte ca tarpayan",
    "GE07mbh_03_u:082.025c": "devān pitṝṃś ca vidhivat puṇyaloke mahīyate",
    "GE07mbh_03_u:082.026a": "tataḥ kanakhale snātvā trirātropoṣito naraḥ",
    "GE07mbh_03_u:082.026c": "aśvamedham avāpnoti svargalokaṃ ca gacchati",
    "GE07mbh_03_u:082.027a": "kapilāvaṭaṃ ca gaccheta tīrthasevī narādhipa",
    "GE07mbh_03_u:082.027c": "uṣyaikāṃ rajanīṃ tatra gosahasraphalaṃ labhet",
    "GE07mbh_03_u:082.028a": "nāgarājasya rājendra kapilasya mahātmanāḥ",
    "GE07mbh_03_u:082.028c": "tīrthaṃ kuruvaraśreṣṭha sarvalokeṣu viśrutam",
    "GE07mbh_03_u:082.029a": "tatrābhiṣekaṃ kurvīta nāgatīrthe narādhipa",
    "GE07mbh_03_u:082.029c": "kapilānāṃ sahasrasya phalaṃ prāpnoti mānavaḥ",
    "GE07mbh_03_u:082.030a": "tato lalitikāṃ gacchec chaṃtanos tīrtham uttamam",
    "GE07mbh_03_u:082.030c": "tatra snātvā naro rājan na durgatim avāpnuyāt",
    "GE07mbh_03_u:082.031a": "gaṅgāsaṃgamayoś caiva snāti yaḥ saṃgame naraḥ",
    "GE07mbh_03_u:082.031c": "daśāśvamedhān āpnoti kulaṃ caiva samuddharet",
    "GE07mbh_03_u:082.032a": "tato gaccheta rājendra sugandhāṃ lokaviśrutām",
    "GE07mbh_03_u:082.032c": "sarvapāpaviśuddhātmā brahmaloke mahīyate",
    "GE07mbh_03_u:082.033a": "rudrāvartaṃ tato gacchet tīrthasevī narādhipa",
    "GE07mbh_03_u:082.033b-0410_01": "gosahasram avāpnoti kalena * *tottama",
    "GE07mbh_03_u:082.033c": "tatra snātvā naro rājan svargaloke mahīyate",
    "GE07mbh_03_u:082.034a": "gaṅgāyāś ca naraśreṣṭha sarasvatyāś ca saṃgame",
    "GE07mbh_03_u:082.034c": "snāto 'śvamedham āpnoti svargalokaṃ ca gacchati",
    "GE07mbh_03_u:082.035a": "bhadrakarṇeśvaraṃ gatvā devam arcya yathāvidhi",
    "GE07mbh_03_u:082.035c": "na durgatim avāpnoti svargalokaṃ ca gacchati",
    "GE07mbh_03_u:082.036a": "tataḥ kubjāmrakaṃ gacchet tīrthasevī yathākramam",
    "GE07mbh_03_u:082.036c": "gosahasram avāpnoti svargalokaṃ ca gacchati",
    "GE07mbh_03_u:082.037a": "arundhatīvaṭaṃ gacchet tīrthasevī narādhipa",
    "GE07mbh_03_u:082.037b-0411_01": "tatra snātvā naro rājan svargaloke mahīyate",
    "GE07mbh_03_u:082.037c": "sāmudrakam upaspṛśya trirātropoṣito naraḥ",
    "GE07mbh_03_u:082.037c-0412_01": "**** **** brahmacārī samāhitaḥ",
    "GE07mbh_03_u:082.037c-0412_02": "aśvamedham avāpnoti",
    "GE07mbh_03_u:082.037e": "gosahasraphalaṃ vindet kulaṃ caiva samuddharet",
    "GE07mbh_03_u:082.038a": "brahmāvartaṃ tato gacched brahmacārī samāhitaḥ",
    "GE07mbh_03_u:082.038c": "aśvamedham avāpnoti svargalokaṃ ca gacchati",
    "GE07mbh_03_u:082.039a": "yamunāprabhavaṃ gatvā upaspṛśya ca yāmune",
    "GE07mbh_03_u:082.039c": "aśvamedhaphalaṃ labdhvā svargaloke mahīyate",
    "GE07mbh_03_u:082.040a": "darvīsaṃkramaṇaṃ prāpya tīrthaṃ trailokyaviśrutam",
    "GE07mbh_03_u:082.040c": "aśvamedham avāpnoti svargalokaṃ ca gacchati",
    "GE07mbh_03_u:082.041a": "sindhoś ca prabhavaṃ gatvā siddhagandharvasevitam",
    "GE07mbh_03_u:082.041c": "tatroṣya rajanīḥ pañca vindyād bahu suvarṇakam",
    "GE07mbh_03_u:082.042a": "atha vedīṃ samāsādya naraḥ paramadurgamām",
    "GE07mbh_03_u:082.042c": "aśvamedham avāpnoti gacchec cauśanasīṃ gatim",
    "GE07mbh_03_u:082.043a": "ṛṣikulyāṃ samāsādya vāsiṣṭhaṃ caiva bhārata",
    "GE07mbh_03_u:082.043c": "vāsiṣṭhaṃ samatikramya sarve varṇā dvijātayaḥ",
    "GE07mbh_03_u:082.044a": "ṛṣikulyāṃ naraḥ snātvā ṛṣilokaṃ prapadyate",
    "GE07mbh_03_u:082.044a-0413_01": "**** **** naraḥ snātvā vikalmaṣaḥ",
    "GE07mbh_03_u:082.044a-0413_02": "devān pitṝṃś cārcayitvā",
    "GE07mbh_03_u:082.044c": "yadi tatra vasen māsaṃ śākāhāro narādhipa",
    "GE07mbh_03_u:082.044d-0414_01": "dvādaśāhasya yajñasya phalaṃ sa labhate naraḥ",
    "GE07mbh_03_u:082.045a": "bhṛgutuṅgaṃ samāsādya vājimedhaphalaṃ labhet",
    "GE07mbh_03_u:082.045c": "gatvā vīrapramokṣaṃ ca sarvapāpaiḥ pramucyate",
    "GE07mbh_03_u:082.046a": "kṛttikāmaghayoś caiva tīrtham āsādya bhārata",
    "GE07mbh_03_u:082.046c": "agniṣṭomātirātrābhyāṃ phalaṃ prāpnoti puṇyakṛt",
    "GE07mbh_03_u:082.047a": "tataḥ saṃdhyāṃ samāsādya vidyātīrtham anuttamam",
    "GE07mbh_03_u:082.047c": "upaspṛśya ca vidyānāṃ sarvāsāṃ pārago bhavet",
    "GE07mbh_03_u:082.048a": "mahāśrame vased rātriṃ sarvapāpapramocane",
    "GE07mbh_03_u:082.048c": "ekakālaṃ nirāhāro lokān āvasate śubhān",
    "GE07mbh_03_u:082.049a": "ṣaṣṭhakālopavāsena māsam uṣya mahālaye",
    "GE07mbh_03_u:082.049c": "sarvapāpaviśuddhātmā vindyād bahu suvarṇakam",
    "GE07mbh_03_u:082.049d-0415_01": "tīrṇas tārayate jantur daśa pūrvān daśāparān",
    "GE07mbh_03_u:082.049d-0415_02": "dṛṣṭvā māheśvaraṃ divyaṃ padaṃ suranamaskṛtam",
    "GE07mbh_03_u:082.049d-0415_03": "kṛtārthaḥ sarvakṛtyeṣu na śocen maraṇaṃ naraḥ",
    "GE07mbh_03_u:082.050a": "atha vetasikāṃ gatvā pitāmahaniṣevitām",
    "GE07mbh_03_u:082.050b-0416_01": "daśāparān daśa pūrvān narān uddharate kulam",
    "GE07mbh_03_u:082.050c": "aśvamedham avāpnoti gacchec cauśanasīṃ gatim",
    "GE07mbh_03_u:082.051a": "atha sundarikātīrthaṃ prāpya siddhaniṣevitam",
    "GE07mbh_03_u:082.051c": "rūpasya bhāgī bhavati dṛṣṭam etat purātane",
    "GE07mbh_03_u:082.052a": "tato vai brāhmaṇīṃ gatvā brahmacārī jitendriyaḥ",
    "GE07mbh_03_u:082.052c": "padmavarṇena yānena brahmalokaṃ prapadyate",
    "GE07mbh_03_u:082.053a": "tataś ca naimiṣaṃ gacchet puṇyaṃ siddhaniṣevitam",
    "GE07mbh_03_u:082.053c": "tatra nityaṃ nivasati brahmā devagaṇair vṛtaḥ",
    "GE07mbh_03_u:082.054a": "naimiṣaṃ prārthayānasya pāpasyārdhaṃ praṇaśyati",
    "GE07mbh_03_u:082.054c": "praviṣṭamātras tu naraḥ sarvapāpaiḥ pramucyate",
    "GE07mbh_03_u:082.055a": "tatra māsaṃ vased dhīro naimiṣe tīrthatatparaḥ",
    "GE07mbh_03_u:082.055c": "pṛthivyāṃ yāni tīrthāni naimiṣe tāni bhārata",
    "GE07mbh_03_u:082.056a": "abhiṣekakṛtas tatra niyato niyatāśanaḥ",
    "GE07mbh_03_u:082.056c": "gavāmayasya yajñasya phalaṃ prāpnoti bhārata",
    "GE07mbh_03_u:082.056e": "punāty āsaptamaṃ caiva kulaṃ bharatasattama",
    "GE07mbh_03_u:082.057a": "yas tyajen naimiṣe prāṇān upavāsaparāyaṇaḥ",
    "GE07mbh_03_u:082.057c": "sa modet svargalokastha evam āhur manīṣiṇaḥ",
    "GE07mbh_03_u:082.057e": "nityaṃ puṇyaṃ ca medhyaṃ ca naimiṣaṃ nṛpasattama",
    "GE07mbh_03_u:082.058a": "gaṅgodbhedaṃ samāsādya trirātropoṣito naraḥ",
    "GE07mbh_03_u:082.058c": "vājapeyam avāpnoti brahmabhūtaś ca jāyate",
    "GE07mbh_03_u:082.059a": "sarasvatīṃ samāsādya tarpayet pitṛdevatāḥ",
    "GE07mbh_03_u:082.059c": "sārasvateṣu lokeṣu modate nātra saṃśayaḥ",
    "GE07mbh_03_u:082.060a": "tataś ca bāhudāṃ gacched brahmacārī samāhitaḥ",
    "GE07mbh_03_u:082.060b-0417_01": "tatroṣya rajanīm ekāṃ svargaloke mahīyate",
    "GE07mbh_03_u:082.060c": "devasatrasya yajñasya phalaṃ prāpnoti mānavaḥ",
    "GE07mbh_03_u:082.061a": "tataś cīravatīṃ gacchet puṇyāṃ puṇyatamair vṛtām",
    "GE07mbh_03_u:082.061c": "pitṛdevārcanarato vājapeyam avāpnuyāt",
    "GE07mbh_03_u:082.062a": "vimalāśokam āsādya virājati yathā śaśī",
    "GE07mbh_03_u:082.062c": "tatroṣya rajanīm ekāṃ svargaloke mahīyate",
    "GE07mbh_03_u:082.063a": "gopratāraṃ tato gacchet sarayvās tīrtham uttamam",
    "GE07mbh_03_u:082.063c": "yatra rāmo gataḥ svargaṃ sabhṛtyabalavāhanaḥ",
    "GE07mbh_03_u:082.064a": "dehaṃ tyaktvā divaṃ yātas tasya tīrthasya tejasā",
    "GE07mbh_03_u:082.064c": "rāmasya ca prasādena vyavasāyāc ca bhārata",
    "GE07mbh_03_u:082.065a": "tasmiṃs tīrthe naraḥ snātvā gopratāre narādhipa",
    "GE07mbh_03_u:082.065c": "sarvapāpaviśuddhātmā svargaloke mahīyate",
    "GE07mbh_03_u:082.066a": "rāmatīrthe naraḥ snātvā gomatyāṃ kurunandana",
    "GE07mbh_03_u:082.066c": "aśvamedham avāpnoti punāti ca kulaṃ naraḥ",
    "GE07mbh_03_u:082.067a": "śatasāhasrikaṃ tatra tīrthaṃ bharatasattama",
    "GE07mbh_03_u:082.067c": "tatropasparśanaṃ kṛtvā niyato niyatāśanaḥ",
    "GE07mbh_03_u:082.067e": "gosahasraphalaṃ puṇyaṃ prāpnoti bharatarṣabha",
    "GE07mbh_03_u:082.068a": "tato gaccheta rājendra bhartṛsthānam anuttamam",
    "GE07mbh_03_u:082.068b-0418_01": "aśvamedhasya yajñasya phalaṃ prāpnoti mānavaḥ",
    "GE07mbh_03_u:082.068c": "koṭitīrthe naraḥ snātvā arcayitvā guhaṃ nṛpa",
    "GE07mbh_03_u:082.068e": "gosahasraphalaṃ vindet tejasvī ca bhaven naraḥ",
    "GE07mbh_03_u:082.069a": "tato vārāṇasīṃ gatvā arcayitvā vṛṣadhvajam",
    "GE07mbh_03_u:082.069c": "kapilāhrade naraḥ snātvā rājasūyaphalaṃ labhet",
    "GE07mbh_03_u:082.069d-0419_01": "avimuktaṃ samāsādya tīrthasevī kurūdvaha",
    "GE07mbh_03_u:082.069d-0419_02": "darśanād devadevasya mucyate brahmahatyayā",
    "GE07mbh_03_u:082.069d-0419_03": "prāṇān utsṛjya tatraiva mokṣaṃ prāpnoti mānavaḥ",
    "GE07mbh_03_u:082.070a": "mārkaṇḍeyasya rājendra tīrtham āsādya durlabham",
    "GE07mbh_03_u:082.070b-0420_01": "aśvamedham avāpnoti viṣṇulokaṃ ca gacchati",
    "GE07mbh_03_u:082.070c": "gomatīgaṅgayoś caiva saṃgame lokaviśrute",
    "GE07mbh_03_u:082.070e": "agniṣṭomam avāpnoti kulaṃ caiva samuddharet",
    "GE07mbh_03_u:082.070f-0421_01": "vārāṇasyāṃ viśeṣeṇa yatra viśveśvaraḥ śivaḥ",
    "GE07mbh_03_u:082.070f-0421_02": "devyā saha mahābāho gaṅgāṃ samavagāhate",
    "GE07mbh_03_u:082.070f-0421_03": "tatra māsaṃ vased dhīro brahmacārī samāhitaḥ",
    "GE07mbh_03_u:082.070f-0421_04": "yāvajjīvakṛtaṃ pāpaṃ māsenaikena śudhyati",
    "GE07mbh_03_u:082.071a": "tato gayāṃ samāsādya brahmacārī jitendriyaḥ",
    "GE07mbh_03_u:082.071c": "aśvamedham avāpnoti gamanād eva bhārata",
    "GE07mbh_03_u:082.072a": "tatrākṣayavaṭo nāma triṣu lokeṣu viśrutaḥ",
    "GE07mbh_03_u:082.072c": "pitṝṇāṃ tatra vai dattam akṣayaṃ bhavati prabho",
    "GE07mbh_03_u:082.073a": "mahānadyām upaspṛśya tarpayet pitṛdevatāḥ",
    "GE07mbh_03_u:082.073c": "akṣayān prāpnuyāl lokān kulaṃ caiva samuddharet",
    "GE07mbh_03_u:082.074a": "tato brahmasaro gacched dharmāraṇyopaśobhitam",
    "GE07mbh_03_u:082.074c": "pauṇḍarīkam avāpnoti prabhātām eva śarvarīm",
    "GE07mbh_03_u:082.075a": "tasmin sarasi rājendra brahmaṇo yūpa ucchritaḥ",
    "GE07mbh_03_u:082.075c": "yūpaṃ pradakṣiṇaṃ kṛtvā vājapeyaphalaṃ labhet",
    "GE07mbh_03_u:082.076a": "tato gaccheta rājendra dhenukāṃ lokaviśrutām",
    "GE07mbh_03_u:082.076c": "ekarātroṣito rājan prayacchet tiladhenukām",
    "GE07mbh_03_u:082.076e": "sarvapāpaviśuddhātmā somalokaṃ vrajed dhruvam",
    "GE07mbh_03_u:082.077a": "tatra cihnaṃ mahārāja adyāpi hi na saṃśayaḥ",
    "GE07mbh_03_u:082.077c": "kapilā saha vatsena parvate vicaraty uta",
    "GE07mbh_03_u:082.077e": "savatsāyāḥ padāni sma dṛśyante 'dyāpi bhārata",
    "GE07mbh_03_u:082.078a": "teṣūpaspṛśya rājendra padeṣu nṛpasattama",
    "GE07mbh_03_u:082.078c": "yat kiṃ cid aśubhaṃ karma tat praṇaśyati bhārata",
    "GE07mbh_03_u:082.079a": "tato gṛdhravaṭaṃ gacchet sthānaṃ devasya dhīmataḥ",
    "GE07mbh_03_u:082.079c": "snāyīta bhasmanā tatra abhigamya vṛṣadhvajam",
    "GE07mbh_03_u:082.080a": "brāhmaṇena bhavec cīrṇaṃ vrataṃ dvādaśavārṣikam",
    "GE07mbh_03_u:082.080c": "itareṣāṃ tu varṇānāṃ sarvapāpaṃ praṇaśyati",
    "GE07mbh_03_u:082.081a": "gaccheta tata udyantaṃ parvataṃ gītanāditam",
    "GE07mbh_03_u:082.081c": "sāvitraṃ tu padaṃ tatra dṛśyate bharatarṣabha",
    "GE07mbh_03_u:082.082a": "tatra saṃdhyām upāsīta brāhmaṇaḥ saṃśitavrataḥ",
    "GE07mbh_03_u:082.082c": "upāstā ca bhavet saṃdhyā tena dvādaśavārṣikī",
    "GE07mbh_03_u:082.083a": "yonidvāraṃ ca tatraiva viśrutaṃ bharatarṣabha",
    "GE07mbh_03_u:082.083c": "tatrābhigamya mucyeta puruṣo yonisaṃkarāt",
    "GE07mbh_03_u:082.084a": "kṛṣṇaśuklāv ubhau pakṣau gayāyāṃ yo vasen naraḥ",
    "GE07mbh_03_u:082.084c": "punāty āsaptamaṃ rājan kulaṃ nāsty atra saṃśayaḥ",
    "GE07mbh_03_u:082.085a": "eṣṭavyā bahavaḥ putrā yady eko 'pi gayāṃ vrajet",
    "GE07mbh_03_u:082.085b-0422_01": "yāvajjīvakṛtaṃ pāpaṃ māsenaikena śudhyati",
    "GE07mbh_03_u:082.085b-0422_02": "tato gayāṃ samāsādya brahmacārī samāhitaḥ",
    "GE07mbh_03_u:082.085c": "yajeta vāśvamedhena nīlaṃ vā vṛṣam utsṛjet",
    "GE07mbh_03_u:082.086a": "tataḥ phalguṃ vrajed rājaṃs tīrthasevī narādhipa",
    "GE07mbh_03_u:082.086c": "aśvamedham avāpnoti siddhiṃ ca mahatīṃ vrajet",
    "GE07mbh_03_u:082.087a": "tato gaccheta rājendra dharmapṛṣṭhaṃ samāhitaḥ",
    "GE07mbh_03_u:082.087c": "yatra dharmo mahārāja nityam āste yudhiṣṭhira",
    "GE07mbh_03_u:082.087d-0423_01": "tatra kūpodakaṃ pītvā tena snātaḥ śucis tathā",
    "GE07mbh_03_u:082.087d-0423_02": "pitṝn devāṃs tu saṃtarpya muktapāpaṃ divaṃ vrajet",
    "GE07mbh_03_u:082.087d-0423_03": "mataṅgasyāśramas tatra maharṣer bhāvitātmanaḥ",
    "GE07mbh_03_u:082.087d-0423_04": "taṃ praviśyāśramaṃ śrīmac chramaśokavināśanam",
    "GE07mbh_03_u:082.087d-0423_05": "gavāmayasya yajñasya phalaṃ prāpnoti mānavaḥ",
    "GE07mbh_03_u:082.087d-0424_01": "aṣṭau yasya tu śuklāni lāṅgūlakakudaḥ śiraḥ",
    "GE07mbh_03_u:082.087d-0424_02": "uraḥ śiraś ca catvāraḥ sa vṛṣo nīḍa ucyate",
    "GE07mbh_03_u:082.087d-0425_01": "gatvā ca tatra dharmātmann aśvamedhaphalaṃ labhet",
    "GE07mbh_03_u:082.087e": "abhigamya tatas tatra vājimedhaphalaṃ labhet",
    "GE07mbh_03_u:082.088a": "tato gaccheta rājendra brahmaṇas tīrtham uttamam",
    "GE07mbh_03_u:082.088c": "tatrārcayitvā rājendra brahmāṇam amitaujasam",
    "GE07mbh_03_u:082.088e": "rājasūyāśvamedhābhyāṃ phalaṃ prāpnoti mānavaḥ",
    "GE07mbh_03_u:082.089a": "tato rājagṛhaṃ gacchet tīrthasevī narādhipa",
    "GE07mbh_03_u:082.089c": "upaspṛśya tapodeṣu kākṣīvān iva modate",
    "GE07mbh_03_u:082.090a": "yakṣiṇyā naityakaṃ tatra prāśnīta puruṣaḥ śuciḥ",
    "GE07mbh_03_u:082.090c": "yakṣiṇyās tu prasādena mucyate bhrūṇahatyayā",
    "GE07mbh_03_u:082.091a": "maṇināgaṃ tato gatvā gosahasraphalaṃ labhet",
    "GE07mbh_03_u:082.091c": "naityakaṃ bhuñjate yas tu maṇināgasya mānavaḥ",
    "GE07mbh_03_u:082.091d-0426_01": "bhuktavāṃs tatra maṇinā tīrthābhigamya mānavaḥ",
    "GE07mbh_03_u:082.092a": "daṣṭasyāśīviṣeṇāpi na tasya kramate viṣam",
    "GE07mbh_03_u:082.092c": "tatroṣya rajanīm ekāṃ sarvapāpaiḥ pramucyate",
    "GE07mbh_03_u:082.093a": "tato gaccheta brahmarṣer gautamasya vanaṃ nṛpa",
    "GE07mbh_03_u:082.093c": "ahalyāyā hrade snātvā vrajeta paramāṃ gatim",
    "GE07mbh_03_u:082.093e": "abhigamya śriyaṃ rājan vindate śriyam uttamām",
    "GE07mbh_03_u:082.094a": "tatrodapāno dharmajña triṣu lokeṣu viśrutaḥ",
    "GE07mbh_03_u:082.094c": "tatrābhiṣekaṃ kṛtvā tu vājimedham avāpnuyāt",
    "GE07mbh_03_u:082.095a": "janakasya tu rājarṣeḥ kūpas tridaśapūjitaḥ",
    "GE07mbh_03_u:082.095c": "tatrābhiṣekaṃ kṛtvā tu viṣṇulokam avāpnuyāt",
    "GE07mbh_03_u:082.096a": "tato vinaśanaṃ gacchet sarvapāpapramocanam",
    "GE07mbh_03_u:082.096c": "vājapeyam avāpnoti somalokaṃ ca gacchati",
    "GE07mbh_03_u:082.096d-0427_01": "tato vipāśaṃ dharmajña samāviśya tato 'nagha",
    "GE07mbh_03_u:082.096d-0427_02": "guhyaloke mahārāja modate nātra saṃśayaḥ",
    "GE07mbh_03_u:082.097a": "gaṇḍakīṃ tu samāsādya",
    "GE07mbh_03_u:082.097c": "vājapeyam avāpnoti sūryalokaṃ ca gacchati",
    "GE07mbh_03_u:082.098a": "tato 'dhivaṃśyaṃ dharmajña samāviśya tapovanam",
    "GE07mbh_03_u:082.098c": "guhyakeṣu mahārāja modate nātra saṃśayaḥ",
    "GE07mbh_03_u:082.099a": "kampanāṃ tu samāsādya nadīṃ siddhaniṣevitām",
    "GE07mbh_03_u:082.099c": "puṇḍarīkam avāpnoti sūryalokaṃ ca gacchati",
    "GE07mbh_03_u:082.100a": "tato viśālām āsādya nadīṃ trailokyaviśrutām",
    "GE07mbh_03_u:082.100c": "agniṣṭomam avāpnoti svargalokaṃ ca gacchati",
    "GE07mbh_03_u:082.101a": "atha māheśvarīṃ dhārāṃ samāsādya narādhipa",
    "GE07mbh_03_u:082.101c": "aśvamedham avāpnoti kulaṃ caiva samuddharet",
    "GE07mbh_03_u:082.102a": "divaukasāṃ puṣkariṇīṃ samāsādya naraḥ śuciḥ",
    "GE07mbh_03_u:082.102c": "na durgatim avāpnoti vājapeyaṃ ca vindati",
    "GE07mbh_03_u:082.103a": "maheśvarapadaṃ gacched brahmacārī samāhitaḥ",
    "GE07mbh_03_u:082.103c": "maheśvarapade snātvā vājimedhaphalaṃ labhet",
    "GE07mbh_03_u:082.104a": "tatra koṭis tu tīrthānāṃ viśrutā bharatarṣabha",
    "GE07mbh_03_u:082.104c": "kūrmarūpeṇa rājendra asureṇa durātmanā",
    "GE07mbh_03_u:082.104e": "hriyamāṇāhṛtā rājan viṣṇunā prabhaviṣṇunā",
    "GE07mbh_03_u:082.105a": "tatrābhiṣekaṃ kurvāṇas tīrthakoṭyāṃ yudhiṣṭhira",
    "GE07mbh_03_u:082.105c": "puṇḍarīkam avāpnoti viṣṇulokaṃ ca gacchati",
    "GE07mbh_03_u:082.106a": "tato gaccheta rājendra sthānaṃ nārāyaṇasya tu",
    "GE07mbh_03_u:082.106c": "sadā saṃnihito yatra harir vasati bhārata",
    "GE07mbh_03_u:082.106d-0428_01": "yatra brahmādayo devā ṛṣayaś ca tapodhanāḥ",
    "GE07mbh_03_u:082.106d-0428_02": "ādityā vasavo rudrā janārdanam upāsate",
    "GE07mbh_03_u:082.106e": "śālagrāma iti khyāto viṣṇor adbhutakarmaṇaḥ",
    "GE07mbh_03_u:082.107a": "abhigamya trilokeśaṃ varadaṃ viṣṇum avyayam",
    "GE07mbh_03_u:082.107c": "aśvamedham avāpnoti viṣṇulokaṃ ca gacchati",
    "GE07mbh_03_u:082.108a": "tatrodapāno dharmajña sarvapāpapramocanaḥ",
    "GE07mbh_03_u:082.108c": "samudrās tatra catvāraḥ kūpe saṃnihitāḥ sadā",
    "GE07mbh_03_u:082.108e": "tatropaspṛśya rājendra na durgatim avāpnuyāt",
    "GE07mbh_03_u:082.109a": "abhigamya mahādevaṃ varadaṃ viṣṇum avyayam",
    "GE07mbh_03_u:082.109c": "virājati yathā soma ṛṇair mukto yudhiṣṭhira",
    "GE07mbh_03_u:082.110a": "jātismara upaspṛśya śuciḥ prayatamānasaḥ",
    "GE07mbh_03_u:082.110c": "jātismaratvaṃ prāpnoti snātvā tatra na saṃśayaḥ",
    "GE07mbh_03_u:082.111a": "vaṭeśvarapuraṃ gatvā arcayitvā tu keśavam",
    "GE07mbh_03_u:082.111c": "īpsitāṃl labhate kāmān upavāsān na saṃśayaḥ",
    "GE07mbh_03_u:082.111d-0429_01": "tatrāśramo vasiṣṭhasya triṣu lokeṣu viśrutaḥ",
    "GE07mbh_03_u:082.112a": "tatas tu vāmanaṃ gatvā sarvapāpapramocanam",
    "GE07mbh_03_u:082.112c": "abhivādya hariṃ devaṃ na durgatim avāpnuyāt",
    "GE07mbh_03_u:082.113a": "bharatasyāśramaṃ gatvā sarvapāpapramocanam",
    "GE07mbh_03_u:082.113c": "kauśikīṃ tatra seveta mahāpātakanāśinīm",
    "GE07mbh_03_u:082.113e": "rājasūyasya yajñasya phalaṃ prāpnoti mānavaḥ",
    "GE07mbh_03_u:082.114a": "tato gaccheta dharmajña campakāraṇyam uttamam",
    "GE07mbh_03_u:082.114c": "tatroṣya rajanīm ekāṃ gosahasraphalaṃ labhet",
    "GE07mbh_03_u:082.115a": "atha jyeṣṭhilam āsādya tīrthaṃ paramasaṃmatam",
    "GE07mbh_03_u:082.115c": "upoṣya rajanīm ekām agniṣṭomaphalaṃ labhet",
    "GE07mbh_03_u:082.116a": "tatra viśveśvaraṃ dṛṣṭvā devyā saha mahādyutim",
    "GE07mbh_03_u:082.116c": "mitrāvaruṇayor lokān āpnoti puruṣarṣabha",
    "GE07mbh_03_u:082.116d-0430_01": "trirātropoṣitas tatra agniṣṭomaphalaṃ labhet",
    "GE07mbh_03_u:082.117a": "kanyāsaṃvedyam āsādya niyato niyatāśanaḥ",
    "GE07mbh_03_u:082.117c": "manoḥ prajāpater lokān āpnoti bharatarṣabha",
    "GE07mbh_03_u:082.118a": "kanyāyāṃ ye prayacchanti pānam annaṃ ca bhārata",
    "GE07mbh_03_u:082.118c": "tad akṣayam iti prāhur ṛṣayaḥ saṃśitavratāḥ",
    "GE07mbh_03_u:082.119a": "niścīrāṃ ca samāsādya triṣu lokeṣu viśrutām",
    "GE07mbh_03_u:082.119c": "aśvamedham avāpnoti viṣṇulokaṃ ca gacchati",
    "GE07mbh_03_u:082.120a": "ye tu dānaṃ prayacchanti niścīrāsaṃgame narāḥ",
    "GE07mbh_03_u:082.120c": "te yānti naraśārdūla brahmalokaṃ na saṃśayaḥ",
    "GE07mbh_03_u:082.121a": "tatrāśramo vasiṣṭhasya triṣu lokeṣu viśrutaḥ",
    "GE07mbh_03_u:082.121c": "tatrābhiṣekaṃ kurvāṇo vājapeyam avāpnuyāt",
    "GE07mbh_03_u:082.122a": "devakūṭaṃ samāsādya brahmarṣigaṇasevitam",
    "GE07mbh_03_u:082.122c": "aśvamedham avāpnoti kulaṃ caiva samuddharet",
    "GE07mbh_03_u:082.123a": "tato gaccheta rājendra kauśikasya muner hradam",
    "GE07mbh_03_u:082.123c": "yatra siddhiṃ parāṃ prāpto viśvāmitro 'tha kauśikaḥ",
    "GE07mbh_03_u:082.124a": "tatra māsaṃ vased vīra kauśikyāṃ bharatarṣabha",
    "GE07mbh_03_u:082.124c": "aśvamedhasya yat puṇyaṃ tan māsenādhigacchati",
    "GE07mbh_03_u:082.125a": "sarvatīrthavare caiva yo vaseta mahāhrade",
    "GE07mbh_03_u:082.125c": "na durgatim avāpnoti vinded bahu suvarṇakam",
    "GE07mbh_03_u:082.126a": "kumāram abhigatvā ca vīrāśramanivāsinam",
    "GE07mbh_03_u:082.126c": "aśvamedham avāpnoti naro nāsty atra saṃśayaḥ",
    "GE07mbh_03_u:082.127a": "agnidhārāṃ samāsādya triṣu lokeṣu viśrutām",
    "GE07mbh_03_u:082.127c": "agniṣṭomam avāpnoti na ca svargān nivartate",
    "GE07mbh_03_u:082.128a": "pitāmahasaro gatvā śailarājapratiṣṭhitam",
    "GE07mbh_03_u:082.128c": "tatrābhiṣekaṃ kurvāṇo agniṣṭomaphalaṃ labhet",
    "GE07mbh_03_u:082.129a": "pitāmahasya sarasaḥ prasrutā lokapāvanī",
    "GE07mbh_03_u:082.129c": "kumāradhārā tatraiva triṣu lokeṣu viśrutā",
    "GE07mbh_03_u:082.130a": "yatra snātvā kṛtārtho 'smīty ātmānam avagacchati",
    "GE07mbh_03_u:082.130c": "ṣaṣṭhakālopavāsena mucyate brahmahatyayā",
    "GE07mbh_03_u:082.130d-0431_01": "tato gaccheta dharmajña tīrthasevanatatparaḥ",
    "GE07mbh_03_u:082.131a": "śikharaṃ vai mahādevyā gauryās trailokyaviśrutam",
    "GE07mbh_03_u:082.131c": "samāruhya naraḥ śrāddhaḥ stanakuṇḍeṣu saṃviśet",
    "GE07mbh_03_u:082.131d-0432_01": "stanakuṇḍam upaspṛśya vājapeyaphalaṃ labhet",
    "GE07mbh_03_u:082.132a": "tatrābhiṣekaṃ kurvāṇaḥ pitṛdevārcane rataḥ",
    "GE07mbh_03_u:082.132c": "hayamedham avāpnoti śakralokaṃ ca gacchati",
    "GE07mbh_03_u:082.133a": "tāmrāruṇaṃ samāsādya brahmacārī samāhitaḥ",
    "GE07mbh_03_u:082.133c": "aśvamedham avāpnoti śakralokaṃ ca gacchati",
    "GE07mbh_03_u:082.134a": "nandinyāṃ ca samāsādya kūpaṃ tridaśasevitam",
    "GE07mbh_03_u:082.134c": "naramedhasya yat puṇyaṃ tat prāpnoti kurūdvaha",
    "GE07mbh_03_u:082.134d-0433_01": "vājimedhaphalaṃ prāpya śakralokaṃ ca gacchati",
    "GE07mbh_03_u:082.135a": "kālikāsaṃgame snātvā kauśikyāruṇayor yataḥ",
    "GE07mbh_03_u:082.135c": "trirātropoṣito vidvān sarvapāpaiḥ pramucyate",
    "GE07mbh_03_u:082.136a": "urvaśītīrtham āsādya tataḥ somāśramaṃ budhaḥ",
    "GE07mbh_03_u:082.136c": "kumbhakarṇāśrame snātvā pūjyate bhuvi mānavaḥ",
    "GE07mbh_03_u:082.137a": "snātvā kokāmukhe puṇye brahmacārī yatavrataḥ",
    "GE07mbh_03_u:082.137c": "jātismaratvaṃ prāpnoti dṛṣṭam etat purātane",
    "GE07mbh_03_u:082.137d-0434_01": "mṛgatuṅgaṃ samāsādya vipāpmā bhavati dvijaḥ",
    "GE07mbh_03_u:082.137d-0434_02": "sarvapāpaviśuddhātmā brahmalokaṃ ca gacchati",
    "GE07mbh_03_u:082.138a": "sakṛn nandāṃ samāsādya kṛtātmā bhavati dvijaḥ",
    "GE07mbh_03_u:082.138c": "sarvapāpaviśuddhātmā śakralokaṃ ca gacchati",
    "GE07mbh_03_u:082.139a": "ṛṣabhadvīpam āsādya sevyaṃ krauñcaniṣūdanam",
    "GE07mbh_03_u:082.139c": "sarasvatyām upaspṛśya vimānastho virājate",
    "GE07mbh_03_u:082.140a": "auddālakaṃ mahārāja tīrthaṃ muniniṣevitam",
    "GE07mbh_03_u:082.140c": "tatrābhiṣekaṃ kurvīta sarvapāpaiḥ pramucyate",
    "GE07mbh_03_u:082.141a": "dharmatīrthaṃ samāsādya puṇyaṃ brahmarṣisevitam",
    "GE07mbh_03_u:082.141c": "vājapeyam avāpnoti naro nāsty atra saṃśayaḥ",
    "GE07mbh_03_u:082.142a": "tathā campāṃ samāsādya bhāgīrathyāṃ kṛtodakaḥ",
    "GE07mbh_03_u:082.142c": "daṇḍārkam abhigamyaiva gosahasraphalaṃ labhet",
    "GE07mbh_03_u:082.143a": "laveḍikāṃ tato gacchet puṇyāṃ puṇyopasevitām",
    "GE07mbh_03_u:082.143c": "vājapeyam avāpnoti vimānasthaś ca pūjyate",
    "GE07mbh_03_u:083.001": "pulastya uvāca",
    "GE07mbh_03_u:083.001a": "atha saṃdhyāṃ samāsādya saṃvedyaṃ tīrtham uttamam",
    "GE07mbh_03_u:083.001c": "upaspṛśya naro vidvān bhaven nāsty atra saṃśayaḥ",
    "GE07mbh_03_u:083.002a": "rāmasya ca prasādena tīrthaṃ rājan kṛtaṃ purā",
    "GE07mbh_03_u:083.002c": "tal lohityaṃ samāsādya vindyād bahu suvarṇakam",
    "GE07mbh_03_u:083.003a": "karatoyāṃ samāsādya trirātropoṣito naraḥ",
    "GE07mbh_03_u:083.003c": "aśvamedham avāpnoti kṛte paitāmahe vidhau",
    "GE07mbh_03_u:083.004a": "gaṅgāyās tv atha rājendra sāgarasya ca saṃgame",
    "GE07mbh_03_u:083.004c": "aśvamedhaṃ daśaguṇaṃ pravadanti manīṣiṇaḥ",
    "GE07mbh_03_u:083.005a": "gaṅgāyās tv aparaṃ dvīpaṃ prāpya yaḥ snāti bhārata",
    "GE07mbh_03_u:083.005c": "trirātropoṣito rājan sarvakāmān avāpnuyāt",
    "GE07mbh_03_u:083.006a": "tato vaitaraṇīṃ gatvā nadīṃ pāpapramocanīm",
    "GE07mbh_03_u:083.006c": "virajaṃ tīrtham āsādya virājati yathā śaśī",
    "GE07mbh_03_u:083.006c-0435_01": "**** **** trirātropoṣito naraḥ",
    "GE07mbh_03_u:083.006c-0435_02": "aśvamedham avāpnoti",
    "GE07mbh_03_u:083.007a": "prabhavec ca kule puṇye sarvapāpaṃ vyapohati",
    "GE07mbh_03_u:083.007c": "gosahasraphalaṃ labdhvā punāti ca kulaṃ naraḥ",
    "GE07mbh_03_u:083.008a": "śoṇasya jyotirathyāś ca saṃgame nivasañ śuciḥ",
    "GE07mbh_03_u:083.008c": "tarpayitvā pitṝn devān agniṣṭomaphalaṃ labhet",
    "GE07mbh_03_u:083.009a": "śoṇasya narmadāyāś ca prabhave kurunandana",
    "GE07mbh_03_u:083.009c": "vaṃśagulma upaspṛśya vājimedhaphalaṃ labhet",
    "GE07mbh_03_u:083.010a": "ṛṣabhaṃ tīrtham āsādya kośalāyāṃ narādhipa",
    "GE07mbh_03_u:083.010c": "vājapeyam avāpnoti trirātropoṣito",
    "GE07mbh_03_u:083.011a": "kośalāyāṃ samāsādya kālatīrtha upaspṛśet",
    "GE07mbh_03_u:083.011c": "vṛśabhaikādaśaphalaṃ labhate nātra saṃśayaḥ",
    "GE07mbh_03_u:083.012a": "puṣpavatyām upaspṛśya trirātropoṣito naraḥ",
    "GE07mbh_03_u:083.012c": "gosahasraphalaṃ vindyāt kulaṃ caiva samuddharet",
    "GE07mbh_03_u:083.013a": "tato badarikātīrthe snātvā prayatamānasaḥ",
    "GE07mbh_03_u:083.013c": "dīrgham āyur avāpnoti svargalokaṃ ca gacchati",
    "GE07mbh_03_u:083.013d-0436_01": "tathā campāṃ samāsādya bhāgīrathyāṃ kṛtodakaḥ",
    "GE07mbh_03_u:083.013d-0436_02": "daṇḍākhyam abhigamyaiva gosahasraphalaṃ labhet",
    "GE07mbh_03_u:083.013d-0437_01": "lapeṭikāṃ tato gacchet puṇyāṃ puṇyopaśobhitām",
    "GE07mbh_03_u:083.013d-0437_02": "vājapeyam avāpnoti devaiḥ sarvaiś ca pūjyate",
    "GE07mbh_03_u:083.014a": "tato mahendram āsādya jāmadagnyaniṣevitam",
    "GE07mbh_03_u:083.014c": "rāmatīrthe naraḥ snātvā vājimedhaphalaṃ labhet",
    "GE07mbh_03_u:083.014d-0452_01": "vaśiṣṭhaś ca muniśreṣṭho durvāsāś ca mahātapāḥ",
    "GE07mbh_03_u:083.015a": "mataṅgasya tu kedāras tatraiva kurunandana",
    "GE07mbh_03_u:083.015c": "tatra snātvā naro rājan gosahasraphalaṃ labhet",
    "GE07mbh_03_u:083.016a": "śrīparvataṃ samāsādya nadītīra upaspṛśet",
    "GE07mbh_03_u:083.016c": "aśvamedham avāpnoti svargalokaṃ ca gacchati",
    "GE07mbh_03_u:083.017a": "śrīparvate mahādevo devyā saha mahādyutiḥ",
    "GE07mbh_03_u:083.017c": "nyavasat paramaprīto brahmā ca tridaśair vṛtaḥ",
    "GE07mbh_03_u:083.018a": "tatra devahrade snātvā śuciḥ prayatamānasaḥ",
    "GE07mbh_03_u:083.018c": "aśvamedham avāpnoti parāṃ siddhiṃ ca gacchati",
    "GE07mbh_03_u:083.019a": "ṛṣabhaṃ parvataṃ gatvā pāṇḍyeṣu surapūjitam",
    "GE07mbh_03_u:083.019c": "vājapeyam avāpnoti nākapṛṣṭhe ca modate",
    "GE07mbh_03_u:083.020a": "tato gaccheta kāverīṃ vṛtām apsarasāṃ gaṇaiḥ",
    "GE07mbh_03_u:083.020c": "tatra snātvā naro rājan gosahasraphalaṃ labhet",
    "GE07mbh_03_u:083.020d-0438_01": "kāveryāḥ saṃgame caiva snātvā daśaguṇo bhavet",
    "GE07mbh_03_u:083.020d-0438_02": "setutīrthaṃ samāsādya brahmahatyām apohati",
    "GE07mbh_03_u:083.021a": "tatas tīre samudrasya kanyātīrtha upaspṛśet",
    "GE07mbh_03_u:083.021c": "tatropaspṛśya rājendra sarvapāpaiḥ pramucyate",
    "GE07mbh_03_u:083.022a": "atha gokarṇam āsādya triṣu lokeṣu viśrutam",
    "GE07mbh_03_u:083.022c": "samudramadhye rājendra sarvalokanamaskṛtam",
    "GE07mbh_03_u:083.023a": "yatra brahmādayo devā ṛṣayaś ca tapodhanāḥ",
    "GE07mbh_03_u:083.023c": "bhūtayakṣapiśācāś ca kiṃnarāḥ samahoragāḥ",
    "GE07mbh_03_u:083.024a": "siddhacāraṇagandharvā mānuṣāḥ pannagās tathā",
    "GE07mbh_03_u:083.024c": "saritaḥ sāgarāḥ śailā upāsanta umāpatim",
    "GE07mbh_03_u:083.025a": "tatreśānaṃ samabhyarcya trirātropoṣito naraḥ",
    "GE07mbh_03_u:083.025c": "daśāśvamedham āpnoti gāṇapatyaṃ ca vindati",
    "GE07mbh_03_u:083.025e": "uṣya dvādaśarātraṃ tu kṛtātmā bhavate naraḥ",
    "GE07mbh_03_u:083.026a": "tata eva tu gāyatryāḥ sthānaṃ trailokyaviśrutam",
    "GE07mbh_03_u:083.026c": "trirātram uṣitas tatra gosahasraphalaṃ labhet",
    "GE07mbh_03_u:083.027a": "nidarśanaṃ ca pratyakṣaṃ brāhmaṇānāṃ narādhipa",
    "GE07mbh_03_u:083.027c": "gāyatrīṃ paṭhate yas tu yonisaṃkarajas tathā",
    "GE07mbh_03_u:083.027e": "gāthā vā gītikā vāpi tasya saṃpadyate nṛpa",
    "GE07mbh_03_u:083.027f-0439_01": "abrāhmaṇasya sāvitrīṃ paṭhatas tu praṇaśyati",
    "GE07mbh_03_u:083.028a": "saṃvartasya tu viprarṣer vāpīm āsādya durlabhām",
    "GE07mbh_03_u:083.028c": "rūpasya bhāgī bhavati subhagaś caiva jāyate",
    "GE07mbh_03_u:083.029a": "tato veṇṇāṃ samāsādya tarpayet pitṛdevatāḥ",
    "GE07mbh_03_u:083.029c": "mayūrahaṃsasaṃyuktaṃ vimānaṃ labhate naraḥ",
    "GE07mbh_03_u:083.030a": "tato godāvarīṃ prāpya nityaṃ siddhaniṣevitām",
    "GE07mbh_03_u:083.030c": "gavāmayam avāpnoti vāsuker lokam āpnuyāt",
    "GE07mbh_03_u:083.031a": "veṇṇāyāḥ saṃgame snātvā vājapeyaphalaṃ labhet",
    "GE07mbh_03_u:083.031b-0440_01": "bāhudāsaṃgame snātvā vājimedhaphalaṃ labhet",
    "GE07mbh_03_u:083.031c": "varadāsaṃgame snātvā gosahasraphalaṃ labhet",
    "GE07mbh_03_u:083.032a": "brahmasthānaṃ samāsādya trirātram uṣito naraḥ",
    "GE07mbh_03_u:083.032c": "gosahasraphalaṃ vindet svargalokaṃ ca gacchati",
    "GE07mbh_03_u:083.033a": "kuśaplavanam āsādya brahmacārī samāhitaḥ",
    "GE07mbh_03_u:083.033c": "trirātram uṣitaḥ snātvā aśvamedhaphalaṃ labhet",
    "GE07mbh_03_u:083.034a": "tato devahrade ramye",
    "GE07mbh_03_u:083.034c": "jātimātrahrade caiva tathā kanyāśrame nṛpa",
    "GE07mbh_03_u:083.035a": "yatra kratuśatair iṣṭvā devarājo divaṃ gataḥ",
    "GE07mbh_03_u:083.035c": "agniṣṭomaśataṃ vinded gamanād eva bhārata",
    "GE07mbh_03_u:083.036a": "sarvadevahrade snātvā gosahasraphalaṃ labhet",
    "GE07mbh_03_u:083.036c": "jātimātrahrade snātvā bhavej jātismaro naraḥ",
    "GE07mbh_03_u:083.037a": "tato 'vāpya mahāpuṇyāṃ payoṣṇīṃ saritāṃ varām",
    "GE07mbh_03_u:083.037c": "pitṛdevārcanarato gosahasraphalaṃ labhet",
    "GE07mbh_03_u:083.038a": "daṇḍakāraṇyam āsādya mahārāja upaspṛśet",
    "GE07mbh_03_u:083.038c": "gosahasraphalaṃ tatra snātamātrasya bhārata",
    "GE07mbh_03_u:083.039a": "śarabhaṅgāśramaṃ gatvā śukasya ca mahātmanaḥ",
    "GE07mbh_03_u:083.039c": "na durgatim avāpnoti punāti ca kulaṃ naraḥ",
    "GE07mbh_03_u:083.040a": "tataḥ śūrpārakaṃ gacchej jāmadagnyaniṣevitam",
    "GE07mbh_03_u:083.040c": "rāmatīrthe naraḥ snātvā vindyād bahu suvarṇakam",
    "GE07mbh_03_u:083.041a": "saptagodāvare snātvā niyato niyatāśanaḥ",
    "GE07mbh_03_u:083.041c": "mahat puṇyam avāpnoti devalokaṃ ca gacchati",
    "GE07mbh_03_u:083.042a": "tato devapathaṃ gacchen niyato niyatāśanaḥ",
    "GE07mbh_03_u:083.042c": "devasatrasya yat puṇyaṃ tad avāpnoti mānavaḥ",
    "GE07mbh_03_u:083.043a": "tuṅgakāraṇyam āsādya brahmacārī jitendriyaḥ",
    "GE07mbh_03_u:083.043c": "vedān adhyāpayat tatra ṛṣiḥ sārasvataḥ purā",
    "GE07mbh_03_u:083.044a": "tatra vedān pranaṣṭāṃs tu muner aṅgirasaḥ sutaḥ",
    "GE07mbh_03_u:083.044c": "upaviṣṭo maharṣīṇām uttarīyeṣu bhārata",
    "GE07mbh_03_u:083.045a": "oṃkāreṇa yathānyāyaṃ samyag uccāritena ca",
    "GE07mbh_03_u:083.045c": "yena yat pūrvam abhyastaṃ tat tasya samupasthitam",
    "GE07mbh_03_u:083.046a": "ṛṣayas tatra devāś ca varuṇo 'gniḥ prajāpatiḥ",
    "GE07mbh_03_u:083.046c": "harir nārāyaṇo devo mahādevas tathaiva ca",
    "GE07mbh_03_u:083.047a": "pitāmahaś ca bhagavān devaiḥ saha mahādyutiḥ",
    "GE07mbh_03_u:083.047c": "bhṛguṃ niyojayām āsa yājanārthe mahādyutim",
    "GE07mbh_03_u:083.048a": "tataḥ sa cakre bhagavān ṛṣīṇāṃ vidhivat tadā",
    "GE07mbh_03_u:083.048c": "sarveṣāṃ punar ādhānaṃ vidhidṛṣṭena karmaṇā",
    "GE07mbh_03_u:083.049a": "ājyabhāgena vai tatra tarpitās tu yathāvidhi",
    "GE07mbh_03_u:083.049c": "devās tribhuvaṇaṃ yātā ṛṣayaś ca yathāsukham",
    "GE07mbh_03_u:083.050a": "tad araṇyaṃ praviṣṭasya tuṅgakaṃ rājasattama",
    "GE07mbh_03_u:083.050c": "pāpaṃ praṇaśyate sarvaṃ striyo vā puruṣasya vā",
    "GE07mbh_03_u:083.051a": "tatra māsaṃ vased dhīro niyato niyatāśanaḥ",
    "GE07mbh_03_u:083.051c": "brahmalokaṃ vrajed rājan punīte ca kulaṃ naraḥ",
    "GE07mbh_03_u:083.052a": "medhāvikaṃ samāsādya pitṝn devāṃś ca tarpayet",
    "GE07mbh_03_u:083.052a-0441_01": "**** **** nadīṃ pāpapramocanīm",
    "GE07mbh_03_u:083.052a-0441_02": "tatrābhiṣekaṃ kurvīta",
    "GE07mbh_03_u:083.052a-0442_01": "**** **** brahmacārī jitendriyaḥ",
    "GE07mbh_03_u:083.052a-0442_02": "brāhmaṇān bhojayitvā tu",
    "GE07mbh_03_u:083.052c": "agniṣṭomam avāpnoti smṛtiṃ medhāṃ ca vindati",
    "GE07mbh_03_u:083.053a": "tataḥ kālaṃjaraṃ gatvā parvataṃ lokaviśrutam",
    "GE07mbh_03_u:083.053c": "tatra devahrade snātvā gosahasraphalaṃ labhet",
    "GE07mbh_03_u:083.054a": "ātmānaṃ sādhayet tatra girau kālaṃjare nṛpa",
    "GE07mbh_03_u:083.054c": "svargaloke mahīyeta naro nāsty atra saṃśayaḥ",
    "GE07mbh_03_u:083.055a": "tato girivaraśreṣṭhe citrakūṭe viśāṃ pate",
    "GE07mbh_03_u:083.055c": "mandākinīṃ samāsādya nadīṃ pāpapramocanīm",
    "GE07mbh_03_u:083.056a": "tatrābhiṣekaṃ kurvāṇaḥ pitṛdevārcane rataḥ",
    "GE07mbh_03_u:083.056c": "aśvamedham avāpnoti gatiṃ ca paramāṃ vrajet",
    "GE07mbh_03_u:083.057a": "tato gaccheta rājendra bhartṛsthānam anuttamam",
    "GE07mbh_03_u:083.057c": "yatra devo mahāseno nityaṃ saṃnihito nṛpaḥ",
    "GE07mbh_03_u:083.058a": "pumāṃs tatra naraśreṣṭha gamanād eva sidhyati",
    "GE07mbh_03_u:083.058c": "koṭitīrthe naraḥ snātvā gosahasraphalaṃ labhet",
    "GE07mbh_03_u:083.058d-0443_01": "tato gaccheta rājendra tīrthayātrāparo nṛpa",
    "GE07mbh_03_u:083.058d-0444_01": "gosahasram avāpnoti phalaṃ caiva supuṣkalam",
    "GE07mbh_03_u:083.059a": "pradakṣiṇam upāvṛtya jyeṣṭhasthānaṃ vrajen naraḥ",
    "GE07mbh_03_u:083.059c": "abhigamya mahādevaṃ virājati yathā śaśī",
    "GE07mbh_03_u:083.060a": "tatra kūpo mahārāja viśruto bharatarṣabha",
    "GE07mbh_03_u:083.060c": "samudrās tatra catvāro nivasanti yudhiṣṭhira",
    "GE07mbh_03_u:083.061a": "tatropaspṛśya rājendra kṛtvā cāpi pradakṣiṇam",
    "GE07mbh_03_u:083.061c": "niyatātmā naraḥ pūto gaccheta paramāṃ gatim",
    "GE07mbh_03_u:083.062a": "tato gacchet kuruśreṣṭha śṛṅgaverapuraṃ mahat",
    "GE07mbh_03_u:083.062c": "yatra tīrṇo mahārāja rāmo dāśarathiḥ purā",
    "GE07mbh_03_u:083.062d-0445_01": "tasmiṃs tīrthe mahābāho snātvā pāpaiḥ pramucyate",
    "GE07mbh_03_u:083.063a": "gaṅgāyāṃ tu naraḥ snātvā brahmacārī samāhitaḥ",
    "GE07mbh_03_u:083.063c": "vidhūtapāpmā bhavati vājapeyaṃ ca vindati",
    "GE07mbh_03_u:083.063d-0446_01": "tato muñjavaṭaṃ gacchet sthānaṃ devasya dhīmataḥ",
    "GE07mbh_03_u:083.064a": "abhigamya mahādevam abhyarcya ca narādhipa",
    "GE07mbh_03_u:083.064c": "pradakṣiṇam upāvṛtya gāṇapatyam avāpnuyāt",
    "GE07mbh_03_u:083.064d-0447_01": "tasmiṃs tīrthe tu jāhnavyāṃ snātvā pāpaiḥ pramucyate",
    "GE07mbh_03_u:083.065a": "tato gaccheta rājendra prayāgam ṛṣisaṃstutam",
    "GE07mbh_03_u:083.065c": "yatra brahmādayo devā diśaś ca sadigīśvarāḥ",
    "GE07mbh_03_u:083.066a": "lokapālāś ca sādhyāś ca nairṛtāḥ pitaras tathā",
    "GE07mbh_03_u:083.066c": "sanatkumārapramukhās tathaiva paramarṣayaḥ",
    "GE07mbh_03_u:083.067a": "aṅgiraḥpramukhāś caiva tathā brahmarṣayo 'pare",
    "GE07mbh_03_u:083.067c": "tathā nāgāḥ suparṇāś ca siddhāś cakracarās tathā",
    "GE07mbh_03_u:083.068a": "saritaḥ sāgarāś caiva gandharvāpsarasas tathā",
    "GE07mbh_03_u:083.068c": "hariś ca bhagavān āste prajāpatipuraskṛtaḥ",
    "GE07mbh_03_u:083.069a": "tatra trīṇy agnikuṇḍāni yeṣāṃ madhye ca jāhnavī",
    "GE07mbh_03_u:083.069c": "prayāgād abhiniṣkrāntā sarvatīrthapuraskṛtā",
    "GE07mbh_03_u:083.070a": "tapanasya sutā tatra triṣu lokeṣu viśrutā",
    "GE07mbh_03_u:083.070c": "yamunā gaṅgayā sārdhaṃ saṃgatā lokapāvanī",
    "GE07mbh_03_u:083.071a": "gaṅgāyamunayor madhyaṃ pṛthivyā jaghanaṃ smṛtam",
    "GE07mbh_03_u:083.071c": "prayāgaṃ jaghanasyāntam upastham ṛṣayo viduḥ",
    "GE07mbh_03_u:083.072a": "prayāgaṃ sapratiṣṭhānaṃ kambalāśvatarau tathā",
    "GE07mbh_03_u:083.072c": "tīrthaṃ bhogavatī caiva vedī proktā prajāpateḥ",
    "GE07mbh_03_u:083.073a": "tatra vedāś ca yajñāś ca mūrtimanto yudhiṣṭhira",
    "GE07mbh_03_u:083.073c": "prajāpatim upāsante ṛṣayaś ca mahāvratāḥ",
    "GE07mbh_03_u:083.073e": "yajante kratubhir devās tathā cakracarā nṛpa",
    "GE07mbh_03_u:083.074a": "tataḥ puṇyatamaṃ nāsti triṣu lokeṣu bhārata",
    "GE07mbh_03_u:083.074c": "prayāgaḥ sarvatīrthebhyaḥ prabhavaty adhikaṃ vibho",
    "GE07mbh_03_u:083.075a": "śravaṇāt tasya tīrthasya nāmasaṃkīrtanād api",
    "GE07mbh_03_u:083.075c": "mṛttikālambhanād vāpi naraḥ pāpāt pramucyate",
    "GE07mbh_03_u:083.076a": "tatrābhiṣekaṃ yaḥ kuryāt saṃgame saṃśitavrataḥ",
    "GE07mbh_03_u:083.076c": "puṇyaṃ sa phalam āpnoti rājasūyāśvamedhayoḥ",
    "GE07mbh_03_u:083.077a": "eṣā yajanabhūmir hi devānām api satkṛtā",
    "GE07mbh_03_u:083.077c": "tatra dattaṃ sūkṣmam api mahad bhavati bhārata",
    "GE07mbh_03_u:083.078a": "na vedavacanāt tāta na lokavacanād api",
    "GE07mbh_03_u:083.078c": "matir utkramaṇīyā te prayāgamaraṇaṃ prati",
    "GE07mbh_03_u:083.079a": "daśa tīrthasahasrāṇi ṣaṣṭikoṭtyas tathāparāḥ",
    "GE07mbh_03_u:083.079c": "yeṣāṃ sāṃnidhyam atraiva kīrtitaṃ kurunandana",
    "GE07mbh_03_u:083.080a": "cāturvede ca yat puṇyaṃ satyavādiṣu caiva yat",
    "GE07mbh_03_u:083.080c": "snāta eva tadāpnoti gaṅgāyamunasaṃgame",
    "GE07mbh_03_u:083.081a": "tatra bhogavatī nāma vāsukes tīrtham uttamam",
    "GE07mbh_03_u:083.081c": "tatrābhiṣekaṃ yaḥ kuryāt so 'śvamedham avāpnuyāt",
    "GE07mbh_03_u:083.082a": "tatra haṃsaprapatanaṃ tīrthaṃ trailokyaviśrutam",
    "GE07mbh_03_u:083.082c": "daśāśvamedhikaṃ caiva gaṅgāyāṃ kurunandana",
    "GE07mbh_03_u:083.082d-013_0002": "viśeṣo vai kanakhale prayāge paramaṃ mahat",
    "GE07mbh_03_u:083.082d-013_0003": "yady akāryaśataṃ kṛtvā kṛtaṃ gaṅgāvasecanam",
    "GE07mbh_03_u:083.082d-013_0004": "sarvaṃ tat tasya gaṅgāpo dahaty agnir ivendhanam",
    "GE07mbh_03_u:083.082d-013_0005": "sarvaṃ kṛtayuge puṇyaṃ tretāyāṃ puṣkaraṃ smṛtam",
    "GE07mbh_03_u:083.082d-013_0006": "dvāpare 'pi kurukṣetraṃ gaṅgā kaliyuge smṛtā",
    "GE07mbh_03_u:083.082d-013_0007": "puṣkare tu tapas tapyed dānaṃ dadyān mahālaye",
    "GE07mbh_03_u:083.082d-013_0008": "malaye tv agnim ārohed bhṛgutuṅge tv anāśanam",
    "GE07mbh_03_u:083.082d-013_0009": "puṣkare tu kurukṣetre gaṅgāyāṃ magadheṣu ca",
    "GE07mbh_03_u:083.082d-013_0010": "snātvā tārayate jantuḥ sapta saptāvarāṃs tathā",
    "GE07mbh_03_u:083.082d-013_0011": "punāti kīrtitā pāpaṃ dṛṣṭā bhadraṃ prayacchati",
    "GE07mbh_03_u:083.082d-013_0012": "avagāḍhā ca pītā ca punāty āsaptamaṃ kulam",
    "GE07mbh_03_u:083.082d-013_0013": "yāvad asthi manuṣyasya gaṅgāyāḥ spṛśate jalam",
    "GE07mbh_03_u:083.082d-013_0014": "tāvat sa puruṣo rājan svargaloke mahīyate",
    "GE07mbh_03_u:083.082d-013_0015": "yathā puṇyāni tīrthāni puṇyāny āyatanāni ca",
    "GE07mbh_03_u:083.082d-013_0016": "upāsya puṇyaṃ labdhvā ca bhavaty amaralokabhāk",
    "GE07mbh_03_u:083.082d-013_0017": "na gaṅgāsadṛśaṃ tīrthaṃ na devaḥ keśavāt paraḥ",
    "GE07mbh_03_u:083.082d-013_0018": "brāhmaṇebhyaḥ paraṃ nāsti evam āha pitāmahaḥ",
    "GE07mbh_03_u:083.082d013_0001": "kurukṣetrasamā gaṅgā yatratatrāvagāhitā",
    "GE07mbh_03_u:083.083a": "yatra gaṅgā mahārāja sa deśas tat tapovanam",
    "GE07mbh_03_u:083.083c": "siddhakṣetraṃ tu taj jñeyaṃ gaṅgātīrasamāśritam",
    "GE07mbh_03_u:083.084a": "idaṃ satyaṃ dvijātīnāṃ sādhūnām ātmajasya ca",
    "GE07mbh_03_u:083.084c": "suhṛdāṃ ca japet karṇe śiṣyasyānugatasya ca",
    "GE07mbh_03_u:083.085a": "idaṃ dharmyam idaṃ puṇyam idaṃ medhyam idaṃ sukham",
    "GE07mbh_03_u:083.085c": "idaṃ svargyam idaṃ ramyam idaṃ pāvanam uttamam",
    "GE07mbh_03_u:083.086a": "maharṣīṇām idaṃ guhyaṃ sarvapāpapramocanam",
    "GE07mbh_03_u:083.086c": "adhītya dvijamadhye ca nirmalatvam avāpnuyāt",
    "GE07mbh_03_u:083.086d-0448_01": "śrīmat svargyaṃ tathā puṇyaṃ sapatnaśamanaṃ śivam",
    "GE07mbh_03_u:083.086d-0448_02": "medhājananam agryaṃ vai tīrthavaṃśānukīrtanam",
    "GE07mbh_03_u:083.086d-0448_03": "aputro labhate putram adhano dhanam āpnuyāt",
    "GE07mbh_03_u:083.086d-0448_04": "mahīṃ vijayate rājā vaiśyo dhanam avāpnuyāt",
    "GE07mbh_03_u:083.086d-0448_05": "śūdro yathepsitān kāmān brāhmaṇaḥ pāragaḥ paṭhan",
    "GE07mbh_03_u:083.087a": "yaś cedaṃ śṛṇuyān nityaṃ tīrthapuṇyaṃ sadā śuciḥ",
    "GE07mbh_03_u:083.087c": "jātīḥ sa smarate bahvīr nākapṛṣṭhe ca modate",
    "GE07mbh_03_u:083.088a": "gamyāny api ca tīrthāni kīrtitāny agamāni ca",
    "GE07mbh_03_u:083.088c": "manasā tāni gaccheta sarvatīrthasamīkṣayā",
    "GE07mbh_03_u:083.089a": "etāni vasubhiḥ sādhyair ādityair marudaśvibhiḥ",
    "GE07mbh_03_u:083.089c": "ṛṣibhir devakalpaiś ca śritāni sukṛtaiṣibhiḥ",
    "GE07mbh_03_u:083.090a": "evaṃ tvam api kauravya vidhinānena suvrata",
    "GE07mbh_03_u:083.090c": "vraja tīrthāni niyataḥ puṇyaṃ puṇyena vardhate",
    "GE07mbh_03_u:083.091a": "bhāvitaiḥ kāraṇaiḥ pūrvam āstikyāc chrutidarśanāt",
    "GE07mbh_03_u:083.091c": "prāpyante tāni tīrthāni sadbhiḥ śiṣṭānudarśibhiḥ",
    "GE07mbh_03_u:083.091d-0449_01": "sadbhiḥ śāstrārthatattvajñair brāhmaṇaiḥ saha gamyatām",
    "GE07mbh_03_u:083.092a": "nāvrato nākṛtātmā ca nāśucir na ca taskaraḥ",
    "GE07mbh_03_u:083.092c": "snāti tīrtheṣu kauravya na ca vakramatir naraḥ",
    "GE07mbh_03_u:083.093a": "tvayā tu samyagvṛttena nityaṃ dharmārthadarśinā",
    "GE07mbh_03_u:083.093c": "pitaras tāritās tāta sarve ca prapitāmahāḥ",
    "GE07mbh_03_u:083.094a": "pitāmahapurogāś ca devāḥ sarṣigaṇā nṛpa",
    "GE07mbh_03_u:083.094c": "tava dharmeṇa dharmajña nityam evābhitoṣitāḥ",
    "GE07mbh_03_u:083.095a": "avāpsyasi ca lokān vai vasūnāṃ vāsavopama",
    "GE07mbh_03_u:083.095c": "kīrtiṃ ca mahatīṃ bhīṣma prāpsyase bhuvi śāśvatīm",
    "GE07mbh_03_u:083.096": "nārada uvāca",
    "GE07mbh_03_u:083.096a": "evam uktvābhyanujñāpya pulastyo bhagavān ṛṣiḥ",
    "GE07mbh_03_u:083.096c": "prītaḥ prītena manasā tatraivāntaradhīyata",
    "GE07mbh_03_u:083.097a": "bhīṣmaś ca kuruśārdūla śāstratattvārthadarśivān",
    "GE07mbh_03_u:083.097c": "pulastyavacanāc caiva pṛthivīm anucakrame",
    "GE07mbh_03_u:083.097d-0450_01": "evam eṣā mahābhāgā pratiṣṭhāne pratiṣṭhitā",
    "GE07mbh_03_u:083.097d-0450_02": "tīrthayātrā mahāpuṇyā sarvapāpapramocanī",
    "GE07mbh_03_u:083.098a": "anena vidhinā yas tu pṛthivīṃ saṃcariṣyati",
    "GE07mbh_03_u:083.098c": "aśvamedhaśatasyāgryaṃ phalaṃ pretya sa bhokṣyate",
    "GE07mbh_03_u:083.099a": "ataś cāṣṭaguṇaṃ pārtha prāpsyase dharmam uttamam",
    "GE07mbh_03_u:083.099b-0451_01": "bhīṣmaḥ kurūṇāṃ pravaro yathā pūrvam avāptavān",
    "GE07mbh_03_u:083.099c": "netā ca tvam ṛṣīn yasmāt tena te 'ṣṭaguṇaṃ phalam",
    "GE07mbh_03_u:083.100a": "rakṣogaṇāvakīrṇāni tīrthāny etāni bhārata",
    "GE07mbh_03_u:083.100c": "na gatir vidyate 'nyasya tvām ṛte kurunandana",
    "GE07mbh_03_u:083.101a": "idaṃ devarṣicaritaṃ sarvatīrthārthasaṃśritam",
    "GE07mbh_03_u:083.101c": "yaḥ paṭhet kalyam utthāya sarvapāpaiḥ pramucyate",
    "GE07mbh_03_u:083.102a": "ṛṣimukhyāḥ sadā yatra vālmīkis tv atha kāśyapaḥ",
    "GE07mbh_03_u:083.102c": "ātreyas tv atha kauṇḍinyo viśvāmitro 'tha gautamaḥ",
    "GE07mbh_03_u:083.103a": "asito devalaś caiva mārkaṇḍeyo 'tha gālavaḥ",
    "GE07mbh_03_u:083.103c": "bharadvājo vasiṣṭhaś ca munir uddālakas tathā",
    "GE07mbh_03_u:083.104a": "śaunakaḥ saha putreṇa vyāsaś ca japatāṃ varaḥ",
    "GE07mbh_03_u:083.104c": "durvāsāś ca muniśreṣṭho gālavaś ca mahātapāḥ",
    "GE07mbh_03_u:083.105a": "ete ṛṣivarāḥ sarve tvatpratīkṣās tapodhanāḥ",
    "GE07mbh_03_u:083.105c": "ebhiḥ saha mahārāja tīrthāny etāny anuvraja",
    "GE07mbh_03_u:083.106a": "eṣa vai lomaśo nāma devarṣir amitadyutiḥ",
    "GE07mbh_03_u:083.106c": "sameṣyati tvayā caiva tena sārdham anuvraja",
    "GE07mbh_03_u:083.107a": "mayā ca saha dharmajña tīrthāny etāny anuvraja",
    "GE07mbh_03_u:083.107c": "prāpsyase mahatīṃ kīrtiṃ yathā rājā mahābhiṣaḥ",
    "GE07mbh_03_u:083.108a": "yathā yayātir dharmātmā yathā rājā purūravāḥ",
    "GE07mbh_03_u:083.108c": "tathā tvaṃ kuruśārdūla svena dharmeṇa śobhase",
    "GE07mbh_03_u:083.109a": "yathā bhagīratho rājā yathā rāmaś ca viśrutaḥ",
    "GE07mbh_03_u:083.109c": "tathā tvaṃ sarvarājabhyo bhrājase raśmivān iva",
    "GE07mbh_03_u:083.110a": "yathā manur yathekṣvākur yathā pūrur mahāyaśāḥ",
    "GE07mbh_03_u:083.110c": "yathā vainyo mahātejās tathā tvam api viśrutaḥ",
    "GE07mbh_03_u:083.111a": "yathā ca vṛtrahā sarvān sapatnān nirdahat purā",
    "GE07mbh_03_u:083.111b-0453_01": "trailokyaṃ pālayām āsa devarāḍ vigatajvaraḥ",
    "GE07mbh_03_u:083.111c": "tathā śatrukṣayaṃ kṛtvā prajās tvaṃ pālayiṣyasi",
    "GE07mbh_03_u:083.112a": "svadharmavijitām urvīṃ prāpya rājīvalocana",
    "GE07mbh_03_u:083.112c": "khyātiṃ yāsyasi dharmeṇa kārtavīryārjuno yathā",
    "GE07mbh_03_u:083.113": "vaiśaṃpāyana uvāca",
    "GE07mbh_03_u:083.113a": "evam āśvāsya rājānaṃ nārado bhagavān ṛṣiḥ",
    "GE07mbh_03_u:083.113c": "anujñāpya mahātmānaṃ tatraivāntaradhīyata",
    "GE07mbh_03_u:083.114a": "yudhiṣṭhiro 'pi dharmātmā tam evārthaṃ vicintayan",
    "GE07mbh_03_u:083.114c": "tīrthayātrāśrayaṃ puṇyam ṛṣīṇāṃ pratyavedayat",
    "GE07mbh_03_u:084.001": "vaiśaṃpāyana uvāca",
    "GE07mbh_03_u:084.001a": "bhrātṝṇāṃ matam ājñāya nāradasya ca dhīmataḥ",
    "GE07mbh_03_u:084.001c": "pitāmahasamaṃ dhaumyaṃ prāha rājā yudhiṣṭhiraḥ",
    "GE07mbh_03_u:084.002a": "mayā sa puruṣavyāghro jiṣṇuḥ satyaparākramaḥ",
    "GE07mbh_03_u:084.002c": "astrahetor mahābāhur amitātmā vivāsitaḥ",
    "GE07mbh_03_u:084.003a": "sa hi vīro 'nuraktaś ca samarthaś ca tapodhana",
    "GE07mbh_03_u:084.003c": "kṛtī ca bhṛśam apy astre vāsudeva iva prabhuḥ",
    "GE07mbh_03_u:084.004a": "ahaṃ hy etāv ubhau brahman kṛṣṇāv arinighātinau",
    "GE07mbh_03_u:084.004c": "abhijānāmi vikrāntau tathā vyāsaḥ pratāpavān",
    "GE07mbh_03_u:084.004e": "triyugau puṇḍarīkākṣau",
    "GE07mbh_03_u:084.005a": "nārado 'pi tathā veda so 'py aśaṃsat sadā mama",
    "GE07mbh_03_u:084.005c": "tathāham api jānāmi naranārāyaṇāv ṛṣī",
    "GE07mbh_03_u:084.006a": "śakto 'yam ity ato matvā mayā saṃpreṣito 'rjunaḥ",
    "GE07mbh_03_u:084.006c": "indrād anavaraḥ śaktaḥ surasūnuḥ surādhipam",
    "GE07mbh_03_u:084.006e": "draṣṭum astrāṇi cādātum indrād iti vivāsitaḥ",
    "GE07mbh_03_u:084.007a": "bhīṣmadroṇāv atirathau kṛpo drauṇiś ca durjayaḥ",
    "GE07mbh_03_u:084.007c": "dhṛtarāṣṭrasya putreṇa vṛtā yudhi mahābalāḥ",
    "GE07mbh_03_u:084.007e": "sarve vedavidaḥ śūrāḥ sarve 'strakuśalās tathā",
    "GE07mbh_03_u:084.007f-0454_01": "sarve mahārathāḥ khyātāḥ sarve jitapariśramāḥ",
    "GE07mbh_03_u:084.008a": "yoddhukāmaś ca pārthena satataṃ yo mahābalaḥ",
    "GE07mbh_03_u:084.008c": "sa ca divyāstravit karṇaḥ sūtaputro mahārathaḥ",
    "GE07mbh_03_u:084.009a": "so 'śvavegānilabalaḥ śarārcis talanisvanaḥ",
    "GE07mbh_03_u:084.009c": "rajodhūmo 'strasaṃtāpo",
    "GE07mbh_03_u:084.010a": "nisṛṣṭa iva kālena yugāntajvalano yathā",
    "GE07mbh_03_u:084.010c": "mama sainyamayaṃ kakṣaṃ pradhakṣyati na saṃśayaḥ",
    "GE07mbh_03_u:084.011a": "taṃ sa kṛṣṇāniloddhūto divyāstrajalado mahān",
    "GE07mbh_03_u:084.011c": "śvetavājibalākābhṛd gāṇḍīvendrāyudhojjvalaḥ",
    "GE07mbh_03_u:084.012a": "satataṃ śaradhārābhiḥ pradīptaṃ karṇapāvakam",
    "GE07mbh_03_u:084.012c": "udīrṇo 'rjunamegho 'yaṃ śamayiṣyati saṃyuge",
    "GE07mbh_03_u:084.013a": "sa sākṣād eva sarvāṇi śakrāt parapuraṃjayaḥ",
    "GE07mbh_03_u:084.013c": "divyāny astrāṇi bībhatsus tattvataḥ pratipatsyate",
    "GE07mbh_03_u:084.014a": "alaṃ sa teṣāṃ sarveṣām iti me dhīyate matiḥ",
    "GE07mbh_03_u:084.014c": "nāsti tv atikriyā tasya raṇe 'rīṇāṃ pratikriyā",
    "GE07mbh_03_u:084.015a": "taṃ vayaṃ pāṇḍavaṃ sarve gṛhītāstraṃ dhanaṃjayam",
    "GE07mbh_03_u:084.015c": "draṣṭāro na hi bībhatsur bhāram udyamya sīdati",
    "GE07mbh_03_u:084.016a": "vayaṃ tu tam ṛte vīraṃ vane 'smin dvipadāṃ vara",
    "GE07mbh_03_u:084.016c": "avadhānaṃ na gacchāmaḥ kāmyake saha kṛṣṇayā",
    "GE07mbh_03_u:084.017a": "bhavān anyad vanaṃ sādhu bahvannaṃ phalavac chuci",
    "GE07mbh_03_u:084.017c": "ākhyātu ramaṇīyaṃ ca sevitaṃ puṇyakarmabhiḥ",
    "GE07mbh_03_u:084.018a": "yatra kaṃ cid vayaṃ kālaṃ vasantaḥ satyavikramam",
    "GE07mbh_03_u:084.018c": "pratīkṣāmo 'rjunaṃ vīraṃ varṣakāmā ivāmbudam",
    "GE07mbh_03_u:084.019a": "vividhān āśramān kāṃś cid dvijātibhyaḥ pariśrutān",
    "GE07mbh_03_u:084.019c": "sarāṃsi saritaś caiva ramaṇīyāṃś ca parvatān",
    "GE07mbh_03_u:084.020a": "ācakṣva na hi no brahman rocate tam ṛte 'rjunam",
    "GE07mbh_03_u:084.020c": "vane 'smin kāmyake vāso gacchāmo 'nyāṃ diśaṃ prati",
    "GE07mbh_03_u:085.001": "vaiśaṃpāyana uvāca",
    "GE07mbh_03_u:085.001a": "tān sarvān utsukān dṛṣṭvā pāṇḍavān dīnacetasaḥ",
    "GE07mbh_03_u:085.001c": "āśvāsayaṃs tadā dhaumyo bṛhaspatisamo 'bravīt",
    "GE07mbh_03_u:085.002a": "brāhmaṇānumatān puṇyān āśramān bharatarṣabha",
    "GE07mbh_03_u:085.002c": "diśas tīrthāni śailāṃś ca śṛṇu me gadato nṛpa",
    "GE07mbh_03_u:085.002d-0455_01": "yāñ śrutvā gadato rājan viśoko bhavitāsi ha",
    "GE07mbh_03_u:085.002d-0455_02": "draupadyā cānayā sārdhaṃ bhrātṛbhiś ca nareśvara",
    "GE07mbh_03_u:085.002d-0455_03": "śravaṇāc caiva teṣāṃ tvaṃ puṇyam āpsyasi pāṇḍava",
    "GE07mbh_03_u:085.002d-0455_04": "gatvā śataguṇaṃ caiva tebhya eva narottama",
    "GE07mbh_03_u:085.003a": "pūrvaṃ prācīṃ diśaṃ rājan rājarṣigaṇasevitām",
    "GE07mbh_03_u:085.003c": "ramyāṃ te kīrtayiṣyāmi yudhiṣṭhira yathāsmṛti",
    "GE07mbh_03_u:085.004a": "tasyāṃ devarṣijuṣṭāyāṃ naimiṣaṃ nāma bhārata",
    "GE07mbh_03_u:085.004c": "yatra tīrthāni devānāṃ supuṇyāni pṛthak pṛthak",
    "GE07mbh_03_u:085.005a": "yatra sā gomatī puṇyā ramyā devarṣisevitā",
    "GE07mbh_03_u:085.005c": "yajñabhūmiś ca devānāṃ śāmitraṃ ca vivasvataḥ",
    "GE07mbh_03_u:085.006a": "tasyāṃ girivaraḥ puṇyo gayo rājarṣisatkṛtaḥ",
    "GE07mbh_03_u:085.006c": "śivaṃ brahmasaro yatra sevitaṃ tridaśarṣibhiḥ",
    "GE07mbh_03_u:085.007a": "yadarthaṃ puruṣavyāghra kīrtayanti purātanāḥ",
    "GE07mbh_03_u:085.007c": "eṣṭavyā bahavaḥ putrā yady eko 'pi gayāṃ vrajet",
    "GE07mbh_03_u:085.007d-0456_01": "yajeta vāśvamedhena nīlaṃ vā vṛṣam utsṛjet",
    "GE07mbh_03_u:085.007d-0456_02": "uttārayati saṃtatyā daśa pūrvān daśāvarān",
    "GE07mbh_03_u:085.008a": "mahānadī ca tatraiva tathā gayaśiro 'nagha",
    "GE07mbh_03_u:085.008c": "yatrāsau kīrtyate viprair akṣayyakaraṇo vaṭaḥ",
    "GE07mbh_03_u:085.008e": "yatra dattaṃ pitṛbhyo 'nnam akṣayyaṃ bhavati prabho",
    "GE07mbh_03_u:085.009a": "sā ca puṇyajalā yatra phalgunāmā mahānadī",
    "GE07mbh_03_u:085.009c": "bahumūlaphalā cāpi kauśikī bharatarṣabha",
    "GE07mbh_03_u:085.009e": "viśvāmitro 'bhyagād yatra brāhmaṇatvaṃ tapodhanaḥ",
    "GE07mbh_03_u:085.010a": "gaṅgā yatra nadī puṇyā yasyās tīre bhagīrathaḥ",
    "GE07mbh_03_u:085.010c": "ayajat tāta bahubhiḥ kratubhir bhūridakṣiṇaiḥ",
    "GE07mbh_03_u:085.011a": "pāñcāleṣu ca kauravya kathayanty utpalāvatam",
    "GE07mbh_03_u:085.011c": "viśvāmitro 'yajad yatra śakreṇa saha kauśikaḥ",
    "GE07mbh_03_u:085.011e": "yatrānuvaṃśaṃ bhagavāñ jāmadagnyas tathā jagau",
    "GE07mbh_03_u:085.012a": "viśvāmitrasya tāṃ dṛṣṭvā vibhūtim atimānuṣīm",
    "GE07mbh_03_u:085.012c": "kanyakubje 'pibat somam indreṇa saha kauśikaḥ",
    "GE07mbh_03_u:085.012e": "tataḥ kṣatrād apākrāmad brāhmaṇo 'smīti cābravīt",
    "GE07mbh_03_u:085.013a": "pavitram ṛṣibhir juṣṭaṃ puṇyaṃ pāvanam uttamam",
    "GE07mbh_03_u:085.013c": "gaṅgāyamunayor vīra saṃgamaṃ lokaviśrutam",
    "GE07mbh_03_u:085.014a": "yatrāyajata bhūtātmā pūrvam eva pitāmahaḥ",
    "GE07mbh_03_u:085.014c": "prayāgam iti vikhyātaṃ tasmād bharatasattama",
    "GE07mbh_03_u:085.015a": "agastyasya ca rājendra tatrāśramavaro mahān",
    "GE07mbh_03_u:085.015b-0457_01": "tat tathā tāpasāraṇyaṃ tāpasair upaśobhitam",
    "GE07mbh_03_u:085.015c": "hiraṇyabinduḥ kathito girau kālaṃjare nṛpa",
    "GE07mbh_03_u:085.016a": "atyanyān parvatān rājan puṇyo girivaraḥ śivaḥ",
    "GE07mbh_03_u:085.016c": "mahendro nāma kauravya bhārgavasya mahātmanaḥ",
    "GE07mbh_03_u:085.017a": "ayajad yatra kaunteya pūrvam eva pitāmahaḥ",
    "GE07mbh_03_u:085.017c": "yatra bhāgīrathī puṇyā sadasyāsīd yudhiṣṭhira",
    "GE07mbh_03_u:085.018a": "yatrāsau brahmaśāleti puṇyā khyātā viśāṃ pate",
    "GE07mbh_03_u:085.018c": "dhūtapāpmabhir ākīrṇā puṇyaṃ tasyāś ca darśanam",
    "GE07mbh_03_u:085.019a": "pavitro maṅgalīyaś ca khyāto loke sanātanaḥ",
    "GE07mbh_03_u:085.019c": "kedāraś ca mataṅgasya mahān āśrama uttamaḥ",
    "GE07mbh_03_u:085.020a": "kuṇḍodaḥ parvato ramyo bahumūlaphalodakaḥ",
    "GE07mbh_03_u:085.020c": "naiṣadhas tṛṣito yatra jalaṃ śarma ca labdhavān",
    "GE07mbh_03_u:085.021a": "yatra devavanaṃ ramyaṃ tāpasair upaśobhitam",
    "GE07mbh_03_u:085.021c": "bāhudā ca nadī yatra nandā ca girimūrdhani",
    "GE07mbh_03_u:085.022a": "tīrthāni saritaḥ śailāḥ puṇyāny āyatanāni ca",
    "GE07mbh_03_u:085.022c": "prācyāṃ diśi mahārāja kīrtitāni mayā tava",
    "GE07mbh_03_u:085.023a": "tisṛṣv anyāsu puṇyāni dikṣu tīrthāni me śṛṇu",
    "GE07mbh_03_u:085.023b-0458_01": "vistāreṇa yathābuddhi dikṣu tīrthāni me śṛṇu",
    "GE07mbh_03_u:085.023c": "saritaḥ parvatāṃś caiva puṇyāny āyatanāni ca",
    "GE07mbh_03_u:086.001": "dhaumya uvāca",
    "GE07mbh_03_u:086.001a": "dakṣiṇasyāṃ tu puṇyāni śṛṇu tīrthāni bhārata",
    "GE07mbh_03_u:086.001c": "vistareṇa yathābuddhi kīrtyamānāni bhārata",
    "GE07mbh_03_u:086.002a": "yasyām ākhyāyate puṇyā diśi godāvarī nadī",
    "GE07mbh_03_u:086.002c": "bahvārāmā bahujalā tāpasācaritā śubhā",
    "GE07mbh_03_u:086.003a": "veṇṇā bhīmarathī cobhe nadyau pāpabhayāpahe",
    "GE07mbh_03_u:086.003c": "mṛgadvijasamākīrṇe tāpasālayabhūṣite",
    "GE07mbh_03_u:086.004a": "rājarṣes tatra ca sarin nṛgasya bharatarṣabha",
    "GE07mbh_03_u:086.004c": "ramyatīrthā bahujalā payoṣṇī dvijasevitā",
    "GE07mbh_03_u:086.005a": "api cātra mahāyogī mārkaṇḍeyo mahātapāḥ",
    "GE07mbh_03_u:086.005c": "anuvaṃṣyāṃ jagau gāthāṃ nṛgasya dharaṇīpateḥ",
    "GE07mbh_03_u:086.006a": "nṛgasya yajamānasya pratyakṣam iti naḥ śrutam",
    "GE07mbh_03_u:086.006c": "amādyad indraḥ somena dakṣiṇābhir dvijātayaḥ",
    "GE07mbh_03_u:086.006d-0459_01": "payoṣṇyāṃ yajamānasya vārāhe tīrtha uttame",
    "GE07mbh_03_u:086.006d-0459_02": "uddhṛtaṃ bhūtalasthaṃ vā vāyunā samudīritam",
    "GE07mbh_03_u:086.006d-0459_03": "payoṣṇyā harate toyaṃ pāpam āmaraṇāntikam",
    "GE07mbh_03_u:086.006d-0459_04": "svargād uttuṅgam amalaṃ viṣāṇaṃ yatra śūlinaḥ",
    "GE07mbh_03_u:086.006d-0459_05": "svam ātmavihitaṃ dṛṣṭvā martyaḥ śivapuraṃ vrajet",
    "GE07mbh_03_u:086.006d-0459_06": "ekataḥ saritaḥ sarvā gaṅgādyāḥ saliloccayāḥ",
    "GE07mbh_03_u:086.006d-0459_07": "payoṣṇī caikataḥ puṇyā tīrthebhyo hi matā mama",
    "GE07mbh_03_u:086.006d-0460_01": "marutaḥ pariveṣṭāraḥ sadasyāś ca divaukasaḥ",
    "GE07mbh_03_u:086.007a": "māṭharasya vanaṃ puṇyaṃ bahumūlaphalaṃ śivam",
    "GE07mbh_03_u:086.007c": "yūpaś ca bharataśreṣṭha varuṇasrotase girau",
    "GE07mbh_03_u:086.008a": "praveṇyuttarapārśve tu puṇye kaṇvāśrame tathā",
    "GE07mbh_03_u:086.008c": "tāpasānām araṇyāni kīrtitāni yathāśruti",
    "GE07mbh_03_u:086.009a": "vedī śūrpārake tāta jamadagner mahātmanaḥ",
    "GE07mbh_03_u:086.009c": "ramyā pāṣāṇatīrthā ca puraścandrā ca bhārata",
    "GE07mbh_03_u:086.010a": "aśokatīrthaṃ martyeṣu kaunteya bahulāśramam",
    "GE07mbh_03_u:086.010c": "agastyatīrthaṃ pāṇḍyeṣu vāruṇaṃ ca yudhiṣṭhira",
    "GE07mbh_03_u:086.011a": "kumāryaḥ kathitāḥ puṇyāḥ pāṇḍyeṣv eva nararṣabha",
    "GE07mbh_03_u:086.011c": "tāmraparṇīṃ tu kaunteya kīrtayiṣyāmi tāṃ śṛṇu",
    "GE07mbh_03_u:086.012a": "yatra devais tapas taptaṃ mahad icchadbhir āśrame",
    "GE07mbh_03_u:086.012c": "gokarṇam iti vikhyātaṃ triṣu lokeṣu bhārata",
    "GE07mbh_03_u:086.013a": "śītatoyo bahujalaḥ puṇyas tāta śivaś ca saḥ",
    "GE07mbh_03_u:086.013c": "hradaḥ paramaduṣprāpo mānuṣair akṛtātmabhiḥ",
    "GE07mbh_03_u:086.014a": "tatraiva tṛṇasomāgneḥ saṃpannaphalamūlavān",
    "GE07mbh_03_u:086.014c": "āśramo 'gastyaśiṣyasya puṇyo devasabhe girau",
    "GE07mbh_03_u:086.015a": "vaiḍūryaparvatas tatra śrīmān maṇimayaḥ śivaḥ",
    "GE07mbh_03_u:086.015c": "agastyasyāśramaś caiva bahumūlaphalodakaḥ",
    "GE07mbh_03_u:086.016a": "surāṣṭreṣv api vakṣyāmi puṇyāny āyatanāni ca",
    "GE07mbh_03_u:086.016c": "āśramān saritaḥ śailān sarāṃsi ca narādhipa",
    "GE07mbh_03_u:086.017a": "camasonmajjanaṃ viprās tatrāpi kathayanty uta",
    "GE07mbh_03_u:086.017c": "prabhāsaṃ codadhau tīrthaṃ tridaśānāṃ yudhiṣṭhira",
    "GE07mbh_03_u:086.018a": "tatra piṇḍārakaṃ nāma tāpasācaritaṃ śubham",
    "GE07mbh_03_u:086.018c": "ujjayantaś ca śikharī kṣipraṃ siddhikaro mahān",
    "GE07mbh_03_u:086.019a": "tatra devarṣivaryeṇa nāradenānukīrtitaḥ",
    "GE07mbh_03_u:086.019c": "purāṇaḥ śrūyate ślokas taṃ nibodha yudhiṣṭhira",
    "GE07mbh_03_u:086.020a": "puṇye girau surāṣṭreṣu mṛgapakṣiniṣevite",
    "GE07mbh_03_u:086.020c": "ujjayante sma taptāṅgo nākapṛṣṭhe mahīyate",
    "GE07mbh_03_u:086.020d-0461_01": "eṣa nārāyaṇaḥ śrīmān kṣīrārṇavaniketanaḥ",
    "GE07mbh_03_u:086.020d-0461_02": "nāgaparyaṅkam utsṛjya hy āgato mathurāṃ purīm",
    "GE07mbh_03_u:086.021a": "puṇyā dvāravatī tatra yatrāste madhusūdanaḥ",
    "GE07mbh_03_u:086.021c": "sākṣād devaḥ purāṇo 'sau sa hi dharmaḥ sanātanaḥ",
    "GE07mbh_03_u:086.022a": "ye ca vedavido viprā ye cādhyātmavido janāḥ",
    "GE07mbh_03_u:086.022c": "te vadanti mahātmānaṃ kṛṣṇaṃ dharmaṃ sanātanam",
    "GE07mbh_03_u:086.023a": "pavitrāṇāṃ hi govindaḥ pavitraṃ param ucyate",
    "GE07mbh_03_u:086.023b-0462_01": "maṅgaḷaṃ bhagavān viṣṇur maṅgaḷaṃ madhusūdanaḥ",
    "GE07mbh_03_u:086.023b-0462_02": "maṅgaḷaṃ puṇḍarīkākṣo maṅgaḷaṃ garuḍadhvajaḥ",
    "GE07mbh_03_u:086.023c": "puṇyānām api puṇyo 'sau maṅgalānāṃ ca maṅgalam",
    "GE07mbh_03_u:086.024a": "trailokyaṃ puṇḍarīkākṣo devadevaḥ sanātanaḥ",
    "GE07mbh_03_u:086.024b-0463_01": "avyayātmā mahātmā ca kṣetrajñaḥ parameśvaraḥ",
    "GE07mbh_03_u:086.024c": "āste harir acintyātmā tatraiva madhusūdanaḥ",
    "GE07mbh_03_u:087.001": "dhaumya uvāca",
    "GE07mbh_03_u:087.001a": "avantiṣu pratīcyāṃ vai kīrtayiṣyāmi te diśi",
    "GE07mbh_03_u:087.001c": "yāni tatra pavitrāṇi puṇyāny āyatanāni ca",
    "GE07mbh_03_u:087.002a": "priyaṅgvāmravanopetā vānīravanamālinī",
    "GE07mbh_03_u:087.002c": "pratyaksrotā nadī puṇyā narmadā tatra bhārata",
    "GE07mbh_03_u:087.002d-0464_01": "trailokye yāni tīrthāni puṇyāny āyatanāni ca",
    "GE07mbh_03_u:087.002d-0464_02": "saridvanāni śailendrā devāś ca sapitāmahāḥ",
    "GE07mbh_03_u:087.002d-0464_03": "narmadāyāṃ kuruśreṣṭha saha siddharṣicāraṇaiḥ",
    "GE07mbh_03_u:087.002d-0464_04": "snātum āyānti puṇyaughaiḥ sadā vāriṣu bhārata",
    "GE07mbh_03_u:087.003a": "niketaḥ khyāyate puṇyo yatra viśravaso muneḥ",
    "GE07mbh_03_u:087.003c": "jajñe dhanapatir yatra kubero naravāhanaḥ",
    "GE07mbh_03_u:087.004a": "vaiḍūryaśikharo nāma puṇyo girivaraḥ śubhaḥ",
    "GE07mbh_03_u:087.004c": "divyapuṣpaphalās tatra pādapā haritacchadāḥ",
    "GE07mbh_03_u:087.005a": "tasya śailasya śikhare saras tatra ca dhīmataḥ",
    "GE07mbh_03_u:087.005c": "praphullanalinaṃ rājan devagandharvasevitam",
    "GE07mbh_03_u:087.006a": "bahvāścaryaṃ mahārāja dṛśyate tatra parvate",
    "GE07mbh_03_u:087.006c": "puṇye svargopame divye nityaṃ devarṣisevite",
    "GE07mbh_03_u:087.007a": "hradinī puṇyatīrthā ca rājarṣes tatra vai sarit",
    "GE07mbh_03_u:087.007c": "viśvāmitranadī pārā puṇyā parapuraṃjaya",
    "GE07mbh_03_u:087.008a": "yasyās tīre satāṃ madhye yayātir nahuṣātmajaḥ",
    "GE07mbh_03_u:087.008c": "papāta sa punar lokāṃl lebhe dharmān sanātanān",
    "GE07mbh_03_u:087.009a": "tatra puṇyahradas tāta mainākaś caiva parvataḥ",
    "GE07mbh_03_u:087.009c": "bahumūlaphalo vīra asito nāma parvataḥ",
    "GE07mbh_03_u:087.010a": "āśramaḥ kakṣasenasya puṇyas tatra yudhiṣṭhira",
    "GE07mbh_03_u:087.010c": "cyavanasyāśramaś caiva khyātaḥ sarvatra pāṇḍava",
    "GE07mbh_03_u:087.010e": "tatrālpenaiva sidhyanti mānavās tapasā vibho",
    "GE07mbh_03_u:087.011a": "jambūmārgo mahārāja ṛṣīṇāṃ bhāvitātmanām",
    "GE07mbh_03_u:087.011c": "āśramaḥ śāmyatāṃ śreṣṭha mṛgadvijagaṇāyutaḥ",
    "GE07mbh_03_u:087.012a": "tataḥ puṇyatamā rājan satataṃ tāpasāyutā",
    "GE07mbh_03_u:087.012c": "ketumālā ca medhyā ca gaṅgāraṇyaṃ ca bhūmipa",
    "GE07mbh_03_u:087.012e": "khyātaṃ ca saindhavāraṇyaṃ puṇyaṃ dvijaniṣevitam",
    "GE07mbh_03_u:087.013a": "pitāmahasaraḥ puṇyaṃ puṣkaraṃ nāma bhārata",
    "GE07mbh_03_u:087.013c": "vaikhānasānāṃ siddhānām ṛṣīṇām āśramaḥ priyaḥ",
    "GE07mbh_03_u:087.014a": "apy atra saṃstavārthāya prajāpatir atho jagau",
    "GE07mbh_03_u:087.014c": "puṣkareṣu kuruśreṣṭha gāthāṃ sukṛtināṃ vara",
    "GE07mbh_03_u:087.015a": "manasāpy abhikāmasya puṣkarāṇi manasvinaḥ",
    "GE07mbh_03_u:087.015c": "pāpāṇi vipraṇaśyanti nākapṛṣṭhe ca modate",
    "GE07mbh_03_u:088.001": "dhaumya uvāca",
    "GE07mbh_03_u:088.001a": "udīcyāṃ rājaśārdūla diśi puṇyāni yāni vai",
    "GE07mbh_03_u:088.001c": "tāni te kīrtayiṣyāmi puṇyāny āyatanāni ca",
    "GE07mbh_03_u:088.001d-0465_01": "śṛṇuṣvāvahito bhūtvā mama mantrayataḥ prabho",
    "GE07mbh_03_u:088.001d-0465_02": "kathāpratigraho vīra śraddhāṃ janayate śubhām",
    "GE07mbh_03_u:088.002a": "sarasvatī puṇyavahā hradinī vanamālinī",
    "GE07mbh_03_u:088.002c": "samudragā mahāvegā yamunā yatra pāṇḍava",
    "GE07mbh_03_u:088.003a": "tatra puṇyatamaṃ tīrthaṃ plakṣāvataraṇaṃ śivam",
    "GE07mbh_03_u:088.003c": "yatra sārasvatair iṣṭvā gacchanty avabhṛthaṃ dvijāḥ",
    "GE07mbh_03_u:088.004a": "puṇyaṃ cākhyāyate divyaṃ śivam agniśiro 'nagha",
    "GE07mbh_03_u:088.004c": "sahadevo 'yajad yatra śamyākṣepeṇa bhārata",
    "GE07mbh_03_u:088.005a": "etasminn eva cārtheyam indragītā yudhiṣṭhira",
    "GE07mbh_03_u:088.005c": "gāthā carati loke 'smin gīyamānā dvijātibhiḥ",
    "GE07mbh_03_u:088.006a": "agnayaḥ sahadevena ye citā yamunām anu",
    "GE07mbh_03_u:088.006c": "śataṃ śatasahasrāṇi sahasraśatadakṣiṇāḥ",
    "GE07mbh_03_u:088.007a": "tatraiva bharato rājā cakravartī mahāyaśāḥ",
    "GE07mbh_03_u:088.007c": "viṃśatiṃ sapta cāṣṭau ca hayamedhān upāharat",
    "GE07mbh_03_u:088.008a": "kāmakṛd yo dvijātīnāṃ śrutas tāta mayā purā",
    "GE07mbh_03_u:088.008c": "atyantam āśramaḥ puṇyaḥ sarakas tasya viśrutaḥ",
    "GE07mbh_03_u:088.009a": "sarasvatī nadī sadbhiḥ satataṃ pārtha pūjitā",
    "GE07mbh_03_u:088.009c": "vālakhilyair mahārāja yatreṣṭam ṛṣibhiḥ purā",
    "GE07mbh_03_u:088.010a": "dṛṣadvatī puṇyatamā tatra khyātā yudhiṣṭhira",
    "GE07mbh_03_u:088.010b-0466_01": "nyagrodhākhyas tu puṇyākhyaḥ pāñcālyo dvipadāṃ vara",
    "GE07mbh_03_u:088.010b-0466_02": "dālbhyaghoṣaś ca dālbhyaś ca dharaṇīstho mahātmanaḥ",
    "GE07mbh_03_u:088.010b-0466_03": "kaunteyānantayaśasaḥ suvratasyāmitaujasaḥ",
    "GE07mbh_03_u:088.010b-0466_04": "āśramaḥ khyāyate puṇyas triṣu lokeṣu viśrutaḥ",
    "GE07mbh_03_u:088.010c": "tatra vaivarṇyavarṇau ca supuṇyau manujādhipa",
    "GE07mbh_03_u:088.011a": "vedajñau vedaviditau vidyāvedavidāv ubhau",
    "GE07mbh_03_u:088.011c": "yajantau kratubhir nityaṃ puṇyair bharatasattama",
    "GE07mbh_03_u:088.012a": "sametya bahuśo devāḥ sendrāḥ savaruṇāḥ purā",
    "GE07mbh_03_u:088.012c": "viśākhayūpe 'tapyanta tasmāt puṇyatamaḥ sa vai",
    "GE07mbh_03_u:088.013a": "ṛṣir mahān mahābhāgo jamadagnir mahāyaśāḥ",
    "GE07mbh_03_u:088.013c": "palāśakeṣu puṇyeṣu ramyeṣv",
    "GE07mbh_03_u:088.014a": "yatra sarvāḥ saricchreṣṭhāḥ sākṣāt tam ṛṣisattamam",
    "GE07mbh_03_u:088.014c": "svaṃ svaṃ toyam upādāya parivāryopatasthire",
    "GE07mbh_03_u:088.015a": "api cātra mahārāja svayaṃ viśvāvasur jagau",
    "GE07mbh_03_u:088.015c": "imaṃ ślokaṃ tadā vīra prekṣya vīryaṃ mahātmanaḥ",
    "GE07mbh_03_u:088.016a": "yajamānasya vai devāñ jamadagner mahātmanaḥ",
    "GE07mbh_03_u:088.016c": "āgamya saritaḥ sarvā madhunā samatarpayan",
    "GE07mbh_03_u:088.017a": "gandharvayakṣarakṣobhir apsarobhiś ca śobhitam",
    "GE07mbh_03_u:088.017c": "kirātakiṃnarāvāsaṃ śailaṃ śikhariṇāṃ varam",
    "GE07mbh_03_u:088.018a": "bibheda tarasā gaṅgā gaṅgādvāre yudhiṣṭhira",
    "GE07mbh_03_u:088.018c": "puṇyaṃ tat khyāyate rājan brahmarṣigaṇasevitam",
    "GE07mbh_03_u:088.019a": "sanatkumāraḥ kauravya puṇyaṃ kanakhalaṃ tathā",
    "GE07mbh_03_u:088.019c": "parvataś ca purur nāma yatra jātaḥ purūravāḥ",
    "GE07mbh_03_u:088.020a": "bhṛgur yatra tapas tepe maharṣigaṇasevitaḥ",
    "GE07mbh_03_u:088.020c": "sa rājann āśramaḥ khyāto bhṛgutuṅgo mahāgiriḥ",
    "GE07mbh_03_u:088.021a": "yac ca bhūtaṃ bhaviṣyac ca bhavac ca puruṣarṣabha",
    "GE07mbh_03_u:088.021c": "nārāyaṇaḥ prabhur viṣṇuḥ śāśvataḥ puruṣottamaḥ",
    "GE07mbh_03_u:088.022a": "tasyātiyaśasaḥ puṇyāṃ viśālāṃ badarīm anu",
    "GE07mbh_03_u:088.022c": "āśramaḥ khyāyate puṇyas triṣu lokeṣu viśrutaḥ",
    "GE07mbh_03_u:088.023a": "uṣṇatoyavahā gaṅga śītatoyavahāparā",
    "GE07mbh_03_u:088.023c": "suvarṇasikatā rājan viśālāṃ badarīm anu",
    "GE07mbh_03_u:088.024a": "ṛṣayo yatra devāś ca mahābhāgā",
    "GE07mbh_03_u:088.024c": "prāpya nityaṃ namasyanti devaṃ nārāyaṇaṃ vibhum",
    "GE07mbh_03_u:088.025a": "yatra nārāyaṇo devaḥ paramātmā sanātanaḥ",
    "GE07mbh_03_u:088.025c": "tatra kṛtsnaṃ jagat pārtha tīrthāny āyatanāni ca",
    "GE07mbh_03_u:088.026a": "tat puṇyaṃ tat paraṃ brahma tat tīrthaṃ tat tapovanam",
    "GE07mbh_03_u:088.026b-0467_01": "tat paraṃ paramaṃ devaṃ bhūtānām īśvareśvaram",
    "GE07mbh_03_u:088.026b-0467_02": "śāśvataṃ paramaṃ caiva dhātāraṃ paramaṃ padam",
    "GE07mbh_03_u:088.026b-0467_03": "yaṃ viditvā na śocanti vidvāṃsaḥ śāstradṛṣṭayaḥ",
    "GE07mbh_03_u:088.026c": "tatra devarṣayaḥ siddhāḥ sarve caiva tapodhanāḥ",
    "GE07mbh_03_u:088.027a": "ādidevo mahāyogī yatrāste madhusūdanaḥ",
    "GE07mbh_03_u:088.027c": "puṇyānām api tat puṇyaṃ tatra te saṃśayo 'stu mā",
    "GE07mbh_03_u:088.028a": "etāni rājan puṇyāni pṛthivyāṃ pṛthivīpate",
    "GE07mbh_03_u:088.028c": "kīrtitāni naraśreṣṭha tīrthāny āyatanāni ca",
    "GE07mbh_03_u:088.029a": "etāni vasubhiḥ sādhyair ādityair marudaśvibhiḥ",
    "GE07mbh_03_u:088.029c": "ṛṣibhir brahmakalpaiś ca sevitāni mahātmabhiḥ",
    "GE07mbh_03_u:088.030a": "caran etāni kaunteya sahito brāhmaṇarṣabhaiḥ",
    "GE07mbh_03_u:088.030c": "bhrātṛbhiś ca mahābhāgair utkaṇṭhāṃ vijahiṣyasi",
    "GE07mbh_03_u:089.001": "vaiśaṃpāyana uvāca",
    "GE07mbh_03_u:089.001a": "evaṃ saṃbhāṣamāṇe tu dhaumye kauravanandana",
    "GE07mbh_03_u:089.001c": "lomaśaḥ sumahātejā ṛṣis tatrājagāma ha",
    "GE07mbh_03_u:089.002a": "taṃ pāṇḍavāgrajo rājā sagaṇo brāhmaṇāś ca te",
    "GE07mbh_03_u:089.002c": "udatiṣṭhan mahābhāgaṃ divi śakram ivāmarāḥ",
    "GE07mbh_03_u:089.003a": "tam abhyarcya yathānyāyaṃ dharmarājo yudhiṣṭhiraḥ",
    "GE07mbh_03_u:089.003c": "papracchāgamane hetum aṭane ca prayojanam",
    "GE07mbh_03_u:089.004a": "sa pṛṣṭaḥ pāṇḍuputreṇa prīyamāṇo mahāmanāḥ",
    "GE07mbh_03_u:089.004c": "uvāca ślakṣṇayā vācā harṣayann iva pāṇḍavān",
    "GE07mbh_03_u:089.005a": "saṃcarann asmi kaunteya sarvalokān yadṛcchayā",
    "GE07mbh_03_u:089.005c": "gataḥ śakrasya sadanaṃ tatrāpaśyaṃ sureśvaram",
    "GE07mbh_03_u:089.006a": "tava ca bhrātaraṃ vīram apaśyaṃ savyasācinam",
    "GE07mbh_03_u:089.006c": "śakrasyārdhāsanagataṃ tatra me vismayo mahān",
    "GE07mbh_03_u:089.006e": "āsīt puruṣaśārdūla dṛṣṭvā pārthaṃ tathāgatam",
    "GE07mbh_03_u:089.007a": "āha māṃ tatra deveśo gaccha pāṇḍusutān iti",
    "GE07mbh_03_u:089.007c": "so 'ham abhyāgataḥ kṣipraṃ didṛkṣus tvāṃ sahānujam",
    "GE07mbh_03_u:089.008a": "vacanāt puruhūtasya pārthasya ca mahātmanaḥ",
    "GE07mbh_03_u:089.008c": "ākhyāsye te priyaṃ tāta mahat pāṇḍavanandana",
    "GE07mbh_03_u:089.009a": "bhrātṛbhiḥ sahito rājan kṛṣṇayā caiva tac chṛṇu",
    "GE07mbh_03_u:089.009c": "yat tvayokto mahābāhur astrārthaṃ pāṇḍavarṣabha",
    "GE07mbh_03_u:089.010a": "tad astram āptaṃ pārthena rudrād apratimaṃ mahat",
    "GE07mbh_03_u:089.010c": "yat tad brahmaśiro nāma tapasā rudram āgatam",
    "GE07mbh_03_u:089.011a": "amṛtād utthitaṃ raudraṃ tal labdhaṃ savyasācinā",
    "GE07mbh_03_u:089.011c": "tat samantraṃ sasaṃhāraṃ saprāyaścittamaṅgalam",
    "GE07mbh_03_u:089.012a": "vajraṃ cānyāni cāstrāṇi daṇḍādīni yudhiṣṭhira",
    "GE07mbh_03_u:089.012c": "yamāt kuberād varuṇād indrāc ca kurunandana",
    "GE07mbh_03_u:089.012e": "astrāṇy adhītavān pārtho divyāny amitavikramaḥ",
    "GE07mbh_03_u:089.013a": "viśvāvasoś ca tanayād gītaṃ nṛttaṃ ca sāma ca",
    "GE07mbh_03_u:089.013c": "vāditraṃ ca yathānyāyaṃ pratyavindad yathāvidhi",
    "GE07mbh_03_u:089.014a": "evaṃ kṛtāstraḥ kaunteyo gāndharvaṃ vedam āptavān",
    "GE07mbh_03_u:089.014c": "sukhaṃ vasati bībhatsur anujasyānujas tava",
    "GE07mbh_03_u:089.015a": "yadarthaṃ māṃ suraśreṣṭha idaṃ vacanam abravīt",
    "GE07mbh_03_u:089.015c": "tac ca te kathayiṣyāmi yudhiṣṭhira nibodha me",
    "GE07mbh_03_u:089.016a": "bhavān manuṣyalokāya gamiṣyati na saṃśayaḥ",
    "GE07mbh_03_u:089.016c": "brūyād yudhiṣṭhiraṃ tatra vacanān me dvijottama",
    "GE07mbh_03_u:089.017a": "āgamiṣyati te bhrātā kṛtāstraḥ kṣipram arjunaḥ",
    "GE07mbh_03_u:089.017c": "surakāryaṃ mahat kṛtvā yad āśakyaṃ divaukasaiḥ",
    "GE07mbh_03_u:089.018a": "tapasā tu tvam ātmānaṃ bhrātṛbhiḥ saha yojaya",
    "GE07mbh_03_u:089.018c": "tapaso hi paraṃ nāsti tapasā vindate mahat",
    "GE07mbh_03_u:089.019a": "ahaṃ ca karṇaṃ jānāmi yathāvad bharatarṣabha",
    "GE07mbh_03_u:089.019b-0468_01": "satyasaṃdhaṃ mahotsāhaṃ mahāvīryaṃ mahābalam",
    "GE07mbh_03_u:089.019b-0468_02": "mahāhaveṣv apratimaṃ mahāyuddhaviśāradam",
    "GE07mbh_03_u:089.019b-0468_03": "mahādhanurdharaṃ vīraṃ mahāstraṃ varavarṇinam",
    "GE07mbh_03_u:089.019b-0468_04": "maheśvarasutaprakhyam ādityatanayaṃ prabhum",
    "GE07mbh_03_u:089.019b-0468_05": "tathā jñānagatiṃ skandhaṃ sahajolbaṇapauruṣam",
    "GE07mbh_03_u:089.019c": "na sa pārthasya saṃgrāme kalām arhati ṣoḍaśīm",
    "GE07mbh_03_u:089.020a": "yac cāpi te bhayaṃ tasmān manasistham ariṃdama",
    "GE07mbh_03_u:089.020c": "tac cāpy apahariṣyāmi savyasācāv ihāgate",
    "GE07mbh_03_u:089.021a": "yac ca te mānasaṃ vīra tīrthayātrām imāṃ prati",
    "GE07mbh_03_u:089.021c": "tac ca te lomaśaḥ sarvaṃ kathayiṣyaty asaṃśayam",
    "GE07mbh_03_u:089.022a": "yac ca kiṃ cit tapoyuktaṃ phalaṃ tīrtheṣu bhārata",
    "GE07mbh_03_u:089.022c": "maharṣir eṣa yad brūyāt tac chraddheyam ananyathā",
    "GE07mbh_03_u:090.001": "lomaśa uvāca",
    "GE07mbh_03_u:090.001a": "dhanaṃjayena cāpy uktaṃ yat tac chṛṇu yudhiṣṭhira",
    "GE07mbh_03_u:090.001c": "yudhiṣṭhiraṃ bhrātaraṃ me yojayer dharmyayā śriyā",
    "GE07mbh_03_u:090.002a": "tvaṃ hi dharmān parān vettha tapāṃsi ca tapodhana",
    "GE07mbh_03_u:090.002c": "śrīmatāṃ cāpi jānāsi rājñāṃ dharmaṃ sanātanam",
    "GE07mbh_03_u:090.003a": "sa bhavān yat paraṃ veda pāvanaṃ puruṣān prati",
    "GE07mbh_03_u:090.003c": "tena saṃyojayethās tvaṃ tīrthapuṇyena pāṇḍavam",
    "GE07mbh_03_u:090.004a": "yathā tīrthāni gaccheta gāś ca dadyāt sa pārthivaḥ",
    "GE07mbh_03_u:090.004c": "tathā sarvātmanā kāryam iti māṃ vijayo 'bravīt",
    "GE07mbh_03_u:090.005a": "bhavatā cānugupto 'sau caret tīrthāni sarvaśaḥ",
    "GE07mbh_03_u:090.005c": "rakṣobhyo rakṣitavyaś ca durgeṣu viṣameṣu ca",
    "GE07mbh_03_u:090.006a": "dadhīca iva devendraṃ yathā cāpy aṅgirā ravim",
    "GE07mbh_03_u:090.006c": "tathā rakṣasva kaunteyaṃ rākṣasebhyo dvijottama",
    "GE07mbh_03_u:090.007a": "yātudhānā hi bahavo rākṣasāḥ parvatopamāḥ",
    "GE07mbh_03_u:090.007c": "tvayābhiguptān kaunteyān nātivarteyur antikāt",
    "GE07mbh_03_u:090.008a": "so 'ham indrasya vacanān niyogād arjunasya ca",
    "GE07mbh_03_u:090.008b-0469_01": "āgatas tvāṃ mahābāho kuru puṇyaṃ yudhiṣṭhira",
    "GE07mbh_03_u:090.008c": "rakṣamāṇo bhayebhyas tvāṃ cariṣyāmi tvayā saha",
    "GE07mbh_03_u:090.009a": "dvis tīrthāni mayā pūrvaṃ dṛṣṭāni kurunandana",
    "GE07mbh_03_u:090.009c": "idaṃ tṛtīyaṃ drakṣyāmi tāny eva bhavatā saha",
    "GE07mbh_03_u:090.010a": "iyaṃ rājarṣibhir yātā puṇyakṛdbhir yudhiṣṭhira",
    "GE07mbh_03_u:090.010c": "manvādibhir mahārāja tīrthayātrā bhayāpahā",
    "GE07mbh_03_u:090.011a": "nānṛjur nākṛtātmā ca nāvaidyo na ca pāpakṛt",
    "GE07mbh_03_u:090.011c": "snāti tīrtheṣu kauravya na ca vakramatir naraḥ",
    "GE07mbh_03_u:090.012a": "tvaṃ tu dharmamatir nityaṃ dharmajñaḥ satyasaṃgaraḥ",
    "GE07mbh_03_u:090.012c": "vimuktaḥ sarvapāpebhyo bhūya eva bhaviṣyasi",
    "GE07mbh_03_u:090.013a": "yathā bhagīratho rājā rājānaś ca gayādayaḥ",
    "GE07mbh_03_u:090.013c": "yathā yayātiḥ kaunteya tathā tvam api pāṇḍava",
    "GE07mbh_03_u:090.014": "yudhiṣṭhira uvāca",
    "GE07mbh_03_u:090.014a": "na harṣāt saṃprapaśyāmi vākyasyāsyottaraṃ kva",
    "GE07mbh_03_u:090.014c": "smared dhi devarājo yaṃ kiṃ nāmābhyadhikaṃ tataḥ",
    "GE07mbh_03_u:090.015a": "bhavatā saṃgamo yasya bhrātā yasya dhanaṃjayaḥ",
    "GE07mbh_03_u:090.015c": "vāsavaḥ smarate yasya ko nāmābhyadhikas tataḥ",
    "GE07mbh_03_u:090.016a": "yac ca māṃ bhagavān āha tīrthānāṃ darśanaṃ prati",
    "GE07mbh_03_u:090.016c": "dhaumyasya vacanād eṣā buddhiḥ pūrvaṃ kṛtaiva me",
    "GE07mbh_03_u:090.017a": "tad yadā manyase brahman gamanaṃ tīrthadarśane",
    "GE07mbh_03_u:090.017c": "tadaiva gantāsmi dṛḍham eṣa me niścayaḥ paraḥ",
    "GE07mbh_03_u:090.018": "vaiśaṃpāyana uvāca",
    "GE07mbh_03_u:090.018a": "gamane kṛtabuddhiṃ taṃ pāṇḍavaṃ lomaśo 'bravīt",
    "GE07mbh_03_u:090.018c": "laghur bhava mahārāja laghuḥ svairaṃ gamiṣyasi",
    "GE07mbh_03_u:090.019": "yudhiṣṭhira uvāca",
    "GE07mbh_03_u:090.019a": "bikṣābhujo nivartantāṃ brāhmaṇā yatayaś ca ye",
    "GE07mbh_03_u:090.019b-0470_01": "kṣuttṛṣṇādhvaśramāyāsaśītārtim asahiṣṇavaḥ",
    "GE07mbh_03_u:090.019b-0470_02": "te sarve vinivartantāṃ ye ca miṣṭabhujo dvijāḥ",
    "GE07mbh_03_u:090.019b-0470_03": "pakvānnalehyapānānāṃ māṃsānāṃ ca vikalpakāḥ",
    "GE07mbh_03_u:090.019b-0470_04": "te 'pi sarve nivartantāṃ ye ca sūdānuyāyinaḥ",
    "GE07mbh_03_u:090.019b-0470_05": "mayā yathocitā jīvyaiḥ saṃvibhaktāś ca vṛttibhiḥ",
    "GE07mbh_03_u:090.019c": "ye cāpy anugatāḥ paurā rājabhaktipuraskṛtāḥ",
    "GE07mbh_03_u:090.020a": "dhṛtarāṣṭraṃ mahārājam abhigacchantu caiva te",
    "GE07mbh_03_u:090.020c": "sa dāsyati yathākālam ucitā yasya yā bhṛtiḥ",
    "GE07mbh_03_u:090.021a": "sa ced yathocitāṃ vṛttiṃ na dadyān manujeśvaraḥ",
    "GE07mbh_03_u:090.021c": "asmatpriyahitārthāya pāñcālyo vaḥ pradāsyati",
    "GE07mbh_03_u:090.022": "vaiśaṃpāyana uvāca",
    "GE07mbh_03_u:090.022a": "tato bhūyiṣṭhaśaḥ paurā gurubhārasamāhitāḥ",
    "GE07mbh_03_u:090.022c": "viprāś ca yatayo yuktā jagmur nāgapuraṃ prati",
    "GE07mbh_03_u:090.023a": "tān sarvān dharmarājasya premṇā rājāmbikāsutaḥ",
    "GE07mbh_03_u:090.023c": "pratijagrāha vidhivad dhanaiś ca samatarpayat",
    "GE07mbh_03_u:090.024a": "tataḥ kuntīsuto rājā laghubhir brāhmaṇaiḥ saha",
    "GE07mbh_03_u:090.024c": "lomaśena ca suprītas trirātraṃ kāmyake 'vasat",
    "GE07mbh_03_u:091.001": "vaiśaṃpāyana uvāca",
    "GE07mbh_03_u:091.001a": "tataḥ prayāntaṃ kaunteyaṃ brāhmaṇā vanavāsinaḥ",
    "GE07mbh_03_u:091.001c": "abhigamya tadā rājann idaṃ vacanam abruvan",
    "GE07mbh_03_u:091.002a": "rājaṃs tīrthāni gantāsi puṇyāni bhrātṛbhiḥ saha",
    "GE07mbh_03_u:091.002c": "devarṣiṇā ca sahito lomaśena mahātmanā",
    "GE07mbh_03_u:091.003a": "asmān api mahārāja netum arhasi pāṇḍava",
    "GE07mbh_03_u:091.003c": "asmābhir hi na śakyāni tvad ṛte tāni kaurava",
    "GE07mbh_03_u:091.004a": "śvāpadair upasṛṣṭāni durgāṇi viṣamāṇi ca",
    "GE07mbh_03_u:091.004c": "agamyāni narair alpais tīrthāni manujeśvara",
    "GE07mbh_03_u:091.005a": "bhavanto bhrātaraḥ śūrā dhanurdharavarāḥ sadā",
    "GE07mbh_03_u:091.005c": "bhavadbhiḥ pālitāḥ śūrair gacchema vayam apy uta",
    "GE07mbh_03_u:091.006a": "bhavatprasādād dhi vayaṃ prāpnuyāma phalaṃ śubham",
    "GE07mbh_03_u:091.006c": "tīrthānāṃ pṛthivīpāla vratānāṃ ca viśāṃ pate",
    "GE07mbh_03_u:091.007a": "tava vīryaparitrātāḥ śuddhās tīrthapariplutāḥ",
    "GE07mbh_03_u:091.007c": "bhavema dhūtapāpmānas tīrthasaṃdarśanān nṛpa",
    "GE07mbh_03_u:091.008a": "bhavān api narendrasya kārtavīryasya bhārata",
    "GE07mbh_03_u:091.008c": "aṣṭakasya ca rājarṣer lomapādasya caiva ha",
    "GE07mbh_03_u:091.009a": "bharatasya ca vīrasya sārvabhaumasya pārthiva",
    "GE07mbh_03_u:091.009c": "dhruvaṃ prāpsyasi duṣprāpāṃl lokāṃs tīrthapariplutaḥ",
    "GE07mbh_03_u:091.010a": "prabhāsādīni tīrthāni mahendrādīṃś ca parvatān",
    "GE07mbh_03_u:091.010c": "gaṅgādyāḥ saritaś caiva plakṣādīṃś ca vanaspatīn",
    "GE07mbh_03_u:091.010e": "tvayā saha mahīpāla draṣṭum icchāmahe vayam",
    "GE07mbh_03_u:091.010f-0471_01": "bhavadbhiḥ pālitāḥ śūrais tīrthāny āyatanāni ca",
    "GE07mbh_03_u:091.011a": "yadi te brāhmaṇeṣv asti kā cit prītir janādhipa",
    "GE07mbh_03_u:091.011c": "kuru kṣipraṃ vaco 'smākaṃ tataḥ śreyo 'bhipatsyase",
    "GE07mbh_03_u:091.012a": "tīrthāni hi mahābāho tapovighnakaraiḥ sadā",
    "GE07mbh_03_u:091.012c": "anukīrṇāni rakṣobhis tebhyo nas trātum arhasi",
    "GE07mbh_03_u:091.013a": "tīrthāny uktāni dhaumyena nāradena ca dhīmatā",
    "GE07mbh_03_u:091.013b-0472_01": "nāradasya ca rājendra devarṣeḥ parvatasya ca",
    "GE07mbh_03_u:091.013c": "yāny uvāca ca devarṣir lomaśaḥ sumahātapāḥ",
    "GE07mbh_03_u:091.014a": "vidhivat tāni sarvāṇi paryaṭasva narādhipa",
    "GE07mbh_03_u:091.014b-0473_01": "ṛṣikulyāś ca kārtsnyena loḍayasva yudhiṣṭhira",
    "GE07mbh_03_u:091.014c": "dhūtapāpmā sahāsmābhir lomaśena ca pālitaḥ",
    "GE07mbh_03_u:091.015a": "sa tathā pūjyamānas tair harṣād aśrupariplutaḥ",
    "GE07mbh_03_u:091.015c": "bhīmasenādibhir vīrair bhrātṛbhiḥ parivāritaḥ",
    "GE07mbh_03_u:091.015e": "bāḍham ity abravīt sarvāṃs tān ṛṣīn pāṇḍavarṣabhaḥ",
    "GE07mbh_03_u:091.016a": "lomaśaṃ samanujñāpya dhaumyaṃ caiva purohitam",
    "GE07mbh_03_u:091.016c": "tataḥ sa pāṇḍavaśreṣṭho bhrātṛbhiḥ sahito vaśī",
    "GE07mbh_03_u:091.016e": "draupadyā cānavadyāṅgyā gamanāya mano dadhe",
    "GE07mbh_03_u:091.017a": "atha vyāso mahābhāgas tathā nāradaparvatau",
    "GE07mbh_03_u:091.017c": "kāmyake pāṇḍavaṃ draṣṭuṃ samājagmur manīṣiṇaḥ",
    "GE07mbh_03_u:091.018a": "teṣāṃ yudhiṣṭhiro rājā pūjāṃ cakre yathāvidhi",
    "GE07mbh_03_u:091.018c": "satkṛtās te mahābhāgā yudhiṣṭhiram athābruvan",
    "GE07mbh_03_u:091.019a": "yudhiṣṭhira yamau bhīma manasā kurutārjavam",
    "GE07mbh_03_u:091.019c": "manasā kṛtaśaucā vai śuddhās tīrthāni gacchata",
    "GE07mbh_03_u:091.020a": "śarīraniyamaṃ hy āhur brāhmaṇā mānuṣaṃ vratam",
    "GE07mbh_03_u:091.020c": "manoviśuddhāṃ buddhiṃ ca daivam āhur vrataṃ dvijāḥ",
    "GE07mbh_03_u:091.021a": "mano hy aduṣṭaṃ śūrāṇāṃ paryāptaṃ vai narādhipa",
    "GE07mbh_03_u:091.021c": "maitrīṃ buddhiṃ samāsthāya śuddhās tīrthāni gacchata",
    "GE07mbh_03_u:091.022a": "te yūyaṃ mānasaiḥ śuddhāḥ śarīraniyamavrataiḥ",
    "GE07mbh_03_u:091.022c": "daivaṃ vrataṃ samāsthāya yathoktaṃ phalam āpsyatha",
    "GE07mbh_03_u:091.023a": "te tatheti pratijñāya kṛṣṇayā saha pāṇḍavāḥ",
    "GE07mbh_03_u:091.023c": "kṛtasvastyayanāḥ sarve munibhir divyamānuṣaiḥ",
    "GE07mbh_03_u:091.024a": "lomaśasyopasaṃgṛhya pādau dvaipāyanasya ca",
    "GE07mbh_03_u:091.024c": "nāradasya ca rājendra devarṣeḥ parvatasya ca",
    "GE07mbh_03_u:091.025a": "dhaumyena sahitā vīrās tathānyair vanavāsibhiḥ",
    "GE07mbh_03_u:091.025c": "mārgaśīrṣyām atītāyāṃ puṣyeṇa prayayus tataḥ",
    "GE07mbh_03_u:091.026a": "kaṭhināni samādāya cīrājinajaṭādharāḥ",
    "GE07mbh_03_u:091.026c": "abhedyaiḥ kavacair yuktās tīrthāny anvacaraṃs tadā",
    "GE07mbh_03_u:091.027a": "indrasenādibhir bhṛtyai rathaiḥ paricaturdaśaiḥ",
    "GE07mbh_03_u:091.027c": "mahānasavyāpṛtaiś ca tathānyaiḥ paricārakaiḥ",
    "GE07mbh_03_u:091.028a": "sāyudhā baddhaniṣṭriṃśās tūṇavantaḥ samārgaṇāḥ",
    "GE07mbh_03_u:091.028c": "prāṅmukhāḥ prayayur vīrāḥ pāṇḍavā janamejaya",
    "GE07mbh_03_u:092.001": "yudhiṣṭhira uvāca",
    "GE07mbh_03_u:092.001a": "na vai nirguṇam ātmānaṃ manye devarṣisattama",
    "GE07mbh_03_u:092.001c": "tathāsmi duḥkhasaṃtapto yathā nānyo mahīpatiḥ",
    "GE07mbh_03_u:092.002a": "parāṃś ca nirguṇān manye na ca dharmaratān api",
    "GE07mbh_03_u:092.002c": "te ca lomaśa loke 'sminn ṛdhyante kena ketunā",
    "GE07mbh_03_u:092.003": "lomaśa uvāca",
    "GE07mbh_03_u:092.003a": "nātra duḥkhaṃ tvayā rājan kāryaṃ pārtha kathaṃ cana",
    "GE07mbh_03_u:092.003c": "yad adharmeṇa vardherann adharmarucayo janāḥ",
    "GE07mbh_03_u:092.004a": "vardhaty adharmeṇa naras tato bhadrāṇi paśyati",
    "GE07mbh_03_u:092.004c": "tataḥ sapatnāñ jayati samūlas tu vinaśyati",
    "GE07mbh_03_u:092.004d-0474_01": "yatra dharmeṇa vardhante rājāno rājasattama",
    "GE07mbh_03_u:092.004d-0474_02": "sarvān sapatnān bādhante rājyaṃ caiṣāṃ vivardhate",
    "GE07mbh_03_u:092.005a": "mayā hi dṛṣṭā daiteyā dānavāś ca mahīpate",
    "GE07mbh_03_u:092.005c": "vardhamānā hy adharmeṇa kṣayaṃ copagatāḥ punaḥ",
    "GE07mbh_03_u:092.006a": "purā devayuge caiva dṛṣṭaṃ sarvaṃ mayā vibho",
    "GE07mbh_03_u:092.006c": "arocayan surā dharmaṃ dharmaṃ tatyajire 'surāḥ",
    "GE07mbh_03_u:092.007a": "tīrthāni devā viviśur nāviśan bhāratāsurāḥ",
    "GE07mbh_03_u:092.007c": "tān adharmakṛto darpaḥ pūrvam eva samāviśat",
    "GE07mbh_03_u:092.008a": "darpān mānaḥ samabhavan mānāt krodho vyajāyata",
    "GE07mbh_03_u:092.008c": "krodhād ahrīs tato 'lajjā vṛttaṃ teṣāṃ tato 'naśat",
    "GE07mbh_03_u:092.009a": "tān alajjān gatahrīkān hīnavṛttān vṛthāvratān",
    "GE07mbh_03_u:092.009c": "kṣamā lakṣmīś ca dharmaś ca nacirāt prajahus tataḥ",
    "GE07mbh_03_u:092.009e": "lakṣmīs tu devān agamad alakṣmīr asurān nṛpa",
    "GE07mbh_03_u:092.010a": "tān alakṣmīsamāviṣṭān darpopahatacetasaḥ",
    "GE07mbh_03_u:092.010c": "daiteyān dānavāṃś caiva kalir apy āviśat tataḥ",
    "GE07mbh_03_u:092.011a": "tān alakṣmīsamāviṣṭān dānavān kalinā tathā",
    "GE07mbh_03_u:092.011c": "darpābhibhūtān kaunteya kriyāhīnān acetasaḥ",
    "GE07mbh_03_u:092.012a": "mānābhibhūtān acirād vināśaḥ pratyapadyata",
    "GE07mbh_03_u:092.012c": "niryaśasyās tato daityāḥ kṛtsnaśo vilayaṃ gatāḥ",
    "GE07mbh_03_u:092.012d-0475_01": "adharmarucayo rājann alakṣmyā samadhiṣṭhitāḥ",
    "GE07mbh_03_u:092.013a": "devās tu sāgarāṃś caiva saritaś ca sarāṃsi ca",
    "GE07mbh_03_u:092.013c": "abhyagacchan dharmaśīlāḥ puṇyāny āyatanāni ca",
    "GE07mbh_03_u:092.014a": "tapobhiḥ kratubhir dānair āśīrvādaiś ca pāṇḍava",
    "GE07mbh_03_u:092.014c": "prajahuḥ sarvapāpāni śreyaś ca pratipedire",
    "GE07mbh_03_u:092.015a": "evaṃ hi dānavantaś ca kriyāvantaś ca sarvaśaḥ",
    "GE07mbh_03_u:092.015c": "tīrthāny agacchan vibudhās tenāpur bhūtim uttamām",
    "GE07mbh_03_u:092.016a": "tathā tvam api rājendra snātvā tīrtheṣu sānujaḥ",
    "GE07mbh_03_u:092.016c": "punar vetsyasi tāṃ lakṣmīm eṣa panthāḥ sanātanaḥ",
    "GE07mbh_03_u:092.017a": "yathaiva hi nṛgo rājā śibir auśīnaro yathā",
    "GE07mbh_03_u:092.017c": "bhagīratho vasumanā gayaḥ pūruḥ purūravāḥ",
    "GE07mbh_03_u:092.018a": "caramāṇās tapo nityaṃ sparśanād ambhasaś ca te",
    "GE07mbh_03_u:092.018c": "tīrthābhigamanāt pūtā darśanāc ca mahātmanām",
    "GE07mbh_03_u:092.019a": "alabhanta yaśaḥ puṇyaṃ dhanāni ca viśāṃ pate",
    "GE07mbh_03_u:092.019c": "tathā tvam api rājendra labdhāsi vipulāṃ śriyam",
    "GE07mbh_03_u:092.020a": "yathā cekṣvākur acarat saputrajanabāndhavaḥ",
    "GE07mbh_03_u:092.020c": "mucukundo 'tha māndhātā maruttaś ca mahīpatiḥ",
    "GE07mbh_03_u:092.021a": "kīrtiṃ puṇyām avindanta yathā devās tapobalāt",
    "GE07mbh_03_u:092.021c": "devarṣayaś ca kārtsnyena tathā tvam api vetsyase",
    "GE07mbh_03_u:092.022a": "dhārtarāṣṭrās tu darpeṇa mohena ca vaśīkṛtāḥ",
    "GE07mbh_03_u:092.022c": "nacirād vinaśiṣyanti daityā iva na saṃśayaḥ",
    "GE07mbh_03_u:093.001": "vaiśaṃpāyana uvāca",
    "GE07mbh_03_u:093.001a": "te tathā sahitā vīrā vasantas tatra tatra ha",
    "GE07mbh_03_u:093.001c": "krameṇa pṛthivīpāla naimiṣāraṇyam āgatāḥ",
    "GE07mbh_03_u:093.002a": "tatas tīrtheṣu puṇyeṣu gomatyāḥ pāṇḍavā nṛpa",
    "GE07mbh_03_u:093.002c": "kṛtābhiṣekāḥ pradadur gāś ca vittaṃ ca bhārata",
    "GE07mbh_03_u:093.003a": "tatra devān pitṝn viprāṃs tarpayitvā punaḥ punaḥ",
    "GE07mbh_03_u:093.003c": "kanyātīrthe 'śvatīrthe ca gavāṃ tīrthe ca kauravāḥ",
    "GE07mbh_03_u:093.004a": "vālakoṭyāṃ vṛṣaprasthe girāv uṣya ca pāṇḍavāḥ",
    "GE07mbh_03_u:093.004c": "bāhudāyāṃ mahīpāla cakruḥ sarve 'bhiṣecanam",
    "GE07mbh_03_u:093.005a": "prayāge devayajane devānāṃ pṛthivīpate",
    "GE07mbh_03_u:093.005c": "ūṣur āplutya gātrāṇi tapaś cātasthur uttamam",
    "GE07mbh_03_u:093.006a": "gaṅgāyamunayoś caiva saṃgame satyasaṃgarāḥ",
    "GE07mbh_03_u:093.006c": "vipāpmāno mahātmāno viprebhyaḥ pradadur vasu",
    "GE07mbh_03_u:093.007a": "tapasvijanajuṣṭāṃ ca tato vedīṃ prajāpateḥ",
    "GE07mbh_03_u:093.007c": "jagmuḥ pāṇḍusutā rājan brāhmaṇaiḥ saha bhārata",
    "GE07mbh_03_u:093.008a": "tatra te nyavasan vīrās tapaś cātasthur uttamam",
    "GE07mbh_03_u:093.008c": "saṃtarpayantaḥ satataṃ vanyena haviṣā dvijān",
    "GE07mbh_03_u:093.009a": "tato mahīdharaṃ jagmur",
    "GE07mbh_03_u:093.009c": "rājarṣiṇā puṇyakṛtā gayenānupamadyute",
    "GE07mbh_03_u:093.010a": "saro gayaśiro yatra puṇyā caiva mahānadī",
    "GE07mbh_03_u:093.010b-0476_01": "vānīramālinī ramyā nadī pulinaśobhitā",
    "GE07mbh_03_u:093.010b-0476_02": "divyaṃ pavitrakūṭaṃ ca pavitradharaṇīdharam",
    "GE07mbh_03_u:093.010c": "ṛṣijuṣṭaṃ supuṇyaṃ tat tīrthaṃ brahmasarottamam",
    "GE07mbh_03_u:093.011a": "agastyo bhagavān yatra gato vaivasvataṃ prati",
    "GE07mbh_03_u:093.011c": "uvāsa ca svayaṃ yatra dharmo rājan sanātanaḥ",
    "GE07mbh_03_u:093.012a": "sarvāsāṃ saritāṃ caiva samudbhedo viśāṃ pate",
    "GE07mbh_03_u:093.012c": "yatra saṃnihito nityaṃ mahādevaḥ pinākadhṛk",
    "GE07mbh_03_u:093.013a": "tatra te pāṇḍavā vīrāś cāturmāsyais tadejire",
    "GE07mbh_03_u:093.013c": "ṛṣiyajñena mahatā yatrākṣayavaṭo mahān",
    "GE07mbh_03_u:093.013d-0477_01": "akṣaye devayajane akṣayaṃ yatra vai phalam",
    "GE07mbh_03_u:093.013d-0477_02": "te tu tatropavāsāṃs tu cakrur niścitamānasāḥ",
    "GE07mbh_03_u:093.014a": "brāhmaṇās tatra śataśaḥ samājagmus tapodhanāḥ",
    "GE07mbh_03_u:093.014c": "cāturmāsyenāyajanta ārṣeṇa vidhinā tadā",
    "GE07mbh_03_u:093.015a": "tatra vidyātaponityā brāhmaṇā vedapāragāḥ",
    "GE07mbh_03_u:093.015c": "kathāḥ pracakrire puṇyāḥ sadasisthā mahātmanām",
    "GE07mbh_03_u:093.016a": "tatra vidyāvratasnātaḥ kaumāraṃ vratam āsthitaḥ",
    "GE07mbh_03_u:093.016c": "śamaṭho 'kathayad rājann āmūrtarayasaṃ gayam",
    "GE07mbh_03_u:093.017a": "amūrtarayasaḥ putro gayo rājarṣisattamaḥ",
    "GE07mbh_03_u:093.017c": "puṇyāni yasya karmāṇi tāni me śṛṇu bhārata",
    "GE07mbh_03_u:093.018a": "yasya yajño babhūveha bahvanno bahudakṣiṇaḥ",
    "GE07mbh_03_u:093.018c": "yatrānnaparvatā rājañ śataśo 'tha sahasraśaḥ",
    "GE07mbh_03_u:093.019a": "ghṛtakulyāś ca dadhnaś ca nadyo bahuśatās tathā",
    "GE07mbh_03_u:093.019c": "vyañjanānāṃ pravāhāś ca mahārhāṇāṃ sahasraśaḥ",
    "GE07mbh_03_u:093.020a": "ahany ahani cāpy etad yācatāṃ saṃpradīyate",
    "GE07mbh_03_u:093.020c": "anyat tu brāhmaṇā rājan bhuñjate 'nnaṃ susaṃskṛtam",
    "GE07mbh_03_u:093.021a": "tatra vai dakṣiṇākāle brahmaghoṣo divaṃ gataḥ",
    "GE07mbh_03_u:093.021c": "na sma prajñāyate kiṃ cid brahmaśabdena bhārata",
    "GE07mbh_03_u:093.022a": "puṇyena caratā rājan bhūr diśaḥ khaṃ nabhas tathā",
    "GE07mbh_03_u:093.022c": "āpūrṇam āsīc chabdena tad apy āsīn mahādbhutam",
    "GE07mbh_03_u:093.023a": "tatra sma gāthā gāyanti manuṣyā bharatarṣabha",
    "GE07mbh_03_u:093.023c": "annapānaiḥ śubhais tṛptā deśe deśe suvarcasaḥ",
    "GE07mbh_03_u:093.024a": "gayasya yajñe ke tv adya prāṇino bhoktum īpsavaḥ",
    "GE07mbh_03_u:093.024c": "yatra bhojanaśiṣṭasya parvatāḥ pañcaviṃśatiḥ",
    "GE07mbh_03_u:093.025a": "na sma pūrve janāś cakrur na kariṣyanti cāpare",
    "GE07mbh_03_u:093.025c": "gayo yad akarod yajñe rājarṣir amitadyutiḥ",
    "GE07mbh_03_u:093.026a": "kathaṃ nu devā haviṣā gayena paritarpitāḥ",
    "GE07mbh_03_u:093.026c": "punaḥ śakṣyanty upādātum anyair dattāni kāni cit",
    "GE07mbh_03_u:093.026d-0478_01": "sikatā vā yathā loka yathā vā divi tārakāḥ",
    "GE07mbh_03_u:093.026d-0478_02": "yathā vā varṣato dhārā asaṃkhyeyāḥ sma kena cit",
    "GE07mbh_03_u:093.026d-0478_03": "tathā gaṇayituṃ śakyā gayayajñe na dakṣiṇāḥ",
    "GE07mbh_03_u:093.027a": "evaṃvidhāḥ subahavas tasya yajñe mahātmanaḥ",
    "GE07mbh_03_u:093.027c": "babhūvur asya sarasaḥ samīpe kurunandana",
    "GE07mbh_03_u:094.001": "vaiśaṃpāyana uvāca",
    "GE07mbh_03_u:094.001a": "tataḥ saṃprasthito rājā kaunteyo bhūridakṣiṇaḥ",
    "GE07mbh_03_u:094.001c": "agastyāśramam āsādya durjayāyām uvāsa ha",
    "GE07mbh_03_u:094.002a": "tatra vai lomaśaṃ rājā papraccha vadatāṃ varaḥ",
    "GE07mbh_03_u:094.002c": "agastyeneha vātāpiḥ kimartham upaśāmitaḥ",
    "GE07mbh_03_u:094.003a": "āsīd vā kiṃprabhāvaś ca sa daityo mānavāntakaḥ",
    "GE07mbh_03_u:094.003c": "kimarthaṃ codgato manyur agastyasya mahātmanaḥ",
    "GE07mbh_03_u:094.004": "lomaśa uvāca",
    "GE07mbh_03_u:094.004a": "ilvalo nāma daiteya āsīt kauravanandana",
    "GE07mbh_03_u:094.004c": "maṇimatyāṃ puri purā vātāpis tasya cānujaḥ",
    "GE07mbh_03_u:094.005a": "sa brāhmaṇaṃ tapoyuktam uvāca ditinandanaḥ",
    "GE07mbh_03_u:094.005c": "putraṃ me bhagavān ekam indratulyaṃ prayacchatu",
    "GE07mbh_03_u:094.006a": "tasmai sa brāhmaṇo nādāt putraṃ vāsavasaṃmitam",
    "GE07mbh_03_u:094.006c": "cukrodha so 'suras tasya brāhmaṇasya tato bhṛśam",
    "GE07mbh_03_u:094.006d-0479_01": "tadā prabhṛti rājendra brahmahāsurasattamaḥ",
    "GE07mbh_03_u:094.006d-0479_02": "manyumān bhrātaraṃ chāgaṃ māyāvī pracakāra ha",
    "GE07mbh_03_u:094.006d-0479_03": "meṣarūpī ca vātāpiḥ kāmarūpo 'bhavat kṣaṇāt",
    "GE07mbh_03_u:094.006d-0479_04": "saṃskṛtya bhojayati taṃ viprān sa sma jighāṃsati",
    "GE07mbh_03_u:094.007a": "samāhvayati yaṃ vācā gataṃ vaivasvatakṣayam",
    "GE07mbh_03_u:094.007c": "sa punar deham āsthāya jīvan sma pratidṛśyate",
    "GE07mbh_03_u:094.008a": "tato vātāpim asuraṃ chāgaṃ kṛtvā susaṃskṛtam",
    "GE07mbh_03_u:094.008c": "taṃ brāhmaṇaṃ bhojayitvā punar eva samāhvayat",
    "GE07mbh_03_u:094.008d-0480_01": "tām ilvalena mahatā svareṇa giram īritām",
    "GE07mbh_03_u:094.008d-0480_02": "śrutvātimāyo balavān kṣipraṃ brāhmaṇakaṇṭakaḥ",
    "GE07mbh_03_u:094.009a": "tasya pārśvaṃ vinirbhidya brāhmaṇasya mahāsuraḥ",
    "GE07mbh_03_u:094.009c": "vātāpiḥ prahasan rājan niścakrāma viśāṃ pate",
    "GE07mbh_03_u:094.010a": "evaṃ sa brāhmaṇān rājan bhojayitvā punaḥ punaḥ",
    "GE07mbh_03_u:094.010c": "hiṃsayām āsa daiteya ilvalo duṣṭacetanaḥ",
    "GE07mbh_03_u:094.011a": "agastyaś cāpi bhagavān etasmin kāla eva tu",
    "GE07mbh_03_u:094.011c": "pitṝn dadarśa garte vai lambamānān adhomukhān",
    "GE07mbh_03_u:094.012a": "so 'pṛcchal lambamānāṃs tān bhavanta iha kiṃparāḥ",
    "GE07mbh_03_u:094.012b-0481_01": "kimarthaṃ veha lambadhvaṃ garte yūyam adhomukhāḥ",
    "GE07mbh_03_u:094.012c": "saṃtānahetor iti te tam ūcur brahmavādinaḥ",
    "GE07mbh_03_u:094.013a": "te tasmai kathayām āsur vayaṃ te pitaraḥ svakāḥ",
    "GE07mbh_03_u:094.013c": "gartam etam anuprāptā lambāmaḥ prasavārthinaḥ",
    "GE07mbh_03_u:094.014a": "yadi no janayethās tvam agastyāpatyam uttamam",
    "GE07mbh_03_u:094.014c": "syān no 'smān nirayān mokṣas tvaṃ ca putrāpnuyā gatim",
    "GE07mbh_03_u:094.015a": "sa tān uvāca tejasvī satyadharmaparāyaṇaḥ",
    "GE07mbh_03_u:094.015c": "kariṣye pitaraḥ kāmaṃ vyetu vo mānaso jvaraḥ",
    "GE07mbh_03_u:094.015d-0482_01": "sa cātha janayām āsa bhāratāpatyam uttamam",
    "GE07mbh_03_u:094.015d-0482_02": "lebhire pitaraś cāsya lokān rājan yathepsitān",
    "GE07mbh_03_u:094.016a": "tataḥ prasavasaṃtānaṃ cintayan bhagavān ṛṣiḥ",
    "GE07mbh_03_u:094.016c": "ātmanaḥ prasavasyārthe nāpaśyat sadṛśīṃ striyam",
    "GE07mbh_03_u:094.016d-0483_01": "ṛṣir hi pratapā nāma vidhāya varam uttamam",
    "GE07mbh_03_u:094.017a": "sa tasya tasya sattvasya tat tad aṅgam anuttamam",
    "GE07mbh_03_u:094.017c": "saṃbhṛtya tatsamair aṅgair nirmame striyam uttamām",
    "GE07mbh_03_u:094.018a": "sa tāṃ vidarbharājāya putrakāmāya tāmyate",
    "GE07mbh_03_u:094.018c": "nirmitām ātmano 'rthāya muniḥ prādān mahātapāḥ",
    "GE07mbh_03_u:094.019a": "sā tatra jajñe subhagā vidyutsaudāminī yathā",
    "GE07mbh_03_u:094.019c": "vibhrājamānā vapusā vyavardhata śubhānanā",
    "GE07mbh_03_u:094.020a": "jātamātrāṃ ca tāṃ dṛṣṭvā vaidarbhaḥ pṛthivīpatiḥ",
    "GE07mbh_03_u:094.020c": "praharṣeṇa dvijātibhyo nyavedayata bhārata",
    "GE07mbh_03_u:094.021a": "abhyanandanta tāṃ sarve brāhmaṇā vasudhādhipa",
    "GE07mbh_03_u:094.021c": "lopāmudreti tasyāś ca cakrire nāma te dvijāḥ",
    "GE07mbh_03_u:094.022a": "vavṛdhe sā mahārāja bibhratī rūpam uttamam",
    "GE07mbh_03_u:094.022c": "apsv ivotpalinī śīghram agner iva śikhā śubhā",
    "GE07mbh_03_u:094.023a": "tāṃ yauvanasthāṃ rājendra śataṃ kanyāḥ svalaṃkṛtāḥ",
    "GE07mbh_03_u:094.023c": "dāśīśataṃ ca kalyāṇīm upatasthur vaśānugāḥ",
    "GE07mbh_03_u:094.024a": "sā sma dāsīśatavṛtā madhye kanyāśatasya ca",
    "GE07mbh_03_u:094.024c": "āste tejasvinī kanyā rohiṇīva divi prabho",
    "GE07mbh_03_u:094.025a": "yauvanasthām api ca tāṃ śīlācārasamanvitām",
    "GE07mbh_03_u:094.025c": "na vavre puruṣaḥ kaś cid bhayāt tasya mahātmanaḥ",
    "GE07mbh_03_u:094.026a": "sā tu satyavatī kanyā rūpeṇāpsaraso 'py ati",
    "GE07mbh_03_u:094.026c": "toṣayām āsa pitaraṃ śīlena svajanaṃ tathā",
    "GE07mbh_03_u:094.027a": "vaidarbhīṃ tu tathāyuktāṃ yuvatīṃ prekṣya vai pitā",
    "GE07mbh_03_u:094.027c": "manasā cintayām āsa kasmai dadyāṃ sutām iti",
    "GE07mbh_03_u:095.001": "lomaśa uvāca",
    "GE07mbh_03_u:095.001a": "yadā tv amanyatāgastyo gārhasthye tāṃ kṣamām iti",
    "GE07mbh_03_u:095.001c": "tadābhigamya provāca vaidarbhaṃ pṛthivīpatim",
    "GE07mbh_03_u:095.002a": "rājan niveśe buddhir me vartate putrakāraṇāt",
    "GE07mbh_03_u:095.002c": "varaye tvāṃ mahīpāla lopāmudrāṃ prayaccha me",
    "GE07mbh_03_u:095.003a": "evam uktaḥ sa muninā mahīpālo vicetanaḥ",
    "GE07mbh_03_u:095.003c": "pratyākhyānāya cāśaktaḥ pradātum api naicchata",
    "GE07mbh_03_u:095.004a": "tataḥ sa bhāryām abhyetya provāca pṛthivīpatiḥ",
    "GE07mbh_03_u:095.004c": "maharṣir vīryavān eṣa kruddhaḥ śāpāgninā dahet",
    "GE07mbh_03_u:095.005a": "taṃ tathā duḥkhitaṃ dṛṣṭvā sabhāryaṃ pṛthivīpatim",
    "GE07mbh_03_u:095.005c": "lopāmudrābhigamyedaṃ kāle vacanam abravīt",
    "GE07mbh_03_u:095.006a": "na matkṛte mahīpāla pīḍām abhyetum arhasi",
    "GE07mbh_03_u:095.006c": "prayaccha mām agastyāya trāhy ātmānaṃ mayā pitaḥ",
    "GE07mbh_03_u:095.007a": "duhitur vacanād rājā so 'gastyāya mahātmane",
    "GE07mbh_03_u:095.007c": "lopāmudrāṃ tataḥ prādād vidhipūrvaṃ viśāṃ pate",
    "GE07mbh_03_u:095.008a": "prāpya bhāryām agastyas tu lopāmudrām abhāṣata",
    "GE07mbh_03_u:095.008c": "mahārhāṇy utsṛjaitāni vāsāṃsy ābharaṇāni ca",
    "GE07mbh_03_u:095.009a": "tataḥ sā darśanīyāni mahārhāṇi tanūni ca",
    "GE07mbh_03_u:095.009c": "samutsasarja rambhorūr vasanāny āyatekṣaṇā",
    "GE07mbh_03_u:095.010a": "tataś cīrāṇi jagrāha valkalāny ajināni ca",
    "GE07mbh_03_u:095.010c": "samānavratacaryā ca babhūvāyatalocanā",
    "GE07mbh_03_u:095.011a": "gaṅgādvāram athāgamya bhagavān ṛṣisattamaḥ",
    "GE07mbh_03_u:095.011c": "ugram ātiṣṭhata tapaḥ saha patnyānukūlayā",
    "GE07mbh_03_u:095.012a": "sā prītyā bahumānāc ca patiṃ paryacarat tadā",
    "GE07mbh_03_u:095.012c": "agastyaś ca parāṃ prītiṃ bhāryāyām akarot prabhuḥ",
    "GE07mbh_03_u:095.013a": "tato bahutithe kāle lopāmudrāṃ viśāṃ pate",
    "GE07mbh_03_u:095.013c": "tapasā dyotitāṃ snātāṃ dadarśa bhagavān ṛṣiḥ",
    "GE07mbh_03_u:095.014a": "sa tasyāḥ paricāreṇa śaucena ca damena ca",
    "GE07mbh_03_u:095.014c": "śriyā rūpeṇa ca prīto maithunāyājuhāva tām",
    "GE07mbh_03_u:095.015a": "tataḥ sā prāñjalir bhūtvā lajjamāneva bhāminī",
    "GE07mbh_03_u:095.015c": "tadā sapraṇayaṃ vākyaṃ bhagavantam athābravīt",
    "GE07mbh_03_u:095.016a": "asaṃśayaṃ prajāhetor bhāryāṃ patir avindata",
    "GE07mbh_03_u:095.016c": "yā tu tvayi mama prītis tām ṛṣe kartum arhasi",
    "GE07mbh_03_u:095.017a": "yathā pitur gṛhe vipra prāsāde śayanaṃ mama",
    "GE07mbh_03_u:095.017c": "tathāvidhe tvaṃ śayane mām upaitum ihārhasi",
    "GE07mbh_03_u:095.018a": "icchāmi tvāṃ sragviṇaṃ ca bhūṣaṇaiś ca vibhūṣitam",
    "GE07mbh_03_u:095.018c": "upasartuṃ yathākāmaṃ divyābharaṇabhūṣitā",
    "GE07mbh_03_u:095.018d-0484_01": "anyathā nopatiṣṭheyaṃ cīrakāṣāyavāsinī",
    "GE07mbh_03_u:095.018d-0484_02": "naivāpavitro viprarṣe bhūṣaṇo 'yaṃ kathaṃ cana",
    "GE07mbh_03_u:095.019": "agastya uvāca",
    "GE07mbh_03_u:095.019a": "na vai dhanāni vidyante lopāmudre tathā mama",
    "GE07mbh_03_u:095.019c": "yathāvidhāni kalyāṇi pitus tava sumadhyame lopāmudrovāca",
    "GE07mbh_03_u:095.020a": "īśo 'si tapasā sarvaṃ samāhartum iheśvara",
    "GE07mbh_03_u:095.020c": "kṣaṇena jīvaloke yad vasu kiṃ cana vidyate",
    "GE07mbh_03_u:095.021": "agastya uvāca",
    "GE07mbh_03_u:095.021a": "evam etad yathāttha tvaṃ tapovyayakaraṃ tu me",
    "GE07mbh_03_u:095.021c": "yathā tu me na naśyeta tapas tan māṃ pracodaya lopāmudrovāca",
    "GE07mbh_03_u:095.022a": "alpāvaśiṣṭaḥ kālo 'yam ṛtau mama tapodhana",
    "GE07mbh_03_u:095.022c": "na cānyathāham icchāmi tvām upaituṃ kathaṃ cana",
    "GE07mbh_03_u:095.023a": "na cāpi dharmam icchāmi viloptuṃ te tapodhana",
    "GE07mbh_03_u:095.023c": "etat tu me yathākāmaṃ saṃpādayitum arhasi",
    "GE07mbh_03_u:095.024": "agastya uvāca",
    "GE07mbh_03_u:095.024a": "yady eṣa kāmaḥ subhage tava buddhyā viniścitaḥ",
    "GE07mbh_03_u:095.024a-0485_01": "**** **** mama dharmavilopakaḥ",
    "GE07mbh_03_u:095.024a-0485_02": "kāme kṛte cariṣyāmi dharmaṃ dṛṣṭaṃ yathāsmṛti",
    "GE07mbh_03_u:095.024a-0485_03": "yady ayaṃ cepsitaḥ kāmaḥ",
    "GE07mbh_03_u:095.024c": "hanta gacchāmy ahaṃ bhadre cara kāmam iha sthitā",
    "GE07mbh_03_u:096.001": "lomaśa uvāca",
    "GE07mbh_03_u:096.001a": "tato jagāma kauravya so 'gastyo bhikṣituṃ vasu",
    "GE07mbh_03_u:096.001c": "śrutarvāṇaṃ mahīpālaṃ yaṃ vedābhyadhikaṃ nṛpaiḥ",
    "GE07mbh_03_u:096.002a": "sa viditvā tu nṛpatiḥ kumbhayonim upāgamat",
    "GE07mbh_03_u:096.002c": "viṣayānte sahāmātyaḥ pratyagṛhṇāt susatkṛtam",
    "GE07mbh_03_u:096.003a": "tasmai cārghyaṃ yathānyāyam ānīya pṛthivīpatiḥ",
    "GE07mbh_03_u:096.003c": "prāñjaliḥ prayato bhūtvā papracchāgamane 'rthitām",
    "GE07mbh_03_u:096.003d-0486_01": "kimartham āgamo brahman dhanyo 'smy āgamanena te",
    "GE07mbh_03_u:096.004": "agastya uvāca",
    "GE07mbh_03_u:096.004a": "vittārthinam anuprāptaṃ viddhi māṃ pṛthivīpate",
    "GE07mbh_03_u:096.004c": "yathāśakty avihiṃsyānyān saṃvibhāgaṃ prayaccha me",
    "GE07mbh_03_u:096.005": "lomaśa uvāca",
    "GE07mbh_03_u:096.005a": "tata āyavyayau pūrṇau tasmai rājā nyavedayat",
    "GE07mbh_03_u:096.005c": "ato vidvann upādatsva yad atra vasu manyase",
    "GE07mbh_03_u:096.006a": "tata āyavyayau dṛṣṭvā samau samamatir dvijaḥ",
    "GE07mbh_03_u:096.006c": "sarvathā prāṇināṃ pīḍām upādānād amanyata",
    "GE07mbh_03_u:096.007a": "sa śrutarvāṇam ādāya vadhryaśvam agamat tataḥ",
    "GE07mbh_03_u:096.007c": "sa ca tau viṣayasyānte pratyagṛhṇād yathāvidhi",
    "GE07mbh_03_u:096.008a": "tayor arghyaṃ ca pādyaṃ ca vadhryaśvaḥ pratyavedayat",
    "GE07mbh_03_u:096.008c": "anujñāpya ca papraccha prayojanam upakrame",
    "GE07mbh_03_u:096.008d-0487_01": "vada kāmaṃ muniśreṣṭha dhanyo 'smy āgamanena te",
    "GE07mbh_03_u:096.009": "agastya uvāca",
    "GE07mbh_03_u:096.009a": "vittakāmāv iha prāptau viddhy āvāṃ pṛthivīpate",
    "GE07mbh_03_u:096.009c": "yathāśakty avihiṃsyānyān saṃvibhāgaṃ prayaccha nau",
    "GE07mbh_03_u:096.010": "lomaśa uvāca",
    "GE07mbh_03_u:096.010a": "tata āyavyayau pūrṇau tābhyāṃ rājā nyavedayat",
    "GE07mbh_03_u:096.010c": "tato jñātvā samādattāṃ yad atra vyatiricyate",
    "GE07mbh_03_u:096.011a": "tata āyavyayau dṛṣṭvā samau samamatir dvijaḥ",
    "GE07mbh_03_u:096.011c": "sarvathā prāṇināṃ pīḍām upādānād amanyata",
    "GE07mbh_03_u:096.012a": "paurukutsaṃ tato jagmus trasadasyuṃ mahādhanam",
    "GE07mbh_03_u:096.012c": "agastyaś ca śrutarvā ca vadhryaśvaś ca mahīpatiḥ",
    "GE07mbh_03_u:096.013a": "trasadasyuś ca tān sarvān pratyagṛhṇād yathāvidhi",
    "GE07mbh_03_u:096.013c": "abhigamya mahārāja viṣayānte savāhanaḥ",
    "GE07mbh_03_u:096.014a": "arcayitvā yathānyāyam ikṣvākū rājasattamaḥ",
    "GE07mbh_03_u:096.014c": "samāśvastāṃs tato 'pṛcchat prayojanam upakrame",
    "GE07mbh_03_u:096.015": "agastya uvāca",
    "GE07mbh_03_u:096.015a": "vittakāmān iha prāptān viddhi naḥ pṛthivīpate",
    "GE07mbh_03_u:096.015c": "yathāśakty avihiṃsyānyān saṃvibhāgaṃ prayaccha naḥ",
    "GE07mbh_03_u:096.016": "lomaśa uvāca",
    "GE07mbh_03_u:096.016a": "tata āyavyayau pūrṇau teṣāṃ rājā nyavedayat",
    "GE07mbh_03_u:096.016c": "ato jñātvā samādaddhvaṃ yad atra vyatiricyate",
    "GE07mbh_03_u:096.017a": "tata āyavyayau dṛṣṭvā samau samamatir dvijaḥ",
    "GE07mbh_03_u:096.017c": "sarvathā prāṇināṃ pīḍām upādānād amanyata",
    "GE07mbh_03_u:096.018a": "tataḥ sarve sametyātha te nṛpās taṃ mahāmunim",
    "GE07mbh_03_u:096.018c": "idam ūcur mahārāja samavekṣya parasparam",
    "GE07mbh_03_u:096.019a": "ayaṃ vai dānavo brahmann ilvalo vasumān bhuvi",
    "GE07mbh_03_u:096.019c": "tam abhikramya sarve 'dya vayaṃ yācāmahe vasu",
    "GE07mbh_03_u:096.020a": "teṣāṃ tadāsīd rucitam ilvalasyopabhikṣaṇam",
    "GE07mbh_03_u:096.020c": "tatas te sahitā rājann ilvalaṃ samupādravan",
    "GE07mbh_03_u:097.001": "lomaśa uvāca",
    "GE07mbh_03_u:097.001a": "ilvalas tān viditvā tu maharṣisahitān nṛpān",
    "GE07mbh_03_u:097.001c": "upasthitān sahāmātyo viṣayānte 'bhyapūjayat",
    "GE07mbh_03_u:097.002a": "teṣāṃ tato 'suraśreṣṭha ātithyam akarot tadā",
    "GE07mbh_03_u:097.002c": "sa saṃskṛtena kauravya bhrātrā vātāpinā kila",
    "GE07mbh_03_u:097.003a": "tato rājarṣayaḥ sarve viṣaṇṇā gatacetasaḥ",
    "GE07mbh_03_u:097.003c": "vātāpiṃ saṃskṛtaṃ dṛṣṭvā meṣabhūtaṃ mahāsuram",
    "GE07mbh_03_u:097.004a": "athābravīd agastyas tān rājarṣīn ṛṣisattamaḥ",
    "GE07mbh_03_u:097.004c": "viṣādo vo na kartavyo ahaṃ bhokṣye mahāsuram",
    "GE07mbh_03_u:097.005a": "dhuryāsanam athāsādya niṣasāda mahāmuniḥ",
    "GE07mbh_03_u:097.005c": "taṃ paryaveṣad daityendra ilvalaḥ prahasann iva",
    "GE07mbh_03_u:097.006a": "agastya eva kṛtsnaṃ tu vātāpiṃ bubhuje tataḥ",
    "GE07mbh_03_u:097.006b-0488_01": "bahvannāśāpi te me 'stīty avadad bhakṣayan smayan",
    "GE07mbh_03_u:097.006b-0489_01": "vātāpe pratibudhyasva darśayan balatejasī",
    "GE07mbh_03_u:097.006b-0489_02": "tapasā durjayo yāvad eṣa tvāṃ nātivartate",
    "GE07mbh_03_u:097.006b-0489_03": "tatas tasyodaraṃ bhettuṃ vātāpir vegam āharat",
    "GE07mbh_03_u:097.006b-0489_04": "tam abudhyata tejasvī kumbhayonir mahātapāḥ",
    "GE07mbh_03_u:097.006b-0489_05": "sa vīryāt tapasogras tu nanarda bhagavān ṛṣiḥ",
    "GE07mbh_03_u:097.006b-0489_06": "eṣa jīrṇo 'si vātāpe mayā lokasya śāntaye",
    "GE07mbh_03_u:097.006b-0489_07": "ity uktvā svakarāgreṇa udaraṃ samatāḍayat",
    "GE07mbh_03_u:097.006b-0489_08": "trir evaṃ pratisaṃrabdhas tejasā prajvalann iva",
    "GE07mbh_03_u:097.006c": "bhuktavaty asuro ''hvānam akarot tasya ilvalaḥ",
    "GE07mbh_03_u:097.007a": "tato vāyuḥ prādurabhūd agastyasya mahātmanaḥ",
    "GE07mbh_03_u:097.007b-0490_01": "śabdena mahatā tāta garjann iva yathā ghanaḥ",
    "GE07mbh_03_u:097.007b-0490_02": "vātāpe niṣkramasveti punaḥ punar uvāca ha",
    "GE07mbh_03_u:097.007b-0490_03": "taṃ prahasyābravīd rājann agastyo munisattamaḥ",
    "GE07mbh_03_u:097.007b-0490_04": "kuto niṣkramituṃ śakto mayā jīrṇas tu so 'suraḥ",
    "GE07mbh_03_u:097.007c": "ilvalaś ca viṣaṇṇo 'bhūd dṛṣṭvā jīrṇaṃ mahāsuram",
    "GE07mbh_03_u:097.008a": "prāñjaliś ca sahāmātyair idaṃ vacanam abravīt",
    "GE07mbh_03_u:097.008c": "kimartham upayātāḥ stha brūta kiṃ karavāṇi vaḥ",
    "GE07mbh_03_u:097.009a": "pratyuvāca tato 'gastyaḥ prahasann ilvalaṃ tadā",
    "GE07mbh_03_u:097.009c": "īśaṃ hy asura vidmas tvāṃ vayaṃ sarve dhaneśvaram",
    "GE07mbh_03_u:097.010a": "ime ca nātidhanino dhanārthaś ca mahān mama",
    "GE07mbh_03_u:097.010c": "yathāśakty avihiṃsyānyān saṃvibhāgaṃ prayaccha naḥ",
    "GE07mbh_03_u:097.011a": "tato 'bhivādya tam ṛṣim ilvalo vākyam abravīt",
    "GE07mbh_03_u:097.011c": "ditsitaṃ yadi vetsi tvaṃ tato dāsyāmi te vasu",
    "GE07mbh_03_u:097.012": "agastya uvāca",
    "GE07mbh_03_u:097.012a": "gavāṃ daśa sahasrāṇi rājñām ekaikaśo 'sura",
    "GE07mbh_03_u:097.012c": "tāvad eva suvarṇasya ditsitaṃ te mahāsura",
    "GE07mbh_03_u:097.013a": "mahyaṃ tato vai dviguṇaṃ rathaś caiva hiraṇmayaḥ",
    "GE07mbh_03_u:097.013c": "manojavau vājinau ca ditsitaṃ te mahāsura lomaśaḥ",
    "GE07mbh_03_u:097.013d-0491_01": "ilvalas tu muniṃ prāha sarvam asti yathāttha mām 03,097.013d*0491_02",
    "GE07mbh_03_u:097.013d-0491_02": "rathaṃ tu yam avoco māṃ nainaṃ vidma hiraṇmayam",
    "GE07mbh_03_u:097.013d-0491_03": "na me vāg anṛtā kā cid uktapūrvā mahāsura",
    "GE07mbh_03_u:097.013d-0492_01": "sarvam etat pradāsyāmi hiraṇyaṃ gāś ca yad dhanam",
    "GE07mbh_03_u:097.013e": "jijñāsyatāṃ rathaḥ sadyo vyaktam eṣa hiraṇmayaḥ",
    "GE07mbh_03_u:097.014": "lomaśa uvāca",
    "GE07mbh_03_u:097.014a": "jijñāsyamānaḥ sa rathaḥ kaunteyāsīd dhiraṇmayaḥ",
    "GE07mbh_03_u:097.014c": "tataḥ pravyathito daityo dadāv abhyadhikaṃ vasu",
    "GE07mbh_03_u:097.015a": "vivājaś ca suvājaś ca tasmin yuktau rathe hayau",
    "GE07mbh_03_u:097.015c": "ūhatus tau vasūny āśu tāny agastyāśramaṃ prati",
    "GE07mbh_03_u:097.015e": "sarvān rājñaḥ sahāgastyān nimeṣād iva bhārata",
    "GE07mbh_03_u:097.015f-0493_01": "ilvalas tv anugamyainam agastyaṃ hantum aicchata",
    "GE07mbh_03_u:097.015f-0493_02": "bhasma cakre mahātejā huṃkāreṇa mahāsuram",
    "GE07mbh_03_u:097.015f-0494_01": "muner āśramam aśvau tau ninyatur vātaraṃhasau",
    "GE07mbh_03_u:097.016a": "agastyenābhyanujñātā jagmū rājarṣayas tadā",
    "GE07mbh_03_u:097.016c": "kṛtavāṃś ca muniḥ sarvaṃ lopāmudrācikīrṣitam lopāmudrovāca",
    "GE07mbh_03_u:097.017a": "kṛtavān asi tat sarvaṃ bhagavan mama kāṅkṣitam",
    "GE07mbh_03_u:097.017c": "utpādaya sakṛn mahyam apatyaṃ vīryavattaram",
    "GE07mbh_03_u:097.018": "agastya uvāca",
    "GE07mbh_03_u:097.018a": "tuṣṭo 'ham asmi kalyāṇi tava vṛttena śobhane",
    "GE07mbh_03_u:097.018c": "vicāraṇām apatye tu tava vakṣyāmi tāṃ śṛṇu",
    "GE07mbh_03_u:097.019a": "sahasraṃ te 'stu putrāṇāṃ śataṃ vā daśasaṃmitam",
    "GE07mbh_03_u:097.019c": "daśa vā śatatulyāḥ syur eko vāpi sahasravat lopāmudrovāca",
    "GE07mbh_03_u:097.020a": "sahasrasaṃmitaḥ putra eko me 'stu tapodhana",
    "GE07mbh_03_u:097.020c": "eko hi bahubhiḥ śreyān vidvān sādhur asādhubhiḥ",
    "GE07mbh_03_u:097.021": "lomaśa uvāca",
    "GE07mbh_03_u:097.021a": "sa tatheti pratijñāya tayā samabhavan muniḥ",
    "GE07mbh_03_u:097.021c": "samaye samaśīlinyā śraddhāvāñ śraddadhānayā",
    "GE07mbh_03_u:097.022a": "tata ādhāya garbhaṃ tam agamad vanam eva saḥ",
    "GE07mbh_03_u:097.022c": "tasmin vanagate garbho vavṛdhe sapta śāradān",
    "GE07mbh_03_u:097.023a": "saptame 'bde gate cāpi prācyavat sa mahākaviḥ",
    "GE07mbh_03_u:097.023c": "jvalann iva prabhāvena dṛḍhasyur nāma bhārata",
    "GE07mbh_03_u:097.023e": "sāṅgopaniṣadān vedāñ japann eva mahāyaśāḥ",
    "GE07mbh_03_u:097.024a": "tasya putro 'bhavad ṛṣeḥ sa tejasvī mahān ṛṣiḥ",
    "GE07mbh_03_u:097.024c": "sa bāla eva tejasvī pitus tasya niveśane",
    "GE07mbh_03_u:097.024e": "idhmānāṃ bhāram ājahre idhmavāhas tato 'bhavat",
    "GE07mbh_03_u:097.025a": "tathāyuktaṃ ca taṃ dṛṣṭvā mumude sa munis tadā",
    "GE07mbh_03_u:097.025b-0495_01": "evaṃ sa janayām āsa bhāratāpatyam uttamam",
    "GE07mbh_03_u:097.025c": "lebhire pitaraś cāsya lokān rājan yathepsitān",
    "GE07mbh_03_u:097.026a": "agastyasyāśramaḥ khyātaḥ sarvartukusumānvitaḥ",
    "GE07mbh_03_u:097.026b-0496_01": "khyāto bhuvi mahārāja tejasā tasya dhīmataḥ",
    "GE07mbh_03_u:097.026c": "prāhrādir evaṃ vātāpir agastyena vināśitaḥ",
    "GE07mbh_03_u:097.026c-0497_01": "**** **** brahmaghno duṣṭacetanaḥ",
    "GE07mbh_03_u:097.026c-0497_02": "evaṃ vināśito rājan",
    "GE07mbh_03_u:097.027a": "tasyāyam āśramo rājan ramaṇīyo guṇair yutaḥ",
    "GE07mbh_03_u:097.027c": "eṣā bhāgīrathī puṇyā yatheṣṭam avagāhyatām",
    "GE07mbh_03_u:097.027d-014_0001": "vāteritā patākeva virājati nabhastale",
    "GE07mbh_03_u:097.027d-014_0002": "pratāryamāṇā kūṭeṣu yathā nimneṣu nityaśaḥ",
    "GE07mbh_03_u:097.027d-014_0003": "śilātaleṣu saṃtrastā pannagendravadhūr iva",
    "GE07mbh_03_u:097.027d-014_0004": "dakṣiṇāṃ vai diśaṃ sarvāṃ plāvayantī ca mātṛvat",
    "GE07mbh_03_u:097.027d-014_0005": "pūrvaṃ śambhor jaṭābhraṣṭā samudramahiṣī priyā lomaśa uvāca",
    "GE07mbh_03_u:097.027d-014_0006": "asyāṃ nadyāṃ supuṇyāyāṃ yatheṣṭam avagāhyatām",
    "GE07mbh_03_u:097.027d-014_0007": "yudhiṣṭhira nibodhedaṃ triṣu lokeṣu viśrutam",
    "GE07mbh_03_u:097.027d-014_0008": "bhṛgos tīrthaṃ mahārāja maharṣigaṇasevitam",
    "GE07mbh_03_u:097.027d-014_0009": "yatropaspṛṣṭavān rāmo hṛtaṃ tejas tadāptavān",
    "GE07mbh_03_u:097.027d-014_0010": "atra tvaṃ bhrātṛbhiḥ sārdhaṃ kṛṣṇayā caiva pāṇḍava",
    "GE07mbh_03_u:097.027d-014_0011": "duryodhanahṛtaṃ tejaḥ punar ādātum arhasi",
    "GE07mbh_03_u:097.027d-014_0012": "kṛtavaireṇa rāmeṇa yathā copahṛtaṃ punaḥ vaiśaṃpāyana uvāca",
    "GE07mbh_03_u:097.027d-014_0013": "sa tatra bhrātṛbhiś caiva kṛṣṇayā caiva pāṇḍavaḥ",
    "GE07mbh_03_u:097.027d-014_0014": "snātvā devān pitṝṃś caiva tarpayām āsa bhārata",
    "GE07mbh_03_u:097.027d-014_0015": "tasya tīrthasya rūpaṃ vai dīptād dīptataraṃ babhau",
    "GE07mbh_03_u:097.027d-014_0016": "apradhṛṣyataraś cāsīc chātravāṇāṃ nararṣabha",
    "GE07mbh_03_u:097.027d-014_0017": "apṛcchac caiva rājendra lomaśaṃ pāṇḍunandanaḥ",
    "GE07mbh_03_u:097.027d-014_0018": "bhagavan kimarthaṃ rāmasya hṛtam āsīd vapuḥ prabho lomaśa uvāca",
    "GE07mbh_03_u:097.027d-014_0019": "kathaṃ pratyāhṛtaṃ caiva etad ācakṣva",
    "GE07mbh_03_u:097.027d-014_0020": "śṛṇu rāmasya rājendra bhārgavasya ca dhīmataḥ",
    "GE07mbh_03_u:097.027d-014_0021": "jāto daśarathasyāsīt putro rāmo mahātmanaḥ",
    "GE07mbh_03_u:097.027d-014_0022": "viṣṇuḥ svena śarīreṇa rāvaṇasya vadhāya vai",
    "GE07mbh_03_u:097.027d-014_0023": "paśyāmas tam ayodhyāyāṃ jātaṃ dāśarathiṃ tataḥ",
    "GE07mbh_03_u:097.027d-014_0024": "ṛcīkanandano rāmo bhārgavo reṇukāsutaḥ",
    "GE07mbh_03_u:097.027d-014_0025": "tasya dāśaratheḥ śrutvā rāmasyākliṣṭakarmaṇaḥ",
    "GE07mbh_03_u:097.027d-014_0026": "kautūhalānvito rāmas tv ayodhyām agamat punaḥ",
    "GE07mbh_03_u:097.027d-014_0027": "dhanur ādāya tad divyaṃ kṣatriyāṇāṃ nibarhaṇam",
    "GE07mbh_03_u:097.027d-014_0028": "jijñāsamāno rāmasya vīryaṃ dāśarathes tadā",
    "GE07mbh_03_u:097.027d-014_0029": "taṃ vai daśarathaḥ śrutvā viṣayāntam upāgamat",
    "GE07mbh_03_u:097.027d-014_0030": "preṣayām āsa rāmasya rāmaṃ putraṃ puraskṛtam",
    "GE07mbh_03_u:097.027d-014_0031": "sa tam abhyāgataṃ dṛṣṭvā udyatāstram avasthitam",
    "GE07mbh_03_u:097.027d-014_0032": "prahasann iva kaunteya rāmo vacanam abravīt",
    "GE07mbh_03_u:097.027d-014_0033": "kṛtakālaṃ hi rājendra dhanur etan mayā vibho",
    "GE07mbh_03_u:097.027d-014_0034": "samāropaya yatnena yadi śaknoṣi pārthiva",
    "GE07mbh_03_u:097.027d-014_0035": "ity uktas tv āha bhagavaṃs tvaṃ nādhikṣeptum arhasi",
    "GE07mbh_03_u:097.027d-014_0036": "nāham apy adhamo dharme kṣatriyāṇāṃ dvijātiṣu",
    "GE07mbh_03_u:097.027d-014_0037": "ikṣvākūṇāṃ viśeṣeṇa bāhuvīrye na katthanam",
    "GE07mbh_03_u:097.027d-014_0038": "tam evaṃvādinaṃ tatra rāmo vacanam abravīt",
    "GE07mbh_03_u:097.027d-014_0039": "alaṃ vai vyapadeśena dhanur āyaccha rāghava",
    "GE07mbh_03_u:097.027d-014_0040": "tato jagrāha roṣeṇa kṣatriyarṣabhasūdanam",
    "GE07mbh_03_u:097.027d-014_0041": "rāmo dāśarathir divyaṃ hastād rāmasya kārmukam",
    "GE07mbh_03_u:097.027d-014_0042": "dhanur āropayām āsa salīla iva bhārata",
    "GE07mbh_03_u:097.027d-014_0043": "jyāśabdam akaroc caiva smayamānaḥ sa vīryavān",
    "GE07mbh_03_u:097.027d-014_0044": "tasya śabdasya bhūtāni vitrasanty aśaner iva",
    "GE07mbh_03_u:097.027d-014_0045": "athābravīt tadā rāmo rāmaṃ dāśarathis tadā",
    "GE07mbh_03_u:097.027d-014_0046": "idam āropitaṃ brahman kim anyat karavāṇi te",
    "GE07mbh_03_u:097.027d-014_0047": "tasya rāmo dadau divyaṃ jāmadagnyo mahātmanaḥ",
    "GE07mbh_03_u:097.027d-014_0048": "śaram ākarṇadeśāntam ayam ākṛṣyatām iti",
    "GE07mbh_03_u:097.027d-014_0049": "etac chrutvābravīd rāmaḥ pradīpta iva manyunā",
    "GE07mbh_03_u:097.027d-014_0050": "śrūyate kṣamyate caiva darpapūrṇo 'si bhārgava",
    "GE07mbh_03_u:097.027d-014_0051": "tvayā hy adhigataṃ tejaḥ kṣatriyebhyo viśeṣataḥ",
    "GE07mbh_03_u:097.027d-014_0052": "pitāmahaprasādena tena māṃ kṣipasi dhruvam",
    "GE07mbh_03_u:097.027d-014_0053": "paśya māṃ svena rūpeṇa cakṣus te vitarāmy aham",
    "GE07mbh_03_u:097.027d-014_0054": "tato rāmaśarīre vai rāmaḥ paśyati bhārgavaḥ",
    "GE07mbh_03_u:097.027d-014_0055": "ādityān savasūn rudrān sādhyāṃś ca samarudgaṇān",
    "GE07mbh_03_u:097.027d-014_0056": "pitaro hutāśanaś caiva nakṣatrāṇi grahās tathā",
    "GE07mbh_03_u:097.027d-014_0057": "gandharvā rākṣasā yakṣā nadyas tīrthāni yāni ca",
    "GE07mbh_03_u:097.027d-014_0058": "ṛṣayo vālakhilyāś ca brahmabhūtāḥ sanātanāḥ",
    "GE07mbh_03_u:097.027d-014_0059": "devarṣayaś ca kārtsnyena samudrāḥ parvatās tathā",
    "GE07mbh_03_u:097.027d-014_0060": "vedāś ca sopaniṣado vaṣaṭkāraiḥ sahādhvaraiḥ",
    "GE07mbh_03_u:097.027d-014_0061": "cetomanti ca sāmāni dhanurvedaś ca bhārata",
    "GE07mbh_03_u:097.027d-014_0062": "meghavṛndāni varṣāṇi vidyutaś ca yudhiṣṭhira",
    "GE07mbh_03_u:097.027d-014_0063": "tataḥ sa bhagavān viṣṇus taṃ vai bāṇaṃ mumoca ha",
    "GE07mbh_03_u:097.027d-014_0064": "śuṣkāśanisamākīrṇaṃ maholkābhiś ca bhārata",
    "GE07mbh_03_u:097.027d-014_0065": "pāṃsuvarṣeṇa mahatā meghavarṣaiś ca bhūtalam",
    "GE07mbh_03_u:097.027d-014_0066": "bhūmikampaiś ca nirghātair nādaiś ca vipulair api",
    "GE07mbh_03_u:097.027d-014_0067": "sa rāmaṃ vihvalaṃ kṛtvā tejaś cākṣipya kevalam",
    "GE07mbh_03_u:097.027d-014_0068": "āgacchaj jvalito bāṇo rāmabāhupracoditaḥ",
    "GE07mbh_03_u:097.027d-014_0069": "sa tu vihvalatāṃ gatvā pratilabhya ca cetanām",
    "GE07mbh_03_u:097.027d-014_0070": "rāmaḥ pratyāgataprāṇaḥ prāṇamad viṣṇutejasam",
    "GE07mbh_03_u:097.027d-014_0071": "viṣṇunā so 'bhyanujñāto mahendram agamat punaḥ",
    "GE07mbh_03_u:097.027d-014_0072": "bhītas tu tatra nyavasad vrīḍitas tu mahātapāḥ",
    "GE07mbh_03_u:097.027d-014_0073": "tataḥ saṃvatsare 'tīte hṛtaujasam avasthitam",
    "GE07mbh_03_u:097.027d-014_0074": "nirmadaṃ duḥkhitaṃ dṛṣṭvā pitaro rāmam abruvan",
    "GE07mbh_03_u:097.027d-014_0075": "na vai samyag idaṃ putra viṣṇum āsādya vai kṛtam",
    "GE07mbh_03_u:097.027d-014_0076": "sa hi pūjyaś ca mānyaś ca triṣu lokeṣu sarvadā",
    "GE07mbh_03_u:097.027d-014_0077": "gaccha putra nadīṃ puṇyāṃ vadhūsarakṛtāhvayām",
    "GE07mbh_03_u:097.027d-014_0078": "tatropaspṛśya tīrtheṣu punar vapur avāpsyasi",
    "GE07mbh_03_u:097.027d-014_0079": "dīptodaṃ nāma tat tīrthaṃ yatra te prapitāmahaḥ",
    "GE07mbh_03_u:097.027d-014_0080": "bhṛgur devayuge rāma taptavān uttamaṃ tapaḥ",
    "GE07mbh_03_u:097.027d-014_0081": "tat tathā kṛtavān rāmaḥ kaunteya vacanāt pituḥ",
    "GE07mbh_03_u:097.027d-014_0082": "prāptavāṃś ca punatejas tīrthe 'smin pāṇḍunandana",
    "GE07mbh_03_u:097.027d-014_0083": "etad īdṛśakaṃ tāta rāmeṇākliṣṭakarmaṇā",
    "GE07mbh_03_u:097.027d-014_0084": "prāptam āsīn mahārāja viṣṇum āsādya vai purā",
    "GE07mbh_03_u:098.001": "yudhiṣṭhira uvāca",
    "GE07mbh_03_u:098.001a": "bhūya evāham icchāmi maharṣes tasya dhīmataḥ",
    "GE07mbh_03_u:098.001c": "karmaṇāṃ vistaraṃ śrotum agastyasya dvijottama",
    "GE07mbh_03_u:098.002": "lomaśa uvāca",
    "GE07mbh_03_u:098.002a": "śṛṇu rājan kathāṃ divyām adbhutām atimānuṣīm",
    "GE07mbh_03_u:098.002c": "agastyasya mahārāja prabhāvam amitātmanaḥ",
    "GE07mbh_03_u:098.003a": "āsan kṛtayuge ghorā dānavā yuddhadurmadāḥ",
    "GE07mbh_03_u:098.003c": "kāleyā iti vikhyātā gaṇāḥ paramadāruṇāḥ",
    "GE07mbh_03_u:098.004a": "te tu vṛtraṃ samāśritya nānāpraharaṇodyatāḥ",
    "GE07mbh_03_u:098.004c": "samantāt paryadhāvanta mahendrapramukhān surān",
    "GE07mbh_03_u:098.005a": "tato vṛtravadhe yatnam akurvaṃs tridaśāḥ purā",
    "GE07mbh_03_u:098.005c": "puraṃdaraṃ puraskṛtya brahmāṇam upatasthire",
    "GE07mbh_03_u:098.006a": "kṛtāñjalīṃs tu tān sarvān parameṣṭhī uvāca ha",
    "GE07mbh_03_u:098.006c": "viditaṃ me surāḥ sarvaṃ yad vaḥ kāryaṃ cikīrṣitam",
    "GE07mbh_03_u:098.007a": "tam upāyaṃ pravakṣyāmi yathā vṛtraṃ vadhiṣyatha",
    "GE07mbh_03_u:098.007c": "dadhīca iti vikhyāto mahān ṛṣir udāradhīḥ",
    "GE07mbh_03_u:098.008a": "taṃ gatvā sahitāḥ sarve varaṃ vai saṃprayācata",
    "GE07mbh_03_u:098.008c": "sa vo dāsyati dharmātmā suprītenāntarātmanā",
    "GE07mbh_03_u:098.009a": "sa vācyaḥ sahitaiḥ sarvair bhavadbhir jayakāṅkṣibhiḥ",
    "GE07mbh_03_u:098.009c": "svāny asthīni prayaccheti trailokyasya hitāya vai",
    "GE07mbh_03_u:098.009e": "sa śarīraṃ samutsṛjya svāny asthīni pradāsyati",
    "GE07mbh_03_u:098.010a": "tasyāsthibhir mahāghoraṃ vajraṃ saṃbhriyatāṃ dṛḍham",
    "GE07mbh_03_u:098.010c": "mahac chatruhaṇaṃ tīkṣṇaṃ ṣaḍaśraṃ bhīmanisvanam",
    "GE07mbh_03_u:098.011a": "tena vajreṇa vai vṛtraṃ vadhiṣyati śatakratuḥ",
    "GE07mbh_03_u:098.011c": "etad vaḥ sarvam ākhyātaṃ tasmāc chīghraṃ vidhīyatām",
    "GE07mbh_03_u:098.012a": "evam uktās tato devā anujñāpya pitāmaham",
    "GE07mbh_03_u:098.012c": "nārāyaṇaṃ puraskṛtya dadhīcasyāśramaṃ yayuḥ",
    "GE07mbh_03_u:098.013a": "sarasvatyāḥ pare pāre nānādrumalatāvṛtam",
    "GE07mbh_03_u:098.013c": "ṣaṭpadodgītaninadair vighuṣṭaṃ sāmagair iva",
    "GE07mbh_03_u:098.013e": "puṃskokilaravonmiśraṃ jīvaṃjīvakanāditam",
    "GE07mbh_03_u:098.014a": "mahiṣaiś ca varāhaiś ca sṛmaraiś camarair api",
    "GE07mbh_03_u:098.014c": "tatra tatrānucaritaṃ śārdūlabhayavarjitaiḥ",
    "GE07mbh_03_u:098.015a": "kareṇubhir vāraṇaiś ca prabhinnakaraṭāmukhaiḥ",
    "GE07mbh_03_u:098.015c": "saro 'vagāḍhaiḥ krīḍadbhiḥ samantād anunāditam",
    "GE07mbh_03_u:098.016a": "siṃhavyāghrair mahānādān nadadbhir anunāditam",
    "GE07mbh_03_u:098.016c": "aparaiś cāpi saṃlīnair guhākandaravāsibhiḥ",
    "GE07mbh_03_u:098.017a": "teṣu teṣv avakāśeṣu śobhitaṃ sumanoramam",
    "GE07mbh_03_u:098.017c": "triviṣṭapasamaprakhyaṃ dadhīcāśramam āgaman",
    "GE07mbh_03_u:098.018a": "tatrāpaśyan dadhīcaṃ te divākarasamadyutim",
    "GE07mbh_03_u:098.018c": "jājvalyamānaṃ vapuṣā yathā lakṣmyā pitāmaham",
    "GE07mbh_03_u:098.019a": "tasya pādau surā rājann abhivādya praṇamya ca",
    "GE07mbh_03_u:098.019c": "ayācanta varaṃ sarve yathoktaṃ parameṣṭhinā",
    "GE07mbh_03_u:098.020a": "tato dadhīcaḥ paramapratītaḥ; surottamāṃs tān idam abhyuvāca",
    "GE07mbh_03_u:098.020c": "karomi yad vo hitam adya devāḥ; svaṃ cāpi dehaṃ tv aham utsṛjāmi",
    "GE07mbh_03_u:098.021a": "sa evam uktvā dvipadāṃ variṣṭhaḥ; prāṇān vaśī svān sahasotsasarja",
    "GE07mbh_03_u:098.021c": "tataḥ surās te jagṛhuḥ parāsor; asthīni tasyātha yathopadeśam",
    "GE07mbh_03_u:098.022a": "prahṛṣṭarūpāś ca jayāya devās; tvaṣṭāram āgamya tam artham ūcuḥ",
    "GE07mbh_03_u:098.022c": "tvaṣṭā tu teṣāṃ vacanaṃ niśamya; prahṛṣṭarūpaḥ prayataḥ prayatnāt",
    "GE07mbh_03_u:098.023a": "cakāra vajraṃ bhṛśam ugrarūpaṃ; kṛtvā ca śakraṃ sa uvāca hṛṣṭaḥ",
    "GE07mbh_03_u:098.023c": "anena vajrapravareṇa deva; bhasmīkuruṣvādya surārim ugram",
    "GE07mbh_03_u:098.024a": "tato hatāriḥ sagaṇaḥ sukhaṃ vai; praśādhi kṛtsnaṃ tridivaṃ diviṣṭhaḥ",
    "GE07mbh_03_u:098.024c": "tvaṣṭrā tathoktaḥ sa puraṃdaras tu; vajraṃ prahṛṣṭaḥ prayato 'bhyagṛhṇāt",
    "GE07mbh_03_u:099.001": "lomaśa uvāca",
    "GE07mbh_03_u:099.001a": "tataḥ sa vajrī balibhir daivatair abhirakṣitaḥ",
    "GE07mbh_03_u:099.001c": "āsasāda tato vṛtraṃ sthitam āvṛtya rodasī",
    "GE07mbh_03_u:099.002a": "kālakeyair mahākāyaiḥ samantād abhirakṣitam",
    "GE07mbh_03_u:099.002c": "samudyatapraharaṇaiḥ saśṛṅgair iva parvataiḥ",
    "GE07mbh_03_u:099.003a": "tato yuddhaṃ samabhavad devānāṃ saha dānavaiḥ",
    "GE07mbh_03_u:099.003c": "muhūrtaṃ bharataśreṣṭha lokatrāsakaraṃ mahat",
    "GE07mbh_03_u:099.004a": "udyatapratipiṣṭānāṃ khaḍgānāṃ vīrabāhubhiḥ",
    "GE07mbh_03_u:099.004c": "āsīt sutumulaḥ śabdaḥ śarīreṣv abhipātyatām",
    "GE07mbh_03_u:099.005a": "śirobhiḥ prapatadbhiś ca antarikṣān mahītalam",
    "GE07mbh_03_u:099.005c": "tālair iva mahīpāla vṛntād bhraṣṭair adṛśyata",
    "GE07mbh_03_u:099.006a": "te hemakavacā bhūtvā kāleyāḥ parighāyudhāḥ",
    "GE07mbh_03_u:099.006c": "tridaśān abhyavartanta dāvadagdhā ivādrayaḥ",
    "GE07mbh_03_u:099.007a": "teṣāṃ vegavatāṃ vegaṃ sahitānāṃ pradhāvatām",
    "GE07mbh_03_u:099.007c": "na śekus tridaśāḥ soḍhuṃ te bhagnāḥ prādravan bhayāt",
    "GE07mbh_03_u:099.008a": "tān dṛṣṭvā dravato bhītān sahasrākṣaḥ puraṃdaraḥ",
    "GE07mbh_03_u:099.008c": "vṛtre vivardhamāne ca kaśmalaṃ mahad āviśat",
    "GE07mbh_03_u:099.008d-0498_01": "kāleyabhayasaṃtrasto devaḥ sākṣāt puraṃdaraḥ",
    "GE07mbh_03_u:099.008d-0498_02": "jagāma śaraṇaṃ śīghraṃ taṃ tu nārāyaṇaṃ prabhum",
    "GE07mbh_03_u:099.009a": "taṃ śakraṃ kaśmalāviṣṭaṃ dṛṣṭvā viṣṇuḥ sanātanaḥ",
    "GE07mbh_03_u:099.009c": "svatejo vyadadhāc chakre balam asya vivardhayan",
    "GE07mbh_03_u:099.010a": "viṣṇunāpyāyitaṃ śakraṃ dṛṣṭvā devagaṇās tataḥ",
    "GE07mbh_03_u:099.010c": "svaṃ svaṃ tejaḥ samādadhyus tathā brahmarṣayo 'malāḥ",
    "GE07mbh_03_u:099.011a": "sa samāpyāyitaḥ śakro viṣṇunā daivataiḥ saha",
    "GE07mbh_03_u:099.011c": "ṛṣibhiś ca mahābhāgair balavān samapadyata",
    "GE07mbh_03_u:099.012a": "jñātvā balasthaṃ tridaśādhipaṃ tu; nanāda vṛtro mahato ninādān",
    "GE07mbh_03_u:099.012c": "tasya praṇādena dharā diśaś ca; khaṃ dyaur nagāś cāpi cacāla sarvam",
    "GE07mbh_03_u:099.013a": "tato mahendraḥ paramābhitaptaḥ; śrutvā ravaṃ ghorarūpaṃ mahāntam",
    "GE07mbh_03_u:099.013c": "bhaye nimagnas tvaritaṃ mumoca; vajraṃ mahat tasya vadhāya rājan",
    "GE07mbh_03_u:099.014a": "sa śakravajrābhihataḥ papāta; mahāsuraḥ kāñcanamālyadhārī",
    "GE07mbh_03_u:099.014c": "yathā mahāñ śailavaraḥ purastāt; sa mandaro viṣṇukarāt pramuktaḥ",
    "GE07mbh_03_u:099.015a": "tasmin hate daityavare bhayārtaḥ; śakraḥ pradudrāva saraḥ praveṣṭum",
    "GE07mbh_03_u:099.015c": "vajraṃ na mene svakarāt pramuktaṃ; vṛtraṃ hataṃ cāpi bhayān na mene",
    "GE07mbh_03_u:099.016a": "sarve ca devā muditāḥ prahṛṣṭā; maharṣayaś cendram abhiṣṭuvantaḥ",
    "GE07mbh_03_u:099.016b-0499_01": "vṛtraṃ hataṃ saṃdadṛśuḥ pṛthivyāṃ",
    "GE07mbh_03_u:099.016b-0499_02": "vajrāhataṃ śailam ivāvakīrṇam",
    "GE07mbh_03_u:099.016c": "sarvāṃś ca daityāṃs tvaritāḥ sametya; jaghnuḥ surā vṛtravadhābhitaptān",
    "GE07mbh_03_u:099.017a": "te vadhyamānās tridaśais tadānīṃ; samudram evāviviśur bhayārtāḥ",
    "GE07mbh_03_u:099.017c": "praviśya caivodadhim aprameyaṃ; jhaṣākulaṃ ratnasamākulaṃ ca",
    "GE07mbh_03_u:099.018a": "tadā sma mantraṃ sahitāḥ pracakrus; trailokyanāśārtham abhismayantaḥ",
    "GE07mbh_03_u:099.018c": "tatra sma ke cin matiniścayajñās; tāṃs tān upāyān anuvarṇayanti",
    "GE07mbh_03_u:099.019a": "teṣāṃ tu tatra kramakālayogād; ghorā matiś cintayatāṃ babhūva",
    "GE07mbh_03_u:099.019c": "ye santi vidyātapasopapannās; teṣāṃ vināśaḥ prathamaṃ tu kāryaḥ",
    "GE07mbh_03_u:099.020a": "lokā hi sarve tapasā dhriyante; tasmāt tvaradhvaṃ tapasaḥ kṣayāya",
    "GE07mbh_03_u:099.020c": "ye santi ke cid dhi vasuṃdharāyāṃ; tapasvino dharmavidaś ca tajjñāḥ",
    "GE07mbh_03_u:099.020e": "teṣāṃ vadhaḥ kriyatāṃ kṣipram eva; teṣu pranaṣṭeṣu jagat pranaṣṭam",
    "GE07mbh_03_u:099.021a": "evaṃ hi sarve gatabuddhibhāvā; jagadvināśe paramaprahṛṣṭāḥ",
    "GE07mbh_03_u:099.021c": "durgaṃ samāśritya mahormimantaṃ; ratnākaraṃ varuṇasyālayaṃ sma",
    "GE07mbh_03_u:100.001": "lomaśa uvāca",
    "GE07mbh_03_u:100.001a": "samudraṃ te samāśritya vāruṇaṃ nidhim ambhasām",
    "GE07mbh_03_u:100.001c": "kāleyāḥ saṃpravartanta trailokyasya vināśane",
    "GE07mbh_03_u:100.002a": "te rātrau samabhikruddhā bhakṣayanti sadā munīn",
    "GE07mbh_03_u:100.002c": "āśrameṣu ca ye santi punyeṣv āyataneṣu ca",
    "GE07mbh_03_u:100.003a": "vasiṣṭhasyāśrame viprā bhakṣitās tair durātmabhiḥ",
    "GE07mbh_03_u:100.003c": "aśītiśatam aṣṭau ca nava cānye tapasvinaḥ",
    "GE07mbh_03_u:100.004a": "cyavanasyāśramaṃ gatvā puṇyaṃ dvijaniṣevitam",
    "GE07mbh_03_u:100.004c": "phalamūlāśanānāṃ hi munīnāṃ bhakṣitaṃ śatam",
    "GE07mbh_03_u:100.005a": "evaṃ rātrau sma kurvanti viviśuś cārṇavaṃ divā",
    "GE07mbh_03_u:100.005b-0500_01": "kāleyās te durātmāno bhakṣayantas tapodhanān",
    "GE07mbh_03_u:100.005c": "bharadvājāśrame caiva niyatā brahmacāriṇaḥ",
    "GE07mbh_03_u:100.005e": "vāyvāhārāmbubhakṣāś ca viṃśatiḥ saṃnipātitāḥ",
    "GE07mbh_03_u:100.006a": "evaṃ krameṇa sarvāṃs tān āśramān dānavās tadā",
    "GE07mbh_03_u:100.006c": "niśāyāṃ paridhāvanti mattā bhujabalāśrayāt",
    "GE07mbh_03_u:100.006e": "kālopasṛṣṭāḥ kāleyā ghnanto dvijagaṇān bahūn",
    "GE07mbh_03_u:100.007a": "na cainān anvabudhyanta manujā manujottama",
    "GE07mbh_03_u:100.007c": "evaṃ pravṛttān daityāṃs tāṃs tāpaseṣu tapasviṣu",
    "GE07mbh_03_u:100.007d-0501_01": "kṣayāya jagataḥ krūrāḥ paryaṭanti sma medinīm",
    "GE07mbh_03_u:100.008a": "prabhāte samadṛśyanta niyatāhārakarśitāḥ",
    "GE07mbh_03_u:100.008c": "mahītalasthā munayaḥ śarīrair gatajīvitaiḥ",
    "GE07mbh_03_u:100.009a": "kṣīṇamāṃsair virudhirair vimajjāntrair visaṃdhibhiḥ",
    "GE07mbh_03_u:100.009c": "ākīrṇair ācitā bhūmiḥ śaṅkhānām iva rāśibhiḥ",
    "GE07mbh_03_u:100.010a": "kalaśair vipraviddhaiś ca sruvair bhagnais tathaiva ca",
    "GE07mbh_03_u:100.010c": "vikīrṇair agnihotraiś ca bhūr babhūva samāvṛtā",
    "GE07mbh_03_u:100.011a": "niḥsvādhyāyavaṣaṭkāraṃ naṣṭayajñotsavakriyam",
    "GE07mbh_03_u:100.011c": "jagad āsīn nirutsāhaṃ",
    "GE07mbh_03_u:100.012a": "evaṃ prakṣīyamāṇāś ca mānavā manujeśvara",
    "GE07mbh_03_u:100.012c": "ātmatrāṇaparā bhītāḥ prādravanta diśo bhayāt",
    "GE07mbh_03_u:100.013a": "ke cid guhāḥ praviviśur nirjharāṃś cāpare śritāḥ",
    "GE07mbh_03_u:100.013c": "apare maraṇodvignā bhayāt prānān samutsṛjan",
    "GE07mbh_03_u:100.014a": "ke cid atra maheṣvāsāḥ śūrāḥ paramadarpitāḥ",
    "GE07mbh_03_u:100.014c": "mārgamāṇāḥ paraṃ yatnaṃ dānavānāṃ pracakrire",
    "GE07mbh_03_u:100.015a": "na caitān adhijagmus te samudraṃ samupāśritān",
    "GE07mbh_03_u:100.015c": "śramaṃ jagmuś ca paramam ājagmuḥ kṣayam eva ca",
    "GE07mbh_03_u:100.016a": "jagaty upaśamaṃ yāte naṣṭayajñotsavakriye",
    "GE07mbh_03_u:100.016c": "ājagmuḥ paramām ārtiṃ tridaśā manujeśvara",
    "GE07mbh_03_u:100.017a": "sametya samahendrāś ca bhayān mantraṃ pracakrire",
    "GE07mbh_03_u:100.017b-0502_01": "śaraṇyaṃ śaraṇaṃ devaṃ nārāyaṇam ajaṃ vibhum",
    "GE07mbh_03_u:100.017c": "nārāyaṇaṃ puraskṛtya vaikuṇṭham aparājitam",
    "GE07mbh_03_u:100.018a": "tato devāḥ sametās te tadocur madhusūdanam",
    "GE07mbh_03_u:100.018c": "tvaṃ naḥ sraṣṭā ca pātā ca bhartā ca jagataḥ prabho",
    "GE07mbh_03_u:100.018e": "tvayā sṛṣṭam idaṃ sarvaṃ yac ceṅgaṃ yac ca neṅgati",
    "GE07mbh_03_u:100.018f-0503_01": "tvayy eva puṇḍarīkākṣa punas tat pravilīyate",
    "GE07mbh_03_u:100.019a": "tvayā bhūmiḥ purā naṣṭā samudrāt puṣkarekṣaṇa",
    "GE07mbh_03_u:100.019c": "vārāhaṃ rūpam āsthāya jagadarthe samuddhṛtā",
    "GE07mbh_03_u:100.020a": "ādidaityo mahāvīryo hiraṇyakaśipus tvayā",
    "GE07mbh_03_u:100.020c": "nārasiṃhaṃ vapuḥ kṛtvā sūditaḥ puruṣottama",
    "GE07mbh_03_u:100.021a": "avadhyaḥ sarvabhūtānāṃ baliś cāpi mahāsuraḥ",
    "GE07mbh_03_u:100.021c": "vāmanaṃ vapur āśritya trailokyād bhraṃśitas tvayā",
    "GE07mbh_03_u:100.022a": "asuraś ca maheṣvāso jambha ity abhiviśrutaḥ",
    "GE07mbh_03_u:100.022c": "yajñakṣobhakaraḥ krūras tvayaiva vinipātitaḥ",
    "GE07mbh_03_u:100.023a": "evamādīni karmāṇi yeṣāṃ saṃkhyā na vidyate",
    "GE07mbh_03_u:100.023c": "asmākaṃ bhayabhītānāṃ tvaṃ gatir madhusūdana",
    "GE07mbh_03_u:100.024a": "tasmāt tvāṃ deva deveśa lokārthaṃ jñāpayāmahe",
    "GE07mbh_03_u:100.024c": "rakṣa lokāṃś ca devāṃś ca śakraṃ ca mahato bhayāt",
    "GE07mbh_03_u:100.024d-0504_01": "śaraṇāgatasaṃtrāṇe tvam eko 'si dṛḍhavrataḥ",
    "GE07mbh_03_u:101.001": "devā ūcuḥ",
    "GE07mbh_03_u:101.001a": "itaḥ pradānād vartante prajāḥ sarvāś caturvidhāḥ",
    "GE07mbh_03_u:101.001c": "tā bhāvitā bhāvayanti havyakavyair divaukasaḥ",
    "GE07mbh_03_u:101.002a": "lokā hy evaṃ vartayanti anyonyaṃ samupāśritāḥ",
    "GE07mbh_03_u:101.002c": "tvatprasādān nirudvignās tvayaiva parirakṣitāḥ",
    "GE07mbh_03_u:101.003a": "idaṃ ca samanuprāptaṃ lokānāṃ bhayam uttamam",
    "GE07mbh_03_u:101.003c": "na ca jānīma keneme rātrau vadhyanti brāhmaṇāḥ",
    "GE07mbh_03_u:101.004a": "kṣīṇeṣu ca brāhmaṇeṣu pṛthivī kṣayam eṣyati",
    "GE07mbh_03_u:101.004c": "tataḥ pṛthivyāṃ kṣīṇāyāṃ tridivaṃ kṣayam eṣyati",
    "GE07mbh_03_u:101.005a": "tvatprasādān mahābāho lokāḥ sarve jagatpate",
    "GE07mbh_03_u:101.005c": "vināśaṃ nādhigaccheyus tvayā vai parirakṣitāḥ",
    "GE07mbh_03_u:101.006": "viṣṇur uvāca",
    "GE07mbh_03_u:101.006a": "viditaṃ me surāḥ sarvaṃ prajānāṃ kṣayakāraṇam",
    "GE07mbh_03_u:101.006c": "bhavatāṃ cāpi vakṣyāmi śṛṇudhvaṃ vigatajvarāḥ",
    "GE07mbh_03_u:101.007a": "kāleya iti vikhyāto gaṇaḥ paramadāruṇaḥ",
    "GE07mbh_03_u:101.007c": "taiś ca vṛtraṃ samāśritya jagat sarvaṃ prabādhitam",
    "GE07mbh_03_u:101.008a": "te vṛtraṃ nihataṃ dṛṣṭvā sahasrākṣeṇa dhīmatā",
    "GE07mbh_03_u:101.008c": "jīvitaṃ parirakṣantaḥ praviṣṭā varuṇālayam",
    "GE07mbh_03_u:101.009a": "te praviśyodadhiṃ ghoraṃ nakragrāhasamākulam",
    "GE07mbh_03_u:101.009c": "utsādanārthaṃ lokānāṃ rātrau ghnanti munīn iha",
    "GE07mbh_03_u:101.010a": "na tu śakyāḥ kṣayaṃ netuṃ samudrāśrayagā hi te",
    "GE07mbh_03_u:101.010c": "samudrasya kṣaye buddhir bhavadbhiḥ saṃpradhāryatām",
    "GE07mbh_03_u:101.010e": "agastyena vinā ko hi śakto 'nyo 'rṇavaśoṣaṇe",
    "GE07mbh_03_u:101.010f-0505_01": "anyathā hi na śakyās te vinā sāgaraśoṣaṇam",
    "GE07mbh_03_u:101.011a": "etac chrutvā vaco devā viṣṇunā samudāhṛtam",
    "GE07mbh_03_u:101.011b-0506_01": "viṣṇum eva puraskṛtya brahmāṇaṃ samupasthitāḥ",
    "GE07mbh_03_u:101.011b-0506_02": "te tasmai praṇatā bhūtvā tam evārthaṃ nyavedayan",
    "GE07mbh_03_u:101.011b-0506_03": "sarvalokavināśārthaṃ kāleyāḥ kṛtaniścayāḥ",
    "GE07mbh_03_u:101.011b-0506_04": "teṣāṃ tad vacanaṃ śrutvā padmayoniḥ sanātanaḥ",
    "GE07mbh_03_u:101.011b-0506_05": "uvāca paramaprītas tridaśān arthavad vacaḥ",
    "GE07mbh_03_u:101.011b-0506_06": "viditaṃ me surāḥ sarvaṃ dānavānāṃ viceṣṭitam",
    "GE07mbh_03_u:101.011b-0506_07": "manuṣyādeś ca nidhanaṃ kāleyaiḥ kālacoditaiḥ",
    "GE07mbh_03_u:101.011b-0506_08": "kṣayas teṣām anuprāptaḥ kālenopahatāś ca ye",
    "GE07mbh_03_u:101.011b-0506_09": "upāyaṃ saṃpravakṣyāmi samudrasya viśoṣaṇe",
    "GE07mbh_03_u:101.011b-0506_10": "agastya iti vikhyāto vāruṇiḥ susamāhitaḥ",
    "GE07mbh_03_u:101.011b-0506_11": "tam upāgamya sahitā imam arthaṃ prayācata",
    "GE07mbh_03_u:101.011b-0506_12": "sa hi śakto mahātejāḥ kṣaṇāt pātuṃ mahodadhim",
    "GE07mbh_03_u:101.011b-0506_13": "samudre ca kṣayaṃ nīte kāleyān nihaniṣyatha",
    "GE07mbh_03_u:101.011b-0506_14": "evaṃ śrutvā vaco devā brahmaṇaḥ parameṣṭhinaḥ",
    "GE07mbh_03_u:101.011c": "parameṣṭhinam ājñāpya agastyasyāśramaṃ yayuḥ",
    "GE07mbh_03_u:101.012a": "tatrāpaśyan mahātmānaṃ vāruṇiṃ dīptatejasam",
    "GE07mbh_03_u:101.012c": "upāsyamānam ṛṣibhir devair iva pitāmaham",
    "GE07mbh_03_u:101.013a": "te 'bhigamya mahātmānaṃ maitrāvaruṇim acyutam",
    "GE07mbh_03_u:101.013c": "āśramasthaṃ taporāśiṃ karmabhiḥ svair abhiṣṭuvan",
    "GE07mbh_03_u:101.014": "devā ūcuḥ",
    "GE07mbh_03_u:101.014a": "nahuṣeṇābhitaptānāṃ tvaṃ lokānāṃ gatiḥ purā",
    "GE07mbh_03_u:101.014c": "bhraṃśitaś ca suraiśvaryāl lokārthaṃ lokakaṇṭakaḥ",
    "GE07mbh_03_u:101.015a": "krodhāt pravṛddhaḥ sahasā bhāskarasya nagottamaḥ",
    "GE07mbh_03_u:101.015c": "vacas tavānatikrāman vindhyaḥ śailo na vardhate",
    "GE07mbh_03_u:101.016a": "tamasā cāvṛte loke mṛtyunābhyarditāḥ prajāḥ",
    "GE07mbh_03_u:101.016c": "tvām eva nātham āsādya nirvṛtiṃ paramāṃ gatāḥ",
    "GE07mbh_03_u:101.017a": "asmākaṃ bhayabhītānāṃ nityaśo bhagavān gatiḥ",
    "GE07mbh_03_u:101.017c": "tatas tv ārtāḥ prayācāmas tvāṃ varaṃ varado hy asi",
    "GE07mbh_03_u:102.001": "yudhiṣṭhira uvāca",
    "GE07mbh_03_u:102.001a": "kimarthaṃ sahasā vindhyaḥ pravṛddhaḥ krodhamūrchitaḥ",
    "GE07mbh_03_u:102.001c": "etad icchāmy ahaṃ śrotuṃ vistareṇa mahāmune",
    "GE07mbh_03_u:102.002": "lomaśa uvāca",
    "GE07mbh_03_u:102.002a": "adrirājaṃ mahāśailaṃ maruṃ kanakaparvatam",
    "GE07mbh_03_u:102.002c": "udayāstamaye bhānuḥ pradakṣiṇam avartata",
    "GE07mbh_03_u:102.003a": "taṃ tu dṛṣṭvā tathā vindhyaḥ śailaḥ sūryam athābravīt",
    "GE07mbh_03_u:102.003c": "yathā hi merur bhavatā nityaśaḥ parigamyate",
    "GE07mbh_03_u:102.003e": "pradakṣiṇaṃ ca kriyate mām evaṃ kuru bhāskara",
    "GE07mbh_03_u:102.004a": "evam uktas tataḥ sūryaḥ śailendraṃ pratyabhāṣata",
    "GE07mbh_03_u:102.004c": "nāham ātmecchayā śaila karomy enaṃ pradakṣiṇam",
    "GE07mbh_03_u:102.004e": "eṣa mārgaḥ pradiṣṭo me yenedaṃ nirmitaṃ jagat",
    "GE07mbh_03_u:102.005a": "evam uktas tataḥ krodhāt pravṛddhaḥ sahasācalaḥ",
    "GE07mbh_03_u:102.005c": "sūryācandramasor mārgaṃ roddhum icchan paraṃtapa",
    "GE07mbh_03_u:102.006a": "tato devāḥ sahitāḥ sarva eva; sendrāḥ samāgamya mahādrirājam",
    "GE07mbh_03_u:102.006c": "nivārayām āsur upāyatas taṃ; na ca sma teṣāṃ vacanaṃ cakāra",
    "GE07mbh_03_u:102.007a": "athābhijagmur munim āśramasthaṃ; tapasvinaṃ dharmabhṛtāṃ variṣṭham",
    "GE07mbh_03_u:102.007c": "agastyam atyadbhutavīryadīptaṃ; taṃ cārtham ūcuḥ sahitāḥ surās te",
    "GE07mbh_03_u:102.008": "devā ūcuḥ",
    "GE07mbh_03_u:102.008a": "sūryācandramasor mārgaṃ nakṣatrāṇāṃ gatiṃ tathā",
    "GE07mbh_03_u:102.008c": "śailarājo vṛṇoty eṣa vindhyaḥ krodhavaśānugaḥ",
    "GE07mbh_03_u:102.009a": "taṃ nivārayituṃ śakto nānyaḥ kaś cid dvijottama",
    "GE07mbh_03_u:102.009c": "ṛte tvāṃ hi mahābhāga tasmād enaṃ nivāraya",
    "GE07mbh_03_u:102.010": "lomaśa uvāca",
    "GE07mbh_03_u:102.010a": "tac chrutvā vacanaṃ vipraḥ surāṇāṃ śailam abhyagāt",
    "GE07mbh_03_u:102.010c": "so 'bhigamyābravīd vindhyaṃ sadāraḥ samupasthitaḥ",
    "GE07mbh_03_u:102.011a": "mārgam icchāmy ahaṃ dattaṃ bhavatā parvatottama",
    "GE07mbh_03_u:102.011c": "dakṣiṇām abhigantāsmi diśaṃ kāryeṇa kena cit",
    "GE07mbh_03_u:102.012a": "yāvadāgamanaṃ mahyaṃ tāvat tvaṃ pratipālaya",
    "GE07mbh_03_u:102.012c": "nivṛtte mayi śailendra tato vardhasva kāmataḥ",
    "GE07mbh_03_u:102.013a": "evaṃ sa samayaṃ kṛtvā vindhyenāmitrakarśana",
    "GE07mbh_03_u:102.013c": "adyāpi dakṣiṇād deśād vāruṇir na nivartate",
    "GE07mbh_03_u:102.014a": "etat te sarvam ākhyātaṃ yathā vindhyo na vardhate",
    "GE07mbh_03_u:102.014c": "agastyasya prabhāvena yan māṃ tvaṃ paripṛcchasi",
    "GE07mbh_03_u:102.015a": "kāleyās tu yathā rājan suraiḥ sarvair niṣūditāḥ",
    "GE07mbh_03_u:102.015c": "agastyād varam āsādya tan me nigadataḥ śṛṇu",
    "GE07mbh_03_u:102.016a": "tridaśānāṃ vacaḥ śrutvā maitrāvaruṇir abravīt",
    "GE07mbh_03_u:102.016c": "kimartham abhiyātāḥ stha varaṃ mattaḥ kim icchatha",
    "GE07mbh_03_u:102.016e": "evam uktās tatas tena devās taṃ munim abruvan",
    "GE07mbh_03_u:102.016f-0507_01": "sarve prāñjalayo bhūtvā puraṃdarapurogamāḥ",
    "GE07mbh_03_u:102.017a": "evaṃ tvayecchāma kṛtaṃ maharṣe; mahārṇavaṃ pīyamānaṃ mahātman",
    "GE07mbh_03_u:102.017c": "tato vadhiṣyāma sahānubandhān; kāleyasaṃjñān suravidviṣas tān",
    "GE07mbh_03_u:102.018a": "tridaśānāṃ vacaḥ śrutvā tatheti munir abravīt",
    "GE07mbh_03_u:102.018c": "kariṣye bhavatāṃ kāmaṃ lokānāṃ ca mahat sukham",
    "GE07mbh_03_u:102.019a": "evam uktvā tato 'gacchat samudraṃ saritāṃ patim",
    "GE07mbh_03_u:102.019c": "ṛṣibhiś ca tapaḥsiddhaiḥ sārdhaṃ devaiś ca suvrataḥ",
    "GE07mbh_03_u:102.020a": "manuṣyoragagandharvayakṣakiṃpuruṣās tathā",
    "GE07mbh_03_u:102.020c": "anujagmur mahātmānaṃ draṣṭukāmās tad adbhutam",
    "GE07mbh_03_u:102.021a": "tato 'bhyagacchan sahitāḥ samudraṃ bhīmanisvanam",
    "GE07mbh_03_u:102.021c": "nṛtyantam iva cormībhir valgantam iva vāyunā",
    "GE07mbh_03_u:102.022a": "hasantam iva phenaughaiḥ skhalantaṃ kandareṣu ca",
    "GE07mbh_03_u:102.022c": "nānāgrāhasamākīrṇaṃ nānādvijagaṇāyutam",
    "GE07mbh_03_u:102.023a": "agastyasahitā devāḥ sagandharvamahoragāḥ",
    "GE07mbh_03_u:102.023c": "ṛṣayaś ca mahābhāgāḥ samāsedur mahodadhim",
    "GE07mbh_03_u:103.001": "lomaśa uvāca",
    "GE07mbh_03_u:103.001a": "samudraṃ sa samāsādya vāruṇir bhagavān ṛṣiḥ",
    "GE07mbh_03_u:103.001c": "uvāca sahitān devān ṛṣīṃś caiva samāgatān",
    "GE07mbh_03_u:103.002a": "eṣa lokahitārthaṃ vai pibāmi varuṇālayam",
    "GE07mbh_03_u:103.002c": "bhavadbhir yad anuṣṭheyaṃ tac chīghraṃ saṃvidhīyatām",
    "GE07mbh_03_u:103.003a": "etāvad uktvā vacanaṃ maitrāvaruṇir acyutaḥ",
    "GE07mbh_03_u:103.003c": "samudram apibat kruddhaḥ sarvalokasya paśyataḥ",
    "GE07mbh_03_u:103.004a": "pīyamānaṃ samudraṃ tu dṛṣṭvā devāḥ savāsavāḥ",
    "GE07mbh_03_u:103.004c": "vismayaṃ paramaṃ jagmuḥ stutibhiś cāpy apūjayan",
    "GE07mbh_03_u:103.005a": "tvaṃ nas trātā vidhātā ca lokānāṃ lokabhāvanaḥ",
    "GE07mbh_03_u:103.005c": "tvatprasādāt samucchedaṃ na gacchet sāmaraṃ jagat",
    "GE07mbh_03_u:103.006a": "saṃpūjyamānas tridaśair mahātmā; gandharvatūryeṣu nadatsu sarvaśaḥ",
    "GE07mbh_03_u:103.006c": "divyaiś ca puṣpair avakīryamāṇo; mahārṇavaṃ niḥsalilaṃ cakāra",
    "GE07mbh_03_u:103.007a": "dṛṣṭvā kṛtaṃ niḥsalilaṃ mahārṇavaṃ; surāḥ samastāḥ paramaprahṛṣṭāḥ",
    "GE07mbh_03_u:103.007c": "pragṛhya divyāni varāyudhāni; tān dānavāñ jaghnur adīnasattvāḥ",
    "GE07mbh_03_u:103.008a": "te vadhyamānās tridaśair mahātmabhir; mahābalair vegibhir unnadadbhiḥ",
    "GE07mbh_03_u:103.008c": "na sehire vegavatāṃ mahātmanāṃ; vegaṃ tadā dhārayituṃ divaukasām",
    "GE07mbh_03_u:103.009a": "te vadhyamānās tridaśair dānavā bhīmanisvanāḥ",
    "GE07mbh_03_u:103.009c": "cakruḥ sutumulaṃ yuddhaṃ muhūrtam iva bhārata",
    "GE07mbh_03_u:103.010a": "te pūrvaṃ tapasā dagdhā munibhir bhāvitātmabhiḥ",
    "GE07mbh_03_u:103.010c": "yatamānāḥ paraṃ śaktyā tridaśair viniṣūditāḥ",
    "GE07mbh_03_u:103.011a": "te hemaniṣkābharaṇāḥ",
    "GE07mbh_03_u:103.011c": "nihatya bahv aśobhanta puṣpitā iva kiṃśukāḥ",
    "GE07mbh_03_u:103.012a": "hataśeṣās tataḥ ke cit kāleyā manujottama",
    "GE07mbh_03_u:103.012c": "vidārya vasudhāṃ devīṃ pātālatalam āśritāḥ",
    "GE07mbh_03_u:103.013a": "nihatān dānavān dṛṣṭvā tridaśā munipuṃgavam",
    "GE07mbh_03_u:103.013c": "tuṣṭuvur vividhair vākyair idaṃ caivābruvan vacaḥ",
    "GE07mbh_03_u:103.014a": "tvatprasādān mahābhāga lokaiḥ prāptaṃ mahat sukham",
    "GE07mbh_03_u:103.014c": "tvattejasā ca nihatāḥ kāleyāḥ krūravikramāḥ",
    "GE07mbh_03_u:103.015a": "pūrayasva mahābāho samudraṃ lokabhāvana",
    "GE07mbh_03_u:103.015c": "yat tvayā salilaṃ pītaṃ tad asmin punar utsṛja",
    "GE07mbh_03_u:103.016a": "evam uktaḥ pratyuvāca bhagavān munipuṃgavaḥ",
    "GE07mbh_03_u:103.016b-0508_01": "tāṃs tathā sahitān devān agastyaḥ sapuraṃdarān",
    "GE07mbh_03_u:103.016c": "jīrṇaṃ tad dhi mayā toyam upāyo 'nyaḥ pracintyatām",
    "GE07mbh_03_u:103.016e": "pūraṇārthaṃ samudrasya bhavadbhir yatnam āsthitaiḥ",
    "GE07mbh_03_u:103.017a": "etac chrutvā tu vacanaṃ maharṣer bhāvitātmanaḥ",
    "GE07mbh_03_u:103.017c": "vismitāś ca viṣaṇṇāś ca babhūvuḥ sahitāḥ surāḥ",
    "GE07mbh_03_u:103.018a": "parasparam anujñāpya praṇamya munipuṃgavam",
    "GE07mbh_03_u:103.018c": "prajāḥ sarvā mahārāja viprajagmur yathāgatam",
    "GE07mbh_03_u:103.019a": "tridaśā viṣṇunā sārdham upajagmuḥ pitāmaham",
    "GE07mbh_03_u:103.019c": "pūraṇārthaṃ samudrasya mantrayitvā punaḥ punaḥ",
    "GE07mbh_03_u:103.019d-0509_01": "te dhātāram upāgamya tridaśāḥ saha viṣṇunā",
    "GE07mbh_03_u:103.019e": "ūcuḥ prāñjalayaḥ sarve sāgarasyābhipūraṇam",
    "GE07mbh_03_u:104.001": "lomaśa uvāca",
    "GE07mbh_03_u:104.001a": "tān uvāca sametāṃs tu brahmā lokapitāmahaḥ",
    "GE07mbh_03_u:104.001b-0510_01": "nirhrādinyā girā rājan devān āśvāsayaṃs tadā",
    "GE07mbh_03_u:104.001c": "gacchadhvaṃ vibudhāḥ sarve yathākāmaṃ yathepsitam",
    "GE07mbh_03_u:104.002a": "mahatā kālayogena prakṛtiṃ yāsyate 'rṇavaḥ",
    "GE07mbh_03_u:104.002c": "jñātīn vai kāraṇaṃ kṛtvā mahārājño bhagīrathāt",
    "GE07mbh_03_u:104.002d-0511_01": "ānayiṣyad yadā gaṅgāṃ tadā pūrṇo bhaviṣyati",
    "GE07mbh_03_u:104.002d-0512_01": "pitāmahavacaḥ śrutvā sarve vibudhasattamāḥ",
    "GE07mbh_03_u:104.002d-0512_02": "kālayogaṃ pratīkṣanto jagmuś cāpi yathāgatam",
    "GE07mbh_03_u:104.002d-0513_01": "pūrayiṣyati toyaughaiḥ samudraṃ nidhim ambhasām",
    "GE07mbh_03_u:104.003": "yudhiṣṭhira uvāca",
    "GE07mbh_03_u:104.003a": "kathaṃ vai jñātayo brahman kāraṇaṃ cātra kiṃ mune",
    "GE07mbh_03_u:104.003c": "kathaṃ samudraḥ pūrṇaś ca bhagīrathapariśramāt",
    "GE07mbh_03_u:104.004a": "etad icchāmy ahaṃ śrotuṃ vistareṇa tapodhana",
    "GE07mbh_03_u:104.004c": "kathyamānaṃ tvayā vipra rājñāṃ caritam uttamam",
    "GE07mbh_03_u:104.005": "vaiśaṃpāyana uvāca",
    "GE07mbh_03_u:104.005a": "evam uktas tu viprendro dharmarājñā mahātmanā",
    "GE07mbh_03_u:104.005c": "kathayām āsa māhātmyaṃ sagarasya mahātmanaḥ",
    "GE07mbh_03_u:104.006": "lomaśa uvāca",
    "GE07mbh_03_u:104.006a": "ikṣvākūṇāṃ kule jātaḥ sagaro nāma pārthivaḥ",
    "GE07mbh_03_u:104.006c": "rūpasattvabalopetaḥ sa cāputraḥ pratāpavān",
    "GE07mbh_03_u:104.007a": "sa haihayān samutsādya tālajaṅghāṃś ca bhārata",
    "GE07mbh_03_u:104.007c": "vaśe ca kṛtvā rājño 'nyān svarājyam anvaśāsata",
    "GE07mbh_03_u:104.008a": "tasya bhārye tv abhavatāṃ rūpayauvanadarpite",
    "GE07mbh_03_u:104.008c": "vaidarbhī bharataśreṣṭha śaibyā ca bharatarṣabha",
    "GE07mbh_03_u:104.009a": "sa putrakāmo nṛpatis tatāpa sumahat tapaḥ",
    "GE07mbh_03_u:104.009c": "patnībhyāṃ saha rājendra kailāsaṃ girim āśritaḥ",
    "GE07mbh_03_u:104.010a": "sa tapyamānaḥ sumahat tapo yogasamanvitaḥ",
    "GE07mbh_03_u:104.010c": "āsasāda mahātmānaṃ tryakṣaṃ",
    "GE07mbh_03_u:104.011a": "śaṃkaraṃ bhavam īśānaṃ śūlapāniṃ pinākinam",
    "GE07mbh_03_u:104.011c": "tryambakaṃ śivam ugreśaṃ bahurūpam umāpatim",
    "GE07mbh_03_u:104.011d-0514_01": "lokadhātāram ajaram amareśaṃ purātanam",
    "GE07mbh_03_u:104.011d-0514_02": "digvāsasaṃ vṛṣaratham acintyādbhutayoginam",
    "GE07mbh_03_u:104.012a": "sa taṃ dṛṣṭvaiva varadaṃ patnībhyāṃ sahito nṛpaḥ",
    "GE07mbh_03_u:104.012c": "praṇipatya mahābāhuḥ putrārthaṃ samayācata",
    "GE07mbh_03_u:104.013a": "taṃ prītimān haraḥ prāha sabhāryaṃ nṛpasattamam",
    "GE07mbh_03_u:104.013c": "yasmin vṛto muhūrte 'haṃ tvayeha nṛpate varam",
    "GE07mbh_03_u:104.014a": "ṣaṣṭiḥ putrasahasrāṇi śūrāḥ samaradarpitāḥ",
    "GE07mbh_03_u:104.014c": "ekasyāṃ saṃbhaviṣyanti patnyāṃ tava narottama",
    "GE07mbh_03_u:104.015a": "te caiva sarve sahitāḥ kṣayaṃ yāsyanti pārthiva",
    "GE07mbh_03_u:104.015c": "eko vaṃśadharaḥ śūra ekasyāṃ saṃbhaviṣyati",
    "GE07mbh_03_u:104.015e": "evam uktvā tu taṃ rudras",
    "GE07mbh_03_u:104.016a": "sa cāpi sagaro rājā jagāma svaṃ niveśanam",
    "GE07mbh_03_u:104.016c": "patnībhyāṃ sahitas tāta so 'tihṛṣṭamanās tadā",
    "GE07mbh_03_u:104.016d-0515_01": "kālaṃ śaṃbhuvaraprāptaṃ pratīkṣan sagaro 'nayat",
    "GE07mbh_03_u:104.017a": "tasyātha manujaśreṣṭha te bhārye kamalekṣaṇe",
    "GE07mbh_03_u:104.017c": "vaidarbhī caiva śaibyā ca garbhiṇyau saṃbabhūvatuḥ",
    "GE07mbh_03_u:104.018a": "tataḥ kālena vaidarbhī garbhālābuṃ vyajāyata",
    "GE07mbh_03_u:104.018c": "śaibyā ca suṣuve putraṃ kumāraṃ devarūpiṇam",
    "GE07mbh_03_u:104.019a": "tadālābuṃ samutsraṣṭuṃ manaś cakre sa pārthivaḥ",
    "GE07mbh_03_u:104.019c": "athāntarikṣāc chuśrāva vācaṃ gambhīranisvanām",
    "GE07mbh_03_u:104.020a": "rājan mā sāhasaṃ kārṣīḥ putrān na tyaktum arhasi",
    "GE07mbh_03_u:104.020c": "alābumadhyān niṣkṛṣya bījaṃ yatnena gopyatām",
    "GE07mbh_03_u:104.021a": "sopasvedeṣu pātreṣu ghṛtapūrṇeṣu bhāgaśaḥ",
    "GE07mbh_03_u:104.021c": "tataḥ putrasahasrāṇi ṣaṣṭiṃ prāpsyasi pārthiva",
    "GE07mbh_03_u:104.022a": "mahādevena diṣṭaṃ te putrajanma narādhipa",
    "GE07mbh_03_u:104.022c": "anena kramayogena mā te buddhir ato 'nyathā",
    "GE07mbh_03_u:105.001": "lomaśa uvāca",
    "GE07mbh_03_u:105.001a": "etac chrutvāntarikṣāc ca sa rājā rājasattama",
    "GE07mbh_03_u:105.001c": "yathoktaṃ tac cakārātha śraddadhad bharatarṣabha",
    "GE07mbh_03_u:105.001d-0516_01": "ekaikaśas tataḥ kṛtvā bījaṃ bījaṃ narādhipaḥ",
    "GE07mbh_03_u:105.001d-0516_02": "ghṛtapūrṇeṣu kumbheṣu tān bhāgān vidadhe tataḥ",
    "GE07mbh_03_u:105.001d-0516_03": "dhātrīś caikaikaśaḥ prādāt putrarakṣaṇatatparaḥ",
    "GE07mbh_03_u:105.001d-0516_04": "tataḥ kālena mahatā samuttasthur mahābalāḥ",
    "GE07mbh_03_u:105.002a": "ṣaṣṭiḥ putrasahasrāṇi",
    "GE07mbh_03_u:105.002c": "rudraprasādād rājarṣeḥ samajāyanta pārthiva",
    "GE07mbh_03_u:105.003a": "te ghorāḥ krūrakarmāṇa ākāśaparisarpiṇaḥ",
    "GE07mbh_03_u:105.003c": "bahutvāc cāvajānantaḥ sarvāṃl lokān sahāmarān",
    "GE07mbh_03_u:105.004a": "tridaśāṃś cāpy abādhanta tathā gandharvarākṣasān",
    "GE07mbh_03_u:105.004c": "sarvāṇi caiva bhūtāni śūrāḥ samaraśālinaḥ",
    "GE07mbh_03_u:105.005a": "vadhyamānās tato lokāḥ sāgarair mandabuddhibhiḥ",
    "GE07mbh_03_u:105.005c": "brahmāṇaṃ śaraṇaṃ jagmuḥ sahitāḥ sarvadaivataiḥ",
    "GE07mbh_03_u:105.006a": "tān uvāca mahābhāgaḥ sarvalokapitāmahaḥ",
    "GE07mbh_03_u:105.006c": "gacchadhvaṃ tridaśāḥ sarve lokaiḥ sārdhaṃ yathāgatam",
    "GE07mbh_03_u:105.007a": "nātidīrgheṇa kālena sāgarāṇāṃ kṣayo mahān",
    "GE07mbh_03_u:105.007c": "bhaviṣyati mahāghoraḥ svakṛtaiḥ karmabhiḥ surāḥ",
    "GE07mbh_03_u:105.007d-0517_01": "kapilaṃ te samāsādya vinaśiṣyanty asaṃśayam",
    "GE07mbh_03_u:105.008a": "evam uktās tato devā lokāś ca manujeśvara",
    "GE07mbh_03_u:105.008c": "pitāmaham anujñāpya viprajagmur yathāgatam",
    "GE07mbh_03_u:105.009a": "tataḥ kāle bahutithe vyatīte bharatarṣabha",
    "GE07mbh_03_u:105.009c": "dīkṣitaḥ sagaro rājā hayamedhena vīryavān",
    "GE07mbh_03_u:105.009e": "tasyāśvo vyacarad bhūmiṃ putraiḥ suparirakṣitaḥ",
    "GE07mbh_03_u:105.009f-0518_01": "sarvair eva mahotsāhaiḥ svacchandapracaro nṛpa",
    "GE07mbh_03_u:105.010a": "samudraṃ sa samāsādya nistoyaṃ bhīmadarśanam",
    "GE07mbh_03_u:105.010c": "rakṣyamāṇaḥ prayatnena tatraivāntaradhīyata",
    "GE07mbh_03_u:105.011a": "tatas te sāgarās tāta hṛtaṃ matvā hayottamam",
    "GE07mbh_03_u:105.011c": "āgamya pitur ācakhyur adṛśyaṃ turagaṃ hṛtam",
    "GE07mbh_03_u:105.011e": "tenoktā dikṣu sarvāsu sarve mārgata vājinam",
    "GE07mbh_03_u:105.011f-0519_01": "sasamudravanadvīpāṃ vicinvanto vasuṃdharām",
    "GE07mbh_03_u:105.012a": "tatas te pitur ājñāya dikṣu sarvāsu taṃ hayam",
    "GE07mbh_03_u:105.012c": "amārganta mahārāja sarvaṃ ca pṛthivītalam",
    "GE07mbh_03_u:105.013a": "tatas te sāgarāḥ sarve samupetya parasparam",
    "GE07mbh_03_u:105.013c": "nādhyagacchanta turagam aśvahartāram eva ca",
    "GE07mbh_03_u:105.014a": "āgamya pitaraṃ cocus tataḥ prāñjalayo 'grataḥ",
    "GE07mbh_03_u:105.014b-0520_01": "sthitvā sarve mahīpālāḥ sāgarāḥ sahitās tadā",
    "GE07mbh_03_u:105.014c": "sasamudravanadvīpā sanadīnadakandarā",
    "GE07mbh_03_u:105.014e": "saparvatavanoddeśā nikhilena mahī nṛpa",
    "GE07mbh_03_u:105.015a": "asmābhir vicitā rājañ śāsanāt tava pārthiva",
    "GE07mbh_03_u:105.015c": "na cāśvam adhigacchāmo nāśvahartāram eva ca",
    "GE07mbh_03_u:105.016a": "śrutvā tu vacanaṃ teṣāṃ sa rājā krodhamūrchitaḥ",
    "GE07mbh_03_u:105.016c": "uvāca vacanaṃ sarvāṃs tadā daivavaśān nṛpa",
    "GE07mbh_03_u:105.017a": "anāgamāya gacchadhvaṃ bhūyo mārgata vājinam",
    "GE07mbh_03_u:105.017c": "yajñiyaṃ taṃ vinā hy aśvaṃ nāgantavyaṃ hi putrakāḥ",
    "GE07mbh_03_u:105.018a": "pratigṛhya tu saṃdeśaṃ tatas te sagarātmajāḥ",
    "GE07mbh_03_u:105.018c": "bhūya eva mahīṃ kṛtsnāṃ vicetum upacakramuḥ",
    "GE07mbh_03_u:105.019a": "athāpaśyanta te vīrāḥ pṛthivīm avadāritām",
    "GE07mbh_03_u:105.019b-0521_01": "samudre pṛthivīpāla padamārgaṃ ca vājinaḥ",
    "GE07mbh_03_u:105.019c": "samāsādya bilaṃ tac ca khanantaḥ sagarātmajāḥ",
    "GE07mbh_03_u:105.019e": "kuddālair hreṣukaiś caiva samudram akhanaṃs tadā",
    "GE07mbh_03_u:105.020a": "sa khanyamānaḥ sahitaiḥ sāgarair varuṇālayaḥ",
    "GE07mbh_03_u:105.020c": "agacchat paramām ārtiṃ dāryamāṇaḥ samantataḥ",
    "GE07mbh_03_u:105.021a": "asuroragarakṣāṃsi sattvāni vividhāni ca",
    "GE07mbh_03_u:105.021c": "ārtanādam akurvanta vadhyamānāni sāgaraiḥ",
    "GE07mbh_03_u:105.022a": "chinnaśīrṣā videhāś ca bhinnajānvasthimastakāḥ",
    "GE07mbh_03_u:105.022c": "prāṇinaḥ samadṛśyanta śataśo 'tha sahasraśaḥ",
    "GE07mbh_03_u:105.023a": "evaṃ hi khanatāṃ teṣāṃ samudraṃ makarālayam",
    "GE07mbh_03_u:105.023c": "vyatītaḥ sumahān kālo na cāśvaḥ samadṛśyata",
    "GE07mbh_03_u:105.024a": "tataḥ pūrvottare deśe samudrasya mahīpate",
    "GE07mbh_03_u:105.024b-0522_01": "vidāryamāṇāṃ pṛthivīṃ sāgarair baladarpitaiḥ",
    "GE07mbh_03_u:105.024c": "vidārya pātālam atha saṃkruddhāḥ sagarātmajāḥ",
    "GE07mbh_03_u:105.024e": "apaśyanta hayaṃ tatra vicarantaṃ mahītale",
    "GE07mbh_03_u:105.025a": "kapilaṃ ca mahātmānaṃ tejorāśim anuttamam",
    "GE07mbh_03_u:105.025c": "tapasā dīpyamānaṃ taṃ jvālābhir iva pāvakam",
    "GE07mbh_03_u:105.025d-0523_01": "dṛṣṭvā hi hṛṣitāḥ sarve babhūvuḥ sāgarās tadā",
    "GE07mbh_03_u:106.001": "lomaśa uvāca",
    "GE07mbh_03_u:106.001a": "te taṃ dṛṣṭvā hayaṃ rājan saṃprahṛṣṭatanūruhāḥ",
    "GE07mbh_03_u:106.001c": "anādṛtya mahātmānaṃ kapilaṃ kālacoditāḥ",
    "GE07mbh_03_u:106.001e": "saṃkruddhāḥ samadhāvanta aśvagrahaṇakāṅkṣiṇaḥ",
    "GE07mbh_03_u:106.002a": "tataḥ kruddho mahārāja kapilo munisattamaḥ",
    "GE07mbh_03_u:106.002c": "vāsudeveti yaṃ prāhuḥ kapilaṃ munisattamam",
    "GE07mbh_03_u:106.003a": "sa cakṣur vivṛtaṃ kṛtvā tejas teṣu samutsṛjan",
    "GE07mbh_03_u:106.003c": "dadāha sumahātejā mandabuddhīn sa sāgarān",
    "GE07mbh_03_u:106.003d-0524_01": "ṣaṣṭiṃ sahasrāṇi tadā yugapan munisattamaḥ",
    "GE07mbh_03_u:106.004a": "tān dṛṣṭvā bhasmasād bhūtān nāradaḥ sumahātapāḥ",
    "GE07mbh_03_u:106.004c": "sagarāntikam āgacchat tac ca tasmai nyavedayat",
    "GE07mbh_03_u:106.005a": "sa tac chrutvā vaco ghoraṃ rājā munimukhodgatam",
    "GE07mbh_03_u:106.005c": "muhūrtaṃ vimanā bhūtvā sthāṇor vākyam acintayat",
    "GE07mbh_03_u:106.005d-0525_01": "sa putranidhanotthena duḥkhena samabhiplutaḥ",
    "GE07mbh_03_u:106.005e": "ātmānam ātmanāśvāsya hayam evānvacintayat",
    "GE07mbh_03_u:106.006a": "aṃśumantaṃ samāhūya asamajñaḥsutaṃ tadā",
    "GE07mbh_03_u:106.006c": "pautraṃ bharataśārdūla idaṃ vacanam abravīt",
    "GE07mbh_03_u:106.007a": "ṣaṣṭis tāni sahasrāṇi putrāṇām amitaujasām",
    "GE07mbh_03_u:106.007c": "kāpilaṃ teja āsādya matkṛte nidhanaṃ gatāḥ",
    "GE07mbh_03_u:106.008a": "tava cāpi pitā tāta parityakto mayānagha",
    "GE07mbh_03_u:106.008c": "dharmaṃ saṃrakṣamāṇena paurāṇāṃ hitam icchatā",
    "GE07mbh_03_u:106.009": "yudhiṣṭhira uvāca",
    "GE07mbh_03_u:106.009a": "kimarthaṃ rājaśārdūlaḥ sagaraḥ putram ātmajam",
    "GE07mbh_03_u:106.009c": "tyaktavān dustyajaṃ vīraṃ tan me brūhi tapodhana",
    "GE07mbh_03_u:106.010": "lomaśa uvāca",
    "GE07mbh_03_u:106.010a": "asamañjā iti khyātaḥ sagarasya suto hy abhūt",
    "GE07mbh_03_u:106.010c": "yaṃ śaibyā janayām āsa paurāṇāṃ sa hi dārakān",
    "GE07mbh_03_u:106.010d-0526_01": "krīḍataḥ sahasāsādya tatra tatra mahīpate",
    "GE07mbh_03_u:106.010e": "khureṣu krośato gṛhya nadyāṃ cikṣepa durbalān",
    "GE07mbh_03_u:106.011a": "tataḥ paurāḥ samājagmur bhayaśokapariplutāḥ",
    "GE07mbh_03_u:106.011c": "sagaraṃ cābhyayācanta sarve prāñjalayaḥ sthitāḥ",
    "GE07mbh_03_u:106.012a": "tvaṃ nas trātā mahārāja paracakrādibhir bhayaiḥ",
    "GE07mbh_03_u:106.012c": "asamañjobhayād ghorāt tato nas trātum arhasi",
    "GE07mbh_03_u:106.013a": "paurāṇāṃ vacanaṃ śrutvā ghoraṃ nṛpatisattamaḥ",
    "GE07mbh_03_u:106.013c": "muhūrtaṃ vimanā bhūtvā sacivān idam abravīt",
    "GE07mbh_03_u:106.014a": "asamañjāḥ purād adya suto me vipravāsyatām",
    "GE07mbh_03_u:106.014c": "yadi vo matpriyaṃ kāryam etac chīghraṃ vidhīyatām",
    "GE07mbh_03_u:106.015a": "evam uktā narendreṇa sacivās te narādhipa",
    "GE07mbh_03_u:106.015c": "yathoktaṃ tvaritāś cakrur yathājñāpitavān nṛpaḥ",
    "GE07mbh_03_u:106.016a": "etat te sarvam ākhyātaṃ yathā putro mahātmanā",
    "GE07mbh_03_u:106.016c": "paurāṇāṃ hitakāmena sagareṇa vivāsitaḥ",
    "GE07mbh_03_u:106.017a": "aṃśumāṃs tu maheṣvāso yad uktaḥ sagareṇa ha",
    "GE07mbh_03_u:106.017c": "tat te sarvaṃ pravakṣyāmi kīrtyamānaṃ nibodha me",
    "GE07mbh_03_u:106.018": "sagara uvāca",
    "GE07mbh_03_u:106.018a": "pituś ca te 'haṃ tyāgena putrāṇāṃ nidhanena ca",
    "GE07mbh_03_u:106.018c": "alābhena tathāśvasya paritapyāmi putraka",
    "GE07mbh_03_u:106.019a": "tasmād duḥkhābhisaṃtaptaṃ yajñavighnāc ca mohitam",
    "GE07mbh_03_u:106.019c": "hayasyānayanāt pautra narakān māṃ samuddhara",
    "GE07mbh_03_u:106.020": "lomaśa uvāca",
    "GE07mbh_03_u:106.020a": "aṃśumān evam uktas tu sagareṇa mahātmanā",
    "GE07mbh_03_u:106.020c": "jagāma duḥkhāt taṃ deśaṃ yatra vai dāritā mahī",
    "GE07mbh_03_u:106.021a": "sa tu tenaiva mārgeṇa samudraṃ praviveśa ha",
    "GE07mbh_03_u:106.021c": "apaśyac ca mahātmānaṃ kapilaṃ turagaṃ ca tam",
    "GE07mbh_03_u:106.022a": "sa dṛṣṭvā tejaso rāśiṃ purāṇam ṛṣisattamam",
    "GE07mbh_03_u:106.022c": "praṇamya śirasā bhūmau kāryam asmai nyavedayat",
    "GE07mbh_03_u:106.023a": "tataḥ prīto mahātejāḥ kalipo 'ṃśumato 'bhavat",
    "GE07mbh_03_u:106.023c": "uvāca cainaṃ dharmātmā varado 'smīti bhārata",
    "GE07mbh_03_u:106.024a": "sa vavre turagaṃ tatra prathamaṃ yajñakāraṇāt",
    "GE07mbh_03_u:106.024c": "dvitīyam udakaṃ vavre pitṝṇāṃ pāvanepsayā",
    "GE07mbh_03_u:106.025a": "tam uvāca mahātejāḥ kapilo munipuṃgavaḥ",
    "GE07mbh_03_u:106.025c": "dadāni tava bhadraṃ te yad yat prārthayase 'nagha",
    "GE07mbh_03_u:106.026a": "tvayi kṣamā ca dharmaś ca satyaṃ cāpi pratiṣṭhitam",
    "GE07mbh_03_u:106.026c": "tvayā kṛtārthaḥ sagaraḥ putravāṃś ca tvayā pitā",
    "GE07mbh_03_u:106.027a": "tava caiva prabhāvena svargaṃ yāsyanti sāgarāḥ",
    "GE07mbh_03_u:106.027b-0527_01": "śalabhatvaṃ gatā ete mama krodhahutāśane",
    "GE07mbh_03_u:106.027c": "pautraś ca te tripathagāṃ tridivād ānayiṣyati",
    "GE07mbh_03_u:106.027e": "pāvanārthaṃ sāgarāṇāṃ toṣayitvā maheśvaram",
    "GE07mbh_03_u:106.028a": "hayaṃ nayasva bhadraṃ te yajñiyaṃ narapuṃgava",
    "GE07mbh_03_u:106.028c": "yajñaḥ samāpyatāṃ tāta sagarasya mahātmanaḥ",
    "GE07mbh_03_u:106.029a": "aṃśumān evam uktas tu kapilena mahātmanā",
    "GE07mbh_03_u:106.029c": "ājagāma hayaṃ gṛhya yajñavāṭaṃ mahātmanaḥ",
    "GE07mbh_03_u:106.030a": "so 'bhivādya tataḥ pādau sagarasya mahātmanaḥ",
    "GE07mbh_03_u:106.030c": "mūrdhni tenāpy upāghrātas tasmai sarvaṃ nyavedayat",
    "GE07mbh_03_u:106.031a": "yathā dṛṣṭaṃ śrutaṃ cāpi sāgarāṇāṃ kṣayaṃ tathā",
    "GE07mbh_03_u:106.031c": "taṃ cāsmai hayam ācaṣṭa yajñavāṭam upāgatam",
    "GE07mbh_03_u:106.032a": "tac chrutvā sagaro rājā putrajaṃ duḥkham atyajat",
    "GE07mbh_03_u:106.032c": "aṃśumantaṃ ca saṃpūjya samāpayata taṃ kratum",
    "GE07mbh_03_u:106.033a": "samāptayajñaḥ sagaro devaiḥ sarvaiḥ sabhājitaḥ",
    "GE07mbh_03_u:106.033c": "putratve kalpayām āsa samudraṃ varuṇālayam",
    "GE07mbh_03_u:106.034a": "praśāsya suciraṃ kālaṃ rājyaṃ rājīvalocanaḥ",
    "GE07mbh_03_u:106.034c": "pautre bhāraṃ samāveśya jagāma tridivaṃ tadā",
    "GE07mbh_03_u:106.035a": "aṃśumān api dharmātmā mahīṃ sāgaramekhalām",
    "GE07mbh_03_u:106.035c": "praśaśāsa mahārāja yathaivāsya",
    "GE07mbh_03_u:106.036a": "tasya putraḥ samabhavad dilīpo nāma dharmavit",
    "GE07mbh_03_u:106.036c": "tasmai rājyaṃ samādhāya aṃśumān api saṃsthitaḥ",
    "GE07mbh_03_u:106.037a": "dilīpas tu tataḥ śrutvā pitṝṇāṃ nidhanaṃ mahat",
    "GE07mbh_03_u:106.037c": "paryatapyata duḥkhena teṣāṃ gatim acintayat",
    "GE07mbh_03_u:106.038a": "gaṅgāvataraṇe yatnaṃ sumahac cākaron nṛpaḥ",
    "GE07mbh_03_u:106.038c": "na cāvatārayām āsa ceṣṭamāno yathābalam",
    "GE07mbh_03_u:106.038d-0528_01": "sa rājarṣir dilīpas tu yuyuje kāladharmaṇā",
    "GE07mbh_03_u:106.039a": "tasya putraḥ samabhavac chrīmān dharmaparāyaṇaḥ",
    "GE07mbh_03_u:106.039c": "bhagīratha iti khyātaḥ satyavāg anasūyakaḥ",
    "GE07mbh_03_u:106.040a": "abhiṣicya tu taṃ rājye dilīpo vanam āśritaḥ",
    "GE07mbh_03_u:106.040b-0529_01": "bhagīrathaṃ mahātmānaṃ satyadharmaparāyaṇam",
    "GE07mbh_03_u:106.040c": "tapaḥsiddhisamāyogāt sa rājā bharatarṣabha",
    "GE07mbh_03_u:106.040e": "vanāj jagāma tridivaṃ kālayogena bhārata",
    "GE07mbh_03_u:107.001": "lomaśa uvāca",
    "GE07mbh_03_u:107.001a": "sa tu rājā maheṣvāsaś cakravartī mahārathaḥ",
    "GE07mbh_03_u:107.001c": "babhūva sarvalokasya manonayananandanaḥ",
    "GE07mbh_03_u:107.002a": "sa śuśrāva mahābāhuḥ kapilena mahātmanā",
    "GE07mbh_03_u:107.002c": "pitṝṇāṃ nidhanaṃ ghoram aprāptiṃ tridivasya ca",
    "GE07mbh_03_u:107.003a": "sa rājyaṃ sacive nyasya hṛdayena vidūyatā",
    "GE07mbh_03_u:107.003c": "jagāma himavatpārśvaṃ tapas taptuṃ nareśvaraḥ",
    "GE07mbh_03_u:107.004a": "ārirādhayiṣur gaṅgāṃ tapasā dagdhakilbiṣaḥ",
    "GE07mbh_03_u:107.004c": "so 'paśyata naraśreṣṭha himavantaṃ nagottamam",
    "GE07mbh_03_u:107.005a": "śṛṅgair bahuvidhākārair dhātumadbhir alaṃkṛtam",
    "GE07mbh_03_u:107.005c": "pavanālambibhir meghaiḥ pariṣvaktaṃ samantataḥ",
    "GE07mbh_03_u:107.006a": "nadīkuñjanitambaiś ca sodakair upaśobhitam",
    "GE07mbh_03_u:107.006c": "guhākandarasaṃlīnaiḥ siṃhavyāghrair niṣevitam",
    "GE07mbh_03_u:107.007a": "śakunaiś ca vicitrāṅgaiḥ kūjadbhir vividhā giraḥ",
    "GE07mbh_03_u:107.007c": "bhṛṅgarājais tathā haṃsair dātyūhair jalakukkuṭaiḥ",
    "GE07mbh_03_u:107.008a": "mayūraiḥ śatapatraiś ca kokilair jīvajīvakaiḥ",
    "GE07mbh_03_u:107.008c": "cakorair asitāpāṅgais tathā putrapriyair api",
    "GE07mbh_03_u:107.009a": "jalasthāneṣu ramyeṣu padminībhiś ca saṃkulam",
    "GE07mbh_03_u:107.009c": "sārasānāṃ ca madhurair vyāhṛtaiḥ samalaṃkṛtam",
    "GE07mbh_03_u:107.010a": "kiṃnarair apsarobhiś ca niṣevitaśilātalam",
    "GE07mbh_03_u:107.010c": "diśāgajaviṣāṇāgraiḥ samantād ghṛṣṭapādapam",
    "GE07mbh_03_u:107.011a": "vidyādharānucaritaṃ nānāratnasamākulam",
    "GE07mbh_03_u:107.011c": "viṣolbaṇair bhujaṃgaiś ca dīptajihvair niṣevitam",
    "GE07mbh_03_u:107.012a": "kva cit kanakasaṃkāśaṃ kva cid rajatasaṃnibham",
    "GE07mbh_03_u:107.012c": "kva cid añjanapuñjābhaṃ himavantam upāgamat",
    "GE07mbh_03_u:107.013a": "sa tu tatra naraśreṣṭhas tapo ghoraṃ samāśritaḥ",
    "GE07mbh_03_u:107.013c": "phalamūlāmbubhakṣo 'bhūt sahasraṃ parivatsarān",
    "GE07mbh_03_u:107.014a": "saṃvatsarasahasre tu gate divye mahānadī",
    "GE07mbh_03_u:107.014c": "darśayām āsa taṃ gaṅgā tadā mūrtimatī svayam gaṅgovāca",
    "GE07mbh_03_u:107.015a": "kim icchasi mahārāja mattaḥ kiṃ ca dadāni te",
    "GE07mbh_03_u:107.015c": "tad bravīhi naraśreṣṭha kariṣyāmi vacas tava",
    "GE07mbh_03_u:107.016": "lomaśa uvāca",
    "GE07mbh_03_u:107.016a": "evam uktaḥ pratyuvāca rājā haimavatīṃ tadā",
    "GE07mbh_03_u:107.016b-0530_01": "tadā bhagīratho rājan praṇipatya kṛtāñjaliḥ",
    "GE07mbh_03_u:107.016c": "pitāmahā me varade kapilena mahānadi",
    "GE07mbh_03_u:107.016e": "anveṣamāṇās turagaṃ nītā vaivasvatakṣayam",
    "GE07mbh_03_u:107.017a": "ṣaṣṭis tāni sahasrāṇi sāgarāṇāṃ mahātmanām",
    "GE07mbh_03_u:107.017c": "kāpilaṃ teja āsādya kṣaṇena nidhanaṃ gatāḥ",
    "GE07mbh_03_u:107.018a": "teṣām evaṃ vinaṣṭānāṃ svarge vāso na vidyate",
    "GE07mbh_03_u:107.018c": "yāvat tāni śarīrāṇi tvaṃ jalair nābhiṣiñcasi",
    "GE07mbh_03_u:107.018d-0531_01": "tāvat svarge na vatsyaṃti mama pūrvapitāmahāḥ",
    "GE07mbh_03_u:107.018d-0532_01": "tāvat teṣāṃ gatir nāsti sāgarāṇāṃ mahānadi",
    "GE07mbh_03_u:107.019a": "svargaṃ naya mahābhāge matpitṝn sagarātmajān",
    "GE07mbh_03_u:107.019c": "teṣām arthe 'bhiyācāmi tvām ahaṃ vai mahānadi",
    "GE07mbh_03_u:107.020a": "etac chrutvā vaco rājño gaṅgā lokanamaskṛtā",
    "GE07mbh_03_u:107.020c": "bhagīratham idaṃ vākyaṃ suprītā samabhāṣata",
    "GE07mbh_03_u:107.021a": "kariṣyāmi mahārāja vacas te nātra saṃśayaḥ",
    "GE07mbh_03_u:107.021c": "vegaṃ tu mama durdhāryaṃ patantyā gaganāc cyutam",
    "GE07mbh_03_u:107.022a": "na śaktas triṣu lokeṣu kaś cid dhārayituṃ nṛpa",
    "GE07mbh_03_u:107.022c": "anyatra vibudhaśreṣṭhān nīlakaṇṭhān maheśvarāt",
    "GE07mbh_03_u:107.023a": "taṃ toṣaya mahābāho tapasā varadaṃ haram",
    "GE07mbh_03_u:107.023c": "sa tu māṃ pracyutāṃ devaḥ śirasā dhārayiṣyati",
    "GE07mbh_03_u:107.023e": "kariṣyati ca te kāmaṃ pitṝṇāṃ hitakāmyayā",
    "GE07mbh_03_u:107.023f-0533_01": "tapasārādhitaḥ śaṃbhur bhagavāṃl lokabhāvanaḥ",
    "GE07mbh_03_u:107.024a": "etac chrutvā vaco rājan mahārājo bhagīrathaḥ",
    "GE07mbh_03_u:107.024c": "kailāsaṃ parvataṃ gatvā toṣayām āsa śaṃkaram",
    "GE07mbh_03_u:107.025a": "tatas tena samāgamya kālayogena kena cit",
    "GE07mbh_03_u:107.025b-0534_01": "gaṅgāvataraṇaṃ rājann ayācata mahīpatiḥ",
    "GE07mbh_03_u:107.025c": "agṛhṇāc ca varaṃ tasmād gaṅgāyā dhāraṇaṃ nṛpa",
    "GE07mbh_03_u:107.025e": "svargavāsaṃ samuddiśya pitṝṇāṃ sa narottamaḥ",
    "GE07mbh_03_u:108.001": "lomaśa uvāca",
    "GE07mbh_03_u:108.001a": "bhagīrathavacaḥ śrutvā priyārthaṃ ca divaukasām",
    "GE07mbh_03_u:108.001c": "evam astv iti rājānaṃ bhagavān pratyabhāṣata",
    "GE07mbh_03_u:108.002a": "dhārayiṣye mahābāho gaganāt pracyutāṃ śivām",
    "GE07mbh_03_u:108.002c": "divyāṃ devanadīṃ puṇyāṃ tvatkṛte nṛpasattama",
    "GE07mbh_03_u:108.003a": "evam uktvā mahābāho himavantam upāgamat",
    "GE07mbh_03_u:108.003c": "saṃvṛtaḥ pārṣadair ghorair nānāpraharaṇodyataiḥ",
    "GE07mbh_03_u:108.004a": "tataḥ sthitvā naraśreṣṭhaṃ bhagīratham uvāca ha",
    "GE07mbh_03_u:108.004c": "prayācasva mahābāho śailarājasutāṃ nadīm",
    "GE07mbh_03_u:108.004d-0535_01": "pitṝṇāṃ pāvanārthaṃ te tām ahaṃ manujādhipa",
    "GE07mbh_03_u:108.004e": "patamānāṃ saricchreṣṭhāṃ dhārayiṣye triviṣṭapāt",
    "GE07mbh_03_u:108.005a": "etac chrutvā vaco rājā śarveṇa samudāhṛtam",
    "GE07mbh_03_u:108.005c": "prayataḥ praṇato bhūtvā gaṅgāṃ samanucintayat",
    "GE07mbh_03_u:108.006a": "tataḥ puṇyajalā ramyā rājñā samanucintitā",
    "GE07mbh_03_u:108.006c": "īśānaṃ ca sthitaṃ dṛṣṭvā gaganāt sahasā cyutā",
    "GE07mbh_03_u:108.007a": "tāṃ pracyutāṃ tato dṛṣṭvā devāḥ sārdhaṃ maharṣibhiḥ",
    "GE07mbh_03_u:108.007c": "gandharvoragarakṣāṃsi samājagmur didṛkṣayā",
    "GE07mbh_03_u:108.008a": "tataḥ papāta gaganād gaṅgā himavataḥ sutā",
    "GE07mbh_03_u:108.008c": "samudbhrāntamahāvartā mīnagrāhasamākulā",
    "GE07mbh_03_u:108.009a": "tāṃ dadhāra haro rājan gaṅgāṃ gaganamekhalām",
    "GE07mbh_03_u:108.009c": "lalāṭadeśe patitāṃ mālāṃ muktāmayīm iva",
    "GE07mbh_03_u:108.010a": "sā babhūva visarpantī tridhā rājan samudragā",
    "GE07mbh_03_u:108.010c": "phenapuñjākulajalā haṃsānām iva paṅktayaḥ",
    "GE07mbh_03_u:108.011a": "kva cid ābhogakuṭilā praskhalantī kva cit kva cit",
    "GE07mbh_03_u:108.011c": "svaphenapaṭasaṃvītā matteva pramadāvrajat",
    "GE07mbh_03_u:108.011e": "kva cit sā toyaninadair nadantī nādam uttamam",
    "GE07mbh_03_u:108.011f-0536_01": "kva cid ākāśam āvartaiḥ saṃkṣipantīva sarvaśaḥ",
    "GE07mbh_03_u:108.012a": "evaṃ prakārān subahūn kurvantī gaganāc cyutā",
    "GE07mbh_03_u:108.012c": "pṛthivītalam āsādya bhagīratham athābravīt",
    "GE07mbh_03_u:108.013a": "darśayasva mahārāja mārgaṃ kena vrajāmy aham",
    "GE07mbh_03_u:108.013c": "tvadartham avatīrṇāsmi pṛthivīṃ pṛthivīpate",
    "GE07mbh_03_u:108.014a": "etac chrutvā vaco rājā prātiṣṭhata bhagīrathaḥ",
    "GE07mbh_03_u:108.014c": "yatra tāni śarīrāṇi sāgarāṇāṃ mahātmanām",
    "GE07mbh_03_u:108.014d-0537_01": "prāpayām āsa dharmajñaḥ pitṛdevāntikaṃ nadīm",
    "GE07mbh_03_u:108.014e": "pāvanārthaṃ naraśreṣṭha puṇyena salilena ha",
    "GE07mbh_03_u:108.015a": "gaṅgāyā dhāraṇaṃ kṛtvā haro lokanamaskṛtaḥ",
    "GE07mbh_03_u:108.015c": "kailāsaṃ parvataśreṣṭhaṃ jagāma tridaśaiḥ saha",
    "GE07mbh_03_u:108.016a": "samudraṃ ca samāsādya gaṅgayā sahito nṛpaḥ",
    "GE07mbh_03_u:108.016c": "pūrayām āsa vegena samudraṃ varuṇālayam",
    "GE07mbh_03_u:108.016d-0538_01": "jahnunā ca dhṛtā muktā jāhnavī tena saṃsmṛtā",
    "GE07mbh_03_u:108.017a": "duhitṛtve ca nṛpatir gaṅgāṃ samanukalpayat",
    "GE07mbh_03_u:108.017c": "pitṝṇāṃ codakaṃ tatra dadau pūrṇamanorathaḥ",
    "GE07mbh_03_u:108.018a": "etat te sarvam ākhyātaṃ gaṅgā tripathagā yathā",
    "GE07mbh_03_u:108.018c": "pūraṇārthaṃ samudrasya pṛthivīm avatāritā",
    "GE07mbh_03_u:108.018d-0539_01": "kāleyāś ca yathā rājaṃs tridaśair vinipātitāḥ",
    "GE07mbh_03_u:108.019a": "samudraś ca yathā pītaḥ kāraṇārthe mahātmanā",
    "GE07mbh_03_u:108.019c": "vātāpiś ca yathā nītaḥ kṣayaṃ sa brahmahā prabho",
    "GE07mbh_03_u:108.019e": "agastyena mahārāja yan māṃ tvaṃ paripṛcchasi",
    "GE07mbh_03_u:109.001": "vaiśaṃpāyana uvāca",
    "GE07mbh_03_u:109.001a": "tataḥ prayātaḥ kaunteyaḥ krameṇa bharatarṣabha",
    "GE07mbh_03_u:109.001c": "nandām aparanandāṃ ca nadyau pāpabhayāpahe",
    "GE07mbh_03_u:109.002a": "sa parvataṃ samāsādya hemakūṭam anāmayam",
    "GE07mbh_03_u:109.002c": "acintyān adbhutān bhāvān dadarśa subahūn nṛpaḥ",
    "GE07mbh_03_u:109.003a": "vāco yatrābhavan meghā upalāś ca sahasraśaḥ",
    "GE07mbh_03_u:109.003c": "nāśaknuvaṃs tam āroḍhuṃ viṣaṇṇamanaso janāḥ",
    "GE07mbh_03_u:109.004a": "vāyur nityaṃ vavau yatra nityaṃ devaś ca varṣati",
    "GE07mbh_03_u:109.004b-0540_01": "svādhyāyaghoṣaś ca tathā śrūyate na ca dṛśyate",
    "GE07mbh_03_u:109.004b-0541_01": "makṣikāś cādaśaṃs tatra tapasaḥ pratighātikāḥ",
    "GE07mbh_03_u:109.004b-0541_02": "nirvedo jāyate tatra gṛhāṇi smarate janaḥ",
    "GE07mbh_03_u:109.004c": "sāyaṃ prātaś ca bhagavān dṛśyate havyavāhanaḥ",
    "GE07mbh_03_u:109.005a": "evaṃ bahuvidhān bhāvān adbhutān vīkṣya pāṇḍavaḥ",
    "GE07mbh_03_u:109.005c": "lomaśaṃ punar eva sma paryapṛcchat tad adbhutam yudhiṣṭhiraḥ",
    "GE07mbh_03_u:109.005d-0542_01": "yad etad bhagavaṃś citraṃ parvate 'smin mahaujasi",
    "GE07mbh_03_u:109.005d-0542_02": "etan me sarvam ācakṣva vistareṇa mahādyute",
    "GE07mbh_03_u:109.006": "lomaśa uvāca",
    "GE07mbh_03_u:109.006a": "yathāśrutam idaṃ pūrvam asmābhir arikarśana",
    "GE07mbh_03_u:109.006c": "tad ekāgramanā rājan nibodha gadato mama",
    "GE07mbh_03_u:109.007a": "asminn ṛṣabhakūṭe 'bhūd ṛṣabho nāma tāpasaḥ",
    "GE07mbh_03_u:109.007c": "anekaśatavarṣāyus tapasvī kopano bhṛśam",
    "GE07mbh_03_u:109.008a": "sa vai saṃbhāṣyamāṇo 'nyaiḥ kopād girim uvāca ha",
    "GE07mbh_03_u:109.008c": "ya iha vyāharet kaś cid upalān utsṛjes tadā",
    "GE07mbh_03_u:109.009a": "vātaṃ cāhūya mā śabdam ity uvāca sa tāpasaḥ",
    "GE07mbh_03_u:109.009c": "vyāharaṃś caiva puruṣo meghena vinivāryate",
    "GE07mbh_03_u:109.010a": "evam etāni karmāṇi rājaṃs tena maharṣiṇā",
    "GE07mbh_03_u:109.010c": "kṛtāni kāni cit kopāt pratiṣiddhāni kāni cit",
    "GE07mbh_03_u:109.011a": "nandām abhigatān devān purā rājann iti śrutiḥ",
    "GE07mbh_03_u:109.011c": "anvapadyanta sahasā puruṣā devadarśinaḥ",
    "GE07mbh_03_u:109.012a": "te darśanam anicchanto devāḥ śakrapurogamāḥ",
    "GE07mbh_03_u:109.012c": "durgaṃ cakrur imaṃ deśaṃ giripratyūharūpakam",
    "GE07mbh_03_u:109.013a": "tadā prabhṛti kaunteya narā girim imaṃ sadā",
    "GE07mbh_03_u:109.013c": "nāśaknuvan abhidraṣṭuṃ kuta evādhirohitum",
    "GE07mbh_03_u:109.014a": "nātaptatapasā śakyo draṣṭum eṣa mahāgiriḥ",
    "GE07mbh_03_u:109.014c": "āroḍhuṃ vāpi kaunteya tasmān niyatavāg bhava",
    "GE07mbh_03_u:109.015a": "iha devāḥ sadā sarve yajñān ājahrur uttamān",
    "GE07mbh_03_u:109.015c": "teṣām etāni liṅgāni dṛśyante 'dyāpi bhārata",
    "GE07mbh_03_u:109.016a": "kuśākāreva dūrveyaṃ saṃstīrṇeva ca bhūr iyam",
    "GE07mbh_03_u:109.016c": "yūpaprakārā bahavo vṛkṣāś ceme viśāṃ pate",
    "GE07mbh_03_u:109.017a": "devāś ca ṛṣayaś caiva vasanty adyāpi bhārata",
    "GE07mbh_03_u:109.017c": "teṣāṃ sāyaṃ tathā prātar dṛśyate havyavāhanaḥ",
    "GE07mbh_03_u:109.018a": "ihāplutānāṃ kaunteya sadyaḥ pāpmā vihanyate",
    "GE07mbh_03_u:109.018c": "kuruśreṣṭhābhiṣekaṃ vai tasmāt kuru sahānujaḥ",
    "GE07mbh_03_u:109.019a": "tato nandāplutāṅgas tvaṃ kauśikīm abhiyāsyasi",
    "GE07mbh_03_u:109.019c": "viśvāmitreṇa yatrograṃ tapas taptam anuttamam",
    "GE07mbh_03_u:109.020": "vaiśaṃpāyana uvāca",
    "GE07mbh_03_u:109.020a": "tatas tatra samāplutya gātrāṇi sagaṇo nṛpaḥ",
    "GE07mbh_03_u:109.020c": "jagāma kauśikīṃ puṇyāṃ ramyāṃ śivajalāṃ nadīm",
    "GE07mbh_03_u:110.001": "lomaśa uvāca",
    "GE07mbh_03_u:110.001a": "eṣā devanadī puṇyā kauśikī bharatarṣabha",
    "GE07mbh_03_u:110.001c": "viśvāmitrāśramo ramya eṣa cātra prakāśate",
    "GE07mbh_03_u:110.002a": "āśramaś caiva puṇyākhyaḥ kāśyapasya mahātmanaḥ",
    "GE07mbh_03_u:110.002c": "ṛśyaśṛṅgaḥ suto yasya tapasvī saṃyatendriyaḥ",
    "GE07mbh_03_u:110.003a": "tapaso yaḥ prabhāvena varṣayām āsa vāsavam",
    "GE07mbh_03_u:110.003c": "anāvṛṣṭyāṃ bhayād yasya vavarṣa balavṛtrahā",
    "GE07mbh_03_u:110.004a": "mṛgyāṃ jātaḥ sa tejasvī kāśyapasya sutaḥ prabhuḥ",
    "GE07mbh_03_u:110.004c": "viṣaye lomapādasya yaś cakārādbhutaṃ mahat",
    "GE07mbh_03_u:110.005a": "nivartiteṣu sasyeṣu yasmai śāntāṃ dadau nṛpaḥ",
    "GE07mbh_03_u:110.005c": "lomapādo duhitaraṃ sāvitrīṃ savitā yathā",
    "GE07mbh_03_u:110.006": "yudhiṣṭhira uvāca",
    "GE07mbh_03_u:110.006a": "ṛśyaśṛṅgaḥ kathaṃ mṛgyām utpannaḥ kāśyapātmajaḥ",
    "GE07mbh_03_u:110.006c": "viruddhe yonisaṃsarge kathaṃ ca tapasā yutaḥ",
    "GE07mbh_03_u:110.007a": "kimarthaṃ ca bhayāc chakras tasya bālasya dhīmataḥ",
    "GE07mbh_03_u:110.007c": "anāvṛṣṭyāṃ pravṛttāyāṃ vavarṣa balavṛtrahā",
    "GE07mbh_03_u:110.008a": "kathaṃrūpā ca śāntābhūd rājaputrī yatavratā",
    "GE07mbh_03_u:110.008c": "lobhayām āsa yā ceto mṛgabhūtasya tasya vai",
    "GE07mbh_03_u:110.009a": "lomapādaś ca rājarṣir yadāśrūyata dhārmikaḥ",
    "GE07mbh_03_u:110.009c": "kathaṃ vai viṣaye tasya nāvarṣat pākaśāsanaḥ",
    "GE07mbh_03_u:110.010a": "etan me bhagavan sarvaṃ vistareṇa yathātatham",
    "GE07mbh_03_u:110.010c": "vaktum arhasi śuśrūṣor ṛṣyaśṛṅgasya ceṣṭitam",
    "GE07mbh_03_u:110.011": "lomaśa uvāca",
    "GE07mbh_03_u:110.011a": "vibhāṇḍakasya brahmarṣes tapasā bhāvitātmanaḥ",
    "GE07mbh_03_u:110.011c": "amoghavīryasya sataḥ prajāpatisamadyuteḥ",
    "GE07mbh_03_u:110.012a": "śṛṇu putro yathā jāta ṛśyaśṛṅgaḥ pratāpavān",
    "GE07mbh_03_u:110.012c": "mahāhrade mahātejā bālaḥ sthavirasaṃmataḥ",
    "GE07mbh_03_u:110.013a": "mahāhradaṃ samāsādya kāśyapas tapasi sthitaḥ",
    "GE07mbh_03_u:110.013c": "dīrghakālaṃ pariśrānta ṛṣir devarṣisaṃmataḥ",
    "GE07mbh_03_u:110.014a": "tasya retaḥ pracaskanda dṛṣṭvāpsarasam urvaśīm",
    "GE07mbh_03_u:110.014c": "apsūpaspṛśato rājan mṛgī tac cāpibat tadā",
    "GE07mbh_03_u:110.015a": "saha toyena tṛṣitā sā garbhiṇy abhavan nṛpa",
    "GE07mbh_03_u:110.015b-0543_01": "sā puroktā bhagavatā brahmaṇā lokakartṛṇā",
    "GE07mbh_03_u:110.015b-0543_02": "devakanyā mṛgī bhūtvā muniṃ sūya vimokṣyase",
    "GE07mbh_03_u:110.015c": "amoghatvād vidheś caiva bhāvitvād daivanirmitāt",
    "GE07mbh_03_u:110.016a": "tasyāṃ mṛgyāṃ samabhavat tasya putro mahān ṛṣiḥ",
    "GE07mbh_03_u:110.016c": "ṛśyaśṛṅgas taponityo vana eva vyavardhata",
    "GE07mbh_03_u:110.017a": "tasyarśyaśṛṅgaṃ śirasi rājann āsīn mahātmanaḥ",
    "GE07mbh_03_u:110.017c": "tenarśyaśṛṅga ity evaṃ tadā sa prathito 'bhavat",
    "GE07mbh_03_u:110.018a": "na tena dṛṣṭapūrvo 'nyaḥ pitur anyatra mānuṣaḥ",
    "GE07mbh_03_u:110.018c": "tasmāt tasya mano nityaṃ brahmacarye 'bhavan nṛpa",
    "GE07mbh_03_u:110.019a": "etasminn eva kāle tu sakhā daśarathasya vai",
    "GE07mbh_03_u:110.019c": "lomapāda iti khyāto aṅgānām īśvaro 'bhavat",
    "GE07mbh_03_u:110.019d-0544_01": "premoṣitāpacāreṇa tasya rājño yudhiṣṭhira",
    "GE07mbh_03_u:110.020a": "tena kāmaḥ kṛto mithyā brāhmaṇebhya iti śrutiḥ",
    "GE07mbh_03_u:110.020b-0545_01": "daivopahatasattvena dharmajñenāpi bhārata",
    "GE07mbh_03_u:110.020c": "sa brāhmaṇaiḥ parityaktas tadā vai jagatīpatiḥ",
    "GE07mbh_03_u:110.021a": "purohitāpacārāc ca tasya rājño yadṛcchayā",
    "GE07mbh_03_u:110.021c": "na vavarṣa sahasrākṣas tato 'pīḍyanta vai prajāḥ",
    "GE07mbh_03_u:110.022a": "sa brāhmaṇān paryapṛcchat tapoyuktān manīṣiṇaḥ",
    "GE07mbh_03_u:110.022c": "pravarṣaṇe surendrasya samarthān pṛthivīpatiḥ",
    "GE07mbh_03_u:110.023a": "kathaṃ pravarṣet parjanya upāyaḥ paridṛśyatām",
    "GE07mbh_03_u:110.023c": "tam ūcuś coditās tena svamatāni manīṣiṇaḥ",
    "GE07mbh_03_u:110.024a": "tatra tv eko munivaras taṃ rājānam uvāca ha",
    "GE07mbh_03_u:110.024c": "kupitās tava rājendra brāhmaṇā niskṛtiṃ cara",
    "GE07mbh_03_u:110.025a": "ṛśyaśṛṅgaṃ munisutam ānayasva ca pārthiva",
    "GE07mbh_03_u:110.025c": "vāneyam anabhijñaṃ ca nārīṇām ārjave ratam",
    "GE07mbh_03_u:110.026a": "sa ced avatared rājan viṣayaṃ te mahātapāḥ",
    "GE07mbh_03_u:110.026c": "sadyaḥ pravarṣet parjanya iti me nātra saṃśayaḥ",
    "GE07mbh_03_u:110.027a": "etac chrutvā vaco rājan kṛtvā niskṛtim ātmanaḥ",
    "GE07mbh_03_u:110.027c": "sa gatvā punar āgacchat prasanneṣu dvijātiṣu",
    "GE07mbh_03_u:110.027e": "rājānam āgataṃ dṛṣṭvā pratisaṃjagṛhuḥ prajāḥ",
    "GE07mbh_03_u:110.027f-0546_01": "sa ca tāḥ pratijagrāha piteva hitakṛt sadā",
    "GE07mbh_03_u:110.028a": "tato 'ṅgapatir āhūya sacivān mantrakovidān",
    "GE07mbh_03_u:110.028c": "ṛśyaśṛṅgāgame yatnam akaron mantraniścaye",
    "GE07mbh_03_u:110.029a": "so 'dhyagacchad upāyaṃ tu tair amātyaiḥ sahācyutaḥ",
    "GE07mbh_03_u:110.029c": "śāstrajñair alam arthajñair nītyāṃ ca pariniṣṭhitaiḥ",
    "GE07mbh_03_u:110.030a": "tata ānāyayām āsa vāramukhyā mahīpatiḥ",
    "GE07mbh_03_u:110.030c": "veśyāḥ sarvatra niṣṇātās tā uvāca sa pārthivaḥ",
    "GE07mbh_03_u:110.031a": "ṛśyaśṛṅgam ṛṣeḥ putram ānayadhvam upāyataḥ",
    "GE07mbh_03_u:110.031c": "lobhayitvābhiviśvāsya viṣayaṃ mama śobhanāḥ",
    "GE07mbh_03_u:110.031d-0547_01": "niyojayām āsa ca tās tasya bālasya lobhane",
    "GE07mbh_03_u:110.032a": "tā rājabhayabhītāś ca śāpabhītāś ca yoṣitaḥ",
    "GE07mbh_03_u:110.032c": "aśakyam ūcus tat kāryaṃ vivarṇā gatacetasaḥ",
    "GE07mbh_03_u:110.033a": "tatra tv ekā jaradyoṣā rājānam idam abravīt",
    "GE07mbh_03_u:110.033c": "prayatiṣye mahārāja tam ānetuṃ tapodhanam",
    "GE07mbh_03_u:110.034a": "abhipretāṃs tu me kāmān samanujñātum arhasi",
    "GE07mbh_03_u:110.034c": "tataḥ śakṣye lobhayitum ṛśyaśṛṅgam ṛṣeḥ sutam",
    "GE07mbh_03_u:110.035a": "tasyāḥ sarvam abhiprāyam anvajānāt sa pārthivaḥ",
    "GE07mbh_03_u:110.035c": "dhanaṃ ca pradadau bhūri ratnāni vividhāni ca",
    "GE07mbh_03_u:110.036a": "tato rūpeṇa saṃpannā vayasā ca mahīpate",
    "GE07mbh_03_u:110.036c": "striya ādāya kāś cit sā jagāma vanam añjasā",
    "GE07mbh_03_u:111.001": "lomaśa uvāca",
    "GE07mbh_03_u:111.001a": "sā tu nāvyāśramaṃ cakre rājakāryārthasiddhaye",
    "GE07mbh_03_u:111.001c": "saṃdeśāc caiva nṛpateḥ svabuddhyā caiva bhārata",
    "GE07mbh_03_u:111.002a": "nānāpuṣpaphalair vṛkṣaiḥ kṛtrimair upaśobhitam",
    "GE07mbh_03_u:111.002c": "nānāgulmalatopetaiḥ svādukāmaphalapradaiḥ",
    "GE07mbh_03_u:111.003a": "atīva ramaṇīyaṃ tad atīva ca manoharam",
    "GE07mbh_03_u:111.003c": "cakre nāvyāśramaṃ ramyam adbhutopamadarśanam",
    "GE07mbh_03_u:111.004a": "tato nibadhya tāṃ nāvam adūre kāśyapāśramāt",
    "GE07mbh_03_u:111.004c": "cārayām āsa puruṣair vihāraṃ tasya vai muneḥ",
    "GE07mbh_03_u:111.005a": "tato duhitaraṃ veśyā samādhāyetikṛtyatām",
    "GE07mbh_03_u:111.005c": "dṛṣṭvāntaraṃ kāśyapasya prāhiṇod buddhisaṃmatām",
    "GE07mbh_03_u:111.006a": "sā tatra gatvā kuśalā taponityasya saṃnidhau",
    "GE07mbh_03_u:111.006c": "āśramaṃ taṃ samāsādya dadarśa tam ṛṣeḥ sutam veśyovāca",
    "GE07mbh_03_u:111.007a": "kaccin mune kuśalaṃ tāpasānāṃ; kaccic ca vo mūlaphalaṃ prabhūtam",
    "GE07mbh_03_u:111.007c": "kaccid bhavān ramate cāśrame 'smiṃs; tvāṃ vai draṣṭuṃ sāṃpratam āgato 'smi",
    "GE07mbh_03_u:111.008a": "kaccit tapo vardhate tāpasānāṃ; pitā ca te kaccid ahīnatejāḥ",
    "GE07mbh_03_u:111.008c": "kaccit tvayā prīyate caiva vipra; kaccit svādhyāyaḥ kriyate ṛśyaśṛṅga",
    "GE07mbh_03_u:111.009": "ṛśyaśṛṅga uvāca",
    "GE07mbh_03_u:111.009a": "ṛddho bhavāñ jyotir iva prakāśate; manye cāhaṃ tvām abhivādanīyam",
    "GE07mbh_03_u:111.009c": "pādyaṃ vai te saṃpradāsyāmi kāmād; yathādharmaṃ phalamūlāni caiva",
    "GE07mbh_03_u:111.010a": "kauśyāṃ bṛsyām āssva yathopajoṣaṃ; kṛṣṇājinenāvṛtāyāṃ sukhāyām",
    "GE07mbh_03_u:111.010c": "kva cāśramas tava kiṃ nāma cedaṃ; vrataṃ brahmaṃś carasi hi devavat tvam veśyovāca",
    "GE07mbh_03_u:111.011a": "mamāśramaḥ kāśyapaputra ramyas; triyojanaṃ śailam imaṃ pareṇa",
    "GE07mbh_03_u:111.011c": "tatra svadharmo 'nabhivādanaṃ no; na codakaṃ pādyam upaspṛśāmaḥ",
    "GE07mbh_03_u:111.011d-0548_01": "bhavatā nābhivādyo 'ham abhivādyo bhavān mayā",
    "GE07mbh_03_u:111.011d-0548_02": "vratam etādṛśaṃ brahman pariṣvajyo bhavān mayā",
    "GE07mbh_03_u:111.012": "ṛśyaśṛṅga uvāca",
    "GE07mbh_03_u:111.012a": "phalāni pakvāni dadāni te 'haṃ; bhallātakāny āmalakāni",
    "GE07mbh_03_u:111.012c": "parūṣakānīṅgudadhanvanāni; priyālānāṃ kāmakāraṃ kuruṣva",
    "GE07mbh_03_u:111.012d-0549_01": "gṛhāṇa kāmād dhi mamopakārāt",
    "GE07mbh_03_u:111.012d-0549_02": "kuruṣva kāmaṃ yad abhīpsitaṃ me",
    "GE07mbh_03_u:111.013": "lomaśa uvāca",
    "GE07mbh_03_u:111.013a": "sā tāni sarvāṇi visarjayitvā; bhakṣān mahārhān pradadau tato 'smai",
    "GE07mbh_03_u:111.013c": "tāny ṛśyaśṛṅgasya mahārasāni; bhṛśaṃ surūpāṇi ruciṃ dadur hi",
    "GE07mbh_03_u:111.014a": "dadau ca mālyāni sugandhavanti; citrāṇi vāsāṃsi ca bhānumanti",
    "GE07mbh_03_u:111.014c": "pānāni cāgryāṇi tato mumoda; cikrīḍa caiva prajahāsa caiva",
    "GE07mbh_03_u:111.015a": "sā kandukenāramatāsya mūle; vibhajyamānā phalitā lateva",
    "GE07mbh_03_u:111.015c": "gātraiś ca gātrāṇi niṣevamāṇā; samāśliṣac cāsakṛd ṛśyaśṛṅgam",
    "GE07mbh_03_u:111.016a": "sarjān aśokāṃs tilakāṃś ca vṛkṣān; prapuṣpitān avanāmyāvabhajya",
    "GE07mbh_03_u:111.016c": "vilajjamāneva madābhibhūtā; pralobhayām āsa sutaṃ maharṣeḥ",
    "GE07mbh_03_u:111.017a": "atharśyaśṛṅgaṃ vikṛtaṃ samīkṣya; punaḥ punaḥ pīḍya ca kāyam asya",
    "GE07mbh_03_u:111.017c": "avekṣamāṇā śanakair jagāma; kṛtvāgnihotrasya tadāpadeśam",
    "GE07mbh_03_u:111.018a": "tasyāṃ gatāyāṃ madanena matto; vicetanaś cābhavad ṛśyaśṛṅgaḥ",
    "GE07mbh_03_u:111.018c": "tām eva bhāvena gatena śūnyo; viniḥśvasann ārtarūpo babhūva",
    "GE07mbh_03_u:111.019a": "tato muhūrtād dharipiṅgalākṣaḥ; praveṣṭito romabhirā nakhāgrāt",
    "GE07mbh_03_u:111.019c": "svādhyāyavān vṛttasamādhiyukto; vibhāṇḍakaḥ kāśyapaḥ prādurāsīt",
    "GE07mbh_03_u:111.020a": "so 'paśyad āsīnam upetya putraṃ; dhyāyantam ekaṃ viparītacittam",
    "GE07mbh_03_u:111.020c": "viniḥśvasantaṃ muhur ūrdhvadṛṣṭiṃ; vibhāṇḍakaḥ putram uvāca dīnam",
    "GE07mbh_03_u:111.021a": "na kalpyante samidhaḥ kiṃ nu tāta; kaccid dhutaṃ cāgnihotraṃ tvayādya",
    "GE07mbh_03_u:111.021c": "sunirṇiktaṃ sruksruvaṃ homadhenuḥ; kaccit savatsā ca kṛtā tvayādya",
    "GE07mbh_03_u:111.022a": "na vai yathāpūrvam ivāsi putra; cintāparaś cāsi vicetanaś ca",
    "GE07mbh_03_u:111.022c": "dīno 'timātraṃ tvam ihādya kiṃ nu; pṛcchāmi tvāṃ ka ihādyāgato 'bhūt",
    "GE07mbh_03_u:112.001": "ṛśyaśṛṅga uvāca",
    "GE07mbh_03_u:112.001a": "ihāgato jaṭilo brahmacārī; na vai hrasvo nātidīrgho manasvī",
    "GE07mbh_03_u:112.001c": "suvarṇavarṇaḥ kamalāyatākṣaḥ; sutaḥ surāṇām iva śobhamānaḥ",
    "GE07mbh_03_u:112.002a": "samṛddharūpaḥ saviteva dīptaḥ; suśuklakṛṣṇākṣataraś cakoraiḥ",
    "GE07mbh_03_u:112.002c": "nīlāḥ prasannāś ca jaṭāḥ sugandhā; hiraṇyarajjugrathitāḥ sudīrghāḥ",
    "GE07mbh_03_u:112.003a": "ādhārarūpā punar asya kaṇṭhe; vibhrājate vidyud ivāntarikṣe",
    "GE07mbh_03_u:112.003c": "dvau cāsya piṇḍāv adhareṇa kaṇṭham; ajātaromau sumanoharau ca",
    "GE07mbh_03_u:112.004a": "vilagnamadhyaś ca sa nābhideśe; kaṭiś ca tasyātikṛtapramāṇā",
    "GE07mbh_03_u:112.004c": "tathāsya cīrāntaritā prabhāti; hiraṇmayī mekhalā me yatheyam",
    "GE07mbh_03_u:112.004d-0550_01": "anyac ca tasyādbhutadarśanīyā",
    "GE07mbh_03_u:112.004d-0550_02": "vibhāti mālā kanakaprabhāsā",
    "GE07mbh_03_u:112.004d-0550_03": "kaṇṭhe sthitā vakṣasi ghūrṇamānā",
    "GE07mbh_03_u:112.004d-0550_04": "yathākṣamālā bhavatā nibaddhā",
    "GE07mbh_03_u:112.005a": "anyac ca tasyādbhutadarśanīyaṃ; vikūjitaṃ pādayoḥ saṃprabhāti",
    "GE07mbh_03_u:112.005c": "pāṇyoś ca tadvat svanavan nibaddhau; kalāpakāv akṣamālā yatheyam",
    "GE07mbh_03_u:112.006a": "viceṣṭamānasya ca tasya tāni; kūjanti haṃsā sarasīva mattāḥ",
    "GE07mbh_03_u:112.006c": "cīrāṇi tasyādbhutadarśanāni; nemāni tadvan mama rūpavanti",
    "GE07mbh_03_u:112.007a": "vaktraṃ ca tasyādbhutadarśanīyaṃ; pravyāhṛtaṃ hlādayatīva cetaḥ",
    "GE07mbh_03_u:112.007c": "puṃskokilasyeva ca tasya vāṇī; tāṃ śṛṇvato me vyathito 'ntarātmā",
    "GE07mbh_03_u:112.008a": "yathā vanaṃ mādhavamāsi madhye; samīritaṃ śvasanenābhivāti",
    "GE07mbh_03_u:112.008c": "tathā sa vāty uttamapuṇyagandhī; niṣevyamāṇaḥ pavanena tāta",
    "GE07mbh_03_u:112.009a": "susaṃyatāś cāpi jaṭā vibhaktā; dvaidhīkṛtā bhānti samā lalāṭe",
    "GE07mbh_03_u:112.009c": "karṇau ca citrair iva cakravālaiḥ; samāvṛtau tasya surūpavadbhiḥ",
    "GE07mbh_03_u:112.010a": "tathā phalaṃ vṛttam atho vicitraṃ; samāhanat pāṇinā dakṣiṇena",
    "GE07mbh_03_u:112.010c": "tad bhūmim āsādya punaḥ punaś ca; samutpataty adbhutarūpam uccaiḥ",
    "GE07mbh_03_u:112.011a": "tac cāpi hatvā parivartate 'sau; vāterito vṛkṣa ivāvaghūrṇaḥ",
    "GE07mbh_03_u:112.011c": "taṃ prekṣya me putram ivāmarāṇāṃ; prītiḥ parā tāta ratiś ca jātā",
    "GE07mbh_03_u:112.012a": "sa me samāśliṣya punaḥ śarīraṃ; jaṭāsu gṛhyābhyavanāmya vaktram",
    "GE07mbh_03_u:112.012c": "vaktreṇa vaktraṃ praṇidhāya śabdaṃ; cakāra tan me 'janayat praharṣam",
    "GE07mbh_03_u:112.013a": "na cāpi pādyaṃ bahu manyate 'sau; phalāni cemāni mayāhṛtāni",
    "GE07mbh_03_u:112.013c": "evaṃvrato 'smīti ca mām avocat; phalāni cānyāni navāny adān me",
    "GE07mbh_03_u:112.014a": "mayopayuktāni phalāni tāni; nemāni tulyāni rasena teṣām",
    "GE07mbh_03_u:112.014c": "na cāpi teṣāṃ tvag iyaṃ yathaiṣāṃ; sārāṇi naiṣām iva santi teṣām",
    "GE07mbh_03_u:112.015a": "toyāni caivātirasāni mahyaṃ; prādāt sa vai pātum udārarūpaḥ",
    "GE07mbh_03_u:112.015c": "pītvaiva yāny abhyadhikaḥ praharṣo; mamābhavad bhūś caliteva cāsīt",
    "GE07mbh_03_u:112.016a": "imāni citrāṇi ca gandhavanti; mālyāni tasyodgrathitāni paṭṭaiḥ",
    "GE07mbh_03_u:112.016c": "yāni prakīryeha gataḥ svam eva; sa āśramaṃ tapasā dyotamānaḥ",
    "GE07mbh_03_u:112.017a": "gatena tenāsmi kṛto vicetā; gātraṃ ca me saṃparitapyatīva",
    "GE07mbh_03_u:112.017c": "icchāmi tasyāntikam āśu gantuṃ; taṃ ceha nityaṃ parivartamānam",
    "GE07mbh_03_u:112.018a": "gacchāmi tasyāntikam eva tāta; kā nāma sā vratacaryā ca tasya",
    "GE07mbh_03_u:112.018c": "icchāmy ahaṃ carituṃ tena sārdhaṃ; yathā tapaḥ sa caraty ugrakarmā",
    "GE07mbh_03_u:112.018d-0551_01": "cartuṃ tathecchā hṛdaye mamāsti",
    "GE07mbh_03_u:112.018d-0551_02": "dunoti cittaṃ yadi taṃ na paśye",
    "GE07mbh_03_u:113.001": "vibhāṇḍaka uvāca",
    "GE07mbh_03_u:113.001a": "rakṣāṃsi caitāni caranti putra; rūpeṇa tenādbhutadarśanena",
    "GE07mbh_03_u:113.001c": "atulyarūpāṇy atighoravanti; vighnaṃ sadā tapasaś cintayanti",
    "GE07mbh_03_u:113.002a": "surūparūpāṇi ca tāni tāta; pralobhayante vividhair upāyaiḥ",
    "GE07mbh_03_u:113.002c": "sukhāc ca lokāc ca nipātayanti; tāny ugrakarmāṇi munīn vaneṣu",
    "GE07mbh_03_u:113.003a": "na tāni seveta munir yatātmā; satāṃ lokān prārthayānaḥ kathaṃ cit",
    "GE07mbh_03_u:113.003c": "kṛtvā vighnaṃ tāpasānāṃ ramante; pāpācārās tapasas tāny apāpa",
    "GE07mbh_03_u:113.004a": "asajjanenācaritāni putra; pāpāny apeyāni madhūni tāni",
    "GE07mbh_03_u:113.004c": "mālyāni caitāni na vai munīnāṃ; smṛtāni citrojjvalagandhavanti",
    "GE07mbh_03_u:113.005": "lomaśa uvāca",
    "GE07mbh_03_u:113.005a": "rakṣāṃsi tānīti nivārya putraṃ; vibhāṇḍakas tāṃ mṛgayāṃ babhūva",
    "GE07mbh_03_u:113.005c": "nāsādayām āsa yadā tryaheṇa; tadā sa paryāvavṛte ''śramāya",
    "GE07mbh_03_u:113.006a": "yadā punaḥ kāśyapo vai jagāma; phalāny āhartuṃ vidhinā śrāmaṇena",
    "GE07mbh_03_u:113.006c": "tadā punar lobhayituṃ jagāma; sā veśayoṣā munim ṛśyaśṛṅgam",
    "GE07mbh_03_u:113.007a": "dṛṣṭvaiva tām ṛśyaśṛṅgaḥ prahṛṣṭaḥ; saṃbhrāntarūpo 'bhyapatat tadānīm",
    "GE07mbh_03_u:113.007c": "provāca caināṃ bhavato ''śramāya; gacchāva yāvan na pitā mamaiti",
    "GE07mbh_03_u:113.008a": "tato rājan kāśyapasyaikaputraṃ; praveśya yogena vimucya nāvam",
    "GE07mbh_03_u:113.008c": "pralobhayantyo vividhair upāyair; ājagmur aṅgādhipateḥ samīpam",
    "GE07mbh_03_u:113.009a": "saṃsthāpya tām āśramadarśane tu; saṃtāritāṃ nāvam atīva śubhrām",
    "GE07mbh_03_u:113.009c": "tīrād upādāya tathaiva cakre; rājāśramaṃ nāma vanaṃ vicitram",
    "GE07mbh_03_u:113.010a": "antaḥpure taṃ tu niveśya rājā; vibhāṇḍakasyātmajam ekaputram",
    "GE07mbh_03_u:113.010c": "dadarśa devaṃ sahasā pravṛṣṭam; āpūryamāṇaṃ ca jagaj jalena",
    "GE07mbh_03_u:113.010d-0552_01": "samāyāte ṛṣyaśṛṅge 'tha rājan",
    "GE07mbh_03_u:113.011a": "sa lomapādaḥ paripūrṇakāmaḥ; sutāṃ dadāv ṛśyaśṛṅgāya śāntām",
    "GE07mbh_03_u:113.011c": "krodhapratīkārakaraṃ ca cakre; gobhiś ca mārgeṣv abhikarṣaṇaṃ ca",
    "GE07mbh_03_u:113.012a": "vibhāṇḍakasyāvrajataḥ sa rājā; paśūn prabhūtān paśupāṃś ca vīrān",
    "GE07mbh_03_u:113.012c": "samādiśat putragṛddhī maharṣir; vibhāṇḍakaḥ paripṛcched yadā vaḥ",
    "GE07mbh_03_u:113.013a": "sa vaktavyaḥ prāñjalibhir bhavadbhiḥ; putrasya te paśavaḥ karṣaṇaṃ ca",
    "GE07mbh_03_u:113.013c": "kiṃ te priyaṃ vai kriyatāṃ maharṣe; dāsāḥ sma sarve tava vāci baddhāḥ",
    "GE07mbh_03_u:113.013d-0553_01": "tat kopaśānteḥ pratikāram evaṃ",
    "GE07mbh_03_u:113.013d-0553_02": "kṛtvā sukhī saṃbabhūvātha rājā",
    "GE07mbh_03_u:113.014a": "athopāyāt sa muniś caṇḍakopaḥ; svam āśramaṃ mūlaphalāni gṛhya",
    "GE07mbh_03_u:113.014c": "anveṣamāṇaś ca na tatra putraṃ; dadarśa cukrodha tato bhṛśaṃ saḥ",
    "GE07mbh_03_u:113.015a": "tataḥ sa kopena vidīryamāṇa; āśaṅkamāno nṛpater vidhānam",
    "GE07mbh_03_u:113.015c": "jagāma campāṃ pradidhakṣamāṇas; tam aṅgarājaṃ viṣayaṃ ca tasya",
    "GE07mbh_03_u:113.016a": "sa vai śrāntaḥ kṣudhitaḥ kāśyapas tān; ghoṣān samāsāditavān samṛddhān",
    "GE07mbh_03_u:113.016c": "gopaiś ca tair vidhivat pūjyamāno; rājeva tāṃ rātrim uvāsa tatra",
    "GE07mbh_03_u:113.017a": "saṃprāpya satkāram atīva tebhyaḥ; provāca kasya prathitāḥ stha saumyāḥ",
    "GE07mbh_03_u:113.017c": "ūcus tatas te 'bhyupagamya sarve; dhanaṃ tavedaṃ vihitaṃ sutasya",
    "GE07mbh_03_u:113.017d-0554_01": "gopās tathaite karṣaṇaṃ caivam ete",
    "GE07mbh_03_u:113.018a": "deśe tu deśe tu sa pūjyamānas; tāṃś caiva śṛṇvan madhurān pralāpān",
    "GE07mbh_03_u:113.018c": "praśāntabhūyiṣṭharajāḥ prahṛṣṭaḥ; samāsasādāṅgapatiṃ purastham",
    "GE07mbh_03_u:113.019a": "saṃpūjitas tena nararṣabheṇa; dadarśa putraṃ divi devaṃ yathendram",
    "GE07mbh_03_u:113.019c": "śāntāṃ snuṣāṃ caiva dadarśa tatra; saudāminīm uccarantīṃ yathaiva",
    "GE07mbh_03_u:113.020a": "grāmāṃś ca ghoṣāṃś ca sutaṃ ca dṛṣṭvā; śāntāṃ ca śānto 'sya paraḥ sa kopaḥ",
    "GE07mbh_03_u:113.020c": "cakāra tasmai paramaṃ prasādaṃ; vibhāṇḍako bhūmipater narendra",
    "GE07mbh_03_u:113.021a": "sa tatra nikṣipya sutaṃ maharṣir; uvāca sūryāgnisamaprabhāvam",
    "GE07mbh_03_u:113.021c": "jāte putre vanam evāvrajethā; rājñaḥ priyāṇy asya sarvāṇi kṛtvā",
    "GE07mbh_03_u:113.021d-0555_01": "kṛtvā tathaivāsya nṛpasya rājan",
    "GE07mbh_03_u:113.021d-0556_01": "ity uktvāsāv ṛśyaśṛṅgaṃ mahātmā",
    "GE07mbh_03_u:113.021d-0556_02": "vibhaṇḍako romapādena rājā",
    "GE07mbh_03_u:113.021d-0556_03": "saṃpūjito hṛṣṭacetā maharṣir",
    "GE07mbh_03_u:113.021d-0556_04": "yayau vanaṃ munivaryaiḥ prajuṣṭam",
    "GE07mbh_03_u:113.022a": "sa tadvacaḥ kṛtavān ṛśyaśṛṅgo; yayau ca yatrāsya pitā babhūva",
    "GE07mbh_03_u:113.022c": "śāntā cainaṃ paryacarad yathāvat; khe rohiṇī somam ivānukūlā",
    "GE07mbh_03_u:113.023a": "arundhatī vā subhagā vasiṣṭhaṃ; lopāmudrā vāpi yathā hy agastyam",
    "GE07mbh_03_u:113.023c": "nalasya vā damayantī yathābhūd; yathā śacī vajradharasya caiva",
    "GE07mbh_03_u:113.024a": "nāḍāyanī cendrasenā yathaiva; vaśyā nityaṃ mudgalasyājamīḍha rākoditendūdayatulyakīrteḥ",
    "GE07mbh_03_u:113.024b-0558_01": "yathā sītā dāśarather mahātmano",
    "GE07mbh_03_u:113.024b-0558_02": "yathā tava draupadī pāṇḍuputra",
    "GE07mbh_03_u:113.024c": "tathā śāntā ṛśyaśṛṅgaṃ vanasthaṃ; prītyā yuktā paryacaran narendra",
    "GE07mbh_03_u:113.025a": "tasyāśramaḥ puṇya eṣo vibhāti; mahāhradaṃ śobhayan puṇyakīrteḥ",
    "GE07mbh_03_u:113.025c": "atra snātaḥ kṛtakṛtyo viśuddhas; tīrthāny anyāny anusaṃyāhi rājan",
    "GE07mbh_03_u:114.001": "vaiśaṃpāyana uvāca",
    "GE07mbh_03_u:114.001a": "tataḥ prayātaḥ kauśikyāḥ pāṇḍavo janamejaya",
    "GE07mbh_03_u:114.001c": "ānupūrvyeṇa sarvāṇi jagāmāyatanāny uta",
    "GE07mbh_03_u:114.002a": "sa sāgaraṃ samāsādya gaṅgāyāḥ saṃgame nṛpa",
    "GE07mbh_03_u:114.002c": "nadīśatānāṃ pañcānāṃ madhye cakre samāplavam",
    "GE07mbh_03_u:114.003a": "tataḥ samudratīreṇa jagāma vasudhādhipaḥ",
    "GE07mbh_03_u:114.003c": "bhrātṛbhiḥ sahito vīraḥ kaliṅgān prati bhārata",
    "GE07mbh_03_u:114.004": "lomaśa uvāca",
    "GE07mbh_03_u:114.004a": "ete kaliṅgāḥ kaunteya yatra vaitaraṇī nadī",
    "GE07mbh_03_u:114.004c": "yatrāyajata dharmo 'pi devāñ śaraṇam etya vai",
    "GE07mbh_03_u:114.005a": "ṛṣibhiḥ samupāyuktaṃ yajñiyaṃ giriśobhitam",
    "GE07mbh_03_u:114.005c": "uttaraṃ tīram etad dhi satataṃ dvijasevitam",
    "GE07mbh_03_u:114.006a": "samena devayānena pathā svargam upeyuṣaḥ",
    "GE07mbh_03_u:114.006c": "atra vai ṛṣayo 'nye 'pi purā kratubhir ījire",
    "GE07mbh_03_u:114.007a": "atraiva rudro rājendra paśum ādattavān makhe",
    "GE07mbh_03_u:114.007c": "rudraḥ paśuṃ mānavendra bhāgo 'yam iti cābravīt",
    "GE07mbh_03_u:114.008a": "hṛte paśau tadā devās tam ūcur bharatarṣabha",
    "GE07mbh_03_u:114.008c": "mā parasvam abhidrogdhā mā dharmān sakalānn aśīḥ",
    "GE07mbh_03_u:114.009a": "tataḥ kalyāṇarūpābhir vāgbhis te rudram astuvan",
    "GE07mbh_03_u:114.009c": "iṣṭyā cainaṃ tarpayitvā mānayāṃ cakrire tadā",
    "GE07mbh_03_u:114.009d-0559_01": "eṣa te rudra bhāgo vai mā no yajñam imaṃ jahi",
    "GE07mbh_03_u:114.009d-0559_02": "ayaṃ te paśur ity evam ūcur devāḥ samāgatāḥ",
    "GE07mbh_03_u:114.010a": "tataḥ sa paśum utsṛjya devayānena jagmivān",
    "GE07mbh_03_u:114.010c": "atrānuvaṃśo rudrasya taṃ nibodha yudhiṣṭhira",
    "GE07mbh_03_u:114.011a": "ayātayāmaṃ sarvebhyo bhāgebhyo bhāgam uttamam",
    "GE07mbh_03_u:114.011c": "devāḥ saṃkalpayām āsur bhayād rudrasya śāśvatam",
    "GE07mbh_03_u:114.012a": "imāṃ gāthām atra gāyann apaḥ spṛśati yo naraḥ",
    "GE07mbh_03_u:114.012c": "devayānas tasya panthāś cakṣuś caiva prakāśate",
    "GE07mbh_03_u:114.013": "vaiśaṃpāyana uvāca",
    "GE07mbh_03_u:114.013a": "tato vaitaraṇīṃ sarve pāṇḍavā draupadī tathā",
    "GE07mbh_03_u:114.013c": "avatīrya mahābhāgā tarpayāṃ cakrire pitṝn",
    "GE07mbh_03_u:114.014": "yudhiṣṭhira uvāca",
    "GE07mbh_03_u:114.014a": "upaspṛśyaiva bhagavann asyāṃ nadyāṃ tapodhana",
    "GE07mbh_03_u:114.014c": "mānuṣād asmi viṣayād apetaḥ paśya lomaśa",
    "GE07mbh_03_u:114.015a": "sarvāṃl lokān prapaśyāmi prasādāt tava suvrata",
    "GE07mbh_03_u:114.015c": "vaikhānasānāṃ japatām eṣa śabdo mahātmanām",
    "GE07mbh_03_u:114.016": "lomaśa uvāca",
    "GE07mbh_03_u:114.016a": "triśataṃ vai sahasrāṇi yojanānāṃ yudhiṣṭhira",
    "GE07mbh_03_u:114.016c": "yatra dhvaniṃ śṛṇoṣy enaṃ tūṣṇīm āssva viśāṃ pate",
    "GE07mbh_03_u:114.017a": "etat svayaṃbhuvo rājan vanaṃ ramyaṃ prakāśate",
    "GE07mbh_03_u:114.017c": "yatrāyajata kaunteya viśvakarmā pratāpavān",
    "GE07mbh_03_u:114.018a": "yasmin yajñe hi bhūr dattā kaśyapāya mahātmane",
    "GE07mbh_03_u:114.018c": "saparvatavanoddeśā dakṣiṇā vai svayaṃbhuvā",
    "GE07mbh_03_u:114.019a": "avāsīdac ca kaunteya dattamātrā mahī tadā",
    "GE07mbh_03_u:114.019c": "uvāca cāpi kupitā lokeśvaram idaṃ prabhum",
    "GE07mbh_03_u:114.020a": "na māṃ martyāya bhagavan kasmai cid dātum arhasi",
    "GE07mbh_03_u:114.020c": "pradānaṃ mogham etat te yāsyāmy eṣā rasātalam",
    "GE07mbh_03_u:114.020d-0560_01": "ity evam uktvā pṛthivī jagāma ca rasātalam",
    "GE07mbh_03_u:114.020d-0560_02": "nimamajja kuruśreṣṭha yācyamānāpi bhārata",
    "GE07mbh_03_u:114.021a": "viṣīdantīṃ tu tāṃ dṛṣṭvā kaśyapo bhagavān ṛṣiḥ",
    "GE07mbh_03_u:114.021c": "prasādayāṃ babhūvātha tato bhūmiṃ viśāṃ pate",
    "GE07mbh_03_u:114.022a": "tataḥ prasannā pṛthivī tapasā tasya pāṇḍava",
    "GE07mbh_03_u:114.022c": "punar unmajjya salilād vedīrūpā sthitā babhau",
    "GE07mbh_03_u:114.023a": "saiṣā prakāśate rājan vedī saṃsthānalakṣaṇā",
    "GE07mbh_03_u:114.023c": "āruhyātra mahārāja vīryavān vai bhaviṣyasi",
    "GE07mbh_03_u:114.023d-0561_01": "saiṣā sāgaram āsādya rājan vedī samāśritā",
    "GE07mbh_03_u:114.023d-0561_02": "etām āruhya bhadraṃ te tvam ekas tara sāgaram",
    "GE07mbh_03_u:114.024a": "ahaṃ ca te svastyayanaṃ prayokṣye; yathā tvam enām adhirokṣyase 'dya",
    "GE07mbh_03_u:114.024c": "spṛṣṭā hi martyena tataḥ samudram; eṣā vedī praviśaty ājamīḍha",
    "GE07mbh_03_u:114.024d-0562_01": "oṃ namo viśvaguptāya namo viśvaparāya te",
    "GE07mbh_03_u:114.024d-0562_02": "sāṃnidhyaṃ kuru deveśa sāgare lavaṇāmbhasi",
    "GE07mbh_03_u:114.025a": "agnir mitro yonir āpo 'tha devyo; viṣṇo retas tvam amṛtasya nābhiḥ",
    "GE07mbh_03_u:114.025c": "evaṃ bruvan pāṇḍava satyavākyaṃ; vedīm imāṃ tvaṃ tarasādhiroha",
    "GE07mbh_03_u:114.025d-0563_01": "agniś ca te yonir iḍā ca deho",
    "GE07mbh_03_u:114.025d-0563_02": "retodhā viṣṇor amṛtasya nābhiḥ",
    "GE07mbh_03_u:114.025d-0563_03": "evaṃ japan pāṇḍava satyavākyaṃ",
    "GE07mbh_03_u:114.025d-0563_04": "tato 'vagāheta patiṃ nadīnām",
    "GE07mbh_03_u:114.025d-0563_05": "anyathā hi kuruśreṣṭha devayonir apāṃ patiḥ",
    "GE07mbh_03_u:114.025d-0563_06": "kuśāgreṇāpi kaunteya na spraṣṭavyo mahodadhiḥ",
    "GE07mbh_03_u:114.025d-0564_01": "ghṛtabarhir ghṛtayonis tv agarho",
    "GE07mbh_03_u:114.025d-0564_02": "sa teṣāṃ vai payasāṃ saṃnidhānam",
    "GE07mbh_03_u:114.025d-0565_01": "ā janmaśatasāhasrād yat pāpaṃ kurute naraḥ",
    "GE07mbh_03_u:114.025d-0565_02": "mucyate sarvapāpebhyaḥ snātvā tu lavaṇāmbhasi",
    "GE07mbh_03_u:114.026": "vaiśaṃpāyana uvāca",
    "GE07mbh_03_u:114.026a": "tataḥ kṛtasvastyayano mahātmā; yudhiṣṭhiraḥ sāgaragām agacchat",
    "GE07mbh_03_u:114.026c": "kṛtvā ca tacchāsanam asya sarvaṃ; mahendram āsādya niśām uvāsa",
    "GE07mbh_03_u:115.001": "vaiśaṃpāyana uvāca",
    "GE07mbh_03_u:115.001a": "sa tatra tām uṣitvaikāṃ rajanīṃ pṛthivīpatiḥ",
    "GE07mbh_03_u:115.001c": "tāpasānāṃ paraṃ cakre satkāraṃ bhrātṛbhiḥ saha",
    "GE07mbh_03_u:115.002a": "lomaśaś cāsya tān sarvān ācakhyau tatra tāpasān",
    "GE07mbh_03_u:115.002c": "bhṛgūn aṅgirasaś caiva vāsiṣṭhān atha kāśyapān",
    "GE07mbh_03_u:115.003a": "tān sametya sa rājarṣir abhivādya kṛtāñjaliḥ",
    "GE07mbh_03_u:115.003c": "rāmasyānucaraṃ vīram apṛcchad akṛtavraṇam",
    "GE07mbh_03_u:115.004a": "kadā nu rāmo bhagavāṃs tāpasān darśayiṣyati",
    "GE07mbh_03_u:115.004c": "tenaivāhaṃ prasaṅgena draṣṭum icchāmi bhārgavam",
    "GE07mbh_03_u:115.005": "akṛtavraṇa uvāca",
    "GE07mbh_03_u:115.005a": "āyān evāsi vidito rāmasya viditātmanaḥ",
    "GE07mbh_03_u:115.005c": "prītis tvayi ca rāmasya kṣipraṃ tvāṃ darśayiṣyati",
    "GE07mbh_03_u:115.006a": "caturdaśīm aṣṭamīṃ ca rāmaṃ paśyanti tāpasāḥ",
    "GE07mbh_03_u:115.006c": "asyāṃ rātryāṃ vyatītāyāṃ bhavitrī ca caturdaśī",
    "GE07mbh_03_u:115.006d-0566_01": "tatra drakṣyasi rāmaṃ tvaṃ kṛṣṇājinajaṭādharam",
    "GE07mbh_03_u:115.007": "yudhiṣṭhira uvāca",
    "GE07mbh_03_u:115.007a": "bhavān anugato vīraṃ jāmadagnyaṃ mahābalam",
    "GE07mbh_03_u:115.007c": "pratyakṣadarśī sarvasya pūrvavṛttasya karmaṇaḥ",
    "GE07mbh_03_u:115.008a": "sa bhavān kathayatv etad yathā rāmeṇa nirjitāḥ",
    "GE07mbh_03_u:115.008c": "āhave kṣatriyāḥ sarve kathaṃ kena ca hetunā akṛtavraṇa uvāca",
    "GE07mbh_03_u:115.008d-015_0001": "ahaṃ te kathayiṣyāmi mahad ākhyānam",
    "GE07mbh_03_u:115.008d-015_0002": "bhṛgūṇāṃ rājaśārdūla vaṃśe jātasya bhārata",
    "GE07mbh_03_u:115.008d-015_0003": "rāmasya jāmadagnyasya caritaṃ devasaṃmitam",
    "GE07mbh_03_u:115.008d-015_0004": "haihayādhipateś caiva kārtavīryasya bhārata",
    "GE07mbh_03_u:115.008d-015_0005": "rāmeṇa cārjuno nāma haihayādhipatir hataḥ",
    "GE07mbh_03_u:115.008d-015_0006": "tasya bāhuśatāny āsaṃs trīṇi sapta ca pāṇḍava",
    "GE07mbh_03_u:115.008d-015_0007": "dattātreyaprasādena vimānaṃ kāñcanaṃ tathā",
    "GE07mbh_03_u:115.008d-015_0008": "aiśvaryaṃ sarvabhūteṣu pṛthivyāṃ pṛthivīpate",
    "GE07mbh_03_u:115.008d-015_0009": "avyāhatagatiś caiva rathas tasya mahātmanaḥ",
    "GE07mbh_03_u:115.008d-015_0010": "rathena tena tu sadā varadānena vīryavān",
    "GE07mbh_03_u:115.008d-015_0011": "mamarda devān yakṣāṃś ca ṛṣīṃś caiva samantataḥ",
    "GE07mbh_03_u:115.008d-015_0012": "bhūtāṃś caiva sa sarvāṃs tu pīḍayām āsa sarvataḥ",
    "GE07mbh_03_u:115.008d-015_0013": "tato devāḥ sametyāhur ṛṣayaś ca mahāvratāḥ",
    "GE07mbh_03_u:115.008d-015_0014": "devadevaṃ surārighnaṃ viṣṇuṃ satyaparākramam",
    "GE07mbh_03_u:115.008d-015_0015": "bhagavan bhūtarakṣārtham arjunaṃ jahi vai prabho",
    "GE07mbh_03_u:115.008d-015_0016": "vimānena ca divyena haihayādhipatiḥ punaḥ",
    "GE07mbh_03_u:115.008d-015_0017": "śacīsahāyaṃ krīḍantaṃ dharṣayām āsa vāsavam",
    "GE07mbh_03_u:115.008d-015_0018": "tatas tu bhagavān devaḥ śakreṇa sahitas tadā",
    "GE07mbh_03_u:115.008d-015_0019": "kārtavīryavināśārthaṃ mantrayām āsa bhārata",
    "GE07mbh_03_u:115.008d-015_0020": "yat tad bhūtahitaṃ kāryaṃ surendreṇa niveditam",
    "GE07mbh_03_u:115.008d-015_0021": "sa pratiśrutya tat sarvaṃ bhagavāṃl lokapūjitaḥ",
    "GE07mbh_03_u:115.008d-015_0022": "jagāma badarīṃ ramyāṃ svam evāśramamaṇḍalam",
    "GE07mbh_03_u:115.008d-015_0023": "etasminn eva kāle tu pṛthivyāṃ pṛthivīpatiḥ",
    "GE07mbh_03_u:115.009": "akṛtavraṇa uvāca",
    "GE07mbh_03_u:115.009a": "kanyakubje mahān āsīt pārthivaḥ sumahābalaḥ",
    "GE07mbh_03_u:115.009b-0567_01": "kuśikasyātmajo rājañ jajñe vaṃśasamudbhavaḥ",
    "GE07mbh_03_u:115.009c": "gādhīti viśruto loke vanavāsaṃ jagāma saḥ",
    "GE07mbh_03_u:115.010a": "vane tu tasya vasataḥ kanyā jajñe 'psaraḥsamā",
    "GE07mbh_03_u:115.010b-0568_01": "babhūva śatapatrākṣī rūpeṇāsadṛśī bhuvi",
    "GE07mbh_03_u:115.010c": "ṛcīko bhārgavas tāṃ ca varayām āsa bhārata",
    "GE07mbh_03_u:115.011a": "tam uvāca tato rājā brāhmaṇaṃ saṃśitavratam",
    "GE07mbh_03_u:115.011c": "ucitaṃ naḥ kule kiṃ cit pūrvair yat saṃpravartitam",
    "GE07mbh_03_u:115.012a": "ekataḥ śyāmakarṇānāṃ pāṇḍurāṇāṃ tarasvinām",
    "GE07mbh_03_u:115.012c": "sahasraṃ vājināṃ śulkam iti viddhi dvijottama",
    "GE07mbh_03_u:115.013a": "na cāpi bhagavān vācyo dīyatām iti bhārgava",
    "GE07mbh_03_u:115.013c": "deyā me duhitā ceyaṃ tvadvidhāya mahātmane",
    "GE07mbh_03_u:115.014": "ṛcīka uvāca",
    "GE07mbh_03_u:115.014a": "ekataḥśyāmakarṇānāṃ pāṇḍurāṇāṃ tarasvinām",
    "GE07mbh_03_u:115.014c": "dāsyāmy aśvasahasraṃ te mama bhāryā sutāstu te",
    "GE07mbh_03_u:115.015": "akṛtavraṇa uvāca",
    "GE07mbh_03_u:115.015a": "sa tatheti pratijñāya rājan varuṇam abravīt",
    "GE07mbh_03_u:115.015c": "ekataḥśyāmakarṇānāṃ pāṇḍurāṇāṃ tarasvinām",
    "GE07mbh_03_u:115.015e": "sahasraṃ vājinām ekaṃ śulkārthaṃ me pradīyatām",
    "GE07mbh_03_u:115.016a": "tasmai prādāt sahasraṃ vai vājināṃ varuṇas tadā",
    "GE07mbh_03_u:115.016c": "tad aśvatīrthaṃ vikhyātam utthitā yatra te hayāḥ",
    "GE07mbh_03_u:115.017a": "gaṅgāyāṃ kanyakubje vai dadau satyavatīṃ tadā",
    "GE07mbh_03_u:115.017c": "tato gādhiḥ sutāṃ tasmai janyāś cāsan surās tadā",
    "GE07mbh_03_u:115.017e": "labdhvā hayasahasraṃ tu tāṃś ca dṛṣṭvā divaukasaḥ",
    "GE07mbh_03_u:115.017f-0569_01": "vismayaṃ paramaṃ jagmus tam eva divi saṃstuvan",
    "GE07mbh_03_u:115.018a": "dharmeṇa labdhvā tāṃ bhāryām ṛcīko dvijasattamaḥ",
    "GE07mbh_03_u:115.018c": "yathākāmaṃ yathājoṣaṃ tayā reme sumadhyayā",
    "GE07mbh_03_u:115.019a": "taṃ vivāhe kṛte rājan sabhāryam avalokakaḥ",
    "GE07mbh_03_u:115.019c": "ājagāma bhṛguśreṣṭhaḥ putraṃ dṛṣṭvā nananda ca",
    "GE07mbh_03_u:115.020a": "bhāryāpatī tam āsīnaṃ guruṃ suragaṇārcitam",
    "GE07mbh_03_u:115.020c": "arcitvā paryupāsīnau prāñjalī tasthatus tadā",
    "GE07mbh_03_u:115.021a": "tataḥ snuṣāṃ sa bhagavān prahṛṣṭo bhṛgur abravīt",
    "GE07mbh_03_u:115.021c": "varaṃ vṛṇīṣva subhage dātā hy asmi tavepsitam",
    "GE07mbh_03_u:115.022a": "sā vai prasādayām āsa taṃ guruṃ putrakāraṇāt",
    "GE07mbh_03_u:115.022c": "ātmanaś caiva mātuś ca prasādaṃ ca cakāra saḥ",
    "GE07mbh_03_u:115.023": "bhṛgur uvāca",
    "GE07mbh_03_u:115.023a": "ṛtau tvaṃ caiva mātā ca snāte puṃsavanāya vai",
    "GE07mbh_03_u:115.023c": "āliṅgetāṃ pṛthag vṛkṣau sāśvatthaṃ tvam udumbaram",
    "GE07mbh_03_u:115.023d-0570_01": "carudvayam idaṃ bhadre jananyāś ca tavaiva ca",
    "GE07mbh_03_u:115.023d-0570_02": "viśvam āvartayitvā tu mayā yatnena sādhitam",
    "GE07mbh_03_u:115.023d-0570_03": "prāśitavyaṃ prayatnena tety uktvādarśanaṃ gataḥ",
    "GE07mbh_03_u:115.024a": "āliṅgane tu te rājaṃś cakratuḥ sma viparyayam",
    "GE07mbh_03_u:115.024c": "kadā cid bhṛgur āgacchat taṃ ca veda viparyayam",
    "GE07mbh_03_u:115.024d-0571_01": "tataḥ punaḥ sa bhagavān kāle bahutithe gate",
    "GE07mbh_03_u:115.024d-0571_02": "divyajñānād viditvā tu bhagavān āgataḥ punaḥ",
    "GE07mbh_03_u:115.025a": "athovāca mahātejā bhṛguḥ satyavatīṃ snuṣām",
    "GE07mbh_03_u:115.025b-0572_01": "upayuktaś carur bhadre vṛkṣe cāliṅganaṃ kṛtam",
    "GE07mbh_03_u:115.025b-0572_02": "viparītena te subhrūr mātrā caivāsi vañcitā",
    "GE07mbh_03_u:115.025c": "brāhmaṇaḥ kṣatravṛttir vai tava putro bhaviṣyati",
    "GE07mbh_03_u:115.026a": "kṣatriyo brāhmaṇācāro mātus tava suto mahān",
    "GE07mbh_03_u:115.026c": "bhaviṣyati mahāvīryaḥ sādhūnāṃ mārgam āsthitaḥ",
    "GE07mbh_03_u:115.027a": "tataḥ prasādayām āsa śvaśuraṃ sā punaḥ punaḥ",
    "GE07mbh_03_u:115.027c": "na me putro bhaved īdṛk kāmaṃ pautro bhaved iti",
    "GE07mbh_03_u:115.028a": "evam astv iti sā tena pāṇḍava pratinanditā",
    "GE07mbh_03_u:115.028b-0573_01": "kālaṃ pratīkṣya taṃ garbhaṃ dhārayām āsa yatnataḥ",
    "GE07mbh_03_u:115.028c": "jamadagniṃ tataḥ putraṃ sā jajñe kāla āgate",
    "GE07mbh_03_u:115.028e": "tejasā varcasā caiva yuktaṃ bhārgavanandanam",
    "GE07mbh_03_u:115.029a": "sa vardhamānas tejasvī vedasyādhyayanena vai",
    "GE07mbh_03_u:115.029c": "bahūn ṛṣīn mahātejāḥ pāṇḍaveyātyavartata",
    "GE07mbh_03_u:115.030a": "taṃ tu kṛtsno dhanurvedaḥ pratyabhād bharatarṣabha",
    "GE07mbh_03_u:115.030c": "caturvidhāni cāstrāṇi bhāskaropamavarcasam",
    "GE07mbh_03_u:116.001": "akṛtavraṇa uvāca",
    "GE07mbh_03_u:116.001a": "sa vedādhyayane yukto jamadagnir mahātapāḥ",
    "GE07mbh_03_u:116.001c": "tapas tepe tato devān niyamād vaśam ānayat",
    "GE07mbh_03_u:116.001d-0574_01": "taṃ tapyamānaṃ brahmarṣim ūcur devāḥ savāsavāḥ",
    "GE07mbh_03_u:116.001d-0574_02": "kimarthaṃ tapyase brahman kaḥ kāmaḥ prārthitas tava",
    "GE07mbh_03_u:116.001d-0574_03": "evam uktaḥ pratyuvāca devān brahmarṣisattamaḥ",
    "GE07mbh_03_u:116.001d-0574_04": "svargahetos tapas tapye lokāś ca syur mamākṣayāḥ",
    "GE07mbh_03_u:116.001d-0574_05": "tac chrutvā vacanaṃ tasya tadā devās tam ūcire",
    "GE07mbh_03_u:116.001d-0574_06": "nāsaṃtater bhavel lokaḥ kṛtvā dharmaśatāny api",
    "GE07mbh_03_u:116.001d-0574_07": "sa śrutvā vacanaṃ teṣāṃ tridaśānāṃ kurūdvaha",
    "GE07mbh_03_u:116.002a": "sa prasenajitaṃ rājann adhigamya narādhipam",
    "GE07mbh_03_u:116.002c": "reṇukāṃ varayām āsa sa ca tasmai dadau nṛpaḥ",
    "GE07mbh_03_u:116.003a": "reṇukāṃ tv atha saṃprāpya bhāryāṃ bhārgavanandanaḥ",
    "GE07mbh_03_u:116.003c": "āśramasthas tayā sārdhaṃ tapas tepe 'nukūlayā",
    "GE07mbh_03_u:116.004a": "tasyāḥ kumārāś catvāro jajñire rāmapañcamāḥ",
    "GE07mbh_03_u:116.004c": "sarveṣām ajaghanyas tu rāma āsīj jaghanyajaḥ",
    "GE07mbh_03_u:116.005a": "phalāhāreṣu sarveṣu gateṣv atha suteṣu vai",
    "GE07mbh_03_u:116.005c": "reṇukā snātum agamat kadā cin niyatavratā",
    "GE07mbh_03_u:116.006a": "sā tu citrarathaṃ nāma mārttikāvatakaṃ nṛpam",
    "GE07mbh_03_u:116.006c": "dadarśa reṇukā rājann āgacchantī yadṛcchayā",
    "GE07mbh_03_u:116.007a": "krīḍantaṃ salile dṛṣṭvā sabhāryaṃ padmamālinam",
    "GE07mbh_03_u:116.007c": "ṛddhimantaṃ tatas tasya spṛhayām āsa reṇukā",
    "GE07mbh_03_u:116.008a": "vyabhicārāt tu sā tasmāt klinnāmbhasi vicetanā",
    "GE07mbh_03_u:116.008c": "praviveśāśramaṃ trastā tāṃ vai bhartānvabudhyata",
    "GE07mbh_03_u:116.008d-0575_01": "antarikṣān nipatitā narmadāyāṃ mahāhrade",
    "GE07mbh_03_u:116.008d-0575_02": "uttīrya cāpi sā yatnāj jagāma bharatarṣabha",
    "GE07mbh_03_u:116.009a": "sa tāṃ dṛṣṭvā cyutāṃ dhairyād brāhmyā lakṣmyā vivarjitām",
    "GE07mbh_03_u:116.009c": "dhikśabdena mahātejā garhayām āsa vīryavān",
    "GE07mbh_03_u:116.010a": "tato jyeṣṭho jāmadagnyo rumaṇvān nāma nāmataḥ",
    "GE07mbh_03_u:116.010c": "ājagāma suṣeṇaś ca vasur viśvāvasus tathā",
    "GE07mbh_03_u:116.011a": "tān ānupūrvyād bhagavān vadhe mātur acodayat",
    "GE07mbh_03_u:116.011c": "na ca te jātasaṃmohāḥ kiṃ cid ūcur vicetasaḥ",
    "GE07mbh_03_u:116.012a": "tataḥ śaśāpa tān kopāt te śaptāś cetanāṃ jahuḥ",
    "GE07mbh_03_u:116.012c": "mṛgapakṣisadharmāṇaḥ kṣipram āsañ jaḍopamāḥ",
    "GE07mbh_03_u:116.013a": "tato rāmo 'bhyagāt paścād āśramaṃ paravīrahā",
    "GE07mbh_03_u:116.013c": "tam uvāca mahāmanyur jamadagnir mahātapāḥ",
    "GE07mbh_03_u:116.014a": "jahīmāṃ mātaraṃ pāpāṃ mā ca putra vyathāṃ kṛthāḥ",
    "GE07mbh_03_u:116.014b-0576_01": "ity ukto guruṇā rājan krodhāt tu jamadagninā",
    "GE07mbh_03_u:116.014c": "tata ādāya paraśuṃ rāmo mātuḥ śiro 'harat",
    "GE07mbh_03_u:116.015a": "tatas tasya mahārāja jamadagner mahātmanaḥ",
    "GE07mbh_03_u:116.015c": "kopo agacchat sahasā prasannaś cābravīd idam",
    "GE07mbh_03_u:116.016a": "mamedaṃ vacanāt tāta kṛtaṃ te karma duṣkaram",
    "GE07mbh_03_u:116.016c": "vṛṇīṣva kāmān dharmajña yāvato vāñchase hṛdā",
    "GE07mbh_03_u:116.017a": "sa vavre mātur utthānam asmṛtiṃ ca vadhasya vai",
    "GE07mbh_03_u:116.017c": "pāpena tena cāsparśaṃ bhrātṝṇāṃ prakṛtiṃ tathā",
    "GE07mbh_03_u:116.018a": "apratidvandvatāṃ yuddhe dīrgham āyuś ca bhārata",
    "GE07mbh_03_u:116.018c": "dadau ca sarvān kāmāṃs tāñ jamadagnir mahātapāḥ",
    "GE07mbh_03_u:116.019a": "kadā cit tu tathaivāsya viniṣkrāntāḥ sutāḥ prabho",
    "GE07mbh_03_u:116.019c": "athānūpapatir vīraḥ kārtavīryo 'bhyavartata",
    "GE07mbh_03_u:116.020a": "tam āśramapadaṃ prāptam ṛṣer bhāryā samarcayat",
    "GE07mbh_03_u:116.020c": "sa yuddhamadasaṃmatto nābhyanandat tathārcanam",
    "GE07mbh_03_u:116.021a": "pramathya cāśramāt tasmād dhomadhenvās tadā balāt",
    "GE07mbh_03_u:116.021c": "jahāra vatsaṃ krośantyā babhañja ca mahādrumān",
    "GE07mbh_03_u:116.022a": "āgatāya ca rāmāya tadācaṣṭa pitā svayam",
    "GE07mbh_03_u:116.022c": "gāṃ ca rorūyatīṃ dṛṣṭvā kopo rāmaṃ samāviśat",
    "GE07mbh_03_u:116.023a": "sa manyuvaśam āpannaḥ kārtavīryam upādravat",
    "GE07mbh_03_u:116.023c": "tasyātha yudhi vikramya bhārgavaḥ paravīrahā",
    "GE07mbh_03_u:116.024a": "ciccheda niśitair bhallair bāhūn parighasaṃnibhān",
    "GE07mbh_03_u:116.024c": "sahasrasaṃmitān rājan pragṛhya ruciraṃ dhanuḥ",
    "GE07mbh_03_u:116.024d-0577_01": "abhibhūtaḥ sa rāmeṇa saṃyuktaḥ kāladharmaṇā",
    "GE07mbh_03_u:116.024d-0578_01": "āgatya karma tat pitre nivedya gatavān vanam",
    "GE07mbh_03_u:116.025a": "arjunasyātha dāyādā rāmeṇa kṛtamanyavaḥ",
    "GE07mbh_03_u:116.025c": "āśramasthaṃ vinā rāmaṃ jamadagnim upādravan",
    "GE07mbh_03_u:116.026a": "te taṃ jaghnur mahāvīryam ayudhyantaṃ tapasvinam",
    "GE07mbh_03_u:116.026c": "asakṛd rāma rāmeti vikrośantam anāthavat",
    "GE07mbh_03_u:116.027a": "kārtavīryasya putrās tu jamadagniṃ yudhiṣṭhira",
    "GE07mbh_03_u:116.027c": "ghātayitvā śarair jagmur yathāgatam ariṃdamāḥ",
    "GE07mbh_03_u:116.028a": "apakrānteṣu caiteṣu jamadagnau tathāgate",
    "GE07mbh_03_u:116.028c": "samitpāṇir upāgacchad āśramaṃ bhṛgunandanaḥ",
    "GE07mbh_03_u:116.029a": "sa dṛṣṭvā pitaraṃ vīras tathā mṛtyuvaśaṃ gatam",
    "GE07mbh_03_u:116.029c": "anarhantaṃ tathābhūtaṃ vilalāpa suduḥkhitaḥ",
    "GE07mbh_03_u:117.001": "rāma uvāca",
    "GE07mbh_03_u:117.001a": "mamāparādhāt taiḥ kṣudrair hatas tvaṃ tāta bāliśaiḥ",
    "GE07mbh_03_u:117.001c": "kārtavīryasya dāyādair vane mṛga iveṣubhiḥ",
    "GE07mbh_03_u:117.002a": "dharmajñasya kathaṃ tāta vartamānasya satpathe",
    "GE07mbh_03_u:117.002c": "mṛtyur evaṃvidho yuktaḥ sarvabhūteṣv anāgasaḥ",
    "GE07mbh_03_u:117.003a": "kiṃ nu tair na kṛtaṃ pāpaṃ yair bhavāṃs tapasi sthitaḥ",
    "GE07mbh_03_u:117.003c": "ayudhyamāno vṛddhaḥ san hataḥ śaraśataiḥ śitaiḥ",
    "GE07mbh_03_u:117.004a": "kiṃ nu te tatra vakṣyanti saciveṣu suhṛtsu ca",
    "GE07mbh_03_u:117.004c": "ayudhyamānaṃ dharmajñam ekaṃ hatvānapatrapāḥ",
    "GE07mbh_03_u:117.005": "akṛtavraṇa uvāca",
    "GE07mbh_03_u:117.005a": "vilapyaivaṃ sa karuṇaṃ bahu nānāvidhaṃ nṛpa",
    "GE07mbh_03_u:117.005c": "pretakāryāṇi sarvāṇi pituś cakre mahātapāḥ",
    "GE07mbh_03_u:117.006a": "dadāha pitaraṃ cāgnau rāmaḥ parapuraṃjayaḥ",
    "GE07mbh_03_u:117.006c": "pratijajñe vadhaṃ cāpi sarvakṣatrasya bhārata",
    "GE07mbh_03_u:117.007a": "saṃkruddho 'tibalaḥ śūraḥ śastram ādāya vīryavān",
    "GE07mbh_03_u:117.007c": "jaghnivān kārtavīryasya sutān eko 'ntakopamaḥ",
    "GE07mbh_03_u:117.008a": "teṣāṃ cānugatā ye ca kṣatriyāḥ kṣatriyarṣabha",
    "GE07mbh_03_u:117.008c": "tāṃś ca sarvān avāmṛdnād rāmaḥ praharatāṃ varaḥ",
    "GE07mbh_03_u:117.009a": "triḥsaptakṛtvaḥ pṛthivīṃ kṛtvā niḥkṣatriyāṃ prabhuḥ",
    "GE07mbh_03_u:117.009c": "samantapañcake pañca cakāra rudhirahradān",
    "GE07mbh_03_u:117.010a": "sa teṣu tarpayām āsa pitṝn bhṛgukulodvahaḥ",
    "GE07mbh_03_u:117.010c": "sākṣād dadarśa carcīkaṃ sa ca rāmaṃ nyavārayat",
    "GE07mbh_03_u:117.011a": "tato yajñena mahatā jāmadagnyaḥ pratāpavān",
    "GE07mbh_03_u:117.011c": "tarpayām āsa devendram ṛtvigbhyaś ca mahīṃ dadau",
    "GE07mbh_03_u:117.012a": "vedīṃ cāpy adadad dhaimīṃ kaśyapāya mahātmane",
    "GE07mbh_03_u:117.012c": "daśavyāmāyatāṃ kṛtvā navotsedhāṃ viśāṃ pate",
    "GE07mbh_03_u:117.013a": "tāṃ kaśyapasyānumate brāhmaṇāḥ khaṇḍaśas tadā",
    "GE07mbh_03_u:117.013c": "vyabhajaṃs tena te rājan prakhyātāḥ khāṇḍavāyanāḥ",
    "GE07mbh_03_u:117.014a": "sa pradāya mahīṃ tasmai kaśyapāya mahātmane",
    "GE07mbh_03_u:117.014c": "asmin mahendre śailendre vasaty amitavikramaḥ",
    "GE07mbh_03_u:117.014d-0579_01": "tapaḥ sumahad āsthāya mahābalaparākramaḥ",
    "GE07mbh_03_u:117.015a": "evaṃ vairam abhūt tasya kṣatriyair lokavāsibhiḥ",
    "GE07mbh_03_u:117.015c": "pṛthivī cāpi vijitā rāmeṇāmitatejasā",
    "GE07mbh_03_u:117.016": "vaiśaṃpāyana uvāca",
    "GE07mbh_03_u:117.016a": "tataś caturdaśīṃ rāmaḥ samayena mahāmanāḥ",
    "GE07mbh_03_u:117.016c": "darśayām āsa tān viprān dharmarājaṃ ca sānujam",
    "GE07mbh_03_u:117.017a": "sa tam ānarca rājendro bhrātṛbhiḥ sahitaḥ prabhuḥ",
    "GE07mbh_03_u:117.017c": "dvijānāṃ ca parāṃ pūjāṃ cakre nṛpatisattamaḥ",
    "GE07mbh_03_u:117.018a": "arcayitvā jāmadagnyaṃ pūjitas tena cābhibhūḥ",
    "GE07mbh_03_u:117.018c": "mahendra uṣya tāṃ rātriṃ prayayau dakṣiṇāmukhaḥ",
    "GE07mbh_03_u:117.018c-0580_01": "**** **** mahendre parvatottame",
    "GE07mbh_03_u:117.018c-0580_02": "rāmam āmantrya",
    "GE07mbh_03_u:118.001": "vaiśaṃpāyana uvāca",
    "GE07mbh_03_u:118.001a": "gacchan sa tīrthāni mahānubhāvaḥ; puṇyāni ramyāṇi dadarśa rājā",
    "GE07mbh_03_u:118.001c": "sarvāṇi viprair upaśobhitāni; kva cit kva cid bhārata sāgarasya",
    "GE07mbh_03_u:118.002a": "sa vṛttavāṃs teṣu kṛtābhiṣekaḥ; sahānujaḥ pārthivaputrapautraḥ",
    "GE07mbh_03_u:118.002c": "samudragāṃ puṇyatamāṃ praśastāṃ; jagāma pārikṣita pāṇḍuputraḥ",
    "GE07mbh_03_u:118.003a": "tatrāpi cāplutya mahānubhāvaḥ; saṃtarpayām āsa pitṝn surāṃś ca",
    "GE07mbh_03_u:118.003c": "dvijātimukhyeṣu dhanaṃ visṛjya; godāvariṃ sāgaragām agacchat",
    "GE07mbh_03_u:118.004a": "tato vipāpmā draviḍeṣu rājan; samudram āsādya ca lokapuṇyam",
    "GE07mbh_03_u:118.004c": "agastyatīrthaṃ ca pavitrapuṇyaṃ; nārītīrthāny atha vīro dadarśa",
    "GE07mbh_03_u:118.005a": "tatrārjunasyāgryadhanurdharasya; niśamya tat karma parair asahyam",
    "GE07mbh_03_u:118.005c": "saṃpūjyamānaḥ paramarṣisaṃghaiḥ; parāṃ mudaṃ pāṇḍusutaḥ sa lebhe",
    "GE07mbh_03_u:118.006a": "sa teṣu tīrtheṣv abhiṣiktagātraḥ; kṛṣṇāsahāyaḥ sahito 'nujaiś ca",
    "GE07mbh_03_u:118.006c": "saṃpūjayan vikramam arjunasya; reme mahīpālapatiḥ pṛthivyām",
    "GE07mbh_03_u:118.007a": "tataḥ sahasrāṇi gavāṃ pradāya; tīrtheṣu teṣv ambudharottamasya",
    "GE07mbh_03_u:118.007c": "hṛṣṭaḥ saha bhrātṛbhir arjunasya; saṃkīrtayām āsa gavāṃ pradānam",
    "GE07mbh_03_u:118.007d-0581_01": "tatas tu kāverim anantatoyāṃ",
    "GE07mbh_03_u:118.007d-0581_02": "divyāśramair nityam upāttatoyām",
    "GE07mbh_03_u:118.007d-0581_03": "sahānujaḥ saṃpravigāhya puṇyāṃ",
    "GE07mbh_03_u:118.007d-0581_04": "nananda naṣṭaklamaśokapāpaḥ",
    "GE07mbh_03_u:118.008a": "sa tāni tīrthāni ca sāgarasya; puṇyāni cānyāni bahūni rājan",
    "GE07mbh_03_u:118.008c": "krameṇa gacchan paripūrṇakāmaḥ; śūrpārakaṃ puṇyatamaṃ dadarśa",
    "GE07mbh_03_u:118.009a": "tatrodadheḥ kaṃ cid atītya deśaṃ; khyātaṃ pṛthivyāṃ vanam āsasāda",
    "GE07mbh_03_u:118.009c": "taptaṃ surair yatra tapaḥ purastād; iṣṭaṃ tathā puṇyatamair narendraiḥ",
    "GE07mbh_03_u:118.010a": "sa tatra tām agryadhanurdharasya; vedīṃ dadarśāyatapīnabāhuḥ",
    "GE07mbh_03_u:118.010c": "ṛcīkaputrasya tapasvisaṃghaiḥ; samāvṛtāṃ puṇyakṛd arcanīyām",
    "GE07mbh_03_u:118.011a": "tato vasūnāṃ vasudhādhipaḥ sa; marudgaṇānāṃ ca tathāśvinoś ca",
    "GE07mbh_03_u:118.011c": "vaivasvatādityadhaneśvarāṇām; indrasya viṣṇoḥ savitur vibhoś ca",
    "GE07mbh_03_u:118.012a": "bhagasya candrasya divākarasya; pater apāṃ sādhyagaṇasya caiva",
    "GE07mbh_03_u:118.012c": "dhātuḥ pitṝṇāṃ ca tathā mahātmā; rudrasya rājan sagaṇasya caiva",
    "GE07mbh_03_u:118.013a": "sarasvatyāḥ siddhagaṇasya caiva; pūṣṇaś ca ye cāpy amarās tathānye",
    "GE07mbh_03_u:118.013c": "puṇyāni cāpy āyatanāni teṣāṃ; dadarśa rājā sumanoharāṇi",
    "GE07mbh_03_u:118.014a": "teṣūpavāsān vividhān upoṣya; dattvā ca ratnāni mahādhanāni",
    "GE07mbh_03_u:118.014c": "tīrtheṣu sarveṣu pariplutāṅgaḥ; punaḥ sa śūrpārakam ājagāma",
    "GE07mbh_03_u:118.015a": "sa tena tīrthena tu sāgarasya; punaḥ prayātaḥ saha sodarīyaiḥ",
    "GE07mbh_03_u:118.015c": "dvijaiḥ pṛthivyāṃ prathitaṃ mahadbhis; tīrthaṃ prabhāsaṃ samupājagāma",
    "GE07mbh_03_u:118.016a": "tatrābhiṣiktaḥ pṛthulohitākṣaḥ; sahānujair devagaṇān pitṝṃś ca",
    "GE07mbh_03_u:118.016c": "saṃtarpayām āsa tathaiva kṛṣṇā; te cāpi viprāḥ saha lomaśena",
    "GE07mbh_03_u:118.017a": "sa dvādaśāhaṃ jalavāyubhakṣaḥ; kurvan kṣapāhaḥsu tadābhiṣekam",
    "GE07mbh_03_u:118.017c": "samantato 'gnīn upadīpayitvā; tepe tapo dharmabhṛtāṃ variṣṭhaḥ",
    "GE07mbh_03_u:118.018a": "tam ugram āsthāya tapaś carantaṃ; śuśrāva rāmaś ca janārdanaś ca",
    "GE07mbh_03_u:118.018c": "tau sarvavṛṣṇipravarau sasainyau; yudhiṣṭhiraṃ jagmatur ājamīḍham",
    "GE07mbh_03_u:118.019a": "te vṛṣṇayaḥ pāṇḍusutān samīkṣya; bhūmau śayānān maladigdhagātrān",
    "GE07mbh_03_u:118.019c": "anarhatīṃ draupadīṃ cāpi dṛṣṭvā; suduḥkhitāś cukruśur ārtanādam",
    "GE07mbh_03_u:118.020a": "tataḥ sa rāmaṃ ca janārdanaṃ ca; kārṣṇiṃ ca sāmbaṃ ca śineś ca pautram",
    "GE07mbh_03_u:118.020c": "anyāṃś ca vṛṣṇīn upagamya pūjāṃ; cakre yathādharmam adīnasattvaḥ",
    "GE07mbh_03_u:118.021a": "te cāpi sarvān pratipūjya pārthāṃs; taiḥ satkṛtāḥ pāṇḍusutais tathaiva",
    "GE07mbh_03_u:118.021c": "yudhiṣṭhiraṃ saṃparivārya rājann; upāviśan devagaṇā yathendram",
    "GE07mbh_03_u:118.022a": "teṣāṃ sa sarvaṃ caritaṃ pareṣāṃ; vane ca vāsaṃ paramapratītaḥ",
    "GE07mbh_03_u:118.022c": "astrārtham indrasya gataṃ ca pārthaṃ; kṛṣṇe śaśaṃsāmararājaputram",
    "GE07mbh_03_u:118.023a": "śrutvā tu te tasya vacaḥ pratītās; tāṃś cāpi dṛṣṭvā sukṛśān atīva",
    "GE07mbh_03_u:118.023c": "netrodbhavaṃ saṃmumucur daśārhā; duḥkhārtijaṃ vāri mahānubhāvāḥ",
    "GE07mbh_03_u:119.001": "janamejaya uvāca",
    "GE07mbh_03_u:119.001a": "prabhāsatīrthaṃ saṃprāpya vṛṣṇayaḥ pāṇḍavās tathā",
    "GE07mbh_03_u:119.001c": "kim akurvan kathāś caiṣāṃ kās tatrāsaṃs tapodhana",
    "GE07mbh_03_u:119.002a": "te hi sarve mahātmānaḥ sarvaśāstraviśāradāḥ",
    "GE07mbh_03_u:119.002c": "vṛṣṇayaḥ pāṇḍavāś caiva suhṛdaś ca parasparam",
    "GE07mbh_03_u:119.003": "vaiśaṃpāyana uvāca",
    "GE07mbh_03_u:119.003a": "prabhāsatīrthaṃ saṃprāpya puṇyaṃ tīrthaṃ mahodadheḥ",
    "GE07mbh_03_u:119.003c": "vṛṣṇayaḥ pāṇḍavān vīrān parivāryopatasthire",
    "GE07mbh_03_u:119.004a": "tato gokṣīrakundendumṛṇālarajataprabhaḥ",
    "GE07mbh_03_u:119.004c": "vanamālī halī rāmo babhāṣe puṣkarekṣaṇam",
    "GE07mbh_03_u:119.005a": "na kṛṣṇa dharmaś carito bhavāya; jantor adharmaś ca parābhavāya",
    "GE07mbh_03_u:119.005c": "yudhiṣṭhiro yatra jaṭī mahātmā; vanāśrayaḥ kliśyati cīravāsāḥ",
    "GE07mbh_03_u:119.006a": "duryodhanaś cāpi mahīṃ praśāsti; na cāsya bhūmir vivaraṃ dadāti",
    "GE07mbh_03_u:119.006c": "dharmād adharmaś carito garīyān; itīva manyeta naro 'lpabuddhiḥ",
    "GE07mbh_03_u:119.007a": "duryodhane cāpi vivardhamāne; yudhiṣṭhire cāsukha āttarājye hṛtasvarājyāyatanārthabhārye",
    "GE07mbh_03_u:119.007b-0582_02": "duryodhanenālpadhiyā ca pārthe",
    "GE07mbh_03_u:119.007c": "kiṃ nv adya kartavyam iti prajābhiḥ; śaṅkā mithaḥ saṃjanitā narāṇām",
    "GE07mbh_03_u:119.008a": "ayaṃ hi dharmaprabhavo narendro; dharme rataḥ satyadhṛtiḥ pradātā",
    "GE07mbh_03_u:119.008c": "caled dhi rājyāc ca sukhāc ca pārtho; dharmād apetaś ca kathaṃ vivardhet",
    "GE07mbh_03_u:119.009a": "kathaṃ nu bhīṣmaś ca kṛpaś ca vipro; droṇaś ca rājā ca kulasya vṛddhaḥ",
    "GE07mbh_03_u:119.009c": "pravrājya pārthān sukham āpnuvanti; dhik pāpabuddhīn bharatapradhānān",
    "GE07mbh_03_u:119.010a": "kiṃ nāma vakṣyaty avanipradhānaḥ; pitṝn samāgamya paratra pāpaḥ",
    "GE07mbh_03_u:119.010c": "putreṣu samyak caritaṃ mayeti; putrān apāpān avaropya rājyāt",
    "GE07mbh_03_u:119.011a": "nāsau dhiyā saṃpratipaśyati sma; kiṃ nāma kṛtvāham acakṣur evam",
    "GE07mbh_03_u:119.011c": "jātaḥ pṛthivyām iti pārthiveṣu; pravrājya kaunteyam athāpi rājyāt",
    "GE07mbh_03_u:119.012a": "nūnaṃ samṛddhān pitṛlokabhūmau; cāmīkarābhān kṣitijān praphullān",
    "GE07mbh_03_u:119.012c": "vicitravīryasya sutaḥ saputraḥ; kṛtvā nṛśaṃsaṃ bata paśyati sma",
    "GE07mbh_03_u:119.013a": "vyūḍhottarāṃsān pṛthulohitākṣān; nemān sma pṛcchan sa śṛṇoti nūnam",
    "GE07mbh_03_u:119.013c": "prasthāpayad yat sa vanaṃ hy aśaṅko; yudhiṣṭhiraṃ sānujam āttaśastram",
    "GE07mbh_03_u:119.014a": "yo 'yaṃ pareṣāṃ pṛtanāṃ samṛddhāṃ; nirāyudho dīrghabhujo nihanyāt",
    "GE07mbh_03_u:119.014c": "śrutvaiva śabdaṃ hi vṛkodarasya; muñcanti sainyāni śakṛt samūtram",
    "GE07mbh_03_u:119.015a": "sa kṣutpipāsādhvakṛśas tarasvī; sametya nānāyudhabāṇapāṇiḥ",
    "GE07mbh_03_u:119.015c": "vane smaran vāsam imaṃ sughoraṃ; śeṣaṃ na kuryād iti niścitaṃ me",
    "GE07mbh_03_u:119.016a": "na hy asya vīryeṇa balena kaś cit; samaḥ pṛthivyāṃ bhavitā nareṣu",
    "GE07mbh_03_u:119.016c": "śītoṣṇavātātapakarśitāṅgo; na śeṣam ājāv asuhṛtsu kuryāt",
    "GE07mbh_03_u:119.017a": "prācyāṃ nṛpān ekarathena jitvā; vṛkodaraḥ sānucarān raṇeṣu",
    "GE07mbh_03_u:119.017c": "svastyāgamad yo 'tirathas tarasvī; so 'yaṃ vane kliśyati cīravāsāḥ",
    "GE07mbh_03_u:119.018a": "yo dantakūre vyajayan nṛdevān; samāgatān dākṣiṇātyān mahīpān",
    "GE07mbh_03_u:119.018c": "taṃ paśyatemaṃ sahadevam adya; tapasvinaṃ tāpasaveṣarūpam",
    "GE07mbh_03_u:119.019a": "yaḥ pārthivān ekarathena vīro; diśaṃ pratīcīṃ prati yuddhaśauṇḍaḥ",
    "GE07mbh_03_u:119.019c": "so 'yaṃ vane mūlaphalena jīvañ; jaṭī caraty adya malācitāṅgaḥ",
    "GE07mbh_03_u:119.019d-0583_01": "jigye raṇe taṃ nakulaṃ vaneṣu",
    "GE07mbh_03_u:119.019d-0583_02": "saṃpaśyante me 'dya manaḥ sudīnam",
    "GE07mbh_03_u:119.020a": "satre samṛddhe 'ti rathasya rājño; vedītalād utpatitā sutā yā",
    "GE07mbh_03_u:119.020c": "seyaṃ vane vāsam imaṃ suduḥkhaṃ; kathaṃ sahaty adya satī sukhārhā",
    "GE07mbh_03_u:119.021a": "trivargamukhyasya samīraṇasya; deveśvarasyāpy atha vāśvinoś ca",
    "GE07mbh_03_u:119.021c": "eṣāṃ surāṇāṃ tanayāḥ kathaṃ nu; vane caranty alpasukhāḥ sukhārhāḥ",
    "GE07mbh_03_u:119.022a": "jite hi dharmasya sute sabhārye; sabhrātṛke sānucare niraste",
    "GE07mbh_03_u:119.022c": "duryodhane cāpi vivardhamāne; kathaṃ na sīdaty avaniḥ saśailā",
    "GE07mbh_03_u:120.001": "sātyakir uvāca",
    "GE07mbh_03_u:120.001a": "na rāma kālaḥ paridevanāya; yad uttaraṃ tatra tad eva sarve",
    "GE07mbh_03_u:120.001b-0584_01": "kurvīmahe yac ca hitaṃ bhavet tu",
    "GE07mbh_03_u:120.001b-0584_02": "rājñe hy asmāyājamīḍhāya nityam",
    "GE07mbh_03_u:120.001c": "samācarāmo hy anatītakālaṃ; yudhiṣṭhiro yady api nāha kiṃ cit",
    "GE07mbh_03_u:120.002a": "ye nāthavanto hi bhavanti loke; te nātmanā karma samārabhante",
    "GE07mbh_03_u:120.002c": "teṣāṃ tu kāryeṣu bhavanti nāthāḥ; śaibyādayo rāma yathā yayāteḥ",
    "GE07mbh_03_u:120.003a": "yeṣāṃ tathā rāma samārabhante; kāryāṇi nāthāḥ svamatena loke",
    "GE07mbh_03_u:120.003c": "te nāthavantaḥ puruṣapravīrā; nānāthavat kṛcchram avāpnuvanti",
    "GE07mbh_03_u:120.004a": "kasmād ayaṃ rāmajanārdanau ca; pradyumnasāmbau ca mayā sametau",
    "GE07mbh_03_u:120.004c": "vasaty araṇye saha sodarīyais; trailokyanāthān adhigamya nāthān",
    "GE07mbh_03_u:120.005a": "niryātu sādhv adya daśārhasenā; prabhūtanānāyudhacitravarmā",
    "GE07mbh_03_u:120.005c": "yamakṣayaṃ gacchatu dhārtarāṣṭraḥ; sabāndhavo vṛṣṇibalābhibhūtaḥ",
    "GE07mbh_03_u:120.006a": "tvaṃ hy eva kopāt pṛthivīm apīmāṃ; saṃveṣṭayes tiṣṭhatu śārṅgadhanvā",
    "GE07mbh_03_u:120.006c": "sa dhārtarāṣṭraṃ jahi sānubandhaṃ; vṛtraṃ yathā devapatir mahendraḥ",
    "GE07mbh_03_u:120.007a": "bhrātā ca me yaś ca sakhā guruś ca; janārdanasyātmasamaś ca pārthaḥ",
    "GE07mbh_03_u:120.007b-0585_01": "yadartham aicchan manujāḥ suputraṃ",
    "GE07mbh_03_u:120.007b-0585_02": "śiṣyaṃ guruś cāpratikūlavādam",
    "GE07mbh_03_u:120.007c": "yadartham abhyudyatam uttamaṃ tat; karoti karmāgryam apāraṇīyam",
    "GE07mbh_03_u:120.008a": "tasyāstravarṣāṇy aham uttamāstrair; vihatya sarvāṇi raṇe 'bhibhūya",
    "GE07mbh_03_u:120.008c": "kāyāc chiraḥ sarpaviṣāgnikalpaiḥ; śarottamair unmathitāsmi rāma",
    "GE07mbh_03_u:120.009a": "khaḍgena cāhaṃ niśitena saṃkhye; kāyāc chiras tasya balāt pramathya",
    "GE07mbh_03_u:120.009c": "tato 'sya sarvān anugān haniṣye; duryodhanaṃ cāpi kurūṃś ca sarvān",
    "GE07mbh_03_u:120.010a": "āttāyudhaṃ mām iha rauhiṇeya; paśyantu bhaumā yudhi jātaharṣāḥ",
    "GE07mbh_03_u:120.010c": "nighnantam ekaṃ kuruyodhamukhyān; kāle mahākakṣam ivāntakāgniḥ",
    "GE07mbh_03_u:120.011a": "pradyumnamuktān niśitān na śaktāḥ; soḍhuṃ kṛpadroṇavikarṇakarṇāḥ",
    "GE07mbh_03_u:120.011c": "jānāmi vīryaṃ ca tavātmajasya; kārṣṇir bhavaty eṣa yathā raṇasthaḥ",
    "GE07mbh_03_u:120.012a": "sāmbaḥ sasūtaṃ sarathaṃ bhujābhyāṃ; duḥśāsanaṃ śāstu balāt pramathya",
    "GE07mbh_03_u:120.012c": "na vidyate jāmbavatīsutasya; raṇe 'viṣahyaṃ hi raṇotkaṭasya",
    "GE07mbh_03_u:120.013a": "etena bālena hi śambarasya; daityasya sainyaṃ sahasā praṇunnam",
    "GE07mbh_03_u:120.013b-0586_01": "hataḥ sa pāpo yudhi kevalena",
    "GE07mbh_03_u:120.013b-0586_02": "yuddhe 'dvitīyo haritulyarūpaḥ",
    "GE07mbh_03_u:120.013b-0587_01": "yathaiva yat tasya puraṃdarasya",
    "GE07mbh_03_u:120.013b-0587_02": "haridhvajaṃ syandanam āsthitasya",
    "GE07mbh_03_u:120.013c": "vṛttorur atyāyatapīnabāhur; etena saṃkhye nihato 'śvacakraḥ",
    "GE07mbh_03_u:120.013e": "ko nāma sāmbasya raṇe manuṣyo; gatvāntaraṃ vai bhujayor dhareta",
    "GE07mbh_03_u:120.014a": "yathā praviśyāntaram antakasya; kāle manuṣyo na viniṣkrameta",
    "GE07mbh_03_u:120.014b-0588_01": "saṃprāpya vai tādṛśīṃ yodhalakṣmīṃ",
    "GE07mbh_03_u:120.014c": "tathā praviśyāntaram asya saṃkhye; ko nāma jīvan punar āvrajeta",
    "GE07mbh_03_u:120.015a": "droṇaṃ ca bhīṣmaṃ ca mahārathau tau; sutair vṛtaṃ cāpy atha somadattam",
    "GE07mbh_03_u:120.015c": "sarvāṇi sainyāni ca vāsudevaḥ; pradhakṣyate sāyakavahnijālaiḥ",
    "GE07mbh_03_u:120.016a": "kiṃ nāma lokeṣv aviṣahyam asti; kṛṣṇasya sarveṣu sadaivateṣu",
    "GE07mbh_03_u:120.016c": "āttāyudhasyottamabāṇapāṇeś; cakrāyudhasyāpratimasya yuddhe",
    "GE07mbh_03_u:120.017a": "tato 'niruddho 'py asicarmapāṇir; mahīm imāṃ dhārtarāṣṭrair visaṃjñaiḥ",
    "GE07mbh_03_u:120.017c": "hṛtottamāṅgair nihataiḥ karotu; kīrṇāṃ kuśair vedim ivādhvareṣu",
    "GE07mbh_03_u:120.018a": "gadolmukau bāhukabhānunīthāḥ; śūraś ca saṃkhye niśaṭhaḥ kumāraḥ",
    "GE07mbh_03_u:120.018c": "raṇotkaṭau sāraṇacārudeṣṇau; kulocitaṃ viprathayantu karma",
    "GE07mbh_03_u:120.019a": "savṛṣṇibhojāndhakayodhamukhyā; samāgatā kṣatriyaśūrasenā",
    "GE07mbh_03_u:120.019a-0589_01": "samāhitaḥ pṛthivīṃ sādhu rājā",
    "GE07mbh_03_u:120.019a-0589_02": "yaśobhṛtāṃ dharmabhṛtāṃ variṣṭhaḥ",
    "GE07mbh_03_u:120.019a-0589_03": "yudhiṣṭhiraḥ pālayatāṃ mahātmā",
    "GE07mbh_03_u:120.019c": "hatvā raṇe tān dhṛtarāṣṭraputrāṃl; loke yaśaḥ sphītam upākarotu",
    "GE07mbh_03_u:120.020a": "tato 'bhimanyuḥ pṛthivīṃ praśāstu; yāvad vrataṃ dharmabhṛtāṃ variṣṭhaḥ",
    "GE07mbh_03_u:120.020c": "yudhiṣṭhiraḥ pārayate mahātmā; dyūte yathoktaṃ kurusattamena",
    "GE07mbh_03_u:120.021a": "asmatpramuktair viśikhair jitāris; tato mahīṃ bhokṣyati dharmarājaḥ",
    "GE07mbh_03_u:120.021c": "nirdhārtarāṣṭrāṃ hatasūtaputrām; etad dhi naḥ kṛtyatamaṃ yaśaśyam",
    "GE07mbh_03_u:120.022": "vāsudeva uvāca",
    "GE07mbh_03_u:120.022a": "asaṃśayaṃ mādhava satyam etad; gṛhṇīma te vākyam adīnasattva",
    "GE07mbh_03_u:120.022c": "svābhyāṃ bhujābhyām ajitāṃ tu bhūmiṃ; necchet kurūṇām ṛṣabhaḥ kathaṃ cit",
    "GE07mbh_03_u:120.023a": "na hy eṣa kāmān na bhayān na lobhād; yudhiṣṭhiro jātu jahyāt svadharmam",
    "GE07mbh_03_u:120.023c": "bhīmārjunau cātirathau yamau vā; tathaiva kṛṣṇā drupadātmajeyam",
    "GE07mbh_03_u:120.024a": "ubhau hi yuddhe 'pratimau pṛthivyāṃ; vṛkodaraś caiva dhanaṃjayaś ca",
    "GE07mbh_03_u:120.024c": "kasmān na kṛtsnāṃ pṛthivīṃ praśāsen; mādrīsutābhyāṃ ca puraskṛto 'yam",
    "GE07mbh_03_u:120.025a": "yadā tu pāñcālapatir mahātmā; sakekayaś cedipatir vayaṃ ca",
    "GE07mbh_03_u:120.025c": "yotsyāma vikramya parāṃs tadā vai; suyodhanas tyakṣyati jīvalokam",
    "GE07mbh_03_u:120.026": "yudhiṣṭhira uvāca",
    "GE07mbh_03_u:120.026a": "naitac citraṃ mādhava yad bravīṣi; satyaṃ tu me rakṣyatamaṃ na rājyam",
    "GE07mbh_03_u:120.026c": "kṛṣṇas tu māṃ veda yathāvad ekaḥ; kṛṣṇaṃ ca vedāham atho yathāvat",
    "GE07mbh_03_u:120.027a": "yadaiva kālaṃ puruṣapravīro; vetsyaty ayaṃ mādhava vikramasya",
    "GE07mbh_03_u:120.027c": "tadā raṇe tvaṃ ca śinipravīra; suyodhanaṃ jeṣyasi keśavaś ca",
    "GE07mbh_03_u:120.028a": "pratiprayāntv adya daśārhavīrā; dṛḍho 'smi nāthair naralokanāthaiḥ",
    "GE07mbh_03_u:120.028c": "dharme 'pramādaṃ kurutāprameyā; draṣṭāsmi bhūyaḥ sukhinaḥ sametān",
    "GE07mbh_03_u:120.029": "vaiśaṃpāyana uvāca",
    "GE07mbh_03_u:120.029a": "te 'nyonyam āmantrya tathābhivādya; vṛddhān parisvajya ca sarvān",
    "GE07mbh_03_u:120.029c": "yadupravīrāḥ svagṛhāṇi jagmū; rājāpi tīrthāny anusaṃcacāra",
    "GE07mbh_03_u:120.030a": "visṛjya kṛṣṇaṃ tv atha dharmarājo; vidarbharājopacitāṃ sutīrthām",
    "GE07mbh_03_u:120.030b-0590_01": "jagāma puṇyāṃ saritaṃ payoṣṇīṃ",
    "GE07mbh_03_u:120.030b-0590_02": "sabhrātṛbhṛtyaḥ saha lomaśena",
    "GE07mbh_03_u:120.030c": "sutena somena vimiśritodāṃ; tataḥ payoṣṇīṃ prati sa hy uvāsa",
    "GE07mbh_03_u:120.030d-0591_01": "dvijātimukhyair muditair mahātmā",
    "GE07mbh_03_u:120.030d-0591_02": "saṃstūyamānaḥ stutibhir varābhiḥ",
    "GE07mbh_03_u:121.001": "lomaśa uvāca",
    "GE07mbh_03_u:121.001a": "nṛgeṇa yajamānena someneha puraṃdaraḥ",
    "GE07mbh_03_u:121.001c": "tarpitaḥ śrūyate rājan sa tṛpto madam abhyagāt",
    "GE07mbh_03_u:121.002a": "iha devaiḥ sahendrair hi prajāpatibhir eva ca",
    "GE07mbh_03_u:121.002c": "iṣṭaṃ bahuvidhair yajñair mahadbhir bhūridakṣiṇaiḥ",
    "GE07mbh_03_u:121.003a": "āmūrtarayasaś ceha rājā vajradharaṃ prabhum",
    "GE07mbh_03_u:121.003c": "tarpayām āsa somena hayamedheṣu saptasu",
    "GE07mbh_03_u:121.004a": "tasya saptasu yajñeṣu sarvam āsīd dhiraṇmayam",
    "GE07mbh_03_u:121.004c": "vānaspatyaṃ ca bhaumaṃ ca yad dravyaṃ niyataṃ makhe",
    "GE07mbh_03_u:121.004d-0592_01": "caṣālayūpacamasāḥ sthālyaḥ pātryaḥ srucaḥ sruvāḥ",
    "GE07mbh_03_u:121.005a": "teṣv eva cāsya yajñeṣu prayogāḥ sapta viśrutāḥ",
    "GE07mbh_03_u:121.005c": "saptaikaikasya yūpasya caṣālāś copari sthitāḥ",
    "GE07mbh_03_u:121.006a": "tasya sma yūpān yajñeṣu bhrājamānān hiraṇmayān",
    "GE07mbh_03_u:121.006c": "svayam utthāpayām āsur devāḥ sendrā yudhiṣṭhira",
    "GE07mbh_03_u:121.007a": "teṣu tasya makhāgryeṣu gayasya pṛthivīpateḥ",
    "GE07mbh_03_u:121.007c": "amādyad indraḥ somena dakṣiṇābhir dvijātayaḥ",
    "GE07mbh_03_u:121.007d-0593_01": "prasaṃkhyānān asaṃkhyeyān pratyagṛhṇan dvijātayaḥ",
    "GE07mbh_03_u:121.008a": "sikatā vā yathā loke yathā vā divi tārakāḥ",
    "GE07mbh_03_u:121.008c": "yathā vā varṣato dhārā asaṃkhyeyāś ca kena cit",
    "GE07mbh_03_u:121.009a": "tathaiva tad asaṃkhyeyaṃ dhanaṃ yat pradadau gayaḥ",
    "GE07mbh_03_u:121.009c": "sadasyebhyo mahārāja teṣu yajñeṣu saptasu",
    "GE07mbh_03_u:121.010a": "bhavet saṃkhyeyam etad vai yad etat parikīrtitam",
    "GE07mbh_03_u:121.010c": "na sā śakyā tu saṃkhyātuṃ dakṣiṇā dakṣiṇāvataḥ",
    "GE07mbh_03_u:121.011a": "hiraṇmayībhir gobhiś ca kṛtābhir viśvakarmaṇā",
    "GE07mbh_03_u:121.011c": "brāhmaṇāṃs tarpayām āsa nānādigbhyaḥ samāgatān",
    "GE07mbh_03_u:121.012a": "alpāvaśeṣā pṛthivī caityair āsīn mahātmanaḥ",
    "GE07mbh_03_u:121.012c": "gayasya yajamānasya tatra tatra viśāṃ pate",
    "GE07mbh_03_u:121.013a": "sa lokān prāptavān aindrān karmaṇā tena bhārata",
    "GE07mbh_03_u:121.013c": "salokatāṃ tasya gacchet payoṣṇyāṃ ya upaspṛśet",
    "GE07mbh_03_u:121.014a": "tasmāt tvam atra rājendra bhrātṛbhiḥ sahito 'nagha",
    "GE07mbh_03_u:121.014c": "upaspṛśya mahīpāla dhūtapāpmā bhaviṣyasi",
    "GE07mbh_03_u:121.015": "vaiśaṃpāyana uvāca",
    "GE07mbh_03_u:121.015a": "sa payoṣṇyāṃ naraśreṣṭhaḥ snātvā vai bhrātṛbhiḥ",
    "GE07mbh_03_u:121.015c": "vaiḍūryaparvataṃ caiva narmadāṃ ca mahānadīm",
    "GE07mbh_03_u:121.015d-0594_01": "uddiśya pāṇḍavaśreṣṭhaḥ sa pratasthe mahīpatiḥ",
    "GE07mbh_03_u:121.015e": "samājagāma tejasvī bhrātṛbhiḥ sahito 'naghaḥ",
    "GE07mbh_03_u:121.016a": "tato 'sya sarvāṇy ācakhyau lomaśo bhagavān ṛṣiḥ",
    "GE07mbh_03_u:121.016c": "tīrthāni ramaṇīyāni tatra tatra viśāṃ pate",
    "GE07mbh_03_u:121.017a": "yathāyogaṃ yathāprīti prayayau bhrātṛbhiḥ saha",
    "GE07mbh_03_u:121.017c": "dadamāno 'sakṛd vittaṃ brāhmaṇebhyaḥ sahasraśaḥ",
    "GE07mbh_03_u:121.018": "lomaśa uvāca",
    "GE07mbh_03_u:121.018a": "devānām eti kaunteya tathā rājñāṃ salokatām",
    "GE07mbh_03_u:121.018c": "vaiḍūryaparvataṃ dṛṣṭvā narmadām avatīrya ca",
    "GE07mbh_03_u:121.019a": "saṃdhir eṣa naraśreṣṭha tretāyā dvāparasya ca",
    "GE07mbh_03_u:121.019c": "etam āsādya kaunteya sarvapāpaiḥ pramucyate",
    "GE07mbh_03_u:121.020a": "eṣa śaryātiyajñasya deśas tāta prakāśate",
    "GE07mbh_03_u:121.020c": "sākṣād yatrāpibat somam aśvibhyāṃ saha kauśikaḥ",
    "GE07mbh_03_u:121.021a": "cukopa bhārgavaś cāpi mahendrasya mahātapāḥ",
    "GE07mbh_03_u:121.021c": "saṃstambhayām āsa ca taṃ vāsavaṃ cyavanaḥ prabhuḥ",
    "GE07mbh_03_u:121.021e": "sukanyāṃ cāpi bhāryāṃ sa rājaputrīm ivāptavān",
    "GE07mbh_03_u:121.022": "yudhiṣṭhira uvāca",
    "GE07mbh_03_u:121.022a": "kathaṃ viṣṭambhitas tena bhagavān pākaśāsanaḥ",
    "GE07mbh_03_u:121.022c": "kimarthaṃ bhārgavaś cāpi kopaṃ cakre mahātapāḥ",
    "GE07mbh_03_u:121.023a": "nāsatyau ca kathaṃ brahman kṛtavān somapīthinau",
    "GE07mbh_03_u:121.023c": "etat sarvaṃ yathāvṛttam ākhyātu bhagavān mama",
    "GE07mbh_03_u:122.001": "lomaśa uvāca",
    "GE07mbh_03_u:122.001a": "bhṛgor maharṣeḥ putro 'bhūc cyavano nāma bhārgavaḥ",
    "GE07mbh_03_u:122.001c": "samīpe sarasaḥ so 'sya tapas tepe mahādyutiḥ",
    "GE07mbh_03_u:122.002a": "sthāṇubhūto mahātejā vīrasthānena pāṇḍava",
    "GE07mbh_03_u:122.002c": "atiṣṭhat subahūn kālān ekadeśe viśāṃ pate",
    "GE07mbh_03_u:122.003a": "sa valmīko 'bhavad ṛṣir latābhir abhisaṃvṛtaḥ",
    "GE07mbh_03_u:122.003c": "kālena mahatā rājan samākīrṇaḥ pipīlikaiḥ",
    "GE07mbh_03_u:122.004a": "tathā sa saṃvṛto dhīmān mṛtpiṇḍa iva sarvaśaḥ",
    "GE07mbh_03_u:122.004c": "tapyati sma tapo rājan valmīkena samāvṛtaḥ",
    "GE07mbh_03_u:122.005a": "atha dīrghasya kālasya śaryātir nāma pārthivaḥ",
    "GE07mbh_03_u:122.005c": "ājagāma saro ramyaṃ vihartum idam uttamam",
    "GE07mbh_03_u:122.006a": "tasya strīṇāṃ sahasrāṇi catvāry āsan parigrahaḥ",
    "GE07mbh_03_u:122.006c": "ekaiva ca sutā śubhrā sukanyā nāma bhārata",
    "GE07mbh_03_u:122.007a": "sā sakhībhiḥ parivṛtā sarvābharaṇabhūṣitā",
    "GE07mbh_03_u:122.007c": "caṅkramyamāṇā valmīkaṃ bhārgavasya samāsadat",
    "GE07mbh_03_u:122.008a": "sā caiva sudatī tatra paśyamānā manoramān",
    "GE07mbh_03_u:122.008c": "vanaspatīn vicinvantī vijahāra sakhīvṛtā",
    "GE07mbh_03_u:122.009a": "rūpeṇa vayasā caiva madanena madena ca",
    "GE07mbh_03_u:122.009c": "babhañja vanavṛkṣāṇāṃ śākhāḥ paramapuṣpitāḥ",
    "GE07mbh_03_u:122.010a": "tāṃ sakhīrahitām ekām ekavastrām alaṃkṛtām",
    "GE07mbh_03_u:122.010c": "dadarśa bhārgavo dhīmāṃś carantīm iva vidyutam",
    "GE07mbh_03_u:122.011a": "tāṃ paśyamāno vijane sa reme paramadyutiḥ",
    "GE07mbh_03_u:122.011c": "kṣāmakaṇṭhaś ca brahmarṣis tapobalasamanvitaḥ",
    "GE07mbh_03_u:122.011e": "tām ābabhāṣe kalyāṇīṃ sā cāsya na śṛṇoti vai",
    "GE07mbh_03_u:122.012a": "tataḥ sukanyā valmīke dṛṣṭvā bhārgavacakṣuṣī",
    "GE07mbh_03_u:122.012c": "kautūhalāt kaṇṭakena buddhimohabalātkṛtā",
    "GE07mbh_03_u:122.013a": "kiṃ nu khalv idam ity uktvā nirbibhedāsya locane",
    "GE07mbh_03_u:122.013c": "akrudhyat sa tayā viddhe netre paramamanyumān",
    "GE07mbh_03_u:122.013e": "tataḥ śaryātisainyasya śakṛnmūtraṃ samāvṛṇot",
    "GE07mbh_03_u:122.014a": "tato ruddhe śakṛnmūtre sainyam ānāhaduḥkhitam",
    "GE07mbh_03_u:122.014c": "tathāgatam abhiprekṣya paryapṛcchat sa pārthivaḥ",
    "GE07mbh_03_u:122.015a": "taponityasya vṛddhasya roṣaṇasya viśeṣataḥ",
    "GE07mbh_03_u:122.015c": "kenāpakṛtam adyeha bhārgavasya mahātmanaḥ",
    "GE07mbh_03_u:122.015e": "jñātaṃ vā yadi vājñātaṃ tad ṛtaṃ brūta māciram",
    "GE07mbh_03_u:122.016a": "tam ūcuḥ sainikāḥ sarve na vidmo 'pakṛtaṃ vayam",
    "GE07mbh_03_u:122.016c": "sarvopāyair yathākāmaṃ bhavāṃs tad adhigacchatu",
    "GE07mbh_03_u:122.017a": "tataḥ sa pṛthivīpālaḥ sāmnā cogreṇa ca svayam",
    "GE07mbh_03_u:122.017c": "paryapṛcchat suhṛdvargaṃ pratyajānan na caiva te",
    "GE07mbh_03_u:122.018a": "ānāhārtaṃ tato dṛṣṭvā tat sainyam asukhārditam",
    "GE07mbh_03_u:122.018c": "pitaraṃ duḥkhitaṃ cāpi sukanyedam athābravīt",
    "GE07mbh_03_u:122.019a": "mayāṭantyeha valmīke dṛṣṭaṃ sattvam abhijvalat",
    "GE07mbh_03_u:122.019c": "khadyotavad abhijñātaṃ tan mayā viddham antikāt",
    "GE07mbh_03_u:122.020a": "etac chrutvā tu śaryātir valmīkaṃ tūrṇam ādravat",
    "GE07mbh_03_u:122.020c": "tatrāpaśyat tapovṛddhaṃ vayovṛddhaṃ ca bhārgavam",
    "GE07mbh_03_u:122.020c-0595_01": "**** ****",
    "GE07mbh_03_u:122.020c-0595_02": "jñānavṛddhaṃ vayovṛddhaṃ",
    "GE07mbh_03_u:122.021a": "ayācad atha sainyārthaṃ prāñjaliḥ pṛthivīpatiḥ",
    "GE07mbh_03_u:122.021c": "ajñānād bālayā yat te kṛtaṃ tat kṣantum arhasi",
    "GE07mbh_03_u:122.021d-0596_01": "imām eva ca te kanyāṃ dadāmi sudṛḍhavrata",
    "GE07mbh_03_u:122.021d-0596_02": "bhāryārthī tvaṃ gṛhāṇemāṃ prasīdasva ca bhārgava",
    "GE07mbh_03_u:122.022a": "tato 'bravīn mahīpālaṃ cyavano bhārgavas tadā",
    "GE07mbh_03_u:122.022b-0597_01": "apamānād ahaṃ viddho hy anayā darpapūrṇayā",
    "GE07mbh_03_u:122.022c": "rūpaudāryasamāyuktāṃ lobhamohabalātkṛtām",
    "GE07mbh_03_u:122.023a": "tām eva pratigṛhyāhaṃ rājan duhitaraṃ tava",
    "GE07mbh_03_u:122.023c": "kṣamiṣyāmi mahīpāla satyam etad bravīmi te",
    "GE07mbh_03_u:122.024a": "ṛṣer vacanam ājñāya śaryātir avicārayan",
    "GE07mbh_03_u:122.024c": "dadau duhitaraṃ tasmai cyavanāya mahātmane",
    "GE07mbh_03_u:122.025a": "pratigṛhya ca tāṃ kanyāṃ cyavanaḥ prasasāda ha",
    "GE07mbh_03_u:122.025c": "prāptaprasādo rājā sa sasainyaḥ punar āvrajat",
    "GE07mbh_03_u:122.026a": "sukanyāpi patiṃ labdhvā tapasvinam aninditā",
    "GE07mbh_03_u:122.026c": "nityaṃ paryacarat prītyā tapasā niyamena ca",
    "GE07mbh_03_u:122.027a": "agnīnām atithīnāṃ ca śuśrūṣur anasūyikā",
    "GE07mbh_03_u:122.027c": "samārādhayata kṣipraṃ cyavanaṃ sā śubhānanā",
    "GE07mbh_03_u:123.001": "lomaśa uvāca",
    "GE07mbh_03_u:123.001a": "kasya cit tv atha kālasya surāṇām aśvinau nṛpa",
    "GE07mbh_03_u:123.001c": "kṛtābhiṣekāṃ vivṛtāṃ sukanyāṃ tām apaśyatām",
    "GE07mbh_03_u:123.002a": "tāṃ dṛṣṭvā darśanīyāṅgīṃ devarājasutām iva",
    "GE07mbh_03_u:123.002c": "ūcatuḥ samabhidrutya nāsatyāv aśvināv idam",
    "GE07mbh_03_u:123.003a": "kasya tvam asi vāmoru kiṃ vane vai karoṣi ca",
    "GE07mbh_03_u:123.003c": "icchāva bhadre jñātuṃ tvāṃ tat tvam ākhyāhi śobhane",
    "GE07mbh_03_u:123.004a": "tataḥ sukanyā saṃvītā tāv uvāca surottamau",
    "GE07mbh_03_u:123.004c": "śaryātitanayāṃ vittaṃ bhāryāṃ ca cyavanasya mām",
    "GE07mbh_03_u:123.004d-0598_01": "nāmnā cāhaṃ sukanyeti nṛloke 'smin pratiṣṭhitā",
    "GE07mbh_03_u:123.004d-0598_02": "sāhaṃ sarvātmanā nityaṃ bhartāram anuvartinī",
    "GE07mbh_03_u:123.005a": "athāśvinau prahasyaitām abrūtāṃ punar eva tu",
    "GE07mbh_03_u:123.005c": "kathaṃ tvam asi kalyāṇi pitrā dattā gatādhvane",
    "GE07mbh_03_u:123.006a": "bhrājase vanamadhye tvaṃ vidyut saudāminī yathā",
    "GE07mbh_03_u:123.006c": "na deveṣv api tulyāṃ hi tvayā paśyāva bhāmini",
    "GE07mbh_03_u:123.006d-0599_01": "anābharaṇasaṃpannā paramāmbaravarjitā",
    "GE07mbh_03_u:123.006d-0599_02": "śobhayasy adhikaṃ bhadre vanam apy analaṃkṛtā",
    "GE07mbh_03_u:123.007a": "sarvābharaṇasaṃpannā paramāmbaradhāriṇī",
    "GE07mbh_03_u:123.007c": "śobhethās tv anavadyāṅgi na tv evaṃ malapaṅkinī",
    "GE07mbh_03_u:123.008a": "kasmād evaṃvidhā bhūtvā jarājarjaritaṃ patim",
    "GE07mbh_03_u:123.008c": "tvam upāsse ha kalyāṇi kāmabhogabahiṣkṛtam",
    "GE07mbh_03_u:123.009a": "asamarthaṃ paritrāṇe poṣaṇe ca śucismite",
    "GE07mbh_03_u:123.009c": "sādhu cyavanam utsṛjya varayasvaikam āvayoḥ",
    "GE07mbh_03_u:123.009e": "patyarthaṃ devagarbhābhe mā vṛthā yauvanaṃ kṛthāḥ",
    "GE07mbh_03_u:123.010a": "evam uktā sukanyā tu surau tāv idam abravīt",
    "GE07mbh_03_u:123.010c": "ratāhaṃ cyavane patyau maivaṃ mā paryaśaṅkithāḥ",
    "GE07mbh_03_u:123.011a": "tāv abrūtāṃ punas tv enām āvāṃ devabhiṣagvarau",
    "GE07mbh_03_u:123.011c": "yuvānaṃ rūpasaṃpannaṃ kariṣyāvaḥ patiṃ tava",
    "GE07mbh_03_u:123.012a": "tatas tasyāvayoś caiva patim ekatamaṃ vṛṇu",
    "GE07mbh_03_u:123.012c": "etena samayenainam āmantraya varānane",
    "GE07mbh_03_u:123.013a": "sā tayor vacanād rājann upasaṃgamya bhārgavam",
    "GE07mbh_03_u:123.013c": "uvāca vākyaṃ yat tābhyām uktaṃ bhṛgusutaṃ prati",
    "GE07mbh_03_u:123.014a": "tac chrutvā cyavano bhāryām uvāca kriyatām iti",
    "GE07mbh_03_u:123.014c": "bhartrā sā samanujñātā kriyatām ity athābravīt",
    "GE07mbh_03_u:123.015a": "śrutvā tad aśvinau vākyaṃ tat tasyāḥ kriyatām iti",
    "GE07mbh_03_u:123.015c": "ūcatū rājaputrīṃ tāṃ patis tava viśatv apaḥ",
    "GE07mbh_03_u:123.016a": "tato 'mbhaś cyavanaḥ śīghraṃ rūpārthī praviveśa ha",
    "GE07mbh_03_u:123.016c": "aśvināv api tad rājan saraḥ praviśatāṃ prabho",
    "GE07mbh_03_u:123.017a": "tato muhūrtād uttīrṇāḥ sarve te sarasas tataḥ",
    "GE07mbh_03_u:123.017c": "divyarūpadharāḥ sarve yuvāno mṛṣṭakuṇḍalāḥ",
    "GE07mbh_03_u:123.017e": "tulyarūpadharāś caiva manasaḥ prītivardhanāḥ",
    "GE07mbh_03_u:123.018a": "te 'bruvan sahitāḥ sarve vṛṇīṣvānyatamaṃ śubhe",
    "GE07mbh_03_u:123.018c": "asmākam īpsitaṃ bhadre patitve varavarṇini",
    "GE07mbh_03_u:123.018d-0600_01": "tam aśvinor anyatamaṃ cyavanaṃ vā manasvini",
    "GE07mbh_03_u:123.018e": "yatra vāpy abhikāmāsi taṃ vṛṇīṣva suśobhane",
    "GE07mbh_03_u:123.019a": "sā samīkṣya tu tān sarvāṃs tulyarūpadharān sthitān",
    "GE07mbh_03_u:123.019c": "niścitya manasā buddhyā devī vavre svakaṃ patim",
    "GE07mbh_03_u:123.019d-0601_01": "yady ahaṃ manasā nānyaṃ patim icche svakaṃ vinā",
    "GE07mbh_03_u:123.019d-0601_02": "tena satyena me devau prayacchetāṃ patiṃ mama",
    "GE07mbh_03_u:123.019d-0602_01": "evam uktau tathā sādhvyā nāsatyau surasattamau",
    "GE07mbh_03_u:123.019d-0602_02": "darśayām āsatus tasyāḥ sukanyāyā bhṛgoḥ sutam",
    "GE07mbh_03_u:123.019d-0603_01": "tato devāḥ sutuṣṭāś ca cyavanaṃ taṃ patiṃ daduḥ",
    "GE07mbh_03_u:123.020a": "labdhvā tu cyavano bhāryāṃ vayorūpaṃ ca vāñchitam",
    "GE07mbh_03_u:123.020c": "hṛṣṭo 'bravīn mahātejās tau nāsatyāv idaṃ vacaḥ",
    "GE07mbh_03_u:123.021a": "yathāhaṃ rūpasaṃpanno vayasā ca samanvitaḥ",
    "GE07mbh_03_u:123.021c": "kṛto bhavadbhyāṃ vṛddhaḥ san bhāryāṃ ca prāptavān imām",
    "GE07mbh_03_u:123.022a": "tasmād yuvāṃ kariṣyāmi prītyāhaṃ somapīthinau",
    "GE07mbh_03_u:123.022c": "miṣato devarājasya satyam etad bravīmi vām",
    "GE07mbh_03_u:123.023a": "tac chrutvā hṛṣṭamanasau divaṃ tau pratijagmatuḥ",
    "GE07mbh_03_u:123.023c": "cyavano 'pi sukanyā ca surāv iva vijahratuḥ",
    "GE07mbh_03_u:123.023d-0604_01": "tasminn eva sarastīre bibhratau rūpam uttamam",
    "GE07mbh_03_u:124.001": "lomaśa uvāca",
    "GE07mbh_03_u:124.001a": "tataḥ śrutvā tu śaryātir vayaḥsthaṃ cyavanaṃ kṛtam",
    "GE07mbh_03_u:124.001c": "saṃhṛṣṭaḥ senayā sārdham upāyād bhārgavāśramam",
    "GE07mbh_03_u:124.002a": "cyavanaṃ ca sukanyāṃ ca dṛṣṭvā devasutāv iva",
    "GE07mbh_03_u:124.002c": "reme mahīpaḥ śaryātiḥ kṛtsnāṃ prāpya mahīm iva",
    "GE07mbh_03_u:124.003a": "ṛṣiṇā satkṛtas tena sabhāryaḥ pṛthivīpatiḥ",
    "GE07mbh_03_u:124.003c": "upopaviṣṭaḥ kalyāṇīḥ kathāś cakre mahāmanāḥ",
    "GE07mbh_03_u:124.004a": "athainaṃ bhārgavo rājann uvāca parisāntvayan",
    "GE07mbh_03_u:124.004c": "yājayiṣyāmi rājaṃs tvāṃ saṃbhārān upakalpaya",
    "GE07mbh_03_u:124.005a": "tataḥ paramasaṃhṛṣṭaḥ śaryātiḥ pṛthivīpatiḥ",
    "GE07mbh_03_u:124.005c": "cyavanasya mahārāja tad vākyaṃ pratyapūjayat",
    "GE07mbh_03_u:124.006a": "praśaste 'hani yajñīye sarvakāmasamṛddhimat",
    "GE07mbh_03_u:124.006c": "kārayām āsa śaryātir yajñāyatanam uttamam",
    "GE07mbh_03_u:124.007a": "tatrainaṃ cyavano rājan yājayām āsa bhārgavaḥ",
    "GE07mbh_03_u:124.007c": "adbhutāni ca tatrāsan yāni tāni nibodha me",
    "GE07mbh_03_u:124.008a": "agṛhṇāc cyavanaḥ somam aśvinor devayos tadā",
    "GE07mbh_03_u:124.008c": "tam indro vārayām āsa gṛhyamāṇaṃ tayor graham",
    "GE07mbh_03_u:124.009": "indra uvāca",
    "GE07mbh_03_u:124.009a": "ubhāv etau na somārhau nāsatyāv iti me matiḥ",
    "GE07mbh_03_u:124.009c": "bhiṣajau devaputrāṇāṃ karmaṇā naivam arhataḥ",
    "GE07mbh_03_u:124.010": "cyavana uvāca",
    "GE07mbh_03_u:124.010a": "māvamaṃsthā mahātmānau rūpadraviṇavattarau",
    "GE07mbh_03_u:124.010c": "yau cakratur māṃ maghavan vṛndārakam ivājaram",
    "GE07mbh_03_u:124.011a": "ṛte tvāṃ vibudhāṃś cānyān kathaṃ vai nārhataḥ savam",
    "GE07mbh_03_u:124.011c": "aśvināv api devendra devau viddhi puraṃdara",
    "GE07mbh_03_u:124.012": "indra uvāca",
    "GE07mbh_03_u:124.012a": "cikitsakau karmakarau kāmarūpasamanvitau",
    "GE07mbh_03_u:124.012c": "loke carantau martyānāṃ kathaṃ somam ihārhataḥ",
    "GE07mbh_03_u:124.013": "lomaśa uvāca",
    "GE07mbh_03_u:124.013a": "etad eva yadā vākyam āmreḍayati vāsavaḥ",
    "GE07mbh_03_u:124.013c": "anādṛtya tataḥ śakraṃ grahaṃ jagrāha bhārgavaḥ",
    "GE07mbh_03_u:124.014a": "grahīṣyantaṃ tu taṃ somam aśvinor uttamaṃ tadā",
    "GE07mbh_03_u:124.014c": "samīkṣya balabhid deva idaṃ vacanam abravīt",
    "GE07mbh_03_u:124.015a": "ābhyām arthāya somaṃ tvaṃ grahīṣyasi yadi svayam",
    "GE07mbh_03_u:124.015c": "vajraṃ te prahariṣyāmi ghorarūpam anuttamam",
    "GE07mbh_03_u:124.016a": "evam uktaḥ smayann indram abhivīkṣya sa bhārgavaḥ",
    "GE07mbh_03_u:124.016c": "jagrāha vidhivat somam aśvibhyām uttamaṃ graham",
    "GE07mbh_03_u:124.017a": "tato 'smai prāharad vajraṃ ghorarūpaṃ śacīpatiḥ",
    "GE07mbh_03_u:124.017c": "tasya praharato bāhuṃ stambhayām āsa bhārgavaḥ",
    "GE07mbh_03_u:124.018a": "saṃstambhayitvā cyavano juhuve mantrato 'nalam",
    "GE07mbh_03_u:124.018c": "kṛtyārthī sumahātejā devaṃ hiṃsitum udyataḥ",
    "GE07mbh_03_u:124.019a": "tataḥ kṛtyā samabhavad ṛṣes tasya tapobalāt",
    "GE07mbh_03_u:124.019c": "mado nāma mahāvīryo bṛhatkāyo mahāsuraḥ",
    "GE07mbh_03_u:124.019e": "śarīraṃ yasya nirdeṣṭum aśakyaṃ tu surāsuraiḥ",
    "GE07mbh_03_u:124.019f-0605_01": "tasya pramāṇaṃ vapuṣā na tulyam iha vidyate",
    "GE07mbh_03_u:124.020a": "tasyāsyam abhavad ghoraṃ tīkṣṇāgradaśanaṃ mahat",
    "GE07mbh_03_u:124.020c": "hanur ekā sthitā tasya bhūmāv ekā divaṃ gatā",
    "GE07mbh_03_u:124.021a": "catasra āyatā daṃṣṭrā yojanānāṃ śataṃ śatam",
    "GE07mbh_03_u:124.021c": "itare tv asya daśanā babhūvur daśayojanāḥ",
    "GE07mbh_03_u:124.021e": "prākārasadṛśākārāḥ śūlāgrasamadarśanāḥ",
    "GE07mbh_03_u:124.022a": "bāhū parvatasaṃkāśāv āyatāv ayutaṃ samau",
    "GE07mbh_03_u:124.022c": "netre raviśaśiprakhye vaktram antakasaṃnibham",
    "GE07mbh_03_u:124.023a": "lelihañ jihvayā vaktraṃ vidyuccapalalolayā",
    "GE07mbh_03_u:124.023c": "vyāttānano ghoradṛṣṭir grasann iva jagad balāt",
    "GE07mbh_03_u:124.024a": "sa bhakṣayiṣyan saṃkruddhaḥ śatakratum upādravat",
    "GE07mbh_03_u:124.024c": "mahatā ghorarūpeṇa lokāñ śabdena nādayan",
    "GE07mbh_03_u:125.001": "lomaśa uvāca",
    "GE07mbh_03_u:125.001a": "taṃ dṛṣṭvā ghoravadanaṃ madaṃ devaḥ śatakratuḥ",
    "GE07mbh_03_u:125.001c": "āyāntaṃ bhakṣayiṣyantaṃ vyāttānanam ivāntakam",
    "GE07mbh_03_u:125.002a": "bhayāt saṃstambhitabhujaḥ sṛkkiṇī lelihan muhuḥ",
    "GE07mbh_03_u:125.002c": "tato 'bravīd devarājaś cyavanaṃ bhayapīḍitaḥ",
    "GE07mbh_03_u:125.003a": "somārhāv aśvināv etāv adya prabhṛti bhārgava",
    "GE07mbh_03_u:125.003c": "bhaviṣyataḥ satyam etad vaco brahman bravīmi te",
    "GE07mbh_03_u:125.004a": "na te mithyā samārambho bhavatv eṣa paro vidhiḥ",
    "GE07mbh_03_u:125.004c": "jānāmi cāhaṃ viprarṣe na mithyā tvaṃ kariṣyasi",
    "GE07mbh_03_u:125.005a": "somārhāv aśvināv etau yathaivādya kṛtau tvayā",
    "GE07mbh_03_u:125.005b-0606_01": "tathaiva mām api brahmañ śreyasā yoktum arhasi",
    "GE07mbh_03_u:125.005c": "bhūya eva tu te vīryaṃ prakāśed iti bhārgava",
    "GE07mbh_03_u:125.006a": "sukanyāyāḥ pituś cāsya loke kīrtiḥ prathed iti",
    "GE07mbh_03_u:125.006c": "ato mayaitad vihitaṃ tava vīryaprakāśanam",
    "GE07mbh_03_u:125.006d-0607_01": "iha riraṃsayā devāḥ pitaraś ca maharṣayaḥ",
    "GE07mbh_03_u:125.006d-0607_02": "arcayanti mahāprājña kratuṃ tava mahābalāḥ",
    "GE07mbh_03_u:125.006e": "tasmāt prasādaṃ kuru me bhavatv etad yathecchasi",
    "GE07mbh_03_u:125.007a": "evam uktasya śakreṇa cyavanasya mahātmanaḥ",
    "GE07mbh_03_u:125.007c": "sa manyur vyagamac chīghraṃ mumoca ca puraṃdaram",
    "GE07mbh_03_u:125.008a": "madaṃ ca vyabhajad rājan pāne strīṣu ca vīryavān",
    "GE07mbh_03_u:125.008c": "akṣeṣu mṛgayāyāṃ ca pūrvasṛṣṭaṃ punaḥ punaḥ",
    "GE07mbh_03_u:125.009a": "tathā madaṃ viniṣkṣipya śakraṃ saṃtarpya cendunā",
    "GE07mbh_03_u:125.009c": "aśvibhyāṃ sahitān devān yājayitvā ca taṃ nṛpam",
    "GE07mbh_03_u:125.010a": "vikhyāpya vīryaṃ sarveṣu lokeṣu vadatāṃ varaḥ",
    "GE07mbh_03_u:125.010c": "sukanyayā sahāraṇye vijahārānuraktayā",
    "GE07mbh_03_u:125.010d-0608_01": "adyāpīha pragāyanti gāthāṃ tasyaiva dhīmataḥ",
    "GE07mbh_03_u:125.010d-0608_02": "tāṃ śrutvā cakṣuṣor hāniṃ nāpnuvantīha mānavāḥ",
    "GE07mbh_03_u:125.010d-0608_03": "śaryātiṃ ca sukanyāṃ ca cyavanaṃ śakram aśvinau",
    "GE07mbh_03_u:125.010d-0608_04": "ye bhuktvā saṃsmariṣyanti teṣāṃ cakṣur na hīyate",
    "GE07mbh_03_u:125.011a": "tasyaitad dvijasaṃghuṣṭaṃ saro rājan prakāśate",
    "GE07mbh_03_u:125.011c": "atra tvaṃ saha sodaryaiḥ pitṝn devāṃś ca tarpaya",
    "GE07mbh_03_u:125.011d-0609_01": "tarpayādya pitṝn devān payasā pāvanena ca",
    "GE07mbh_03_u:125.012a": "etad dṛṣṭvā mahīpāla sikatākṣaṃ ca bhārata",
    "GE07mbh_03_u:125.012c": "saindhavāraṇyam āsādya kulyānāṃ kuru darśanam",
    "GE07mbh_03_u:125.012e": "puṣkareṣu mahārāja sarveṣu ca jalaṃ spṛśa",
    "GE07mbh_03_u:125.012f-0610_01": "sthāṇor mantrāṇi ca japan siddhiṃ prāpsyasi bhārata",
    "GE07mbh_03_u:125.012f-0610_02": "saṃdhir dvayor naraśreṣṭha tretāyā dvāparasya ca",
    "GE07mbh_03_u:125.012f-0610_03": "ayaṃ hi dṛśyate pārtha sarvapāpapraṇāśanaḥ",
    "GE07mbh_03_u:125.012f-0610_04": "atropaspṛśa caiva tvaṃ sarvapāpapraṇāśane",
    "GE07mbh_03_u:125.013a": "ārcīkaparvataś caiva nivāso vai manīṣiṇām",
    "GE07mbh_03_u:125.013c": "sadāphalaḥ sadāsroto marutāṃ sthānam uttamam",
    "GE07mbh_03_u:125.013e": "caityāś caite bahuśatās tridaśānāṃ yudhiṣṭhira",
    "GE07mbh_03_u:125.014a": "etac candramasas tīrtham ṛṣayaḥ paryupāsate",
    "GE07mbh_03_u:125.014c": "vaikhānasāś ca ṛṣayo vālakhilyās tathaiva ca",
    "GE07mbh_03_u:125.015a": "śṛṅgāṇi trīṇi puṇyāṇi trīṇi prasravaṇāni ca",
    "GE07mbh_03_u:125.015b-0611_01": "ādisiddhāni kaunteya na vidmas tatra kāraṇam",
    "GE07mbh_03_u:125.015c": "sarvāṇy anuparikramya yathākāmam upaspṛśa",
    "GE07mbh_03_u:125.016a": "śaṃtanuś cātra kaunteya śunakaś ca narādhipa",
    "GE07mbh_03_u:125.016c": "naranārāyaṇau cobhau sthānaṃ prāptāḥ sanātanam",
    "GE07mbh_03_u:125.017a": "iha nityaśayā devāḥ pitaraś ca maharṣibhiḥ",
    "GE07mbh_03_u:125.017c": "ārcīkaparvate tepus tān yajasva yudhiṣṭhira",
    "GE07mbh_03_u:125.018a": "iha te vai carūn prāśnann ṛṣayaś ca viśāṃ pate",
    "GE07mbh_03_u:125.018c": "yamunā cākṣayasrotāḥ kṛṣṇaś ceha taporataḥ",
    "GE07mbh_03_u:125.019a": "yamau ca bhīmasenaś ca kṛṣṇā cāmitrakarśana",
    "GE07mbh_03_u:125.019c": "sarve cātra gamiṣyāmaḥ sukṛśāḥ sutapasvinaḥ",
    "GE07mbh_03_u:125.020a": "etat prasravaṇaṃ puṇyam indrasya manujādhipa",
    "GE07mbh_03_u:125.020c": "yatra dhātā vidhātā ca varuṇaś cordhvam āgatāḥ",
    "GE07mbh_03_u:125.021a": "iha te nyavasan rājan kṣāntāḥ paramadharmiṇaḥ",
    "GE07mbh_03_u:125.021c": "maitrāṇām ṛjubuddhīnām ayaṃ girivaraḥ śubhaḥ",
    "GE07mbh_03_u:125.022a": "eṣā sā yamunā rājan rājarṣigaṇasevitā",
    "GE07mbh_03_u:125.022c": "nānāyajñacitā rājan puṇyā pāpabhayāpahā",
    "GE07mbh_03_u:125.023a": "atra rājā maheṣvāso māndhātāyajata svayam",
    "GE07mbh_03_u:125.023c": "sahadevaś ca kaunteya somako dadatāṃ varaḥ",
    "GE07mbh_03_u:126.001": "yudhiṣṭhira uvāca",
    "GE07mbh_03_u:126.001a": "māndhātā rājaśārdūlas triṣu lokeṣu viśrutaḥ",
    "GE07mbh_03_u:126.001c": "kathaṃ jāto mahābrahman yauvanāśvo nṛpottamaḥ",
    "GE07mbh_03_u:126.001e": "kathaṃ caitāṃ parāṃ kāṣṭhāṃ prāptavān amitadyutiḥ",
    "GE07mbh_03_u:126.002a": "yasya lokās trayo vaśyā viṣṇor iva mahātmanaḥ",
    "GE07mbh_03_u:126.002c": "etad icchāmy ahaṃ śrotuṃ caritaṃ tasya dhīmataḥ",
    "GE07mbh_03_u:126.002d-0612_01": "satyakīrter hi māndhātuḥ kathyamānaṃ tvayānagha",
    "GE07mbh_03_u:126.003a": "yathā māndhātṛśabdaś ca tasya śakrasamadyuteḥ",
    "GE07mbh_03_u:126.003c": "janma cāprativīryasya kuśalo hy asi bhāṣitum",
    "GE07mbh_03_u:126.004": "lomaśa uvāca",
    "GE07mbh_03_u:126.004a": "śṛṇuṣvāvahito rājan rājñas tasya mahātmanaḥ",
    "GE07mbh_03_u:126.004b-0613_01": "yathā cāsau samabhavac caritaṃ tasya dhīmataḥ",
    "GE07mbh_03_u:126.004c": "yathā māndhātṛśabdo vai lokeṣu parigīyate",
    "GE07mbh_03_u:126.005a": "ikṣvākuvaṃśaprabhavo yuvanāśvo mahīpatiḥ",
    "GE07mbh_03_u:126.005c": "so 'yajat pṛthivīpāla kratubhir bhūridakṣiṇaiḥ",
    "GE07mbh_03_u:126.006a": "aśvamedhasahasraṃ ca prāpya dharmabhṛtāṃ varaḥ",
    "GE07mbh_03_u:126.006c": "anyaiś ca kratubhir mukhyair vividhair āptadakṣiṇaiḥ",
    "GE07mbh_03_u:126.007a": "anapatyas tu rājarṣiḥ sa mahātmā dṛḍhavrataḥ",
    "GE07mbh_03_u:126.007c": "mantriṣv ādhāya tad rājyaṃ vananityo babhūva ha",
    "GE07mbh_03_u:126.008a": "śāstradṛṣṭena vidhinā saṃyojyātmānam ātmanā",
    "GE07mbh_03_u:126.008b-0614_01": "sa kadā cin nṛpo rājann upavāsena duḥkhitaḥ",
    "GE07mbh_03_u:126.008c": "pipāsāśuṣkahṛdayaḥ praviveśāśramaṃ bhṛgoḥ",
    "GE07mbh_03_u:126.009a": "tām eva rātriṃ rājendra mahātmā bhṛgunandanaḥ",
    "GE07mbh_03_u:126.009c": "iṣṭiṃ cakāra saudyumner maharṣiḥ putrakāraṇāt",
    "GE07mbh_03_u:126.010a": "saṃbhṛto mantrapūtena vāriṇā kalaśo mahān",
    "GE07mbh_03_u:126.010c": "tatrātiṣṭhata rājendra pūrvam eva samāhitaḥ",
    "GE07mbh_03_u:126.010e": "yat prāśya prasavet tasya patnī śakrasamaṃ sutam",
    "GE07mbh_03_u:126.010f-0615_01": "tad vāri vidhivad rājan yasminn āsīt susaṃskṛtam",
    "GE07mbh_03_u:126.011a": "taṃ nyasya vedyāṃ kalaśaṃ suṣupus te maharṣayaḥ",
    "GE07mbh_03_u:126.011c": "rātrijāgaraṇaśrāntāḥ saudyumniḥ samatītya tān",
    "GE07mbh_03_u:126.012a": "śuṣkakaṇṭhaḥ pipāsārtaḥ pāṇīyārthī bhṛśaṃ nṛpaḥ",
    "GE07mbh_03_u:126.012c": "taṃ praviśyāśramaṃ śrāntaḥ pāṇīyaṃ so 'bhyayācata",
    "GE07mbh_03_u:126.013a": "tasya śrāntasya śuṣkeṇa kaṇṭhena krośatas tadā",
    "GE07mbh_03_u:126.013c": "nāśrauṣīt kaś cana tadā śakuner iva vāśitam",
    "GE07mbh_03_u:126.014a": "tatas taṃ kalaśaṃ dṛṣṭvā jalapūrṇaṃ sa pārthivaḥ",
    "GE07mbh_03_u:126.014c": "abhyadravata vegena pītvā cāmbho vyavāsṛjat",
    "GE07mbh_03_u:126.015a": "sa pītvā śītalaṃ toyaṃ pipāsārto mahīpatiḥ",
    "GE07mbh_03_u:126.015c": "nirvāṇam agamad dhīmān susukhī cābhavat tadā",
    "GE07mbh_03_u:126.016a": "tatas te pratyabudhyanta ṛṣayaḥ sanarādhipāḥ",
    "GE07mbh_03_u:126.016c": "nistoyaṃ taṃ ca kalaśaṃ dadṛśuḥ sarva eva te",
    "GE07mbh_03_u:126.017a": "kasya karmedam iti ca paryapṛcchan samāgatāḥ",
    "GE07mbh_03_u:126.017c": "yuvanāśvo mayety eva satyaṃ samabhipadyata",
    "GE07mbh_03_u:126.018a": "na yuktam iti taṃ prāha bhagavān bhārgavas tadā",
    "GE07mbh_03_u:126.018c": "sutārthaṃ sthāpitā hy āpas tapasā caiva saṃbhṛtāḥ",
    "GE07mbh_03_u:126.019a": "mayā hy atrāhitaṃ brahma tapa āsthāya dāruṇam",
    "GE07mbh_03_u:126.019c": "putrārthaṃ tava rājarṣe mahābalaparākrama",
    "GE07mbh_03_u:126.020a": "mahābalo mahāvīryas tapobalasamanvitaḥ",
    "GE07mbh_03_u:126.020c": "yaḥ śakram api vīryeṇa gamayed yamasādanam",
    "GE07mbh_03_u:126.021a": "anena vidhinā rājan mayaitad upapāditam",
    "GE07mbh_03_u:126.021c": "abbhakṣaṇaṃ tvayā rājann ayuktaṃ kṛtam adya vai",
    "GE07mbh_03_u:126.022a": "na tv adya śakyam asmābhir etat kartum ato 'nyathā",
    "GE07mbh_03_u:126.022c": "nūnaṃ daivakṛtaṃ hy etad yad evaṃ kṛtavān asi",
    "GE07mbh_03_u:126.023a": "pipāsitena yāḥ pītā",
    "GE07mbh_03_u:126.023c": "āpas tvayā mahārāja mattapovīryasaṃbhṛtāḥ",
    "GE07mbh_03_u:126.023e": "tābhyas tvam ātmanā putram evaṃvīryaṃ janiṣyasi",
    "GE07mbh_03_u:126.024a": "vidhāsyāmo vayaṃ tatra taveṣṭiṃ paramādbhutām",
    "GE07mbh_03_u:126.024c": "yathā śakrasamaṃ putraṃ janayiṣyasi vīryavān",
    "GE07mbh_03_u:126.024d-0616_01": "garbhadhāraṇajaṃ vāpi na khedaṃ samavāpsyasi",
    "GE07mbh_03_u:126.024d-0617_01": "iti śrutvā vacas tasya rājā tv iti tathābravīt",
    "GE07mbh_03_u:126.024d-0618_01": "na ca prāṇair mahārāja viyogas te bhaviṣyati",
    "GE07mbh_03_u:126.025a": "tato varṣaśate pūrṇe tasya rājño mahātmanaḥ",
    "GE07mbh_03_u:126.025c": "vāmaṃ pārśvaṃ vinirbhidya sutaḥ sūrya ivāparaḥ",
    "GE07mbh_03_u:126.026a": "niścakrāma mahātejā na ca taṃ mṛtyur āviśat",
    "GE07mbh_03_u:126.026c": "yuvanāśvaṃ narapatiṃ tad adbhutam ivābhavat",
    "GE07mbh_03_u:126.027a": "tataḥ śakro mahātejās taṃ didṛkṣur upāgamat",
    "GE07mbh_03_u:126.027b-0619_01": "tato devā mahendraṃ tam apṛcchan dhāsyatīti kim",
    "GE07mbh_03_u:126.027c": "pradeśinīṃ tato 'syāsye śakraḥ samabhisaṃdadhe",
    "GE07mbh_03_u:126.028a": "mām ayaṃ dhāsyatīty evaṃ paribhāṣṭaḥ sa vajriṇā",
    "GE07mbh_03_u:126.028c": "māndhāteti ca nāmāsya cakruḥ sendrā divaukasaḥ",
    "GE07mbh_03_u:126.029a": "pradeśinīṃ śakradattām āsvādya sa śiśus tadā",
    "GE07mbh_03_u:126.029c": "avardhata mahīpāla kiṣkūṇāṃ ca trayodaśa",
    "GE07mbh_03_u:126.030a": "vedās taṃ sadhanurvedā divyāny astrāṇi ceśvaram",
    "GE07mbh_03_u:126.030c": "upatasthur mahārāja dhyātamātrāṇi sarvaśaḥ",
    "GE07mbh_03_u:126.031a": "dhanur ājagavaṃ nāma śarāḥ śṛṅgodbhavāś ca ye",
    "GE07mbh_03_u:126.031c": "abhedyaṃ kavacaṃ caiva sadyas tam upasaṃśrayan",
    "GE07mbh_03_u:126.032a": "so 'bhiṣikto maghavatā svayaṃ śakreṇa bhārata",
    "GE07mbh_03_u:126.032c": "dharmeṇa vyajayal lokāṃs trīn viṣṇur iva vikramaiḥ",
    "GE07mbh_03_u:126.033a": "tasyāpratihataṃ cakraṃ prāvartata mahātmanaḥ",
    "GE07mbh_03_u:126.033c": "ratnāni caiva rājarṣiṃ svayam evopatasthire",
    "GE07mbh_03_u:126.034a": "tasyeyaṃ vasusaṃpūrṇā vasudhā vasudhādhipa",
    "GE07mbh_03_u:126.034c": "teneṣṭaṃ vividhair yajñair bahubhiḥ svāptadakṣiṇaiḥ",
    "GE07mbh_03_u:126.035a": "citacaityo mahātejā dharmaṃ prāpya ca puṣkalam",
    "GE07mbh_03_u:126.035c": "śakrasyārdhāsanaṃ rājaṃl labdhavān amitadyutiḥ",
    "GE07mbh_03_u:126.036a": "ekāhnā pṛthivī tena dharmanityena dhīmatā",
    "GE07mbh_03_u:126.036c": "nirjitā śāsanād eva saratnākarapattanā",
    "GE07mbh_03_u:126.037a": "tasya cityair mahārāja kratūnāṃ dakṣiṇāvatām",
    "GE07mbh_03_u:126.037c": "caturantā mahī vyāptā nāsīt kiṃ cid anāvṛtam",
    "GE07mbh_03_u:126.038a": "tena padmasahasrāṇi gavāṃ daśa mahātmanā",
    "GE07mbh_03_u:126.038c": "brāhmaṇebhyo mahārāja dattānīti pracakṣate",
    "GE07mbh_03_u:126.039a": "tena dvādaśavārṣikyām anāvṛṣṭyāṃ mahātmanā",
    "GE07mbh_03_u:126.039c": "vṛṣṭaṃ sasyavivṛddhyarthaṃ miṣato vajrapāṇinaḥ",
    "GE07mbh_03_u:126.040a": "tena somakulotpanno gāndhārādhipatir mahān",
    "GE07mbh_03_u:126.040c": "garjann iva mahāmeghaḥ pramathya nihataḥ śaraiḥ",
    "GE07mbh_03_u:126.041a": "prajāś caturvidhās tena jitā rājan mahātmanā",
    "GE07mbh_03_u:126.041c": "tenātmatapasā lokāḥ sthāpitāś cāpi tejasā",
    "GE07mbh_03_u:126.042a": "tasyaitad devayajanaṃ sthānam ādityavarcasaḥ",
    "GE07mbh_03_u:126.042c": "paśya puṇyatame deśe kurukṣetrasya madhyataḥ",
    "GE07mbh_03_u:126.042d-0620_01": "tathā tvam api rājendra māndhāteva mahīpatiḥ",
    "GE07mbh_03_u:126.042d-0620_02": "dharmaṃ kṛtvā mahīṃ rakṣan svargalokam avāpsyasi",
    "GE07mbh_03_u:126.043a": "etat te sarvam ākhyātaṃ māndhātuś caritaṃ mahat",
    "GE07mbh_03_u:126.043c": "janma cāgryaṃ mahīpāla yan māṃ tvaṃ paripṛcchasi vaiśaṃpāyana uvāca",
    "GE07mbh_03_u:126.043d-0621_01": "evam uktaḥ sa kaunteyo lomaśena",
    "GE07mbh_03_u:126.043d-0621_02": "papracchānantaraṃ bhūyaḥ somakaṃ prati bhārata",
    "GE07mbh_03_u:127.001": "yudhiṣṭhira uvāca",
    "GE07mbh_03_u:127.001a": "kathaṃvīryaḥ sa rājābhūt somako vadatāṃ vara",
    "GE07mbh_03_u:127.001c": "karmāṇy asya prabhāvaṃ ca śrotum icchāmi tattvataḥ",
    "GE07mbh_03_u:127.002": "lomaśa uvāca",
    "GE07mbh_03_u:127.002a": "yudhiṣṭhirāsīn nṛpatiḥ somako nāma dhārmikaḥ",
    "GE07mbh_03_u:127.002c": "tasya bhāryāśataṃ rājan sadṛśīnām abhūt tadā",
    "GE07mbh_03_u:127.003a": "sa vai yatnena mahatā tāsu putraṃ mahīpatiḥ",
    "GE07mbh_03_u:127.003c": "kaṃ cin nāsādayām āsa kālena mahatā api",
    "GE07mbh_03_u:127.004a": "kadā cit tasya vṛddhasya yatamānasya yatnataḥ",
    "GE07mbh_03_u:127.004c": "jantur nāma sutas tasmin strīśate samajāyata",
    "GE07mbh_03_u:127.005a": "taṃ jātaṃ mātaraḥ sarvāḥ parivārya samāsate",
    "GE07mbh_03_u:127.005c": "satataṃ pṛṣṭhataḥ kṛtvā kāmabhogān viśāṃ pate",
    "GE07mbh_03_u:127.005d-0622_01": "mamāyam iti manvānā manobhiḥ putram aurasam",
    "GE07mbh_03_u:127.006a": "tataḥ pipīlikā jantuṃ kadā cid adaśat sphiji",
    "GE07mbh_03_u:127.006c": "sa daṣṭo vyanadad rājaṃs tena duḥkhena bālakaḥ",
    "GE07mbh_03_u:127.007a": "tatas tā mātaraḥ sarvāḥ prākrośan bhṛśaduḥkhitāḥ",
    "GE07mbh_03_u:127.007c": "parivārya jantuṃ sahitāḥ sa śabdas tumulo 'bhavat",
    "GE07mbh_03_u:127.008a": "tam ārtanādaṃ sahasā śuśrāva sa mahīpatiḥ",
    "GE07mbh_03_u:127.008c": "amātyapariṣanmadhye upaviṣṭaḥ sahartvijaiḥ",
    "GE07mbh_03_u:127.009a": "tataḥ prasthāpayām āsa kim etad iti pārthivaḥ",
    "GE07mbh_03_u:127.009c": "tasmai kṣattā yathāvṛttam ācacakṣe sutaṃ prati",
    "GE07mbh_03_u:127.010a": "tvaramāṇaḥ sa cotthāya somakaḥ saha mantribhiḥ",
    "GE07mbh_03_u:127.010c": "praviśyāntaḥpuraṃ putram āśvāsayad ariṃdamaḥ",
    "GE07mbh_03_u:127.011a": "sāntvayitvā tu taṃ putraṃ niṣkramyāntaḥpurān nṛpaḥ",
    "GE07mbh_03_u:127.011c": "ṛtvijaiḥ sahito rājan sahāmātya upāviśat",
    "GE07mbh_03_u:127.012": "somaka uvāca",
    "GE07mbh_03_u:127.012a": "dhig astv ihaikaputratvam aputratvaṃ varaṃ bhavet",
    "GE07mbh_03_u:127.012c": "nityāturatvād bhūtānāṃ śoka evaikaputratā",
    "GE07mbh_03_u:127.013a": "idaṃ bhāryāśataṃ brahman parīkṣyopacitaṃ prabho",
    "GE07mbh_03_u:127.013c": "putrārthinā mayā voḍhaṃ na cāsāṃ vidyate prajā",
    "GE07mbh_03_u:127.014a": "ekaḥ kathaṃ cid utpannaḥ putro jantur ayaṃ mama",
    "GE07mbh_03_u:127.014c": "yatamānasya sarvāsu kiṃ nu duḥkham ataḥ param",
    "GE07mbh_03_u:127.015a": "vayaś ca samatītaṃ me sabhāryasya dvijottama",
    "GE07mbh_03_u:127.015c": "āsāṃ prāṇāḥ samāyattā mama cātraikaputrake",
    "GE07mbh_03_u:127.016a": "syān nu karma tathā yuktaṃ yena putraśataṃ bhavet",
    "GE07mbh_03_u:127.016c": "mahatā laghunā vāpi karmaṇā duṣkareṇa vā",
    "GE07mbh_03_u:127.017": "ṛtvig uvāca",
    "GE07mbh_03_u:127.017a": "asti vai tādṛśaṃ karma yena putraśataṃ bhavet",
    "GE07mbh_03_u:127.017c": "yadi śaknoṣi tat kartum atha vakṣyāmi somaka",
    "GE07mbh_03_u:127.017d-0623_01": "kriyatām avicāreṇa tataḥ prāpsyasi putrakān",
    "GE07mbh_03_u:127.018": "somaka uvāca",
    "GE07mbh_03_u:127.018a": "kāryaṃ vā yadi vākāryaṃ yena putraśataṃ bhavet",
    "GE07mbh_03_u:127.018c": "kṛtam eva hi tad viddhi bhagavān prabravītu me",
    "GE07mbh_03_u:127.019": "ṛtvig uvāca",
    "GE07mbh_03_u:127.019a": "yajasva jantunā rājaṃs tvaṃ mayā vitate kratau",
    "GE07mbh_03_u:127.019c": "tataḥ putraśataṃ śrīmad bhaviṣyaty acireṇa te",
    "GE07mbh_03_u:127.020a": "vapāyāṃ hūyamānāyāṃ dhūmam āghrāya mātaraḥ",
    "GE07mbh_03_u:127.020c": "tatas tāḥ sumahāvīryāñ janayiṣyanti te sutān",
    "GE07mbh_03_u:127.021a": "tasyām eva tu te jantur bhavitā punar ātmajaḥ",
    "GE07mbh_03_u:127.021c": "uttare cāsya sauvarṇaṃ lakṣma pārśve bhaviṣyati",
    "GE07mbh_03_u:128.001": "somaka uvāca",
    "GE07mbh_03_u:128.001a": "brahman yad yad yathā kāryaṃ tat tat kuru tathā tathā",
    "GE07mbh_03_u:128.001c": "putrakāmatayā sarvaṃ kariṣyāmi vacas tava lomaśa uvāca",
    "GE07mbh_03_u:128.002-0624_01": "sa somakavacaḥ śrutvā brāhmaṇo vedapāragaḥ",
    "GE07mbh_03_u:128.002a": "tataḥ sa yājayām āsa somakaṃ tena jantunā",
    "GE07mbh_03_u:128.002c": "mātaras tu balāt putram apākarṣuḥ kṛpānvitāḥ",
    "GE07mbh_03_u:128.003a": "hā hatāḥ smeti vāśantyas tīvraśokasamanvitāḥ",
    "GE07mbh_03_u:128.003c": "taṃ mātaraḥ pratyakarṣan gṛhītvā dakṣiṇe kare",
    "GE07mbh_03_u:128.003e": "savye pāṇau gṛhītvā tu yājako 'pi sma karṣati",
    "GE07mbh_03_u:128.004a": "kurarīṇām ivārtānām apākṛṣya tu taṃ sutam",
    "GE07mbh_03_u:128.004c": "viśasya cainaṃ vidhinā vapām asya juhāva saḥ",
    "GE07mbh_03_u:128.005a": "vapāyāṃ hūyamānāyāṃ gandham āghrāya mātaraḥ",
    "GE07mbh_03_u:128.005c": "ārtā nipetuḥ sahasā pṛthivyāṃ kurunandana",
    "GE07mbh_03_u:128.005e": "sarvāś ca garbhān alabhaṃs tatas tāḥ pārthivāṅganāḥ",
    "GE07mbh_03_u:128.006a": "tato daśasu māseṣu somakasya viśāṃ pate",
    "GE07mbh_03_u:128.006c": "jajñe putraśataṃ pūrṇaṃ tāsu sarvāsu bhārata",
    "GE07mbh_03_u:128.007a": "jantur jyeṣṭhaḥ samabhavaj janitryām eva bhārata",
    "GE07mbh_03_u:128.007c": "sa tāsām iṣṭa evāsīn na tathānye nijāḥ sutāḥ",
    "GE07mbh_03_u:128.008a": "tac ca lakṣaṇam asyāsīt sauvarṇaṃ pārśva uttare",
    "GE07mbh_03_u:128.008c": "tasmin putraśate cāgryaḥ sa babhūva guṇair yutaḥ",
    "GE07mbh_03_u:128.008d-0625_01": "rājā pṛthivyāṃ vikhyātaḥ sadā dharmaparāyaṇaḥ",
    "GE07mbh_03_u:128.009a": "tataḥ sa lokam agamat somakasya guruḥ param",
    "GE07mbh_03_u:128.009c": "atha kāle vyatīte tu somako 'py agamat param",
    "GE07mbh_03_u:128.010a": "atha taṃ narake ghore pacyamānaṃ dadarśa saḥ",
    "GE07mbh_03_u:128.010c": "tam apṛcchat kimarthaṃ tvaṃ narake pacyase dvija",
    "GE07mbh_03_u:128.011a": "tam abravīd guruḥ so 'tha pacyamāno 'gninā bhṛśam",
    "GE07mbh_03_u:128.011c": "tvaṃ mayā yājito rājaṃs tasyedaṃ karmaṇaḥ phalam",
    "GE07mbh_03_u:128.012a": "etac chrutvā sa rājarṣir dharmarājānam abravīt",
    "GE07mbh_03_u:128.012c": "aham atra pravekṣyāmi mucyatāṃ mama yājakaḥ",
    "GE07mbh_03_u:128.012e": "matkṛte hi mahābhāgaḥ pacyate narakāgninā",
    "GE07mbh_03_u:128.012f-0626_01": "so 'ham ātmānam ādhāsye narake mucyatāṃ guruḥ",
    "GE07mbh_03_u:128.013": "dharma uvāca",
    "GE07mbh_03_u:128.013a": "nānyaḥ kartuḥ phalaṃ rājann upabhuṅkte kadā cana",
    "GE07mbh_03_u:128.013b-0627_01": "yadi te 'sya phalaṃ rājann upabhojyaṃ kathaṃ cana",
    "GE07mbh_03_u:128.013c": "imāni tava dṛśyante phalāni dadatāṃ vara",
    "GE07mbh_03_u:128.013d-0628_01": "duṣkṛtaṃ cāsya vindethā mucyate tvadgurur yathā",
    "GE07mbh_03_u:128.014": "somaka uvāca",
    "GE07mbh_03_u:128.014a": "puṇyān na kāmaye lokān ṛte 'haṃ brahmavādinam",
    "GE07mbh_03_u:128.014c": "icchāmy aham anenaiva saha vastuṃ surālaye",
    "GE07mbh_03_u:128.015a": "narake vā dharmarāja karmaṇāsya samo hy aham",
    "GE07mbh_03_u:128.015c": "puṇyāpuṇyaphalaṃ deva samam astv āvayor idam",
    "GE07mbh_03_u:128.016": "dharma uvāca",
    "GE07mbh_03_u:128.016a": "yady evam īpsitaṃ rājan bhuṅkṣvāsya sahitaḥ phalam",
    "GE07mbh_03_u:128.016c": "tulyakālaṃ sahānena paścāt prāpsyasi sadgatim",
    "GE07mbh_03_u:128.017": "lomaśa uvāca",
    "GE07mbh_03_u:128.017a": "sa cakāra tathā sarvaṃ rājā rājīvalocanaḥ",
    "GE07mbh_03_u:128.017b-0629_01": "kṣīṇapāpaś ca tasmāt sa vimukto guruṇā saha",
    "GE07mbh_03_u:128.017c": "punaś ca lebhe lokān svān karmaṇā nirjitāñ śubhān",
    "GE07mbh_03_u:128.017e": "saha tenaiva vipreṇa guruṇā sa gurupriyaḥ",
    "GE07mbh_03_u:128.018a": "eṣa tasyāśramaḥ puṇyo ya eṣo 'gre virājate",
    "GE07mbh_03_u:128.018c": "kṣānta uṣyātra ṣaḍrātraṃ prāpnoti sugatiṃ naraḥ",
    "GE07mbh_03_u:128.019a": "etasminn api rājendra vatsyāmo vigatajvarāḥ",
    "GE07mbh_03_u:128.019c": "ṣaḍrātraṃ niyatātmānaḥ sajjībhava kurūdvaha",
    "GE07mbh_03_u:129.001": "lomaśa uvāca",
    "GE07mbh_03_u:129.001a": "asmin kila svayaṃ rājann iṣṭavān vai prajāpatiḥ",
    "GE07mbh_03_u:129.001c": "satram iṣṭīkṛtaṃ nāma purā varṣasahasrikam",
    "GE07mbh_03_u:129.002a": "ambarīṣaś ca nābhāga iṣṭavān yamunām anu",
    "GE07mbh_03_u:129.002c": "yajñaiś ca tapasā caiva parāṃ siddhim avāpa saḥ",
    "GE07mbh_03_u:129.002d-0630_01": "teṣām iṣṭāni liṅgāni dṛśyante 'dyāpi bhārata",
    "GE07mbh_03_u:129.002d-0630_02": "yeṣāṃ liṅgair mahārāja saṃstīrṇaiva ca bhūr iyam",
    "GE07mbh_03_u:129.002d-0630_03": "svayaṃ prakāśabahavo vṛkṣāś caite viśāṃ pate",
    "GE07mbh_03_u:129.002d-0630_04": "devāś ca ṛṣayaś caiva samāgacchanti nityaśaḥ",
    "GE07mbh_03_u:129.002d-0630_05": "taptuṃ sāyaṃ tathā prātar dṛśyante te hutāśanāḥ",
    "GE07mbh_03_u:129.002d-0630_06": "ihāplutānāṃ kaunteya sadyaḥ pāpmā vihanyate",
    "GE07mbh_03_u:129.002d-0630_07": "kuruśreṣṭhābhiṣekaṃ vai tasmāt kuru sahānujaḥ",
    "GE07mbh_03_u:129.002d-0630_08": "tato natvāplutāṅgas tvaṃ kauśikīm anuyāsyasi",
    "GE07mbh_03_u:129.002d-0630_09": "viśvāmitreṇa vai tatra tapas taptam anuttamam",
    "GE07mbh_03_u:129.002d-0630_10": "tatas tatra samāplutya gātrāṇi sagaṇo nṛpaḥ lomaśa uvāca",
    "GE07mbh_03_u:129.002d-0630_11": "jagāma kauśikīṃ puṇyāṃ ramyāṃ sphītajalāṃ",
    "GE07mbh_03_u:129.002d-0630_12": "eṣaiva ca nadī puṇyā kauśikī nāma bhārata",
    "GE07mbh_03_u:129.002d-0630_13": "viśvāmitrāśramo ramya eṣa tatra prakāśate",
    "GE07mbh_03_u:129.002d-0630_14": "āśramaś caiva puṇyākhyaḥ kaśyapasya mahātmanaḥ",
    "GE07mbh_03_u:129.003a": "deśo nāhuṣayajñānām ayaṃ puṇyatamo nṛpa",
    "GE07mbh_03_u:129.003c": "yatreṣṭvā daśa padmāni sadasyebhyo nisṛṣṭavān",
    "GE07mbh_03_u:129.004a": "sārvabhaumasya kaunteya yayāter amitaujasaḥ",
    "GE07mbh_03_u:129.004c": "spardhamānasya śakreṇa paśyedaṃ yajñavāstv iha",
    "GE07mbh_03_u:129.005a": "paśya nānāvidhākārair agnibhir nicitāṃ mahīm",
    "GE07mbh_03_u:129.005c": "majjantīm iva cākrāntāṃ yayāter yajñakarmabhiḥ",
    "GE07mbh_03_u:129.006a": "eṣā śamy ekapatrā sā śarakaṃ caitad uttamam",
    "GE07mbh_03_u:129.006c": "paśya rāmahradān etān paśya nārāyaṇāśramam",
    "GE07mbh_03_u:129.007a": "etad ārcīkaputrasya yogair vicarato mahīm",
    "GE07mbh_03_u:129.007c": "apasarpaṇaṃ mahīpāla raupyāyām amitaujasaḥ",
    "GE07mbh_03_u:129.008a": "atrānuvaṃśaṃ paṭhataḥ śṛṇu me kurunandana",
    "GE07mbh_03_u:129.008c": "ulūkhalair ābharaṇaiḥ piśācī yad abhāṣata",
    "GE07mbh_03_u:129.008d-0631_01": "atra sthāsyanti ye nityaṃ teṣāṃ vighno bhaved iti",
    "GE07mbh_03_u:129.009a": "yugaṃdhare dadhi prāśya uṣitvā cācyutasthale",
    "GE07mbh_03_u:129.009c": "tadvad bhūtilaye snātvā saputrā vastum icchasi",
    "GE07mbh_03_u:129.010a": "ekarātram uṣitveha dvitīyaṃ yadi vatsyasi",
    "GE07mbh_03_u:129.010c": "etad vai te divā vṛttaṃ rātrau vṛttam ato 'nyathā",
    "GE07mbh_03_u:129.010d-0632_01": "evam etad viditvā tvaṃ rātriṃ vasa mahāmate",
    "GE07mbh_03_u:129.011a": "atrādyāho nivatsyāmaḥ kṣapāṃ bharatasattama",
    "GE07mbh_03_u:129.011c": "dvāram etad dhi kaunteya kurukṣetrasya bhārata",
    "GE07mbh_03_u:129.012a": "atraiva nāhuṣo rājā rājan kratubhir iṣṭavān",
    "GE07mbh_03_u:129.012c": "yayātir bahuratnāḍhyair yatrendro mudam abhyagāt",
    "GE07mbh_03_u:129.013a": "etat plakṣāvataraṇaṃ yamunātīrtham ucyate",
    "GE07mbh_03_u:129.013c": "etad vai nākapṛṣṭhasya dvāram āhur manīṣiṇaḥ",
    "GE07mbh_03_u:129.014a": "atra sārasvatair yajñair ījānāḥ paramarṣayaḥ",
    "GE07mbh_03_u:129.014c": "yūpolūkhalinas tāta gacchanty avabhṛthāplavam",
    "GE07mbh_03_u:129.015a": "atraiva bharato rājā medhyam aśvam avāsṛjat",
    "GE07mbh_03_u:129.015a-0633_01": "**** **** rājan kratubhir iṣṭavān",
    "GE07mbh_03_u:129.015a-0633_02": "hayamedhena yajñena",
    "GE07mbh_03_u:129.015c": "asakṛt kṛṣṇasāraṅgaṃ dharmeṇāvāpya",
    "GE07mbh_03_u:129.016a": "atraiva puruṣavyāghra maruttaḥ satram uttamam",
    "GE07mbh_03_u:129.016c": "āste devarṣimukhyena",
    "GE07mbh_03_u:129.017a": "atropaspṛśya rājendra sarvāṃl lokān prapaśyati",
    "GE07mbh_03_u:129.017c": "pūyate duṣkṛtāc caiva samupaspṛśya bhārata",
    "GE07mbh_03_u:129.018": "vaiśaṃpāyana uvāca",
    "GE07mbh_03_u:129.018a": "tatra sabhrātṛkaḥ snātvā stūyamāno maharṣibhiḥ",
    "GE07mbh_03_u:129.018c": "lomaśaṃ pāṇḍavaśreṣṭha idaṃ vacanam abravīt",
    "GE07mbh_03_u:129.019a": "sarvāṃl lokān prapaśyāmi tapasā satyavikrama",
    "GE07mbh_03_u:129.019c": "ihasthaḥ pāṇḍavaśreṣṭhaṃ paśyāmi śvetavāhanam",
    "GE07mbh_03_u:129.020": "lomaśa uvāca",
    "GE07mbh_03_u:129.020a": "evam etan mahābāho paśyanti paramarṣayaḥ",
    "GE07mbh_03_u:129.020b-0634_01": "iha snātvā tapoyuktāṃs trīṃl lokān sacarācarān",
    "GE07mbh_03_u:129.020c": "sarasvatīm imāṃ puṇyāṃ paśyaikaśaraṇāvṛtām",
    "GE07mbh_03_u:129.021a": "yatra snātvā naraśreṣṭha dhūtapāpmā bhaviṣyati",
    "GE07mbh_03_u:129.021c": "iha sārasvatair yajñair iṣṭavantaḥ surarṣayaḥ",
    "GE07mbh_03_u:129.021e": "ṛṣayaś caiva kaunteya tathā rājarṣayo 'pi ca",
    "GE07mbh_03_u:129.022a": "vedī prajāpater eṣā samantāt pañcayojanā",
    "GE07mbh_03_u:129.022c": "kuror vai yajñaśīlasya kṣetram etan mahātmanaḥ",
    "GE07mbh_03_u:130.001": "lomaśa uvāca",
    "GE07mbh_03_u:130.001a": "iha martyās tapas taptvā svargaṃ gacchanti bhārata",
    "GE07mbh_03_u:130.001c": "martukāmā narā rājann ihāyānti sahasraśaḥ",
    "GE07mbh_03_u:130.002a": "evam āśīḥ prayuktā hi dakṣeṇa yajatā purā",
    "GE07mbh_03_u:130.002c": "iha ye vai mariṣyanti te vai svargajito narāḥ",
    "GE07mbh_03_u:130.003a": "eṣā sarasvatī puṇyā divyā coghavatī nadī",
    "GE07mbh_03_u:130.003c": "etad vinaśanaṃ nāma sarasvatyā viśāṃ pate",
    "GE07mbh_03_u:130.004a": "dvāraṃ niṣādarāṣṭrasya yeṣāṃ dveṣāt sarasvatī",
    "GE07mbh_03_u:130.004b-0635_01": "kṣīṇapāpā śubhāṃl lokān prāpnute nātra saṃśayaḥ",
    "GE07mbh_03_u:130.004c": "praviṣṭā pṛthivīṃ vīra mā niṣādā hi māṃ viduḥ",
    "GE07mbh_03_u:130.005a": "eṣa vai camasodbhedo yatra dṛśyā sarasvatī",
    "GE07mbh_03_u:130.005c": "yatrainām abhyavartanta divyāḥ puṇyāḥ samudragāḥ",
    "GE07mbh_03_u:130.006a": "etat sindhor mahat tīrthaṃ yatrāgastyam ariṃdama",
    "GE07mbh_03_u:130.006c": "lopāmudrā samāgamya bhartāram avṛṇīta vai",
    "GE07mbh_03_u:130.007a": "etat prabhāsate tīrthaṃ prabhāsaṃ bhāskaradyute",
    "GE07mbh_03_u:130.007c": "indrasya dayitaṃ puṇyaṃ pavitraṃ pāpanāśanam",
    "GE07mbh_03_u:130.008a": "etad viṣṇupadaṃ nāma dṛśyate tīrtham uttamam",
    "GE07mbh_03_u:130.008b-0636_01": "yatra gayāśaro nāma pitṝṇāṃ tuṣṭikārakam",
    "GE07mbh_03_u:130.008b-0636_02": "yatra tīrthāny anekāni devatāyatanāni ca",
    "GE07mbh_03_u:130.008b-0636_03": "munīnām āśramāś caiva sarvāḥ svargamayāḥ śubhāḥ",
    "GE07mbh_03_u:130.008b-0636_04": "yatra gayāśiro nāma tīrthaṃ pāpabhayāpaham",
    "GE07mbh_03_u:130.008b-0636_05": "kṣetram etan mahīpāla praṇamasva yathāvidhi",
    "GE07mbh_03_u:130.008b-0636_06": "sarvatīrthasamāvāso dṛśyate vibudhācalaḥ",
    "GE07mbh_03_u:130.008c": "eṣā ramyā vipāśā ca nadī paramapāvanī",
    "GE07mbh_03_u:130.009a": "atraiva putraśokena vasiṣṭho bhagavān ṛṣiḥ",
    "GE07mbh_03_u:130.009c": "baddhvātmānaṃ nipatito vipāśaḥ punar utthitaḥ",
    "GE07mbh_03_u:130.009d-0637_01": "sarvatīrthasamāvāso dṛśyate 'trārbudācalaḥ",
    "GE07mbh_03_u:130.010a": "kāśmīramaṇḍalaṃ caitat sarvapuṇyam ariṃdama",
    "GE07mbh_03_u:130.010c": "maharṣibhiś cādhyuṣitaṃ paśyedaṃ bhrātṛbhiḥ saha",
    "GE07mbh_03_u:130.010d-0638_01": "vitastāṃ paśya rājendra sarvapāpapramocanīm",
    "GE07mbh_03_u:130.010d-0638_02": "maharṣibhiś cādhyuṣitāṃ śītatoyāṃ sunirmalām",
    "GE07mbh_03_u:130.011a": "atrottarāṇāṃ sarveṣām ṛṣīṇāṃ nāhuṣasya ca",
    "GE07mbh_03_u:130.011c": "agneś cātraiva saṃvādaḥ kāśyapasya ca bhārata",
    "GE07mbh_03_u:130.012a": "etad dvāraṃ mahārāja mānasasya prakāśate",
    "GE07mbh_03_u:130.012c": "varṣam asya girer madhye rāmeṇa śrīmatā kṛtam",
    "GE07mbh_03_u:130.013a": "eṣa vātikaṣaṇḍo vai prakhyātaḥ satyavikramaḥ",
    "GE07mbh_03_u:130.013c": "nābhyavartata yad dvāraṃ videhān uttaraṃ ca yaḥ",
    "GE07mbh_03_u:130.013d-0639_01": "idam āścaryam aparaṃ deśe 'smin puruṣarṣabha",
    "GE07mbh_03_u:130.013d-0639_02": "kṣīṇe yuge 'pi kaunteya śarvasya saha pārṣadaiḥ",
    "GE07mbh_03_u:130.013d-0639_03": "sahomayā ca bhavati darśanaṃ kāmarūpiṇaḥ",
    "GE07mbh_03_u:130.013d-0639_04": "asmin sarasi ramye vai caitre māsi pinākinam",
    "GE07mbh_03_u:130.013d-0639_05": "yajanti yājakāḥ samyak parivāraṃ śubhārthinaḥ",
    "GE07mbh_03_u:130.013d-0639_06": "atropaspṛśya sarasi śraddadhāno jitendriyaḥ",
    "GE07mbh_03_u:130.013d-0639_07": "kṣīṇapāpaḥ śubhāṃl lokān prāpnute nātra saṃśayaḥ",
    "GE07mbh_03_u:130.014a": "eṣa ujjānako nāma yavakrīr yatra śāntavān",
    "GE07mbh_03_u:130.014c": "arundhatīsahāyaś ca vasiṣṭho bhagavān ṛṣiḥ",
    "GE07mbh_03_u:130.015a": "hradaś ca kuśavān eṣa yatra padmaṃ kuśeśayam",
    "GE07mbh_03_u:130.015c": "āśramaś caiva rukmiṇyā yatrāśāmyad akopanā",
    "GE07mbh_03_u:130.016a": "samādhīnāṃ samāsas tu pāṇḍaveya śrutas tvayā",
    "GE07mbh_03_u:130.016c": "taṃ drakṣyasi mahārāja bhṛgutuṅgaṃ mahāgirim",
    "GE07mbh_03_u:130.016d-0640_01": "maṇḍavāṃ ca tathā saṃdhyāṃ drakṣyasy amitavikrama",
    "GE07mbh_03_u:130.017a": "jalāṃ copajalāṃ caiva yamunām abhito nadīm",
    "GE07mbh_03_u:130.017c": "uśīnaro vai yatreṣṭvā vāsavād atyaricyata",
    "GE07mbh_03_u:130.018a": "tāṃ devasamitiṃ tasya vāsavaś ca viśāṃ pate",
    "GE07mbh_03_u:130.018c": "abhyagacchata rājānaṃ jñātum agniś ca bhārata",
    "GE07mbh_03_u:130.019a": "jijñāsamānau varadau mahātmānam uśīnaram",
    "GE07mbh_03_u:130.019c": "indraḥ śyenaḥ kapoto 'gnir bhūtvā yajñe 'bhijagmatuḥ",
    "GE07mbh_03_u:130.020a": "ūruṃ rājñaḥ samāsādya kapotaḥ śyenajād bhayāt",
    "GE07mbh_03_u:130.020c": "śaraṇārthī tadā rājan nililye bhayapīḍitaḥ",
    "GE07mbh_03_u:131.000-0641_01": "śṛṇu tvaṃ tatra vai rājañ śyeno yad abhibhāṣata",
    "GE07mbh_03_u:131.001": "śyena uvāca",
    "GE07mbh_03_u:131.001a": "dharmātmānaṃ tv āhur ekaṃ sarve rājan mahīkṣitaḥ",
    "GE07mbh_03_u:131.001c": "sa vai dharmaviruddhaṃ tvaṃ kasmāt karma cikīrṣasi",
    "GE07mbh_03_u:131.002a": "vihitaṃ bhakṣaṇaṃ rājan pīḍyamānasya me kṣudhā",
    "GE07mbh_03_u:131.002c": "mā bhāṅkṣīr dharmalobhena dharmam utsṛṣṭavān asi rājovāca",
    "GE07mbh_03_u:131.003a": "saṃtrastarūpas trāṇārthī tvatto bhīto mahādvija",
    "GE07mbh_03_u:131.003c": "matsakāśam anuprāptaḥ prāṇagṛdhnur ayaṃ dvijaḥ",
    "GE07mbh_03_u:131.004a": "evam abhyāgatasyeha kapotasyābhayārthinaḥ",
    "GE07mbh_03_u:131.004c": "apradāne paro 'dharmaḥ kiṃ tvaṃ śyena prapaśyasi",
    "GE07mbh_03_u:131.005a": "praspandamānaḥ saṃbhrāntaḥ kapotaḥ śyena lakṣyate",
    "GE07mbh_03_u:131.005c": "matsakāśaṃ jīvitārthī tasya tyāgo vigarhitaḥ",
    "GE07mbh_03_u:131.005d-0642_01": "yo hi kaś cid dvijān hanyād gāṃ vā lokasya mātaram",
    "GE07mbh_03_u:131.005d-0642_02": "śaraṇāgataṃ ca tyajate tulyaṃ teṣāṃ hi pātakam",
    "GE07mbh_03_u:131.005d-0643_01": "ekataḥ kratavaḥ sarve samāptavaradakṣiṇāḥ",
    "GE07mbh_03_u:131.005d-0643_02": "ekato bhayabhītasya prāṇinaḥ prāṇadhāraṇam",
    "GE07mbh_03_u:131.006": "śyena uvāca",
    "GE07mbh_03_u:131.006a": "āhārāt sarvabhūtāni saṃbhavanti mahīpate",
    "GE07mbh_03_u:131.006c": "āhāreṇa vivardhante tena jīvanti jantavaḥ",
    "GE07mbh_03_u:131.007a": "śakyate dustyaje 'py arthe cirarātrāya jīvitum",
    "GE07mbh_03_u:131.007c": "na tu bhojanam utsṛjya śakyaṃ vartayituṃ ciram",
    "GE07mbh_03_u:131.008a": "bhakṣyād vilopitasyādya mama prāṇā viśāṃ pate",
    "GE07mbh_03_u:131.008c": "visṛjya kāyam eṣyanti panthānam apunarbhavam",
    "GE07mbh_03_u:131.009a": "pramṛte mayi dharmātman putradāraṃ naśiṣyati",
    "GE07mbh_03_u:131.009c": "rakṣamāṇaḥ kapotaṃ tvaṃ bahūn prāṇān naśiṣyasi",
    "GE07mbh_03_u:131.010a": "dharmaṃ yo bādhate dharmo na sa dharmaḥ kudharma tat",
    "GE07mbh_03_u:131.010c": "avirodhī tu yo dharmaḥ sa dharmaḥ satyavikrama",
    "GE07mbh_03_u:131.011a": "virodhiṣu mahīpāla niścitya gurulāghavam",
    "GE07mbh_03_u:131.011c": "na bādhā vidyate yatra taṃ dharmaṃ samudācaret",
    "GE07mbh_03_u:131.012a": "gurulāghavam ājñāya dharmādharmaviniścaye",
    "GE07mbh_03_u:131.012c": "yato bhūyāṃs tato rājan kuru dharmaviniścayam rājovāca",
    "GE07mbh_03_u:131.013a": "bahukalyāṇasaṃyuktaṃ bhāṣase vihagottama",
    "GE07mbh_03_u:131.013c": "suparṇaḥ pakṣirāṭ kiṃ tvaṃ dharmajñaś cāsy asaṃśayam",
    "GE07mbh_03_u:131.013e": "tathā hi dharmasaṃyuktaṃ bahu citraṃ prabhāṣase",
    "GE07mbh_03_u:131.014a": "na te 'sty aviditaṃ kiṃ cid iti tvā lakṣayāmy aham",
    "GE07mbh_03_u:131.014c": "śaraṇaiṣiṇaḥ parityāgaṃ kathaṃ sādhv iti manyase",
    "GE07mbh_03_u:131.014d-0644_01": "hriyamāṇaṃ tathāhāram utpannaṃ kṣudhitasya vai",
    "GE07mbh_03_u:131.015a": "āhārārthaṃ samārambhas tava cāyaṃ vihaṃgama",
    "GE07mbh_03_u:131.015c": "śakyaś cāpy anyathā kartum āhāro 'py adhikas tvayā",
    "GE07mbh_03_u:131.016a": "govṛṣo vā varāho vā mṛgo vā mahiṣo 'pi vā",
    "GE07mbh_03_u:131.016c": "tvadartham adya kriyatāṃ yad vānyad abhikāṅkṣase",
    "GE07mbh_03_u:131.017": "śyena uvāca",
    "GE07mbh_03_u:131.017a": "na varāhaṃ na cokṣāṇaṃ na mṛgān vividhāṃs tathā",
    "GE07mbh_03_u:131.017c": "bhakṣayāmi mahārāja kim annādyena tena me",
    "GE07mbh_03_u:131.018a": "yas tu me daivavihito bhakṣaḥ kṣatriyapuṃgava",
    "GE07mbh_03_u:131.018c": "tam utsṛja mahīpāla kapotam imam eva me",
    "GE07mbh_03_u:131.019a": "śyenāḥ kapotān khādanti sthitir eṣā sanātanī",
    "GE07mbh_03_u:131.019c": "mā rājan mārgam ājñāya kadalīskandham āruha rājovāca",
    "GE07mbh_03_u:131.020a": "rājyaṃ śibīnām ṛddhaṃ vai śādhi pakṣigaṇārcita",
    "GE07mbh_03_u:131.020b-0645_01": "kṛtsnam etan mayā dattaṃ rājavad vihagottama",
    "GE07mbh_03_u:131.020c": "yad vā kāmayase kiṃ cic chyena sarvaṃ dadāni te",
    "GE07mbh_03_u:131.020e": "vinemaṃ pakṣiṇaṃ śyena śaraṇārthinam āgatam",
    "GE07mbh_03_u:131.021a": "yenemaṃ varjayethās tvaṃ karmaṇā pakṣisattama",
    "GE07mbh_03_u:131.021c": "tad ācakṣva kariṣyāmi na hi dāsye kapotakam",
    "GE07mbh_03_u:131.022": "śyena uvāca",
    "GE07mbh_03_u:131.022a": "uśīnara kapote te yadi sneho narādhipa",
    "GE07mbh_03_u:131.022c": "ātmano māṃsam utkṛtya kapotatulayā dhṛtam",
    "GE07mbh_03_u:131.023a": "yadā samaṃ kapotena tava māṃsaṃ bhaven nṛpa",
    "GE07mbh_03_u:131.023c": "tadā pradeyaṃ tan mahyaṃ sā me tuṣṭir bhaviṣyati rājovāca",
    "GE07mbh_03_u:131.024a": "anugraham imaṃ manye śyena yan mābhiyācase",
    "GE07mbh_03_u:131.024c": "tasmāt te 'dya pradāsyāmi svamāṃsaṃ tulayā dhṛtam",
    "GE07mbh_03_u:131.024d-0646_01": "yadi prāṇy upakārāya deho 'yaṃ nopayujyate",
    "GE07mbh_03_u:131.024d-0646_02": "tataḥ kim upacāro 'sya pratyahe kriyate vṛthā",
    "GE07mbh_03_u:131.025": "lomaśa uvāca",
    "GE07mbh_03_u:131.025a": "athotkṛtya svamāṃsaṃ tu rājā paramadharmavit",
    "GE07mbh_03_u:131.025c": "tulayām āsa kaunteya kapotena sahābhibho",
    "GE07mbh_03_u:131.026a": "dhriyamāṇas tu tulayā kapoto vyatiricyate",
    "GE07mbh_03_u:131.026c": "punaś cotkṛtya māṃsāni rājā prādād uśīnaraḥ",
    "GE07mbh_03_u:131.027a": "na vidyate yadā māṃsaṃ kapotena samaṃ dhṛtam",
    "GE07mbh_03_u:131.027c": "tata utkṛttamāṃso 'sāv āruroha svayaṃ tulām",
    "GE07mbh_03_u:131.028": "śyena uvāca",
    "GE07mbh_03_u:131.028a": "indro 'ham asmi dharmajña kapoto havyavāḍ ayam",
    "GE07mbh_03_u:131.028c": "jijñāsamānau dharme tvāṃ yajñavāṭam upāgatau",
    "GE07mbh_03_u:131.029a": "yat te māṃsāni gātrebhya utkṛttāni viśāṃ pate",
    "GE07mbh_03_u:131.029c": "eṣā te bhāsvarī kīrtir lokān abhibhaviṣyati",
    "GE07mbh_03_u:131.030a": "yāval loke manuṣyās tvāṃ kathayiṣyanti pārthiva",
    "GE07mbh_03_u:131.030c": "tāvat kīrtiś ca lokāś ca sthāsyanti tava śāśvatāḥ",
    "GE07mbh_03_u:131.030d-0647_01": "ity evam uktvā rājānam āruroha divaṃ punaḥ",
    "GE07mbh_03_u:131.030d-0647_02": "uśīnaro 'pi dharmātmā dharmeṇāvṛtya rodasī",
    "GE07mbh_03_u:131.030d-0647_03": "vibhrājamāno vapuṣāpy āruroha triviṣṭapam lomaśa uvāca",
    "GE07mbh_03_u:131.031-0648_01": "ity uktvā taṃ dānapatim indrāgnī tau tadā nṛpa",
    "GE07mbh_03_u:131.031-0648_02": "pūrṇadehaṃ svakaṃ kṛtvā jagmatus tridaśālayam",
    "GE07mbh_03_u:131.031a": "tat pāṇḍaveya sadanaṃ rājñas tasya mahātmanaḥ",
    "GE07mbh_03_u:131.031c": "paśyasvaitan mayā sārdhaṃ puṇyaṃ pāpapramocanam",
    "GE07mbh_03_u:131.032a": "atra vai satataṃ devā munayaś ca sanātanāḥ",
    "GE07mbh_03_u:131.032c": "dṛśyante brāhmaṇai rājan puṇyavadbhir mahātmabhiḥ",
    "GE07mbh_03_u:132.001": "lomaśa uvāca",
    "GE07mbh_03_u:132.001a": "yaḥ kathyate mantravid agryabuddhir; auddālakiḥ śvetaketuḥ pṛthivyām",
    "GE07mbh_03_u:132.001c": "tasyāśramaṃ paśya narendra puṇyaṃ; sadāphalair upapannaṃ mahījaiḥ",
    "GE07mbh_03_u:132.002a": "sākṣād atra śvetaketur dadarśa; sarasvatīṃ mānuṣadeharūpām",
    "GE07mbh_03_u:132.002c": "vetsyāmi vāṇīm iti saṃpravṛttāṃ; sarasvatīṃ śvetaketur babhāṣe",
    "GE07mbh_03_u:132.003a": "tasmin kāle brahmavidāṃ variṣṭhāv; āstāṃ tadā mātulabhāgineyau",
    "GE07mbh_03_u:132.003c": "aṣṭāvakraś caiva kahoḍasūnur; auddālakiḥ śvetaketuś ca rājan",
    "GE07mbh_03_u:132.004a": "videharājasya mahīpates tau; viprāv ubhau mātulabhāgineyau",
    "GE07mbh_03_u:132.004c": "praviśya yajñāyatanaṃ vivāde; bandiṃ nijagrāhatur aprameyam",
    "GE07mbh_03_u:132.004d-0649_01": "upāssva kaunteya sahānujas tvaṃ",
    "GE07mbh_03_u:132.004d-0649_02": "tasyāśramaṃ puṇyatamaṃ praviśya",
    "GE07mbh_03_u:132.004d-0649_03": "aṣṭāvakraṃ yasya dauhitram āhur",
    "GE07mbh_03_u:132.004d-0649_04": "yo 'sau bandiṃ janakasyātha yajñe",
    "GE07mbh_03_u:132.004d-0649_05": "vādī viprāgryo bāla evābhigamya",
    "GE07mbh_03_u:132.004d-0649_06": "vāde bhaṅktvā majjayām āsa nadyām",
    "GE07mbh_03_u:132.005": "yudhiṣṭhira uvāca",
    "GE07mbh_03_u:132.005a": "kathaṃprabhāvaḥ sa babhūva vipras; tathāyuktaṃ yo nijagrāha bandim",
    "GE07mbh_03_u:132.005b-0650_01": "kiṃ cādhikṛtyātha tayor vivādo",
    "GE07mbh_03_u:132.005b-0650_02": "videharājasya samīpa āsīt",
    "GE07mbh_03_u:132.005c": "aṣṭāvakraḥ kena cāsau babhūva; tat sarvaṃ me lomaśa śaṃsa tattvam",
    "GE07mbh_03_u:132.006": "lomaśa uvāca",
    "GE07mbh_03_u:132.006a": "uddālakasya niyataḥ śiṣya eko; nāmnā kahoḍeti babhūva",
    "GE07mbh_03_u:132.006c": "śuśrūṣur ācāryavaśānuvartī; dīrghaṃ kālaṃ so 'dhyayanaṃ cakāra",
    "GE07mbh_03_u:132.007a": "taṃ vai viprāḥ paryabhavaṃś ca śiṣyās; taṃ ca jñātvā viprakāraṃ guruḥ saḥ",
    "GE07mbh_03_u:132.007b-0651_01": "tasyaiva śiṣyasya parāṃ ca śiṣyatāṃ",
    "GE07mbh_03_u:132.007b-0651_02": "jñātvā vikārāṃs tatsutāyās tadānīm",
    "GE07mbh_03_u:132.007c": "tasmai prādāt sadya eva śrutaṃ ca; bhāryāṃ ca vai duhitaraṃ svāṃ sujātām",
    "GE07mbh_03_u:132.008a": "tasyā garbhaḥ samabhavad agnikalpaḥ; so 'dhīyānaṃ pitaram athābhyuvāca",
    "GE07mbh_03_u:132.008c": "sarvāṃ rātrim adhyayanaṃ karoṣi; nedaṃ pitaḥ samyag ivopavartate",
    "GE07mbh_03_u:132.008d-0652_01": "vedān sāṅgān sarvaśāstrair upetān",
    "GE07mbh_03_u:132.008d-0652_02": "adhītavān asmi tava prasādāt",
    "GE07mbh_03_u:132.008d-0652_03": "ihaiva garbhe tena pitar bravīmi",
    "GE07mbh_03_u:132.008d-0652_04": "nedaṃ tvattaḥ samyag ivopavartate",
    "GE07mbh_03_u:132.009a": "upālabdhaḥ śiṣyamadhye maharṣiḥ; sa taṃ kopād udarasthaṃ śaśāpa",
    "GE07mbh_03_u:132.009c": "yasmāt kukṣau vartamāno bravīṣi; tasmād vakro bhavitāsy aṣṭakṛtvaḥ",
    "GE07mbh_03_u:132.010a": "sa vai tathā vakra evābhyajāyad; aṣṭāvakraḥ prathito vai maharṣiḥ",
    "GE07mbh_03_u:132.010c": "tasyāsīd vai mātulaḥ śvetaketuḥ; sa tena tulyo vayasā babhūva",
    "GE07mbh_03_u:132.011a": "saṃpīḍyamānā tu tadā sujātā; vivardhamānena sutena kukṣau",
    "GE07mbh_03_u:132.011c": "uvāca bhartāram idaṃ rahogatā; prasādya hīnaṃ vasunā dhanārthinī",
    "GE07mbh_03_u:132.012a": "kathaṃ kariṣyāmy adhanā maharṣe; māsaś cāyaṃ daśamo vartate me",
    "GE07mbh_03_u:132.012c": "na cāsti te vasu kiṃ cit prajātā; yenāham etām āpadaṃ nistareyam",
    "GE07mbh_03_u:132.013a": "uktas tv evaṃ bhāryayā vai kahoḍo; vittasyārthe janakam athābhyagacchat",
    "GE07mbh_03_u:132.013c": "sa vai tadā vādavidā nigṛhya; nimajjito bandinehāpsu vipraḥ",
    "GE07mbh_03_u:132.014a": "uddālakas taṃ tu tadā niśamya; sūtena vāde 'psu tathā nimajjitam",
    "GE07mbh_03_u:132.014c": "uvāca tāṃ tatra tataḥ sujātām; aṣṭāvakre gūhitavyo 'yam arthaḥ",
    "GE07mbh_03_u:132.015a": "rarakṣa sā cāpy ati taṃ sumantraṃ; jāto 'py evaṃ na sa śuśrāva vipraḥ",
    "GE07mbh_03_u:132.015c": "uddālakaṃ pitṛvac cāpi mene; aṣṭāvakro bhrātṛvac chvetaketum",
    "GE07mbh_03_u:132.016a": "tato varṣe dvādaśe śvetaketur; aṣṭāvakraṃ pitur aṅke nisannam",
    "GE07mbh_03_u:132.016c": "apākarṣad gṛhya pāṇau rudantaṃ; nāyaṃ tavāṅkaḥ pitur ity uktavāṃś ca",
    "GE07mbh_03_u:132.017a": "yat tenoktaṃ duruktaṃ tat tadānīṃ; hṛdi sthitaṃ tasya suduḥkham āsīt",
    "GE07mbh_03_u:132.017c": "gṛhaṃ gatvā mātaraṃ rodamānaḥ; papracchedaṃ kva nu tāto mameti",
    "GE07mbh_03_u:132.018a": "tataḥ sujātā paramārtarūpā; śāpād bhītā sarvam evācacakṣe",
    "GE07mbh_03_u:132.018c": "tad vai tattvaṃ sarvam ājñāya mātur; ity abravīc chvetaketuṃ sa vipraḥ",
    "GE07mbh_03_u:132.019a": "gacchāva yajñaṃ janakasya rājño; bahvāścaryaḥ śrūyate tasya yajñaḥ",
    "GE07mbh_03_u:132.019c": "śroṣyāvo 'tra brāhmaṇānāṃ vivādam; annaṃ cāgryaṃ tatra bhokṣyāvahe ca",
    "GE07mbh_03_u:132.019e": "vicakṣaṇatvaṃ ca bhaviṣyate nau; śivaś ca saumyaś ca hi brahmaghoṣaḥ",
    "GE07mbh_03_u:132.020a": "tau jagmatur mātulabhāgineyau; yajñaṃ samṛddhaṃ janakasya rājñaḥ",
    "GE07mbh_03_u:132.020c": "aṣṭāvakraḥ pathi rājñā sametya; utsāryamāṇo vākyam idaṃ jagāda",
    "GE07mbh_03_u:133.001": "aṣṭāvakra uvāca",
    "GE07mbh_03_u:133.001a": "andhasya panthā badhirasya panthāḥ; striyaḥ panthā vaivadhikasya panthāḥ",
    "GE07mbh_03_u:133.001c": "rājñaḥ panthā brāhmaṇenāsametya; sametya tu brāhmaṇasyaiva panthāḥ rājovāca",
    "GE07mbh_03_u:133.002a": "panthā ayaṃ te 'dya mayā nisṛṣṭo; yenecchase tena kāmaṃ vrajasva",
    "GE07mbh_03_u:133.002c": "na pāvako vidyate vai laghīyān; indro 'pi nityaṃ namate brāhmaṇānām lomaśaḥ",
    "GE07mbh_03_u:133.002d-0653_01": "sa evam ukto mātulenaiva sārdhaṃ",
    "GE07mbh_03_u:133.002d-0653_02": "yatheṣṭamārgo yajñaniveśanaṃ tat",
    "GE07mbh_03_u:133.002d-0653_03": "dharmeṇa saṃprāpya nivāritaḥ san",
    "GE07mbh_03_u:133.002d-0653_04": "dvāri dvāḥsthaṃ vākyam idaṃ babhāṣe",
    "GE07mbh_03_u:133.003": "aṣṭāvakra uvāca",
    "GE07mbh_03_u:133.003a": "yajñaṃ draṣṭuṃ prāptavantau sva tāta; kautūhalaṃ nau balavad vai vivṛddham",
    "GE07mbh_03_u:133.003c": "āvāṃ prāptāv atithī saṃpraveśaṃ; kāṅkṣāvahe dvārapate tavājñām",
    "GE07mbh_03_u:133.004a": "aindradyumner yajñadṛśāv ihāvāṃ; vivakṣū vai janakendraṃ didṛkṣū",
    "GE07mbh_03_u:133.004c": "na vai krodhād vyādhinaivottamena; saṃyojaya dvārapāla kṣaṇena",
    "GE07mbh_03_u:133.004d-0654_01": "mā ca tvam āvāṃ vyādhinā tapyamānāv",
    "GE07mbh_03_u:133.004d-0654_02": "abhibhū tvaṃ bālakau bāliśau ca",
    "GE07mbh_03_u:133.004d-0654_03": "samāyātau mātulabhāgineyau",
    "GE07mbh_03_u:133.004d-0654_04": "saṃmoktavyau dvārapāla kṣaṇe 'smin",
    "GE07mbh_03_u:133.005": "dvārapāla uvāca",
    "GE07mbh_03_u:133.005a": "bandeḥ samādeśakarā vayaṃ sma; nibodha vākyaṃ ca",
    "GE07mbh_03_u:133.005c": "na vai bālāḥ praviśanty atra viprā; vṛddhā vidvāṃsaḥ praviśanti dvijāgryāḥ",
    "GE07mbh_03_u:133.006": "aṣṭāvakra uvāca",
    "GE07mbh_03_u:133.006a": "yady atra vṛddheṣu kṛtaḥ praveśo; yuktaṃ mama dvārapāla praveṣṭum",
    "GE07mbh_03_u:133.006c": "vayaṃ hi vṛddhāś caritavratāś ca; vedaprabhāvena praveśanārhāḥ",
    "GE07mbh_03_u:133.007a": "śuśrūṣavaś cāpi jitendriyāś ca; jñānāgame cāpi gatāḥ sma niṣṭhām",
    "GE07mbh_03_u:133.007c": "na bāla ity avamantavyam āhur; bālo 'py agnir dahati spṛśyamānaḥ",
    "GE07mbh_03_u:133.008": "dvārapāla uvāca",
    "GE07mbh_03_u:133.008a": "sarasvatīm īraya vedajuṣṭām; ekākṣarāṃ bahurūpāṃ",
    "GE07mbh_03_u:133.008c": "aṅgātmānaṃ samavekṣasva bālaṃ; kiṃ ślāghase durlabhā vādasiddhiḥ",
    "GE07mbh_03_u:133.009": "aṣṭāvakra uvāca",
    "GE07mbh_03_u:133.009a": "na jñāyate kāyavṛddhyā vivṛddhir; yathāṣṭhīlā śālmaleḥ saṃpravṛddhā",
    "GE07mbh_03_u:133.009c": "hrasvo 'lpakāyaḥ phalito vivṛddho; yaś cāphalas tasya na vṛddhabhāvaḥ",
    "GE07mbh_03_u:133.010": "dvārapāla uvāca",
    "GE07mbh_03_u:133.010a": "vṛddhebhya eveha matiṃ sma bālā; gṛhṇanti kālena bhavanti vṛddhāḥ",
    "GE07mbh_03_u:133.010c": "na hi jñānam alpakālena śakyaṃ; kasmād bālo vṛddha ivāvabhāṣase",
    "GE07mbh_03_u:133.011": "aṣṭāvakra uvāca",
    "GE07mbh_03_u:133.011a": "na tena sthaviro bhavati yenāsya palitaṃ śiraḥ",
    "GE07mbh_03_u:133.011c": "bālo 'pi yaḥ prajānāti taṃ devāḥ sthaviraṃ viduḥ",
    "GE07mbh_03_u:133.012a": "na hāyanair na palitair na vittena na bandhubhiḥ",
    "GE07mbh_03_u:133.012c": "ṛṣayaś cakrire dharmaṃ yo 'nūcānaḥ sa no mahān",
    "GE07mbh_03_u:133.013a": "didṛkṣur asmi saṃprāpto bandinaṃ rājasaṃsadi",
    "GE07mbh_03_u:133.013c": "nivedayasva māṃ dvāḥstha rājñe puṣkaramāline",
    "GE07mbh_03_u:133.014a": "draṣṭāsy adya vadato dvārapāla; manīṣibhiḥ saha vāde vivṛddhe",
    "GE07mbh_03_u:133.014b-0655_01": "draṣṭāsy adya vadato 'smān dvārapāla manīṣibhiḥ",
    "GE07mbh_03_u:133.014b-0655_02": "saha vāde vivṛddhe tu bandinaṃ cāpi nirjitam",
    "GE07mbh_03_u:133.014b-0656_01": "paśyantu viprāḥ paripūrṇavidyāḥ",
    "GE07mbh_03_u:133.014b-0656_02": "sahaiva rājñā sapurodhamukhyāḥ",
    "GE07mbh_03_u:133.014c": "utāho vāpy uccatāṃ nīcatāṃ vā; tūṣṇīṃ bhūteṣv atha sarveṣu cādya",
    "GE07mbh_03_u:133.015": "dvārapāla uvāca",
    "GE07mbh_03_u:133.015a": "kathaṃ yajñaṃ daśavarṣo viśes tvaṃ; vinītānāṃ viduṣāṃ saṃpraveśyam",
    "GE07mbh_03_u:133.015a-0657_01": "**** **** pravekṣyase bandinaṃ nānumantrya",
    "GE07mbh_03_u:133.015c": "upāyataḥ prayatiṣye tavāhaṃ; praveśane kuru yatnaṃ yathāvat",
    "GE07mbh_03_u:133.015d-0658_01": "eṣa rājā saṃśravaṇe sthitas te",
    "GE07mbh_03_u:133.015d-0658_02": "stuhy enaṃ tvaṃ vacasā saṃskṛtena",
    "GE07mbh_03_u:133.015d-0658_03": "sa cānujñāṃ dāsyati prītiyuktaḥ",
    "GE07mbh_03_u:133.015d-0658_04": "praveśane yac ca kiṃ cit taveṣṭam",
    "GE07mbh_03_u:133.016": "aṣṭāvakra uvāca",
    "GE07mbh_03_u:133.016a": "bho bho rājañ janakānāṃ variṣṭha; sabhājyas tvaṃ tvayi sarvaṃ samṛddham",
    "GE07mbh_03_u:133.016c": "tvaṃ vā kartā karmaṇāṃ yajñiyānāṃ; yayātir eko nṛpatir vā purastāt",
    "GE07mbh_03_u:133.017a": "vidvān bandī vedavido nigṛhya; vāde bhagnān apratiśaṅkamānaḥ",
    "GE07mbh_03_u:133.017c": "tvayā nisṛṣṭaiḥ puruṣair āptakṛdbhir; jale sarvān majjayatīti naḥ śrutam",
    "GE07mbh_03_u:133.018a": "sa tac chrutvā brāhmaṇānāṃ sakāśād; brahmodyaṃ vai kathayitum āgato 'smi",
    "GE07mbh_03_u:133.018c": "kvāsau bandī yāvad enaṃ sametya; nakṣatrāṇīva savitā nāśayāmi rājovāca",
    "GE07mbh_03_u:133.019a": "āśaṃsase bandinaṃ tvaṃ vijetum; avijñātvā vākyabalaṃ parasya",
    "GE07mbh_03_u:133.019c": "vijñātavīryaiḥ śakyam evaṃ pravaktuṃ; dṛṣṭaś cāsau brāhmaṇair vādaśīlaiḥ",
    "GE07mbh_03_u:133.019d-0659_01": "āśaṃsase tvaṃ bandinaṃ vai vijetum",
    "GE07mbh_03_u:133.019d-0659_02": "avijñātvā tu balaṃ bandino 'sya",
    "GE07mbh_03_u:133.019d-0659_03": "samāgatā brāhmaṇās tena pūrvaṃ",
    "GE07mbh_03_u:133.019d-0659_04": "na śobhante bhāskareṇeva tārāḥ",
    "GE07mbh_03_u:133.019d-0659_05": "āśaṃsanto bandinaṃ jetukāmās",
    "GE07mbh_03_u:133.019d-0659_06": "tasyāntikaṃ prāpya viluptaśobhāḥ",
    "GE07mbh_03_u:133.019d-0659_07": "vijñānamattā niḥsṛtāś caiva tāta",
    "GE07mbh_03_u:133.019d-0659_08": "kathaṃ sadasyair vacanaṃ vistareyuḥ",
    "GE07mbh_03_u:133.020": "aṣṭāvakra uvāca",
    "GE07mbh_03_u:133.020a": "vivādito 'sau na hi mādṛśair hi; siṃhīkṛtas tena abhītaḥ",
    "GE07mbh_03_u:133.020c": "sametya māṃ nihataḥ śeṣyate 'dya; mārge bhagnaṃ śakaṭam ivābalākṣam rājovāca",
    "GE07mbh_03_u:133.021a": "ṣaṇṇābher dvādaśākṣasya caturviṃśatiparvaṇaḥ",
    "GE07mbh_03_u:133.021c": "yas triṣaṣṭiśatārasya vedārthaṃ sa paraḥ kaviḥ",
    "GE07mbh_03_u:133.022": "aṣṭāvakra uvāca",
    "GE07mbh_03_u:133.022a": "caturviṃśatiparva tvāṃ ṣaṇṇābhi dvādaśapradhi",
    "GE07mbh_03_u:133.022c": "tat triṣaṣṭiśatāraṃ vai cakraṃ pātu sadāgati rājovāca",
    "GE07mbh_03_u:133.023a": "vaḍave iva saṃyukte śyenapāte divaukasām",
    "GE07mbh_03_u:133.023c": "kas tayor garbham ādhatte garbhaṃ suṣuvatuś ca kam",
    "GE07mbh_03_u:133.024": "aṣṭāvakra uvāca",
    "GE07mbh_03_u:133.024a": "mā sma te te gṛhe rājañ śātravāṇām api dhruvam",
    "GE07mbh_03_u:133.024c": "vātasārathir ādhatte garbhaṃ suṣuvatuś ca tam rājovāca",
    "GE07mbh_03_u:133.025a": "kiṃ svit suptaṃ na nimiṣati kiṃ svij jātaṃ na copati",
    "GE07mbh_03_u:133.025c": "kasya svid dhṛdayaṃ nāsti kiṃ svid vegena vardhate",
    "GE07mbh_03_u:133.026": "aṣṭāvakra uvāca",
    "GE07mbh_03_u:133.026a": "matsyaḥ supto na nimiṣaty aṇḍaṃ jātaṃ na copati",
    "GE07mbh_03_u:133.026c": "aśmano hṛdayaṃ nāsti nadī vegena vardhate rājovāca",
    "GE07mbh_03_u:133.027a": "na tvā manye mānuṣaṃ devasattvaṃ; na tvaṃ bālaḥ sthaviras tvaṃ mato me",
    "GE07mbh_03_u:133.027c": "na te tulyo vidyate vākpralāpe; tasmād dvāraṃ vitarāmy eṣa bandī",
    "GE07mbh_03_u:134.001": "aṣṭāvakra uvāca",
    "GE07mbh_03_u:134.001a": "atrograsenasamiteṣu rājan; samāgateṣv apratimeṣu rājasu",
    "GE07mbh_03_u:134.001c": "na vai vivitsāntaram asti vādināṃ; mahājale haṃsaninādinām iva",
    "GE07mbh_03_u:134.002a": "na me 'dya vakṣyasy ativādimānin; glahaṃ prapannaḥ saritām ivāgamaḥ",
    "GE07mbh_03_u:134.002c": "hutāśanasyeva samiddhatejasaḥ; sthiro bhavasveha mamādya bandin",
    "GE07mbh_03_u:134.003": "bandy uvāca",
    "GE07mbh_03_u:134.003a": "vyāghraṃ śayānaṃ prati mā prabodhaya; āśīviṣaṃ sṛkkiṇī lelihānam",
    "GE07mbh_03_u:134.003c": "padāhatasyeva śiro 'bhihatya; nādaṣṭo vai mokṣyase tan nibodha",
    "GE07mbh_03_u:134.004a": "yo vai darpāt saṃhananopapannaḥ; sudurbalaḥ parvatam āvihanti",
    "GE07mbh_03_u:134.004c": "tasyaiva pāṇiḥ sanakho viśīryate; na caiva śailasya hi dṛśyate vraṇaḥ",
    "GE07mbh_03_u:134.005a": "sarve rājño maithilasya mainākasyeva parvatāḥ",
    "GE07mbh_03_u:134.005c": "nikṛṣṭabhūtā rājāno vatsā anaduho yathā",
    "GE07mbh_03_u:134.005d-0660_01": "āsanaṃ tu samāsyaivaṃ saṃvādaṃ bandinā saha",
    "GE07mbh_03_u:134.005d-0660_02": "aṣṭāvakraḥ saṃcikīrṣan prajagarha hasan muhuḥ",
    "GE07mbh_03_u:134.005d-0661_01": "yathā mahendraḥ pravaraḥ surāṇāṃ",
    "GE07mbh_03_u:134.005d-0661_02": "nadīṣu gaṅgā pravarā yathaiva",
    "GE07mbh_03_u:134.005d-0661_03": "tathā nṛpāṇāṃ pravaras tvam eko",
    "GE07mbh_03_u:134.005d-0661_04": "bandiṃ samabhyānaya",
    "GE07mbh_03_u:134.006": "lomaśa uvāca",
    "GE07mbh_03_u:134.006a": "aṣṭāvakraḥ samitau garjamāno; jātakrodho bandinam āha",
    "GE07mbh_03_u:134.006c": "ukte vākye cottaraṃ me bravīhi; vākyasya cāpy uttaraṃ te bravīmi",
    "GE07mbh_03_u:134.007": "bandy uvāca",
    "GE07mbh_03_u:134.007a": "eka evāgnir bahudhā samidhyate; ekaḥ sūryaḥ sarvam idaṃ prabhāsate",
    "GE07mbh_03_u:134.007c": "eko vīro devarājo nihantā; yamaḥ pitṝṇām īśvaraś caika eva",
    "GE07mbh_03_u:134.008": "aṣṭāvakra uvāca",
    "GE07mbh_03_u:134.008a": "dvāv indrāgnī carato vai sakhāyau; dvau devarṣī nāradaḥ parvataś ca",
    "GE07mbh_03_u:134.008c": "dvāv aśvinau dve ca rathasya cakre; bhāryāpatī dvau vihitau vidhātrā",
    "GE07mbh_03_u:134.009": "bandy uvāca",
    "GE07mbh_03_u:134.009a": "triḥ sūyate karmaṇā vai prajeyaṃ; trayo yuktā vājapeyaṃ vahanti",
    "GE07mbh_03_u:134.009c": "adhvaryavas triṣavaṇāni tanvate; trayo lokās trīṇi jyotīṃṣi cāhuḥ",
    "GE07mbh_03_u:134.010": "aṣṭāvakra uvāca",
    "GE07mbh_03_u:134.010a": "catuṣṭayaṃ brāhmaṇānāṃ niketaṃ; catvāro yuktā yajñam imaṃ vahanti",
    "GE07mbh_03_u:134.010c": "diśaś catasraś caturaś ca varṇāś; catuṣpadā gaur api śaśvad uktā",
    "GE07mbh_03_u:134.011": "bandy uvāca",
    "GE07mbh_03_u:134.011a": "pañcāgnayaḥ pañcapadā ca paṅktir; yajñāḥ pañcaivāpy atha pañcendriyāṇi",
    "GE07mbh_03_u:134.011c": "dṛṣṭā vede pañcacūḍāś ca pañca; loke khyātaṃ pañcanadaṃ ca puṇyam",
    "GE07mbh_03_u:134.012": "aṣṭāvakra uvāca",
    "GE07mbh_03_u:134.012a": "ṣaḍādhāne dakṣiṇām āhur eke; ṣaḍ eveme ṛtavaḥ kālacakram",
    "GE07mbh_03_u:134.012c": "ṣaḍ indriyāṇy uta ṣaṭ kṛttikāś ca; ṣaṭ sādyaskāḥ sarvavedeṣu dṛṣṭāḥ",
    "GE07mbh_03_u:134.013": "bandy uvāca",
    "GE07mbh_03_u:134.013a": "sapta grāmyāḥ paśavaḥ sapta vanyāḥ; sapta chandāṃsi ekaṃ vahanti",
    "GE07mbh_03_u:134.013c": "saptarṣayaḥ sapta cāpy arhaṇāni; saptatantrī prathitā caiva vīṇā",
    "GE07mbh_03_u:134.014": "aṣṭāvakra uvāca",
    "GE07mbh_03_u:134.014a": "aṣṭau śāṇāḥ śatamānaṃ vahanti; tathāṣṭapādaḥ śarabhaḥ siṃhaghātī",
    "GE07mbh_03_u:134.014c": "aṣṭau vasūñ śuśruma devatāsu; yūpaś cāṣṭāsrir vihitaḥ sarvayajñaḥ",
    "GE07mbh_03_u:134.015": "bandy uvāca",
    "GE07mbh_03_u:134.015a": "navaivoktāḥ sāmidhenyaḥ pitṝṇāṃ; tathā prāhur navayogaṃ viṣargam",
    "GE07mbh_03_u:134.015c": "navākṣarā bṛhatī saṃpradiṣṭā; navayogo gaṇanām eti śaśvat",
    "GE07mbh_03_u:134.016": "aṣṭāvakra uvāca",
    "GE07mbh_03_u:134.016a": "daśā daśoktāḥ puruṣasya loke; sahasram āhur daśa pūrṇaṃ śatāni",
    "GE07mbh_03_u:134.016c": "daśaiva māsān bibhrati garbhavatyo; daśerakā daśa dāśā daśārṇāḥ",
    "GE07mbh_03_u:134.017": "bandy uvāca",
    "GE07mbh_03_u:134.017a": "ekādaśaikādaśinaḥ paśūnām; ekādaśaivātra bhavanti yūpāḥ",
    "GE07mbh_03_u:134.017c": "ekādaśa prāṇabhṛtāṃ vikārā; ekādaśoktā divi deveṣu rudrāḥ",
    "GE07mbh_03_u:134.018": "aṣṭāvakra uvāca",
    "GE07mbh_03_u:134.018a": "saṃvatsaraṃ dvādaśa māsam āhur; jagatyāḥ pādo dvādaśaivākṣarāṇi",
    "GE07mbh_03_u:134.018c": "dvādaśāhaḥ prākṛto yajña ukto; dvādaśādityān kathayantīha viprāḥ",
    "GE07mbh_03_u:134.019": "bandy uvāca",
    "GE07mbh_03_u:134.019a": "trayodaśī tithir uktā mahogrā; trayodaśadvīpavatī mahī",
    "GE07mbh_03_u:134.020": "lomaśa uvāca",
    "GE07mbh_03_u:134.020a": "etāvad uktvā virarāma bandī; ślokasyārdhaṃ vyājahārāṣṭavakraḥ",
    "GE07mbh_03_u:134.020c": "trayodaśāhāni sasāra keśī; trayodaśādīny aticchandāṃsi cāhuḥ",
    "GE07mbh_03_u:134.021a": "tato mahān udatiṣṭhan ninādas; tūṣṇīṃbhūtaṃ sūtaputraṃ niśamya",
    "GE07mbh_03_u:134.021c": "adhomukhaṃ dhyānaparaṃ tadānīm; aṣṭāvakraṃ cāpy udīryantam eva",
    "GE07mbh_03_u:134.022a": "tasmiṃs tathā saṃkule vartamāne; sphīte yajñe janakasyātha rājñaḥ",
    "GE07mbh_03_u:134.022c": "aṣṭāvakraṃ pūjayanto 'bhyupeyur; viprāḥ sarve prāñjalayaḥ pratītāḥ",
    "GE07mbh_03_u:134.023": "aṣṭāvakra uvāca",
    "GE07mbh_03_u:134.023a": "anena vai brāhmaṇāḥ śuśruvāṃso; vāde jitvā salile majjitāḥ kila",
    "GE07mbh_03_u:134.023c": "tān eva dharmān ayam adya bandī; prāpnotu gṛhyāpsu nimajjayainam",
    "GE07mbh_03_u:134.024": "bandy uvāca",
    "GE07mbh_03_u:134.024a": "ahaṃ putro varuṇasyota rājñas; tatrāsa satraṃ dvādaśavārṣikaṃ vai",
    "GE07mbh_03_u:134.024c": "satreṇa te janaka tulyakālaṃ; tadarthaṃ te prahitā me dvijāgryāḥ",
    "GE07mbh_03_u:134.025a": "ete sarve varuṇasyota yajñaṃ; draṣṭuṃ gatā iha āyānti bhūyaḥ",
    "GE07mbh_03_u:134.025c": "aṣṭāvakraṃ pūjaye pūjanīyaṃ; yasya hetor janitāraṃ sameṣye",
    "GE07mbh_03_u:134.026": "aṣṭāvakra uvāca",
    "GE07mbh_03_u:134.026a": "viprāḥ samudrāmbhasi majjitās te; vācā jitā medhayā",
    "GE07mbh_03_u:134.026c": "tāṃ medhayā vācam athojjahāra; yathā vācam avacinvanti santaḥ",
    "GE07mbh_03_u:134.027a": "agnir dahañ jātavedāḥ satāṃ gṛhān; visarjayaṃs tejasā na sma dhākṣīt",
    "GE07mbh_03_u:134.027c": "bāleṣu putreṣu kṛpaṇaṃ vadatsu; tathā vācam avacinvanti santaḥ",
    "GE07mbh_03_u:134.028a": "śleṣmātakī kṣīṇavarcāḥ śṛṇoṣi; utāho tvāṃ stutayo mādayanti",
    "GE07mbh_03_u:134.028c": "hastīva tvaṃ janaka vitudyamāno; na māmikāṃ vācam imāṃ śṛṇoṣi",
    "GE07mbh_03_u:134.029": "janaka uvāca",
    "GE07mbh_03_u:134.029a": "śṛṇomi vācaṃ tava divyarūpām; amānuṣīṃ divyarūpo 'si sākṣāt",
    "GE07mbh_03_u:134.029c": "ajaiṣīr yad bandinaṃ tvaṃ vivāde; nisṛṣṭa eṣa tava kāmo 'dya bandī",
    "GE07mbh_03_u:134.030": "aṣṭāvakra uvāca",
    "GE07mbh_03_u:134.030a": "nānena jīvatā kaś cid artho me bandinā nṛpa",
    "GE07mbh_03_u:134.030c": "pitā yady asya varuṇo majjayainaṃ jalāśaye",
    "GE07mbh_03_u:134.031": "bandy uvāca",
    "GE07mbh_03_u:134.031a": "ahaṃ putro varuṇasyota rājño; na me bhayaṃ salile majjitasya",
    "GE07mbh_03_u:134.031c": "imaṃ muhūrtaṃ pitaraṃ drakṣyate 'yam; aṣṭāvakraś ciranaṣṭaṃ kahoḍam",
    "GE07mbh_03_u:134.032": "lomaśa uvāca",
    "GE07mbh_03_u:134.032a": "tatas te pūjitā viprā varuṇena mahātmanā",
    "GE07mbh_03_u:134.032c": "udatiṣṭhanta te sarve janakasya samīpataḥ",
    "GE07mbh_03_u:134.033": "kahoḍa uvāca",
    "GE07mbh_03_u:134.033a": "ityartham icchanti sutāñ janā janaka karmaṇā",
    "GE07mbh_03_u:134.033c": "yad ahaṃ nāśakaṃ kartuṃ tat putraḥ kṛtavān mama",
    "GE07mbh_03_u:134.034a": "utābalasya balavān uta bālasya paṇḍitaḥ",
    "GE07mbh_03_u:134.034c": "uta vāviduṣo vidvān putro janaka jāyate",
    "GE07mbh_03_u:134.035": "bandy uvāca",
    "GE07mbh_03_u:134.035a": "śitena te paraśunā svayam evāntako nṛpa",
    "GE07mbh_03_u:134.035c": "śirāṃsy apāharatv ājau ripūṇāṃ bhadram astu te",
    "GE07mbh_03_u:134.036a": "mahad ukthyaṃ gīyate sāma cāgryaṃ; samyak somaḥ pīyate cātra satre",
    "GE07mbh_03_u:134.036c": "śucīn bhāgān pratijagṛhuś ca hṛṣṭāḥ; sākṣād devā janakasyeha yajñe",
    "GE07mbh_03_u:134.037": "lomaśa uvāca",
    "GE07mbh_03_u:134.037a": "samutthiteṣv atha sarveṣu rājan; vipreṣu teṣv adhikaṃ suprabheṣu",
    "GE07mbh_03_u:134.037c": "anujñāto janakenātha rājñā; viveśa toyaṃ sāgarasyota bandī",
    "GE07mbh_03_u:134.038a": "aṣṭāvakraḥ pitaraṃ pūjayitvā; saṃpūjito brāhmaṇais tair yathāvat",
    "GE07mbh_03_u:134.038c": "pratyājagāmāśramam eva cāgryaṃ; jitvā bandiṃ sahito mātulena",
    "GE07mbh_03_u:134.038d-0662_01": "tato 'ṣṭāvakraṃ mātur athāntike pitā",
    "GE07mbh_03_u:134.038d-0662_02": "nadīṃ samaṃgāṃ śīghram imāṃ viśasva",
    "GE07mbh_03_u:134.038d-0662_03": "provāca caināṃ sa tathā viveśa",
    "GE07mbh_03_u:134.038d-0662_04": "samair aṅgaiś cāpi babhūva sadyaḥ",
    "GE07mbh_03_u:134.038d-0662_05": "nadī samaṃgā ca babhūva puṇyā",
    "GE07mbh_03_u:134.038d-0662_06": "yasyāṃ snāto mucyate kilbiṣād dhi",
    "GE07mbh_03_u:134.038d-0662_07": "tvam apy enāṃ snānapānāvagāhaiḥ",
    "GE07mbh_03_u:134.038d-0662_08": "sabhrātṛkaḥ sahabhāryo viśasva",
    "GE07mbh_03_u:134.039a": "atra kaunteya sahito bhrātṛbhis tvaṃ; sukhoṣitaḥ saha vipraiḥ pratītaḥ",
    "GE07mbh_03_u:134.039c": "puṇyāny anyāni śucikarmaikabhaktir; mayā sārdhaṃ caritāsy ājamīḍha",
    "GE07mbh_03_u:134.039d-0662a_01": "**** **** puṇyāny anyāni pāsyasi",
    "GE07mbh_03_u:134.039d-0662a_02": "puṇyanadyāḥ sutīrthāni dhutapāpmā gataklamaḥ",
    "GE07mbh_03_u:134.039d-0662a_03": "bhāvena dṛḍhabhaktyā ca mayā sārdhaṃ cariṣyasi",
    "GE07mbh_03_u:135.001": "lomaśa uvāca",
    "GE07mbh_03_u:135.001a": "eṣā madhuvilā rājan samaṅgā saṃprakāśate",
    "GE07mbh_03_u:135.001c": "etat kardamilaṃ nāma bharatasyābhiṣecanam",
    "GE07mbh_03_u:135.002a": "alakṣmyā kila saṃyukto vṛtraṃ hatvā śacīpatiḥ",
    "GE07mbh_03_u:135.002c": "āplutaḥ sarvapāpebhyaḥ samaṅgāyāṃ vyamucyata",
    "GE07mbh_03_u:135.003a": "etad vinaśanaṃ kukṣau mainākasya nararṣabha",
    "GE07mbh_03_u:135.003c": "aditir yatra putrārthaṃ tadannam apacat purā",
    "GE07mbh_03_u:135.004a": "enaṃ parvatarājānam āruhya puruṣarṣabha",
    "GE07mbh_03_u:135.004c": "ayaśasyām asaṃśabdyām alakṣmīṃ vyapanotsyatha",
    "GE07mbh_03_u:135.005a": "ete kanakhalā rājan ṛṣīṇāṃ dayitā nagāḥ",
    "GE07mbh_03_u:135.005c": "eṣā prakāśate gaṅgā yudhiṣṭhira mahānadī",
    "GE07mbh_03_u:135.006a": "sanatkumāro bhagavān atra siddhim agāt parām",
    "GE07mbh_03_u:135.006c": "ājamīḍhāvagāhyaināṃ sarvapāpaiḥ pramokṣyase",
    "GE07mbh_03_u:135.007a": "apāṃ hradaṃ ca puṇyākhyaṃ bhṛgutuṅgaṃ ca parvatam",
    "GE07mbh_03_u:135.007c": "tūṣṇīṃ gaṅgāṃ ca kaunteya sāmātyaḥ samupaspṛśa",
    "GE07mbh_03_u:135.008a": "āśramaḥ sthūlaśiraso ramaṇīyaḥ prakāśate",
    "GE07mbh_03_u:135.008c": "atra mānaṃ ca kaunteya krodhaṃ caiva vivarjaya",
    "GE07mbh_03_u:135.009a": "eṣa raibhyāśramaḥ śrīmān pāṇḍaveya prakāśate",
    "GE07mbh_03_u:135.009b-0663_01": "nānāpuṣpasamākīrṇaḥ phalapuṣpopaśobhitaḥ",
    "GE07mbh_03_u:135.009b-0663_02": "nānāvihagasaṃghuṣṭas tāpasālaya uttamaḥ",
    "GE07mbh_03_u:135.009b-0663_03": "raibhyasyaiṣa mahārāja āśramaḥ puṇyakarmaṇaḥ",
    "GE07mbh_03_u:135.009c": "bhāradvājo yatra kavir yavakrīto vyanaśyata",
    "GE07mbh_03_u:135.010": "yudhiṣṭhira uvāca",
    "GE07mbh_03_u:135.010a": "kathaṃyukto 'bhavad ṛṣir bharadvājaḥ pratāpavān",
    "GE07mbh_03_u:135.010c": "kimarthaṃ ca yavakrīta ṛṣiputro vyanaśyata",
    "GE07mbh_03_u:135.011a": "etat sarvaṃ yathāvṛttaṃ śrotum icchāmi lomaśa",
    "GE07mbh_03_u:135.011c": "karmabhir devakalpānāṃ kīrtyamānair bhṛśaṃ rame",
    "GE07mbh_03_u:135.012": "lomaśa uvāca",
    "GE07mbh_03_u:135.012a": "bharadvājaś ca raibhyaś ca sakhāyau saṃbabhūvatuḥ",
    "GE07mbh_03_u:135.012c": "tāv ūṣatur ihātyantaṃ prīyamāṇau vanāntare",
    "GE07mbh_03_u:135.013a": "raibhyasya tu sutāv āstām arvāvasuparāvasū",
    "GE07mbh_03_u:135.013c": "āsīd yavakrīḥ putras tu bharadvājasya bhārata",
    "GE07mbh_03_u:135.014a": "raibhyo vidvān sahāpatyas tapasvī cetaro 'bhavat",
    "GE07mbh_03_u:135.014c": "tayoś cāpy atulā prītir bālyāt prabhṛti bhārata",
    "GE07mbh_03_u:135.015a": "yavakrīḥ pitaraṃ dṛṣṭvā tapasvinam asatkṛtam",
    "GE07mbh_03_u:135.015c": "dṛṣṭvā ca satkṛtaṃ viprai raibhyaṃ putraiḥ sahānagha",
    "GE07mbh_03_u:135.016a": "paryatapyata tejasvī manyunābhipariplutaḥ",
    "GE07mbh_03_u:135.016c": "tapas tepe tato ghoraṃ vedajñānāya pāṇḍava",
    "GE07mbh_03_u:135.017a": "susamiddhe mahaty agnau śarīram upatāpayan",
    "GE07mbh_03_u:135.017c": "janayām āsa saṃtāpam indrasya sumahātapāḥ",
    "GE07mbh_03_u:135.018a": "tata indro yavakrītam upagamya yudhiṣṭhira",
    "GE07mbh_03_u:135.018c": "abravīt kasya hetos tvam āsthitas tapa uttamam",
    "GE07mbh_03_u:135.019": "yavakrīr uvāca",
    "GE07mbh_03_u:135.019a": "dvijānām anadhītā vai vedāḥ suragaṇārcita",
    "GE07mbh_03_u:135.019c": "pratibhāntv iti tapye 'ham idaṃ paramakaṃ tapaḥ",
    "GE07mbh_03_u:135.020a": "svādhyāyārthe samārambho mamāyaṃ pākaśāsana",
    "GE07mbh_03_u:135.020c": "tapasā jñātum icchāmi sarvajñānāni kauśika",
    "GE07mbh_03_u:135.021a": "kālena mahatā vedāḥ śakyā gurumukhād vibho",
    "GE07mbh_03_u:135.021c": "prāptuṃ tasmād ayaṃ yatnaḥ paramo me samāsthitaḥ",
    "GE07mbh_03_u:135.022": "indra uvāca",
    "GE07mbh_03_u:135.022a": "amārga eṣa viprarṣe yena tvaṃ yātum icchasi",
    "GE07mbh_03_u:135.022c": "kiṃ vighātena te vipra gacchādhīhi guror mukhāt",
    "GE07mbh_03_u:135.023": "lomaśa uvāca",
    "GE07mbh_03_u:135.023a": "evam uktvā gataḥ śakro yavakrīr api bhārata",
    "GE07mbh_03_u:135.023c": "bhūya evākarod yatnaṃ tapasy amitavikrama",
    "GE07mbh_03_u:135.024a": "ghoreṇa tapasā rājaṃs tapyamāno mahātapāḥ",
    "GE07mbh_03_u:135.024c": "saṃtāpayām āsa bhṛśaṃ devendram iti naḥ śrutam",
    "GE07mbh_03_u:135.025a": "taṃ tathā tapyamānaṃ tu tapas tīvraṃ mahāmunim",
    "GE07mbh_03_u:135.025c": "upetya balabhid devo vārayām āsa vai punaḥ",
    "GE07mbh_03_u:135.026a": "aśakyo 'rthaḥ samārabdho naitad buddhikṛtaṃ tava",
    "GE07mbh_03_u:135.026c": "pratibhāsyanti vai vedās tava caiva pituś ca te",
    "GE07mbh_03_u:135.027": "yavakrīr uvāca",
    "GE07mbh_03_u:135.027a": "na caitad evaṃ kriyate devarāja mamepsitam",
    "GE07mbh_03_u:135.027c": "mahatā niyamenāhaṃ tapsye ghorataraṃ tapaḥ",
    "GE07mbh_03_u:135.028a": "samiddhe 'gnāv upakṛtyāṅgam aṅgaṃ; hoṣyāmi vā maghavaṃs tan nibodha",
    "GE07mbh_03_u:135.028c": "yady etad evaṃ na karoṣi kāmaṃ; mamepsitaṃ devarājeha sarvam",
    "GE07mbh_03_u:135.029": "lomaśa uvāca",
    "GE07mbh_03_u:135.029a": "niścayaṃ tam abhijñāya munes tasya mahātmanaḥ",
    "GE07mbh_03_u:135.029c": "prativāraṇahetvarthaṃ buddhyā saṃcintya buddhimān",
    "GE07mbh_03_u:135.030a": "tata indro 'karod rūpaṃ brāhmaṇasya tapasvinaḥ",
    "GE07mbh_03_u:135.030c": "anekaśatavarṣasya durbalasya sayakṣmaṇaḥ",
    "GE07mbh_03_u:135.031a": "yavakrītasya yat tīrtham ucitaṃ śaucakarmaṇi",
    "GE07mbh_03_u:135.031c": "bhāgīrathyāṃ tatra setuṃ vālukābhiś cakāra saḥ",
    "GE07mbh_03_u:135.032a": "yadāsya vadato vākyaṃ na sa cakre dvijottamaḥ",
    "GE07mbh_03_u:135.032c": "vālukābhis tataḥ śakro gaṅgāṃ samabhipūrayan",
    "GE07mbh_03_u:135.033a": "vālukāmuṣṭim aniśaṃ bhāgīrathyāṃ vyasarjayat",
    "GE07mbh_03_u:135.033c": "setum abhyārabhac chakro yavakrītaṃ nidarśayan",
    "GE07mbh_03_u:135.034a": "taṃ dadarśa yavakrīs tu yatnavantaṃ nibandhane",
    "GE07mbh_03_u:135.034c": "prahasaṃś cābravīd vākyam idaṃ sa munipuṃgavaḥ",
    "GE07mbh_03_u:135.035a": "kim idaṃ vartate brahman kiṃ ca te ha cikīrṣitam",
    "GE07mbh_03_u:135.035c": "atīva hi mahān yatnaḥ kriyate 'yaṃ nirarthakaḥ",
    "GE07mbh_03_u:135.036": "indra uvāca",
    "GE07mbh_03_u:135.036a": "bandhiṣye setunā gaṅgāṃ sukhaḥ panthā bhaviṣyati",
    "GE07mbh_03_u:135.036c": "kliśyate hi janas tāta taramāṇaḥ punaḥ punaḥ",
    "GE07mbh_03_u:135.037": "yavakrīr uvāca",
    "GE07mbh_03_u:135.037a": "nāyaṃ śakyas tvayā baddhuṃ mahān oghaḥ kathaṃ cana",
    "GE07mbh_03_u:135.037c": "aśakyād vinivartasva śakyam arthaṃ samārabha",
    "GE07mbh_03_u:135.038": "indra uvāca",
    "GE07mbh_03_u:135.038a": "yathaiva bhavatā cedaṃ tapo vedārtham udyatam",
    "GE07mbh_03_u:135.038c": "aśakyaṃ tadvad asmābhir ayaṃ bhāraḥ samudyataḥ",
    "GE07mbh_03_u:135.039": "yavakrīr uvāca",
    "GE07mbh_03_u:135.039a": "yathā tava nirartho 'yam ārambhas tridaśeśvara",
    "GE07mbh_03_u:135.039c": "tathā yadi mamāpīdaṃ manyase pākaśāsana",
    "GE07mbh_03_u:135.040a": "kriyatāṃ yad bhavec chakyaṃ mayā suragaṇeśvara",
    "GE07mbh_03_u:135.040c": "varāṃś ca me prayacchānyān yair anyān bhavitāsmy ati",
    "GE07mbh_03_u:135.041": "lomaśa uvāca",
    "GE07mbh_03_u:135.041a": "tasmai prādād varān indra uktavān yān mahātapāḥ",
    "GE07mbh_03_u:135.041c": "pratibhāsyanti te vedāḥ pitrā saha yathepsitāḥ",
    "GE07mbh_03_u:135.042a": "yac cānyat kāṅkṣase kāmaṃ yavakrīr gamyatām iti",
    "GE07mbh_03_u:135.042c": "sa labdhakāmaḥ pitaram upetyātha tato 'bravīt",
    "GE07mbh_03_u:136.001": "yavakrīr uvāca",
    "GE07mbh_03_u:136.001a": "pratibhāsyanti vai vedā mama tātasya cobhayoḥ",
    "GE07mbh_03_u:136.001c": "ati cānyān bhaviṣyāvo varā labdhās tathā mayā",
    "GE07mbh_03_u:136.002": "bharadvāja uvāca",
    "GE07mbh_03_u:136.002a": "darpas te bhavitā tāta varāṃl labdhvā yathepsitān",
    "GE07mbh_03_u:136.002c": "sa darpapūrṇaḥ kṛpaṇaḥ kṣipram eva vinaśyasi",
    "GE07mbh_03_u:136.003a": "atrāpy udāharantīmā gāthā devair udāhṛtāḥ",
    "GE07mbh_03_u:136.003c": "ṛṣir āsīt purā putra bāladhir nāma vīryavān",
    "GE07mbh_03_u:136.004a": "sa putraśokād udvignas tapas tepe suduścaram",
    "GE07mbh_03_u:136.004c": "bhaven mama suto 'martya iti taṃ labdhavāṃś ca saḥ",
    "GE07mbh_03_u:136.005a": "tasya prasādo devaiś ca kṛto na tv amaraiḥ samaḥ",
    "GE07mbh_03_u:136.005c": "nāmartyo vidyate martyo nimittāyur bhaviṣyati",
    "GE07mbh_03_u:136.006": "bāladhir uvāca",
    "GE07mbh_03_u:136.006a": "yatheme parvatāḥ śaśvat tiṣṭhanti surasattamāḥ",
    "GE07mbh_03_u:136.006c": "akṣayās tan nimittaṃ me sutasyāyur bhaved iti",
    "GE07mbh_03_u:136.007": "bharadvāja uvāca",
    "GE07mbh_03_u:136.007a": "tasya putras tadā jajñe medhāvī krodhanaḥ sadā",
    "GE07mbh_03_u:136.007c": "sa tac chrutvākarod darpam ṛṣīṃś caivāvamanyata",
    "GE07mbh_03_u:136.008a": "vikurvāṇo munīnāṃ tu caramāṇo mahīm imām",
    "GE07mbh_03_u:136.008c": "āsasāda mahāvīryaṃ dhanuṣākṣaṃ manīṣiṇam",
    "GE07mbh_03_u:136.009a": "tasyāpacakre medhāvī taṃ śaśāpa sa vīryavān",
    "GE07mbh_03_u:136.009c": "bhava bhasmeti coktaḥ sa na bhasma samapadyata",
    "GE07mbh_03_u:136.010a": "dhanuṣākṣas tu taṃ dṛṣṭvā medhāvinam anāmayam",
    "GE07mbh_03_u:136.010b-0664_01": "munis tat kāraṇaṃ jñātvā svayaṃ mahiṣarūpadhṛk",
    "GE07mbh_03_u:136.010b-0664_02": "śṛṅgeṇādrīn acalayat tato 'yaṃ bhasmasād abhūt",
    "GE07mbh_03_u:136.010c": "nimittam asya mahiṣair bhedayām āsa vīryavān",
    "GE07mbh_03_u:136.011a": "sa nimitte vinaṣṭe tu mamāra sahasā śiśuḥ",
    "GE07mbh_03_u:136.011c": "taṃ mṛtaṃ putram ādāya vilalāpa tataḥ pitā",
    "GE07mbh_03_u:136.012a": "lālapyamānaṃ taṃ dṛṣṭvā munayaḥ punar ārtavat",
    "GE07mbh_03_u:136.012c": "ūcur vedoktayā pūrvaṃ gāthayā tan nibodha me",
    "GE07mbh_03_u:136.013a": "na diṣṭam artham atyetum īśo martyaḥ kathaṃ cana",
    "GE07mbh_03_u:136.013c": "mahiṣair bhedayām āsa dhanuṣākṣo mahīdharān",
    "GE07mbh_03_u:136.014a": "evaṃ labdhvā varān bālā darpapūrṇās tarasvinaḥ",
    "GE07mbh_03_u:136.014c": "kṣipram eva vinaśyanti yathā na syāt tathā bhavān",
    "GE07mbh_03_u:136.015a": "eṣa raibhyo mahāvīryaḥ putrau cāsya tathāvidhau",
    "GE07mbh_03_u:136.015c": "taṃ yathā putra nābhyeṣi tathā kuryās tv atandritaḥ",
    "GE07mbh_03_u:136.016a": "sa hi kruddhaḥ samarthas tvāṃ putra pīḍayituṃ ruṣā",
    "GE07mbh_03_u:136.016c": "vaidyaś cāpi tapasvī ca kopanaś ca mahān ṛṣiḥ",
    "GE07mbh_03_u:136.017": "yavakrīr uvāca",
    "GE07mbh_03_u:136.017a": "evaṃ kariṣye mā tāpaṃ tāta kārṣīḥ kathaṃ cana",
    "GE07mbh_03_u:136.017c": "yathā hi me bhavān mānyas tathā raibhyaḥ pitā mama",
    "GE07mbh_03_u:136.018": "lomaśa uvāca",
    "GE07mbh_03_u:136.018a": "uktvā sa pitaraṃ ślakṣṇaṃ yavakrīr akutobhayaḥ",
    "GE07mbh_03_u:136.018c": "viprakurvann ṛṣīn anyān atuṣyat parayā mudā",
    "GE07mbh_03_u:137.001": "lomaśa uvāca",
    "GE07mbh_03_u:137.001a": "caṅkramyamāṇaḥ sa tadā yavakrīr akutobhayaḥ",
    "GE07mbh_03_u:137.001c": "jagāma mādhave māsi raibhyāśramapadaṃ prati",
    "GE07mbh_03_u:137.002a": "sa dadarśāśrame puṇye puṣpitadrumabhūṣite",
    "GE07mbh_03_u:137.002c": "vicarantīṃ snuṣāṃ tasya kiṃnarīm iva bhārata",
    "GE07mbh_03_u:137.003a": "yavakrīs tām uvācedam upatiṣṭhasva mām iti",
    "GE07mbh_03_u:137.003c": "nirlajjo lajjayā yuktāṃ kāmena hṛtacetanaḥ",
    "GE07mbh_03_u:137.004a": "sā tasya śīlam ājñāya tasmāc chāpāc ca bibhyatī",
    "GE07mbh_03_u:137.004c": "tejasvitāṃ ca raibhyasya tathety uktvā jagāma sā",
    "GE07mbh_03_u:137.004d-0665_01": "athāśramapadaṃ prāpya yavakrītena yācitā",
    "GE07mbh_03_u:137.004d-0665_02": "pativratā yavakrīta",
    "GE07mbh_03_u:137.005a": "tata ekāntam unnīya majjayām āsa bhārata",
    "GE07mbh_03_u:137.005c": "ājagāma tadā raibhyaḥ svam āśramam ariṃdama",
    "GE07mbh_03_u:137.006a": "rudantīṃ ca snuṣāṃ dṛṣṭvā bhāryām ārtāṃ parāvasoḥ",
    "GE07mbh_03_u:137.006c": "sāntvayañ ślakṣṇayā vācā paryapṛcchad yudhiṣṭhira",
    "GE07mbh_03_u:137.007a": "sā tasmai sarvam ācaṣṭa yavakrībhāṣitaṃ śubhā",
    "GE07mbh_03_u:137.007c": "pratyuktaṃ ca yavakrītaṃ prekṣāpūrvaṃ tadātmanā",
    "GE07mbh_03_u:137.008a": "śṛṇvānasyaiva raibhyasya",
    "GE07mbh_03_u:137.008c": "dahann iva tadā cetaḥ krodhaḥ samabhavan mahān",
    "GE07mbh_03_u:137.009a": "sa tadā manyunāviṣṭas tapasvī bhṛśakopanaḥ",
    "GE07mbh_03_u:137.009c": "avalupya jaṭām ekāṃ juhāvāgnau susaṃskṛte",
    "GE07mbh_03_u:137.010a": "tataḥ samabhavan nārī tasyā rūpeṇa saṃmitā",
    "GE07mbh_03_u:137.010c": "avalupyāparāṃ cātha juhāvāgnau jaṭāṃ punaḥ",
    "GE07mbh_03_u:137.011a": "tataḥ samabhavad rakṣo ghorākṣaṃ bhīmadarśanam",
    "GE07mbh_03_u:137.011c": "abrūtāṃ tau tadā raibhyaṃ kiṃ kāryaṃ karavāmahe",
    "GE07mbh_03_u:137.012a": "tāv abravīd ṛṣiḥ kruddho yavakrīr vadhyatām iti",
    "GE07mbh_03_u:137.012c": "jagmatus tau tathety uktvā yavakrītajighāṃsayā",
    "GE07mbh_03_u:137.012d-0666_01": "tataḥ snuṣākṛtīkṛtya yavakrītam upāgamat",
    "GE07mbh_03_u:137.012d-0666_02": "yavakrīto 'pi raibhyasya snuṣāṃ matvā jagāma tām",
    "GE07mbh_03_u:137.013a": "tatas taṃ samupāsthāya kṛtyā sṛṣṭā mahātmanā",
    "GE07mbh_03_u:137.013c": "kamaṇḍaluṃ jahārāsya mohayitvā tu bhārata",
    "GE07mbh_03_u:137.014a": "ucchiṣṭaṃ tu yavakrītam",
    "GE07mbh_03_u:137.014c": "tata udyataśūlaḥ sa rākṣasaḥ samupādravat",
    "GE07mbh_03_u:137.015a": "tam āpatantaṃ saṃprekṣya śūlahastaṃ jighāṃsayā",
    "GE07mbh_03_u:137.015c": "yavakrīḥ sahasotthāya prādravad yena vai saraḥ",
    "GE07mbh_03_u:137.016a": "jalahīnaṃ saro dṛṣṭvā yavakrīs tvaritaḥ punaḥ",
    "GE07mbh_03_u:137.016c": "jagāma saritaḥ sarvās tāś cāpy āsan viśoṣitāḥ",
    "GE07mbh_03_u:137.017a": "sa kālyamāno ghoreṇa śūlahastena rakṣasā",
    "GE07mbh_03_u:137.017c": "agnihotraṃ pitur bhītaḥ sahasā samupādravat",
    "GE07mbh_03_u:137.018a": "sa vai praviśamānas tu śūdreṇāndhena rakṣiṇā",
    "GE07mbh_03_u:137.018c": "nigṛhīto balād dvāri so 'vātiṣṭhata pārthiva",
    "GE07mbh_03_u:137.019a": "nigṛhītaṃ tu śūdreṇa yavakrītaṃ sa rākṣasaḥ",
    "GE07mbh_03_u:137.019c": "tāḍayām āsa śūlena sa bhinnahṛdayo 'patat",
    "GE07mbh_03_u:137.020a": "yavakrītaṃ sa hatvā tu rākṣaso raibhyam āgamat",
    "GE07mbh_03_u:137.020c": "anujñātas tu raibhyeṇa tayā nāryā sahācarat",
    "GE07mbh_03_u:138.001": "lomaśa uvāca",
    "GE07mbh_03_u:138.001a": "bharadvājas tu kaunteya kṛtvā svādhyāyam āhnikam",
    "GE07mbh_03_u:138.001c": "samitkalāpam ādāya praviveśa svam āśramam",
    "GE07mbh_03_u:138.002a": "taṃ sma dṛṣṭvā purā sarve pratyuttiṣṭhanti pāvakāḥ",
    "GE07mbh_03_u:138.002c": "na tv enam upatiṣṭhanti hataputraṃ tadāgnayaḥ",
    "GE07mbh_03_u:138.002d-0667_01": "putramṛtyujam āśaucaṃ bharadvājo na jajñivān",
    "GE07mbh_03_u:138.003a": "vaikṛtaṃ tv agnihotre sa lakṣayitvā mahātapāḥ",
    "GE07mbh_03_u:138.003c": "tam andhaṃ śūdram āsīnaṃ gṛhapālam athābravīt",
    "GE07mbh_03_u:138.004a": "kiṃ nu me nāgnayaḥ śūdra pratinandanti darśanam",
    "GE07mbh_03_u:138.004c": "tvaṃ cāpi na yathāpūrvaṃ kaccit kṣemam ihāśrame",
    "GE07mbh_03_u:138.005a": "kaccin na raibhyaṃ putro me gatavān alpacetanaḥ",
    "GE07mbh_03_u:138.005c": "etad ācakṣva me śīghraṃ na hi me śudhyate manaḥ",
    "GE07mbh_03_u:138.006": "śūdra uvāca",
    "GE07mbh_03_u:138.006a": "raibhyaṃ gato nūnam asau sutas te mandacetanaḥ",
    "GE07mbh_03_u:138.006c": "tathā hi nihataḥ śete rākṣasena balīyasā",
    "GE07mbh_03_u:138.007a": "prakālyamānas tenāyaṃ śūlahastena rakṣasā",
    "GE07mbh_03_u:138.007c": "agnyāgāraṃ prati dvāri mayā dorbhyāṃ nivāritaḥ",
    "GE07mbh_03_u:138.008a": "tataḥ sa nihato hy atra jalakāmo 'śucir dhruvam",
    "GE07mbh_03_u:138.008c": "saṃbhāvito hi tūrṇena śūlahastena rakṣasā",
    "GE07mbh_03_u:138.009": "lomaśa uvāca",
    "GE07mbh_03_u:138.009a": "bharadvājas tu śūdrasya tac chrutvā vipriyaṃ vacaḥ",
    "GE07mbh_03_u:138.009c": "gatāsuṃ putram ādāya vilalāpa suduḥkhitaḥ",
    "GE07mbh_03_u:138.010a": "brāhmaṇānāṃ kilārthāya nanu tvaṃ taptavāṃs tapaḥ",
    "GE07mbh_03_u:138.010c": "dvijānām anadhītā vai vedāḥ saṃpratibhāntv iti",
    "GE07mbh_03_u:138.011a": "tathā kalyāṇaśīlas tvaṃ brāhmaṇeṣu mahātmasu",
    "GE07mbh_03_u:138.011c": "anāgāḥ sarvabhūteṣu karkaśatvam upeyivān",
    "GE07mbh_03_u:138.012a": "pratiṣiddho mayā tāta raibhyāvasathadarśanāt",
    "GE07mbh_03_u:138.012c": "gatavān eva taṃ kṣudraṃ kālāntakayamopamam",
    "GE07mbh_03_u:138.013a": "yaḥ sa jānan mahātejā vṛddhasyaikaṃ mamātmajam",
    "GE07mbh_03_u:138.013c": "gatavān eva kopasya vaśaṃ paramadurmatiḥ",
    "GE07mbh_03_u:138.014a": "putraśokam anuprāpya eṣa raibhyasya karmaṇā",
    "GE07mbh_03_u:138.014c": "tyakṣyāmi tvām ṛte putra prāṇān iṣṭatamān bhuvi",
    "GE07mbh_03_u:138.015a": "yathāhaṃ putraśokena dehaṃ tyakṣyāmi kilbiṣī",
    "GE07mbh_03_u:138.015c": "tathā jyeṣṭhaḥ suto raibhyaṃ hiṃsyāc chīghram anāgasam",
    "GE07mbh_03_u:138.016a": "sukhino vai narā yeṣāṃ jātyā putro na vidyate",
    "GE07mbh_03_u:138.016c": "te putraśokam aprāpya vicaranti yathāsukham",
    "GE07mbh_03_u:138.017a": "ye tu putrakṛtāc chokād bhṛśaṃ vyākulacetasaḥ",
    "GE07mbh_03_u:138.017c": "śapantīṣṭān sakhīn ārtās tebhyaḥ pāpataro nu kaḥ",
    "GE07mbh_03_u:138.018a": "parāsuś ca suto dṛṣṭaḥ śaptaś ceṣṭaḥ sakhā mayā",
    "GE07mbh_03_u:138.018c": "īdṛśīm āpadaṃ ko nu dvitīyo 'nubhaviṣyati",
    "GE07mbh_03_u:138.019a": "vilapyaivaṃ bahuvidhaṃ bharadvājo 'dahat sutam",
    "GE07mbh_03_u:138.019c": "susamiddhaṃ tataḥ paścāt praviveśa hutāśanam",
    "GE07mbh_03_u:139.001": "lomaśa uvāca",
    "GE07mbh_03_u:139.001a": "etasminn eva kāle tu bṛhaddyumno mahīpatiḥ",
    "GE07mbh_03_u:139.001c": "satram āste mahābhāgo raibhyayājyaḥ pratāpavān",
    "GE07mbh_03_u:139.002a": "tena raibhyasya vai putrāv arvāvasuparāvasū",
    "GE07mbh_03_u:139.002c": "vṛtau sahāyau satrārthe bṛhaddyumnena dhīmatā",
    "GE07mbh_03_u:139.003a": "tatra tau samanujñātau pitrā kaunteya jagmatuḥ",
    "GE07mbh_03_u:139.003c": "āśrame tv abhavad raibhyo bhāryā caiva parāvasoḥ",
    "GE07mbh_03_u:139.004a": "athāvalokako 'gacchad gṛhān ekaḥ parāvasuḥ",
    "GE07mbh_03_u:139.004c": "kṛṣṇājinena saṃvītaṃ dadarśa pitaraṃ vane",
    "GE07mbh_03_u:139.005a": "jaghanyarātre nidrāndhaḥ sāvaśeṣe tamasy api",
    "GE07mbh_03_u:139.005c": "carantaṃ gahane 'raṇye mene sa pitaraṃ mṛgam",
    "GE07mbh_03_u:139.006a": "mṛgaṃ tu manyamānena pitā vai tena hiṃsitaḥ",
    "GE07mbh_03_u:139.006c": "akāmayānena tadā śarīratrāṇam icchatā",
    "GE07mbh_03_u:139.006d-0668_01": "tataḥ samīpam āsādya pitaraṃ dṛṣṭavān hatam",
    "GE07mbh_03_u:139.006d-0668_02": "ajñānāt pitaraṃ hatvā mṛgabuddhyā parāvasuḥ",
    "GE07mbh_03_u:139.006d-0668_03": "vilapya bahudhā rājan raibhyasya ca mahātmanaḥ",
    "GE07mbh_03_u:139.007a": "sa tasya pretakāryāṇi kṛtvā sarvāṇi bhārata",
    "GE07mbh_03_u:139.007c": "punar āgamya tat satram abravīd bhrātaraṃ vacaḥ",
    "GE07mbh_03_u:139.008a": "idaṃ karma na śaktas tvaṃ voḍhum ekaḥ kathaṃ cana",
    "GE07mbh_03_u:139.008c": "mayā tu hiṃsitas tāto manyamānena taṃ mṛgam",
    "GE07mbh_03_u:139.009a": "so 'smadarthe vrataṃ sādhu cara tvaṃ brahmahiṃsanam",
    "GE07mbh_03_u:139.009c": "samartho hy aham ekākī karma kartum idaṃ mune",
    "GE07mbh_03_u:139.010": "arvāvasur uvāca",
    "GE07mbh_03_u:139.010a": "karotu vai bhavān satraṃ bṛhaddyumnasya dhīmataḥ",
    "GE07mbh_03_u:139.010c": "brahmahatyāṃ cariṣye 'haṃ tvadarthaṃ niyatendriyaḥ",
    "GE07mbh_03_u:139.010d-0669_01": "so 'gacchad vanam ekāgro brahmahatyāvrataṃ caran",
    "GE07mbh_03_u:139.010d-0670_01": "tac chrutvārvāvasuḥ paścāt prāyaścittaṃ vidhāya ca",
    "GE07mbh_03_u:139.011": "lomaśa uvāca",
    "GE07mbh_03_u:139.011a": "sa tasyā brahmahatyāyāḥ pāraṃ gatvā yudhiṣṭhira",
    "GE07mbh_03_u:139.011c": "arvāvasus tadā satram ājagāma punar muniḥ",
    "GE07mbh_03_u:139.012a": "tataḥ parāvasur dṛṣṭvā bhrātaraṃ samupasthitam",
    "GE07mbh_03_u:139.012c": "bṛhaddyumnam uvācedaṃ vacanaṃ pariṣadgatam",
    "GE07mbh_03_u:139.013a": "eṣa te brahmahā yajñaṃ mā draṣṭuṃ praviśed iti",
    "GE07mbh_03_u:139.013c": "brahmahā prekṣitenāpi pīḍayet tvāṃ na saṃśayaḥ lomaśa uvāca",
    "GE07mbh_03_u:139.013d-0671_01": "tac chrutvaiva tadā rājā preṣyān āha sa viṭpate",
    "GE07mbh_03_u:139.014a": "preṣyair utsāryamāṇas tu rājann arvāvasus tadā",
    "GE07mbh_03_u:139.014c": "na mayā brahmahatyeyaṃ kṛtety āha punaḥ punaḥ",
    "GE07mbh_03_u:139.015a": "ucyamāno 'sakṛt preṣyair brahmahann iti bhārata",
    "GE07mbh_03_u:139.015c": "naiva sa pratijānāti brahmahatyāṃ svayaṃ kṛtām",
    "GE07mbh_03_u:139.015e": "mama bhrātrā kṛtam idaṃ mayā tu parirakṣitam",
    "GE07mbh_03_u:139.015f-0672_01": "sa tathā pravadan krodhāt taiś ca preṣyaiḥ prabhāṣitaḥ",
    "GE07mbh_03_u:139.015f-0672_02": "tūṣṇīṃ jagāma brahmarṣir vanam eva mahātapāḥ",
    "GE07mbh_03_u:139.015f-0672_03": "ugraṃ tapaḥ samāsthāya divākaram athāśritaḥ",
    "GE07mbh_03_u:139.015f-0672_04": "rahasyavedaṃ kṛtavān sūryasya dvijasattamaḥ",
    "GE07mbh_03_u:139.015f-0672_05": "mūrtimāṃs taṃ dadarśātha svayam agrabhug avyayaḥ",
    "GE07mbh_03_u:139.016a": "prītās tasyābhavan devāḥ karmaṇārvāvasor nṛpa",
    "GE07mbh_03_u:139.016c": "taṃ te pravarayām āsur nirāsuś ca parāvasum",
    "GE07mbh_03_u:139.017a": "tato devā varaṃ tasmai dadur agnipurogamāḥ",
    "GE07mbh_03_u:139.017c": "sa cāpi varayām āsa pitur utthānam ātmanaḥ",
    "GE07mbh_03_u:139.018a": "anāgastvaṃ tathā bhrātuḥ pituś cāsmaraṇaṃ vadhe",
    "GE07mbh_03_u:139.018c": "bharadvājasya cotthānaṃ yavakrītasya cobhayoḥ",
    "GE07mbh_03_u:139.018d-0673_01": "pratiṣṭhāṃ cāpi vedasya saurasya dvijasattamaḥ",
    "GE07mbh_03_u:139.018d-0673_02": "evam astv iti taṃ devāḥ procuś cāpi varān daduḥ",
    "GE07mbh_03_u:139.019a": "tataḥ prādurbabhūvus te sarva eva yudhiṣṭhira",
    "GE07mbh_03_u:139.019c": "athābravīd yavakrīto devān agnipurogamān",
    "GE07mbh_03_u:139.020a": "samadhītaṃ mayā brahma vratāni caritāni ca",
    "GE07mbh_03_u:139.020c": "kathaṃ nu raibhyaḥ śakto mām adhīyānaṃ tapasvinam",
    "GE07mbh_03_u:139.020e": "tathāyuktena vidhinā nihantum amarottamāḥ",
    "GE07mbh_03_u:139.021": "devā ūcuḥ",
    "GE07mbh_03_u:139.021a": "maivaṃ kṛthā yavakrīta yathā vadasi vai mune",
    "GE07mbh_03_u:139.021c": "ṛte gurum adhītā hi sukhaṃ vedās tvayā purā",
    "GE07mbh_03_u:139.022a": "anena tu gurūn duḥkhāt toṣayitvā svakarmaṇā",
    "GE07mbh_03_u:139.022c": "kālena mahatā kleśād brahmādhigatam uttamam",
    "GE07mbh_03_u:139.023": "lomaśa uvāca",
    "GE07mbh_03_u:139.023a": "yavakrītam athoktvaivaṃ devāḥ sāgnipurogamāḥ",
    "GE07mbh_03_u:139.023c": "saṃjīvayitvā tān sarvān punar jagmus triviṣṭapam",
    "GE07mbh_03_u:139.023d-0674_01": "tato vai sa yavakrīto brahmacaryaṃ cacāra ha",
    "GE07mbh_03_u:139.023d-0674_02": "aṣṭau daśa ca varṣāṇi triṃśataṃ ca yudhiṣṭhira",
    "GE07mbh_03_u:139.024a": "āśramas tasya puṇyo 'yaṃ sadāpuṣpaphaladrumaḥ",
    "GE07mbh_03_u:139.024c": "atroṣya rājaśārdūla sarvapāpaiḥ pramokṣyase",
    "GE07mbh_03_u:140.001": "lomaśa uvāca",
    "GE07mbh_03_u:140.001a": "uśīrabījaṃ mainākaṃ giriṃ śvetaṃ ca bhārata",
    "GE07mbh_03_u:140.001c": "samatīto 'si kaunteya kālaśailaṃ ca pārthiva",
    "GE07mbh_03_u:140.002a": "eṣā gaṅgā saptavidhā rājate bharatarṣabha",
    "GE07mbh_03_u:140.002c": "sthānaṃ virajasaṃ ramyaṃ yatrāgnir nityam idhyate",
    "GE07mbh_03_u:140.003a": "etad vai mānuṣeṇādya na śakyaṃ draṣṭum apy uta",
    "GE07mbh_03_u:140.003c": "samādhiṃ kurutāvyagrās tīrthāny etāni drakṣyatha",
    "GE07mbh_03_u:140.003d-0675_01": "etad dṛśyati devānām ākrīḍaṃ caraṇāṅkitam",
    "GE07mbh_03_u:140.003d-0675_02": "atikrānto 'si kaunteya kālaśailaṃ ca parvatam",
    "GE07mbh_03_u:140.004a": "śvetaṃ giriṃ pravekṣyāmo mandaraṃ caiva parvatam",
    "GE07mbh_03_u:140.004c": "yatra māṇicaro yakṣaḥ kuberaś cāpi yakṣarāṭ",
    "GE07mbh_03_u:140.005a": "aṣṭāśītisahasrāṇi gandharvāḥ śīghracāriṇaḥ",
    "GE07mbh_03_u:140.005c": "tathā kiṃpuruṣā rājan yakṣāś caiva caturguṇāḥ",
    "GE07mbh_03_u:140.006a": "anekarūpasaṃsthānā nānāpraharaṇāś ca te",
    "GE07mbh_03_u:140.006c": "yakṣendraṃ manujaśreṣṭha māṇibhadram upāsate",
    "GE07mbh_03_u:140.007a": "teṣām ṛddhir atīvāgryā gatau vāyusamāś ca te",
    "GE07mbh_03_u:140.007c": "sthānāt pracyāvayeyur ye devarājam api dhruvam",
    "GE07mbh_03_u:140.008a": "tais tāta balibhir guptā yātudhānaiś ca rakṣitāḥ",
    "GE07mbh_03_u:140.008c": "durgamāḥ parvatāḥ pārtha samādhiṃ paramaṃ kuru",
    "GE07mbh_03_u:140.009a": "kuberasacivāś cānye raudrā maitrāś ca rākṣasāḥ",
    "GE07mbh_03_u:140.009c": "taiḥ sameṣyāma kaunteya yatto vikramaṇe bhava",
    "GE07mbh_03_u:140.010a": "kailāsaḥ parvato rājan ṣaḍyojanaśatāny uta",
    "GE07mbh_03_u:140.010c": "yatra devāḥ samāyānti viśālā yatra bhārata",
    "GE07mbh_03_u:140.011a": "asaṃkhyeyās tu kaunteya yakṣarākṣasakiṃnarāḥ",
    "GE07mbh_03_u:140.011c": "nāgāḥ suparṇā gandharvāḥ kuberasadanaṃ prati",
    "GE07mbh_03_u:140.012a": "tān vigāhasva pārthādya tapasā ca damena ca",
    "GE07mbh_03_u:140.012c": "rakṣyamāṇo mayā rājan bhīmasenabalena ca",
    "GE07mbh_03_u:140.013a": "svasti te varuṇo rājā yamaś ca samitiṃjayaḥ",
    "GE07mbh_03_u:140.013c": "gaṅgā ca yamunā caiva parvataś ca dadhātu te",
    "GE07mbh_03_u:140.013d-0676_01": "marutaś ca sahāśvibhyāṃ saritaś ca sarāṃsi ca",
    "GE07mbh_03_u:140.013d-0676_02": "svasti devāsurebhyaś ca vasubhyaś ca mahādyute",
    "GE07mbh_03_u:140.014a": "indrasya jāmbūnadaparvatāgre; śṛṇomi ghoṣaṃ tava devi gaṅge",
    "GE07mbh_03_u:140.014c": "gopāyayemaṃ subhage giribhyaḥ; sarvājamīḍhāpacitaṃ narendram",
    "GE07mbh_03_u:140.014e": "bhavasva śarma pravivikṣato 'sya; śailān imāñ śailasute nṛpasya",
    "GE07mbh_03_u:140.014f-0677_01": "uktvā tathā sāgaragāṃ sa vipro",
    "GE07mbh_03_u:140.014f-0677_02": "yatto bhavasveti śaśāsa pārtham",
    "GE07mbh_03_u:140.014f-0678_01": "śivapradā sarvasaritpradhāne",
    "GE07mbh_03_u:140.014f-0678_02": "sabhrātṛkasyeha yudhiṣṭhirasya",
    "GE07mbh_03_u:140.015": "yudhiṣṭhira uvāca",
    "GE07mbh_03_u:140.015a": "apūrvo 'yaṃ saṃbhramo lomaśasya; kṛṣṇāṃ sarve rakṣata mā pramādam",
    "GE07mbh_03_u:140.015c": "deśo hy ayaṃ durgatamo mato 'sya; tasmāt paraṃ śaucam ihācaradhvam",
    "GE07mbh_03_u:140.016": "vaiśaṃpāyana uvāca",
    "GE07mbh_03_u:140.016a": "tato 'bravīd bhīmam udāravīryaṃ; kṛṣṇāṃ yattaḥ bhīmasena",
    "GE07mbh_03_u:140.016c": "śūnye 'rjune 'saṃnihite ca tāta; tvam eva kṛṣṇāṃ bhajase 'sukheṣu",
    "GE07mbh_03_u:140.017a": "tato mahātmā yamajau sametya; mūrdhany upāghrāya vimṛjya gātre",
    "GE07mbh_03_u:140.017c": "uvāca tau bāṣpakalaṃ sa rājā; mā bhaiṣṭam āgacchatam apramattau",
    "GE07mbh_03_u:141.001": "yudhiṣṭhira uvāca",
    "GE07mbh_03_u:141.001a": "antarhitāni bhūtāni rakṣāṃsi balavanti ca",
    "GE07mbh_03_u:141.001c": "agninā tapasā caiva śakyaṃ gantuṃ vṛkodara",
    "GE07mbh_03_u:141.002a": "saṃnivartaya kaunteya kṣutpipāse balānvayāt",
    "GE07mbh_03_u:141.002c": "tato balaṃ ca dākṣyaṃ ca saṃśrayasva kurūdvaha",
    "GE07mbh_03_u:141.003a": "ṛṣes tvayā śrutaṃ vākyaṃ kailāsaṃ parvataṃ prati",
    "GE07mbh_03_u:141.003c": "buddhyā prapaśya kaunteya kathaṃ kṛṣṇā gamiṣyati",
    "GE07mbh_03_u:141.004a": "atha vā sahadevena dhaumyena ca sahābhibho",
    "GE07mbh_03_u:141.004c": "sūdaiḥ paurogavaiś caiva sarvaiś ca paricārakaiḥ",
    "GE07mbh_03_u:141.005a": "rathair aśvaiś ca ye cānye viprāḥ kleśāsahāḥ pathi",
    "GE07mbh_03_u:141.005c": "sarvais tvaṃ sahito bhīma nivartasvāyatekṣaṇa",
    "GE07mbh_03_u:141.006a": "trayo vayaṃ gamiṣyāmo laghvāhārā yatavratāḥ",
    "GE07mbh_03_u:141.006c": "ahaṃ ca nakulaś caiva lomaśaś ca mahātapāḥ",
    "GE07mbh_03_u:141.007a": "mamāgamanam ākāṅkṣan gaṅgādvāre samāhitaḥ",
    "GE07mbh_03_u:141.007c": "vaseha draupadīṃ rakṣan yāvadāgamanaṃ mama",
    "GE07mbh_03_u:141.008": "bhīma uvāca",
    "GE07mbh_03_u:141.008a": "rājaputrī śrameṇārtā duḥkhārtā caiva bhārata",
    "GE07mbh_03_u:141.008c": "vrajaty eva hi kalyāṇī śvetavāhadidṛkṣayā",
    "GE07mbh_03_u:141.008d-0679_01": "apaśyantīha taṃ vīram evam eṣā suduḥkhitā",
    "GE07mbh_03_u:141.008d-0679_02": "kiṃ punar nakulaṃ tvāṃ ca taṃ ca vīraṃ dhanaṃjayam",
    "GE07mbh_03_u:141.009a": "tava cāpy aratis tīvrā vardhate tam apaśyataḥ",
    "GE07mbh_03_u:141.009b-0680_01": "guḍākeśaṃ mahātmānaṃ saṃgrāmeṣv apalāyinam",
    "GE07mbh_03_u:141.009c": "kiṃ punaḥ sahadevaṃ ca māṃ ca kṛṣṇāṃ ca bhārata",
    "GE07mbh_03_u:141.010a": "rathāḥ kāmaṃ nivartantāṃ sarve ca paricārakāḥ",
    "GE07mbh_03_u:141.010c": "sūdāḥ paurogavāś caiva manyate yatra no bhavān",
    "GE07mbh_03_u:141.011a": "na hy ahaṃ hātum icchāmi bhavantam iha karhi cit",
    "GE07mbh_03_u:141.011c": "śaile 'smin rākṣasākīrṇe durgeṣu viṣameṣu ca",
    "GE07mbh_03_u:141.012a": "iyaṃ cāpi mahābhāgā rājaputrī yatavratā",
    "GE07mbh_03_u:141.012c": "tvām ṛte puruṣavyāghra notsahed vinivartitum",
    "GE07mbh_03_u:141.013a": "tathaiva sahadevo 'yaṃ satataṃ tvām anuvrataḥ",
    "GE07mbh_03_u:141.013c": "na jātu vinivarteta matajño hy aham asya vai",
    "GE07mbh_03_u:141.014a": "api cātra mahārāja",
    "GE07mbh_03_u:141.014c": "sarve lālasabhūtāḥ sma tasmād yāsyāmahe saha",
    "GE07mbh_03_u:141.015a": "yady aśakyo rathair gantuṃ śailo 'yaṃ bahukandaraḥ",
    "GE07mbh_03_u:141.015c": "padbhir eva gamiṣyāmo mā rājan vimanā bhava",
    "GE07mbh_03_u:141.016a": "ahaṃ vahiṣye pāñcālīṃ yatra yatra na śakṣyati",
    "GE07mbh_03_u:141.016c": "iti me vartate buddhir mā rājan vimanā bhava",
    "GE07mbh_03_u:141.017a": "sukumārau tathā vīrau mādrīnandikarāv ubhau",
    "GE07mbh_03_u:141.017c": "durge saṃtārayiṣyāmi yady aśaktau bhaviṣyataḥ",
    "GE07mbh_03_u:141.018": "yudhiṣṭhira uvāca",
    "GE07mbh_03_u:141.018a": "evaṃ te bhāṣamāṇasya balaṃ bhīmābhivardhatām",
    "GE07mbh_03_u:141.018c": "yas tvam utsahase voḍhuṃ draupadīṃ vipule 'dhvani",
    "GE07mbh_03_u:141.019a": "yamajau cāpi bhadraṃ te naitad anyatra vidyate",
    "GE07mbh_03_u:141.019c": "balaṃ ca te yaśaś caiva dharmaḥ kīrtiś ca vardhatām",
    "GE07mbh_03_u:141.020a": "yas tvam utsahase netuṃ bhrātarau saha kṛṣṇayā",
    "GE07mbh_03_u:141.020c": "mā te glānir mahābāho mā ca te 'stu parābhavaḥ",
    "GE07mbh_03_u:141.021": "vaiśaṃpāyana uvāca",
    "GE07mbh_03_u:141.021a": "tataḥ kṛṣṇābravīd vākyaṃ prahasantī manoramā",
    "GE07mbh_03_u:141.021c": "gamiṣyāmi na saṃtāpaḥ kāryo māṃ prati bhārata",
    "GE07mbh_03_u:141.022": "lomaśa uvāca",
    "GE07mbh_03_u:141.022a": "tapasā śakyate gantuṃ parvato gandhamādanaḥ",
    "GE07mbh_03_u:141.022c": "tapasā caiva kaunteya sarve yokṣyāmahe vayam",
    "GE07mbh_03_u:141.023a": "nakulaḥ sahadevaś ca bhīmasenaś ca pārthiva",
    "GE07mbh_03_u:141.023c": "ahaṃ ca tvaṃ ca kaunteya drakṣyāmaḥ śvetavāhanam",
    "GE07mbh_03_u:141.024": "vaiśaṃpāyana uvāca",
    "GE07mbh_03_u:141.024a": "evaṃ saṃbhāṣamāṇās te subāhor viṣayaṃ mahat",
    "GE07mbh_03_u:141.024c": "dadṛśur muditā rājan prabhūtagajavājimat",
    "GE07mbh_03_u:141.025a": "kirātataṅgaṇākīrṇaṃ kuṇindaśatasaṃkulam",
    "GE07mbh_03_u:141.025c": "himavaty amarair juṣṭaṃ",
    "GE07mbh_03_u:141.026a": "subāhuś cāpi tān dṛṣṭvā pūjayā pratyagṛhṇata",
    "GE07mbh_03_u:141.026c": "viṣayānte kuṇindānām īśvaraḥ prītipūrvakam",
    "GE07mbh_03_u:141.027a": "tatra te pūjitās tena sarva eva sukhoṣitāḥ",
    "GE07mbh_03_u:141.027c": "pratasthur vimale sūrye himavantaṃ giriṃ prati",
    "GE07mbh_03_u:141.028a": "indrasenamukhāṃś caiva bhṛtyān paurogavāṃs tathā",
    "GE07mbh_03_u:141.028c": "sūdāṃś ca paribarhaṃ ca draupadyāḥ sarvaśo nṛpa",
    "GE07mbh_03_u:141.029a": "rājñaḥ kuṇindādhipateḥ paridāya mahārathāḥ",
    "GE07mbh_03_u:141.029c": "padbhir eva mahāvīryā yayuḥ kauravanandanāḥ",
    "GE07mbh_03_u:141.030a": "te śanaiḥ prādravan sarve kṛṣṇayā saha pāṇḍavāḥ",
    "GE07mbh_03_u:141.030c": "tasmād deśāt susaṃhṛṣṭā draṣṭukāmā dhanaṃjayam",
    "GE07mbh_03_u:142.001": "yudhiṣṭhira uvāca",
    "GE07mbh_03_u:142.001a": "bhīmasena yamau cobhau pāñcāli ca nibodhata",
    "GE07mbh_03_u:142.001c": "nāsti bhūtasya nāśo vai paśyatāsmān vanecarān",
    "GE07mbh_03_u:142.002a": "durbalāḥ kleśitāḥ smeti yad bravīthetaretaram",
    "GE07mbh_03_u:142.002c": "aśakye 'pi vrajāmeti dhanaṃjayadidṛkṣayā",
    "GE07mbh_03_u:142.003a": "tan me dahati gātrāṇi tūlarāśim ivānalaḥ",
    "GE07mbh_03_u:142.003c": "yac ca vīraṃ na paśyāmi dhanaṃjayam upāntike",
    "GE07mbh_03_u:142.004a": "tasya darśanatṛṣṇaṃ māṃ sānujaṃ vanam āsthitam",
    "GE07mbh_03_u:142.004c": "yājñasenyāḥ parāmarśaḥ sa ca vīra dahaty uta",
    "GE07mbh_03_u:142.005a": "nakulāt pūrvajaṃ pārthaṃ na paśyāmy amitaujasam",
    "GE07mbh_03_u:142.005c": "ajeyam ugradhanvānaṃ tena tapye vṛkodara",
    "GE07mbh_03_u:142.006a": "tīrthāni caiva ramyāṇi vanāni ca sarāṃsi ca",
    "GE07mbh_03_u:142.006c": "carāmi saha yuṣmābhis tasya darśanakāṅkṣayā",
    "GE07mbh_03_u:142.007a": "pañca varṣāṇy ahaṃ vīraṃ satyasaṃdhaṃ dhanaṃjayam",
    "GE07mbh_03_u:142.007c": "yan na paśyāmi bībhatsuṃ tena tapye vṛkodara",
    "GE07mbh_03_u:142.008a": "taṃ vai śyāmaṃ guḍākeśaṃ siṃhavikrāntagāminam",
    "GE07mbh_03_u:142.008c": "na paśyāmi mahābāhuṃ tena tapye vṛkodara",
    "GE07mbh_03_u:142.009a": "kṛtāstraṃ nipuṇaṃ yuddhe pratimānaṃ dhanuṣmatām",
    "GE07mbh_03_u:142.009c": "na paśyāmi naraśreṣṭhaṃ tena tapye vṛkodara",
    "GE07mbh_03_u:142.010a": "carantam arisaṃgheṣu kālaṃ kruddham ivāntakam",
    "GE07mbh_03_u:142.010c": "prabhinnam iva mātaṅgaṃ siṃhaskandhaṃ dhanaṃjayam",
    "GE07mbh_03_u:142.011a": "yaḥ sa śakrād anavaro vīryeṇa draviṇena ca",
    "GE07mbh_03_u:142.011c": "yamayoḥ pūrvajaḥ pārthaḥ śvetāśvo 'mitavikramaḥ",
    "GE07mbh_03_u:142.011d-0681_01": "nārāyaṇasamo yuddhe satyasaṃdho dṛḍhavrataḥ",
    "GE07mbh_03_u:142.011d-0681_02": "taṃ mamāpaśyato bhīma na śāntir hṛdayasya vai",
    "GE07mbh_03_u:142.012a": "duḥkhena mahatāviṣṭaḥ svakṛtenānivartinā",
    "GE07mbh_03_u:142.012c": "ajeyam ugradhanvānaṃ taṃ na paśyāmi phalgunam",
    "GE07mbh_03_u:142.013a": "satataṃ yaḥ kṣamāśīlaḥ kṣipyamāṇo 'py aṇīyasā",
    "GE07mbh_03_u:142.013c": "ṛjumārgaprapannasya śarmadātābhayasya ca",
    "GE07mbh_03_u:142.014a": "sa tu jihmapravṛttasya māyayābhijighāṃsataḥ",
    "GE07mbh_03_u:142.014c": "api vajradharasyāpi bhavet kālaviṣopamaḥ",
    "GE07mbh_03_u:142.015a": "śatror api prapannasya so 'nṛśaṃsaḥ pratāpavān",
    "GE07mbh_03_u:142.015c": "dātābhayasya bībhatsur amitātmā mahābalaḥ",
    "GE07mbh_03_u:142.016a": "sarveṣām āśrayo 'smākaṃ raṇe 'rīṇāṃ pramarditā",
    "GE07mbh_03_u:142.016c": "āhartā sarvaratnānāṃ sarveṣāṃ naḥ sukhāvahaḥ",
    "GE07mbh_03_u:142.017a": "ratnāni yasya vīryeṇa divyāny āsan purā mama",
    "GE07mbh_03_u:142.017c": "bahūni bahujātāni yāni prāptaḥ suyodhanaḥ",
    "GE07mbh_03_u:142.018a": "yasya bāhubalād vīra sabhā cāsīt purā mama",
    "GE07mbh_03_u:142.018c": "sarvaratnamayī khyātā triṣu lokeṣu pāṇḍava",
    "GE07mbh_03_u:142.019a": "vāsudevasamaṃ vīrye kārtavīryasamaṃ yudhi",
    "GE07mbh_03_u:142.019c": "ajeyam ajitaṃ yuddhe taṃ na paśyāmi phalgunam",
    "GE07mbh_03_u:142.020a": "saṃkarṣaṇaṃ mahāvīryaṃ tvāṃ ca bhīmāparājitam",
    "GE07mbh_03_u:142.020c": "anujātaḥ sa vīryeṇa vāsudevaṃ ca śatruhā",
    "GE07mbh_03_u:142.021a": "yasya bāhubale tulyaḥ prabhāve ca puraṃdaraḥ",
    "GE07mbh_03_u:142.021c": "jave vāyur mukhe somaḥ krodhe mṛtyuḥ sanātanaḥ",
    "GE07mbh_03_u:142.022a": "te vayaṃ taṃ naravyāghraṃ sarve vīra didṛkṣavaḥ",
    "GE07mbh_03_u:142.022c": "pravekṣyāmo mahābāho parvataṃ gandhamādanam",
    "GE07mbh_03_u:142.023a": "viśālā badarī yatra naranārāyaṇāśramaḥ",
    "GE07mbh_03_u:142.023c": "taṃ sadādhyuṣitaṃ yakṣair drakṣyāmo girim uttamam",
    "GE07mbh_03_u:142.024a": "kuberanalinīṃ ramyāṃ rākṣasair abhirakṣitām",
    "GE07mbh_03_u:142.024c": "padbhir eva gamiṣyāmas tapyamānā mahat tapaḥ",
    "GE07mbh_03_u:142.025a": "nātaptatapasā śakyo deśo gantuṃ vṛkodara",
    "GE07mbh_03_u:142.025c": "na nṛśaṃsena lubdhena nāpraśāntena bhārata",
    "GE07mbh_03_u:142.026a": "tatra sarve gamiṣyāmo bhīmārjunapadaiṣiṇaḥ",
    "GE07mbh_03_u:142.026c": "sāyudhā baddhanistriṃśāḥ saha viprair mahāvrataiḥ",
    "GE07mbh_03_u:142.027a": "makṣikān maśakān daṃśān vyāghrān siṃhān sarīsṛpān",
    "GE07mbh_03_u:142.027c": "prāpnoty aniyataḥ pārtha niyatas tān na paśyati",
    "GE07mbh_03_u:142.028a": "te vayaṃ niyatātmānaḥ parvataṃ gandhamādanam",
    "GE07mbh_03_u:142.028c": "pravekṣyāmo mitāhārā lomaśa uvāca",
    "GE07mbh_03_u:142.028d-016_0001": "draṣṭāraḥ parvatāḥ sarve nadyaḥ sapurakānanāḥ",
    "GE07mbh_03_u:142.028d-016_0002": "tīrthāni caiva śrīmanti spṛṣṭaṃ ca salilaṃ karaiḥ",
    "GE07mbh_03_u:142.028d-016_0003": "parvataṃ mandaraṃ divyam eṣa panthāḥ prayāsyati",
    "GE07mbh_03_u:142.028d-016_0004": "samāhitā nirudvignāḥ sarve bhavata pāṇḍavāḥ",
    "GE07mbh_03_u:142.028d-016_0005": "ayaṃ devanivāso vai gantavyo vo bhaviṣyati",
    "GE07mbh_03_u:142.028d-016_0006": "ṛṣīṇāṃ caiva divyānāṃ nivāsaḥ puṇyakarmaṇām",
    "GE07mbh_03_u:142.028d-016_0007": "eṣā śivajalā puṇyā yāti saumya mahānadī",
    "GE07mbh_03_u:142.028d-016_0008": "badarīprabhavā rājan devarṣigaṇasevitā",
    "GE07mbh_03_u:142.028d-016_0009": "eṣā vaihāyasair nityaṃ vālakhilyair mahātmabhiḥ",
    "GE07mbh_03_u:142.028d-016_0010": "arcitā copayātā ca gandharvaiś ca mahātmabhiḥ",
    "GE07mbh_03_u:142.028d-016_0011": "atra sāma sma gāyanti sāmagāḥ puṇyanisvanāḥ",
    "GE07mbh_03_u:142.028d-016_0012": "marīciḥ pulahaś caiva bhṛguś caivāṅgirās tathā",
    "GE07mbh_03_u:142.028d-016_0013": "atrāhnikaṃ suraśreṣṭho japate samarudgaṇaḥ",
    "GE07mbh_03_u:142.028d-016_0014": "sādhyāś caivāśvinau caiva paridhāvanti taṃ tadā",
    "GE07mbh_03_u:142.028d-016_0015": "candramāḥ saha sūryeṇa jyotīṃṣi ca grahaiḥ saha",
    "GE07mbh_03_u:142.028d-016_0016": "ahorātravibhāgena nadīm enām anuvrajan",
    "GE07mbh_03_u:142.028d-016_0017": "etasyāḥ salilaṃ mūrdhnā vṛṣāṅkaḥ paryadhārayat",
    "GE07mbh_03_u:142.028d-016_0018": "gaṅgādvāre mahābhāga yena lokasthitir bhavet",
    "GE07mbh_03_u:142.028d-016_0019": "etāṃ bhagavatīṃ devīṃ bhavantaḥ sarva eva hi",
    "GE07mbh_03_u:142.028d-016_0020": "prayatenātmanā tāta pratigamyābhivādata",
    "GE07mbh_03_u:142.028d-016_0021": "tasya tad vacanaṃ śrutvā lomaśasya mahātmanaḥ",
    "GE07mbh_03_u:142.028d-016_0022": "ākāśagaṅgāṃ prayatāḥ pāṇḍavās te 'bhyavādayan",
    "GE07mbh_03_u:142.028d-016_0023": "abhivādya ca te sarve pāṇḍavā dharmacāriṇaḥ",
    "GE07mbh_03_u:142.028d-016_0024": "punaḥ prayātāḥ saṃhṛṣṭāḥ sarvair ṛṣigaṇaiḥ saha",
    "GE07mbh_03_u:142.028d-016_0025": "tato dūrāt prakāśantaṃ pāṇḍuraṃ merusaṃnibham",
    "GE07mbh_03_u:142.028d-016_0026": "dadṛśus te naraśreṣṭhā vikīrṇaṃ sarvatodiśam",
    "GE07mbh_03_u:142.028d-016_0027": "tān praṣṭukāmān vijñāya pāṇḍavān sa tu lomaśaḥ",
    "GE07mbh_03_u:142.028d-016_0028": "uvāca vākyaṃ vākyajñaḥ śṛṇudhvaṃ pāṇḍunandanāḥ",
    "GE07mbh_03_u:142.028d-016_0029": "etad vikīrṇaṃ suśrīmat kailāsaśikharopamam",
    "GE07mbh_03_u:142.028d-016_0030": "yat paśyasi naraśreṣṭha parvatapratimaṃ sthitam",
    "GE07mbh_03_u:142.028d-016_0031": "etāny asthīni daityasya narakasya mahātmanaḥ",
    "GE07mbh_03_u:142.028d-016_0032": "parvatapratimaṃ bhāti parvataprastarāśritam",
    "GE07mbh_03_u:142.028d-016_0033": "purātanena devena viṣṇunā paramātmanā",
    "GE07mbh_03_u:142.028d-016_0034": "daityo vinihatas tāta surarājahitaiṣiṇā",
    "GE07mbh_03_u:142.028d-016_0035": "daśa varṣasahasrāṇi tapas tapyan mahāmanāḥ",
    "GE07mbh_03_u:142.028d-016_0036": "aindraṃ prārthayate sthānaṃ tapaḥsvādhyāyavikramāt",
    "GE07mbh_03_u:142.028d-016_0037": "tapobalena mahatā bāhuvegabalena ca",
    "GE07mbh_03_u:142.028d-016_0038": "nityam eva durādharṣo dharṣayan sa diteḥ sutaḥ",
    "GE07mbh_03_u:142.028d-016_0039": "sa tu tasya balaṃ jñātvā dharme ca caritavratam",
    "GE07mbh_03_u:142.028d-016_0040": "bhayābhibhūtaḥ saṃvignaḥ śakra āsīt tadānagha",
    "GE07mbh_03_u:142.028d-016_0041": "tena saṃcintito devo manasā viṣṇur avyayaḥ",
    "GE07mbh_03_u:142.028d-016_0042": "sarvatragaḥ prabhuḥ śrīmān āgataś ca sthito babhau",
    "GE07mbh_03_u:142.028d-016_0043": "ṛṣayaś cāpi taṃ sarve tuṣṭuvuś ca divaukasaḥ",
    "GE07mbh_03_u:142.028d-016_0044": "taṃ dṛṣṭvā jvalamānaśrīr bhagavān havyavāhanaḥ",
    "GE07mbh_03_u:142.028d-016_0045": "naṣṭatejāḥ samabhavat tasya tejobhibhartsitaḥ",
    "GE07mbh_03_u:142.028d-016_0046": "taṃ dṛṣṭvā varadaṃ devaṃ viṣṇuṃ devagaṇeśvaram",
    "GE07mbh_03_u:142.028d-016_0047": "prāñjaliḥ praṇato bhūtvā namaskṛtya ca vajrabhṛt viṣṇur uvāca",
    "GE07mbh_03_u:142.028d-016_0048": "prāha vākyaṃ tatas tattvaṃ yatas tasya bhayaṃ bhavet",
    "GE07mbh_03_u:142.028d-016_0049": "jānāmi te bhayaṃ śakra daityendrān narakāt tataḥ",
    "GE07mbh_03_u:142.028d-016_0050": "aindraṃ prārthayate sthānaṃ tapaḥsiddhena karmaṇā",
    "GE07mbh_03_u:142.028d-016_0051": "so 'ham enaṃ tava prītyā tapaḥsiddham api dhruvam",
    "GE07mbh_03_u:142.028d-016_0052": "viyunajmi dehād devendra muhūrtaṃ pratipālaya",
    "GE07mbh_03_u:142.028d-016_0053": "tasya viṣṇur mahātejāḥ pāṇinā cetanāṃ harat",
    "GE07mbh_03_u:142.028d-016_0054": "sa papāta tato bhūmau girirāja ivāhataḥ",
    "GE07mbh_03_u:142.028d-016_0055": "tasyaitad asthisaṃghātaṃ māyāvinihatasya vai",
    "GE07mbh_03_u:142.028d-016_0056": "idaṃ dvitīyam aparaṃ viṣṇoḥ karma prakāśate",
    "GE07mbh_03_u:142.028d-016_0057": "naṣṭā vasumatī kṛtsnā pātāle caiva majjitā yudhiṣṭhira uvāca",
    "GE07mbh_03_u:142.028d-016_0058": "punar uddharitā tena vārāheṇaikaśṛṅgiṇā",
    "GE07mbh_03_u:142.028d-016_0059": "bhagavan vistareṇemāṃ kathāṃ kathaya tattvataḥ",
    "GE07mbh_03_u:142.028d-016_0060": "kathaṃ tena sureśena naṣṭā vasumatī tadā",
    "GE07mbh_03_u:142.028d-016_0061": "yojanānāṃ śataṃ brahman punar uddharitā tadā",
    "GE07mbh_03_u:142.028d-016_0062": "kena caiva prakāreṇa jagato dharaṇī dhruvā",
    "GE07mbh_03_u:142.028d-016_0063": "śivā devī mahābhāgā sarvasasyaprarohiṇī",
    "GE07mbh_03_u:142.028d-016_0064": "kasya caiva prabhāvād dhi yojanānāṃ śataṃ gatā",
    "GE07mbh_03_u:142.028d-016_0065": "kenaitad vīryasarvasvaṃ darśitaṃ paramātmanaḥ",
    "GE07mbh_03_u:142.028d-016_0066": "etat sarvaṃ yathātattvam icchāmi dvijasattama lomaśa uvāca",
    "GE07mbh_03_u:142.028d-016_0067": "śrotuṃ vistaraśaḥ sarvaṃ tvaṃ hi tasya pratiśrayaḥ",
    "GE07mbh_03_u:142.028d-016_0068": "yat te 'haṃ paripṛṣṭo 'smi kathām etāṃ yudhiṣṭhira",
    "GE07mbh_03_u:142.028d-016_0069": "tat sarvam akhileneha śrūyatāṃ mama bhāṣataḥ",
    "GE07mbh_03_u:142.028d-016_0070": "purā kṛtayuge tāta vartamāne 'bhayaṃkare",
    "GE07mbh_03_u:142.028d-016_0071": "yamatvaṃ kārayām āsa ādidevaḥ purātanaḥ",
    "GE07mbh_03_u:142.028d-016_0072": "yamatvaṃ kurvatas tasya devadevasya dhīmataḥ",
    "GE07mbh_03_u:142.028d-016_0073": "na tatra mriyate kaś cij jāyate vā tathācyuta",
    "GE07mbh_03_u:142.028d-016_0074": "vardhante pakṣisaṃghāś ca tathā paśugaveḍakam",
    "GE07mbh_03_u:142.028d-016_0075": "gavāśvaṃ ca mṛgāś caiva sarve te piśitāśanāḥ",
    "GE07mbh_03_u:142.028d-016_0076": "tathā puruṣaśārdūla mānuṣāś ca paraṃtapa",
    "GE07mbh_03_u:142.028d-016_0077": "sahasraśo hy ayutaśo vardhante salilaṃ yathā",
    "GE07mbh_03_u:142.028d-016_0078": "etasmin saṃkule tāta vartamāne bhayaṃkare",
    "GE07mbh_03_u:142.028d-016_0079": "atibhārād vasumatī yojanānāṃ śataṃ gatā",
    "GE07mbh_03_u:142.028d-016_0080": "sā vai vyathitasarvāṅgī bhāreṇākrāntacetanā",
    "GE07mbh_03_u:142.028d-016_0081": "nārāyaṇaṃ varaṃ devaṃ prapannā śaraṇaṃ gatā pṛthivy uvāca",
    "GE07mbh_03_u:142.028d-016_0082": "bhagavaṃs tvatprasādād dhi tiṣṭheyaṃ suciraṃ tv iha",
    "GE07mbh_03_u:142.028d-016_0083": "bhāreṇāsmi samākrāntā na śaknomi sma vartitum",
    "GE07mbh_03_u:142.028d-016_0084": "mamemaṃ bhagavan bhāraṃ vyapanetuṃ tvam arhasi lomaśa uvāca",
    "GE07mbh_03_u:142.028d-016_0085": "śaraṇāgatāsmi te deva prasādaṃ kuru me vibho",
    "GE07mbh_03_u:142.028d-016_0086": "tasyās tad vacanaṃ śrutvā bhagavān akṣaraḥ prabhuḥ",
    "GE07mbh_03_u:142.028d-016_0087": "provāca vacanaṃ hṛṣṭaḥ śravyākṣarasamīritam",
    "GE07mbh_03_u:142.028d-016_0088": "na te mahi bhayaṃ kāryaṃ bhārārte vasudhāriṇi",
    "GE07mbh_03_u:142.028d-016_0089": "ayam evaṃ tathā kurmi yathā laghvī bhaviṣyasi",
    "GE07mbh_03_u:142.028d-016_0090": "sa tāṃ visarjayitvā tu vasudhāṃ śailakuṇḍalām",
    "GE07mbh_03_u:142.028d-016_0091": "tato varāhaḥ saṃvṛtta ekaśṛṅgo mahādyutiḥ",
    "GE07mbh_03_u:142.028d-016_0092": "raktābhyāṃ nayanābhyāṃ tu bhayam utpādayann iva",
    "GE07mbh_03_u:142.028d-016_0093": "dhūmaṃ ca jvalayaṃl lakṣmyā tatra deśe vyavardhata",
    "GE07mbh_03_u:142.028d-016_0094": "sa gṛhītvā vasumatīṃ śṛṅgeṇaikena bhāsvatā",
    "GE07mbh_03_u:142.028d-016_0095": "yojanānāṃ śataṃ vīra samuddharati so 'kṣaraḥ",
    "GE07mbh_03_u:142.028d-016_0096": "tasyāṃ coddhāryamāṇāyāṃ saṃkṣobhaḥ samajāyata",
    "GE07mbh_03_u:142.028d-016_0097": "devāḥ saṃkṣubhitāḥ sarve ṛṣayaś ca tapodhanāḥ",
    "GE07mbh_03_u:142.028d-016_0098": "hāhābhūtam abhūt sarvaṃ tridivaṃ vyoma bhūs tathā",
    "GE07mbh_03_u:142.028d-016_0099": "na paryavasthitaḥ kaś cid devo vā mānuṣo 'pi vā",
    "GE07mbh_03_u:142.028d-016_0100": "tato brahmāṇam āsīnaṃ jvalamānam iva śriyā",
    "GE07mbh_03_u:142.028d-016_0101": "devāḥ sarṣigaṇāś caiva upatasthur anekaśaḥ",
    "GE07mbh_03_u:142.028d-016_0102": "upasarpya ca deveśaṃ brahmāṇaṃ lokasākṣikam",
    "GE07mbh_03_u:142.028d-016_0103": "bhūtvā prāñjalayaḥ sarve vākyam uccārayaṃs tadā",
    "GE07mbh_03_u:142.028d-016_0104": "lokāḥ saṃkṣubhitāḥ sarve vyākulaṃ ca carācaram",
    "GE07mbh_03_u:142.028d-016_0105": "samudrāṇāṃ ca saṃkṣobhas tridaśeśa prakāśate",
    "GE07mbh_03_u:142.028d-016_0106": "saiṣā vasumatī kṛtsnā yojanānāṃ śataṃ gatā",
    "GE07mbh_03_u:142.028d-016_0107": "kim etat kiṃprabhāveṇa yenedaṃ vyākulaṃ jagat brahmovāca",
    "GE07mbh_03_u:142.028d-016_0108": "ākhyātu no bhavāñ śīghraṃ visaṃjñāḥ smeha sarvaśaḥ",
    "GE07mbh_03_u:142.028d-016_0109": "asurebhyo bhayaṃ nāsti yuṣmākaṃ kutra cit kva cit",
    "GE07mbh_03_u:142.028d-016_0110": "śrūyatāṃ yat kṛteṣv eva saṃkṣobho jāyate 'marāḥ",
    "GE07mbh_03_u:142.028d-016_0111": "yo 'sau sarvatragaḥ śrīmān akṣarātmā vyavasthitaḥ",
    "GE07mbh_03_u:142.028d-016_0112": "tasya prabhāvāt saṃkṣobhas tridivasya prakāśate",
    "GE07mbh_03_u:142.028d-016_0113": "yaiṣā vasumatī kṛtsnā yojanānāṃ śataṃ gatā",
    "GE07mbh_03_u:142.028d-016_0114": "samuddhṛtā punas tena viṣṇunā paramātmanā",
    "GE07mbh_03_u:142.028d-016_0115": "tasyām uddhāryamāṇāyāṃ saṃkṣobhaḥ samajāyata",
    "GE07mbh_03_u:142.028d-016_0116": "devā ūcuḥ evaṃ bhavanto jānantu chidyatāṃ saṃśayaś ca vaḥ",
    "GE07mbh_03_u:142.028d-016_0117": "kva tadbhūtaṃ vasumatīṃ samuddharati hṛṣṭavat 03,142.028d@016_0118",
    "GE07mbh_03_u:142.028d-016_0118": "taṃ deśaṃ bhagavan brūhi tatra yāsyāmahe vayam",
    "GE07mbh_03_u:142.028d-016_0119": "hanta gacchata bhadraṃ vo nandane paśyata sthitam",
    "GE07mbh_03_u:142.028d-016_0120": "eṣo 'tra bhagavāñ śrīmān suparṇaḥ saṃprakāśate",
    "GE07mbh_03_u:142.028d-016_0121": "vārāheṇaiva rūpeṇa bhagavāṃl lokabhāvanaḥ",
    "GE07mbh_03_u:142.028d-016_0122": "kālānala ivābhāti pṛthivītalam uddharan",
    "GE07mbh_03_u:142.028d-016_0123": "etasyorasi suvyaktaṃ śrīvatsam abhirājate",
    "GE07mbh_03_u:142.028d-016_0124": "paśyadhvaṃ vibudhāḥ sarve bhūtam etad anāmayam lomaśa uvāca",
    "GE07mbh_03_u:142.028d-016_0125": "tato dṛṣṭvā mahātmānaṃ śrutvā cāmantrya vaiśaṃpāyana uvāca",
    "GE07mbh_03_u:142.028d-016_0126": "pitāmahaṃ puraskṛtya jagmur devā yathāgatam",
    "GE07mbh_03_u:142.028d-016_0127": "śrutvā tu tāṃ kathāṃ sarve pāṇḍavā janamejaya",
    "GE07mbh_03_u:142.028d-016_0128": "lomaśādeśitenāśu pathā jagmuḥ prahṛṣṭavat",
    "GE07mbh_03_u:143.001": "vaiśaṃpāyana uvāca",
    "GE07mbh_03_u:143.001a": "te śūrās tatadhanvānas tūṇavantaḥ samārgaṇāḥ",
    "GE07mbh_03_u:143.001c": "baddhagodhāṅgulitrāṇāḥ khadgavanto 'mitaujasaḥ",
    "GE07mbh_03_u:143.002a": "parigṛhya dvijaśreṣṭhāñ śreṣṭhāḥ sarvadhanuṣmatām",
    "GE07mbh_03_u:143.002c": "pāñcālīsahitā rājan prayayur gandhamādanam",
    "GE07mbh_03_u:143.003a": "sarāṃsi saritaś caiva parvatāṃś ca vanāni ca",
    "GE07mbh_03_u:143.003c": "vṛkṣāṃś ca bahulacchāyān dadṛśur girimūrdhani",
    "GE07mbh_03_u:143.003e": "nityapuṣpaphalān deśān devarṣigaṇasevitān",
    "GE07mbh_03_u:143.004a": "ātmany ātmānam ādhāya vīrā mūlaphalāśanāḥ",
    "GE07mbh_03_u:143.004c": "cerur uccāvacākārān deśān",
    "GE07mbh_03_u:143.004e": "paśyanto mṛgajātāni bahūni vividhāni ca",
    "GE07mbh_03_u:143.005a": "ṛṣisiddhāmarayutaṃ gandharvāpsarasāṃ",
    "GE07mbh_03_u:143.005c": "viviśus te mahātmānaḥ kiṃnarācaritaṃ girim",
    "GE07mbh_03_u:143.006a": "praviśatsv atha vīreṣu parvataṃ gandhamādanam",
    "GE07mbh_03_u:143.006c": "caṇḍavātaṃ mahad varṣaṃ prādurāsīd viśāṃ pate",
    "GE07mbh_03_u:143.007a": "tato reṇuḥ samudbhūtaḥ sapatrabahulo mahān",
    "GE07mbh_03_u:143.007c": "pṛthivīṃ cāntarikṣaṃ ca dyāṃ caiva tamasāvṛṇot",
    "GE07mbh_03_u:143.008a": "na sma prajñāyate kiṃ cid āvṛte vyomni reṇunā",
    "GE07mbh_03_u:143.008c": "na cāpi śekus te kartum anyonyasyābhibhāṣaṇam",
    "GE07mbh_03_u:143.009a": "na cāpaśyanta te 'nyonyaṃ tamasā hatacakṣuṣaḥ",
    "GE07mbh_03_u:143.009c": "ākṛṣyamāṇā vātena sāśmacūrṇena bhārata",
    "GE07mbh_03_u:143.010a": "drumāṇāṃ vātabhagnānāṃ patatāṃ bhūtale bhṛśam",
    "GE07mbh_03_u:143.010c": "anyeṣāṃ ca mahījānāṃ śabdaḥ samabhavan mahān",
    "GE07mbh_03_u:143.011a": "dyauḥ svit patati kiṃ bhūmau dīryante parvatā nu kim",
    "GE07mbh_03_u:143.011c": "iti te menire sarve pavanena vimohitāḥ",
    "GE07mbh_03_u:143.012a": "te yathānantarān vṛkṣān valmīkān viṣamāṇi ca",
    "GE07mbh_03_u:143.012c": "pāṇibhiḥ parimārganto bhītā vāyor nililyire",
    "GE07mbh_03_u:143.013a": "tataḥ kārmukam udyamya bhīmaseno mahābalaḥ",
    "GE07mbh_03_u:143.013c": "kṛṣṇām ādāya saṃgatyā tasthāv āśritya pādapam",
    "GE07mbh_03_u:143.014a": "dharmarājaś ca dhaumyaś ca nililyāte mahāvane",
    "GE07mbh_03_u:143.014c": "agnihotrāṇy upādāya sahadevas tu parvate",
    "GE07mbh_03_u:143.015a": "nakulo brāhmaṇāś cānye lomaśaś ca mahātapāḥ",
    "GE07mbh_03_u:143.015c": "vṛkṣān āsādya saṃtrastās tatra tatra nililyire",
    "GE07mbh_03_u:143.016a": "mandībhūte ca pavane tasmin rajasi śāmyati",
    "GE07mbh_03_u:143.016c": "mahadbhiḥ pṛṣatais tūrṇaṃ varṣam abhyājagāma ha",
    "GE07mbh_03_u:143.016d-0682_01": "bhṛśaṃ caṭacaṭāśabdo vajrāṇāṃ kṣipyatām iva",
    "GE07mbh_03_u:143.016d-0682_02": "tatas tāḥ cañcalābhāsaś cerur abhre ca vidyutaḥ",
    "GE07mbh_03_u:143.017a": "tato 'śmasahitā dhārāḥ saṃvṛṇvantyaḥ samantataḥ",
    "GE07mbh_03_u:143.017c": "prapetur aniśaṃ tatra śīghravātasamīritāḥ",
    "GE07mbh_03_u:143.018a": "tataḥ sāgaragā āpaḥ kīryamāṇāḥ samantataḥ",
    "GE07mbh_03_u:143.018c": "prādurāsan sakalusāḥ phenavatyo viśāṃ pate",
    "GE07mbh_03_u:143.019a": "vahantyo vāri bahulaṃ phenoḍupapariplutam",
    "GE07mbh_03_u:143.019c": "parisasrur mahāśabdāḥ prakarṣantyo mahīruhān",
    "GE07mbh_03_u:143.020a": "tasminn uparate varṣe vāte ca samatāṃ gate",
    "GE07mbh_03_u:143.020c": "gate hy ambhasi nimnāni prādurbhūte divākare",
    "GE07mbh_03_u:143.021a": "nirjagmus te śanaiḥ sarve samājagmuś ca bhārata",
    "GE07mbh_03_u:143.021c": "pratasthuś ca punar vīrāḥ parvataṃ gandhamādanam",
    "GE07mbh_03_u:144.001": "vaiśaṃpāyana uvāca",
    "GE07mbh_03_u:144.001a": "tataḥ prayātamātreṣu pāṇḍaveṣu mahātmasu",
    "GE07mbh_03_u:144.001c": "padbhyām anucitā gantuṃ draupadī samupāviśat",
    "GE07mbh_03_u:144.002a": "śrāntā duḥkhaparītā ca vātavarṣeṇa tena ca",
    "GE07mbh_03_u:144.002c": "saukumāryāc ca pāñcālī saṃmumoha yaśasvinī",
    "GE07mbh_03_u:144.003a": "sā pātyamānā mohena bāhubhyām asitekṣaṇā",
    "GE07mbh_03_u:144.003c": "vṛttābhyām anurūpābhyām ūrū samavalambata",
    "GE07mbh_03_u:144.004a": "ālambamānā sahitāv ūrū gajakaropamau",
    "GE07mbh_03_u:144.004c": "papāta sahasā bhūmau vepantī kadalī yathā",
    "GE07mbh_03_u:144.005a": "tāṃ patantīṃ varārohāṃ sajjamānāṃ latām iva",
    "GE07mbh_03_u:144.005c": "nakulaḥ samabhidrutya parijagrāha vīryavān",
    "GE07mbh_03_u:144.006": "nakula uvāca",
    "GE07mbh_03_u:144.006a": "rājan pāñcālarājasya suteyam asitekṣaṇā",
    "GE07mbh_03_u:144.006c": "śrāntā nipatitā bhūmau tām avekṣasva bhārata",
    "GE07mbh_03_u:144.007a": "aduḥkhārhā paraṃ duḥkhaṃ prāpteyaṃ mṛdugāminī",
    "GE07mbh_03_u:144.007c": "āśvāsaya mahārāja tām imāṃ śramakarśitām",
    "GE07mbh_03_u:144.008": "vaiśaṃpāyana uvāca",
    "GE07mbh_03_u:144.008a": "rājā tu vacanāt tasya bhṛśaṃ duḥkhasamanvitaḥ",
    "GE07mbh_03_u:144.008c": "bhīmaś ca sahadevaś ca sahasā samupādravan",
    "GE07mbh_03_u:144.009a": "tām avekṣya tu kaunteyo vivarṇavadanāṃ kṛśām",
    "GE07mbh_03_u:144.009c": "aṅkam ānīya dharmātmā paryadevayad āturaḥ",
    "GE07mbh_03_u:144.010a": "kathaṃ veśmasu gupteṣu",
    "GE07mbh_03_u:144.010c": "śete nipatitā bhūmau sukhārhā varavarṇinī",
    "GE07mbh_03_u:144.011a": "sukumārau kathaṃ pādau mukhaṃ ca kamalaprabham",
    "GE07mbh_03_u:144.011c": "matkṛte 'dya varārhāyāḥ śyāmatāṃ samupāgatam",
    "GE07mbh_03_u:144.012a": "kim idaṃ dyūtakāmena mayā kṛtam abuddhinā",
    "GE07mbh_03_u:144.012c": "ādāya kṛṣṇāṃ caratā vane mṛgagaṇāyute",
    "GE07mbh_03_u:144.013a": "sukhaṃ prāpsyati pāñcālī pāṇḍavān prāpya vai patīn",
    "GE07mbh_03_u:144.013c": "iti drupadarājena pitrā dattāyatekṣaṇā",
    "GE07mbh_03_u:144.014a": "tat sarvam anavāpyaiva śramaśokād dhi karśitā",
    "GE07mbh_03_u:144.014c": "śete nipatitā bhūmau pāpasya mama karmabhiḥ",
    "GE07mbh_03_u:144.015a": "tathā lālapyamāne tu dharmarāje yudhiṣṭhire",
    "GE07mbh_03_u:144.015c": "dhaumyaprabhṛtayaḥ sarve tatrājagmur dvijottamāḥ",
    "GE07mbh_03_u:144.016a": "te samāśvāsayām āsur āśīrbhiś cāpy apūjayan",
    "GE07mbh_03_u:144.016c": "rakṣoghnāṃś ca tathā mantrāñ jepuś cakruś ca te kriyāḥ",
    "GE07mbh_03_u:144.017a": "paṭhyamāneṣu mantreṣu śāntyarthaṃ paramarṣibhiḥ",
    "GE07mbh_03_u:144.017c": "spṛśyamānā karaiḥ śītaiḥ pāṇḍavaiś ca muhur muhuḥ",
    "GE07mbh_03_u:144.018a": "sevyamānā ca śītena jalamiśreṇa vāyunā",
    "GE07mbh_03_u:144.018c": "pāñcālī sukham āsādya lebhe cetaḥ śanaiḥ śanaiḥ",
    "GE07mbh_03_u:144.019a": "parigṛhya ca tāṃ dīnāṃ kṛṣṇām ajinasaṃstare",
    "GE07mbh_03_u:144.019c": "tadā viśrāmayām āsur labdhasaṃjñāṃ tapasvinīm",
    "GE07mbh_03_u:144.020a": "tasyā yamau raktatalau pādau pūjitalakṣaṇau",
    "GE07mbh_03_u:144.020c": "karābhyāṃ kiṇajātābhyāṃ śanakaiḥ saṃvavāhatuḥ",
    "GE07mbh_03_u:144.021a": "paryāśvāsayad apy enāṃ dharmarājo yudhiṣṭhiraḥ",
    "GE07mbh_03_u:144.021c": "uvāca ca kuruśreṣṭho bhīmasenam idaṃ vacaḥ",
    "GE07mbh_03_u:144.022a": "bahavaḥ parvatā bhīma viṣamā himadurgamāḥ",
    "GE07mbh_03_u:144.022c": "teṣu kṛṣṇā mahābāho kathaṃ nu vicariṣyati",
    "GE07mbh_03_u:144.023": "bhīmasena uvāca",
    "GE07mbh_03_u:144.023a": "tvāṃ rājan rājaputrīṃ ca yamau ca puruṣarṣabhau",
    "GE07mbh_03_u:144.023c": "svayaṃ neṣyāmi rājendra mā viṣāde manaḥ kṛthāḥ",
    "GE07mbh_03_u:144.024a": "atha vāsau mayā jāto vihago madbalopamaḥ",
    "GE07mbh_03_u:144.024c": "vahed anagha sarvān no vacanāt te ghatotkacaḥ",
    "GE07mbh_03_u:144.024d-0683_01": "etac chrutvā tu vacanaṃ bhīmasenasya dharmarāṭ",
    "GE07mbh_03_u:144.024d-0683_02": "bhīmaṃ saṃpūjayaṃs tuṣṭa evam astv ity abhāṣata",
    "GE07mbh_03_u:144.025": "vaiśaṃpāyana uvāca",
    "GE07mbh_03_u:144.025a": "anujñāto dharmarājñā putraṃ sasmāra rākṣasam",
    "GE07mbh_03_u:144.025c": "ghaṭotkacaś ca dharmātmā smṛtamātraḥ pitus tadā",
    "GE07mbh_03_u:144.025e": "kṛtāñjalir upātiṣṭhad abhivādyātha pāṇḍavān",
    "GE07mbh_03_u:144.026a": "brāhmaṇāṃś ca mahābāhuḥ sa ca tair abhinanditaḥ",
    "GE07mbh_03_u:144.026c": "uvāca bhīmasenaṃ sa pitaraṃ satyavikramaḥ",
    "GE07mbh_03_u:144.027a": "smṛto 'smi bhavatā śīghraṃ śuśrūṣur aham āgataḥ",
    "GE07mbh_03_u:144.027c": "ājñāpaya mahābāho sarvaṃ kartāsmy asaṃśayam",
    "GE07mbh_03_u:144.027e": "tac chrutvā bhīmasenas tu rākṣasaṃ pariṣasvaje",
    "GE07mbh_03_u:145.001": "yudhiṣṭhira uvāca",
    "GE07mbh_03_u:145.001a": "dharmajño balavāñ śūraḥ sadyo rākṣasapuṃgavaḥ",
    "GE07mbh_03_u:145.001c": "bhakto 'smān aurasaḥ putro bhīma gṛhṇātu mātaram",
    "GE07mbh_03_u:145.002a": "tava bhīma balenāham atibhīmaparākrama",
    "GE07mbh_03_u:145.002c": "akṣataḥ saha pāñcālyā gaccheyaṃ gandhamādanam",
    "GE07mbh_03_u:145.003": "vaiśaṃpāyana uvāca",
    "GE07mbh_03_u:145.003a": "bhrātur vacanam ājñāya bhīmaseno ghaṭotkacam",
    "GE07mbh_03_u:145.003c": "ādideśa naravyāghras tanayaṃ śatrukarśanam",
    "GE07mbh_03_u:145.004a": "haiḍimbeya pariśrāntā tava mātāparājitā",
    "GE07mbh_03_u:145.004c": "tvaṃ ca kāmagamas tāta balavān vaha tāṃ khaga",
    "GE07mbh_03_u:145.005a": "skandham āropya bhadraṃ te madhye 'smākaṃ vihāyasā",
    "GE07mbh_03_u:145.005c": "gaccha nīcikayā gatyā yathā caināṃ na pīḍayeḥ",
    "GE07mbh_03_u:145.006": "ghaṭotkaca uvāca",
    "GE07mbh_03_u:145.006a": "dharmarājaṃ ca dhaumyaṃ ca rājaputrīṃ yamau tathā",
    "GE07mbh_03_u:145.006c": "eko 'py aham alaṃ voḍhuṃ kim utādya sahāyavān",
    "GE07mbh_03_u:145.006d-0684_01": "anye ca śataśaḥ śūrā vihagāḥ kāmarūpiṇaḥ",
    "GE07mbh_03_u:145.006d-0684_02": "sarvān vo brāhmaṇaiḥ sārdhaṃ vakṣyanti sahitānagha",
    "GE07mbh_03_u:145.006d-0685_01": "mandaṃ mandaṃ gamiṣyāmi vahan drupadanandinīm",
    "GE07mbh_03_u:145.007": "vaiśaṃpāyana uvāca",
    "GE07mbh_03_u:145.007a": "evam uktvā tataḥ kṛṣṇām uvāha sa ghaṭotkacaḥ",
    "GE07mbh_03_u:145.007c": "pāṇḍūnāṃ madhyago vīraḥ pāṇḍavān api cāpare",
    "GE07mbh_03_u:145.008a": "lomaśaḥ siddhamārgeṇa jagāmānupamadyutiḥ",
    "GE07mbh_03_u:145.008c": "svenaivātmaprabhāvena dvitīya iva bhāskaraḥ",
    "GE07mbh_03_u:145.009a": "brāhmaṇāṃś cāpi tān sarvān samupādāya rākṣasāḥ",
    "GE07mbh_03_u:145.009c": "niyogād rākṣasendrasya jagmur bhīmaparākramāḥ",
    "GE07mbh_03_u:145.010a": "evaṃ suramaṇīyāni vanāny upavanāni ca",
    "GE07mbh_03_u:145.010c": "ālokayantas te jagmur viśālāṃ badarīṃ prati",
    "GE07mbh_03_u:145.011a": "te tv āśugatibhir vīrā rākṣasais tair mahābalaiḥ",
    "GE07mbh_03_u:145.011c": "uhyamānā yayuḥ śīghraṃ mahad adhvānam alpavat",
    "GE07mbh_03_u:145.012a": "deśān mlecchagaṇākīrṇān nānāratnākarāyutān",
    "GE07mbh_03_u:145.012c": "dadṛśur giripādāṃś ca nānādhātusamācitān",
    "GE07mbh_03_u:145.012d-0686_01": "āsevitān kiṃpuruṣair gandharvaiś ca samantataḥ",
    "GE07mbh_03_u:145.013a": "vidyādharagaṇākīrṇān yutān vānarakiṃnaraiḥ",
    "GE07mbh_03_u:145.013c": "tathā kiṃpuruṣaiś caiva gandharvaiś ca samantataḥ",
    "GE07mbh_03_u:145.013d-0687_01": "sṛmaraiś camaraiś caiva vānarai rurubhis tathā",
    "GE07mbh_03_u:145.013d-0687_02": "varāhair gavayaiś caiva mahiṣaiś ca samāvṛtān",
    "GE07mbh_03_u:145.013d-0688_01": "nānāvidhair mṛgair anyair upetān saumyadarśanaiḥ",
    "GE07mbh_03_u:145.014a": "nadījālasamākīrṇān nānāpakṣirutākulān",
    "GE07mbh_03_u:145.014c": "nānāvidhair mṛgair juṣṭān vānaraiś copaśobhitān",
    "GE07mbh_03_u:145.014d-0689_01": "samadaiś cāpi vihagaiḥ pādapair anvitāṃs tathā",
    "GE07mbh_03_u:145.015a": "te vyatītya bahūn deśān uttarāṃś ca kurūn api",
    "GE07mbh_03_u:145.015c": "dadṛśur vividhāścaryaṃ kailāsaṃ parvatottamam",
    "GE07mbh_03_u:145.016a": "tasyābhyāśe tu dadṛśur naranārāyaṇāśramam",
    "GE07mbh_03_u:145.016c": "upetaṃ pādapair divyaiḥ sadāpuṣpaphalopagaiḥ",
    "GE07mbh_03_u:145.017a": "dadṛśus tāṃ ca badarīṃ vṛttaskandhāṃ manoramām",
    "GE07mbh_03_u:145.017c": "snigdhām aviralacchāyāṃ śriyā paramayā yutām",
    "GE07mbh_03_u:145.018a": "patraiḥ snigdhair aviralair upetāṃ mṛdubhiḥ śubhām",
    "GE07mbh_03_u:145.018c": "viśālaśākhāṃ vistīrṇām atidyutisamanvitām",
    "GE07mbh_03_u:145.019a": "phalair upacitair divyair ācitāṃ svādubhir bhṛśam",
    "GE07mbh_03_u:145.019c": "madhusravaiḥ sadā divyāṃ maharṣigaṇasevitām",
    "GE07mbh_03_u:145.019e": "madapramuditair nityaṃ nānādvijagaṇair yutām",
    "GE07mbh_03_u:145.020a": "adaṃśamaśake deśe bahumūlaphalodake",
    "GE07mbh_03_u:145.020c": "nīlaśādvalasaṃchanne devagandharvasevite",
    "GE07mbh_03_u:145.021a": "susamīkṛtabhūbhāge svabhāvavihite",
    "GE07mbh_03_u:145.021c": "jātāṃ himamṛdusparśe deśe 'pahatakaṇṭake",
    "GE07mbh_03_u:145.022a": "tām upetya mahātmānaḥ saha tair brāhmaṇarṣabhaiḥ",
    "GE07mbh_03_u:145.022c": "avaterus tataḥ sarve rākṣasaskandhataḥ śanaiḥ",
    "GE07mbh_03_u:145.023a": "tatas tam āśramaṃ puṇyaṃ naranārāyaṇāśritam",
    "GE07mbh_03_u:145.023c": "dadṛśuḥ pāṇḍavā rājan sahitā dvijapuṃgavaiḥ",
    "GE07mbh_03_u:145.024a": "tamasā rahitaṃ puṇyam anāmṛṣṭaṃ raveḥ karaiḥ",
    "GE07mbh_03_u:145.024c": "kṣuttṛṭśītoṣṇadoṣaiś ca varjitaṃ śokanāśanam",
    "GE07mbh_03_u:145.025a": "maharṣigaṇasaṃbādhaṃ brāhmyā lakṣmyā samanvitam",
    "GE07mbh_03_u:145.025c": "duṣpraveśaṃ mahārāja narair dharmabahiṣkṛtaiḥ",
    "GE07mbh_03_u:145.026a": "balihomārcitaṃ divyaṃ susaṃmṛṣṭānulepanam",
    "GE07mbh_03_u:145.026c": "divyapuṣpopahāraiś ca sarvato 'bhivirājitam",
    "GE07mbh_03_u:145.027a": "viśālair agniśaraṇaiḥ srugbhāṇḍair ācitaṃ śubhaiḥ",
    "GE07mbh_03_u:145.027c": "mahadbhis toyakalaśaiḥ kaṭhinaiś copaśobhitam",
    "GE07mbh_03_u:145.027e": "śaraṇyaṃ sarvabhūtānāṃ brahmaghoṣanināditam",
    "GE07mbh_03_u:145.028a": "divyam āśrayaṇīyaṃ tam āśramaṃ śramanāśanam",
    "GE07mbh_03_u:145.028c": "śriyā yutam anirdeśyaṃ",
    "GE07mbh_03_u:145.029a": "phalamūlāśanair dāntaiś cīrakṛṣṇājināmbaraiḥ",
    "GE07mbh_03_u:145.029c": "sūryavaiśvānarasamais tapasā bhāvitātmabhiḥ",
    "GE07mbh_03_u:145.030a": "maharṣibhir mokṣaparair yatibhir niyatendriyaiḥ",
    "GE07mbh_03_u:145.030c": "brahmabhūtair mahābhāgair upetaṃ brahmavādibhiḥ",
    "GE07mbh_03_u:145.031a": "so 'bhyagacchan mahātejās tān ṛṣīn niyataḥ śuciḥ",
    "GE07mbh_03_u:145.031c": "bhrātṛbhiḥ sahito dhīmān dharmaputro yudhiṣṭhiraḥ",
    "GE07mbh_03_u:145.032a": "divyajñānopapannās te dṛṣṭvā prāptaṃ yudhiṣṭhiram",
    "GE07mbh_03_u:145.032c": "abhyagacchanta suprītāḥ sarva eva maharṣayaḥ",
    "GE07mbh_03_u:145.032e": "āśīrvādān prayuñjānāḥ svādhyāyaniratā bhṛśam",
    "GE07mbh_03_u:145.033a": "prītās te tasya satkāraṃ vidhinā pāvakopamāḥ",
    "GE07mbh_03_u:145.033c": "upājahruś ca salilaṃ puṣpamūlaphalaṃ śuci",
    "GE07mbh_03_u:145.034a": "sa taiḥ prītyātha satkāram upanītaṃ maharṣibhiḥ",
    "GE07mbh_03_u:145.034c": "prayataḥ pratigṛhyātha dharmaputro yudhiṣṭhiraḥ",
    "GE07mbh_03_u:145.035a": "taṃ śakrasadanaprakhyaṃ divyagandhaṃ manoramam",
    "GE07mbh_03_u:145.035c": "prītaḥ svargopamaṃ puṇyaṃ pāṇḍavaḥ saha kṛṣṇayā",
    "GE07mbh_03_u:145.036a": "viveśa śobhayā yuktaṃ bhrātṛbhiś ca sahānagha",
    "GE07mbh_03_u:145.036c": "brāhmaṇair vedavedāṅgapāragaiś ca sahācyutaḥ",
    "GE07mbh_03_u:145.037a": "tatrāpaśyat sa dharmātmā devadevarṣipūjitam",
    "GE07mbh_03_u:145.037c": "naranārāyaṇasthānaṃ bhāgīrathyopaśobhitam",
    "GE07mbh_03_u:145.037d-0690_01": "paśyantas te naravyāghrā remire tatra pāṇḍavāḥ",
    "GE07mbh_03_u:145.038a": "madhusravaphalāṃ divyāṃ maharṣigaṇasevitām",
    "GE07mbh_03_u:145.038c": "tām upetya mahātmānas te 'vasan brāhmaṇaiḥ saha",
    "GE07mbh_03_u:145.038d-0691_01": "mudā yuktā mahātmāno remire tatra te tadā",
    "GE07mbh_03_u:145.039a": "ālokayanto mainākaṃ nānādvijagaṇāyutam",
    "GE07mbh_03_u:145.039c": "hiraṇyaśikharaṃ caiva tac ca bindusaraḥ śivam",
    "GE07mbh_03_u:145.040a": "bhāgīrathīṃ sutīrthāṃ ca śītāmalajalāṃ śivām",
    "GE07mbh_03_u:145.040b-0692_01": "prāpya puṇyāṃ devanadīṃ viśālāṃ badarīṃ tathā",
    "GE07mbh_03_u:145.040c": "maṇipravālaprastārāṃ pādapair upaśobhitām",
    "GE07mbh_03_u:145.041a": "divyapuṣpasamākīrṇāṃ manasaḥ prītivardhanīm",
    "GE07mbh_03_u:145.041c": "vīkṣamāṇā mahātmāno vijahrus tatra pāṇḍavāḥ",
    "GE07mbh_03_u:145.041d-0693_01": "tasmin devarṣicarite deśe paramadurgame",
    "GE07mbh_03_u:145.041d-0693_02": "bhāgīrathīpuṇyajale tarpayāṃ cakrire tadā",
    "GE07mbh_03_u:145.041d-0693_03": "devān ṛṣīṃś ca kaunteyāḥ paramaṃ śaucam āsthitāḥ",
    "GE07mbh_03_u:145.042a": "tatra devān pitṝṃś caiva tarpayantaḥ punaḥ punaḥ",
    "GE07mbh_03_u:145.042c": "brāhmaṇaiḥ sahitā vīrā nyavasan puruṣarṣabhāḥ",
    "GE07mbh_03_u:145.043a": "kṛṣṇāyās tatra paśyantaḥ krīḍitāny amaraprabhāḥ",
    "GE07mbh_03_u:145.043c": "vicitrāṇi naravyāghrā remire tatra pāṇḍavāḥ",
    "GE07mbh_03_u:146.001": "vaiśaṃpāyana uvāca",
    "GE07mbh_03_u:146.001a": "tatra te puruṣavyāghrāḥ paramaṃ śaucam āsthitāḥ",
    "GE07mbh_03_u:146.001c": "ṣaḍrātram avasan vīrā dhanaṃjayadidṛkṣayā",
    "GE07mbh_03_u:146.001e": "tasmin viharamāṇāś ca ramamāṇāś ca pāṇḍavāḥ",
    "GE07mbh_03_u:146.002a": "manojñe kānanavare sarvabhūtamanorame",
    "GE07mbh_03_u:146.002c": "pādapaiḥ puṣpavikacaiḥ phalabhārāvanāmitaiḥ",
    "GE07mbh_03_u:146.003a": "śobhitaṃ sarvatoramyaiḥ puṃskokilakulākulaiḥ",
    "GE07mbh_03_u:146.003c": "snigdhapatrair aviralaiḥ śītacchāyair manoramaiḥ",
    "GE07mbh_03_u:146.004a": "sarāṃsi ca vicitrāṇi prasannasalilāni ca",
    "GE07mbh_03_u:146.004c": "kamalaiḥ sotpalais tatra bhrājamānāni sarvaśaḥ",
    "GE07mbh_03_u:146.004e": "paśyantaś cārurūpāṇi remire tatra pāṇḍavāḥ",
    "GE07mbh_03_u:146.005a": "puṇyagandhaḥ sukhasparśo vavau tatra samīraṇaḥ",
    "GE07mbh_03_u:146.005c": "hlādayan pāṇḍavān sarvān sakṛṣṇān sadvijarṣabhān",
    "GE07mbh_03_u:146.006a": "tataḥ pūrvottaro vāyuḥ pavamāno yadṛcchayā",
    "GE07mbh_03_u:146.006c": "sahasrapatram arkābhaṃ divyaṃ padmam udāvahat",
    "GE07mbh_03_u:146.007a": "tad apaśyata pāñcālī divyagandhaṃ manoramam",
    "GE07mbh_03_u:146.007c": "anilenāhṛtaṃ bhūmau patitaṃ jalajaṃ śuci",
    "GE07mbh_03_u:146.008a": "tac chubhā śubham āsādya saugandhikam anuttamam",
    "GE07mbh_03_u:146.008c": "atīva muditā rājan bhīmasenam athābravīt",
    "GE07mbh_03_u:146.009a": "paśya divyaṃ suruciraṃ bhīma puṣpam anuttamam",
    "GE07mbh_03_u:146.009c": "gandhasaṃsthānasaṃpannaṃ manaso mama nandanam",
    "GE07mbh_03_u:146.010a": "etat tu dharmarājāya pradāsyāmi paraṃtapa",
    "GE07mbh_03_u:146.010b-0694_01": "gṛhyāparāṇi puṣpāṇi bahūni puruṣarṣabha",
    "GE07mbh_03_u:146.010c": "harer idaṃ me kāmāya kāmyake punar āśrame",
    "GE07mbh_03_u:146.011a": "yadi te 'haṃ priyā pārtha bahūnīmāny upāhara",
    "GE07mbh_03_u:146.011c": "tāny ahaṃ netum icchāmi kāmyakaṃ punar āśramam",
    "GE07mbh_03_u:146.012a": "evam uktvā tu pāñcālī bhīmasenam aninditā",
    "GE07mbh_03_u:146.012c": "jagāma dharmarājāya puṣpam ādāya tat tadā",
    "GE07mbh_03_u:146.013a": "abhiprāyaṃ tu vijñāya mahiṣyāḥ puruṣarṣabhaḥ",
    "GE07mbh_03_u:146.013c": "priyāyāḥ priyakāmaḥ sa bhīmo bhīmaparākramaḥ",
    "GE07mbh_03_u:146.014a": "vātaṃ tam evābhimukho yatas tat puṣpam āgatam",
    "GE07mbh_03_u:146.014c": "ājihīrṣur jagāmāśu sa puṣpāṇy aparāṇy api",
    "GE07mbh_03_u:146.015a": "rukmapṛṣṭhaṃ dhanur gṛhya śarāṃś cāśīviṣopamān",
    "GE07mbh_03_u:146.015c": "mṛgarāḍ iva saṃkruddhaḥ prabhinna iva kuñjaraḥ",
    "GE07mbh_03_u:146.015d-0695_01": "dadṛśuḥ sarvabhūtāni mahābāṇadhanurdharam",
    "GE07mbh_03_u:146.015d-0695_02": "na glānir na ca vaiklavyaṃ na bhayaṃ na ca saṃbhramaḥ",
    "GE07mbh_03_u:146.015d-0695_03": "kadā cij juṣate pārtham ātmajaṃ mātariśvanaḥ",
    "GE07mbh_03_u:146.016a": "draupadyāḥ priyam anvicchan svabāhubalam āśritaḥ",
    "GE07mbh_03_u:146.016c": "vyapetabhayasaṃmohaḥ śailam abhyapatad balī",
    "GE07mbh_03_u:146.017a": "sa taṃ drumalatāgulmacchannaṃ nīlaśilātalam",
    "GE07mbh_03_u:146.017c": "giriṃ cacārāriharaḥ kiṃnarācaritaṃ śubham",
    "GE07mbh_03_u:146.018a": "nānāvarṇadharaiś citraṃ dhātudrumamṛgāṇḍajaiḥ",
    "GE07mbh_03_u:146.018c": "sarvabhūṣaṇasaṃpūrṇaṃ bhūmer bhujam ivocchritam",
    "GE07mbh_03_u:146.019a": "sarvarturamaṇīyeṣu gandhamādanasānuṣu",
    "GE07mbh_03_u:146.019c": "saktacakṣur abhiprāyaṃ hṛdayenānucintayan",
    "GE07mbh_03_u:146.020a": "puṃskokilaninādeṣu ṣaṭpadābhiruteṣu ca",
    "GE07mbh_03_u:146.020c": "baddhaśrotramanaścakṣur jagāmāmitavikramaḥ",
    "GE07mbh_03_u:146.021a": "jighramāṇo mahātejāḥ",
    "GE07mbh_03_u:146.021c": "gandham uddāmam uddāmo vane matta iva dvipaḥ",
    "GE07mbh_03_u:146.021d-0696_01": "vījyamānaḥ supuṇyena nānākusumagandhinā",
    "GE07mbh_03_u:146.022a": "hriyamāṇaśramaḥ pitrā saṃprahṛṣṭatanūruhaḥ",
    "GE07mbh_03_u:146.022c": "pituḥ saṃsparśaśītena gandhamādanavāyunā",
    "GE07mbh_03_u:146.023a": "sa yakṣagandharvasurabrahmarṣigaṇasevitam",
    "GE07mbh_03_u:146.023c": "viloḍayām āsa tadā puṣpahetor ariṃdamaḥ",
    "GE07mbh_03_u:146.024a": "viṣamacchedaracitair anuliptam ivāṅgulaiḥ",
    "GE07mbh_03_u:146.024c": "vimalair dhātuvicchedaiḥ kāñcanāñjanarājataiḥ",
    "GE07mbh_03_u:146.025a": "sapakṣam iva nṛtyantaṃ pārśvalagnaiḥ payodharaiḥ",
    "GE07mbh_03_u:146.025c": "muktāhārair iva citaṃ cyutaiḥ prasravaṇodakaiḥ abhirāmanadīkuñjanirjharodarakandaram",
    "GE07mbh_03_u:146.026c": "apsaronūpuraravaiḥ pranṛttabahubarhiṇam",
    "GE07mbh_03_u:146.027a": "digvāraṇaviṣāṇāgrair ghṛṣṭopalaśilātalam",
    "GE07mbh_03_u:146.027c": "srastāṃśukam ivākṣobhyair nimnagāniḥsṛtair jalaiḥ",
    "GE07mbh_03_u:146.028a": "saśaṣpakavalaiḥ svasthair adūraparivartibhiḥ",
    "GE07mbh_03_u:146.028c": "bhayasyājñaiś ca hariṇaiḥ kautūhalanirīkṣitaḥ",
    "GE07mbh_03_u:146.029a": "cālayann ūruvegena latājālāny anekaśaḥ",
    "GE07mbh_03_u:146.029c": "ākrīḍamānaḥ kaunteyaḥ śrīmān vāyusuto yayau",
    "GE07mbh_03_u:146.030a": "priyāmanorathaṃ kartum udyataś cārulocanaḥ",
    "GE07mbh_03_u:146.030c": "prāṃśuḥ kanakatālābhaḥ siṃhasaṃhanano yuvā",
    "GE07mbh_03_u:146.031a": "mattavāraṇavikrānto mattavāraṇavegavān",
    "GE07mbh_03_u:146.031c": "mattavāraṇatāmrākṣo mattavāraṇavāraṇaḥ",
    "GE07mbh_03_u:146.032a": "priyapārśvopaviṣṭābhir vyāvṛttābhir viceṣṭitaiḥ",
    "GE07mbh_03_u:146.032c": "yakṣagandharvayoṣābhir adṛśyābhir nirīkṣitaḥ yakṣarākṣasagandharvanāgakanyāpaṇājire",
    "GE07mbh_03_u:146.033a": "navāvatāraṃ rūpasya vikrīṇann iva pāṇḍavaḥ",
    "GE07mbh_03_u:146.033c": "cacāra ramaṇīyeṣu gandhamādanasānuṣu",
    "GE07mbh_03_u:146.034a": "saṃsmaran vividhān kleśān duryodhanakṛtān bahūn",
    "GE07mbh_03_u:146.034c": "draupadyā vanavāsinyāḥ priyaṃ kartuṃ samudyataḥ",
    "GE07mbh_03_u:146.035a": "so 'cintayad gate svargam arjune mayi cāgate",
    "GE07mbh_03_u:146.035c": "puṣpahetoḥ kathaṃ nv āryaḥ kariṣyati yudhiṣṭhiraḥ",
    "GE07mbh_03_u:146.036a": "snehān naravaro nūnam aviśvāsād vanasya ca",
    "GE07mbh_03_u:146.036c": "nakulaṃ sahadevaṃ ca na mokṣyati yudhiṣṭhiraḥ",
    "GE07mbh_03_u:146.037a": "kathaṃ nu kusumāvāptiḥ syāc chīghram iti cintayan",
    "GE07mbh_03_u:146.037c": "pratasthe naraśārdūlaḥ pakṣirāḍ iva vegitaḥ",
    "GE07mbh_03_u:146.038a": "kampayan medinīṃ padbhyāṃ nirghāta iva parvasu",
    "GE07mbh_03_u:146.038c": "trāsayan gajayūthāni vātaraṃhā vṛkodaraḥ",
    "GE07mbh_03_u:146.039a": "siṃhavyāghragaṇāṃś caiva mardamāno mahābalaḥ",
    "GE07mbh_03_u:146.039c": "unmūlayan mahāvṛkṣān pothayaṃś corasā balī",
    "GE07mbh_03_u:146.040a": "latāvallīś ca vegena vikarṣan pāṇḍunandanaḥ",
    "GE07mbh_03_u:146.040c": "upary upari śailāgram ārurukṣur iva dvipaḥ",
    "GE07mbh_03_u:146.040e": "vinardamāno 'tibhṛśaṃ savidyud iva toyadaḥ",
    "GE07mbh_03_u:146.040f-0698_01": "vyanadat sumahānādaṃ bhīmaseno mahābalaḥ",
    "GE07mbh_03_u:146.041a": "tasya śabdena ghoreṇa dhanurghoṣeṇa cābhibho",
    "GE07mbh_03_u:146.041b-0699_01": "guhāḥ saṃtatyajur vyāghrā nililyur bilavāsinaḥ",
    "GE07mbh_03_u:146.041c": "trastāni mṛgayūthāni samantād vipradudruvuḥ",
    "GE07mbh_03_u:146.041d-0700_01": "ṛkṣāś cotsasṛjur vṛkṣāṃs tatyajur harayo guhām",
    "GE07mbh_03_u:146.041d-0700_02": "vyajṛmbhanta mahāsiṃhā mahiṣāś cāvalokayan",
    "GE07mbh_03_u:146.041d-0700_03": "tena vitrāsitā nāgāḥ kareṇuparivāritāḥ",
    "GE07mbh_03_u:146.041d-0700_04": "tad vanaṃ saṃparityajya jagmur anyan mahāvanam",
    "GE07mbh_03_u:146.041d-0700_05": "varāhamṛgasaṃghāś ca mahiṣāś ca vanecarāḥ",
    "GE07mbh_03_u:146.041d-0700_06": "vyāghragomāyusaṃghāś ca praṇedur gavayaiḥ saha",
    "GE07mbh_03_u:146.041d-0700_07": "rathāṅgasāhvadātyūhā haṃsakāraṇḍavaplavāḥ",
    "GE07mbh_03_u:146.041d-0700_08": "śukāḥ puṃskokilāḥ krauñcā visaṃjñā bhejire diśaḥ",
    "GE07mbh_03_u:146.041d-0700_09": "tathānye darpitā nāgā mahiṣāś ca mahābalāḥ",
    "GE07mbh_03_u:146.042a": "athāpaśyan mahābāhur gandhamādanasānuṣu",
    "GE07mbh_03_u:146.042c": "suramyaṃ kadalīṣaṇḍaṃ bahuyojanavistṛtam",
    "GE07mbh_03_u:146.043a": "tam abhyagacchad vegena kṣobhayiṣyan mahābalaḥ",
    "GE07mbh_03_u:146.043c": "mahāgaja ivāsrāvī prabhañjan vividhān drumān",
    "GE07mbh_03_u:146.044a": "utpāṭya kadalīskandhān bahutālasamucchrayān",
    "GE07mbh_03_u:146.044c": "cikṣepa tarasā bhīmaḥ samantād balināṃ varaḥ",
    "GE07mbh_03_u:146.044d-0701_01": "mahāntam akarot tatra tarūṇāṃ pāṇḍavo balī",
    "GE07mbh_03_u:146.044d-0702_01": "vimardaṃ sumahātejā nṛsiṃha iva darpitaḥ",
    "GE07mbh_03_u:146.045a": "tataḥ sattvāny upākrāman bahūni ca mahānti ca",
    "GE07mbh_03_u:146.045c": "ruruvāraṇasaṃghāś ca mahiṣāś ca jalāśrayāḥ",
    "GE07mbh_03_u:146.045d-0703_01": "praviveśa tataḥ kṣipraṃ tān apāsya mahābalaḥ",
    "GE07mbh_03_u:146.045d-0703_02": "vanaṃ pāṇḍusutaḥ śrīmāñ śabdenāpūrayan diśaḥ",
    "GE07mbh_03_u:146.045d-0703a_01": "dadhmau ca śaṅkhaṃ svanavat sarvaprāṇena pāṇḍavaḥ",
    "GE07mbh_03_u:146.046a": "siṃhavyāghrāś ca saṃkruddhā bhīmasenam abhidravan",
    "GE07mbh_03_u:146.046b-0704_01": "śakṛn mūtraṃ ca muñcānāṃ bhayavibhrāntamānasāḥ",
    "GE07mbh_03_u:146.046c": "vyāditāsyā mahāraudrā vinadanto 'tibhīṣaṇāḥ",
    "GE07mbh_03_u:146.047a": "tato vāyusutaḥ krodhāt svabāhubalam āśritaḥ",
    "GE07mbh_03_u:146.047c": "gajenāghnan gajaṃ bhīmaḥ siṃhaṃ siṃhena cābhibhūḥ",
    "GE07mbh_03_u:146.047e": "talaprahārair anyāṃś ca vyahanat pāṇḍavo balī",
    "GE07mbh_03_u:146.048a": "te hanyamānā bhīmena siṃhavyāghratarakṣavaḥ",
    "GE07mbh_03_u:146.048c": "bhayād visasṛpuḥ sarve śakṛnmūtraṃ ca susruvuḥ",
    "GE07mbh_03_u:146.049a": "praviveśa tataḥ kṣipraṃ tān apāsya mahābalaḥ",
    "GE07mbh_03_u:146.049c": "vanaṃ pāṇḍusutaḥ śrīmāñ śabdenāpūrayan diśaḥ",
    "GE07mbh_03_u:146.050a": "tena śabdena cogreṇa bhīmasenaraveṇa ca",
    "GE07mbh_03_u:146.050c": "vanāntaragatāḥ sarve vitresur mṛgapakṣiṇaḥ",
    "GE07mbh_03_u:146.051a": "taṃ śabdaṃ sahasā śrutvā mṛgapakṣisamīritam",
    "GE07mbh_03_u:146.051c": "jalārdrapakṣā vihagāḥ samutpetuḥ sahasraśaḥ",
    "GE07mbh_03_u:146.052a": "tān audakān pakṣigaṇān nirīkṣya bharatarṣabhaḥ",
    "GE07mbh_03_u:146.052c": "tān evānusaran ramyaṃ dadarśa sumahat saraḥ",
    "GE07mbh_03_u:146.053a": "kāñcanaiḥ kadalīṣaṇḍair mandamārutakampitaiḥ",
    "GE07mbh_03_u:146.053c": "vījyamānam ivākṣobhyaṃ tīrāntaravisarpibhiḥ",
    "GE07mbh_03_u:146.054a": "tat saro 'thāvatīryāśu prabhūtakamalotpalam",
    "GE07mbh_03_u:146.054c": "mahāgaja ivoddāmaś cikrīḍa balavad balī",
    "GE07mbh_03_u:146.054e": "vikrīḍya tasmin suciram",
    "GE07mbh_03_u:146.054f-0705_01": "kṣobhayan salilaṃ bhīmaḥ prabhinna iva vāraṇaḥ",
    "GE07mbh_03_u:146.055a": "tato 'vagāhya vegena tad vanaṃ bahupādapam",
    "GE07mbh_03_u:146.055c": "dadhmau ca śaṅkhaṃ svanavat sarvaprāṇena pāṇḍavaḥ",
    "GE07mbh_03_u:146.055d-0706_01": "āsphoṭayac ca balavān bhīmaḥ saṃnādayan diśaḥ",
    "GE07mbh_03_u:146.056a": "tasya śaṅkhasya śabdena bhīmasenaraveṇa ca",
    "GE07mbh_03_u:146.056c": "bāhuśabdena cogreṇa nardantīva girer guhāḥ",
    "GE07mbh_03_u:146.056d-0707_01": "tataḥ śaṅkhasvanaṃ śrutvā narditaṃ ca muhur muhuḥ",
    "GE07mbh_03_u:146.056d-0707_02": "vṛkṣāṇāṃ bhajyamānānāṃ śabdaṃ śrutvā tadā girau",
    "GE07mbh_03_u:146.056d-0707_03": "gandhamādanapārśvastho rāmasyābhimataḥ sakhā",
    "GE07mbh_03_u:146.056d-0707_04": "hanūmān nāma sa kapir lāṅgūlamadhunot tataḥ",
    "GE07mbh_03_u:146.056d-0707_05": "tasya dodhūyamānasya lāṅgūlaṃ līlayā muhuḥ",
    "GE07mbh_03_u:146.056d-0707_06": "tena lāṅgūlaśabdena svanantīva diśo daśa",
    "GE07mbh_03_u:146.056d-0707_07": "tataḥ pṛthvī ca śailāś ca prakampitam ivābhavat (!)",
    "GE07mbh_03_u:146.057a": "taṃ vajraniṣpeṣasamam āsphoṭitaravaṃ bhṛśam",
    "GE07mbh_03_u:146.057c": "śrutvā śailaguhāsuptaiḥ siṃhair mukto mahāsvanaḥ",
    "GE07mbh_03_u:146.058a": "siṃhanādabhayatrastaiḥ kuñjarair api bhārata",
    "GE07mbh_03_u:146.058c": "mukto virāvaḥ sumahān parvato yena pūritaḥ",
    "GE07mbh_03_u:146.059a": "taṃ tu nādaṃ tataḥ śrutvā supto vānarapuṃgavaḥ",
    "GE07mbh_03_u:146.059c": "prājṛmbhata mahākāyo hanūmān nāma vānaraḥ",
    "GE07mbh_03_u:146.059d-0708_01": "bhrātaraṃ bhīmasenaṃ tu vijñāya hanumān kapiḥ",
    "GE07mbh_03_u:146.059d-0708_02": "divaṃgamaṃ rurodhātha mārgaṃ bhīmasya kāraṇāt",
    "GE07mbh_03_u:146.059d-0708_03": "anena hi pathā mā vai gacched iti vicārya saḥ",
    "GE07mbh_03_u:146.059d-0708_04": "āsta ekāyane mārge kadalīṣaṇḍamaṇḍite",
    "GE07mbh_03_u:146.059d-0708_05": "bhrātur bhīmasya rakṣārthaṃ taṃ mārgam avarudhya vai",
    "GE07mbh_03_u:146.059d-0708_06": "mātra prāpsyati śāpaṃ vā dharṣaṇāṃ veti pāṇḍavaḥ",
    "GE07mbh_03_u:146.059d-0708_07": "kadalīṣaṇḍamadhyastha evaṃ saṃcintya vānaraḥ",
    "GE07mbh_03_u:146.060a": "kadalīṣaṇḍamadhyastho nidrāvaśagatas tadā",
    "GE07mbh_03_u:146.060b-0709_01": "tena śabdena mahatā vyābudhyata mahākapiḥ",
    "GE07mbh_03_u:146.060c": "jṛmbhamāṇaḥ suvipulaṃ śakradhvajam ivocchritam",
    "GE07mbh_03_u:146.060e": "āsphoṭayata lāṅgūlam indrāśanisamasvanam",
    "GE07mbh_03_u:146.061a": "tasya lāṅgūlaninadaṃ parvataḥ sa guhāmukhaiḥ",
    "GE07mbh_03_u:146.061c": "udgāram iva gaur nardam utsasarja samantataḥ",
    "GE07mbh_03_u:146.061d-0710_01": "lāṅgūlāsphoṭaśabdāc ca calitaḥ sa mahāgiriḥ",
    "GE07mbh_03_u:146.061d-0710_02": "vighūrṇamānaśikharaḥ samantāt paryaśīryata",
    "GE07mbh_03_u:146.062a": "sa lāṅgūlaravas tasya mattavāraṇanisvanam",
    "GE07mbh_03_u:146.062c": "antardhāya vicitreṣu cacāra girisānuṣu",
    "GE07mbh_03_u:146.062d-0711_01": "tasya śrutvā tu ninadaṃ mahāmegharavasvanam",
    "GE07mbh_03_u:146.062d-0711_02": "pratinedur gajāḥ siṃhā vitresuś ca mṛgadvijāḥ",
    "GE07mbh_03_u:146.063a": "sa bhīmasenas taṃ śrutvā saṃprahṛṣṭatanūruhaḥ",
    "GE07mbh_03_u:146.063c": "śabdaprabhavam anvicchaṃś cacāra kadalīvanam",
    "GE07mbh_03_u:146.064a": "kadalīvanamadhyastham atha pīne śilātale",
    "GE07mbh_03_u:146.064c": "sa dadarśa mahābāhur vānarādhipatiṃ sthitam",
    "GE07mbh_03_u:146.065a": "vidyutsaṃghātaduṣprekṣyaṃ vidyutsaṃghātapiṅgalam",
    "GE07mbh_03_u:146.065c": "vidyutsaṃghātasadṛśaṃ vidyutsaṃghātacañcalam bāhusvastikavinyastapīnahrasvaśirodharam",
    "GE07mbh_03_u:146.066c": "skandhabhūyiṣṭhakāyatvāt tanumadhyakaṭītaṭam",
    "GE07mbh_03_u:146.067a": "kiṃ cic cābhugnaśīrṣeṇa dīrgharomāñcitena ca",
    "GE07mbh_03_u:146.067c": "lāṅgūlenordhvagatinā dhvajeneva virājitam",
    "GE07mbh_03_u:146.068a": "raktoṣṭhaṃ tāmrajihvāsyaṃ raktakarṇaṃ caladbhruvam",
    "GE07mbh_03_u:146.068b-0712_01": "vivṛttadaṃṣṭrādaśanaṃ śuklatīkṣṇāgraśobhitam",
    "GE07mbh_03_u:146.068c": "vadanaṃ vṛttadaṃṣṭrāgraṃ raśmivantam ivoḍupam",
    "GE07mbh_03_u:146.069a": "vadanābhyantaragataiḥ śuklabhāsair alaṃkṛtam",
    "GE07mbh_03_u:146.069c": "kesarotkarasaṃmiśram aśokānām ivotkaram",
    "GE07mbh_03_u:146.070a": "hiraṇmayīnāṃ madhyasthaṃ kadalīnāṃ mahādyutim",
    "GE07mbh_03_u:146.070c": "dīpyamānaṃ svavapuṣā arciṣmantam ivānalam",
    "GE07mbh_03_u:146.071a": "nirīkṣantam avitrastaṃ locanair madhupiṅgalaiḥ",
    "GE07mbh_03_u:146.071c": "taṃ vānaravaraṃ vīram atikāyaṃ mahābalam",
    "GE07mbh_03_u:146.071d-0713_01": "svargapanthānam āvṛtya himavantam iva sthitam",
    "GE07mbh_03_u:146.071d-0714_01": "dṛṣṭvā cainaṃ mahābāhur ekas tasmin mahāvane",
    "GE07mbh_03_u:146.072a": "athopasṛtya tarasā bhīmo bhīmaparākramaḥ",
    "GE07mbh_03_u:146.072b-0715_01": "bhīmo bhīmabalas tatra praviṣṭaḥ kadalīvanam",
    "GE07mbh_03_u:146.072b-0715_02": "apaśyad vānaraṃ suptam ekāyanagate pathi",
    "GE07mbh_03_u:146.072c": "siṃhanādaṃ samakarod bodhayiṣyan kapiṃ tadā",
    "GE07mbh_03_u:146.073a": "tena śabdena bhīmasya vitresur mṛgapakṣiṇaḥ",
    "GE07mbh_03_u:146.073c": "hanūmāṃś ca mahāsattva īṣad unmīlya locane",
    "GE07mbh_03_u:146.073e": "avaikṣad atha sāvajñaṃ locanair madhupiṅgalaiḥ",
    "GE07mbh_03_u:146.073f-0716_01": "tataḥ pavanajaḥ śrīmān antikasthaṃ mahaujasam",
    "GE07mbh_03_u:146.074a": "smitenābhāṣya kaunteyaṃ vānaro naram abravīt",
    "GE07mbh_03_u:146.074c": "kimarthaṃ sarujas te 'haṃ sukhasuptaḥ prabodhitaḥ",
    "GE07mbh_03_u:146.075a": "nanu nāma tvayā kāryā dayā bhūteṣu jānatā",
    "GE07mbh_03_u:146.075c": "vayaṃ dharmaṃ na jānīmas tiryagyoniṃ samāśritāḥ",
    "GE07mbh_03_u:146.076a": "manuṣyā buddhisaṃpannā dayāṃ kurvanti jantuṣu",
    "GE07mbh_03_u:146.076c": "krūreṣu karmasu kathaṃ",
    "GE07mbh_03_u:146.076e": "dharmaghātiṣu sajjante buddhimanto bhavadvidhāḥ",
    "GE07mbh_03_u:146.077a": "na tvaṃ dharmaṃ vijānāsi vṛddhā nopāsitās tvayā",
    "GE07mbh_03_u:146.077c": "alpabuddhitayā vanyān utsādayasi yan mṛgān",
    "GE07mbh_03_u:146.078a": "brūhi kas tvaṃ kimarthaṃ vā vanaṃ tvam idam āgataḥ",
    "GE07mbh_03_u:146.078c": "varjitaṃ mānuṣair bhāvais tathaiva puruṣair api",
    "GE07mbh_03_u:146.078d-0717_01": "kva vā tvayādya gantavyaṃ prabrūhi puruṣarṣabha",
    "GE07mbh_03_u:146.079a": "ataḥ paramagamyo 'yaṃ parvataḥ sudurāruhaḥ",
    "GE07mbh_03_u:146.079c": "vinā siddhagatiṃ vīra gatir atra na vidyate",
    "GE07mbh_03_u:146.079d-0718_01": "devalokasya mārgo 'yam agamyo mānuṣaiḥ sadā",
    "GE07mbh_03_u:146.080a": "kāruṇyāt sauhṛdāc caiva vāraye tvāṃ mahābala",
    "GE07mbh_03_u:146.080c": "nātaḥ paraṃ tvayā śakyaṃ gantum āśvasihi prabho",
    "GE07mbh_03_u:146.080d-0719_01": "svāgataṃ sarvathaiveha tavādya manujarṣabha",
    "GE07mbh_03_u:146.081a": "imāny amṛtakalpāni mūlāni ca phalāni ca",
    "GE07mbh_03_u:146.081c": "bhakṣayitvā nivartasva grāhyaṃ yadi vaco mama",
    "GE07mbh_03_u:146.081c-0720_01": "**** **** mā vṛthā prāpsyase vadham",
    "GE07mbh_03_u:147.001": "vaiśaṃpāyana uvāca",
    "GE07mbh_03_u:147.001a": "etac chrutvā vacas tasya vānarendrasya dhīmataḥ",
    "GE07mbh_03_u:147.001c": "bhīmasenas tadā vīraḥ provācāmitrakarśanaḥ",
    "GE07mbh_03_u:147.002a": "ko bhavān kiṃnimittaṃ vā vānaraṃ vapur āśritaḥ",
    "GE07mbh_03_u:147.002c": "brāhmaṇānantaro varṇaḥ kṣatriyas tvānupṛcchati",
    "GE07mbh_03_u:147.003a": "kauravaḥ somavaṃśīyaḥ kuntyā garbheṇa dhāritaḥ",
    "GE07mbh_03_u:147.003c": "pāṇḍavo vāyutanayo bhīmasena iti śrutaḥ",
    "GE07mbh_03_u:147.004a": "sa vākyaṃ bhīmasenasya smitena pratigṛhya tat",
    "GE07mbh_03_u:147.004c": "hanūmān vāyutanayo vāyuputram abhāṣata",
    "GE07mbh_03_u:147.005a": "vānaro 'haṃ na te mārgaṃ pradāsyāmi yathepsitam",
    "GE07mbh_03_u:147.005c": "sādhu gaccha nivartasva mā tvaṃ prāpsyasi vaiśasam",
    "GE07mbh_03_u:147.006": "bhīma uvāca",
    "GE07mbh_03_u:147.006a": "vaiśasaṃ vāstu yad vānyan na tvā pṛcchāmi vānara",
    "GE07mbh_03_u:147.006c": "prayacchottiṣṭha mārgaṃ me mā tvaṃ prāpsyasi vaiśasam",
    "GE07mbh_03_u:147.007": "hanūmān uvāca",
    "GE07mbh_03_u:147.007a": "nāsti śaktir mamotthātuṃ vyādhinā kleśito hy aham",
    "GE07mbh_03_u:147.007c": "yady avaśyaṃ prayātavyaṃ laṅghayitvā prayāhi mām",
    "GE07mbh_03_u:147.008": "bhīma uvāca",
    "GE07mbh_03_u:147.008a": "nirguṇaḥ paramātmeti dehaṃ te vyāpya tiṣṭhati",
    "GE07mbh_03_u:147.008c": "tam ahaṃ jñānavijñeyaṃ nāvamanye na laṅghaye",
    "GE07mbh_03_u:147.009a": "yady āgamair na vindeyaṃ tam ahaṃ bhūtabhāvanam",
    "GE07mbh_03_u:147.009c": "krameyaṃ tvāṃ giriṃ cemaṃ hanūmān iva sāgaram",
    "GE07mbh_03_u:147.010": "hanūmān uvāca",
    "GE07mbh_03_u:147.010a": "ka eṣa hanumān nāma sāgaro yena laṅghitaḥ",
    "GE07mbh_03_u:147.010c": "pṛcchāmi tvā kuruśreṣṭha kathyatāṃ yadi śakyate",
    "GE07mbh_03_u:147.011": "bhīma uvāca",
    "GE07mbh_03_u:147.011a": "bhrātā mama guṇaślāghyo buddhisattvabalānvitaḥ",
    "GE07mbh_03_u:147.011c": "rāmāyaṇe 'tivikhyātaḥ śūro vānarapuṃgavaḥ",
    "GE07mbh_03_u:147.012a": "rāmapatnīkṛte yena śatayojanam",
    "GE07mbh_03_u:147.012c": "sāgaraḥ plavagendreṇa krameṇaikena laṅghitaḥ",
    "GE07mbh_03_u:147.013a": "sa me bhrātā mahāvīryas tulyo 'haṃ tasya tejasā",
    "GE07mbh_03_u:147.013c": "bale parākrame yuddhe śakto 'haṃ tava nigrahe",
    "GE07mbh_03_u:147.013d-0721_01": "idaṃ deśam anuprāptaḥ kāraṇenāsmi kena cit",
    "GE07mbh_03_u:147.014a": "uttiṣṭha dehi me mārgaṃ paśya vā me 'dya pauruṣam",
    "GE07mbh_03_u:147.014c": "macchāsanam akurvāṇaṃ mā tvā neṣye yamakṣayam",
    "GE07mbh_03_u:147.015": "vaiśaṃpāyana uvāca",
    "GE07mbh_03_u:147.015a": "vijñāya taṃ balonmattaṃ bāhuvīryeṇa garvitam",
    "GE07mbh_03_u:147.015c": "hṛdayenāvahasyainaṃ hanūmān vākyam abravīt",
    "GE07mbh_03_u:147.016a": "prasīda nāsti me śaktir utthātuṃ jarayānagha",
    "GE07mbh_03_u:147.016c": "mamānukampayā tv etat puccham utsārya gamyatām vaiśaṃpāyana uvāca",
    "GE07mbh_03_u:147.016d-0722_01": "evam ukte hanumatā hīnavīryaparākramam",
    "GE07mbh_03_u:147.016d-0722_02": "manasācintayad bhīmaḥ svabāhubaladarpitaḥ",
    "GE07mbh_03_u:147.016d-0722_03": "pucche pragṛhya tarasā hīnavīryaparākramam",
    "GE07mbh_03_u:147.016d-0722_04": "sālokyam antakasyainaṃ nayāmy adyeha vānaram",
    "GE07mbh_03_u:147.016d-0723_01": "evam uktas tu balavān bhīmo bhīmaparākramaḥ",
    "GE07mbh_03_u:147.017a": "sāvajñam atha vāmena smayañ jagrāha pāṇinā",
    "GE07mbh_03_u:147.017c": "na cāśakac cālayituṃ bhīmaḥ pucchaṃ mahākapeḥ",
    "GE07mbh_03_u:147.018a": "uccikṣepa punar dorbhyām indrāyudham ivocchritam",
    "GE07mbh_03_u:147.018c": "noddhartum aśakad bhīmo dorbhyām api mahābalaḥ",
    "GE07mbh_03_u:147.019a": "utkṣiptabhrūr vivṛttākṣaḥ saṃhatabhrukuṭīmukhaḥ",
    "GE07mbh_03_u:147.019c": "svinnagātro 'bhavad bhīmo na coddhartuṃ śaśāka ha",
    "GE07mbh_03_u:147.020a": "yatnavān api tu śrīmāṃl lāṅgūloddharaṇoddhutaḥ",
    "GE07mbh_03_u:147.020c": "kapeḥ pārśvagato bhīmas tasthau vrīḍād adhomukhaḥ",
    "GE07mbh_03_u:147.021a": "praṇipatya ca kaunteyaḥ prāñjalir vākyam abravīt",
    "GE07mbh_03_u:147.021c": "prasīda kapiśārdūla duruktaṃ kṣamyatāṃ mama",
    "GE07mbh_03_u:147.022a": "siddho vā yadi vā devo gandharvo vātha guhyakaḥ",
    "GE07mbh_03_u:147.022c": "pṛṣṭaḥ san kāmayā brūhi kas tvaṃ vānararūpadhṛk",
    "GE07mbh_03_u:147.022d-0724_01": "na ced guhyaṃ mahābāho śrotavyaṃ ced bhaven mama",
    "GE07mbh_03_u:147.022d-0725_01": "śiṣyavat tvāṃ tu pṛcchāmi upapanno 'smi te 'nagha",
    "GE07mbh_03_u:147.023": "hanūmān uvāca",
    "GE07mbh_03_u:147.023a": "yat te mama parijñāne kautūhalam ariṃdama",
    "GE07mbh_03_u:147.023c": "tat sarvam akhilena tvaṃ śṛṇu pāṇḍavanandana",
    "GE07mbh_03_u:147.024a": "ahaṃ kesariṇaḥ kṣetre vāyunā jagadāyuṣā",
    "GE07mbh_03_u:147.024c": "jātaḥ kamalapatrākṣa hanūmān nāma vānaraḥ",
    "GE07mbh_03_u:147.025a": "sūryaputraṃ ca sugrīvaṃ śakraputraṃ ca vālinam",
    "GE07mbh_03_u:147.025c": "sarvavānararājānau sarvavānarayūthapāḥ",
    "GE07mbh_03_u:147.026a": "upatasthur mahāvīryā mama",
    "GE07mbh_03_u:147.026c": "sugrīveṇābhavat prītir anilasyāgninā yathā",
    "GE07mbh_03_u:147.026d-0726_01": "**** **** tayor bhrātror mahātmanoḥ",
    "GE07mbh_03_u:147.026d-0726_02": "tayor nāsīt samo vīrye",
    "GE07mbh_03_u:147.027a": "nikṛtaḥ sa tato bhrātrā kasmiṃś cit kāraṇāntare",
    "GE07mbh_03_u:147.027c": "ṛśyamūke mayā sārdhaṃ sugrīvo nyavasac ciram",
    "GE07mbh_03_u:147.028a": "atha dāśarathir vīro rāmo nāma mahābalaḥ",
    "GE07mbh_03_u:147.028c": "viṣṇur mānuṣarūpeṇa cacāra vasudhām imām",
    "GE07mbh_03_u:147.029a": "sa pituḥ priyam anvicchan sahabhāryaḥ sahānujaḥ",
    "GE07mbh_03_u:147.029c": "sadhanur dhanvināṃ śreṣṭho daṇḍakāraṇyam āśritaḥ",
    "GE07mbh_03_u:147.030a": "tasya bhāryā janasthānād rāvaṇena hṛtā balāt",
    "GE07mbh_03_u:147.030b-0727_01": "rākṣasendreṇa balinā rāvaṇena durātmanā",
    "GE07mbh_03_u:147.030b-0727_02": "suvarṇaratnacitreṇa mṛgarūpeṇa rakṣasā",
    "GE07mbh_03_u:147.030c": "vañcayitvā mahābuddhiṃ mṛgarūpeṇa rāghavam",
    "GE07mbh_03_u:147.031a": "hṛtadāraḥ saha bhrātrā patnīṃ mārgan sa rāghavaḥ",
    "GE07mbh_03_u:147.031c": "dṛṣṭavāñ śailaśikhare sugrīvaṃ vānararṣabham",
    "GE07mbh_03_u:147.032a": "tena tasyābhavat sakhyaṃ rāghavasya mahātmanaḥ",
    "GE07mbh_03_u:147.032c": "sa hatvā vālinaṃ rājye sugrīvaṃ pratyapādayat",
    "GE07mbh_03_u:147.032e": "sa harīn preṣayām āsa sītāyāḥ parimārgaṇe",
    "GE07mbh_03_u:147.032f-0728_01": "vānarān preṣayāmāsa śataśo 'tha sahasraśaḥ",
    "GE07mbh_03_u:147.033a": "tato vānarakoṭībhir yāṃ vayaṃ prasthitā diśam",
    "GE07mbh_03_u:147.033a-0729_01": "**** **** sahito 'haṃ nararṣabha",
    "GE07mbh_03_u:147.033a-0729_02": "sītāṃ mārgan mahābāho",
    "GE07mbh_03_u:147.033c": "tatra pravṛttiḥ sītāyā gṛdhreṇa pratipāditā",
    "GE07mbh_03_u:147.033d-0730_01": "saṃpātinā samākhyātā rāvaṇasya niveśane",
    "GE07mbh_03_u:147.034a": "tato 'haṃ kāryasiddhyarthaṃ rāmasyākliṣṭakarmaṇaḥ",
    "GE07mbh_03_u:147.034b-0731_01": "saṃpātigṛdhrādhigatapravṛttiḥ pāṇḍunandana",
    "GE07mbh_03_u:147.034c": "śatayojanavistīrṇam arṇavaṃ sahasāplutaḥ",
    "GE07mbh_03_u:147.034d-0732_01": "ahaṃ svavīryād uttīrya sāgaraṃ makarālayam",
    "GE07mbh_03_u:147.034d-0732_02": "sutāṃ janakarājasya sītāṃ surasutopamām",
    "GE07mbh_03_u:147.035a": "dṛṣṭā sā ca mayā devī rāvaṇasya niveśane",
    "GE07mbh_03_u:147.035b-0733_01": "sametya tām ahaṃ devīṃ vaidehīṃ rāghavapriyām",
    "GE07mbh_03_u:147.035b-0733_02": "dagdhvā laṅkām aśeṣeṇa sāṭṭaprākāratoraṇām",
    "GE07mbh_03_u:147.035c": "pratyāgataś cāpi punar nāma tatra prakāśya vai",
    "GE07mbh_03_u:147.035d-0734_01": "madvākyaṃ cāvadhāryāśu rāmo rājīvalocanaḥ",
    "GE07mbh_03_u:147.035d-0734_02": "abaddhapūrvam anyaiś ca baddhvā setuṃ mahodadhau",
    "GE07mbh_03_u:147.035d-0734_03": "vṛto vānarakoṭībhiḥ samuttīrṇo mahārṇavam",
    "GE07mbh_03_u:147.036a": "tato rāmeṇa vīreṇa hatvā tān sarvarākṣasān",
    "GE07mbh_03_u:147.036b-0735_01": "raṇe sa rākṣasagaṇaṃ rāvaṇaṃ lokarāvaṇam",
    "GE07mbh_03_u:147.036b-0735_02": "niśācarendraṃ hatvā tu sabhrātṛsutabāndhavam",
    "GE07mbh_03_u:147.036b-0735_03": "rājye 'bhiṣicya laṅkāyāṃ rākṣasendraṃ vibhīṣaṇam",
    "GE07mbh_03_u:147.036b-0735_04": "dhārmikaṃ bhaktimantaṃ ca bhaktānugatavatsalam",
    "GE07mbh_03_u:147.036c": "punaḥ pratyāhṛtā bhāryā naṣṭā vedaśrutir yathā",
    "GE07mbh_03_u:147.036d-0736_01": "tayaiva sahitaḥ sādhvyā patnyā rāmo mahāyaśāḥ",
    "GE07mbh_03_u:147.036d-0736_02": "gatvā tato 'titvaritaḥ svāṃ purīṃ raghunandanaḥ",
    "GE07mbh_03_u:147.036d-0736_03": "adhyāvasat tato 'yodhyām ayodhyāṃ dviṣatāṃ prabhuḥ",
    "GE07mbh_03_u:147.037a": "tataḥ pratiṣṭhite rāme vīro 'yaṃ yācito mayā",
    "GE07mbh_03_u:147.037b-0737_01": "varaṃ mayā yācito 'sau rāmo rājīvalocanaḥ",
    "GE07mbh_03_u:147.037c": "yāvad rāmakathā vīra bhavel lokeṣu śatruhan",
    "GE07mbh_03_u:147.037e": "tāvaj jīveyam ity evaṃ tathāstv iti ca so 'bravīt",
    "GE07mbh_03_u:147.037f-0738_01": "sītāprasādāc ca sadā mām ihastham ariṃdama",
    "GE07mbh_03_u:147.037f-0738_02": "upatiṣṭhanti divyā hi bhogā bhīma yathepsitāḥ",
    "GE07mbh_03_u:147.038a": "daśa varṣasahasrāṇi daśa varṣaśatāni ca",
    "GE07mbh_03_u:147.038c": "rājyaṃ kāritavān rāmas tatas tu tridivaṃ gataḥ",
    "GE07mbh_03_u:147.039a": "tad ihāpsarasas tāta gandharvāś ca sadānagha",
    "GE07mbh_03_u:147.039c": "tasya vīrasya caritaṃ gāyantyo ramayanti mām",
    "GE07mbh_03_u:147.040a": "ayaṃ ca mārgo martyānām agamyaḥ kurunandana",
    "GE07mbh_03_u:147.040c": "tato 'haṃ ruddhavān mārgaṃ tavemaṃ devasevitam",
    "GE07mbh_03_u:147.040d-0739_01": "tvām anena pathā yāntaṃ yakṣo vā rākṣaso 'pi vā",
    "GE07mbh_03_u:147.040e": "dharṣayed vā śaped vāpi mā kaś cid iti bhārata",
    "GE07mbh_03_u:147.041a": "divyo devapatho hy eṣa nātra gacchanti mānuṣāḥ",
    "GE07mbh_03_u:147.041c": "yadartham āgataś cāsi tat saro 'bhyarṇa eva hi",
    "GE07mbh_03_u:148.001": "vaiśaṃpāyana uvāca",
    "GE07mbh_03_u:148.001a": "evam ukto mahābāhur bhīmasenaḥ pratāpavān",
    "GE07mbh_03_u:148.001c": "praṇipatya tataḥ prītyā bhrātaraṃ hṛṣṭamānasaḥ",
    "GE07mbh_03_u:148.001e": "uvāca ślakṣṇayā vācā hanūmantaṃ kapīśvaram",
    "GE07mbh_03_u:148.002a": "mayā dhanyataro nāsti yad āryaṃ dṛṣṭavān aham",
    "GE07mbh_03_u:148.002c": "anugraho me sumahāṃs tṛptiś ca tava darśanāt",
    "GE07mbh_03_u:148.003a": "evaṃ tu kṛtam icchāmi tvayāryādya priyaṃ mama",
    "GE07mbh_03_u:148.003c": "yat te tadāsīt plavataḥ sāgaraṃ makarālayam",
    "GE07mbh_03_u:148.003e": "rūpam apratimaṃ vīra tad icchāmi nirīkṣitum",
    "GE07mbh_03_u:148.004a": "evaṃ tuṣṭo bhaviṣyāmi śraddhāsyāmi ca te vacaḥ",
    "GE07mbh_03_u:148.004c": "evam uktaḥ sa tejasvī prahasya harir abravīt",
    "GE07mbh_03_u:148.005a": "na tac chakyaṃ tvayā draṣṭuṃ rūpaṃ nānyena kena cit",
    "GE07mbh_03_u:148.005c": "kālāvasthā tadā hy anyā vartate sā na sāṃpratam",
    "GE07mbh_03_u:148.005d-0740_01": "tato 'dya duṣkaraṃ draṣṭuṃ mama rūpaṃ narottama",
    "GE07mbh_03_u:148.006a": "anyaḥ kṛtayuge kālas tretāyāṃ dvāpare 'paraḥ",
    "GE07mbh_03_u:148.006c": "ayaṃ pradhvaṃsanaḥ kālo nādya tad rūpam asti me",
    "GE07mbh_03_u:148.007a": "bhūmir nadyo nagāḥ śailāḥ siddhā devā maharṣayaḥ",
    "GE07mbh_03_u:148.007c": "kālaṃ samanuvartante yathā bhāvā yuge yuge",
    "GE07mbh_03_u:148.007d-0741_01": "kālaṃ kālaṃ samāsādya narāṇāṃ narapuṃgava",
    "GE07mbh_03_u:148.007e": "balavarṣmaprabhāvā hi prahīyanty udbhavanti ca",
    "GE07mbh_03_u:148.008a": "tad alaṃ tava tad rūpaṃ draṣṭuṃ kurukulodvaha",
    "GE07mbh_03_u:148.008c": "yugaṃ samanuvartāmi kālo hi duratikramaḥ",
    "GE07mbh_03_u:148.009": "bhīma uvāca",
    "GE07mbh_03_u:148.009a": "yugasaṃkhyāṃ samācakṣva ācāraṃ ca yuge yuge",
    "GE07mbh_03_u:148.009c": "dharmakāmārthabhāvāṃś ca varṣma vīryaṃ bhavābhavau",
    "GE07mbh_03_u:148.010": "hanūmān uvāca",
    "GE07mbh_03_u:148.010a": "kṛtaṃ nāma yugaṃ tāta yatra dharmaḥ sanātanaḥ",
    "GE07mbh_03_u:148.010c": "kṛtam eva na kartavyaṃ tasmin kāle yugottame",
    "GE07mbh_03_u:148.011a": "na tatra dharmāḥ sīdanti na kṣīyante ca vai prajāḥ",
    "GE07mbh_03_u:148.011c": "tataḥ kṛtayugaṃ nāma kālena guṇatāṃ gatam devadānavagandharvayakṣarākṣasapannagāḥ",
    "GE07mbh_03_u:148.012c": "nāsan kṛtayuge tāta tadā na krayavikrayāḥ",
    "GE07mbh_03_u:148.013a": "na sāmayajuṛgvarṇāḥ kriyā nāsīc ca mānavī",
    "GE07mbh_03_u:148.013c": "abhidhyāya phalaṃ tatra dharmaḥ saṃnyāsa eva ca",
    "GE07mbh_03_u:148.014a": "na tasmin yugasaṃsarge vyādhayo nendriyakṣayaḥ",
    "GE07mbh_03_u:148.014c": "nāsūyā nāpi ruditaṃ na darpo nāpi paiśunam",
    "GE07mbh_03_u:148.015a": "na vigrahaḥ kutas tandrī na dveṣo nāpi vaikṛtam",
    "GE07mbh_03_u:148.015c": "na bhayaṃ na ca saṃtāpo na cerṣyā na ca matsaraḥ",
    "GE07mbh_03_u:148.016a": "tataḥ paramakaṃ brahma yā gatir yogināṃ parā",
    "GE07mbh_03_u:148.016c": "ātmā ca sarvabhūtānāṃ śuklo nārāyaṇas tadā",
    "GE07mbh_03_u:148.017a": "brāhmaṇāḥ kṣatriyā vaiśyāḥ śūdrāś ca kṛtalakṣaṇāḥ",
    "GE07mbh_03_u:148.017c": "kṛte yuge samabhavan svakarmaniratāḥ prajāḥ",
    "GE07mbh_03_u:148.018a": "samāśramaṃ samācāraṃ",
    "GE07mbh_03_u:148.018c": "tadā hi samakarmāṇo varṇā dharmān avāpnuvan",
    "GE07mbh_03_u:148.019a": "ekavedasamāyuktā ekamantravidhikriyāḥ",
    "GE07mbh_03_u:148.019c": "pṛthagdharmās tv ekavedā dharmam ekam anuvratāḥ",
    "GE07mbh_03_u:148.020a": "cāturāśramyayuktena karmaṇā kālayoginā",
    "GE07mbh_03_u:148.020c": "akāmaphalasaṃyogāt prāpnuvanti parāṃ gatim",
    "GE07mbh_03_u:148.021a": "ātmayogasamāyukto dharmo 'yaṃ kṛtalakṣaṇaḥ",
    "GE07mbh_03_u:148.021c": "kṛte yuge catuṣpādaś cāturvarṇyasya śāśvataḥ",
    "GE07mbh_03_u:148.022a": "etat kṛtayugaṃ nāma",
    "GE07mbh_03_u:148.022c": "tretām api nibodha tvaṃ yasmin satraṃ pravartate",
    "GE07mbh_03_u:148.023a": "pādena hrasate dharmo raktatāṃ yāti cācyutaḥ",
    "GE07mbh_03_u:148.023c": "satyapravṛttāś ca narāḥ kriyādharmaparāyaṇāḥ",
    "GE07mbh_03_u:148.024a": "tato yajñāḥ pravartante dharmāś ca vividhāḥ kriyāḥ",
    "GE07mbh_03_u:148.024c": "tretāyāṃ bhāvasaṃkalpāḥ kriyādānaphalodayāḥ",
    "GE07mbh_03_u:148.025a": "pracalanti na vai dharmāt tapodānaparāyaṇāḥ",
    "GE07mbh_03_u:148.025c": "svadharmasthāḥ kriyāvanto janās tretāyuge 'bhavan",
    "GE07mbh_03_u:148.026a": "dvāpare 'pi yuge dharmo dvibhāgonaḥ pravartate",
    "GE07mbh_03_u:148.026c": "viṣṇur vai pītatāṃ yāti caturdhā veda eva ca",
    "GE07mbh_03_u:148.027a": "tato 'nye ca caturvedās trivedāś ca tathāpare",
    "GE07mbh_03_u:148.027c": "dvivedāś caikavedāś cāpy anṛcaś ca tathāpare",
    "GE07mbh_03_u:148.028a": "evaṃ śāstreṣu bhinneṣu bahudhā nīyate kriyā",
    "GE07mbh_03_u:148.028c": "tapodānapravṛttā ca rājasī bhavati prajā",
    "GE07mbh_03_u:148.029a": "ekavedasya cājñānād vedās te bahavaḥ kṛtāḥ",
    "GE07mbh_03_u:148.029c": "satyasya ceha vibhraṃśāt satye kaś cid avasthitaḥ",
    "GE07mbh_03_u:148.030a": "satyāt pracyavamānānāṃ vyādhayo bahavo 'bhavan",
    "GE07mbh_03_u:148.030c": "kāmāś copadravāś caiva tadā daivatakāritāḥ",
    "GE07mbh_03_u:148.031a": "yair ardyamānāḥ subhṛśaṃ tapas tapyanti mānavāḥ",
    "GE07mbh_03_u:148.031c": "kāmakāmāḥ svargakāmā yajñāṃs tanvanti cāpare",
    "GE07mbh_03_u:148.032a": "evaṃ dvāparam āsādya prajāḥ kṣīyanty adharmataḥ",
    "GE07mbh_03_u:148.032c": "pādenaikena kaunteya dharmaḥ kaliyuge sthitaḥ",
    "GE07mbh_03_u:148.033a": "tāmasaṃ yugam āsādya kṛṣṇo bhavati keśavaḥ",
    "GE07mbh_03_u:148.033c": "vedācārāḥ praśāmyanti dharmayajñakriyās tathā",
    "GE07mbh_03_u:148.034a": "ītayo vyādhayas tandrī doṣāḥ krodhādayas tathā",
    "GE07mbh_03_u:148.034c": "upadravāś ca vartante ādhayo vyādhayas tathā",
    "GE07mbh_03_u:148.035a": "yugeṣv āvartamāneṣu dharmo vyāvartate punaḥ",
    "GE07mbh_03_u:148.035c": "dharme vyāvartamāne tu loko vyāvartate punaḥ",
    "GE07mbh_03_u:148.036a": "loke kṣīṇe kṣayaṃ yānti bhāvā lokapravartakāḥ",
    "GE07mbh_03_u:148.036c": "yugakṣayakṛtā dharmāḥ prārthanāni vikurvate",
    "GE07mbh_03_u:148.037a": "etat kaliyugaṃ nāma acirād yat pravartate",
    "GE07mbh_03_u:148.037c": "yugānuvartanaṃ tv etat kurvanti cirajīvinaḥ",
    "GE07mbh_03_u:148.038a": "yac ca te matparijñāne kautūhalam ariṃdama",
    "GE07mbh_03_u:148.038c": "anarthakeṣu ko bhāvaḥ puruṣasya vijānataḥ",
    "GE07mbh_03_u:148.039a": "etat te sarvam ākhyātaṃ yan māṃ tvaṃ paripṛcchasi",
    "GE07mbh_03_u:148.039c": "yugasaṃkhyāṃ mahābāho svasti prāpnuhi gamyatām",
    "GE07mbh_03_u:149.001": "bhīma uvāca",
    "GE07mbh_03_u:149.001a": "pūrvarūpam adṛṣṭvā te na yāsyāmi kathaṃ cana",
    "GE07mbh_03_u:149.001c": "yadi te 'ham anugrāhyo darśayātmānam ātmanā",
    "GE07mbh_03_u:149.002": "vaiśaṃpāyana uvāca",
    "GE07mbh_03_u:149.002a": "evam uktas tu bhīmena smitaṃ kṛtvā plavaṃgamaḥ",
    "GE07mbh_03_u:149.002c": "tad rūpaṃ darśayām āsa yad vai sāgaralaṅghane",
    "GE07mbh_03_u:149.003a": "bhrātuḥ priyam abhīpsan vai cakāra sumahad vapuḥ",
    "GE07mbh_03_u:149.003b-0742_01": "tad rūpaṃ yat purā tasya babhūvodadhilaṅghane",
    "GE07mbh_03_u:149.003c": "dehas tasya tato 'tīva vardhaty āyāmavistaraiḥ",
    "GE07mbh_03_u:149.004a": "tad rūpaṃ kadalīṣaṇḍaṃ chādayann amitadyutiḥ",
    "GE07mbh_03_u:149.004c": "gireś cocchrayam āgamya tasthau tatra sa vānaraḥ",
    "GE07mbh_03_u:149.005a": "samucchritamahākāyo dvitīya iva parvataḥ",
    "GE07mbh_03_u:149.005c": "tāmrekṣaṇas tīkṣṇadaṃṣṭro bhṛkuṭīkṛtalocanaḥ",
    "GE07mbh_03_u:149.005e": "dīrghalāṅgūlam āvidhya diśo vyāpya sthitaḥ kapiḥ",
    "GE07mbh_03_u:149.006a": "tad rūpaṃ mahad ālakṣya bhrātuḥ kauravanandanaḥ",
    "GE07mbh_03_u:149.006c": "visismiye tadā bhīmo jahṛṣe ca punaḥ punaḥ",
    "GE07mbh_03_u:149.007a": "tam arkam iva tejobhiḥ sauvarṇam iva parvatam",
    "GE07mbh_03_u:149.007c": "pradīptam iva cākāśaṃ dṛṣṭvā bhīmo nyamīlayat",
    "GE07mbh_03_u:149.008a": "ābabhāṣe ca hanumān bhīmasenaṃ smayann iva",
    "GE07mbh_03_u:149.008c": "etāvad iha śaktas tvaṃ rūpaṃ draṣṭuṃ mamānagha",
    "GE07mbh_03_u:149.009a": "vardhe 'haṃ cāpy ato bhūyo yāvan me manasepsitam",
    "GE07mbh_03_u:149.009c": "bhīma śatruṣu cātyarthaṃ vardhate mūrtir ojasā",
    "GE07mbh_03_u:149.010a": "tad adbhutaṃ mahāraudraṃ vindhyamandarasaṃnibham",
    "GE07mbh_03_u:149.010c": "dṛṣṭvā hanūmato varṣma saṃbhrāntaḥ pavanātmajaḥ",
    "GE07mbh_03_u:149.011a": "pratyuvāca tato bhīmaḥ saṃprahṛṣṭatanūruhaḥ",
    "GE07mbh_03_u:149.011c": "kṛtāñjalir adīnātmā hanūmantam avasthitam",
    "GE07mbh_03_u:149.012a": "dṛṣṭaṃ pramāṇaṃ vipulaṃ śarīrasyāsya te vibho",
    "GE07mbh_03_u:149.012c": "saṃharasva mahāvīrya svayam ātmānam ātmanā",
    "GE07mbh_03_u:149.013a": "na hi śaknomi tvāṃ draṣṭuṃ divākaram ivoditam",
    "GE07mbh_03_u:149.013c": "aprameyam anādhṛṣyaṃ mainākam iva parvatam",
    "GE07mbh_03_u:149.014a": "vismayaś caiva me vīra sumahān manaso 'dya vai",
    "GE07mbh_03_u:149.014c": "yad rāmas tvayi pārśvasthe svayaṃ rāvaṇam abhyagāt",
    "GE07mbh_03_u:149.015a": "tvam eva śaktas tāṃ laṅkāṃ sayodhāṃ sahavāhanām",
    "GE07mbh_03_u:149.015c": "svabāhubalam āśritya vināśayitum ojasā",
    "GE07mbh_03_u:149.016a": "na hi te kiṃ cid aprāpyaṃ mārutātmaja vidyate",
    "GE07mbh_03_u:149.016c": "tava naikasya paryāpto rāvaṇaḥ sagaṇo yudhi",
    "GE07mbh_03_u:149.017a": "evam uktas tu bhīmena hanūmān plavagarṣabhaḥ",
    "GE07mbh_03_u:149.017c": "pratyuvāca tato vākyaṃ snigdhagambhīrayā girā",
    "GE07mbh_03_u:149.018a": "evam etan mahābāho yathā vadasi bhārata",
    "GE07mbh_03_u:149.018c": "bhīmasena na paryāpto mamāsau rākṣasādhamaḥ",
    "GE07mbh_03_u:149.019a": "mayā tu tasmin nihate rāvaṇe lokakaṇṭake",
    "GE07mbh_03_u:149.019c": "kīrtir naśyed rāghavasya tata etad upekṣitam",
    "GE07mbh_03_u:149.020a": "tena vīreṇa hatvā tu sagaṇaṃ rākṣasādhipam",
    "GE07mbh_03_u:149.020c": "ānītā svapuraṃ sītā loke kīrtiś ca sthāpitā",
    "GE07mbh_03_u:149.021a": "tad gaccha vipulaprajña bhrātuḥ priyahite rataḥ",
    "GE07mbh_03_u:149.021c": "ariṣṭaṃ kṣemam adhvānaṃ vāyunā parirakṣitaḥ",
    "GE07mbh_03_u:149.022a": "eṣa panthāḥ kuruśreṣṭha saugandhikavanāya te",
    "GE07mbh_03_u:149.022c": "drakṣyase dhanadodyānaṃ rakṣitaṃ yakṣarākṣasaiḥ",
    "GE07mbh_03_u:149.023a": "na ca te tarasā kāryaḥ kusumāvacayaḥ svayam",
    "GE07mbh_03_u:149.023c": "daivatāni hi mānyāni puruṣeṇa viśeṣataḥ",
    "GE07mbh_03_u:149.024a": "balihomanamaskārair mantraiś ca bharatarṣabha",
    "GE07mbh_03_u:149.024c": "daivatāni prasādaṃ hi bhaktyā kurvanti bhārata",
    "GE07mbh_03_u:149.025a": "mā tāta sāhasaṃ kārṣīḥ svadharmam anupālaya",
    "GE07mbh_03_u:149.025c": "svadharmasthaḥ paraṃ dharmaṃ budhyasvāgamayasva ca",
    "GE07mbh_03_u:149.026a": "na hi dharmam avijñāya vṛddhān anupasevya ca",
    "GE07mbh_03_u:149.026c": "dharmo vai vedituṃ śakyo bṛhaspatisamair api",
    "GE07mbh_03_u:149.027a": "adharmo yatra dharmākhyo dharmaś cādharmasaṃjñitaḥ",
    "GE07mbh_03_u:149.027c": "vijñātavyo vibhāgena yatra muhyanty abuddhayaḥ",
    "GE07mbh_03_u:149.028a": "ācārasaṃbhavo dharmo dharmād vedāḥ samutthitāḥ",
    "GE07mbh_03_u:149.028c": "vedair yajñāḥ samutpannā yajñair devāḥ pratiṣṭhitāḥ",
    "GE07mbh_03_u:149.029a": "vedācāravidhānoktair yajñair dhāryanti devatāḥ",
    "GE07mbh_03_u:149.029c": "bṛhaspatyuśanoktaiś ca nayair dhāryanti mānavāḥ",
    "GE07mbh_03_u:149.030a": "paṇyākaravaṇijyābhiḥ kṛṣyātho yonipoṣaṇaiḥ",
    "GE07mbh_03_u:149.030c": "vārtayā dhāryate sarvaṃ dharmair etair dvijātibhiḥ",
    "GE07mbh_03_u:149.031a": "trayī vārtā daṇḍanītis tisro vidyā vijānatām",
    "GE07mbh_03_u:149.031c": "tābhiḥ samyakprayuktābhir lokayātrā vidhīyate",
    "GE07mbh_03_u:149.032a": "sā ced dharmakriyā na syāt trayīdharmam ṛte bhuvi",
    "GE07mbh_03_u:149.032c": "daṇḍanītim ṛte cāpi nirmaryādam idaṃ bhavet",
    "GE07mbh_03_u:149.033a": "vārtādharme hy avartantyo vinaśyeyur imāḥ prajāḥ",
    "GE07mbh_03_u:149.033c": "supravṛttais tribhir hy etair dharmaiḥ sūyanti vai prajāḥ",
    "GE07mbh_03_u:149.034a": "dvijānām amṛtaṃ dharmo hy ekaś caivaikavarṇikaḥ",
    "GE07mbh_03_u:149.034c": "yajñādhyayanadānāni trayaḥ sādhāraṇāḥ smṛtāḥ",
    "GE07mbh_03_u:149.035a": "yājanādhyāpane cobhe brāhmaṇānāṃ pratigrahaḥ",
    "GE07mbh_03_u:149.035c": "pālanaṃ kṣatriyāṇāṃ vai vaiśyadharmaś ca poṣaṇam",
    "GE07mbh_03_u:149.036a": "śuśrūṣā tu dvijātīnāṃ śūdrāṇāṃ dharma ucyate",
    "GE07mbh_03_u:149.036c": "bhaikṣahomavratair hīnās tathaiva guruvāsinām",
    "GE07mbh_03_u:149.037a": "kṣatradharmo 'tra kaunteya tava dharmābhirakṣaṇam",
    "GE07mbh_03_u:149.037c": "svadharmaṃ pratipadyasva vinīto niyatendriyaḥ",
    "GE07mbh_03_u:149.038a": "vṛddhaiḥ saṃmantrya sadbhiś ca buddhimadbhiḥ śrutānvitaiḥ",
    "GE07mbh_03_u:149.038c": "susthitaḥ śāsti daṇḍena vyasanī paribhūyate",
    "GE07mbh_03_u:149.039a": "nigrahānugrahaiḥ samyag yadā rājā pravartate",
    "GE07mbh_03_u:149.039c": "tadā bhavati lokasya maryādā suvyavasthitā",
    "GE07mbh_03_u:149.040a": "tasmād deśe ca durge ca śatrumitrabaleṣu ca",
    "GE07mbh_03_u:149.040c": "nityaṃ cāreṇa boddhavyaṃ sthānaṃ vṛddhiḥ kṣayas tathā",
    "GE07mbh_03_u:149.041a": "rājñām upāyāś catvāro buddhimantraḥ parākramaḥ",
    "GE07mbh_03_u:149.041c": "nigrahānugrahau caiva dākṣyaṃ tatkāryasādhanam",
    "GE07mbh_03_u:149.042a": "sāmnā dānena bhedena daṇḍenopekṣaṇena ca",
    "GE07mbh_03_u:149.042c": "sādhanīyāni kāryāṇi samāsavyāsayogataḥ",
    "GE07mbh_03_u:149.043a": "mantramūlā nayāḥ sarve cārāś ca bharatarṣabha",
    "GE07mbh_03_u:149.043c": "sumantritair nayaiḥ siddhis tadvidaiḥ saha mantrayet",
    "GE07mbh_03_u:149.044a": "striyā mūḍhena lubdhena bālena laghunā tathā",
    "GE07mbh_03_u:149.044c": "na mantrayeta guhyāni yeṣu conmādalakṣaṇam",
    "GE07mbh_03_u:149.044d-0743_01": "sarvaṃ doṣakṛtaṃ yeṣāṃ vairaṃ tatra pratiṣṭhitam",
    "GE07mbh_03_u:149.045a": "mantrayet saha vidvadbhiḥ śaktaiḥ karmāṇi kārayet",
    "GE07mbh_03_u:149.045c": "snigdhaiś ca nītivinyāsān mūrkhān sarvatra varjayet",
    "GE07mbh_03_u:149.046a": "dhārmikān dharmakāryeṣu arthakāryeṣu paṇḍitān",
    "GE07mbh_03_u:149.046c": "strīṣu klībān niyuñjīta krūrān krūreṣu karmasu",
    "GE07mbh_03_u:149.047a": "svebhyaś caiva parebhyaś ca kāryākāryasamudbhavā",
    "GE07mbh_03_u:149.047c": "buddhiḥ karmasu vijñeyā ripūṇāṃ ca balābalam",
    "GE07mbh_03_u:149.048a": "buddhyā supratipanneṣu kuryāt sādhuparigraham",
    "GE07mbh_03_u:149.048c": "nigrahaṃ cāpy aśiṣṭeṣu nirmaryādeṣu kārayet",
    "GE07mbh_03_u:149.049a": "nigrahe pragrahe samyag yadā rājā pravartate",
    "GE07mbh_03_u:149.049c": "tadā bhavati lokasya maryādā suvyavasthitā",
    "GE07mbh_03_u:149.050a": "eṣa te vihitaḥ pārtha ghoro dharmo duranvayaḥ",
    "GE07mbh_03_u:149.050b-0744_01": "sāmnā mitrāṇi dānena brāhmaṇaṃ kṛtrimāni ca",
    "GE07mbh_03_u:149.050b-0744_02": "bhedenārīn pradamayet kuṇḍena sādhayet prajāḥ",
    "GE07mbh_03_u:149.050c": "taṃ svadharmavibhāgena vinayastho 'nupālaya",
    "GE07mbh_03_u:149.051a": "tapodharmadamejyābhir viprā yānti yathā divam",
    "GE07mbh_03_u:149.051c": "dānātithyakriyādharmair yānti vaiśyāś ca sadgatim",
    "GE07mbh_03_u:149.051d-0745_01": "dvijaśuśrūṣayā śūdrā labhante gatim uttamām",
    "GE07mbh_03_u:149.052a": "kṣatraṃ yāti tathā svargaṃ bhuvi nigrahapālanaiḥ",
    "GE07mbh_03_u:149.052c": "samyak praṇīya daṇḍaṃ hi kāmadveṣavivarjitāḥ",
    "GE07mbh_03_u:149.052e": "alubdhā vigatakrodhāḥ satāṃ yānti salokatām",
    "GE07mbh_03_u:150.001": "vaiśaṃpāyana uvāca",
    "GE07mbh_03_u:150.001a": "tataḥ saṃhṛtya vipulaṃ tad vapuḥ kāmavardhitam",
    "GE07mbh_03_u:150.001c": "bhīmasenaṃ punar dorbhyāṃ paryaṣvajata vānaraḥ",
    "GE07mbh_03_u:150.002a": "pariṣvaktasya tasyāśu bhrātrā bhīmasya bhārata",
    "GE07mbh_03_u:150.002c": "śramo nāśam upāgacchat sarvaṃ cāsīt pradakṣiṇam",
    "GE07mbh_03_u:150.002d-0746_01": "balaṃ cātibalo mene na me 'sti sadṛśaḥ kva cit",
    "GE07mbh_03_u:150.003a": "tataḥ punar athovāca paryaśrunayano hariḥ",
    "GE07mbh_03_u:150.003c": "bhīmam ābhāṣya sauhārdād bāṣpagadgadayā girā",
    "GE07mbh_03_u:150.004a": "gaccha vīra svam āvāsaṃ smartavyo 'smi kathāntare",
    "GE07mbh_03_u:150.004b-0747_01": "śīghraṃ tu kāryasidhyarthaṃ gaccha tvaṃ pāṇḍunandana",
    "GE07mbh_03_u:150.004b-0747_02": "smartavyo 'smi tvayā vīra kathāsvamitavikrama",
    "GE07mbh_03_u:150.004c": "ihasthaś ca kuruśreṣṭha na nivedyo 'smi kasya cit",
    "GE07mbh_03_u:150.005a": "dhanadasyālayāc cāpi visṛṣṭānāṃ mahābala",
    "GE07mbh_03_u:150.005c": "deśakāla ihāyātuṃ devagandharvayoṣitām",
    "GE07mbh_03_u:150.006a": "mamāpi saphalaṃ cakṣuḥ smāritaś cāsmi rāghavam",
    "GE07mbh_03_u:150.006b-0748_01": "rāmābhidhānaṃ viṣṇuṃ hi jagad dhṛdayanandanam",
    "GE07mbh_03_u:150.006b-0748_02": "sītāvaktrāravindārkaṃ daśāsyadhvāntabhāskaram",
    "GE07mbh_03_u:150.006c": "mānuṣaṃ gātrasaṃsparśaṃ gatvā bhīma tvayā saha",
    "GE07mbh_03_u:150.007a": "tad asmaddarśanaṃ vīra kaunteyāmogham astu te",
    "GE07mbh_03_u:150.007c": "bhrātṛtvaṃ tvaṃ puraskṛtya varaṃ varaya bhārata",
    "GE07mbh_03_u:150.008a": "yadi tāvan mayā kṣudrā gatvā vāraṇasāhvayam",
    "GE07mbh_03_u:150.008c": "dhārtarāṣṭrā nihantavyā yāvad etat karomy aham",
    "GE07mbh_03_u:150.008d-0749_01": "nihatān dhārtarāṣṭrāṃs tu tan me vada ca bhārata",
    "GE07mbh_03_u:150.009a": "śilayā nagaraṃ vā tan marditavyaṃ mayā yadi",
    "GE07mbh_03_u:150.009b-0750_01": "baddhvā duryodhanaṃ cādya ānayāmi tavāntikam",
    "GE07mbh_03_u:150.009c": "yāvad adya karomy etat kāmaṃ tava mahābala",
    "GE07mbh_03_u:150.010a": "bhīmasenas tu tad vākyaṃ śrutvā tasya mahātmanaḥ",
    "GE07mbh_03_u:150.010c": "pratyuvāca hanūmantaṃ prahṛṣṭenāntarātmanā",
    "GE07mbh_03_u:150.011a": "kṛtam eva tvayā sarvaṃ mama vānarapuṃgava",
    "GE07mbh_03_u:150.011c": "svasti te 'stu mahābāho kṣāmaye tvāṃ prasīda me",
    "GE07mbh_03_u:150.012a": "sanāthāḥ pāṇḍavāḥ sarve tvayā nāthena vīryavan",
    "GE07mbh_03_u:150.012c": "tavaiva tejasā sarvān vijeṣyāmo vayaṃ ripūn",
    "GE07mbh_03_u:150.013a": "evam uktas tu hanumān bhīmasenam abhāṣata",
    "GE07mbh_03_u:150.013c": "bhrātṛtvāt sauhṛdāc cāpi kariṣyāmi tava priyam",
    "GE07mbh_03_u:150.014a": "camūṃ vigāhya śatrūṇāṃ śaraśaktisamākulām",
    "GE07mbh_03_u:150.014c": "yadā siṃharavaṃ vīra kariṣyasi mahābala",
    "GE07mbh_03_u:150.014e": "tadāhaṃ bṛṃhayiṣyāmi svaraveṇa ravaṃ tava",
    "GE07mbh_03_u:150.014f-0751_01": "yaṃ śrutvaiva bhaviṣyanti vyasavas te 'rayo raṇe",
    "GE07mbh_03_u:150.015a": "vijayasya dhvajasthaś ca nādān mokṣyāmi dāruṇān",
    "GE07mbh_03_u:150.015c": "śatrūṇāṃ te prāṇaharān ity uktvāntaradhīyata",
    "GE07mbh_03_u:150.015c-0752_01": "**** **** sukhaṃ yena haniṣyatha",
    "GE07mbh_03_u:150.015c-0752_02": "evam ābhāṣya hanumāṃs tadā pāṇḍavanandanam",
    "GE07mbh_03_u:150.015c-0752_03": "mārgam ākhyāya bhīmāya",
    "GE07mbh_03_u:150.015c-0753_01": "**** **** mā bhūt te mānaso jvaraḥ",
    "GE07mbh_03_u:150.015c-0753_02": "mayā hi prāṇasarvasvaṃ lāṅgūle viniveśitam",
    "GE07mbh_03_u:150.015c-0753_03": "śatruprāṇaharaṃ yogyaṃ",
    "GE07mbh_03_u:150.016a": "gate tasmin harivare bhīmo 'pi balināṃ varaḥ",
    "GE07mbh_03_u:150.016c": "tena mārgeṇa vipulaṃ vyacarad gandhamādanam",
    "GE07mbh_03_u:150.017a": "anusmaran vapus tasya śriyaṃ cāpratimāṃ bhuvi",
    "GE07mbh_03_u:150.017c": "māhātmyam anubhāvaṃ ca smaran dāśarather yayau",
    "GE07mbh_03_u:150.018a": "sa tāni ramaṇīyāni vanāny upavanāni ca",
    "GE07mbh_03_u:150.018c": "viloḍayām āsa tadā saugandhikavanepsayā",
    "GE07mbh_03_u:150.019a": "phullapadmavicitrāṇi puṣpitāni vanāni ca",
    "GE07mbh_03_u:150.019a-0754_01": "**** **** sarāṃsi saritas tathā nānākusumacitrāṇi",
    "GE07mbh_03_u:150.019b-0755_01": "phullapadmavicitrāṇi sarāṃsi saritas tathā",
    "GE07mbh_03_u:150.019b-0756_01": "nānāvihagajuṣṭāni paśyati sma samantataḥ",
    "GE07mbh_03_u:150.019c": "mattavāraṇayūthāni paṅkaklinnāni bhārata",
    "GE07mbh_03_u:150.019e": "varṣatām iva meghānāṃ vṛndāni dadṛśe tadā",
    "GE07mbh_03_u:150.020a": "hariṇaiś cañcalāpāṅgair hariṇīsahitair vane",
    "GE07mbh_03_u:150.020c": "saśaṣpakavalaiḥ śrīmān pathi dṛṣṭo drutaṃ yayau",
    "GE07mbh_03_u:150.021a": "mahiṣaiś ca varāhaiś ca śārdūlaiś ca niṣevitam",
    "GE07mbh_03_u:150.021c": "vyapetabhīr giriṃ śauryād bhīmaseno vyagāhata",
    "GE07mbh_03_u:150.022a": "kusumānataśākhaiś ca tāmprapallavakomalaiḥ",
    "GE07mbh_03_u:150.022c": "yācyamāna ivāraṇye drumair mārutakampitaiḥ",
    "GE07mbh_03_u:150.023a": "kṛtapadmāñjalipuṭā mattaṣaṭpadasevitāḥ",
    "GE07mbh_03_u:150.023c": "priyatīrthavanā mārge padminīḥ",
    "GE07mbh_03_u:150.024a": "sajjamānamanodṛṣṭiḥ phulleṣu girisānuṣu",
    "GE07mbh_03_u:150.024c": "draupadīvākyapātheyo bhīmaḥ śīghrataraṃ yayau",
    "GE07mbh_03_u:150.025a": "parivṛtte 'hani tataḥ prakīrṇahariṇe vane",
    "GE07mbh_03_u:150.025c": "kāñcanair vimalaiḥ padmair dadarśa vipulāṃ nadīm",
    "GE07mbh_03_u:150.026a": "mattakāraṇḍavayutāṃ cakravākopaśobhitām",
    "GE07mbh_03_u:150.026c": "racitām iva tasyādrer mālāṃ vimalapaṅkajām",
    "GE07mbh_03_u:150.027a": "tasyāṃ nadyāṃ mahāsattvaḥ saugandhikavanaṃ mahat",
    "GE07mbh_03_u:150.027c": "apaśyat prītijananaṃ bālārkasadṛśadyuti",
    "GE07mbh_03_u:150.028a": "tad dṛṣṭvā labdhakāmaḥ sa manasā pāṇḍunandanaḥ",
    "GE07mbh_03_u:150.028c": "vanavāsaparikliṣṭāṃ jagāma manasā priyām",
    "GE07mbh_03_u:151.001": "vaiśaṃpāyana uvāca",
    "GE07mbh_03_u:151.001a": "sa gatvā nalinīṃ ramyāṃ rākṣasair abhirakṣitām",
    "GE07mbh_03_u:151.001c": "kailāsaśikhare ramye dadarśa śubhakānane",
    "GE07mbh_03_u:151.001d-0757_01": "nīlaśādvalaparyantāṃ citradrumaparicchadām",
    "GE07mbh_03_u:151.002a": "kuberabhavanābhyāśe jātāṃ parvatanirjhare",
    "GE07mbh_03_u:151.002c": "suramyāṃ vipulacchāyāṃ nānādrumalatāvṛtām",
    "GE07mbh_03_u:151.003a": "haritāmbujasaṃchannāṃ divyāṃ kanakapuṣkarām",
    "GE07mbh_03_u:151.003b-0758_01": "nānāpakṣigaṇākīrṇāṃ sūpatīrthām akardamām",
    "GE07mbh_03_u:151.003b-0758_02": "atīva ramyāṃ sujalāṃ jātāṃ parvatasānuṣu",
    "GE07mbh_03_u:151.003c": "pavitrabhūtāṃ lokasya śubhām adbhutadarśanām",
    "GE07mbh_03_u:151.004a": "tatrāmṛtarasaṃ śītaṃ laghu kuntīsutaḥ śubham",
    "GE07mbh_03_u:151.004c": "dadarśa vimalaṃ toyaṃ śivaṃ bahu ca pāṇḍavaḥ",
    "GE07mbh_03_u:151.005a": "tāṃ tu puṣkariṇīṃ ramyāṃ padmasaugandhikāyutām",
    "GE07mbh_03_u:151.005c": "jātarūpamayaiḥ padmaiś channāṃ paramagandhibhiḥ",
    "GE07mbh_03_u:151.006a": "vaiḍūryavaranālaiś ca bahucitrair manoharaiḥ",
    "GE07mbh_03_u:151.006c": "haṃsakāraṇḍavoddhūtaiḥ sṛjadbhir amalaṃ rajaḥ",
    "GE07mbh_03_u:151.007a": "ākrīḍaṃ yakṣarājasya kuberasya mahātmanaḥ",
    "GE07mbh_03_u:151.007c": "gandharvair apsarobhiś ca devaiś ca paramārcitām",
    "GE07mbh_03_u:151.008a": "sevitām ṛṣibhir divyāṃ yakṣaiḥ kiṃpuruṣais tathā",
    "GE07mbh_03_u:151.008c": "rākṣasaiḥ kiṃnaraiś caiva guptāṃ vaiśravaṇena ca",
    "GE07mbh_03_u:151.009a": "tāṃ ca dṛṣṭvaiva kaunteyo bhīmaseno mahābalaḥ",
    "GE07mbh_03_u:151.009c": "babhūva paramaprīto divyaṃ saṃprekṣya tat saraḥ",
    "GE07mbh_03_u:151.010a": "tac ca krodhavaśā nāma rākṣasā rājaśāsanāt",
    "GE07mbh_03_u:151.010c": "rakṣanti śatasāhasrāś citrāyudhaparicchadāḥ",
    "GE07mbh_03_u:151.011a": "te tu dṛṣṭvaiva kaunteyam ajinaiḥ parivāritam",
    "GE07mbh_03_u:151.011c": "rukmāṅgadadharaṃ vīraṃ bhīmaṃ bhīmaparākramam",
    "GE07mbh_03_u:151.012a": "sāyudhaṃ baddhanistriṃśam aśaṅkitam ariṃdamam",
    "GE07mbh_03_u:151.012c": "puṣkarepsum upāyāntam anyonyam abhicukruśuḥ",
    "GE07mbh_03_u:151.013a": "ayaṃ puruṣaśārdūlaḥ sāyudho 'jinasaṃvṛtaḥ",
    "GE07mbh_03_u:151.013c": "yac cikīrṣur iha prāptas tat saṃpraṣṭum ihārhatha",
    "GE07mbh_03_u:151.014a": "tataḥ sarve mahābāhuṃ samāsādya vṛkodaram",
    "GE07mbh_03_u:151.014c": "tejoyuktam apṛcchanta kas tvam ākhyātum arhasi",
    "GE07mbh_03_u:151.015a": "muniveṣadharaś cāsi cīravāsāś ca lakṣyase",
    "GE07mbh_03_u:151.015c": "yadartham asi saṃprāptas tad ācakṣva mahādyute",
    "GE07mbh_03_u:152.001": "bhīma uvāca",
    "GE07mbh_03_u:152.001a": "pāṇḍavo bhīmaseno 'haṃ dharmaputrād anantaraḥ",
    "GE07mbh_03_u:152.001c": "viśālāṃ badarīṃ prāpto bhrātṛbhiḥ saha rākṣasāḥ",
    "GE07mbh_03_u:152.002a": "apaśyat tatra pañcālī saugandhikam anuttamam",
    "GE07mbh_03_u:152.002c": "aniloḍham ito nūnaṃ sā bahūni parīpsati",
    "GE07mbh_03_u:152.003a": "tasyā mām anavadyāṅgyā dharmapatnyāḥ priye sthitam",
    "GE07mbh_03_u:152.003c": "puṣpāhāram iha prāptaṃ nibodhata niśācarāḥ",
    "GE07mbh_03_u:152.004": "rākṣasā ūcuḥ",
    "GE07mbh_03_u:152.004a": "ākrīḍo 'yaṃ kuberasya dayitaḥ puruṣarṣabha",
    "GE07mbh_03_u:152.004c": "neha śakyaṃ manuṣyeṇa vihartuṃ martyadharmiṇā",
    "GE07mbh_03_u:152.005a": "devarṣayas tathā yakṣā devāś cātra vṛkodara",
    "GE07mbh_03_u:152.005c": "āmantrya yakṣapravaraṃ pibanti viharanti ca",
    "GE07mbh_03_u:152.005e": "gandharvāpsarasaś caiva viharanty atra pāṇḍava",
    "GE07mbh_03_u:152.005f-0759_01": "yakṣādhipasyānumate kuberasya mahātmanaḥ",
    "GE07mbh_03_u:152.006a": "anyāyeneha yaḥ kaś cid avamanya dhaneśvaram",
    "GE07mbh_03_u:152.006c": "vihartum icched durvṛttaḥ sa vinaśyed asaṃśayam",
    "GE07mbh_03_u:152.007a": "tam anādṛtya padmāni jihīrṣasi balād itaḥ",
    "GE07mbh_03_u:152.007c": "dharmarājasya cātmānaṃ bravīṣi bhrātaraṃ katham",
    "GE07mbh_03_u:152.007d-0760_01": "teṣāṃ tu vacanaṃ śrutvā vāryamāṇo 'pi pāṇḍavaḥ",
    "GE07mbh_03_u:152.007d-0761_01": "āmantrya yakṣarājaṃ vai tataḥ piba harasva ca",
    "GE07mbh_03_u:152.007d-0761_02": "nāto 'nyathā tvayā śakyaṃ kiṃ cit puṣkaram īkṣitum",
    "GE07mbh_03_u:152.008": "bhīma uvāca",
    "GE07mbh_03_u:152.008a": "rākṣasās taṃ na paśyāmi dhaneśvaram ihāntike",
    "GE07mbh_03_u:152.008c": "dṛṣṭvāpi ca mahārājaṃ nāhaṃ yācitum utsahe",
    "GE07mbh_03_u:152.009a": "na hi yācanti rājāna eṣa dharmaḥ sanātanaḥ",
    "GE07mbh_03_u:152.009c": "na cāhaṃ hātum icchāmi kṣātradharmaṃ kathaṃ cana",
    "GE07mbh_03_u:152.010a": "iyaṃ ca nalinī ramyā jātā parvatanirjhare",
    "GE07mbh_03_u:152.010c": "neyaṃ bhavanam āsādya kuberasya mahātmanaḥ",
    "GE07mbh_03_u:152.011a": "tulyā hi sarvabhūtānām iyaṃ vaiśravaṇasya ca",
    "GE07mbh_03_u:152.011c": "evaṃgateṣu dravyeṣu kaḥ kaṃ yācitum arhati",
    "GE07mbh_03_u:152.012": "vaiśaṃpāyana uvāca",
    "GE07mbh_03_u:152.012a": "ity uktvā rākṣasān sarvān bhīmaseno vyagāhata",
    "GE07mbh_03_u:152.012b-0762_01": "vyagāhata mahābāhur nalinīṃ tāṃ mahābalaḥ",
    "GE07mbh_03_u:152.012b-0763_01": "tāṃ tu puṣkariṇīṃ vīraḥ prabhinna iva kuñjaraḥ",
    "GE07mbh_03_u:152.012c": "tataḥ sa rākṣasair vācā pratiṣiddhaḥ pratāpavān",
    "GE07mbh_03_u:152.012e": "mā maivam iti sakrodhair bhartsayadbhiḥ samantataḥ",
    "GE07mbh_03_u:152.013a": "kadarthīkṛtya tu sa tān rākṣasān bhīmavikramaḥ",
    "GE07mbh_03_u:152.013c": "vyagāhata mahātejās te taṃ sarve nyavārayan",
    "GE07mbh_03_u:152.013d-0764_01": "balāj jagrāha padmāni rakṣasāṃ paśyatāṃ tadā",
    "GE07mbh_03_u:152.013d-0764_02": "te taṃ na mamṛṣur vīrā gṛhṇantaṃ kamalottamān",
    "GE07mbh_03_u:152.013d-0765_01": "agaṇayya sa tān sarvān bhīmasenaḥ pratāpavān",
    "GE07mbh_03_u:152.013d-0765_02": "padmāny agṛhṇāt sahasā pauruṣe sve vyavasthitaḥ",
    "GE07mbh_03_u:152.014a": "gṛhṇīta badhnīta nikṛntatemaṃ; pacāma khādāma ca bhīmasenam",
    "GE07mbh_03_u:152.014c": "kruddhā bruvanto 'nuyayur drutaṃ te; śastrāṇi codyamya vivṛttanetrāḥ",
    "GE07mbh_03_u:152.015a": "tataḥ sa gurvīṃ yamadaṇḍakalpāṃ; mahāgadāṃ kāñcanapaṭṭanaddhām",
    "GE07mbh_03_u:152.015c": "pragṛhya tān abhyapatat tarasvī; tato 'bravīt tiṣṭhata tiṣṭhateti",
    "GE07mbh_03_u:152.016a": "te taṃ tadā tomarapaṭṭiśādyair; vyāvidhya śastraiḥ sahasābhipetuḥ",
    "GE07mbh_03_u:152.016c": "jighāṃsavaḥ krodhavaśāḥ subhīmā; bhīmaṃ samantāt parivavrur ugrāḥ",
    "GE07mbh_03_u:152.017a": "vātena kuntyāṃ balavān sa jātaḥ; śūras tarasvī dviṣatāṃ nihantā",
    "GE07mbh_03_u:152.017c": "satye ca dharme ca rataḥ sadaiva; parākrame śatrubhir apradhṛṣyaḥ",
    "GE07mbh_03_u:152.018a": "teṣāṃ sa mārgān vividhān mahātmā; nihatya śastrāṇi ca śātravāṇām",
    "GE07mbh_03_u:152.018c": "yathāpravīrān nijaghāna vīraḥ; paraḥśatān puṣkariṇīsamīpe",
    "GE07mbh_03_u:152.019a": "te tasya vīryaṃ ca balaṃ ca dṛṣṭvā; vidyābalaṃ bāhubalaṃ tathaiva",
    "GE07mbh_03_u:152.019c": "aśaknuvantaḥ sahitāḥ samantād; dhatapravīrāḥ sahasā nivṛttāḥ",
    "GE07mbh_03_u:152.020a": "vidīryamāṇās tata eva tūrṇam; ākāśam āsthāya vimūḍhasaṃjñāḥ",
    "GE07mbh_03_u:152.020c": "kailāsaśṛṅgāṇy abhidudruvus te; bhīmārditāḥ krodhavaśāḥ prabhagnāḥ",
    "GE07mbh_03_u:152.021a": "sa śakravad dānavadaityasaṃghān; vikramya jitvā ca raṇe 'risaṃghān",
    "GE07mbh_03_u:152.021c": "vigāhya tāṃ puṣkariṇīṃ jitāriḥ; kāmāya jagrāha tato 'mbujāni",
    "GE07mbh_03_u:152.022a": "tataḥ sa pītvāmṛtakalpam ambho; bhūyo babhūvottamavīryatejāḥ",
    "GE07mbh_03_u:152.022c": "utpāṭya jagrāha tato 'mbujāni; saugandhikāny uttamagandhavanti",
    "GE07mbh_03_u:152.023a": "tatas tu te krodhavaśāḥ sametya; dhaneśvaraṃ bhīmabalapraṇunnāḥ",
    "GE07mbh_03_u:152.023c": "bhīmasya vīryaṃ ca balaṃ ca saṃkhye; yathāvad ācakhyur atīva dīnāḥ",
    "GE07mbh_03_u:152.024a": "teṣāṃ vacas tat tu niśamya devaḥ; prahasya rakṣāṃśi tato 'bhyuvāca",
    "GE07mbh_03_u:152.024c": "gṛhṇātu bhīmo jalajāni kāmaṃ; kṛṣṇānimittaṃ viditaṃ mamaitat",
    "GE07mbh_03_u:152.025a": "tato 'bhyanujñāya dhaneśvaraṃ te; jagmuḥ kurūṇāṃ pravaraṃ viroṣāḥ",
    "GE07mbh_03_u:152.025c": "bhīmaṃ ca tasyāṃ dadṛśur nalinyāṃ; yathopajoṣaṃ viharantam ekam",
    "GE07mbh_03_u:153.001": "vaiśaṃpāyana uvāca",
    "GE07mbh_03_u:153.001a": "tatas tāni mahārhāṇi divyāni bharatarṣabha",
    "GE07mbh_03_u:153.001c": "bahūni bahurūpāṇi virajāṃsi samādade",
    "GE07mbh_03_u:153.001d-0765_01": "etasminn antare rājan yudhiṣṭhirasamīpataḥ",
    "GE07mbh_03_u:153.002a": "tato vāyur mahāñ śīghro nīcaiḥ śarkarakarṣaṇaḥ",
    "GE07mbh_03_u:153.002c": "prādurāsīt kharasparśaḥ saṃgrāmam abhicodayan",
    "GE07mbh_03_u:153.003a": "papāta mahatī colkā sanirghātā mahāprabhā",
    "GE07mbh_03_u:153.003c": "niṣprabhaś cābhavat sūryaś channaraśmis tamovṛtaḥ",
    "GE07mbh_03_u:153.004a": "nirghātaś cābhavad bhīmo bhīme vikramam āsthite",
    "GE07mbh_03_u:153.004c": "cacāla pṛthivī cāpi pāṃsuvarṣaṃ papāta ca",
    "GE07mbh_03_u:153.005a": "salohitā diśaś cāsan kharavāco mṛgadvijāḥ",
    "GE07mbh_03_u:153.005c": "tamovṛtam abhūt sarvaṃ na prajñāyata kiṃ cana",
    "GE07mbh_03_u:153.005d-0766_01": "anye ca bahavo bhīmā utpātās tatra jajñire",
    "GE07mbh_03_u:153.006a": "tad adbhutam abhiprekṣya dharmaputro yudhiṣṭhiraḥ",
    "GE07mbh_03_u:153.006c": "uvāca vadatāṃ śreṣṭhaḥ ko 'smān abhibhaviṣyati",
    "GE07mbh_03_u:153.007a": "sajjībhavata bhadraṃ vaḥ pāṇḍavā yuddhadurmadāḥ",
    "GE07mbh_03_u:153.007c": "yathārūpāṇi paśyāmi svabhyagro naḥ parākramaḥ",
    "GE07mbh_03_u:153.008a": "evam uktvā tato rājā vīkṣāṃ cakre samantataḥ",
    "GE07mbh_03_u:153.008c": "apaśyamāno bhīmaṃ ca dharmarājo yudhiṣṭhiraḥ",
    "GE07mbh_03_u:153.009a": "tatra kṛṣṇāṃ yamau caiva samīpasthān ariṃdamaḥ",
    "GE07mbh_03_u:153.009c": "papraccha bhrātaraṃ bhīmaṃ bhīmakarmāṇam āhave",
    "GE07mbh_03_u:153.010a": "kaccin na bhīmaḥ pāñcāli kiṃ cit kṛtyaṃ cikīrṣati",
    "GE07mbh_03_u:153.010c": "kṛtavān api vā vīraḥ sāhasaṃ sāhasapriyaḥ",
    "GE07mbh_03_u:153.011a": "ime hy akasmād utpātā mahāsamaradarśinaḥ",
    "GE07mbh_03_u:153.011c": "darśayanto bhayaṃ tīvraṃ prādurbhūtāḥ samantataḥ",
    "GE07mbh_03_u:153.012a": "taṃ tathā vādinaṃ kṛṣṇā pratyuvāca manasvinī",
    "GE07mbh_03_u:153.012c": "priyā priyaṃ cikīrṣantī mahiṣī cāruhāsinī",
    "GE07mbh_03_u:153.013a": "yat tat saugandhikaṃ rājann āhṛtaṃ mātariśvanā",
    "GE07mbh_03_u:153.013c": "tan mayā bhīmasenasya prītayādyopapāditam",
    "GE07mbh_03_u:153.014a": "api cokto mayā vīro yadi paśyed bahūny api",
    "GE07mbh_03_u:153.014c": "tāni sarvāṇy upādāya śīghram āgamyatām iti",
    "GE07mbh_03_u:153.015a": "sa tu nūnaṃ mahābāhuḥ priyārthaṃ mama pāṇḍavaḥ",
    "GE07mbh_03_u:153.015c": "prāgudīcīṃ diśaṃ rājaṃs tāny āhartum ito gataḥ",
    "GE07mbh_03_u:153.016a": "uktas tv evaṃ tayā rājā yamāv idam athābravīt",
    "GE07mbh_03_u:153.016c": "gacchāma sahitās tūrṇaṃ yena yāto vṛkodaraḥ",
    "GE07mbh_03_u:153.017a": "vahantu rākṣasā viprān yathāśrāntān yathākṛśān",
    "GE07mbh_03_u:153.017c": "tvam apy amarasaṃkāśa vaha kṛṣṇāṃ ghaṭotkaca",
    "GE07mbh_03_u:153.018a": "vyaktaṃ dūram ito bhīmaḥ praviṣṭa iti me matiḥ",
    "GE07mbh_03_u:153.018c": "ciraṃ ca tasya kālo 'yaṃ sa ca vāyusamo jave",
    "GE07mbh_03_u:153.019a": "tarasvī vainateyasya sadṛśo bhuvi laṅghane",
    "GE07mbh_03_u:153.019c": "utpated api cākāśaṃ nipatec ca yathecchakam",
    "GE07mbh_03_u:153.020a": "tam anviyāma bhavatāṃ prabhāvād rajanīcarāḥ",
    "GE07mbh_03_u:153.020c": "purā sa nāparādhnoti siddhānāṃ brahmavādinām",
    "GE07mbh_03_u:153.021a": "tathety uktvā tu te sarve haiḍimbapramukhās tadā",
    "GE07mbh_03_u:153.021c": "uddeśajñāḥ kuberasya nalinyā bharatarṣabha",
    "GE07mbh_03_u:153.022a": "ādāya pāṇḍavāṃś caiva tāṃś ca viprān anekaśaḥ",
    "GE07mbh_03_u:153.022c": "lomaśenaiva sahitāḥ prayayuḥ prītamānasāḥ",
    "GE07mbh_03_u:153.023a": "te gatvā sahitāḥ sarve dadṛśus tatra kānane",
    "GE07mbh_03_u:153.023c": "praphullapaṅkajavatīṃ nalinīṃ sumanoharām",
    "GE07mbh_03_u:153.024a": "taṃ ca bhīmaṃ mahātmānaṃ tasyās tīre vyavasthitam",
    "GE07mbh_03_u:153.024c": "dadṛśur nihatāṃś caiva yakṣān suvipulekṣaṇān",
    "GE07mbh_03_u:153.024d-0767_01": "bhinnakāyākṣibāhūrūn saṃcūrṇitaśirodharān",
    "GE07mbh_03_u:153.024d-0767_02": "taṃ ca bhīmaṃ mahātmānaṃ tasyās tīre vyavasthitam",
    "GE07mbh_03_u:153.024d-0767_03": "sakrodhaṃ stabdhanayanaṃ saṃdaṣṭadaśanacchadam",
    "GE07mbh_03_u:153.025a": "udyamya ca gadāṃ dorbhyāṃ nadītīre vyavasthitam",
    "GE07mbh_03_u:153.025c": "prajāsaṃkṣepasamaye daṇḍahastam ivāntakam",
    "GE07mbh_03_u:153.026a": "taṃ dṛṣṭvā dharmarājas tu pariṣvajya punaḥ punaḥ",
    "GE07mbh_03_u:153.026c": "uvāca ślakṣṇayā vācā kaunteya kim idaṃ kṛtam",
    "GE07mbh_03_u:153.027a": "sāhasaṃ bata bhadraṃ te devānām api cāpriyam",
    "GE07mbh_03_u:153.027c": "punar evaṃ na kartavyaṃ mama ced icchasi priyam",
    "GE07mbh_03_u:153.028a": "anuśāsya ca kaunteyaṃ padmāni pratigṛhya ca",
    "GE07mbh_03_u:153.028c": "tasyām eva nalinyāṃ te vijahrur amaropamāḥ",
    "GE07mbh_03_u:153.029a": "etasminn eva kāle tu pragṛhītaśilāyudhāḥ",
    "GE07mbh_03_u:153.029c": "prādurāsan mahākāyās tasyodyānasya",
    "GE07mbh_03_u:153.029d-0768_01": "uccukruśuś ca te 'nyonyaṃ rākṣasā bhīmadarśanāḥ",
    "GE07mbh_03_u:153.029d-0768_02": "rājñas te vai kuberasya nalinīṃ vanacāriṇaḥ",
    "GE07mbh_03_u:153.029d-0768_03": "saṃbhrāntamanasaḥ sarve vyākulenāntarātmabhiḥ",
    "GE07mbh_03_u:153.029d-0768_04": "upatasthur mahātmānaṃ dharmaputraṃ yudhiṣṭhiram",
    "GE07mbh_03_u:153.030a": "te dṛṣṭvā dharmarājānaṃ devarṣiṃ cāpi lomaśam",
    "GE07mbh_03_u:153.030c": "nakulaṃ sahadevaṃ ca tathānyān brāhmaṇarṣabhān",
    "GE07mbh_03_u:153.030e": "vinayenānatāḥ sarve praṇipetuś ca bhārata",
    "GE07mbh_03_u:153.031a": "sāntvitā dharmarājena praseduḥ kṣaṇadācarāḥ",
    "GE07mbh_03_u:153.031c": "viditāś ca kuberasya tatas te narapuṃgavāḥ",
    "GE07mbh_03_u:153.031e": "ūṣur nāticiraṃ kālaṃ ramamāṇāḥ kurūdvahāḥ vaiśaṃpāyana uvāca",
    "GE07mbh_03_u:153.031f-017_0001": "tasmin nivasamāno 'tha dharmarājo yudhiṣṭhiraḥ",
    "GE07mbh_03_u:153.031f-017_0002": "kṛṣṇayā sahitān bhrātṝn ity uvāca sahadvijān",
    "GE07mbh_03_u:153.031f-017_0003": "dṛṣṭāni tīrthāny asmābhiḥ puṇyāni ca śivāni ca",
    "GE07mbh_03_u:153.031f-017_0004": "manaso hlādanīyāni vanāni ca pṛthak pṛthak",
    "GE07mbh_03_u:153.031f-017_0005": "devaiḥ pūrvaṃ vicīrṇāni munibhiś ca mahātmabhiḥ",
    "GE07mbh_03_u:153.031f-017_0006": "yathākramaviśeṣeṇa dvijaiḥ saṃpūjitāni ca",
    "GE07mbh_03_u:153.031f-017_0007": "ṛṣīṇāṃ pūrvacaritaṃ tathā karma viceṣṭitam",
    "GE07mbh_03_u:153.031f-017_0008": "rājarṣīṇāṃ ca caritaṃ kathāś ca vividhāḥ śubhāḥ",
    "GE07mbh_03_u:153.031f-017_0009": "śṛṇvānās tatra tatra sma āśrameṣu śiveṣu ca",
    "GE07mbh_03_u:153.031f-017_0010": "abhiṣekaṃ dvijaiḥ sārdhaṃ kṛtavanto viśeṣataḥ",
    "GE07mbh_03_u:153.031f-017_0011": "arcitāḥ satataṃ devāḥ puṣpair adbhiḥ sadā ca vaḥ",
    "GE07mbh_03_u:153.031f-017_0012": "yathālabdhair mūlaphalaiḥ pitaraś cāpi tarpitāḥ",
    "GE07mbh_03_u:153.031f-017_0013": "parvateṣu ca ramyeṣu sarveṣu ca saraḥsu ca",
    "GE07mbh_03_u:153.031f-017_0014": "udadhau ca mahāpuṇye sūpaspṛṣṭaṃ mahātmabhiḥ",
    "GE07mbh_03_u:153.031f-017_0015": "ilā sarasvatī sindhur yamunā narmadā tathā",
    "GE07mbh_03_u:153.031f-017_0016": "nānātīrtheṣu ramyeṣu sūpaspṛṣṭaṃ saha dvijaiḥ",
    "GE07mbh_03_u:153.031f-017_0017": "gaṅgādvāram atikramya bahavaḥ parvatāḥ śubhāḥ",
    "GE07mbh_03_u:153.031f-017_0018": "himavān parvataś caiva nānādvijagaṇāyutaḥ",
    "GE07mbh_03_u:153.031f-017_0019": "viśālā badarī dṛṣṭā naranārāyaṇāśramaḥ",
    "GE07mbh_03_u:153.031f-017_0020": "divyā puṣkariṇī dṛṣṭā siddhadevarṣipūjitā",
    "GE07mbh_03_u:153.031f-017_0021": "yathākramaviśeṣeṇa sarvāṇy āyatanāni ca",
    "GE07mbh_03_u:153.031f-017_0022": "darśitāni dvijaśreṣṭhā lomaśena mahātmanā",
    "GE07mbh_03_u:153.031f-017_0023": "imaṃ vaiśravaṇāvāsaṃ puṇyaṃ siddhaniṣevitam",
    "GE07mbh_03_u:153.031f-017_0024": "kathaṃ bhīma gamiṣyāmo gatir antaradhīyatām",
    "GE07mbh_03_u:153.031f-017_0025": "evaṃ bruvati rājendre vāg uvācāśarīriṇī",
    "GE07mbh_03_u:153.031f-017_0026": "na śakyo durgamo gantum ito vaiśravaṇāśramāt",
    "GE07mbh_03_u:153.031f-017_0027": "anenaiva pathā rājan pratigaccha yathāgatam",
    "GE07mbh_03_u:153.031f-017_0028": "naranārāyaṇasthānaṃ badarīty abhiviśrutam",
    "GE07mbh_03_u:153.031f-017_0029": "tasmād yāsyasi kaunteya siddhacāraṇasevitam",
    "GE07mbh_03_u:153.031f-017_0030": "bahupuṣpaphalaṃ ramyam āśramaṃ vṛṣaparvaṇaḥ",
    "GE07mbh_03_u:153.031f-017_0031": "atikramya ca taṃ pārtha tv ārṣṭiṣeṇāśrame vaseḥ",
    "GE07mbh_03_u:153.031f-017_0032": "tato drakṣyasi kaunteya niveśaṃ dhanadasya ca",
    "GE07mbh_03_u:153.031f-017_0033": "etasminn antare vāyur divyagandhavahaḥ śuciḥ",
    "GE07mbh_03_u:153.031f-017_0034": "sukhaprahlādanaḥ śītaḥ puṣpavarṣaṃ vavarṣa ca",
    "GE07mbh_03_u:153.031f-017_0035": "śrutvā tu divyam ākāśād vācaṃ sarve visismiyuḥ",
    "GE07mbh_03_u:153.031f-017_0036": "ṛṣīṇāṃ brāhmaṇānāṃ ca pārthivānāṃ viśeṣataḥ",
    "GE07mbh_03_u:153.031f-017_0037": "śrutvā tan mahad āścaryaṃ dvijo dhaumyo 'bravīt tadā",
    "GE07mbh_03_u:153.031f-017_0038": "na śakyam uttaraṃ vaktum evaṃ bhavatu bhārata",
    "GE07mbh_03_u:153.031f-017_0039": "tato yudhiṣṭhiro rājā pratijagrāha tad vacaḥ",
    "GE07mbh_03_u:153.031f-017_0040": "pratyāgamya punas taṃ tu naranārāyaṇāśramam",
    "GE07mbh_03_u:153.031f-017_0041": "bhīmasenādibhiḥ sarvair bhrātṛbhiḥ parivāritaḥ",
    "GE07mbh_03_u:153.031f-017_0042": "pāñcālyā brāhmaṇāś caiva nyavasanta sukhaṃ tadā",
    "GE07mbh_03_u:153.031f-0769_01": "pratīkṣamāṇā bībhatsuṃ gandhamādanasānuṣu",
    "GE07mbh_03_u:154.001": "vaiśaṃpāyana uvāca",
    "GE07mbh_03_u:154.001a": "tatas tān pariviśvastān vasatas tatra pāṇḍavān",
    "GE07mbh_03_u:154.001b-0770_01": "parvatendre dvijaiḥ sārdhaṃ pārthāgamanakāṅkṣayā",
    "GE07mbh_03_u:154.001c": "gateṣu teṣu rakṣaḥsu bhīmasenātmaje 'pi ca",
    "GE07mbh_03_u:154.001d-0771_01": "ājagāma tadā rakṣo nāmnā khyāto jaṭāsuraḥ",
    "GE07mbh_03_u:154.002a": "rahitān bhīmasenena kadā cit tān yadṛcchayā",
    "GE07mbh_03_u:154.002c": "jahāra dharmarājānaṃ yamau kṛṣṇāṃ ca rākṣasaḥ janamejayaḥ",
    "GE07mbh_03_u:154.002d-0772_01": "brahman kathaṃ dharmarājaṃ yamau kṛṣṇāṃ ca rākṣasaḥ",
    "GE07mbh_03_u:154.002d-0772_02": "jagāma kutra bhīmaś ca gato rākṣasakaṇṭakaḥ",
    "GE07mbh_03_u:154.002d-0772_03": "vaktum arhasi viprāgrya vṛttam etan mamānagha",
    "GE07mbh_03_u:154.003a": "brāhmaṇo mantrakuśalaḥ sarvāstreṣv astravittamaḥ",
    "GE07mbh_03_u:154.003b-0773_01": "jāmadagnyasya śiṣyo 'haṃ rāmasyākliṣṭakarmaṇaḥ",
    "GE07mbh_03_u:154.003c": "iti bruvan pāṇḍaveyān paryupāste sma nityadā",
    "GE07mbh_03_u:154.004a": "parīkṣamāṇaḥ pārthānāṃ kalāpāni dhanūṃṣi ca",
    "GE07mbh_03_u:154.004c": "antaraṃ samabhiprepsur nāmnā khyāto jaṭāsuraḥ",
    "GE07mbh_03_u:154.004c-0774_01": "**** **** draupadyā haraṇaṃ prati",
    "GE07mbh_03_u:154.004c-0774_02": "duṣṭātmā pāpabuddhiḥ sa",
    "GE07mbh_03_u:154.004d-0775_01": "poṣaṇaṃ tasya rājendra cakre pāṇḍavanandanaḥ",
    "GE07mbh_03_u:154.004d-0775_02": "bubudhe na ca taṃ pāpaṃ bhasmacchannam ivānalam",
    "GE07mbh_03_u:154.005a": "sa bhīmasene niṣkrānte mṛgayārtham ariṃdame",
    "GE07mbh_03_u:154.005b-0776_01": "ghaṭotkacaṃ sānucaraṃ dṛṣṭvā vipradrutaṃ diśaḥ",
    "GE07mbh_03_u:154.005b-0776_02": "lomaśaprabhṛtīṃs tāṃs tu maharṣīṃś ca samāhitān",
    "GE07mbh_03_u:154.005b-0776_03": "snātuṃ vinirgatān dṛṣṭvā puṣpārthaṃ ca tapodhanān",
    "GE07mbh_03_u:154.005c": "anyad rūpaṃ samāsthāya vikṛtaṃ bhairavaṃ mahat",
    "GE07mbh_03_u:154.006a": "gṛhītvā sarvaśastrāṇi draupadīṃ parigṛhya ca",
    "GE07mbh_03_u:154.006c": "prātiṣṭhata sa duṣṭātmā trīn gṛhītvā ca pāṇḍavān",
    "GE07mbh_03_u:154.007a": "sahadevas tu yatnena tato 'pakramya pāṇḍavaḥ",
    "GE07mbh_03_u:154.007b-0777_01": "vikramya kauśikaṃ khaḍgaṃ mokṣayitvā grahaṃ ripoḥ",
    "GE07mbh_03_u:154.007c": "ākrandad bhīmasenaṃ vai yena yāto mahābalaḥ",
    "GE07mbh_03_u:154.008a": "tam abravīd dharmarājo hriyamāṇo yudhiṣṭhiraḥ",
    "GE07mbh_03_u:154.008c": "dharmas te hīyate mūḍha na cainaṃ samavekṣase",
    "GE07mbh_03_u:154.009a": "ye 'nye ke cin manuṣyeṣu tiryagyonigatā api",
    "GE07mbh_03_u:154.009b-0778_01": "dharmaṃ te samavekṣante rakṣāṃsi ca viśeṣataḥ",
    "GE07mbh_03_u:154.009b-0778_02": "dharmasya rākṣasā mūlaṃ dharmaṃ te vidur uttamam",
    "GE07mbh_03_u:154.009b-0778_03": "etat parīkṣya sarvaṃ tvaṃ samaye sthātum arhasi",
    "GE07mbh_03_u:154.009b-0778_04": "devāś ca ṛṣayaḥ siddhāḥ pitaraś cāpi rākṣasāḥ",
    "GE07mbh_03_u:154.009c": "gandharvayakṣarakṣāṃsi vayāṃsi paśavas tathā",
    "GE07mbh_03_u:154.009d-0779_01": "tiryag yonigatāś caiva api kīṭapipīlikāḥ",
    "GE07mbh_03_u:154.009e": "manuṣyān upajīvanti tatas tvam upajīvasi",
    "GE07mbh_03_u:154.010a": "samṛddhyā hy asya lokasya loko yuṣmākam ṛdhyate",
    "GE07mbh_03_u:154.010c": "imaṃ ca lokaṃ śocantam anuśocanti devatāḥ",
    "GE07mbh_03_u:154.010e": "pūjyamānāś ca vardhante havyakavyair yathāvidhi",
    "GE07mbh_03_u:154.011a": "vayaṃ rāṣṭrasya goptāro rakṣitāraś ca rākṣasa",
    "GE07mbh_03_u:154.011c": "rāṣṭrasyārakṣyamāṇasya kuto bhūtiḥ kutaḥ sukham",
    "GE07mbh_03_u:154.012a": "na ca rājāvamantavyo rakṣasā jātv anāgasi",
    "GE07mbh_03_u:154.012c": "aṇur apy apacāraś ca nāsty asmākaṃ narāśana",
    "GE07mbh_03_u:154.012d-0780_01": "vighasāśān yathāśaktyā kurmahe devatādiṣu",
    "GE07mbh_03_u:154.012d-0780_02": "gurūṃś ca brāhmaṇāṃś caiva pramāṇapravaṇāḥ sadā",
    "GE07mbh_03_u:154.013a": "drogdhavyaṃ na ca mitreṣu na viśvasteṣu karhi cit",
    "GE07mbh_03_u:154.013c": "yeṣāṃ cānnāni bhuñjīta yatra ca syāt pratiśrayaḥ",
    "GE07mbh_03_u:154.014a": "sa tvaṃ pratiśraye 'smākaṃ pūjyamānaḥ sukhoṣitaḥ",
    "GE07mbh_03_u:154.014c": "bhuktvā cānnāni duṣprajña katham asmāñ jihīrṣasi",
    "GE07mbh_03_u:154.015a": "evam eva vṛthācāro vṛthāvṛddho vṛthāmatiḥ",
    "GE07mbh_03_u:154.015c": "vṛthāmaraṇam arhas tvaṃ vṛthādya na bhaviṣyasi",
    "GE07mbh_03_u:154.016a": "atha ced duṣṭabuddhis tvaṃ sarvair dharmair vivarjitaḥ",
    "GE07mbh_03_u:154.016c": "pradāya śastrāṇy asmākaṃ yuddhena draupadīṃ hara",
    "GE07mbh_03_u:154.017a": "atha cet tvam avijñāya idaṃ karma kariṣyasi",
    "GE07mbh_03_u:154.017c": "adharmaṃ cāpy akīrtiṃ ca loke prāpsyasi kevalam",
    "GE07mbh_03_u:154.018a": "etām adya parāmṛśya striyaṃ rākṣasa mānuṣīm",
    "GE07mbh_03_u:154.018c": "viṣam etat samāloḍya kumbhena prāśitaṃ tvayā",
    "GE07mbh_03_u:154.019a": "tato yudhiṣṭhiras tasya bhārikaḥ samapadyata",
    "GE07mbh_03_u:154.019c": "sa tu bhārābhibhūtātmā na tathā śīghrago 'bhavat",
    "GE07mbh_03_u:154.020a": "athābravīd draupadīṃ ca nakulaṃ ca yudhiṣṭhiraḥ",
    "GE07mbh_03_u:154.020c": "mā bhaiṣṭa rākṣasān mūḍhād gatir asya mayā hṛtā",
    "GE07mbh_03_u:154.021a": "nātidūre mahābāhur bhavitā pavanātmajaḥ",
    "GE07mbh_03_u:154.021c": "asmin muhūrte saṃprāpte na bhaviṣyati rākṣasaḥ",
    "GE07mbh_03_u:154.022a": "sahadevas tu taṃ dṛṣṭvā rākṣasaṃ mūḍhacetasam",
    "GE07mbh_03_u:154.022c": "uvāca vacanaṃ rājan kuntīputraṃ yudhiṣṭhiram",
    "GE07mbh_03_u:154.023a": "rājan kiṃ nāma tat kṛtyaṃ kṣatriyasyāsty ato 'dhikam",
    "GE07mbh_03_u:154.023c": "yad yuddhe 'bhimukhaḥ prāṇāṃs tyajec chatrūñ jayeta vā",
    "GE07mbh_03_u:154.024a": "eṣa cāsmān vayaṃ cainaṃ yudhyamānāḥ paraṃtapa",
    "GE07mbh_03_u:154.024c": "sūdayema mahābāho deśakālo hy ayaṃ nṛpa",
    "GE07mbh_03_u:154.025a": "kṣatradharmasya saṃprāptaḥ kālaḥ satyaparākrama",
    "GE07mbh_03_u:154.025c": "jayantaḥ pātyamānā vā prāptum arhāma sadgatim",
    "GE07mbh_03_u:154.026a": "rākṣase jīvamāne 'dya ravir astam iyād yadi",
    "GE07mbh_03_u:154.026c": "nāhaṃ brūyāṃ punar jātu kṣatriyo 'smīti bhārata",
    "GE07mbh_03_u:154.027a": "bho bho rākṣasa tiṣṭhasva sahadevo 'smi pāṇḍavaḥ",
    "GE07mbh_03_u:154.027c": "hatvā vā māṃ nayasvainān hato vādyeha svapsyasi",
    "GE07mbh_03_u:154.028a": "tathaiva tasmin bruvati bhīmaseno yadṛcchayā",
    "GE07mbh_03_u:154.028c": "prādṛśyata mahābāhuḥ savajra iva vāsavaḥ",
    "GE07mbh_03_u:154.029a": "so 'paśyad bhrātarau tatra draupadīṃ ca yaśasvinīm",
    "GE07mbh_03_u:154.029c": "kṣitisthaṃ sahadevaṃ ca kṣipantaṃ rākṣasaṃ tadā",
    "GE07mbh_03_u:154.030a": "mārgāc ca rākṣasaṃ mūḍhaṃ kālopahatacetasam",
    "GE07mbh_03_u:154.030c": "bhramantaṃ tatra tatraiva daivena vinivāritam",
    "GE07mbh_03_u:154.031a": "bhrātṝṃs tān hriyato dṛṣṭvā draupadīṃ ca mahābalaḥ",
    "GE07mbh_03_u:154.031c": "krodham āhārayad bhīmo rākṣasaṃ cedam abravīt",
    "GE07mbh_03_u:154.032a": "vijñāto 'si mayā pūrvaṃ ceṣṭañ śastraparīkṣaṇe",
    "GE07mbh_03_u:154.032c": "āsthā tu tvayi me nāsti yato 'si na hatas tadā",
    "GE07mbh_03_u:154.032e": "brahmarūpapraticchanno na no vadasi cāpriyam",
    "GE07mbh_03_u:154.033a": "priyeṣu caramāṇaṃ tvāṃ na caivāpriyakāriṇam",
    "GE07mbh_03_u:154.033c": "atithiṃ brahmarūpaṃ ca kathaṃ hanyām anāgasam",
    "GE07mbh_03_u:154.033e": "rākṣasaṃ manyamāno 'pi yo hanyān narakaṃ vrajet",
    "GE07mbh_03_u:154.034a": "apakvasya ca kālena vadhas tava na vidyate",
    "GE07mbh_03_u:154.034c": "nūnam adyāsi saṃpakvo yathā te matir īdṛśī",
    "GE07mbh_03_u:154.034e": "dattā kṛṣṇāpaharaṇe kālenādbhutakarmaṇā",
    "GE07mbh_03_u:154.034f-0781_01": "so 'pi kālaṃ samāsādya tathādya na bhaviṣyasi",
    "GE07mbh_03_u:154.035a": "baḍiśo 'yaṃ tvayā grastaḥ kālasūtreṇa lambitaḥ",
    "GE07mbh_03_u:154.035c": "matsyo 'mbhasīva syūtāsyaḥ kathaṃ me 'dya gamiṣyasi",
    "GE07mbh_03_u:154.036a": "yaṃ cāsi prasthito deśaṃ manaḥ pūrvaṃ gataṃ ca te",
    "GE07mbh_03_u:154.036c": "na taṃ gantāsi gantāsi mārgaṃ bakahiḍimbayoḥ",
    "GE07mbh_03_u:154.037a": "evam uktas tu bhīmena rākṣasaḥ kālacoditaḥ",
    "GE07mbh_03_u:154.037c": "bhīta utsṛjya tān sarvān yuddhāya samupasthitaḥ",
    "GE07mbh_03_u:154.038a": "abravīc ca punar bhīmaṃ roṣāt prasphuritādharaḥ",
    "GE07mbh_03_u:154.038c": "na me mūḍhā diśaḥ pāpa tvadarthaṃ me vilambanam",
    "GE07mbh_03_u:154.039a": "śrutā me rākṣasā ye ye tvayā vinihatā raṇe",
    "GE07mbh_03_u:154.039c": "teṣām adya kariṣyāmi tavāsreṇodakakriyām",
    "GE07mbh_03_u:154.040a": "evam uktas tato bhīmaḥ sṛkkiṇī parisaṃlihan",
    "GE07mbh_03_u:154.040c": "smayamāna iva krodhāt sākṣāt kālāntakopamaḥ",
    "GE07mbh_03_u:154.040d-0782_01": "bruvan vai tiṣṭha tiṣṭheti krodhasaṃraktalocanaḥ",
    "GE07mbh_03_u:154.040e": "bāhusaṃrambham evecchann abhidudrāva rākṣasam",
    "GE07mbh_03_u:154.041a": "rākṣaso 'pi tadā bhīmaṃ yuddhārthinam avasthitam",
    "GE07mbh_03_u:154.041b-0783_01": "muhur muhur vyādadānaḥ sṛkkiṇī parisaṃlihan",
    "GE07mbh_03_u:154.041c": "abhidudrāva saṃrabdho balo vajradharaṃ yathā",
    "GE07mbh_03_u:154.041d-0784_01": "bhīmaseno 'py avaṣṭabdho niyuddhāyābhavat sthitaḥ",
    "GE07mbh_03_u:154.041d-0784_02": "rākṣaso 'pi ca visrabdho bāhuyuddham akāṅkṣata",
    "GE07mbh_03_u:154.042a": "vartamāne tadā tābhyāṃ bāhuyuddhe sudāruṇe",
    "GE07mbh_03_u:154.042c": "mādrīputrāv abhikruddhāv ubhāv apy abhyadhāvatām",
    "GE07mbh_03_u:154.043a": "nyavārayat tau prahasan kuntīputro vṛkodaraḥ",
    "GE07mbh_03_u:154.043c": "śakto 'haṃ rākṣasasyeti prekṣadhvam iti cābravīt",
    "GE07mbh_03_u:154.044a": "ātmanā bhrātṛbhiś cāhaṃ dharmeṇa sukṛtena ca",
    "GE07mbh_03_u:154.044c": "iṣṭena ca śape rājan sūdayiṣyāmi rākṣasam",
    "GE07mbh_03_u:154.045a": "ity evam uktvā tau vīrau spardhamānau parasparam",
    "GE07mbh_03_u:154.045c": "bāhubhiḥ samasajjetām ubhau rakṣovṛkodarau",
    "GE07mbh_03_u:154.046a": "tayor āsīt saṃprahāraḥ kruddhayor bhīmarakṣasoḥ",
    "GE07mbh_03_u:154.046c": "amṛṣyamāṇayoḥ saṃkhye devadānavayor iva",
    "GE07mbh_03_u:154.047a": "ārujyārujya tau vṛkṣān anyonyam abhijaghnatuḥ",
    "GE07mbh_03_u:154.047c": "jīmūtāv iva gharmānte vinadantau mahābalau",
    "GE07mbh_03_u:154.048a": "babhañjatur mahāvṛkṣān ūrubhir balināṃ varau",
    "GE07mbh_03_u:154.048c": "anyonyenābhisaṃrabdhau parasparajayaiṣiṇau",
    "GE07mbh_03_u:154.049a": "tad vṛkṣayuddham abhavan mahīruhavināśanam",
    "GE07mbh_03_u:154.049c": "vālisugrīvayor bhrātroḥ pureva kapisiṃhayoḥ",
    "GE07mbh_03_u:154.050a": "āvidhyāvidhya tau vṛkṣān muhūrtam itaretaram",
    "GE07mbh_03_u:154.050c": "tāḍayām āsatur ubhau vinadantau muhur muhuḥ",
    "GE07mbh_03_u:154.051a": "tasmin deśe yadā vṛkṣāḥ sarva eva nipātitāḥ",
    "GE07mbh_03_u:154.051c": "puñjīkṛtāś ca śataśaḥ parasparavadhepsayā",
    "GE07mbh_03_u:154.052a": "tadā śilāḥ samādāya muhūrtam iva bhārata",
    "GE07mbh_03_u:154.052c": "mahābhrair iva śailendrau yuyudhāte mahābalau",
    "GE07mbh_03_u:154.053a": "ugrābhir ugrarūpābhir bṛhatībhiḥ parasparam",
    "GE07mbh_03_u:154.053c": "vajrair iva mahāvegair ājaghnatur amarṣaṇau",
    "GE07mbh_03_u:154.054a": "abhihatya ca bhūyas tāv anyonyaṃ baladarpitau",
    "GE07mbh_03_u:154.054c": "bhujābhyāṃ parigṛhyātha cakarṣāte gajāv iva",
    "GE07mbh_03_u:154.055a": "muṣṭibhiś ca mahāghorair anyonyam abhipetatuḥ",
    "GE07mbh_03_u:154.055c": "tayoś caṭacaṭāśabdo babhūva sumahātmanoḥ",
    "GE07mbh_03_u:154.056a": "tataḥ saṃhṛtya muṣṭiṃ tu pañcaśīrṣam ivoragam",
    "GE07mbh_03_u:154.056c": "vegenābhyahanad bhīmo rākṣasasya śirodharām",
    "GE07mbh_03_u:154.057a": "tataḥ śrāntaṃ tu tad rakṣo bhīmasenabhujāhatam",
    "GE07mbh_03_u:154.057c": "supariśrāntam ālakṣya bhīmaseno 'bhyavartata",
    "GE07mbh_03_u:154.058a": "tata enaṃ mahābāhur bāhubhyām amaropamaḥ",
    "GE07mbh_03_u:154.058c": "samutkṣipya balād bhīmo niṣpipeṣa mahītale",
    "GE07mbh_03_u:154.058d-0785_01": "tataḥ saṃpīḍya balavad bhujābhyāṃ krodhamūrchitaḥ",
    "GE07mbh_03_u:154.059a": "tasya gātrāṇi sarvāṇi cūrṇayām āsa pāṇḍavaḥ",
    "GE07mbh_03_u:154.059c": "aratninā cābhihatya śiraḥ kāyād apāharat",
    "GE07mbh_03_u:154.060a": "saṃdaṣṭoṣṭhaṃ vivṛttākṣaṃ phalaṃ vṛntād iva cyutam",
    "GE07mbh_03_u:154.060c": "jaṭāsurasya tu śiro bhīmasenabalād dhṛtam",
    "GE07mbh_03_u:154.060e": "papāta rudhirādigdhaṃ",
    "GE07mbh_03_u:154.061a": "taṃ nihatya maheṣvāso yudhiṣṭhiram upāgamat",
    "GE07mbh_03_u:154.061a-0786_01": "**** **** dānavendram iveśvaraḥ",
    "GE07mbh_03_u:154.061a-0786_02": "babhūva puruṣavyāghraḥ prahṛṣṭa iva pāṇḍavaḥ",
    "GE07mbh_03_u:154.061a-0786_03": "tato yudhiṣṭhiro rājā dhaumyaḥ kṛṣṇā yamau tathā",
    "GE07mbh_03_u:154.061a-0786_04": "bhīmasenam upāyāntaṃ dadṛśus te ca pāṇḍavam",
    "GE07mbh_03_u:154.061a-0786_05": "upasaṃhṛtya dhaumyaṃ ca pāṇḍavaṃ ca yudhiṣṭhiram",
    "GE07mbh_03_u:154.061a-0786_06": "paryaṣvajata durdharṣo yamau cāpi vṛkodaraḥ",
    "GE07mbh_03_u:154.061a-0786_07": "hataṃ jaṭāsuraṃ dṛṣṭvā pāñcālī bhīmam acyutam",
    "GE07mbh_03_u:154.061a-0786_08": "muditaṃ pūjayām āsa paulomīva puraṃdaram",
    "GE07mbh_03_u:154.061a-0786_09": "saṃpūjitaḥ * * sadbhir brāhmaṇān abhivādya ca",
    "GE07mbh_03_u:154.061a-0786_10": "jitārir mudito bhīmo babhūva bharatarṣabhaḥ",
    "GE07mbh_03_u:154.061c": "stūyamāno dvijāgryais tair marudbhir iva vāsavaḥ",
    "GE07mbh_03_u:155.001": "vaiśaṃpāyana uvāca",
    "GE07mbh_03_u:155.001a": "nihate rākṣase tasmin punar nārāyaṇāśramam",
    "GE07mbh_03_u:155.001c": "abhyetya rājā kaunteyo nivāsam akarot prabhuḥ",
    "GE07mbh_03_u:155.002a": "sa samānīya tān sarvān bhrātṝn ity abravīd vacaḥ",
    "GE07mbh_03_u:155.002c": "draupadyā sahitān kāle saṃsmaran bhrātaraṃ jayam",
    "GE07mbh_03_u:155.003a": "samāś catasro 'bhigatāḥ śivena caratāṃ vane",
    "GE07mbh_03_u:155.003c": "kṛtoddeśaś ca bībhatsuḥ pañcamīm abhitaḥ samām",
    "GE07mbh_03_u:155.004a": "prāpya parvatarājānaṃ śvetaṃ śikhariṇāṃ varam",
    "GE07mbh_03_u:155.004b-0787_01": "puṣpitair drumakhaṇḍaiś ca mattakokilaṣaṭpadaiḥ",
    "GE07mbh_03_u:155.004b-0787_02": "mayūraiś cātakaiś cāpi nityotsavavibhūṣitam",
    "GE07mbh_03_u:155.004b-0787_03": "vyāghrair varāhair mahiṣair gavayair hariṇais tathā",
    "GE07mbh_03_u:155.004b-0787_04": "śvāpadair vyālarūpaiś ca rurubhiś ca niṣevitam",
    "GE07mbh_03_u:155.004b-0787_05": "phullaiḥ sahasrapatraiś ca śatapatrais tathotpalaiḥ",
    "GE07mbh_03_u:155.004b-0787_06": "praphullaiḥ kamalaiś caiva tathā nīlotpalair api",
    "GE07mbh_03_u:155.004b-0787_07": "mahāpuṇyaṃ pavitraṃ ca surāsuraniṣevitam",
    "GE07mbh_03_u:155.004c": "tatrāpi ca kṛtoddeśaḥ samāgamadidṛkṣubhiḥ",
    "GE07mbh_03_u:155.005a": "kṛtaś ca samayas tena pārthenāmitatejasā",
    "GE07mbh_03_u:155.005c": "pañca varṣāṇi vatsyāmi vidyārthīti purā mayi",
    "GE07mbh_03_u:155.006a": "tatra gāṇḍīvadhanvānam avāptāstram ariṃdamam",
    "GE07mbh_03_u:155.006c": "devalokād imaṃ lokaṃ drakṣyāmaḥ punarāgatam",
    "GE07mbh_03_u:155.007a": "ity uktvā brāhmaṇān sarvān āmantrayata pāṇḍavaḥ",
    "GE07mbh_03_u:155.007c": "kāraṇaṃ caiva tat teṣām ācacakṣe tapasvinām",
    "GE07mbh_03_u:155.008a": "tam ugratapasaḥ prītāḥ kṛtvā pārthaṃ pradakṣiṇam",
    "GE07mbh_03_u:155.008c": "brāhmaṇās te 'nvamodanta śivena kuśalena ca",
    "GE07mbh_03_u:155.009a": "sukhodarkam imaṃ kleśam acirād bharatarṣabha",
    "GE07mbh_03_u:155.009c": "kṣatradharmeṇa dharmajña tīrtvā gāṃ pālayiṣyasi",
    "GE07mbh_03_u:155.010a": "tat tu rājā vacas teṣāṃ pratigṛhya tapasvinām",
    "GE07mbh_03_u:155.010c": "pratasthe saha viprais tair bhrātṛbhiś ca paraṃtapaḥ",
    "GE07mbh_03_u:155.011a": "draupadyā sahitaḥ śrīmān haiḍimbeyādibhis tathā",
    "GE07mbh_03_u:155.011c": "rākṣasair anuyātaś ca lomaśenābhirakṣitaḥ",
    "GE07mbh_03_u:155.012a": "kva cij jagāma padbhyāṃ tu rākṣasair uhyate kva cit",
    "GE07mbh_03_u:155.012c": "tatra tatra mahātejā bhrātṛbhiḥ saha suvrataḥ",
    "GE07mbh_03_u:155.013a": "tato yudhiṣṭhiro rājā bahūn kleśān vicintayan",
    "GE07mbh_03_u:155.013c": "siṃhavyāghragajākīrṇām udīcīṃ prayayau diśam",
    "GE07mbh_03_u:155.014a": "avekṣamāṇaḥ kailāsaṃ mainākaṃ caiva parvatam",
    "GE07mbh_03_u:155.014c": "gandhamādanapādāṃś ca meruṃ cāpi śiloccayam",
    "GE07mbh_03_u:155.015a": "upary upari śailasya bahvīś ca saritaḥ śivāḥ",
    "GE07mbh_03_u:155.015c": "prasthaṃ himavataḥ puṇyaṃ yayau saptadaśe 'hani",
    "GE07mbh_03_u:155.016a": "dadṛśuḥ pāṇḍavā rājan gandhamādanam antikāt",
    "GE07mbh_03_u:155.016c": "pṛṣṭhe himavataḥ puṇye",
    "GE07mbh_03_u:155.017a": "salilāvartasaṃjātaiḥ puṣpitaiś ca mahīruhaiḥ",
    "GE07mbh_03_u:155.017c": "samāvṛtaṃ puṇyatamam āśramaṃ vṛṣaparvaṇaḥ",
    "GE07mbh_03_u:155.018a": "tam upakramya rājarṣiṃ dharmātmānam ariṃdamāḥ",
    "GE07mbh_03_u:155.018c": "pāṇḍavā vṛṣaparvāṇam avandanta gataklamāḥ",
    "GE07mbh_03_u:155.019a": "abhyanandat sa rājarṣiḥ putravad bharatarṣabhān",
    "GE07mbh_03_u:155.019c": "pūjitāś cāvasaṃs tatra saptarātram ariṃdamāḥ",
    "GE07mbh_03_u:155.020a": "aṣṭame 'hani saṃprāpte tam ṛṣiṃ lokaviśrutam",
    "GE07mbh_03_u:155.020c": "āmantrya vṛṣaparvāṇaṃ prasthānaṃ samarocayan",
    "GE07mbh_03_u:155.021a": "ekaikaśaś ca tān viprān nivedya vṛṣaparvaṇe",
    "GE07mbh_03_u:155.021c": "nyāsabhūtān yathākālaṃ bandhūn iva susatkṛtān",
    "GE07mbh_03_u:155.021d-0788_01": "paribarhaṃ ca taṃ śeṣaṃ paridāya mahātmane",
    "GE07mbh_03_u:155.022a": "tatas te varavastrāṇi śubhāny ābharaṇāni ca",
    "GE07mbh_03_u:155.022c": "nyadadhuḥ pāṇḍavās tasminn āśrame vṛṣaparvaṇaḥ",
    "GE07mbh_03_u:155.023a": "atītānāgate vidvān kuśalaḥ sarvadharmavit",
    "GE07mbh_03_u:155.023c": "anvaśāsat sa dharmajñaḥ putravad bharatarṣabhān",
    "GE07mbh_03_u:155.024a": "te 'nujñātā mahātmānaḥ prayayur diśam uttarām",
    "GE07mbh_03_u:155.024c": "kṛṣṇayā sahitā vīrā brāhmaṇaiś ca mahātmabhiḥ",
    "GE07mbh_03_u:155.024e": "tān prasthitān anvagacchad vṛṣaparvā mahīpatiḥ",
    "GE07mbh_03_u:155.025a": "upanyasya mahātejā viprebhyaḥ pāṇḍavāṃs tadā",
    "GE07mbh_03_u:155.025c": "anusaṃsādhya kaunteyān āśīrbhir abhinandya ca",
    "GE07mbh_03_u:155.025e": "vṛṣaparvā nivavṛte panthānam upadiśya ca",
    "GE07mbh_03_u:155.026a": "nānāmṛgagaṇair juṣṭaṃ kaunteyaḥ satyavikramaḥ",
    "GE07mbh_03_u:155.026c": "padātir bhrātṛbhiḥ sārdhaṃ prātiṣṭhata yudhiṣṭhiraḥ",
    "GE07mbh_03_u:155.027a": "nānādrumanirodheṣu vasantaḥ śailasānuṣu",
    "GE07mbh_03_u:155.027c": "parvataṃ viviśuḥ śvetaṃ caturthe 'hani pāṇḍavāḥ",
    "GE07mbh_03_u:155.028a": "mahābhraghanasaṃkāśaṃ salilopahitaṃ śubham",
    "GE07mbh_03_u:155.028c": "maṇikāñcanaramyaṃ ca śailaṃ nānāsamucchrayam",
    "GE07mbh_03_u:155.028d-0789_01": "ramyaṃ himavataḥ prasthaṃ bahukandaranirjharam",
    "GE07mbh_03_u:155.028d-0789_02": "śilāvihaṃgaviṭapaṃ latāpādapasaṃkulam",
    "GE07mbh_03_u:155.029a": "te samāsādya panthānaṃ yathoktaṃ vṛṣaparvaṇā",
    "GE07mbh_03_u:155.029c": "anusasrur yathoddeśaṃ paśyanto vividhān nagān",
    "GE07mbh_03_u:155.030a": "upary upari śailasya guhāḥ paramadurgamāḥ",
    "GE07mbh_03_u:155.030c": "sudurgamāṃs te subahūn sukhenaivābhicakramuḥ",
    "GE07mbh_03_u:155.031a": "dhaumyaḥ kṛṣṇā ca pārthāś ca lomaśaś ca mahān ṛṣiḥ",
    "GE07mbh_03_u:155.031c": "agaman sahitās tatra na kaś cid avahīyate",
    "GE07mbh_03_u:155.032a": "te mṛgadvijasaṃghuṣṭaṃ nānādvijasamākulam",
    "GE07mbh_03_u:155.032c": "śākhāmṛgagaṇaiś caiva sevitaṃ sumanoharam",
    "GE07mbh_03_u:155.033a": "puṇyaṃ padmasaropetaṃ sapalvalamahāvanam",
    "GE07mbh_03_u:155.033c": "upatasthur mahāvīryā mālyavantaṃ mahāgirim",
    "GE07mbh_03_u:155.033d-0790_01": "gajasaṃghasamāvāsaṃ siṃhavyāghragaṇāyutam",
    "GE07mbh_03_u:155.034a": "tataḥ kiṃpuruṣāvāsaṃ",
    "GE07mbh_03_u:155.034c": "dadṛśur hṛṣṭaromāṇaḥ parvataṃ gandhamādanam",
    "GE07mbh_03_u:155.035a": "vidyādharānucaritaṃ kiṃnarībhis tathaiva ca",
    "GE07mbh_03_u:155.035c": "gajasiṃhasamākīrṇam udīrṇaśarabhāyutam",
    "GE07mbh_03_u:155.035d-0791_01": "śarabhonnādasaṃghuṣṭaṃ nānāmṛganiṣevitam",
    "GE07mbh_03_u:155.036a": "upetam anyaiś ca tadā mṛgair mṛduninādibhiḥ",
    "GE07mbh_03_u:155.036c": "te gandhamādanavanaṃ tan nandanavanopamam",
    "GE07mbh_03_u:155.037a": "muditāḥ pāṇḍutanayā manohṛdayanandanam",
    "GE07mbh_03_u:155.037c": "viviśuḥ kramaśo vīrā araṇyaṃ śubhakānanam",
    "GE07mbh_03_u:155.038a": "draupadīsahitā vīrās taiś ca viprair mahātmabhiḥ",
    "GE07mbh_03_u:155.038c": "śṛṇvantaḥ prītijananān valgūn madakalāñ śubhān",
    "GE07mbh_03_u:155.038e": "śrotraramyān sumadhurāñ śabdān khagamukheritān",
    "GE07mbh_03_u:155.039a": "sarvartuphalabhārāḍhyān sarvartukusumojjvalān",
    "GE07mbh_03_u:155.039c": "paśyantaḥ pādapāṃś cāpi phalabhārāvanāmitān",
    "GE07mbh_03_u:155.040a": "āmrān āmrātakān phullān nārikelān satindukān",
    "GE07mbh_03_u:155.040c": "ajātakāṃs tathā jīrān dāḍimān bījapūrakān",
    "GE07mbh_03_u:155.041a": "panasāṃl likucān mocān kharjūrān āmravetasān",
    "GE07mbh_03_u:155.041c": "pārāvatāṃs tathā kṣaudrān nīpāṃś cāpi manoramān",
    "GE07mbh_03_u:155.042a": "bilvān kapitthāñ jambūṃś ca kāśmarīr badarīs tathā",
    "GE07mbh_03_u:155.042c": "plakṣān udumbaravaṭān aśvatthān kṣīriṇas tathā",
    "GE07mbh_03_u:155.042e": "bhallātakān āmalakān",
    "GE07mbh_03_u:155.043a": "iṅgudān karavīrāṃś ca tindukāṃś ca mahāphalān",
    "GE07mbh_03_u:155.043c": "etān anyāṃś ca vividhān gandhamādanasānuṣu",
    "GE07mbh_03_u:155.044a": "phalair amṛtakalpais tān ācitān svādubhis tarūn",
    "GE07mbh_03_u:155.044c": "tathaiva campakāśokān ketakān bakulāṃs tathā",
    "GE07mbh_03_u:155.045a": "puṃnāgān saptaparṇāṃś ca karṇikārān saketakān",
    "GE07mbh_03_u:155.045c": "pāṭalān kuṭajān ramyān mandārendīvarāṃs tathā",
    "GE07mbh_03_u:155.046a": "pārijātān kovidārān devadārutarūṃs tathā",
    "GE07mbh_03_u:155.046c": "śālāṃs tālāṃs tamālāṃś ca priyālān bakulāṃs tathā",
    "GE07mbh_03_u:155.046e": "śālmalīḥ kiṃśukāśokāñ śiṃśapāṃs taralāṃs tathā",
    "GE07mbh_03_u:155.047a": "cakoraiḥ śatapatraiś ca bhṛṅgarājais tathā śukaiḥ",
    "GE07mbh_03_u:155.047c": "kokilaiḥ kalaviṅkaiś ca hārītair jīvajīvakaiḥ",
    "GE07mbh_03_u:155.048a": "priyavrataiś cātakaiś ca tathānyair vividhaiḥ khagaiḥ",
    "GE07mbh_03_u:155.048c": "śrotraramyaṃ sumadhuraṃ kūjadbhiś cāpy adhiṣṭhitān",
    "GE07mbh_03_u:155.049a": "sarāṃsi ca vicitrāṇi prasannasalilāni ca",
    "GE07mbh_03_u:155.049c": "kumudaiḥ puṇḍarīkaiś ca tathā kokanadotpalaiḥ",
    "GE07mbh_03_u:155.049e": "kahlāraiḥ kamalaiś caiva ācitāni samantataḥ",
    "GE07mbh_03_u:155.050a": "kadambaiś cakravākaiś ca kurarair jalakukkuṭaiḥ",
    "GE07mbh_03_u:155.050c": "kāraṇḍavaiḥ plavair haṃsair bakair madgubhir eva ca",
    "GE07mbh_03_u:155.050e": "etaiś cānyaiś ca kīrṇāni samantāj jalacāribhiḥ",
    "GE07mbh_03_u:155.051a": "hṛṣṭais tathā tāmarasarasāsavamadālasaiḥ padmodaracyutarajaḥkiñjalkāruṇarañjitaiḥ",
    "GE07mbh_03_u:155.052a": "madhurasvarair madhukarair virutān kamalākarān",
    "GE07mbh_03_u:155.052c": "paśyantas te manoramyān gandhamādanasānuṣu",
    "GE07mbh_03_u:155.053a": "tathaiva padmaṣaṇḍaiś ca maṇḍiteṣu samantataḥ",
    "GE07mbh_03_u:155.053c": "śikhaṇḍinībhiḥ sahitāṃl latāmaṇḍapakeṣu ca",
    "GE07mbh_03_u:155.053e": "meghatūryaravoddāmamadanākulitān bhṛśam",
    "GE07mbh_03_u:155.054a": "kṛtvaiva kekāmadhuraṃ saṃgītamadhurasvaram",
    "GE07mbh_03_u:155.054c": "citrān kalāpān vistīrya savilāsān madālasān",
    "GE07mbh_03_u:155.054e": "mayūrān dadṛśuś citrān nṛtyato vanalāsakān",
    "GE07mbh_03_u:155.055a": "kāntābhiḥ sahitān anyān apaśyan ramataḥ sukham",
    "GE07mbh_03_u:155.055c": "vallīlatāsaṃkaṭeṣu kaṭakeṣu sthitāṃs tathā",
    "GE07mbh_03_u:155.056a": "kāṃś cic chakunajātāṃś ca viṭapeṣūtkaṭān api",
    "GE07mbh_03_u:155.056c": "kalāparacitāṭopān vicitramukuṭān iva",
    "GE07mbh_03_u:155.056e": "vivareṣu tarūṇāṃ ca muditān dadṛśuś ca te",
    "GE07mbh_03_u:155.057a": "sindhuvārān athoddāmān manmathasyeva tomarān",
    "GE07mbh_03_u:155.057c": "suvarṇakusumākīrṇān girīṇāṃ śikhareṣu ca",
    "GE07mbh_03_u:155.058a": "karṇikārān viracitān karṇapūrān ivottamān",
    "GE07mbh_03_u:155.058b-0792_01": "tathā vanaspatībhāraṃ bhūribhārāsamadyutim",
    "GE07mbh_03_u:155.058b-0792_02": "dadhantyaḥ saṃgatāś cārulatāpuṣpasamāgatāḥ",
    "GE07mbh_03_u:155.058c": "athāpaśyan kurabakān vanarājiṣu puṣpitān",
    "GE07mbh_03_u:155.058e": "kāmavaśyotsukakarān kāmasyeva śarotkarān",
    "GE07mbh_03_u:155.059a": "tathaiva vanarājīnām udārān racitān iva",
    "GE07mbh_03_u:155.059c": "virājamānāṃs te 'paśyaṃs tilakāṃs tilakān iva",
    "GE07mbh_03_u:155.060a": "tathānaṅgaśarākārān sahakārān manoramān",
    "GE07mbh_03_u:155.060c": "apaśyan bhramarārāvān mañjarībhir virājitān",
    "GE07mbh_03_u:155.061a": "hiraṇyasadṛśaiḥ puṣpair dāvāgnisadṛśair api",
    "GE07mbh_03_u:155.061c": "lohitair añjanābhaiś ca vaiḍūryasadṛśair api",
    "GE07mbh_03_u:155.062a": "tathā śālāṃs tamālāṃś ca pāṭalyo bakulāni ca",
    "GE07mbh_03_u:155.062c": "mālā iva samāsaktāḥ śailānāṃ śikhareṣu ca",
    "GE07mbh_03_u:155.063a": "evaṃ krameṇa te vīrā vīkṣamāṇāḥ samantataḥ",
    "GE07mbh_03_u:155.063c": "gajasaṃghasamābādhaṃ siṃhavyāghrasamāyutam",
    "GE07mbh_03_u:155.064a": "śarabhonnādasaṃghuṣṭaṃ nānārāvanināditam",
    "GE07mbh_03_u:155.064c": "sarvartuphalapuṣpāḍhyaṃ gandhamādanasānuṣu",
    "GE07mbh_03_u:155.065a": "pītā bhāsvaravarṇābhā babhūvur vanarājayaḥ",
    "GE07mbh_03_u:155.065c": "nātra kaṇṭakinaḥ ke cin nātra ke cid apuṣpitāḥ",
    "GE07mbh_03_u:155.065e": "snigdhapatraphalā vṛkṣā gandhamādanasānuṣu",
    "GE07mbh_03_u:155.065f-0793_01": "bhramarārāvamadhurā nalinīḥ phullapaṅkajāḥ",
    "GE07mbh_03_u:155.065f-0793_02": "viloḍyamānāḥ paśyemāḥ karibhiḥ sakareṇubhiḥ",
    "GE07mbh_03_u:155.065f-0793_03": "paśyemāṃ nalinīṃ cānyāṃ kamalotpalamālinīm",
    "GE07mbh_03_u:155.065f-0793_04": "sragdharāṃ vigrahavatīṃ sākṣāc chriyam ivāparām",
    "GE07mbh_03_u:155.065f-0793_05": "nānākusumagandhāḍhyās tasyemāḥ kānanottame",
    "GE07mbh_03_u:155.065f-0793_06": "upagīyamānā bhramarai rājante vanarājayaḥ",
    "GE07mbh_03_u:155.066a": "vimalasphaṭikābhāni pāṇḍuracchadanair dvijaiḥ",
    "GE07mbh_03_u:155.066c": "rājahaṃsair upetāni sārasābhirutāni ca",
    "GE07mbh_03_u:155.066e": "sarāṃsi saritaḥ pārthāḥ paśyantaḥ śailasānuṣu",
    "GE07mbh_03_u:155.066f-0794_01": "viviśuḥ kramaśo vīrā ananyaṃ śubhakānanam",
    "GE07mbh_03_u:155.066f-0794_02": "paśyantī vividhān vṛkṣāṃs tatra kṛṣṇā manoharān",
    "GE07mbh_03_u:155.066f-0794_03": "antikastham atha prītyā bhīmasenam uvāca ha",
    "GE07mbh_03_u:155.067a": "padmotpalavicitrāṇi sukhasparśajalāni ca",
    "GE07mbh_03_u:155.067c": "gandhavanti ca mālyāni rasavanti phalāni ca",
    "GE07mbh_03_u:155.067d-0795_01": "sarāṃsi ca manojñāni vṛkṣāṃś cātimanoramān",
    "GE07mbh_03_u:155.067d-0795_02": "viviśuḥ pāṇḍavāḥ sarve vismayotphullalocanāḥ kamalotpalakahlārapuṇḍarīkasugandhinā",
    "GE07mbh_03_u:155.067d-0795_04": "sevyamānā vane tasmin sukhasparśena vāyunā",
    "GE07mbh_03_u:155.067d-0795_05": "tato yudhiṣṭhiro bhīmam āhedaṃ prītimad vacaḥ",
    "GE07mbh_03_u:155.067d-0796_01": "aho śrīmad idaṃ bhīma gandhamādanakānanam",
    "GE07mbh_03_u:155.067e": "atīva vṛkṣā rājante puṣpitāḥ śailasānuṣu",
    "GE07mbh_03_u:155.068a": "ete cānye ca bahavas tatra kānanajā drumāḥ",
    "GE07mbh_03_u:155.068c": "latāś ca vividhākārāḥ patrapuṣpaphaloccayāḥ",
    "GE07mbh_03_u:155.068d-0797_01": "bhānty ete puṣpavikacāḥ puṃskokilakulākulāḥ",
    "GE07mbh_03_u:155.069a": "yudhiṣṭhiras tu tān vṛkṣān paśyamāno nagottame",
    "GE07mbh_03_u:155.069c": "bhīmasenam idaṃ vākyam abravīn madhurākṣaram",
    "GE07mbh_03_u:155.070a": "paśya bhīma śubhān deśān devākrīḍān samantataḥ",
    "GE07mbh_03_u:155.070c": "amānuṣagatiṃ prāptāḥ saṃsiddhāḥ sma vṛkodara",
    "GE07mbh_03_u:155.071a": "latābhiś caiva bahvībhiḥ puṣpitāḥ pādapottamāḥ",
    "GE07mbh_03_u:155.071c": "saṃśliṣṭāḥ pārtha śobhante gandhamādanasānuṣu",
    "GE07mbh_03_u:155.072a": "śikhaṇḍinībhiś caratāṃ sahitānāṃ śikhaṇḍinām",
    "GE07mbh_03_u:155.072c": "nardatāṃ śṛṇu nirghoṣaṃ bhīma parvatasānuṣu",
    "GE07mbh_03_u:155.073a": "cakorāḥ śatapatrāś ca mattakokilaśārikāḥ",
    "GE07mbh_03_u:155.073c": "patriṇaḥ puṣpitān etān saṃśliṣyanti mahādrumān",
    "GE07mbh_03_u:155.074a": "raktapītāruṇāḥ pārtha pādapāgragatā dvijāḥ",
    "GE07mbh_03_u:155.074c": "parasparam udīkṣante bahavo jīvajīvakāḥ",
    "GE07mbh_03_u:155.075a": "haritāruṇavarṇānāṃ śādvalānāṃ samantataḥ",
    "GE07mbh_03_u:155.075c": "sārasāḥ pratidṛśyante śailaprasravaṇeṣv api",
    "GE07mbh_03_u:155.076a": "vadanti madhurā vācaḥ sarvabhūtamanonugāḥ",
    "GE07mbh_03_u:155.076c": "bhṛṅgarājopacakrāś ca lohapṛṣṭhāś ca patriṇaḥ",
    "GE07mbh_03_u:155.077a": "caturviṣāṇāḥ padmābhāḥ kuñjarāḥ sakareṇavaḥ",
    "GE07mbh_03_u:155.077c": "ete vaiḍūryavarṇābhaṃ kṣobhayanti mahat saraḥ",
    "GE07mbh_03_u:155.078a": "bahutālasamutsedhāḥ śailaśṛṅgāt paricyutāḥ",
    "GE07mbh_03_u:155.078c": "nānāprasravaṇebhyaś ca vāridhārāḥ patanty amūḥ",
    "GE07mbh_03_u:155.079a": "bhāskarābhaprabhā bhīma śāradābhraghanopamāḥ",
    "GE07mbh_03_u:155.079c": "śobhayanti mahāśailaṃ nānārajatadhātavaḥ",
    "GE07mbh_03_u:155.080a": "kva cid añjanavarṇābhāḥ kva cit kāñcanasaṃnibhāḥ",
    "GE07mbh_03_u:155.080c": "dhātavo haritālasya kva cid dhiṅgulakasya ca",
    "GE07mbh_03_u:155.081a": "manaḥśilāguhāś caiva saṃdhyābhranikaropamāḥ",
    "GE07mbh_03_u:155.081c": "śaśalohitavarṇābhāḥ kva cid gairikadhātavaḥ",
    "GE07mbh_03_u:155.082a": "sitāsitābhrapratimā bālasūryasamaprabhāḥ",
    "GE07mbh_03_u:155.082c": "ete bahuvidhāḥ śailaṃ śobhayanti mahāprabhāḥ",
    "GE07mbh_03_u:155.083a": "gandharvāḥ saha kāntābhir yathoktaṃ vṛṣaparvaṇā",
    "GE07mbh_03_u:155.083c": "dṛśyante śailaśṛṅgeṣu pārtha kiṃpuruṣaiḥ saha",
    "GE07mbh_03_u:155.084a": "gītānāṃ talatālānāṃ yathā sāmnāṃ ca nisvanaḥ",
    "GE07mbh_03_u:155.084c": "śrūyate bahudhā bhīma sarvabhūtamanoharaḥ",
    "GE07mbh_03_u:155.085a": "mahāgaṅgām udīkṣasva puṇyāṃ devanadīṃ śubhām",
    "GE07mbh_03_u:155.085c": "kalahaṃsagaṇair juṣṭām",
    "GE07mbh_03_u:155.086a": "dhātubhiś ca saridbhiś ca kiṃnarair mṛgapakṣibhiḥ",
    "GE07mbh_03_u:155.086c": "gandharvair apsarobhiś ca kānanaiś ca manoramaiḥ",
    "GE07mbh_03_u:155.087a": "vyālaiś ca vividhākāraiḥ śataśīrṣaiḥ samantataḥ",
    "GE07mbh_03_u:155.087c": "upetaṃ paśya kaunteya śailarājam ariṃdama",
    "GE07mbh_03_u:155.088a": "te prītamanasaḥ śūrāḥ prāptā gatim anuttamām",
    "GE07mbh_03_u:155.088c": "nātṛpyan parvatendrasya darśanena paraṃtapāḥ",
    "GE07mbh_03_u:155.088d-0798_01": "draupadyā sahitā vīrās taiś ca viprair mahātmabhiḥ",
    "GE07mbh_03_u:155.089a": "upetam atha mālyaiś ca phalavadbhiś ca pādapaiḥ",
    "GE07mbh_03_u:155.089c": "ārṣṭiṣeṇasya rājarṣer āśramaṃ dadṛśus tadā",
    "GE07mbh_03_u:155.090a": "tatas taṃ tīvratapasaṃ kṛśaṃ dhamanisaṃtatam",
    "GE07mbh_03_u:155.090c": "pāragaṃ sarvadharmāṇām ārṣṭiṣeṇam upāgaman",
    "GE07mbh_03_u:156.001": "vaiśaṃpāyana uvāca",
    "GE07mbh_03_u:156.001a": "yudhiṣṭhiras tam āsādya tapasā dagdhakilbiṣam",
    "GE07mbh_03_u:156.001c": "abhyavādayata prītaḥ śirasā nāma kīrtayan",
    "GE07mbh_03_u:156.002a": "tataḥ kṛṣṇā ca bhīmaś ca yamau cāpi yaśasvinau",
    "GE07mbh_03_u:156.002c": "śirobhiḥ prāpya rājarṣiṃ parivāryopatasthire",
    "GE07mbh_03_u:156.003a": "tathaiva dhaumyo dharmajñaḥ pāṇḍavānāṃ purohitaḥ",
    "GE07mbh_03_u:156.003c": "yathānyāyam upākrāntas tam ṛṣiṃ saṃśitavratam",
    "GE07mbh_03_u:156.004a": "anvajānāt sa dharmajño munir divyena cakṣuṣā",
    "GE07mbh_03_u:156.004c": "pāṇḍoḥ putrān kuruśreṣṭhān āsyatām iti cābravīt",
    "GE07mbh_03_u:156.005a": "kurūṇām ṛṣabhaṃ prājñaṃ pūjayitvā mahātapāḥ",
    "GE07mbh_03_u:156.005c": "saha bhrātṛbhir āsīnaṃ paryapṛcchad anāmayam",
    "GE07mbh_03_u:156.006a": "nānṛte kuruṣe bhāvaṃ kaccid dharme ca vartase",
    "GE07mbh_03_u:156.006c": "matāpitroś ca te vṛttiḥ kaccit pārtha na sīdati",
    "GE07mbh_03_u:156.007a": "kaccit te guravaḥ sarve vṛddhā vaidyāś ca pūjitāḥ",
    "GE07mbh_03_u:156.007c": "kaccin na kuruṣe bhāvaṃ pārtha pāpeṣu karmasu",
    "GE07mbh_03_u:156.008a": "sukṛtaṃ pratikartuṃ ca kaccid dhātuṃ ca duṣkṛtam",
    "GE07mbh_03_u:156.008c": "yathānyāyaṃ kuruśreṣṭha jānāsi na ca katthase",
    "GE07mbh_03_u:156.009a": "yathārhaṃ mānitāḥ kaccit tvayā nandanti sādhavaḥ",
    "GE07mbh_03_u:156.009c": "vaneṣv api vasan kaccid dharmam evānuvartase",
    "GE07mbh_03_u:156.010a": "kaccid dhaumyas tvadācārair na pārtha paritapyate",
    "GE07mbh_03_u:156.010c": "dānadharmatapaḥśaucair ārjavena titikṣayā",
    "GE07mbh_03_u:156.011a": "pitṛpaitāmahaṃ vṛttaṃ kaccit pārthānuvartase",
    "GE07mbh_03_u:156.011c": "kaccid rājarṣiyātena pathā gacchasi pāṇḍava",
    "GE07mbh_03_u:156.012a": "sve sve kila kule jāte putre naptari vā punaḥ",
    "GE07mbh_03_u:156.012c": "pitaraḥ pitṛlokasthāḥ śocanti ca hasanti ca",
    "GE07mbh_03_u:156.013a": "kiṃ nv asya duṣkṛte 'smābhiḥ saṃprāptavyaṃ bhaviṣyati",
    "GE07mbh_03_u:156.013c": "kiṃ cāsya sukṛte 'smābhiḥ prāptavyam iti śobhanam",
    "GE07mbh_03_u:156.014a": "pitā mātā tathaivāgnir gurur ātmā ca pañcamaḥ",
    "GE07mbh_03_u:156.014c": "yasyaite pūjitāḥ pārtha tasya lokāv ubhau jitau yudhiṣṭhira uvāca",
    "GE07mbh_03_u:156.014d-0798a_01": "bhagavan nyāyyam āhaitad yathāvad dharmaniścayam",
    "GE07mbh_03_u:156.014d-0798a_02": "yathāśakti yathānyāyaṃ kriyate 'yaṃ vidhir mayā",
    "GE07mbh_03_u:156.015a": "abbhakṣā vāyubhakṣāś ca plavamānā vihāyasā",
    "GE07mbh_03_u:156.015c": "juṣante parvataśreṣṭham ṛṣayaḥ parvasaṃdhiṣu",
    "GE07mbh_03_u:156.016a": "kāminaḥ saha kāntābhiḥ parasparam anuvratāḥ",
    "GE07mbh_03_u:156.016c": "dṛśyante śailaśṛṅgasthās tathā kiṃpuruṣā nṛpa",
    "GE07mbh_03_u:156.017a": "arajāṃsi ca vāsāṃsi vasānāḥ kauśikāni ca",
    "GE07mbh_03_u:156.017c": "dṛśyante bahavaḥ pārtha gandharvāpsarasāṃ gaṇāḥ",
    "GE07mbh_03_u:156.018a": "vidyādharagaṇāś caiva sragviṇaḥ priyadarśanāḥ",
    "GE07mbh_03_u:156.018c": "mahoragagaṇāś caiva suparṇāś coragādayaḥ",
    "GE07mbh_03_u:156.019a": "asya copari śailasya śrūyate parvasaṃdhiṣu",
    "GE07mbh_03_u:156.019c": "bherīpaṇavaśaṅkhānāṃ mṛdaṅgānāṃ ca nisvanaḥ",
    "GE07mbh_03_u:156.020a": "ihasthair eva tat sarvaṃ śrotavyaṃ bharatarṣabhāḥ",
    "GE07mbh_03_u:156.020c": "na kāryā vaḥ kathaṃ cit syāt tatrābhisaraṇe matiḥ",
    "GE07mbh_03_u:156.021a": "na cāpy ataḥ paraṃ śakyaṃ gantuṃ bharatasattamāḥ",
    "GE07mbh_03_u:156.021c": "vihāro hy atra devānām amānuṣagatis tu sā",
    "GE07mbh_03_u:156.022a": "īṣaccapalakarmāṇaṃ manuṣyam iha bhārata",
    "GE07mbh_03_u:156.022c": "dviṣanti sarvabhūtāni tāḍayanti ca rākṣasāḥ",
    "GE07mbh_03_u:156.023a": "abhyatikramya śikharaṃ śailasyāsya yudhiṣṭhira",
    "GE07mbh_03_u:156.023c": "gatiḥ paramasiddhānāṃ devarṣīṇāṃ prakāśate",
    "GE07mbh_03_u:156.024a": "cāpalād iha gacchantaṃ pārtha yānam ataḥ param",
    "GE07mbh_03_u:156.024c": "ayaḥśūlādibhir ghnanti rākṣasāḥ śatrusūdana",
    "GE07mbh_03_u:156.025a": "apsarobhiḥ parivṛtaḥ samṛddhyā naravāhanaḥ",
    "GE07mbh_03_u:156.025c": "iha vaiśravaṇas tāta parvasaṃdhiṣu dṛśyate",
    "GE07mbh_03_u:156.026a": "śikhare taṃ samāsīnam adhipaṃ sarvarakṣasām",
    "GE07mbh_03_u:156.026c": "prekṣante sarvabhūtāni bhānumantam ivoditam",
    "GE07mbh_03_u:156.027a": "devadānavasiddhānāṃ tathā vaiśravaṇasya ca",
    "GE07mbh_03_u:156.027c": "gireḥ śikharam udyānam idaṃ bharatasattama",
    "GE07mbh_03_u:156.028a": "upāsīnasya dhanadaṃ tumburoḥ parvasaṃdhiṣu",
    "GE07mbh_03_u:156.028c": "gītasāmasvanas tāta śrūyate gandhamādane",
    "GE07mbh_03_u:156.029a": "etad evaṃvidhaṃ citram iha tāta yudhiṣṭhira",
    "GE07mbh_03_u:156.029c": "prekṣante sarvabhūtāni bahuśaḥ parvasaṃdhiṣu",
    "GE07mbh_03_u:156.030a": "bhuñjānāḥ sarvabhojyāni rasavanti phalāni ca",
    "GE07mbh_03_u:156.030c": "vasadhvaṃ pāṇḍavaśreṣṭhā yāvad arjunadarśanam",
    "GE07mbh_03_u:156.031a": "na tāta capalair bhāvyam iha prāptaiḥ kathaṃ cana",
    "GE07mbh_03_u:156.031b-0798b_01": "capalaḥ sarvabhūtānāṃ dveṣyo bhavati mānavaḥ",
    "GE07mbh_03_u:156.031c": "uṣitveha yathākāmaṃ yathāśraddhaṃ vihṛtya ca",
    "GE07mbh_03_u:156.031e": "tataḥ śastrabhṛtāṃ śreṣṭha pṛthivīṃ pālayiṣyasi janamejaya uvāca",
    "GE07mbh_03_u:157.001-0799_01": "ārṣṭiṣeṇāśrame tasmin mama pūrvapitāmahāḥ",
    "GE07mbh_03_u:157.001a": "pāṇḍoḥ putrā mahātmānaḥ sarve divyaparākramāḥ",
    "GE07mbh_03_u:157.001c": "kiyantaṃ kālam avasan parvate gandhamādane",
    "GE07mbh_03_u:157.001d-0800_01": "kiṃ cakrus tatra te vīrāḥ sarve 'tibalapauruṣāḥ",
    "GE07mbh_03_u:157.002a": "kāni cābhyavahāryāṇi tatra teṣāṃ mahātmanām",
    "GE07mbh_03_u:157.002c": "vasatāṃ lokavīrāṇām āsaṃs tad brūhi sattama",
    "GE07mbh_03_u:157.003a": "vistareṇa ca me śaṃsa bhīmasenaparākramam",
    "GE07mbh_03_u:157.003c": "yad yac cakre mahābāhus tasmin haimavate girau",
    "GE07mbh_03_u:157.003e": "na khalv āsīt punar yuddhaṃ tasya yakṣair dvijottama",
    "GE07mbh_03_u:157.003f-0801_01": "dhanadādhyuṣite nityaṃ vasatas tasya parvate",
    "GE07mbh_03_u:157.004a": "kaccit samāgamas teṣām āsīd vaiśravaṇena ca",
    "GE07mbh_03_u:157.004c": "tatra hy āyāti dhanada ārṣṭiṣeṇo yathābravīt",
    "GE07mbh_03_u:157.005a": "etad icchāmy ahaṃ śrotuṃ vistareṇa tapodhana",
    "GE07mbh_03_u:157.005c": "na hi me śṛṇvatas tṛptir asti teṣāṃ viceṣṭitam",
    "GE07mbh_03_u:157.006": "vaiśaṃpāyana uvāca",
    "GE07mbh_03_u:157.006a": "etad ātmahitaṃ śrutvā tasyāpratimatejasaḥ",
    "GE07mbh_03_u:157.006c": "śāsanaṃ satataṃ cakrus tathaiva bharatarṣabhāḥ",
    "GE07mbh_03_u:157.007a": "bhuñjānā munibhojyāni rasavanti phalāni ca",
    "GE07mbh_03_u:157.007c": "śuddhabāṇahatānāṃ ca mṛgāṇāṃ piśitāny api",
    "GE07mbh_03_u:157.008a": "medhyāni himavatpṛṣṭhe madhūni vividhāni ca",
    "GE07mbh_03_u:157.008c": "evaṃ te nyavasaṃs tatra pāṇḍavā bharatarṣabhāḥ",
    "GE07mbh_03_u:157.009a": "tathā nivasatāṃ teṣāṃ pañcamaṃ varṣam abhyagāt",
    "GE07mbh_03_u:157.009c": "śṛṇvatāṃ lomaśoktāni vākyāni vividhāni ca",
    "GE07mbh_03_u:157.010a": "kṛtyakāla upasthāsya iti coktvā ghaṭotkacaḥ",
    "GE07mbh_03_u:157.010c": "rākṣasaiḥ sahitaḥ sarvaiḥ pūrvam eva gataḥ prabho",
    "GE07mbh_03_u:157.011a": "ārṣṭiṣeṇāśrame teṣāṃ vasatāṃ vai mahātmanām",
    "GE07mbh_03_u:157.011c": "agacchan bahavo māsāḥ paśyatāṃ mahad adbhutam",
    "GE07mbh_03_u:157.012a": "tais tatra ramamāṇaiś ca viharadbhiś ca pāṇḍavaiḥ",
    "GE07mbh_03_u:157.012c": "prītimanto mahābhāgā munayaś cāraṇās tathā",
    "GE07mbh_03_u:157.013a": "ājagmuḥ pāṇḍavān draṣṭuṃ siddhātmāno yatavratāḥ",
    "GE07mbh_03_u:157.013c": "tais taiḥ saha kathāś cakrur divyā bharatasattamāḥ",
    "GE07mbh_03_u:157.014a": "tataḥ katipayāhasya mahāhradanivāsinam",
    "GE07mbh_03_u:157.014c": "ṛddhimantaṃ mahānāgaṃ suparṇaḥ sahasāharat",
    "GE07mbh_03_u:157.015a": "prākampata mahāśailaḥ prāmṛdyanta mahādrumāḥ",
    "GE07mbh_03_u:157.015c": "dadṛśuḥ sarvabhūtāni pāṇḍavāś ca tad adbhutam",
    "GE07mbh_03_u:157.016a": "tataḥ śailottamasyāgrāt pāṇḍavān prati mārutaḥ",
    "GE07mbh_03_u:157.016c": "avahat sarvamālyāni gandhavanti śubhāni ca",
    "GE07mbh_03_u:157.017a": "tatra puṣpāṇi divyāni suhṛdbhiḥ saha pāṇḍavāḥ",
    "GE07mbh_03_u:157.017c": "dadṛśuḥ pañca varṇāni draupadī ca yaśasvinī",
    "GE07mbh_03_u:157.018a": "bhīmasenaṃ tataḥ kṛṣṇā kāle vacanam abravīt",
    "GE07mbh_03_u:157.018c": "vivikte parvatoddeśe sukhāsīnaṃ mahābhujam",
    "GE07mbh_03_u:157.019a": "suparṇānilavegena śvasanena mahābalāt",
    "GE07mbh_03_u:157.019c": "pañcavarṇāni pātyante puṣpāṇi bharatarṣabha",
    "GE07mbh_03_u:157.019d-0802_01": "divyavarṇāni divyāni divyagandhavahāni ca",
    "GE07mbh_03_u:157.019d-0802_02": "madayantīva gandhena mano me bharatarṣabha",
    "GE07mbh_03_u:157.019d-0802_03": "yeṣāṃ tu darśanāt sparśāt saurabhyāc ca tathaiva ca",
    "GE07mbh_03_u:157.019d-0802_04": "naśyatīva manoduḥkhaṃ mamedaṃ śatrutāpana",
    "GE07mbh_03_u:157.019d-0802_05": "īdṛśaiḥ kusumair divyair divyagandhavahaiḥ śubhaiḥ",
    "GE07mbh_03_u:157.019d-0802_06": "devatāny arcayitvāham iccheyaṃ saṃgamaṃ tvayā",
    "GE07mbh_03_u:157.019d-0802_07": "idaṃ tu puruṣavyāghra viśeṣeṇāmbujaṃ śubham",
    "GE07mbh_03_u:157.019d-0802_08": "gandhasaṃsthānasaṃpannaṃ mama mānasavardhanam",
    "GE07mbh_03_u:157.019e": "pratyakṣaṃ sarvabhūtānāṃ nadīm aśvarathāṃ prati",
    "GE07mbh_03_u:157.019f-0803_01": "vāsudevasahāyena vāsudevapriyeṇa ca",
    "GE07mbh_03_u:157.020a": "khāṇḍave satyasaṃdhena bhrātrā tava nareśvara",
    "GE07mbh_03_u:157.020c": "gandharvoragarakṣāṃsi vāsavaś ca nivāritaḥ",
    "GE07mbh_03_u:157.020e": "hatā māyāvinaś cogrā dhanuḥ prāptaṃ ca gāṇḍivam",
    "GE07mbh_03_u:157.021a": "tavāpi sumahat tejo mahad bāhubalaṃ ca te",
    "GE07mbh_03_u:157.021c": "aviṣahyam anādhṛṣyaṃ śatakratubalopamam",
    "GE07mbh_03_u:157.022a": "tvadbāhubalavegena trāsitāḥ sarvarākṣasāḥ",
    "GE07mbh_03_u:157.022c": "hitvā śailaṃ prapadyantāṃ bhīmasena diśo daśa",
    "GE07mbh_03_u:157.023a": "tataḥ śailottamasyāgraṃ citramālyadharaṃ śivam",
    "GE07mbh_03_u:157.023c": "vyapetabhayasaṃmohāḥ paśyantu suhṛdas tava",
    "GE07mbh_03_u:157.023d-0804_01": "sāśanaṃ satataṃ kuryus tathaiva bharatarṣabha",
    "GE07mbh_03_u:157.024a": "evaṃ praṇihitaṃ bhīma cirāt prabhṛti me manaḥ",
    "GE07mbh_03_u:157.024c": "draṣṭum icchāmi śailāgraṃ tvadbāhubalam āśritā",
    "GE07mbh_03_u:157.024d-0805_01": "icchāmi ca naravyāghra puṣpaṃ pratyakṣam īdṛśam",
    "GE07mbh_03_u:157.024d-0805_02": "ānīyamānaṃ kṣipraṃ vai tvayā bharatasattama",
    "GE07mbh_03_u:157.025a": "tataḥ kṣiptam ivātmānaṃ draupadyā sa paraṃtapaḥ",
    "GE07mbh_03_u:157.025c": "nāmṛṣyata mahābāhuḥ prahāram iva sadgavaḥ",
    "GE07mbh_03_u:157.026a": "siṃharṣabhagatiḥ śrīmān udāraḥ kanakaprabhaḥ",
    "GE07mbh_03_u:157.026c": "manasvī balavān dṛpto mānī śūraś ca pāṇḍavaḥ",
    "GE07mbh_03_u:157.027a": "lohitākṣaḥ pṛthuvyaṃso mattavāraṇavikramaḥ",
    "GE07mbh_03_u:157.027c": "siṃhadaṃṣṭro bṛhatskandhaḥ śālapota ivodgataḥ",
    "GE07mbh_03_u:157.028a": "mahātmā cārusarvāṅgaḥ kambugrīvo mahābhujaḥ",
    "GE07mbh_03_u:157.028c": "rukmapṛṣṭhaṃ dhanuḥ khaḍgaṃ tūṇāṃś cāpi parāmṛśat",
    "GE07mbh_03_u:157.029a": "kesarīva yathotsiktaḥ prabhinna iva vāraṇaḥ",
    "GE07mbh_03_u:157.029c": "vyapetabhayasaṃmohaḥ śailam abhyapatad balī",
    "GE07mbh_03_u:157.030a": "taṃ mṛgendram ivāyāntaṃ prabhinnam iva vāraṇam",
    "GE07mbh_03_u:157.030c": "dadṛśuḥ sarvabhūtāni bāṇakhaḍgadhanurdharam",
    "GE07mbh_03_u:157.031a": "draupadyā vardhayan harṣaṃ gadām ādāya pāṇḍavaḥ",
    "GE07mbh_03_u:157.031c": "vyapetabhayasaṃmohaḥ śailarājaṃ samāviśat",
    "GE07mbh_03_u:157.032a": "na glānir na ca kātaryaṃ na vaiklavyaṃ na matsaraḥ",
    "GE07mbh_03_u:157.032c": "kadā cij juṣate pārtham ātmajaṃ mātariśvanaḥ",
    "GE07mbh_03_u:157.033a": "tad ekāyanam āsādya viṣamaṃ bhīmadarśanam",
    "GE07mbh_03_u:157.033c": "bahutālocchrayaṃ śṛṅgam āruroha mahābalaḥ",
    "GE07mbh_03_u:157.034a": "sa kiṃnaramahānāgamunigandharvarākṣasān",
    "GE07mbh_03_u:157.034c": "harṣayan parvatasyāgram āsasāda mahābalaḥ",
    "GE07mbh_03_u:157.035a": "tatra vaiśravaṇāvāsaṃ dadarśa bharatarṣabhaḥ",
    "GE07mbh_03_u:157.035c": "kāñcanaiḥ sphāṭikākārair veśmabhiḥ samalaṃkṛtam",
    "GE07mbh_03_u:157.035d-0806_01": "prākāreṇa parikṣiptaṃ sauvarṇena samantataḥ",
    "GE07mbh_03_u:157.035d-0806_02": "sarvaratnadyutimatā sarvodyānavatā tathā",
    "GE07mbh_03_u:157.035d-0806_03": "śailād abhyucchrayavatā cayāṭṭālakaśobhinā dvāratoraṇanirvyūhadhvajasaṃvāhaśobhinā",
    "GE07mbh_03_u:157.035d-0806_05": "vilāsinībhir atyarthaṃ nṛtyantībhiḥ samantataḥ",
    "GE07mbh_03_u:157.035d-0806_06": "vāyunā dhūyamānābhiḥ patākābhir alaṃkṛtam",
    "GE07mbh_03_u:157.035d-0806_07": "dhanuṣkoṭim avaṣṭabhya vakrabhāvena bāhunā",
    "GE07mbh_03_u:157.035d-0806_08": "paśyamānaḥ sa khedena draviṇādhipateḥ puram",
    "GE07mbh_03_u:157.036a": "modayan sarvabhūtāni",
    "GE07mbh_03_u:157.036c": "sarvagandhavahas tatra mārutaḥ susukho vavau",
    "GE07mbh_03_u:157.037a": "citrā vividhavarṇābhāś",
    "GE07mbh_03_u:157.037c": "acintyā vividhās tatra drumāḥ paramaśobhanāḥ",
    "GE07mbh_03_u:157.038a": "ratnajālaparikṣiptaṃ citramālyadharaṃ śivam",
    "GE07mbh_03_u:157.038c": "rākṣasādhipateḥ sthānaṃ dadarśa bharatarṣabhaḥ",
    "GE07mbh_03_u:157.039a": "gadākhaḍgadhanuṣpāṇiḥ samabhityaktajīvitaḥ",
    "GE07mbh_03_u:157.039c": "bhīmaseno mahābāhus tasthau girir ivācalaḥ",
    "GE07mbh_03_u:157.040a": "tataḥ śaṅkham upādhmāsīd dviṣatāṃ lomaharṣaṇam",
    "GE07mbh_03_u:157.040c": "jyāghoṣatalaghoṣaṃ ca kṛtvā bhūtāny amohayat",
    "GE07mbh_03_u:157.041a": "tataḥ saṃhṛṣṭaromāṇaḥ śabdaṃ tam abhidudruvuḥ",
    "GE07mbh_03_u:157.041c": "yakṣarākṣasagandharvāḥ pāṇḍavasya samīpataḥ gadāparighanistriṃśaśaktiśūlaparaśvadhāḥ",
    "GE07mbh_03_u:157.042c": "pragṛhītā vyarocanta yakṣarākṣasabāhubhiḥ",
    "GE07mbh_03_u:157.043a": "tataḥ pravavṛte yuddhaṃ teṣāṃ tasya ca bhārata",
    "GE07mbh_03_u:157.043b-0807_01": "saṃrabdhānāṃ mahāghoṣaṃ siṃhānām iva nardatām",
    "GE07mbh_03_u:157.043c": "taiḥ prayuktān mahākāyaiḥ śaktiśūlaparaśvadhān",
    "GE07mbh_03_u:157.043e": "bhallair bhīmaḥ praciccheda bhīmavegatarais tataḥ",
    "GE07mbh_03_u:157.044a": "antarikṣacarāṇāṃ ca bhūmiṣṭhānāṃ ca garjatām",
    "GE07mbh_03_u:157.044c": "śarair vivyādha gātrāṇi rākṣasānāṃ mahābalaḥ",
    "GE07mbh_03_u:157.044d-0808_01": "śoṇitasya tataḥ petur ghanānām iva bhārata",
    "GE07mbh_03_u:157.045a": "sā lohitamahāvṛṣṭir abhyavarṣan mahābalam",
    "GE07mbh_03_u:157.045c": "kāyebhyaḥ pracyutā dhārā rākṣasānāṃ samantataḥ",
    "GE07mbh_03_u:157.045d-0809_01": "gadāparighapāṇīnāṃ rakṣasāṃ kāyasaṃbhavāḥ",
    "GE07mbh_03_u:157.046a": "bhīmabāhubalotsṛṣṭair bahudhā yakṣarakṣasām",
    "GE07mbh_03_u:157.046c": "vinikṛttāny adṛśyanta śarīrāṇi śirāṃsi ca",
    "GE07mbh_03_u:157.047a": "pracchādyamānaṃ rakṣobhiḥ pāṇḍavaṃ priyadarśanam",
    "GE07mbh_03_u:157.047c": "dadṛśuḥ sarvabhūtāni sūryam abhragaṇair iva",
    "GE07mbh_03_u:157.048a": "sa raśmibhir ivādityaḥ śarair arinighātibhiḥ",
    "GE07mbh_03_u:157.048c": "sarvān ārchan mahābāhur balavān satyavikramaḥ",
    "GE07mbh_03_u:157.049a": "abhitarjayamānāś ca ruvantaś ca mahāravān",
    "GE07mbh_03_u:157.049c": "na mohaṃ bhīmasenasya dadṛśuḥ sarvarākṣasāḥ",
    "GE07mbh_03_u:157.050a": "te śaraiḥ kṣatasarvāṅgā bhīmasenabhayārditāḥ",
    "GE07mbh_03_u:157.050c": "bhīmam ārtasvaraṃ cakrur viprakīrṇamahāyudhāḥ",
    "GE07mbh_03_u:157.051a": "utsṛjya te gadāśūlān asiśaktiparaśvadhān",
    "GE07mbh_03_u:157.051c": "dakṣiṇāṃ diśam ājagmus trāsitā dṛḍhadhanvanā",
    "GE07mbh_03_u:157.052a": "tatra śūlagadāpāṇir vyūḍhorasko mahābhujaḥ",
    "GE07mbh_03_u:157.052c": "sakhā vaiśravaṇasyāsīn maṇimān nāma rākṣasaḥ",
    "GE07mbh_03_u:157.053a": "adarśayad adhīkāraṃ pauruṣaṃ ca mahābalaḥ",
    "GE07mbh_03_u:157.053c": "sa tān dṛṣṭvā parāvṛttān smayamāna ivābravīt",
    "GE07mbh_03_u:157.054a": "ekena bahavaḥ saṃkhye mānuṣeṇa parājitāḥ",
    "GE07mbh_03_u:157.054c": "prāpya vaiśravaṇāvāsaṃ kiṃ vakṣyatha dhaneśvaram",
    "GE07mbh_03_u:157.055a": "evam ābhāṣya tān sarvān nyavartata sa rākṣasaḥ",
    "GE07mbh_03_u:157.055c": "śaktiśūlagadāpāṇir abhyadhāvac ca pāṇḍavam",
    "GE07mbh_03_u:157.056a": "tam āpatantaṃ vegena prabhinnam iva vāraṇam",
    "GE07mbh_03_u:157.056c": "vatsadantais tribhiḥ pārśve bhīmasenaḥ samarpayat",
    "GE07mbh_03_u:157.057a": "maṇimān api saṃkruddhaḥ pragṛhya mahatīṃ gadām",
    "GE07mbh_03_u:157.057c": "prāhiṇod bhīmasenāya parikṣipya mahābalaḥ",
    "GE07mbh_03_u:157.058a": "vidyudrūpāṃ mahāghorām ākāśe mahatīṃ gadām",
    "GE07mbh_03_u:157.058c": "śarair bahubhir abhyarchad bhīmasenaḥ śilāśitaiḥ",
    "GE07mbh_03_u:157.059a": "pratyahanyanta te sarve gadām āsādya sāyakāḥ",
    "GE07mbh_03_u:157.059c": "na vegaṃ dhārayām āsur gadāvegasya vegitāḥ",
    "GE07mbh_03_u:157.060a": "gadāyuddhasamācāraṃ budhyamānaḥ sa vīryavān",
    "GE07mbh_03_u:157.060c": "vyaṃsayām āsa taṃ tasya prahāraṃ bhīmavikramaḥ",
    "GE07mbh_03_u:157.061a": "tataḥ śaktiṃ mahāghorāṃ rukmadaṇḍām ayasmayīm",
    "GE07mbh_03_u:157.061c": "tasminn evāntare dhīmān prajahārātha rākṣasaḥ",
    "GE07mbh_03_u:157.062a": "sā bhujaṃ bhīmanirhrādā bhittvā bhīmasya dakṣiṇam",
    "GE07mbh_03_u:157.062c": "sāgnijvālā mahāraudrā papāta sahasā bhuvi",
    "GE07mbh_03_u:157.063a": "so 'tividdho maheṣvāsaḥ śaktyāmitaparākramaḥ",
    "GE07mbh_03_u:157.063c": "gadāṃ jagrāha kauravyo gadāyuddhaviśāradaḥ",
    "GE07mbh_03_u:157.063d-0810_01": "rukmapaṭṭapinaddhāṃ tāṃ śatrūṇāṃ bhayavardhinīm",
    "GE07mbh_03_u:157.064a": "tāṃ pragṛhyonnadan bhīmaḥ sarvaśaikyāyasīṃ gadām",
    "GE07mbh_03_u:157.064c": "tarasā so 'bhidudrāva maṇimantaṃ mahābalam",
    "GE07mbh_03_u:157.065a": "dīpyamānaṃ mahāśūlaṃ pragṛhya maṇimān api",
    "GE07mbh_03_u:157.065c": "prāhiṇod bhīmasenāya vegena mahatā nadan",
    "GE07mbh_03_u:157.066a": "bhaṅktvā śūlaṃ gadāgreṇa gadāyuddhaviśāradaḥ",
    "GE07mbh_03_u:157.066c": "abhidudrāva taṃ tūrṇaṃ garutmān iva pannagam",
    "GE07mbh_03_u:157.067a": "so 'ntarikṣam abhiplutya vidhūya sahasā gadām",
    "GE07mbh_03_u:157.067c": "pracikṣepa mahābāhur vinadya raṇamūrdhani",
    "GE07mbh_03_u:157.067d-0811_01": "tatas taṃ gadayā bhīmo maṇimantaṃ niśācaraḥ",
    "GE07mbh_03_u:157.067d-0811_02": "jaghāna sahasā mūrdhni sa papāta mamāra ca",
    "GE07mbh_03_u:157.068a": "sendrāśanir ivendreṇa visṛṣṭā vātaraṃhasā",
    "GE07mbh_03_u:157.068c": "hatvā rakṣaḥ kṣitiṃ prāpya kṛtyeva nipapāta ha",
    "GE07mbh_03_u:157.069a": "taṃ rākṣasaṃ bhīmabalaṃ bhīmasenena pātitam",
    "GE07mbh_03_u:157.069c": "dadṛśuḥ sarvabhūtāni siṃheneva gavāṃ patim",
    "GE07mbh_03_u:157.070a": "taṃ prekṣya nihataṃ bhūmau hataśeṣā niśācarāḥ",
    "GE07mbh_03_u:157.070c": "bhīmam ārtasvaraṃ kṛtvā jagmuḥ prācīṃ diśaṃ prati",
    "GE07mbh_03_u:158.001": "vaiśaṃpāyana uvāca",
    "GE07mbh_03_u:158.001a": "śrutvā bahuvidhaiḥ śabdair nādyamānā girer guhāḥ",
    "GE07mbh_03_u:158.001c": "ajātaśatruḥ kaunteyo mādrīputrāv ubhāv api",
    "GE07mbh_03_u:158.002a": "dhaumyaḥ kṛṣṇā ca viprāś ca sarve ca suhṛdas tathā",
    "GE07mbh_03_u:158.002c": "bhīmasenam apaśyantaḥ sarve vimanaso 'bhavan",
    "GE07mbh_03_u:158.003a": "draupadīm ārṣṭiṣeṇāya pradāya tu mahārathāḥ",
    "GE07mbh_03_u:158.003c": "sahitāḥ sāyudhāḥ śūrāḥ śailam āruruhus tadā",
    "GE07mbh_03_u:158.004a": "tataḥ saṃprāpya śailāgraṃ vīkṣamāṇā mahārathāḥ",
    "GE07mbh_03_u:158.004c": "dadṛśus te maheṣvāsā bhīmasenam ariṃdamam",
    "GE07mbh_03_u:158.005a": "sphurataś ca mahākāyān gatasattvāṃś ca rākṣasān",
    "GE07mbh_03_u:158.005c": "mahābalān mahāghorān bhīmasenena pātitān",
    "GE07mbh_03_u:158.006a": "śuśubhe sa mahābāhur gadākhaḍgadhanurdharaḥ",
    "GE07mbh_03_u:158.006c": "nihatya samare sarvān dānavān maghavān iva",
    "GE07mbh_03_u:158.007a": "tatas te samatikramya pariṣvajya vṛkodaram",
    "GE07mbh_03_u:158.007c": "tatropaviviśuḥ pārthāḥ prāptā gatim anuttamām",
    "GE07mbh_03_u:158.008a": "taiś caturbhir maheṣvāsair giriśṛṅgam aśobhata",
    "GE07mbh_03_u:158.008c": "lokapālair mahābhāgair divaṃ devavarair iva",
    "GE07mbh_03_u:158.009a": "kuberasadanaṃ dṛṣṭvā rākṣasāṃś ca nipātitān",
    "GE07mbh_03_u:158.009c": "bhrātā bhrātaram āsīnam abhyabhāṣata pāṇḍavam",
    "GE07mbh_03_u:158.010a": "sāhasād yadi vā mohād bhīma pāpam idaṃ kṛtam",
    "GE07mbh_03_u:158.010c": "naitat te sadṛśaṃ vīra muner iva mṛṣāvacaḥ",
    "GE07mbh_03_u:158.011a": "rājadviṣṭaṃ na kartavyam iti dharmavido viduḥ",
    "GE07mbh_03_u:158.011c": "tridaśānām idaṃ dviṣṭaṃ bhīmasena tvayā kṛtam",
    "GE07mbh_03_u:158.012a": "arthadharmāv anādṛtya yaḥ pāpe kurute manaḥ",
    "GE07mbh_03_u:158.012c": "karmaṇāṃ pārtha pāpānāṃ sa phalaṃ vindate dhruvam",
    "GE07mbh_03_u:158.012d-0812_01": "karmaṇāṃ pārtha sarveṣāṃ na pāpāt parimucyate",
    "GE07mbh_03_u:158.012d-0813_01": "sāhasaṃ bata bhadraṃ te devānām api cāpriyam",
    "GE07mbh_03_u:158.012e": "punar evaṃ na kartavyaṃ mama ced icchasi priyam",
    "GE07mbh_03_u:158.013a": "evam uktvā sa dharmātmā bhrātā bhrātaram acyutam",
    "GE07mbh_03_u:158.013b-0814_01": "bhīmasenaṃ mahābāhum apradhṛṣyaparākramam",
    "GE07mbh_03_u:158.013c": "arthatattvavibhāgajñaḥ kuntīputro yudhiṣṭhiraḥ",
    "GE07mbh_03_u:158.013e": "virarāma mahātejās tam evārthaṃ vicintayan",
    "GE07mbh_03_u:158.014a": "tatas tu hataśiṣṭā ye bhīmasenena rākṣasāḥ",
    "GE07mbh_03_u:158.014c": "sahitāḥ pratyapadyanta kuberasadanaṃ prati",
    "GE07mbh_03_u:158.015a": "te javena mahāvegāḥ prāpya vaiśravaṇālayam",
    "GE07mbh_03_u:158.015c": "bhīmam ārtasvaraṃ cakrur",
    "GE07mbh_03_u:158.016a": "nyastaśastrāyudhāḥ śrāntāḥ śoṇitāktaparicchadāḥ",
    "GE07mbh_03_u:158.016c": "prakīrṇamūrdhajā rājan yakṣādhipatim abruvan gadāparighanistriṃśatomaraprāsayodhinaḥ",
    "GE07mbh_03_u:158.017c": "rākṣasā nihatāḥ sarve tava deva puraḥsarāḥ",
    "GE07mbh_03_u:158.018a": "pramṛdya tarasā śailaṃ mānuṣeṇa dhaneśvara",
    "GE07mbh_03_u:158.018c": "ekena sahitāḥ saṃkhye hatāḥ krodhavaśā gaṇāḥ",
    "GE07mbh_03_u:158.019a": "pravarā rakṣasendrāṇāṃ yakṣāṇāṃ ca dhanādhipa",
    "GE07mbh_03_u:158.019c": "śerate nihatā deva gatasattvāḥ parāsavaḥ",
    "GE07mbh_03_u:158.020a": "labdhaḥ śailo vayaṃ muktā maṇimāṃs te sakhā hataḥ",
    "GE07mbh_03_u:158.020c": "mānuṣeṇa kṛtaṃ karma vidhatsva yad anantaram",
    "GE07mbh_03_u:158.021a": "sa tac chrutvā tu saṃkruddhaḥ sarvayakṣagaṇādhipaḥ",
    "GE07mbh_03_u:158.021c": "kopasaṃraktanayanaḥ katham ity abravīd vacaḥ",
    "GE07mbh_03_u:158.022a": "dvitīyam aparādhyantaṃ bhīmaṃ śrutvā dhaneśvaraḥ",
    "GE07mbh_03_u:158.022c": "cukrodha yakṣādhipatir yujyatām iti cābravīt",
    "GE07mbh_03_u:158.023a": "athābhraghanasaṃkāśaṃ girikūṭam ivocchritam",
    "GE07mbh_03_u:158.023c": "hayaiḥ saṃyojayām āsur gāndharvair uttamaṃ ratham",
    "GE07mbh_03_u:158.024a": "tasya sarvaguṇopetā vimalākṣā hayottamāḥ",
    "GE07mbh_03_u:158.024c": "tejobalajavopetā nānāratnavibhūṣitāḥ",
    "GE07mbh_03_u:158.025a": "śobhamānā rathe yuktās tariṣyanta ivāśugāḥ",
    "GE07mbh_03_u:158.025b-0815_01": "tatas te tu mahāyakṣāḥ kruddhaṃ dṛṣṭvā dhaneśvaram",
    "GE07mbh_03_u:158.025c": "harṣayām āsur anyonyam iṅgitair vijayāvahaiḥ",
    "GE07mbh_03_u:158.026a": "sa tam āsthāya bhagavān rājarājo mahāratham",
    "GE07mbh_03_u:158.026c": "prayayau devagandharvaiḥ stūyamāno mahādyutiḥ",
    "GE07mbh_03_u:158.027a": "taṃ prayāntaṃ mahātmānaṃ sarvayakṣadhanādhipam",
    "GE07mbh_03_u:158.027b-0816_01": "anujagmur mahātmānaṃ dhanadaṃ ghoradarśanāḥ",
    "GE07mbh_03_u:158.027c": "raktākṣā hemasaṃkāśā mahākāyā mahābalāḥ",
    "GE07mbh_03_u:158.028a": "sāyudhā baddhanistriṃśā yakṣā daśaśatāyutāḥ",
    "GE07mbh_03_u:158.028c": "javena mahatā vīrāḥ parivāryopatasthire",
    "GE07mbh_03_u:158.028d-0817_01": "gandhamādanam ājagmuḥ prakarṣantam ivāmbaram",
    "GE07mbh_03_u:158.028d-0817_02": "tat kesarimahājālaṃ dhanādhipatipālitam",
    "GE07mbh_03_u:158.028d-0818_01": "ramyaṃ caiva gireḥ śṛṅgam āsedur yatra pāṇḍavāḥ",
    "GE07mbh_03_u:158.029a": "taṃ mahāntam upāyāntaṃ dhaneśvaram upāntike",
    "GE07mbh_03_u:158.029c": "dadṛśur hṛṣṭaromāṇaḥ pāṇḍavāḥ priyadarśanam",
    "GE07mbh_03_u:158.030a": "kuberas tu mahāsattvān pāṇḍoḥ putrān mahārathān",
    "GE07mbh_03_u:158.030c": "āttakārmukanistriṃśān dṛṣṭvā prīto 'bhavat tadā",
    "GE07mbh_03_u:158.030d-0819_01": "sarve ceme naravyāghrāḥ puraṃdarasamaujasaḥ",
    "GE07mbh_03_u:158.030d-0820_01": "devakāryaṃ cikīrṣan sa hṛdayena tutoṣa ha",
    "GE07mbh_03_u:158.031a": "te pakṣiṇa ivotpatya gireḥ śṛṅgaṃ mahājavāḥ",
    "GE07mbh_03_u:158.031c": "tasthus teṣāṃ samabhyāśe dhaneśvarapuraḥsarāḥ",
    "GE07mbh_03_u:158.032a": "tatas taṃ hṛṣṭamanasaṃ pāṇḍavān prati bhārata",
    "GE07mbh_03_u:158.032c": "samīkṣya yakṣagandharvā nirvikārā vyavasthitāḥ",
    "GE07mbh_03_u:158.033a": "pāṇḍavāś ca mahātmānaḥ praṇamya dhanadaṃ prabhum",
    "GE07mbh_03_u:158.033c": "nakulaḥ sahadevaś ca dharmaputraś ca dharmavit",
    "GE07mbh_03_u:158.034a": "aparāddham ivātmānaṃ manyamānā mahārathāḥ",
    "GE07mbh_03_u:158.034c": "tasthuḥ prāñjalayaḥ sarve parivārya dhaneśvaram",
    "GE07mbh_03_u:158.035a": "śayyāsanavaraṃ śrīmat puṣpakaṃ viśvakarmaṇā",
    "GE07mbh_03_u:158.035c": "vihitaṃ citraparyantam ātiṣṭhata dhanādhipaḥ",
    "GE07mbh_03_u:158.036a": "tam āsīnaṃ mahākāyāḥ śaṅkukarṇā mahājavāḥ",
    "GE07mbh_03_u:158.036c": "upopaviviśur yakṣā rākṣasāś ca sahasraśaḥ",
    "GE07mbh_03_u:158.037a": "śataśaś cāpi gandharvās tathaivāpsarasāṃ gaṇāḥ",
    "GE07mbh_03_u:158.037c": "parivāryopatiṣṭhanta yathā devāḥ śatakratum",
    "GE07mbh_03_u:158.038a": "kāñcanīṃ śirasā bibhrad bhīmasenaḥ srajaṃ śubhām",
    "GE07mbh_03_u:158.038c": "bāṇakhaḍgadhanuṣpāṇir udaikṣata dhanādhipam",
    "GE07mbh_03_u:158.039a": "na bhīr bhīmasya na glānir vikṣatasyāpi rākṣasaiḥ",
    "GE07mbh_03_u:158.039c": "āsīt tasyām avasthāyāṃ kuberam api paśyataḥ",
    "GE07mbh_03_u:158.040a": "ādadānaṃ śitān bāṇān yoddhukāmam avasthitam",
    "GE07mbh_03_u:158.040c": "dṛṣṭvā bhīmaṃ dharmasutam abravīn naravāhanaḥ",
    "GE07mbh_03_u:158.041a": "vidus tvāṃ sarvabhūtāni pārtha bhūtahite ratam",
    "GE07mbh_03_u:158.041c": "nirbhayaś cāpi śailāgre vasa tvaṃ saha bandhubhiḥ",
    "GE07mbh_03_u:158.042a": "na ca manyus tvayā kāryo bhīmasenasya pāṇḍava",
    "GE07mbh_03_u:158.042c": "kālenaite hatāḥ pūrvaṃ nimittam anujas tava",
    "GE07mbh_03_u:158.043a": "vrīḍā cātra na kartavyā sāhasaṃ yad idaṃ kṛtam",
    "GE07mbh_03_u:158.043c": "dṛṣṭaś cāpi suraiḥ pūrvaṃ vināśo yakṣarakṣasām",
    "GE07mbh_03_u:158.044a": "na bhīmasene kopo me prīto 'smi bharatarṣabha",
    "GE07mbh_03_u:158.044c": "karmaṇānena bhīmasya mama tuṣṭir abhūt purā",
    "GE07mbh_03_u:158.045a": "evam uktvā tu rājānaṃ bhīmasenam abhāṣata",
    "GE07mbh_03_u:158.045c": "naitan manasi me tāta vartate kurusattama",
    "GE07mbh_03_u:158.045e": "yad idaṃ sāhasaṃ bhīma kṛṣṇārthe kṛtavān asi",
    "GE07mbh_03_u:158.046a": "mām anādṛtya devāṃś ca vināśaṃ yakṣarakṣasām",
    "GE07mbh_03_u:158.046c": "svabāhubalam āśritya tenāhaṃ prītimāṃs tvayi",
    "GE07mbh_03_u:158.046e": "śāpād asmi vinirmukto ghorād adya vṛkodara",
    "GE07mbh_03_u:158.047a": "ahaṃ pūrvam agastyena kruddhena paramarṣiṇā",
    "GE07mbh_03_u:158.047c": "śapto 'parādhe kasmiṃś cit tasyaiṣā niṣkṛtiḥ kṛtā",
    "GE07mbh_03_u:158.048a": "dṛṣṭo hi mama saṃkleśaḥ purā pāṇḍavanandana",
    "GE07mbh_03_u:158.048c": "na tavātrāparādho 'sti kathaṃ cid api śatruhan",
    "GE07mbh_03_u:158.049": "yudhiṣṭhira uvāca",
    "GE07mbh_03_u:158.049a": "kathaṃ śapto 'si bhagavann agastyena mahātmanā",
    "GE07mbh_03_u:158.049c": "śrotum icchāmy ahaṃ deva tavaitac chāpakāraṇam",
    "GE07mbh_03_u:158.050a": "idaṃ cāścaryabhūtaṃ me yat krodhāt tasya dhīmataḥ",
    "GE07mbh_03_u:158.050c": "tadaiva tvaṃ na nirdagdhaḥ sabalaḥ sapadānugaḥ",
    "GE07mbh_03_u:158.051": "vaiśravaṇa uvāca",
    "GE07mbh_03_u:158.051a": "devatānām abhūn mantraḥ kuśavatyāṃ nareśvara",
    "GE07mbh_03_u:158.051c": "vṛtas tatrāham agamaṃ mahāpadmaśatais tribhiḥ",
    "GE07mbh_03_u:158.051e": "yakṣāṇāṃ ghorarūpāṇāṃ vividhāyudhadhāriṇām",
    "GE07mbh_03_u:158.052a": "adhvany aham athāpaśyam agastyam ṛṣisattamam",
    "GE07mbh_03_u:158.052c": "ugraṃ tapas tapasyantaṃ yamunātīram āśritam",
    "GE07mbh_03_u:158.052e": "nānāpakṣigaṇākīrṇaṃ puṣpitadrumaśobhitam",
    "GE07mbh_03_u:158.053a": "tam ūrdhvabāhuṃ dṛṣṭvā tu sūryasyābhimukhaṃ sthitam",
    "GE07mbh_03_u:158.053c": "tejorāśiṃ dīpyamānaṃ hutāśanam ivaidhitam",
    "GE07mbh_03_u:158.054a": "rākṣasādhipatiḥ śrīmān maṇimān nāma me sakhā",
    "GE07mbh_03_u:158.054c": "maurkhyād ajñānabhāvāc ca darpān mohāc ca bhārata",
    "GE07mbh_03_u:158.054e": "nyaṣṭhīvad ākāśagato maharṣes tasya mūrdhani",
    "GE07mbh_03_u:158.055a": "sa kopān mām uvācedaṃ diśaḥ sarvā dahann iva",
    "GE07mbh_03_u:158.055c": "mām avajñāya duṣṭātmā yasmād eṣa sakhā tava",
    "GE07mbh_03_u:158.056a": "dharṣaṇāṃ kṛtavān etāṃ paśyatas te dhaneśvara",
    "GE07mbh_03_u:158.056c": "tasmāt sahaibhiḥ sainyais te vadhaṃ prāpsyati mānuṣāt",
    "GE07mbh_03_u:158.057a": "tvaṃ cāpy ebhir hataiḥ sainyaiḥ kleśaṃ prāpsyasi durmate",
    "GE07mbh_03_u:158.057c": "tam eva mānuṣaṃ dṛṣṭvā kilbiṣād vipramokṣyase",
    "GE07mbh_03_u:158.058a": "sainyānāṃ tu tavaiteṣāṃ putrapautrabalānvitam",
    "GE07mbh_03_u:158.058c": "na śāpaṃ prāpsyate ghoraṃ gaccha te ''jñāṃ kariṣyati",
    "GE07mbh_03_u:158.059a": "eṣa śāpo mayā prāptaḥ prāk tasmād ṛṣisattamāt",
    "GE07mbh_03_u:158.059c": "sa bhīmena mahārāja bhrātrā tava vimokṣitaḥ",
    "GE07mbh_03_u:159.001": "vaiśravaṇa uvāca",
    "GE07mbh_03_u:159.001a": "yudhiṣṭhira dhṛtir dākṣyaṃ deśakālau parākramaḥ",
    "GE07mbh_03_u:159.001c": "lokatantravidhānānām eṣa pañcavidho vidhiḥ",
    "GE07mbh_03_u:159.002a": "dhṛtimantaś ca dakṣāś ca sve sve karmaṇi bhārata",
    "GE07mbh_03_u:159.002c": "parākramavidhānajñā narāḥ kṛtayuge 'bhavan",
    "GE07mbh_03_u:159.003a": "dhṛtimān deśakālajñaḥ sarvadharmavidhānavit",
    "GE07mbh_03_u:159.003c": "kṣatriyaḥ kṣatriyaśreṣṭha pṛthivīm anuśāsti vai",
    "GE07mbh_03_u:159.004a": "ya evaṃ vartate pārtha puruṣaḥ sarvakarmasu",
    "GE07mbh_03_u:159.004c": "sa loke labhate vīra yaśaḥ pretya ca sadgatim",
    "GE07mbh_03_u:159.005a": "deśakālāntaraprepsuḥ kṛtvā śakraḥ parākramam",
    "GE07mbh_03_u:159.005c": "saṃprāptas tridive rājyaṃ vṛtrahā vasubhiḥ saha",
    "GE07mbh_03_u:159.005d-0821_01": "yas tu kevalasaṃrambhāt prapātaṃ na nirīkṣate",
    "GE07mbh_03_u:159.006a": "pāpātmā pāpabuddhir yaḥ pāpam evānuvartate",
    "GE07mbh_03_u:159.006c": "karmaṇām avibhāgajñaḥ pretya ceha ca naśyati",
    "GE07mbh_03_u:159.007a": "akālajñaḥ sudurmedhāḥ kāryāṇām aviśeṣavit",
    "GE07mbh_03_u:159.007c": "vṛthācārasamārambhaḥ pretya ceha ca naśyati",
    "GE07mbh_03_u:159.008a": "sāhase vartamānānāṃ nikṛtīnāṃ durātmanām",
    "GE07mbh_03_u:159.008c": "sarvasāmarthyalipsūnāṃ pāpo bhavati niścayaḥ",
    "GE07mbh_03_u:159.009a": "adharmajño 'valiptaś ca bālabuddhir amarṣaṇaḥ",
    "GE07mbh_03_u:159.009c": "nirbhayo bhīmaseno 'yaṃ taṃ śādhi puruṣarṣabha",
    "GE07mbh_03_u:159.009d-0822_01": "tac chrutvā dhanado vākyaṃ pāṇḍavānāṃ samāgamam",
    "GE07mbh_03_u:159.009d-0822_02": "utthāya sa ha taiḥ sārdhaṃ calitas tatkṣaṇād vṛtam",
    "GE07mbh_03_u:159.009d-0822_03": "kuberaḥ prāpya rājānaṃ yudhiṣṭhiram abhāṣata",
    "GE07mbh_03_u:159.010a": "ārṣṭiṣeṇasya rājarṣeḥ prāpya bhūyas tvam āśramam",
    "GE07mbh_03_u:159.010c": "tāmisraṃ prathamaṃ pakṣaṃ vītaśokabhayo vasa",
    "GE07mbh_03_u:159.011a": "alakāḥ saha gandharvair yakṣaiś ca saha rākṣasaiḥ",
    "GE07mbh_03_u:159.011c": "manniyuktā manuṣyendra sarve ca girivāsinaḥ",
    "GE07mbh_03_u:159.011e": "rakṣantu tvā mahābāho sahitaṃ dvijasattamaiḥ",
    "GE07mbh_03_u:159.012a": "sāhaseṣu ca saṃtiṣṭhann iha śaile vṛkodaraḥ",
    "GE07mbh_03_u:159.012c": "vāryatāṃ sādhv ayaṃ rājaṃs tvayā dharmabhṛtāṃ vara",
    "GE07mbh_03_u:159.013a": "itaḥ paraṃ ca rājendra drakṣyanti vanagocarāḥ",
    "GE07mbh_03_u:159.013c": "upasthāsyanti ca sadā rakṣiṣyanti ca sarvaśaḥ",
    "GE07mbh_03_u:159.014a": "tathaiva cānnapānāni svādūni ca bahūni ca",
    "GE07mbh_03_u:159.014c": "upasthāsyanti vo gṛhya matpreṣyāḥ puruṣarṣabha",
    "GE07mbh_03_u:159.015a": "yathā jiṣṇur mahendrasya yathā vāyor vṛkodaraḥ",
    "GE07mbh_03_u:159.015c": "dharmasya tvaṃ yathā tāta yogotpanno nijaḥ sutaḥ",
    "GE07mbh_03_u:159.016a": "ātmajāv ātmasaṃpannau yamau cobhau yathāśvinoḥ",
    "GE07mbh_03_u:159.016c": "rakṣyās tadvan mamāpīha yūyaṃ sarve yudhiṣṭhira",
    "GE07mbh_03_u:159.017a": "arthatattvavibhāgajñaḥ sarvadharmaviśeṣavit",
    "GE07mbh_03_u:159.017c": "bhīmasenād avarajaḥ phalgunaḥ kuśalī divi",
    "GE07mbh_03_u:159.018a": "yāḥ kāś cana matā lokeṣv agryāḥ paramasaṃpadaḥ",
    "GE07mbh_03_u:159.018c": "janmaprabhṛti tāḥ sarvāḥ sthitās tāta dhanaṃjaye",
    "GE07mbh_03_u:159.019a": "damo dānaṃ balaṃ buddhir hrīr dhṛtis teja uttamam",
    "GE07mbh_03_u:159.019c": "etāny api mahāsattve sthitāny amitatejasi",
    "GE07mbh_03_u:159.020a": "na mohāt kurute jiṣṇuḥ karma pāṇḍava garhitam",
    "GE07mbh_03_u:159.020c": "na pārthasya mṛṣoktāni kathayanti narā nṛṣu",
    "GE07mbh_03_u:159.021a": "sa devapitṛgandharvaiḥ kurūṇāṃ kīrtivardhanaḥ",
    "GE07mbh_03_u:159.021c": "mānitaḥ kurute 'strāṇi śakrasadmani bhārata",
    "GE07mbh_03_u:159.022a": "yo 'sau sarvān mahīpālān dharmeṇa vaśam ānayat",
    "GE07mbh_03_u:159.022c": "sa śaṃtanur mahātejāḥ pitus tava pitāmahaḥ",
    "GE07mbh_03_u:159.022e": "prīyate pārtha pārthena divi gāṇḍīvadhanvanā",
    "GE07mbh_03_u:159.023a": "samyak cāsau mahāvīryaḥ kuladhurya iva sthitaḥ",
    "GE07mbh_03_u:159.023c": "pitṝn devāṃs tathā viprān pūjayitvā mahāyaśāḥ",
    "GE07mbh_03_u:159.023e": "sapta mukhyān mahāmedhān āharad yamunāṃ prati",
    "GE07mbh_03_u:159.024a": "adhirājaḥ sa rājaṃs tvāṃ śaṃtanuḥ prapitāmahaḥ",
    "GE07mbh_03_u:159.024c": "svargajic chakralokasthaḥ kuśalaṃ paripṛcchati vaiśaṃpāyana uvāca",
    "GE07mbh_03_u:159.025-0823_01": "etac chrutvā tu vacanaṃ dhanadena prabhāṣitam",
    "GE07mbh_03_u:159.025-0823_02": "pāṇḍavāś ca tatas tena babhūvuḥ saṃpraharṣitāḥ",
    "GE07mbh_03_u:159.025a": "tataḥ śaktiṃ gadāṃ khaḍgaṃ dhanuś ca bharatarṣabha",
    "GE07mbh_03_u:159.025c": "prādhvaṃ kṛtvā namaścakre kuberāya vṛkodaraḥ",
    "GE07mbh_03_u:159.026a": "tato 'bravīd dhanādhyakṣaḥ śaraṇyaḥ śaraṇāgatam",
    "GE07mbh_03_u:159.026c": "mānahā bhava śatrūṇāṃ suhṛdāṃ nandivardhanaḥ",
    "GE07mbh_03_u:159.026d-0824_01": "vibhavas tāta śailāgre vasānaḥ saha bandhubhiḥ",
    "GE07mbh_03_u:159.026d-0824_02": "suparṇapitṛdevānāṃ satataṃ mānakṛd bhava",
    "GE07mbh_03_u:159.026d-0824_03": "ṛjuṃ paśyata mā vakraṃ satyaṃ vadata mānṛtam",
    "GE07mbh_03_u:159.026d-0824_04": "dīrghaṃ paśyata mā hrasvaṃ paraṃ paśyata māparam",
    "GE07mbh_03_u:159.027a": "sveṣu veśmasu ramyeṣu vasatāmitratāpanāḥ",
    "GE07mbh_03_u:159.027c": "kāmān upahariṣyanti yakṣā vo bharatarṣabhāḥ",
    "GE07mbh_03_u:159.028a": "śīghram eva guḍākeśaḥ kṛtāstraḥ puruṣarṣabhaḥ",
    "GE07mbh_03_u:159.028c": "sākṣān maghavatā sṛṣṭaḥ saṃprāpsyati dhanaṃjayaḥ",
    "GE07mbh_03_u:159.029a": "evam uttamakarmāṇam anuśiṣya yudhiṣṭhiram",
    "GE07mbh_03_u:159.029c": "astaṃ girivaraśreṣṭhaṃ prayayau guhyakādhipaḥ",
    "GE07mbh_03_u:159.030a": "taṃ paristomasaṃkīrṇair nānāratnavibhūṣitaiḥ",
    "GE07mbh_03_u:159.030c": "yānair anuyayur yakṣā rākṣasāś ca sahasraśaḥ",
    "GE07mbh_03_u:159.031a": "pakṣiṇām iva nirghoṣaḥ kuberasadanaṃ prati",
    "GE07mbh_03_u:159.031c": "babhūva paramāśvānām airāvatapathe yatām",
    "GE07mbh_03_u:159.032a": "te jagmus tūrṇam ākāśaṃ dhanādhipativājinaḥ",
    "GE07mbh_03_u:159.032c": "prakarṣanta ivābhrāṇi pibanta iva mārutam",
    "GE07mbh_03_u:159.033a": "tatas tāni śarīrāṇi gatasattvāni rakṣasām",
    "GE07mbh_03_u:159.033c": "apākṛṣyanta śailāgrād dhanādhipatiśāsanāt",
    "GE07mbh_03_u:159.034a": "teṣāṃ hi śāpakālo 'sau kṛto 'gastyena dhīmatā",
    "GE07mbh_03_u:159.034c": "samare nihatās tasmāt sarve maṇimatā saha",
    "GE07mbh_03_u:159.035a": "pāṇḍavās tu mahātmānas teṣu veśmasu tāṃ kṣapām",
    "GE07mbh_03_u:159.035c": "sukham ūṣur gatodvegāḥ pūjitāḥ sarvarākṣasaiḥ",
    "GE07mbh_03_u:160.001": "vaiśaṃpāyana uvāca",
    "GE07mbh_03_u:160.001a": "tataḥ sūryodaye dhaumyaḥ kṛtvāhnikam ariṃdama",
    "GE07mbh_03_u:160.001c": "ārṣṭiṣeṇena sahitaḥ pāṇḍavān abhyavartata",
    "GE07mbh_03_u:160.002a": "te 'bhivādyārṣṭiṣeṇasya pādau dhaumyasya caiva ha",
    "GE07mbh_03_u:160.002c": "tataḥ prāñjalayaḥ sarve brāhmaṇāṃs tān apūjayan",
    "GE07mbh_03_u:160.002d-0825_01": "ārṣṭiṣeṇaḥ pariṣvajya putravad bharatarṣabhān",
    "GE07mbh_03_u:160.003a": "tato yudhiṣṭhiraṃ dhaumyo gṛhītvā dakṣiṇe kare",
    "GE07mbh_03_u:160.003c": "prācīṃ diśam abhiprekṣya maharṣir idam abravīt",
    "GE07mbh_03_u:160.004a": "asau sāgaraparyantāṃ bhūmim āvṛtya tiṣṭhati",
    "GE07mbh_03_u:160.004c": "śailarājo mahārāja mandaro 'bhivirājate",
    "GE07mbh_03_u:160.005a": "indravaiśravaṇāv etāṃ diśaṃ pāṇḍava rakṣataḥ",
    "GE07mbh_03_u:160.005c": "parvataiś ca vanāntaiś ca kānanaiś copaśobhitām",
    "GE07mbh_03_u:160.006a": "etad āhur mahendrasya rājño vaiśravaṇasya ca",
    "GE07mbh_03_u:160.006c": "ṛṣayaḥ sarvadharmajñāḥ sadma tāta manīṣiṇaḥ",
    "GE07mbh_03_u:160.007a": "ataś codyantam ādityam upatiṣṭhanti vai prajāḥ",
    "GE07mbh_03_u:160.007c": "ṛṣayaś cāpi dharmajñāḥ siddhāḥ sādhyāś ca devatāḥ",
    "GE07mbh_03_u:160.008a": "yamas tu rājā dharmātmā sarvaprāṇabhṛtāṃ prabhuḥ",
    "GE07mbh_03_u:160.008c": "pretasattvagatīm etāṃ dakṣiṇām āśrito diśam",
    "GE07mbh_03_u:160.009a": "etat saṃyamanaṃ puṇyam",
    "GE07mbh_03_u:160.009c": "pretarājasya bhavanam ṛddhyā paramayā yutam",
    "GE07mbh_03_u:160.010a": "yaṃ prāpya savitā rājan satyena pratitiṣṭhati",
    "GE07mbh_03_u:160.010c": "astaṃ parvatarājānam etam āhur manīṣiṇaḥ",
    "GE07mbh_03_u:160.011a": "etaṃ parvatarājānaṃ samudraṃ ca mahodadhim",
    "GE07mbh_03_u:160.011c": "āvasan varuṇo rājā bhūtāni parirakṣati",
    "GE07mbh_03_u:160.012a": "udīcīṃ dīpayann eṣa diśaṃ tiṣṭhati kīrtimān",
    "GE07mbh_03_u:160.012c": "mahāmerur mahābhāga śivo brahmavidāṃ gatiḥ",
    "GE07mbh_03_u:160.013a": "yasmin brahmasadaś caiva tiṣṭhate ca prajāpatiḥ",
    "GE07mbh_03_u:160.013c": "bhūtātmā visṛjan sarvaṃ yat kiṃ cij jaṅgamāgamam",
    "GE07mbh_03_u:160.014a": "yān āhur brahmaṇaḥ putrān mānasān dakṣasaptamān",
    "GE07mbh_03_u:160.014c": "teṣām api mahāmeruḥ sthānaṃ śivam anāmayam",
    "GE07mbh_03_u:160.015a": "atraiva pratitiṣṭhanti punar atrodayanti ca",
    "GE07mbh_03_u:160.015c": "sapta devarṣayas tāta vasiṣṭhapramukhāḥ sadā",
    "GE07mbh_03_u:160.016a": "deśaṃ virajasaṃ paśya meroḥ śikharam uttamam",
    "GE07mbh_03_u:160.016c": "yatrātmatṛptair adhyāste devaiḥ saha pitāmahaḥ",
    "GE07mbh_03_u:160.017a": "yam āhuḥ sarvabhūtānāṃ prakṛteḥ prakṛtiṃ dhruvam",
    "GE07mbh_03_u:160.017c": "anādinidhanaṃ devaṃ prabhuṃ nārāyaṇaṃ param",
    "GE07mbh_03_u:160.018a": "brahmaṇaḥ sadanāt tasya paraṃ sthānaṃ prakāśate",
    "GE07mbh_03_u:160.018c": "devāś ca yatnāt paśyanti divyaṃ tejomayaṃ śivam",
    "GE07mbh_03_u:160.019a": "atyarkānaladīptaṃ tat sthānaṃ viṣṇor mahātmanaḥ",
    "GE07mbh_03_u:160.019c": "svayaiva prabhayā rājan duṣprekṣyaṃ devadānavaiḥ",
    "GE07mbh_03_u:160.019d-0826_01": "prācyāṃ nārāyaṇasthānaṃ merāvativirājate",
    "GE07mbh_03_u:160.019d-0827_01": "yatra bhūteśvaras tāta sarvaprakṛtir ātmabhūḥ",
    "GE07mbh_03_u:160.019d-0827_02": "bhāsayan sarvabhūtāni suśriyābhivirājate",
    "GE07mbh_03_u:160.019d-0827_03": "nātra brahmarṣayas tāta kuta eva maharṣayaḥ",
    "GE07mbh_03_u:160.019d-0827_04": "prāpnuvanti gatiṃ hy etāṃ yatīnāṃ kurusattama",
    "GE07mbh_03_u:160.020a": "tad vai jyotīṃṣi sarvāṇi prāpya bhāsanti no 'pi ca",
    "GE07mbh_03_u:160.020c": "svayaṃ vibhur adīnātmā tatra hy abhivirājate",
    "GE07mbh_03_u:160.021a": "yatayas tatra gacchanti bhaktyā nārāyaṇaṃ harim",
    "GE07mbh_03_u:160.021c": "pareṇa tapasā yuktā bhāvitāḥ karmabhiḥ śubhaiḥ",
    "GE07mbh_03_u:160.022a": "yogasiddhā mahātmānas tamomohavivarjitāḥ",
    "GE07mbh_03_u:160.022c": "tatra gatvā punar nemaṃ lokam āyānti bhārata",
    "GE07mbh_03_u:160.022d-0828_01": "svayaṃbhuvaṃ mahātmānaṃ devadevaṃ sanātanam",
    "GE07mbh_03_u:160.023a": "sthānam etan mahābhāga dhruvam akṣayam avyayam",
    "GE07mbh_03_u:160.023c": "īśvarasya sadā hy etat praṇamātra yudhiṣṭhira",
    "GE07mbh_03_u:160.023d-0829_01": "enaṃ tvaharahar meruṃ sūryācandramasau dhruvam",
    "GE07mbh_03_u:160.023d-0829_02": "pradakṣiṇam upāvṛttau kurutaḥ kurusattama",
    "GE07mbh_03_u:160.023d-0829_03": "jyotīṃṣi cāpy aśeṣeṇa sarvāṇy anagha sarvataḥ",
    "GE07mbh_03_u:160.023d-0829_04": "pariyānti mahārāja girirājaṃ pradakṣiṇam",
    "GE07mbh_03_u:160.024a": "etaṃ jyotīṃṣi sarvāṇi prakarṣan bhagavān api",
    "GE07mbh_03_u:160.024c": "kurute vitamaskarmā ādityo 'bhipradakṣiṇam",
    "GE07mbh_03_u:160.025a": "astaṃ prāpya tataḥ saṃdhyām atikramya divākaraḥ",
    "GE07mbh_03_u:160.025c": "udīcīṃ bhajate kāṣṭhāṃ diśam eṣa vibhāvasuḥ",
    "GE07mbh_03_u:160.026a": "sa merum anuvṛttaḥ san punar gacchati pāṇḍava",
    "GE07mbh_03_u:160.026c": "prāṅmukhaḥ savitā devaḥ sarvabhūtahite rataḥ",
    "GE07mbh_03_u:160.027a": "sa māsaṃ vibhajan kālaṃ bahudhā parvasaṃdhiṣu",
    "GE07mbh_03_u:160.027c": "tathaiva bhagavān somo nakṣatraiḥ saha gacchati",
    "GE07mbh_03_u:160.028a": "evam eṣa parikramya mahāmerum atandritaḥ",
    "GE07mbh_03_u:160.028b-0830_01": "somaś ca vibhajan kālaṃ bahudhā parvasaṃdhiṣu",
    "GE07mbh_03_u:160.028c": "bhāvayan sarvabhūtāni punar gacchati mandaram",
    "GE07mbh_03_u:160.029a": "tathā tamisrahā devo mayūkhair bhāvayañ jagat",
    "GE07mbh_03_u:160.029c": "mārgam etad asaṃbādham ādityaḥ parivartate",
    "GE07mbh_03_u:160.030a": "sisṛkṣuḥ śiśirāṇy eṣa dakṣiṇāṃ bhajate diśam",
    "GE07mbh_03_u:160.030c": "tataḥ sarvāṇi bhūtāni kālaḥ śiśiram ṛcchati",
    "GE07mbh_03_u:160.031a": "sthāvarāṇāṃ ca bhūtānāṃ jaṅgamānāṃ ca tejasā",
    "GE07mbh_03_u:160.031c": "tejāṃsi samupādatte nivṛttaḥ san vibhāvasuḥ",
    "GE07mbh_03_u:160.032a": "tataḥ svedaḥ klamas tandrī glāniś ca bhajate narān",
    "GE07mbh_03_u:160.032c": "prāṇibhiḥ satataṃ svapno hy abhīkṣṇaṃ ca niṣevyate",
    "GE07mbh_03_u:160.033a": "evam etad anirdeśyaṃ mārgam āvṛtya bhānumān",
    "GE07mbh_03_u:160.033c": "punaḥ sṛjati varṣāṇi bhagavān bhāvayan prajāḥ",
    "GE07mbh_03_u:160.034a": "vṛṣṭimārutasaṃtāpaiḥ sukhaiḥ sthāvarajaṅgamān",
    "GE07mbh_03_u:160.034c": "vardhayan sumahātejāḥ punaḥ pratinivartate",
    "GE07mbh_03_u:160.035a": "evam eṣa caran pārtha kālacakram atandritaḥ",
    "GE07mbh_03_u:160.035c": "prakarṣan sarvabhūtāni savitā parivartate",
    "GE07mbh_03_u:160.036a": "saṃtatā gatir etasya naiṣa tiṣṭhati pāṇḍava",
    "GE07mbh_03_u:160.036c": "ādāyaiva tu bhūtānāṃ tejo visṛjate punaḥ",
    "GE07mbh_03_u:160.037a": "vibhajan sarvabhūtānām āyuḥ karma ca bhārata",
    "GE07mbh_03_u:160.037c": "ahorātrān kalāḥ kāṣṭhāḥ sṛjaty eṣa sadā vibhuḥ",
    "GE07mbh_03_u:161.001": "vaiśaṃpāyana uvāca",
    "GE07mbh_03_u:161.001a": "tasmin nagendre vasatāṃ tu teṣāṃ; mahātmanāṃ sadvratam āsthitānām",
    "GE07mbh_03_u:161.001c": "ratiḥ pramodaś ca babhūva teṣām; ākāṅkṣatāṃ darśanam arjunasya",
    "GE07mbh_03_u:161.002a": "tān vīryayuktān suviśuddhasattvāṃs; tejasvinaḥ satyadhṛtipradhānān",
    "GE07mbh_03_u:161.002c": "saṃprīyamāṇā bahavo 'bhijagmur; gandharvasaṃghāś ca maharṣayaś ca",
    "GE07mbh_03_u:161.003a": "taṃ pādapaiḥ puṣpadharair upetaṃ; nagottamaṃ prāpya mahārathānām",
    "GE07mbh_03_u:161.003c": "manaḥprasādaḥ paramo babhūva; yathā divaṃ prāpya marudgaṇānām",
    "GE07mbh_03_u:161.004a": "mayūrahaṃsasvananāditāni; puṣpopakīrṇāni mahācalasya",
    "GE07mbh_03_u:161.004c": "śṛṅgāṇi sānūni ca paśyamānā; gireḥ paraṃ harṣam avāpya tasthuḥ",
    "GE07mbh_03_u:161.005a": "sākṣāt kubereṇa kṛtāś ca tasmin; nagottame saṃvṛtakūlarodhasaḥ",
    "GE07mbh_03_u:161.005c": "kādambakāraṇḍavahaṃsajuṣṭāḥ; padmākulāḥ puṣkariṇīr apaśyan",
    "GE07mbh_03_u:161.006a": "krīḍāpradeśāṃś ca samṛddharūpān; sucitramālyāvṛtajātaśobhān",
    "GE07mbh_03_u:161.006c": "maṇipravekān sumanoharāṃś ca; yathā bhaveyur dhanadasya rājñaḥ",
    "GE07mbh_03_u:161.007a": "anekavarṇaiś ca sugandhibhiś ca; mahādrumaiḥ saṃtatam abhramālibhiḥ",
    "GE07mbh_03_u:161.007c": "tapaḥpradhānāḥ satataṃ carantaḥ; śṛṅgaṃ gireś cintayituṃ na śekuḥ",
    "GE07mbh_03_u:161.008a": "svatejasā tasya nagottamasya; mahauṣadhīnāṃ ca tathā prabhāvāt",
    "GE07mbh_03_u:161.008c": "vibhaktabhāvo na babhūva kaś cid; aharniśānāṃ puruṣapravīra",
    "GE07mbh_03_u:161.009a": "yam āsthitaḥ sthāvarajaṅgamāni; vibhāvasur bhāvayate 'mitaujāḥ",
    "GE07mbh_03_u:161.009c": "tasyodayaṃ cāstamayaṃ ca vīrās; tatra sthitās te dadṛśur nṛsiṃhāḥ",
    "GE07mbh_03_u:161.010a": "raves tamisrāgamanirgamāṃs te; tathodayaṃ cāstamayaṃ ca vīrāḥ",
    "GE07mbh_03_u:161.010c": "samāvṛtāḥ prekṣya tamonudasya; gabhastijālaiḥ pradiśo diśaś ca",
    "GE07mbh_03_u:161.011a": "svādhyāyavantaḥ satatakriyāś ca; dharmapradhānāś ca śucivratāś ca",
    "GE07mbh_03_u:161.011c": "satye sthitās tasya mahārathasya; satyavratasyāgamanapratīkṣāḥ",
    "GE07mbh_03_u:161.012a": "ihaiva harṣo 'stu samāgatānāṃ; kṣipraṃ kṛtāstreṇa dhanaṃjayena",
    "GE07mbh_03_u:161.012c": "iti bruvantaḥ paramāśiṣas te; pārthās tapoyogaparā babhūvuḥ",
    "GE07mbh_03_u:161.013a": "dṛṣṭvā vicitrāṇi girau vanāni; kirīṭinaṃ cintayatām abhīkṣṇam",
    "GE07mbh_03_u:161.013c": "babhūva rātrir divasaś ca teṣāṃ; saṃvatsareṇaiva samānarūpaḥ",
    "GE07mbh_03_u:161.014a": "yadaiva dhaumyānumate mahātmā; kṛtvā jaṭāḥ pravrajitaḥ sa jiṣṇuḥ",
    "GE07mbh_03_u:161.014c": "tadaiva teṣāṃ na babhūva harṣaḥ; kuto ratis tadgatamānasānām",
    "GE07mbh_03_u:161.015a": "bhrātur niyogāt tu yudhiṣṭhirasya; vanād asau vāraṇamattagāmī",
    "GE07mbh_03_u:161.015c": "yat kāmyakāt pravrajitaḥ sa jiṣṇus; tadaiva te śokahatā babhūvuḥ",
    "GE07mbh_03_u:161.015d-0831_01": "saṃtyajya kāmān pravrajitās tadaiva",
    "GE07mbh_03_u:161.015d-0831_02": "pārthās tadā śokaparā babhūvuḥ",
    "GE07mbh_03_u:161.016a": "tathā tu taṃ cintayatāṃ sitāśvam; astrārthinaṃ vāsavam abhyupetam",
    "GE07mbh_03_u:161.016c": "māso 'tha kṛcchreṇa tadā vyatītas; tasmin nage bhārata bhāratānām",
    "GE07mbh_03_u:161.016d-0832_01": "uṣitvā pañca varṣāṇi sahasrākṣaniveśane",
    "GE07mbh_03_u:161.016d-0832_02": "avāpya divyāny astrāṇi sarvāṇi vibudheśvarāt",
    "GE07mbh_03_u:161.016d-0832_03": "āgneyaṃ vāruṇaṃ saumyaṃ vāyavyam atha vaiṣṇavam",
    "GE07mbh_03_u:161.016d-0832_04": "aindraṃ pāśupataṃ brāhmaṃ pārameṣṭhyaṃ prajāpateḥ",
    "GE07mbh_03_u:161.016d-0832_05": "yamasya dhātuḥ savitus tvaṣṭur vaiśravaṇasya ca",
    "GE07mbh_03_u:161.016d-0832_06": "tāni prāpya sahasrākṣād abhivādya śatakratum",
    "GE07mbh_03_u:161.016d-0832_07": "anujñātas tadā tena kṛtvā cāpi pradakṣiṇam",
    "GE07mbh_03_u:161.016d-0832_08": "āgacchad arjunaḥ prītaḥ prahṛṣṭo gandhamādanam",
    "GE07mbh_03_u:161.017a": "tataḥ kadā cid dharisaṃprayuktaṃ; mahendravāhaṃ sahasopayātam",
    "GE07mbh_03_u:161.017c": "vidyutprabhaṃ prekṣya mahārathānāṃ; harṣo 'rjunaṃ cintayatāṃ babhūva",
    "GE07mbh_03_u:161.018a": "sa dīpyamānaḥ sahasāntarikṣaṃ; prakāśayan mātalisaṃgṛhītaḥ",
    "GE07mbh_03_u:161.018c": "babhau maholkeva ghanāntarasthā; śikheva cāgner jvalitā vidhūmā",
    "GE07mbh_03_u:161.019a": "tam āsthitaḥ saṃdadṛśe kirīṭī; sragvī varāṇy ābharaṇāni bibhrat",
    "GE07mbh_03_u:161.019c": "dhanaṃjayo vajradharaprabhāvaḥ; śriyā jvalan parvatam ājagāma",
    "GE07mbh_03_u:161.020a": "sa śailam āsādya kirīṭamālī; mahendravāhād avaruhya tasmāt",
    "GE07mbh_03_u:161.020c": "dhaumyasya pādāv abhivādya pūrvam; ajātaśatros tadanantaraṃ ca",
    "GE07mbh_03_u:161.021a": "vṛkodarasyāpi vavanda pādau; mādrīsutābhyām abhivāditaś ca",
    "GE07mbh_03_u:161.021c": "sametya kṛṣṇāṃ parisāntvya caināṃ; prahvo 'bhavad bhrātur upahvare saḥ",
    "GE07mbh_03_u:161.022a": "babhūva teṣāṃ paramaḥ praharṣas; tenāprameyeṇa samāgatānām",
    "GE07mbh_03_u:161.022c": "sa cāpi tān prekṣya kirīṭamālī; nananda rājānam abhipraśaṃsan",
    "GE07mbh_03_u:161.023a": "yam āsthitaḥ sapta jaghāna pūgān; diteḥ sutānāṃ namucer nihantā",
    "GE07mbh_03_u:161.023c": "tam indravāhaṃ samupetya pārthāḥ; pradakṣiṇaṃ cakrur adīnasattvāḥ",
    "GE07mbh_03_u:161.024a": "te mātaleś cakrur atīva hṛṣṭāḥ; satkāram agryaṃ surarājatulyam",
    "GE07mbh_03_u:161.024c": "sarvaṃ yathāvac ca divaukasas tān; papracchur enaṃ kururājaputrāḥ",
    "GE07mbh_03_u:161.025a": "tān apy asau mātalir abhyanandat; piteva putrān anuśiṣya cainān",
    "GE07mbh_03_u:161.025c": "yayau rathenāpratimaprabheṇa; punaḥ sakāśaṃ tridiveśvarasya",
    "GE07mbh_03_u:161.026a": "gate tu tasmin varadevavāhe; śakrātmajaḥ sarvaripupramāthī",
    "GE07mbh_03_u:161.026b-0833_01": "sākṣāt sahasrākṣa iva pratītaḥ",
    "GE07mbh_03_u:161.026b-0833_02": "śrīmān svadehād avamucya jiṣṇuḥ",
    "GE07mbh_03_u:161.026c": "śakreṇa dattāni dadau mahātmā; mahādhanāny uttamarūpavanti",
    "GE07mbh_03_u:161.026e": "divākarābhāṇi vibhūṣaṇāni; prītaḥ priyāyai sutasomamātre",
    "GE07mbh_03_u:161.027a": "tataḥ sa teṣāṃ kurupuṃgavānāṃ; teṣāṃ ca sūryāgnisamaprabhāṇām",
    "GE07mbh_03_u:161.027c": "viprarṣabhāṇām upaviśya madhye; sarvaṃ yathāvat kathayāṃ babhūva",
    "GE07mbh_03_u:161.027d-0834_01": "devais tu dattā hi yathāstramukhyāḥ",
    "GE07mbh_03_u:161.027d-0834_02": "prakhyāpayad valkalacīravāsāḥ",
    "GE07mbh_03_u:161.028a": "evaṃ mayāstrāṇy upaśikṣitāni; śakrāc ca vātāc ca śivāc ca sākṣāt",
    "GE07mbh_03_u:161.028c": "tathaiva śīlena samādhinā ca; prītāḥ surā me sahitāḥ sahendrāḥ",
    "GE07mbh_03_u:161.029a": "saṃkṣepato vai sa viśuddhakarmā; tebhyaḥ samākhyāya divi praveśam",
    "GE07mbh_03_u:161.029c": "mādrīsutābhyāṃ sahitaḥ kirīṭī; suṣvāpa tām āvasatiṃ pratītaḥ",
    "GE07mbh_03_u:162.000-0835_01": "tato rajanyāṃ vyuṣṭāyāṃ dharmarājaṃ yudhiṣṭhiram",
    "GE07mbh_03_u:162.000-0835_02": "bhrātṛbhiḥ sahitaḥ sarvair avandata dhanaṃjayaḥ",
    "GE07mbh_03_u:162.001": "vaiśaṃpāyana uvāca",
    "GE07mbh_03_u:162.001a": "etasminn eva kāle tu sarvavāditranisvanaḥ",
    "GE07mbh_03_u:162.001c": "babhūva tumulaḥ śabdas tv antarikṣe divaukasām",
    "GE07mbh_03_u:162.002a": "rathanemisvanaś caiva ghaṇṭāśabdaś ca bhārata",
    "GE07mbh_03_u:162.002c": "pṛthag vyālamṛgāṇāṃ ca pakṣiṇāṃ caiva sarvaśaḥ",
    "GE07mbh_03_u:162.002d-0836_01": "ravonmukhās te saṃprekṣya prīyamāṇāḥ kurūdvahāḥ",
    "GE07mbh_03_u:162.002d-0836_02": "marudbhir anvitaṃ śakram āpatantaṃ vihāyasā",
    "GE07mbh_03_u:162.003a": "taṃ samantād anuyayur gandharvāpsarasas tathā",
    "GE07mbh_03_u:162.003c": "vimānaiḥ sūryasaṃkāśair devarājam ariṃdamam",
    "GE07mbh_03_u:162.004a": "tataḥ sa haribhir yuktaṃ jāmbūnadapariṣkṛtam",
    "GE07mbh_03_u:162.004c": "meghanādinam āruhya śriyā paramayā jvalan",
    "GE07mbh_03_u:162.005a": "pārthān abhyājagāmāśu devarājaḥ puraṃdaraḥ",
    "GE07mbh_03_u:162.005c": "āgatya ca sahasrākṣo rathād avaruroha vai",
    "GE07mbh_03_u:162.006a": "taṃ dṛṣṭvaiva mahātmānaṃ dharmarājo yudhiṣṭhiraḥ",
    "GE07mbh_03_u:162.006c": "bhrātṛbhiḥ sahitaḥ śrīmān devarājam upāgamat",
    "GE07mbh_03_u:162.007a": "pūjayām āsa caivātha vidhivad bhūridakṣiṇaḥ",
    "GE07mbh_03_u:162.007c": "yathārham amitātmānaṃ vidhidṛṣṭena karmaṇā",
    "GE07mbh_03_u:162.008a": "dhanaṃjayaś ca tejasvī praṇipatya puraṃdaram",
    "GE07mbh_03_u:162.008c": "bhṛtyavat praṇatas tasthau devarājasamīpataḥ",
    "GE07mbh_03_u:162.009a": "āpyāyata mahātejāḥ kuntīputro yudhiṣṭhiraḥ",
    "GE07mbh_03_u:162.009c": "dhanaṃjayam abhiprekṣya vinītaṃ sthitam antike",
    "GE07mbh_03_u:162.010a": "jaṭilaṃ devarājasya tapoyuktam akalmaṣam",
    "GE07mbh_03_u:162.010c": "harṣeṇa mahatāviṣṭaḥ phalgunasyātha darśanāt",
    "GE07mbh_03_u:162.010d-0837_01": "babhūva paramaprīto devarājaṃ ca pūjayan",
    "GE07mbh_03_u:162.011a": "taṃ tathādīnamanasaṃ rājānaṃ harṣasaṃplutam",
    "GE07mbh_03_u:162.011c": "uvāca vacanaṃ dhīmān devarājaḥ puraṃdaraḥ",
    "GE07mbh_03_u:162.012a": "tvam imāṃ pṛthivīṃ rājan praśāsiṣyasi pāṇḍava",
    "GE07mbh_03_u:162.012c": "svasti prāpnuhi kaunteya kāmyakaṃ punar āśramam",
    "GE07mbh_03_u:162.013a": "astrāṇi labdhāni ca pāṇḍavena; sarvāṇi mattaḥ prayatena rājan",
    "GE07mbh_03_u:162.013c": "kṛtapriyaś cāsmi dhanaṃjayena; jetuṃ na śakyas tribhir eṣa lokaiḥ",
    "GE07mbh_03_u:162.014a": "evam uktvā sahasrākṣaḥ kuntīputraṃ yudhiṣṭhiram",
    "GE07mbh_03_u:162.014c": "jagāma tridivaṃ hṛṣṭaḥ stūyamāno maharṣibhiḥ",
    "GE07mbh_03_u:162.015a": "dhaneśvaragṛhasthānāṃ pāṇḍavānāṃ samāgamam",
    "GE07mbh_03_u:162.015c": "śakreṇa ya imaṃ vidvān adhīyīta samāhitaḥ",
    "GE07mbh_03_u:162.016a": "saṃvatsaraṃ brahmacārī niyataḥ saṃśitavrataḥ",
    "GE07mbh_03_u:162.016c": "sa jīveta nirābādhaḥ susukhī śaradāṃ śatam",
    "GE07mbh_03_u:163.001": "vaiśaṃpāyana uvāca",
    "GE07mbh_03_u:163.001a": "yathāgataṃ gate śakre bhrātṛbhiḥ saha saṃgataḥ",
    "GE07mbh_03_u:163.001c": "kṛṣṇayā caiva bībhatsur dharmaputram apūjayat",
    "GE07mbh_03_u:163.002a": "abhivādayamānaṃ tu mūrdhny upāghrāya pāṇḍavam",
    "GE07mbh_03_u:163.002c": "harṣagadgadayā vācā prahṛṣṭo 'rjunam abravīt",
    "GE07mbh_03_u:163.003a": "katham arjuna kālo 'yaṃ svarge vyatigatas tava",
    "GE07mbh_03_u:163.003c": "kathaṃ cāstrāṇy avāptāni devarājaś ca toṣitaḥ",
    "GE07mbh_03_u:163.004a": "samyag vā te gṛhītāni kaccid astrāṇi bhārata",
    "GE07mbh_03_u:163.004c": "kaccit surādhipaḥ prīto rudraś cāstrāṇy adāt tava",
    "GE07mbh_03_u:163.005a": "yathā dṛṣṭaś ca te śakro bhagavān vā pinākadhṛk",
    "GE07mbh_03_u:163.005c": "yathā cāstrāṇy avāptāni yathā cārādhitaś ca te",
    "GE07mbh_03_u:163.006a": "yathoktavāṃs tvāṃ bhagavāñ śatakratur ariṃdama",
    "GE07mbh_03_u:163.006c": "kṛtapriyas tvayāsmīti tac ca te kiṃ priyaṃ kṛtam",
    "GE07mbh_03_u:163.006e": "etad icchāmy ahaṃ śrotuṃ vistareṇa mahādyute",
    "GE07mbh_03_u:163.007a": "yathā tuṣṭo mahādevo devarājaś ca te 'nagha",
    "GE07mbh_03_u:163.007c": "yac cāpi vajrapāṇes te priyaṃ kṛtam ariṃdama",
    "GE07mbh_03_u:163.007e": "etad ākhyāhi me sarvam akhilena dhanaṃjaya",
    "GE07mbh_03_u:163.008": "arjuna uvāca",
    "GE07mbh_03_u:163.008a": "śṛṇu hanta mahārāja vidhinā yena dṛṣṭavān",
    "GE07mbh_03_u:163.008c": "śatakratum ahaṃ devaṃ bhagavantaṃ ca śaṃkaram",
    "GE07mbh_03_u:163.009a": "vidyām adhītya tāṃ rājaṃs tvayoktām arimardana",
    "GE07mbh_03_u:163.009c": "bhavatā ca samādiṣṭas tapase prasthito vanam",
    "GE07mbh_03_u:163.010a": "bhṛgutuṅgam atho gatvā kāmyakād āsthitas tapaḥ",
    "GE07mbh_03_u:163.010c": "ekarātroṣitaḥ kaṃ cid apaśyaṃ brāhmaṇaṃ pathi",
    "GE07mbh_03_u:163.011a": "sa mām apṛcchat kaunteya kvāsi gantā bravīhi me",
    "GE07mbh_03_u:163.011c": "tasmā avitathaṃ sarvam abruvaṃ kurunandana",
    "GE07mbh_03_u:163.012a": "sa tathyaṃ mama tac chrutvā brāhmaṇo rājasattama",
    "GE07mbh_03_u:163.012c": "apūjayata māṃ rājan prītimāṃś cābhavan mayi",
    "GE07mbh_03_u:163.013a": "tato mām abravīt prītas tapa ātiṣṭha bhārata",
    "GE07mbh_03_u:163.013c": "tapasvī nacireṇa tvaṃ drakṣyase vibudhādhipam",
    "GE07mbh_03_u:163.014a": "tato 'haṃ vacanāt tasya girim āruhya śaiśiram",
    "GE07mbh_03_u:163.014c": "tapo 'tapyaṃ mahārāja māsaṃ mūlaphalāśanaḥ",
    "GE07mbh_03_u:163.015a": "dvitīyaś cāpi me māso jalaṃ bhakṣayato gataḥ",
    "GE07mbh_03_u:163.015c": "nirāhāras tṛtīye 'tha māse pāṇḍavanandana",
    "GE07mbh_03_u:163.016a": "ūrdhvabāhuś caturthaṃ tu māsam asmi sthitas tadā",
    "GE07mbh_03_u:163.016c": "na ca me hīyate prāṇas tad adbhutam ivābhavat",
    "GE07mbh_03_u:163.017a": "caturthe samabhikrānte prathame divase gate",
    "GE07mbh_03_u:163.017c": "varāhasaṃsthitaṃ bhūtaṃ matsamīpam upāgamat",
    "GE07mbh_03_u:163.018a": "nighnan prothena pṛthivīṃ vilikhaṃś caraṇair api",
    "GE07mbh_03_u:163.018c": "saṃmārjañ jaṭhareṇorvīṃ vivartaṃś ca muhur muhuḥ",
    "GE07mbh_03_u:163.019a": "anu tasyāparaṃ bhūtaṃ mahat kairātasaṃsthitam",
    "GE07mbh_03_u:163.019c": "dhanurbāṇāsimat prāptaṃ strīgaṇānugataṃ tadā",
    "GE07mbh_03_u:163.020a": "tato 'haṃ dhanur ādāya tathākṣayyau maheṣudhī",
    "GE07mbh_03_u:163.020c": "atāḍayaṃ śareṇātha tad bhūtaṃ lomaharṣaṇam",
    "GE07mbh_03_u:163.021a": "yugapat tat kirātaś ca vikṛṣya balavad dhanuḥ",
    "GE07mbh_03_u:163.021c": "abhyājaghne dṛḍhataraṃ kampayann iva me manaḥ",
    "GE07mbh_03_u:163.022a": "sa tu mām abravīd rājan mama pūrvaparigrahaḥ",
    "GE07mbh_03_u:163.022c": "mṛgayādharmam utsṛjya kimarthaṃ tāḍitas tvayā",
    "GE07mbh_03_u:163.023a": "eṣa te niśitair bāṇair darpaṃ hanmi sthiro bhava",
    "GE07mbh_03_u:163.023c": "sa varṣmavān mahākāyas tato mām abhyadhāvata",
    "GE07mbh_03_u:163.024a": "tato girim ivātyartham āvṛṇon māṃ mahāśaraiḥ",
    "GE07mbh_03_u:163.024c": "taṃ cāhaṃ śaravarṣeṇa mahatā samavākiram",
    "GE07mbh_03_u:163.025a": "tataḥ śarair dīptamukhaiḥ patritair anumantritaiḥ",
    "GE07mbh_03_u:163.025c": "pratyavidhyam ahaṃ taṃ tu vajrair iva śiloccayam",
    "GE07mbh_03_u:163.026a": "tasya tac chatadhā rūpam abhavac ca sahasradhā",
    "GE07mbh_03_u:163.026c": "tāni cāsya śarīrāṇi śarair aham atāḍayam",
    "GE07mbh_03_u:163.027a": "punas tāni śarīrāṇi ekībhūtāni bhārata",
    "GE07mbh_03_u:163.027c": "adṛśyanta mahārāja tāny ahaṃ vyadhamaṃ punaḥ",
    "GE07mbh_03_u:163.028a": "aṇur bṛhacchirā bhūtvā bṛhac cāṇuśirāḥ punaḥ",
    "GE07mbh_03_u:163.028c": "ekībhūtas tadā rājan so 'bhyavartata māṃ yudhi",
    "GE07mbh_03_u:163.029a": "yadābhibhavituṃ bāṇair naiva śaknomi taṃ raṇe",
    "GE07mbh_03_u:163.029c": "tato 'ham astram ātiṣṭhaṃ vāyavyaṃ bharatarṣabha",
    "GE07mbh_03_u:163.030a": "na cainam aśakaṃ hantuṃ tad adbhutam ivābhavat",
    "GE07mbh_03_u:163.030c": "tasmin pratihate cāstre vismayo me mahān abhūt",
    "GE07mbh_03_u:163.031a": "bhūyaś caiva mahārāja saviśeṣam ahaṃ tataḥ",
    "GE07mbh_03_u:163.031c": "astrapūgena mahatā raṇe bhūtam avākiram",
    "GE07mbh_03_u:163.032a": "sthūṇākarṇam ayojālaṃ śaravarṣaṃ",
    "GE07mbh_03_u:163.032c": "śailāstram aśmavarṣaṃ ca samāsthāyāham abhyayām",
    "GE07mbh_03_u:163.032e": "jagrāsa prahasaṃs tāni sarvāṇy astrāṇi me 'nagha",
    "GE07mbh_03_u:163.033a": "teṣu sarveṣu śānteṣu brahmāstram aham ādiśam",
    "GE07mbh_03_u:163.033c": "tataḥ prajvalitair bāṇaiḥ sarvataḥ sopacīyata",
    "GE07mbh_03_u:163.033e": "upacīyamānaś ca mayā mahāstreṇa vyavardhata",
    "GE07mbh_03_u:163.034a": "tataḥ saṃtāpito loko matprasūtena tejasā",
    "GE07mbh_03_u:163.034c": "kṣaṇena hi diśaḥ khaṃ ca sarvato 'bhividīpitam",
    "GE07mbh_03_u:163.035a": "tad apy astraṃ mahātejāḥ kṣaṇenaiva vyaśātayat",
    "GE07mbh_03_u:163.035a-0838_01": "**** **** tato 'ham apataṃ mahīm",
    "GE07mbh_03_u:163.035a-0838_02": "tataḥ prahasya tad bhūtaṃ",
    "GE07mbh_03_u:163.035c": "brahmāstre tu hate rājan bhayaṃ māṃ mahad āviśat",
    "GE07mbh_03_u:163.036a": "tato 'haṃ dhanur ādāya tathākṣayyau maheṣudhī",
    "GE07mbh_03_u:163.036c": "sahasābhyahanaṃ bhūtaṃ tāny apy astrāṇy abhakṣayat",
    "GE07mbh_03_u:163.037a": "hateṣv astreṣu sarveṣu bhakṣiteṣv āyudheṣu ca",
    "GE07mbh_03_u:163.037c": "mama tasya ca bhūtasya bāhuyuddham avartata",
    "GE07mbh_03_u:163.038a": "vyāyāmaṃ muṣṭibhiḥ kṛtvā talair api samāhatau",
    "GE07mbh_03_u:163.038c": "apātayac ca tad bhūtaṃ niśceṣṭo hy agamaṃ mahīm",
    "GE07mbh_03_u:163.039a": "tataḥ prahasya tad bhūtaṃ tatraivāntaradhīyata",
    "GE07mbh_03_u:163.039b-0839_01": "tataś cintāṃ samagamaṃ pūjayiṣyāmy ahaṃ punaḥ",
    "GE07mbh_03_u:163.039b-0839_02": "iti puṣpāṇi saṃgṛhya saikataṃ śaṃkaraṃ prabhum",
    "GE07mbh_03_u:163.039b-0839_03": "pūjayiṣyaṃs tam adrākṣaṃ kirātaṃ puṣpadhāriṇam",
    "GE07mbh_03_u:163.039b-0839_04": "tataś cānyāni puṣpāṇi pūjayiṣyan punaḥ punaḥ",
    "GE07mbh_03_u:163.039b-0839_05": "tāni sarvāṇi dṛṣṭvāhaṃ kirātasya ca mūrdhani",
    "GE07mbh_03_u:163.039b-0839_06": "iti kṛtvā mahādevaṃ praṇato 'smi punaḥ punaḥ",
    "GE07mbh_03_u:163.039c": "saha strībhir mahārāja paśyato me 'dbhutopamam",
    "GE07mbh_03_u:163.040a": "evaṃ kṛtvā sa bhagavāṃs tato 'nyad rūpam ātmanaḥ",
    "GE07mbh_03_u:163.040c": "divyam eva mahārāja vasāno 'dbhutam ambaram",
    "GE07mbh_03_u:163.041a": "hitvā kirātarūpaṃ ca bhagavāṃs tridaśeśvaraḥ",
    "GE07mbh_03_u:163.041c": "svarūpaṃ divyam āsthāya tasthau tatra maheśvaraḥ",
    "GE07mbh_03_u:163.042a": "adṛśyata tataḥ sākṣād bhagavān govṛṣadhvajaḥ",
    "GE07mbh_03_u:163.042c": "umāsahāyo haridṛg bahurūpaḥ pinākadhṛk",
    "GE07mbh_03_u:163.043a": "sa mām abhyetya samare tathaivābhimukhaṃ sthitam",
    "GE07mbh_03_u:163.043c": "śūlapāṇir athovāca tuṣṭo 'smīti paraṃtapa",
    "GE07mbh_03_u:163.044a": "tatas tad dhanur ādāya tūṇau cākṣayyasāyakau",
    "GE07mbh_03_u:163.044c": "prādān mamaiva bhagavān varayasveti cābravīt",
    "GE07mbh_03_u:163.045a": "tuṣṭo 'smi tava kaunteya brūhi kiṃ karavāṇi te",
    "GE07mbh_03_u:163.045c": "yat te manogataṃ vīra tad brūhi vitarāmy aham",
    "GE07mbh_03_u:163.045e": "amaratvam apāhāya brūhi yat te manogatam",
    "GE07mbh_03_u:163.046a": "tataḥ prāñjalir evāham astreṣu gatamānasaḥ",
    "GE07mbh_03_u:163.046c": "praṇamya śirasā śarvaṃ tato vacanam ādade",
    "GE07mbh_03_u:163.047a": "bhagavān me prasannaś ced īpsito 'yaṃ varo mama",
    "GE07mbh_03_u:163.047c": "astrāṇīcchāmy ahaṃ jñātuṃ yāni deveṣu kāni cit",
    "GE07mbh_03_u:163.047e": "dadānīty eva bhagavān abravīt tryambakaś ca mām",
    "GE07mbh_03_u:163.048a": "raudram astraṃ madīyaṃ tvām upasthāsyati pāṇḍava",
    "GE07mbh_03_u:163.048c": "pradadau ca mama prītaḥ so 'straṃ pāśupataṃ prabhuḥ",
    "GE07mbh_03_u:163.049a": "uvāca ca mahādevo dattvā me 'straṃ sanātanam",
    "GE07mbh_03_u:163.049c": "na prayojyaṃ bhaved etan mānuṣeṣu kathaṃ cana",
    "GE07mbh_03_u:163.049d-0840_01": "jagad vinirdahed evam alpatejasi pātitam",
    "GE07mbh_03_u:163.050a": "pīḍyamānena balavat prayojyaṃ te dhanaṃjaya",
    "GE07mbh_03_u:163.050c": "astrāṇāṃ pratighāte ca sarvathaiva prayojayeḥ",
    "GE07mbh_03_u:163.051a": "tad apratihataṃ divyaṃ sarvāstrapratiṣedhanam",
    "GE07mbh_03_u:163.051c": "mūrtiman me sthitaṃ pārśve prasanne govṛṣadhvaje",
    "GE07mbh_03_u:163.052a": "utsādanam amitrāṇāṃ parasenānikartanam",
    "GE07mbh_03_u:163.052c": "durāsadaṃ duṣprahasaṃ suradānavarākṣasaiḥ",
    "GE07mbh_03_u:163.053a": "anujñātas tv ahaṃ tena tatraiva samupāviśam",
    "GE07mbh_03_u:163.053c": "prekṣataś caiva me devas tatraivāntaradhīyata",
    "GE07mbh_03_u:164.001": "arjuna uvāca",
    "GE07mbh_03_u:164.001a": "tatas tām avasaṃ prīto rajanīṃ tatra bhārata",
    "GE07mbh_03_u:164.001c": "prasādād devadevasya tryambakasya mahātmanaḥ",
    "GE07mbh_03_u:164.002a": "vyuṣito rajanīṃ cāhaṃ kṛtvā pūrvāhṇikakriyām",
    "GE07mbh_03_u:164.002c": "apaśyaṃ taṃ dvijaśreṣṭhaṃ dṛṣṭavān asmi yaṃ purā",
    "GE07mbh_03_u:164.003a": "tasmai cāhaṃ yathāvṛttaṃ sarvam eva nyavedayam",
    "GE07mbh_03_u:164.003c": "bhagavantaṃ mahādevaṃ sameto 'smīti bhārata",
    "GE07mbh_03_u:164.004a": "sa mām uvāca rājendra prīyamāṇo dvijottamaḥ",
    "GE07mbh_03_u:164.004c": "dṛṣṭas tvayā mahādevo yathā nānyena kena cit",
    "GE07mbh_03_u:164.005a": "sametya lokapālais tu sarvair vaivasvatādibhiḥ",
    "GE07mbh_03_u:164.005c": "draṣṭāsy anagha devendraṃ sa ca te 'strāṇi dāsyati",
    "GE07mbh_03_u:164.006a": "evam uktvā sa māṃ rājann āśliṣya ca punaḥ punaḥ",
    "GE07mbh_03_u:164.006c": "agacchat sa yathākāmaṃ brāhmaṇaḥ sūryasaṃnibhaḥ",
    "GE07mbh_03_u:164.007a": "athāparāhṇe tasyāhnaḥ prāvāt puṇyaḥ samīraṇaḥ",
    "GE07mbh_03_u:164.007c": "punar navam imaṃ lokaṃ kurvann iva sapatnahan",
    "GE07mbh_03_u:164.008a": "divyāni caiva mālyāni sugandhīni navāni ca",
    "GE07mbh_03_u:164.008c": "śaiśirasya gireḥ pāde prādurāsan samīpataḥ",
    "GE07mbh_03_u:164.009a": "vāditrāṇi ca divyāni sughoṣāṇi samantataḥ",
    "GE07mbh_03_u:164.009c": "stutayaś cendrasaṃyuktā aśrūyanta manoharāḥ",
    "GE07mbh_03_u:164.010a": "gaṇāś cāpsarasāṃ tatra gandharvāṇāṃ tathaiva ca",
    "GE07mbh_03_u:164.010c": "purastād devadevasya jagur gītāni sarvaśaḥ",
    "GE07mbh_03_u:164.011a": "marutāṃ ca gaṇās tatra devayānair upāgaman",
    "GE07mbh_03_u:164.011c": "mahendrānucarā ye ca devasadmanivāsinaḥ",
    "GE07mbh_03_u:164.012a": "tato marutvān haribhir yuktair vāhaiḥ svalaṃkṛtaiḥ",
    "GE07mbh_03_u:164.012c": "śacīsahāyas tatrāyāt saha sarvais tadāmaraiḥ",
    "GE07mbh_03_u:164.013a": "etasminn eva kāle tu kubero naravāhanaḥ",
    "GE07mbh_03_u:164.013c": "darśayām āsa māṃ rājaṃl lakṣmyā paramayā yutaḥ",
    "GE07mbh_03_u:164.014a": "dakṣiṇasyāṃ diśi yamaṃ pratyapaśyaṃ vyavasthitam",
    "GE07mbh_03_u:164.014c": "varuṇaṃ devarājaṃ ca yathāsthānam avasthitam",
    "GE07mbh_03_u:164.015a": "te mām ūcur mahārāja sāntvayitvā surarṣabhāḥ",
    "GE07mbh_03_u:164.015c": "savyasācin samīkṣasva lokapālān avasthitān",
    "GE07mbh_03_u:164.016a": "surakāryārthasiddhyarthaṃ dṛṣṭavān asi śaṃkaram",
    "GE07mbh_03_u:164.016c": "asmatto 'pi gṛhāṇa tvam astrāṇīti samantataḥ",
    "GE07mbh_03_u:164.017a": "tato 'haṃ prayato bhūtvā praṇipatya surarṣabhān",
    "GE07mbh_03_u:164.017c": "pratyagṛhṇaṃ tadāstrāṇi mahānti vidhivat prabho",
    "GE07mbh_03_u:164.018a": "gṛhītāstras tato devair anujñāto 'smi bhārata",
    "GE07mbh_03_u:164.018c": "atha devā yayuḥ sarve yathāgatam ariṃdama",
    "GE07mbh_03_u:164.019a": "maghavān api deveśo ratham āruhya suprabham",
    "GE07mbh_03_u:164.019c": "uvāca bhagavān vākyaṃ smayann iva surārihā",
    "GE07mbh_03_u:164.020a": "puraivāgamanād asmād vedāhaṃ tvāṃ dhanaṃjaya",
    "GE07mbh_03_u:164.020c": "ataḥ paraṃ tv ahaṃ vai tvāṃ darśaye bharatarṣabha",
    "GE07mbh_03_u:164.021a": "tvayā hi tīrtheṣu purā samāplāvaḥ kṛto 'sakṛt",
    "GE07mbh_03_u:164.021c": "tapaś cedaṃ purā taptaṃ svargaṃ gantāsi pāṇḍava",
    "GE07mbh_03_u:164.022a": "bhūyaś caiva tu taptavyaṃ tapaḥ paramadāruṇam",
    "GE07mbh_03_u:164.022b-0841_01": "duścaraṃ ghoram astrāṇāṃ tapasaś copadarśanam",
    "GE07mbh_03_u:164.022c": "uvāca bhagavān sarvaṃ tapasaś copapādanam",
    "GE07mbh_03_u:164.022d-0842_01": "svargas tv avaśyaṃ gantavyas tvayā śatruniṣūdana",
    "GE07mbh_03_u:164.023a": "mātalir manniyogāt tvāṃ tridivaṃ prāpayiṣyati",
    "GE07mbh_03_u:164.023c": "viditas tvaṃ hi devānām ṛṣīṇāṃ ca mahātmanām",
    "GE07mbh_03_u:164.023d-0843_01": "ihasthaḥ pāṇḍavaśreṣṭha tapaḥ kurvan suduṣkaram",
    "GE07mbh_03_u:164.024a": "tato 'ham abruvaṃ śakraṃ prasīda bhagavan mama",
    "GE07mbh_03_u:164.024c": "ācāryaṃ varaye tvāham astrārthaṃ tridaśeśvara",
    "GE07mbh_03_u:164.025": "indra uvāca",
    "GE07mbh_03_u:164.025a": "krūraṃ karmāstravit tāta kariṣyasi paraṃtapa",
    "GE07mbh_03_u:164.025c": "yadartham astrāṇīpsus tvaṃ taṃ kāmaṃ pāṇḍavāpnuhi",
    "GE07mbh_03_u:164.026": "arjuna uvāca",
    "GE07mbh_03_u:164.026a": "tato 'ham abruvaṃ nāhaṃ divyāny astrāṇi śatruhan",
    "GE07mbh_03_u:164.026c": "mānuṣeṣu prayokṣyāmi vināstrapratighātanam",
    "GE07mbh_03_u:164.027a": "tāni divyāni me 'strāṇi prayaccha vibudhādhipa",
    "GE07mbh_03_u:164.027c": "lokāṃś cāstrajitān paścāl labheyaṃ surapuṃgava",
    "GE07mbh_03_u:164.028": "indra uvāca",
    "GE07mbh_03_u:164.028a": "parīkṣārthaṃ mayaitat te vākyam uktaṃ dhanaṃjaya",
    "GE07mbh_03_u:164.028c": "mamātmajasya vacanaṃ sūpapannam idaṃ tava",
    "GE07mbh_03_u:164.029a": "śikṣa me bhavanaṃ gatvā sarvāṇy astrāṇi bhārata",
    "GE07mbh_03_u:164.029c": "vāyor agner vasubhyo 'tha varuṇāt samarudgaṇāt",
    "GE07mbh_03_u:164.030a": "sādhyaṃ paitāmahaṃ caiva gandharvoragarakṣasām",
    "GE07mbh_03_u:164.030c": "vaiṣṇavāni ca sarvāṇi nairṛtāni tathaiva ca",
    "GE07mbh_03_u:164.030e": "madgatāni ca yānīha sarvāstrāṇi kurūdvaha",
    "GE07mbh_03_u:164.031": "arjuna uvāca",
    "GE07mbh_03_u:164.031a": "evam uktvā tu māṃ śakras tatraivāntaradhīyata",
    "GE07mbh_03_u:164.031c": "athāpaśyaṃ hariyujaṃ ratham aindram upasthitam",
    "GE07mbh_03_u:164.031e": "divyaṃ māyāmayaṃ puṇyaṃ yattaṃ mātalinā nṛpa",
    "GE07mbh_03_u:164.032a": "lokapāleṣu yāteṣu mām uvācātha mātaliḥ",
    "GE07mbh_03_u:164.032c": "draṣṭum icchati śakras tvāṃ devarājo mahādyute",
    "GE07mbh_03_u:164.033a": "saṃsiddhas tvaṃ mahābāho kuru kāryam anuttamam",
    "GE07mbh_03_u:164.033c": "paśya puṇyakṛtāṃ lokān saśarīro divaṃ vraja",
    "GE07mbh_03_u:164.033d-0844_01": "devarājaḥ sahasrākṣas tvāṃ didṛkṣati bhārata",
    "GE07mbh_03_u:164.034a": "ity ukto 'haṃ mātalinā girim āmantrya śaiśiram",
    "GE07mbh_03_u:164.034c": "pradakṣiṇam upāvṛtya samārohaṃ rathottamam",
    "GE07mbh_03_u:164.035a": "codayām āsa sa hayān manomārutaraṃhasaḥ",
    "GE07mbh_03_u:164.035c": "mātalir hayaśāstrajño yathāvad",
    "GE07mbh_03_u:164.036a": "avaikṣata ca me vaktraṃ sthitasyātha sa sārathiḥ",
    "GE07mbh_03_u:164.036c": "tathā bhrānte rathe rājan vismitaś cedam abravīt",
    "GE07mbh_03_u:164.037a": "atyadbhutam idaṃ me 'dya vicitraṃ pratibhāti mām",
    "GE07mbh_03_u:164.037c": "yad āsthito rathaṃ divyaṃ padā na calito bhavān",
    "GE07mbh_03_u:164.038a": "devarājo 'pi hi mayā nityam atropalakṣitaḥ",
    "GE07mbh_03_u:164.038c": "vicalan prathamotpāte hayānāṃ bharatarṣabha",
    "GE07mbh_03_u:164.039a": "tvaṃ punaḥ sthita evātra rathe bhrānte kurūdvaha",
    "GE07mbh_03_u:164.039c": "atiśakram idaṃ sattvaṃ taveti pratibhāti me",
    "GE07mbh_03_u:164.040a": "ity uktvākāśam āviśya mātalir vibudhālayān",
    "GE07mbh_03_u:164.040c": "darśayām āsa me rājan vimānāni ca bhārata",
    "GE07mbh_03_u:164.040d-0845_01": "sa ratho haribhir yukto hy ūrdhvam ācakrame tataḥ",
    "GE07mbh_03_u:164.040d-0845_02": "ṛṣayo devatāś caiva pūjayanti narottama",
    "GE07mbh_03_u:164.040d-0845_03": "tataḥ kāmagamāṃl lokān apaśyaṃ vai surarṣiṇām",
    "GE07mbh_03_u:164.040d-0845_04": "gandharvāpsarasāṃ caiva prabhāvam amitaujasām",
    "GE07mbh_03_u:164.041a": "nandanādīni devānāṃ vanāni bahulāny uta",
    "GE07mbh_03_u:164.041c": "darśayām āsa me prītyā mātaliḥ śakrasārathiḥ",
    "GE07mbh_03_u:164.042a": "tataḥ śakrasya bhavanam apaśyam amarāvatīm",
    "GE07mbh_03_u:164.042c": "divyaiḥ kāmaphalair vṛkṣai ratnaiś ca samalaṃkṛtām",
    "GE07mbh_03_u:164.043a": "na tāṃ bhāsayate sūryo na śītoṣṇe na ca klamaḥ",
    "GE07mbh_03_u:164.043c": "rajaḥ paṅko na ca tamas tatrāsti na jarā nṛpa",
    "GE07mbh_03_u:164.044a": "na tatra śoko dainyaṃ vā vaivarṇyaṃ copalakṣyate",
    "GE07mbh_03_u:164.044c": "divaukasāṃ mahārāja na ca glānir ariṃdama",
    "GE07mbh_03_u:164.045a": "na krodhalobhau tatrāstām aśubhaṃ ca viśāṃ pate",
    "GE07mbh_03_u:164.045c": "nityatuṣṭāś ca hṛṣṭāś ca prāṇinaḥ suraveśmani",
    "GE07mbh_03_u:164.046a": "nityapuṣpaphalās tatra pādapā haritacchadāḥ",
    "GE07mbh_03_u:164.046c": "puṣkariṇyaś ca vividhāḥ padmasaugandhikāyutāḥ",
    "GE07mbh_03_u:164.047a": "śītas tatra vavau vāyuḥ sugandho jīvanaḥ śuciḥ",
    "GE07mbh_03_u:164.047c": "sarvaratnavicitrā ca bhūmiḥ puṣpavibhūṣitā",
    "GE07mbh_03_u:164.048a": "mṛgadvijāś ca bahavo rucirā madhurasvarāḥ",
    "GE07mbh_03_u:164.048c": "vimānayāyinaś cātra dṛśyante bahavo 'marāḥ",
    "GE07mbh_03_u:164.049a": "tato 'paśyaṃ vasūn rudrān sādhyāṃś ca samarudgaṇān",
    "GE07mbh_03_u:164.049c": "ādityān aśvinau caiva tān sarvān pratyapūjayam",
    "GE07mbh_03_u:164.050a": "te māṃ vīryeṇa yaśasā tejasā ca balena ca",
    "GE07mbh_03_u:164.050c": "astraiś cāpy anvajānanta saṃgrāmavijayena ca",
    "GE07mbh_03_u:164.051a": "praviśya tāṃ purīṃ ramyāṃ devagandharvasevitām",
    "GE07mbh_03_u:164.051c": "devarājaṃ sahasrākṣam upātiṣṭhaṃ kṛtāñjaliḥ",
    "GE07mbh_03_u:164.052a": "dadāv ardhāsanaṃ prītaḥ śakro me dadatāṃ varaḥ",
    "GE07mbh_03_u:164.052c": "bahumānāc ca gātrāṇi pasparśa mama vāsavaḥ",
    "GE07mbh_03_u:164.053a": "tatrāhaṃ devagandharvaiḥ sahito bhuridakṣiṇa",
    "GE07mbh_03_u:164.053c": "astrārtham avasaṃ svarge kurvāṇo 'strāṇi bhārata",
    "GE07mbh_03_u:164.054a": "viśvāvasoś ca me putraś citraseno 'bhavat sakhā",
    "GE07mbh_03_u:164.054c": "sa ca gāndharvam akhilaṃ grāhayām āsa māṃ nṛpa",
    "GE07mbh_03_u:164.055a": "tato 'ham avasaṃ rājan gṛhītāstraḥ supūjitaḥ",
    "GE07mbh_03_u:164.055c": "sukhaṃ śakrasya bhavane sarvakāmasamanvitaḥ",
    "GE07mbh_03_u:164.056a": "śṛṇvan vai gītaśabdaṃ ca tūryaśabdaṃ ca puṣkalam",
    "GE07mbh_03_u:164.056c": "paśyaṃś cāpsarasaḥ śreṣṭhā nṛtyamānāḥ paraṃtapa",
    "GE07mbh_03_u:164.057a": "tat sarvam anavajñāya tathyaṃ vijjñāya bhārata",
    "GE07mbh_03_u:164.057c": "atyarthaṃ pratigṛhyāham astreṣv eva vyavasthitaḥ",
    "GE07mbh_03_u:164.058a": "tato 'tuṣyat sahasrākṣas tena kāmena me vibhuḥ",
    "GE07mbh_03_u:164.058c": "evaṃ me vasato rājann eṣa kālo 'tyagād divi",
    "GE07mbh_03_u:165.001": "arjuna uvāca",
    "GE07mbh_03_u:165.001a": "kṛtāstram abhiviśvastam atha māṃ harivāhanaḥ",
    "GE07mbh_03_u:165.001c": "saṃspṛśya mūrdhni pāṇibhyām idaṃ vacanam abravīt",
    "GE07mbh_03_u:165.002a": "na tvam adya yudhā jetuṃ śakyaḥ suragaṇair api",
    "GE07mbh_03_u:165.002c": "kiṃ punar mānuṣe loke mānuṣair akṛtātmabhiḥ",
    "GE07mbh_03_u:165.002e": "aprameyo 'pradhṛṣyaś ca yuddheṣv apratimas tathā",
    "GE07mbh_03_u:165.002f-0846_01": "ajeyas tvaṃ hi saṃgrāme sarvair api surāsuraiḥ",
    "GE07mbh_03_u:165.003a": "athābravīt punar devaḥ saṃprahṛṣṭatanūruhaḥ",
    "GE07mbh_03_u:165.003c": "astrayuddhe samo vīra na te kaś cid bhaviṣyati",
    "GE07mbh_03_u:165.004a": "apramattaḥ sadā dakṣaḥ satyavādī jitendriyaḥ",
    "GE07mbh_03_u:165.004c": "brahmaṇyaś cāstravic cāsi śūraś cāsi kurūdvaha",
    "GE07mbh_03_u:165.005a": "astrāṇi samavāptāni tvayā daśa ca pañca ca",
    "GE07mbh_03_u:165.005c": "pañcabhir vidhibhiḥ pārtha na tvayā vidyate samaḥ",
    "GE07mbh_03_u:165.006a": "prayogam upasaṃhāram āvṛttiṃ ca dhanaṃjaya",
    "GE07mbh_03_u:165.006c": "prāyaścittaṃ ca vettha tvaṃ pratighātaṃ ca sarvaśaḥ",
    "GE07mbh_03_u:165.007a": "tava gurvarthakālo 'yam upapannaḥ paraṃtapa",
    "GE07mbh_03_u:165.007c": "pratijānīṣva taṃ kartum ato vetsyāmy ahaṃ param",
    "GE07mbh_03_u:165.008a": "tato 'ham abruvaṃ rājan devarājam idaṃ vacaḥ",
    "GE07mbh_03_u:165.008c": "viṣahyaṃ cen mayā kartuṃ kṛtam eva nibodha tat",
    "GE07mbh_03_u:165.009a": "tato mām abravīd rājan prahasya balavṛtrahā",
    "GE07mbh_03_u:165.009c": "nāviṣahyaṃ tavādyāsti triṣu lokeṣu kiṃ cana",
    "GE07mbh_03_u:165.010a": "nivātakavacā nāma dānavā mama śatravaḥ",
    "GE07mbh_03_u:165.010c": "samudrakukṣim āśritya durge prativasanty uta",
    "GE07mbh_03_u:165.011a": "tisraḥ koṭyaḥ samākhyātās tulyarūpabalaprabhāḥ",
    "GE07mbh_03_u:165.011c": "tāṃs tatra jahi kaunteya gurvarthas te bhaviṣyati",
    "GE07mbh_03_u:165.012a": "tato mātalisaṃyuktaṃ mayūrasamaromabhiḥ",
    "GE07mbh_03_u:165.012c": "hayair upetaṃ prādān me rathaṃ divyaṃ mahāprabham",
    "GE07mbh_03_u:165.013a": "babandha caiva me mūrdhni kirīṭam idam uttamam",
    "GE07mbh_03_u:165.013c": "svarūpasadṛśaṃ caiva prādād aṅgavibhūṣaṇam",
    "GE07mbh_03_u:165.014a": "abhedyaṃ kavacaṃ cedaṃ sparśarūpavad uttamam",
    "GE07mbh_03_u:165.014c": "ajarāṃ jyām imāṃ cāpi gāṇḍīve samayojayat",
    "GE07mbh_03_u:165.015a": "tataḥ prāyām ahaṃ tena syandanena virājatā",
    "GE07mbh_03_u:165.015c": "yenājayad devapatir baliṃ vairocaniṃ purā",
    "GE07mbh_03_u:165.016a": "tato devāḥ sarva eva tena ghoṣeṇa bodhitaḥ",
    "GE07mbh_03_u:165.016c": "manvānā devarājaṃ māṃ samājagmur viśāṃ pate",
    "GE07mbh_03_u:165.016e": "dṛṣṭvā ca mām apṛcchanta kiṃ kariṣyasi phalguna",
    "GE07mbh_03_u:165.017a": "tān abruvaṃ yathābhūtam idaṃ kartāsmi saṃyuge",
    "GE07mbh_03_u:165.017c": "nivātakavacānāṃ tu prasthitaṃ māṃ vadhaiṣiṇam",
    "GE07mbh_03_u:165.017e": "nibodhata mahābhāgāḥ śivaṃ cāśāsta me 'naghāḥ",
    "GE07mbh_03_u:165.017f-0847_01": "tato vāgbhiḥ praśastābhis tridaśāḥ pṛthivīpate",
    "GE07mbh_03_u:165.018a": "tuṣṭuvur māṃ prasannās te yathā devaṃ puraṃdaram",
    "GE07mbh_03_u:165.018c": "rathenānena maghavā jitavāñ śambaraṃ yudhi",
    "GE07mbh_03_u:165.018e": "namuciṃ balavṛtrau ca prahlādanarakāv api",
    "GE07mbh_03_u:165.019a": "bahūni ca sahasrāṇi prayutāny arbudāni ca",
    "GE07mbh_03_u:165.019c": "rathenānena daityānāṃ jitavān maghavān yudhi",
    "GE07mbh_03_u:165.020a": "tvam apy etena kaunteya nivātakavacān raṇe",
    "GE07mbh_03_u:165.020c": "vijetā yudhi vikramya pureva maghavān vaśī",
    "GE07mbh_03_u:165.021a": "ayaṃ ca śaṅkhapravaro yena jetāsi dānavān",
    "GE07mbh_03_u:165.021c": "anena vijitā lokāḥ śakreṇāpi mahātmanā",
    "GE07mbh_03_u:165.022a": "pradīyamānaṃ devais tu devadattaṃ jalodbhavam",
    "GE07mbh_03_u:165.022c": "pratyagṛhṇaṃ jayāyainaṃ stūyamānas tadāmaraiḥ",
    "GE07mbh_03_u:165.023a": "sa śaṅkhī kavacī bāṇī pragṛhītaśarāsanaḥ",
    "GE07mbh_03_u:165.023c": "dānavālayam atyugraṃ prayāto 'smi yuyutsayā",
    "GE07mbh_03_u:166.001": "arjuna uvāca",
    "GE07mbh_03_u:166.001a": "tato 'haṃ stūyamānas tu tatra tatra maharṣibhiḥ",
    "GE07mbh_03_u:166.001c": "apaśyam udadhiṃ bhīmam apāṃpatim athāvyayam",
    "GE07mbh_03_u:166.002a": "phenavatyaḥ prakīrṇāś ca saṃhatāś ca samucchritāḥ",
    "GE07mbh_03_u:166.002c": "ūrmayaś cātra dṛśyante calanta iva parvatāḥ",
    "GE07mbh_03_u:166.002e": "nāvaḥ sahasraśas tatra ratnapūrṇāḥ samantataḥ",
    "GE07mbh_03_u:166.002f-0848_01": "nabhasīva vimānāni vicarantyo virejire",
    "GE07mbh_03_u:166.003a": "timiṃgilāḥ kacchapāś ca tathā timitimiṃgilāḥ",
    "GE07mbh_03_u:166.003c": "makarāś cātra dṛśyante jale magnā ivādrayaḥ",
    "GE07mbh_03_u:166.004a": "śaṅkhānāṃ ca sahasrāṇi magnāny apsu samantataḥ",
    "GE07mbh_03_u:166.004c": "dṛśyante sma yathā rātrau tārās tanv abhrasaṃvṛtāḥ",
    "GE07mbh_03_u:166.005a": "tathā sahasraśas tatra ratnasaṃghāḥ plavanty uta",
    "GE07mbh_03_u:166.005c": "vāyuś ca ghūrṇate bhīmas tad adbhutam ivābhavat",
    "GE07mbh_03_u:166.006a": "tam atītya mahāvegaṃ sarvāmbhonidhim uttamam",
    "GE07mbh_03_u:166.006c": "apaśyaṃ dānavākīrṇaṃ tad daityapuram antikāt",
    "GE07mbh_03_u:166.007a": "tatraiva mātalis tūrṇaṃ nipatya pṛthivītale",
    "GE07mbh_03_u:166.007b-0849_01": "rathaṃ taṃ tu samāśliṣya prādravad rathayogavit",
    "GE07mbh_03_u:166.007c": "nādayan rathaghoṣeṇa tat puraṃ samupādravat",
    "GE07mbh_03_u:166.008a": "rathaghoṣaṃ tu taṃ śrutvā stanayitnor ivāmbare",
    "GE07mbh_03_u:166.008c": "manvānā devarājaṃ māṃ saṃvignā dānavābhavan",
    "GE07mbh_03_u:166.009a": "sarve saṃbhrāntamanasaḥ śaracāpadharāḥ sthitāḥ",
    "GE07mbh_03_u:166.009c": "tathā śūlāsiparaśugadāmusalapāṇayaḥ",
    "GE07mbh_03_u:166.010a": "tato dvārāṇi pidadhur dānavās trastacetasaḥ",
    "GE07mbh_03_u:166.010c": "saṃvidhāya pure rakṣāṃ na sma kaś cana dṛśyate",
    "GE07mbh_03_u:166.011a": "tataḥ śaṅkham upādāya devadattaṃ mahāsvanam",
    "GE07mbh_03_u:166.011c": "puram āsuram āśliṣya prādhamaṃ taṃ śanair aham",
    "GE07mbh_03_u:166.012a": "sa tu śabdo divaṃ stabdhvā pratiśabdam ajījanat",
    "GE07mbh_03_u:166.012c": "vitresuś ca nililyuś ca bhūtāni sumahānty api",
    "GE07mbh_03_u:166.013a": "tato nivātakavacāḥ sarva eva samantataḥ",
    "GE07mbh_03_u:166.013c": "daṃśitā vividhais trāṇair",
    "GE07mbh_03_u:166.014a": "āyasaiś ca mahāśūlair gadābhir musalair api",
    "GE07mbh_03_u:166.014c": "paṭṭiśaiḥ karavālaiś ca rathacakraiś ca bhārata",
    "GE07mbh_03_u:166.015a": "śataghnībhir bhuśuṇḍībhiḥ khaḍgaiś citraiḥ svalaṃkṛtaiḥ",
    "GE07mbh_03_u:166.015c": "pragṛhītair diteḥ putrāḥ prādurāsan sahasraśaḥ",
    "GE07mbh_03_u:166.016a": "tato vicārya bahudhā rathamārgeṣu tān hayān",
    "GE07mbh_03_u:166.016c": "prācodayat same deśe mātalir bharatarṣabha",
    "GE07mbh_03_u:166.017a": "tena teṣāṃ praṇunnānām āśutvāc chīghragāminām",
    "GE07mbh_03_u:166.017c": "nānvapaśyaṃ tadā kiṃ cit tan me 'dbhutam ivābhavat",
    "GE07mbh_03_u:166.018a": "tatas te dānavās tatra yodhavrātāny anekaśaḥ",
    "GE07mbh_03_u:166.018c": "vikṛtasvararūpāṇi bhṛśaṃ sarvāṇy acodayan",
    "GE07mbh_03_u:166.019a": "tena śabdena mahatā samudre parvatopamāḥ",
    "GE07mbh_03_u:166.019c": "āplavanta gataiḥ sattvair matsyāḥ śatasahasraśaḥ",
    "GE07mbh_03_u:166.020a": "tato vegena mahatā dānavā mām upādravan",
    "GE07mbh_03_u:166.020c": "vimuñcantaḥ śitān bāṇāñ śataśo 'tha sahasraśaḥ",
    "GE07mbh_03_u:166.021a": "sa saṃprahāras tumulas teṣāṃ mama ca bhārata",
    "GE07mbh_03_u:166.021c": "avartata mahāghoro nivātakavacāntakaḥ",
    "GE07mbh_03_u:166.022a": "tato devarṣayaś caiva dānavarṣigaṇāś ca ye",
    "GE07mbh_03_u:166.022c": "brahmarṣayaś ca siddhāś ca samājagmur mahāmṛdhe",
    "GE07mbh_03_u:166.023a": "te vai mām anurūpābhir madhurābhir jayaiṣiṇaḥ",
    "GE07mbh_03_u:166.023c": "astuvan munayo vāgbhir yathendraṃ tārakāmaye",
    "GE07mbh_03_u:167.001": "arjuna uvāca",
    "GE07mbh_03_u:167.001a": "tato nivātakavacāḥ sarve vegena bhārata",
    "GE07mbh_03_u:167.001c": "abhyadravan māṃ sahitāḥ pragṛhītāyudhā raṇe",
    "GE07mbh_03_u:167.002a": "ācchidya rathapanthānam utkrośanto mahārathāḥ",
    "GE07mbh_03_u:167.002c": "āvṛtya sarvatas te māṃ śaravarṣair avākiran",
    "GE07mbh_03_u:167.003a": "tato 'pare mahāvīryāḥ śūlapaṭṭiśapāṇayaḥ",
    "GE07mbh_03_u:167.003c": "śūlāni ca bhuśuṇḍīś ca mumucur dānavā mayi",
    "GE07mbh_03_u:167.004a": "tac chūlavarṣaṃ sumahad gadāśaktisamākulam",
    "GE07mbh_03_u:167.004c": "aniśaṃ sṛjyamānaṃ tair apatan madrathopari",
    "GE07mbh_03_u:167.005a": "anye mām abhyadhāvanta nivātakavacā yudhi",
    "GE07mbh_03_u:167.005c": "śitaśastrāyudhā raudrāḥ kālarūpāḥ prahāriṇaḥ",
    "GE07mbh_03_u:167.006a": "tān ahaṃ vividhair bāṇair vegavadbhir ajihmagaiḥ",
    "GE07mbh_03_u:167.006c": "gāṇḍīvamuktair abhyaghnam ekaikaṃ daśabhir mṛdhe",
    "GE07mbh_03_u:167.006e": "te kṛtā vimukhāḥ sarve matprayuktaiḥ śilāśitaiḥ",
    "GE07mbh_03_u:167.007a": "tato mātalinā tūrṇaṃ hayās te saṃpracoditāḥ",
    "GE07mbh_03_u:167.007c": "rathamārgād bahūṃs tatra vicerur vātaraṃhasaḥ",
    "GE07mbh_03_u:167.007e": "susaṃyatā mātalinā prāmathnanta diteḥ sutān",
    "GE07mbh_03_u:167.008a": "śataṃ śatās te harayas tasmin yuktā mahārathe",
    "GE07mbh_03_u:167.008c": "tadā mātalinā yattā vyacarann alpakā iva",
    "GE07mbh_03_u:167.009a": "teṣāṃ caraṇapātena rathanemisvanena ca",
    "GE07mbh_03_u:167.009c": "mama bāṇanipātaiś ca hatās te śataśo 'surāḥ",
    "GE07mbh_03_u:167.010a": "gatāsavas tathā cānye pragṛhītaśarāsanāḥ",
    "GE07mbh_03_u:167.010c": "hatasārathayas tatra vyakṛṣyanta turaṃgamaiḥ",
    "GE07mbh_03_u:167.011a": "te diśo vidiśaḥ sarvāḥ pratirudhya prahāriṇaḥ",
    "GE07mbh_03_u:167.011c": "nighnanti vividhaiḥ śastrais tato me vyathitaṃ manaḥ",
    "GE07mbh_03_u:167.012a": "tato 'haṃ mātaler vīryam apaśyaṃ paramādbhutam",
    "GE07mbh_03_u:167.012c": "aśvāṃs tathā vegavato yad ayatnād adhārayat",
    "GE07mbh_03_u:167.013a": "tato 'haṃ laghubhiś citrair astrais tān asurān raṇe",
    "GE07mbh_03_u:167.013c": "sāyudhān acchinaṃ rājañ śataśo 'tha sahasraśaḥ",
    "GE07mbh_03_u:167.014a": "evaṃ me caratas tatra sarvayatnena śatruhan",
    "GE07mbh_03_u:167.014c": "prītimān abhavad vīro mātaliḥ śakrasārathiḥ",
    "GE07mbh_03_u:167.015a": "vadhyamānās tatas te tu hayais tena rathena ca",
    "GE07mbh_03_u:167.015c": "agaman prakṣayaṃ ke cin nyavartanta tathāpare",
    "GE07mbh_03_u:167.016a": "spardhamānā ivāsmābhir nivātakavacā raṇe",
    "GE07mbh_03_u:167.016c": "śaravarṣair mahadbhir māṃ samantāt pratyavārayan",
    "GE07mbh_03_u:167.016d-0850_01": "śaravegair nihatyāham astraiḥ śaravighātibhiḥ",
    "GE07mbh_03_u:167.016d-0850_02": "jvaladbhiḥ paramaiḥ śīghrais tān avidhyaṃ sahasraśaḥ",
    "GE07mbh_03_u:167.017a": "tato 'haṃ laghubhiś citrair brahmāstraparimantritaiḥ",
    "GE07mbh_03_u:167.017c": "vyadhamaṃ sāyakair āśu śataśo 'tha sahasraśaḥ",
    "GE07mbh_03_u:167.018a": "tataḥ saṃpīḍyamānās te krodhāviṣṭā mahāsurāḥ",
    "GE07mbh_03_u:167.018c": "apīḍayan māṃ sahitāḥ",
    "GE07mbh_03_u:167.019a": "tato 'ham astram ātiṣṭhaṃ paramaṃ tigmatejasam",
    "GE07mbh_03_u:167.019c": "dayitaṃ devarājasya mādhavaṃ nāma bhārata",
    "GE07mbh_03_u:167.020a": "tataḥ khaḍgāṃs triśūlāṃś ca tomarāṃś ca sahasraśaḥ",
    "GE07mbh_03_u:167.020c": "astravīryeṇa śatadhā tair muktān aham acchinam",
    "GE07mbh_03_u:167.021a": "chittvā praharaṇāny eṣāṃ tatas tān api sarvaśaḥ",
    "GE07mbh_03_u:167.021c": "pratyavidhyam ahaṃ roṣād daśabhir daśabhiḥ śaraiḥ",
    "GE07mbh_03_u:167.022a": "gāṇḍīvād dhi tadā saṃkhye yathā bhramarapaṅktayaḥ",
    "GE07mbh_03_u:167.022c": "niṣpatanti tathā bāṇās tan mātalir apūjayat",
    "GE07mbh_03_u:167.023a": "teṣām api tu bāṇās te bahutvāc chalabhā iva",
    "GE07mbh_03_u:167.023c": "avākiran māṃ balavat tān ahaṃ vyadhamaṃ śaraiḥ",
    "GE07mbh_03_u:167.024a": "vadhyamānās tatas te tu nivātakavacāḥ punaḥ",
    "GE07mbh_03_u:167.024c": "śaravarṣair mahadbhir māṃ samantāt paryavārayan",
    "GE07mbh_03_u:167.025a": "śaravegān nihatyāham astraiḥ śaravighātibhiḥ",
    "GE07mbh_03_u:167.025c": "jvaladbhiḥ paramaiḥ śīghrais tān avidhyaṃ sahasraśaḥ",
    "GE07mbh_03_u:167.026a": "teṣāṃ chinnāni gātrāṇi visṛjanti sma śoṇitam",
    "GE07mbh_03_u:167.026c": "prāvṛṣīvātivṛṣṭāni śṛṅgāṇīva dharābhṛtām",
    "GE07mbh_03_u:167.027a": "indrāśanisamasparśair vegavadbhir ajihmagaiḥ",
    "GE07mbh_03_u:167.027c": "madbāṇair vadhyamānās te samudvignāḥ sma dānavāḥ",
    "GE07mbh_03_u:167.028a": "śatadhā bhinnadehāntrāḥ kṣīṇapraharaṇaujasaḥ",
    "GE07mbh_03_u:167.028c": "tato nivātakavacā mām ayudhyanta māyayā",
    "GE07mbh_03_u:168.001": "arjuna uvāca",
    "GE07mbh_03_u:168.001a": "tato 'śmavarṣaṃ sumahat prādurāsīt samantataḥ",
    "GE07mbh_03_u:168.001c": "nagamātrair mahāghorais tan māṃ dṛḍham apīḍayat",
    "GE07mbh_03_u:168.002a": "tad ahaṃ vajrasaṃkāśaiḥ śarair indrāstracoditaiḥ",
    "GE07mbh_03_u:168.002c": "acūrṇayaṃ vegavadbhiḥ śatadhaikaikam āhave",
    "GE07mbh_03_u:168.003a": "cūrṇyamāne 'śmavarṣe tu pāvakaḥ samajāyata",
    "GE07mbh_03_u:168.003c": "tatrāśmacūrṇam apatat pāvakaprakarā iva",
    "GE07mbh_03_u:168.003d-0851_01": "tato 'haṃ vāruṇāstreṇa aśmavarṣaṃ viśātavān",
    "GE07mbh_03_u:168.004a": "tato 'śmavarṣe nihate jalavarṣaṃ mahattaram",
    "GE07mbh_03_u:168.004c": "dhārābhir akṣamātrābhiḥ prādurāsīn mamāntike",
    "GE07mbh_03_u:168.005a": "nabhasaḥ pracyutā dhārās tigmavīryāḥ sahasraśaḥ",
    "GE07mbh_03_u:168.005c": "āvṛṇvan sarvato vyoma diśaś copadiśas tathā",
    "GE07mbh_03_u:168.006a": "dhārāṇāṃ ca nipātena vāyor visphūrjitena ca",
    "GE07mbh_03_u:168.006c": "garjitena ca daityānāṃ na prājñāyata kiṃ cana",
    "GE07mbh_03_u:168.007a": "dhārā divi ca saṃbaddhā vasudhāyāṃ ca sarvaśaḥ",
    "GE07mbh_03_u:168.007c": "vyāmohayanta māṃ tatra nipatantyo 'niśaṃ bhuvi",
    "GE07mbh_03_u:168.008a": "tatropadiṣṭam indreṇa divyam astraṃ viśoṣaṇam",
    "GE07mbh_03_u:168.008c": "dīptaṃ prāhiṇavaṃ ghoram aśuṣyat tena taj jalam",
    "GE07mbh_03_u:168.009a": "hate 'śmavarṣe tu mayā jalavarṣe ca śoṣite",
    "GE07mbh_03_u:168.009c": "mumucur dānavā māyām agniṃ vāyuṃ ca mānada",
    "GE07mbh_03_u:168.010a": "tato 'ham agniṃ vyadhamaṃ salilāstreṇa sarvaśaḥ",
    "GE07mbh_03_u:168.010c": "śailena ca mahāstreṇa vāyor vegam adhārayam",
    "GE07mbh_03_u:168.011a": "tasyāṃ pratihatāyāṃ tu dānavā yuddhadurmadāḥ",
    "GE07mbh_03_u:168.011c": "prākurvan vividhā māyā yaugapadyena bhārata",
    "GE07mbh_03_u:168.012a": "tato varṣaṃ prādurabhūt sumahal lomaharṣaṇam",
    "GE07mbh_03_u:168.012c": "astrāṇāṃ ghorarūpāṇām agner vāyos tathāśmanām",
    "GE07mbh_03_u:168.013a": "sā tu māyāmayī vṛṣṭiḥ pīḍayām āsa māṃ yudhi",
    "GE07mbh_03_u:168.013c": "atha ghoraṃ tamas tīvraṃ prādurāsīt samantataḥ",
    "GE07mbh_03_u:168.014a": "tamasā saṃvṛte loke ghoreṇa paruṣeṇa ca",
    "GE07mbh_03_u:168.014c": "turagā vimukhāś cāsan prāskhalac cāpi mātaliḥ",
    "GE07mbh_03_u:168.015a": "hastād dhiraṇmayaś cāsya pratodaḥ prāpatad bhuvi",
    "GE07mbh_03_u:168.015c": "asakṛc cāha māṃ bhītaḥ kvāsīti bharatarṣabha",
    "GE07mbh_03_u:168.016a": "māṃ ca bhīr āviśat tīvrā tasmin vigatacetasi",
    "GE07mbh_03_u:168.016c": "sa ca māṃ vigatajñānaḥ saṃtrasta idam abravīt",
    "GE07mbh_03_u:168.017a": "surāṇām asurāṇāṃ ca saṃgrāmaḥ sumahān abhūt",
    "GE07mbh_03_u:168.017c": "amṛtārthe purā pārtha sa ca dṛṣṭo mayānagha",
    "GE07mbh_03_u:168.018a": "śambarasya vadhe cāpi saṃgrāmaḥ sumahān abhūt",
    "GE07mbh_03_u:168.018c": "sārathyaṃ devarājasya tatrāpi kṛtavān aham",
    "GE07mbh_03_u:168.019a": "tathaiva vṛtrasya vadhe saṃgṛhītā hayā mayā",
    "GE07mbh_03_u:168.019c": "vairocaner mayā yuddhaṃ dṛṣṭaṃ cāpi sudāruṇam",
    "GE07mbh_03_u:168.019d-0852_01": "balaprajñādayaś cāpi tathānyeṣāṃ ca pāṇḍava",
    "GE07mbh_03_u:168.020a": "ete mayā mahāghorāḥ saṃgrāmāḥ paryupāsitāḥ",
    "GE07mbh_03_u:168.020c": "na cāpi vigatajñāno bhūtapūrvo 'smi pāṇḍava",
    "GE07mbh_03_u:168.021a": "pitāmahena saṃhāraḥ prajānāṃ vihito dhruvam",
    "GE07mbh_03_u:168.021c": "na hi yuddham idaṃ yuktam anyatra jagataḥ kṣayāt",
    "GE07mbh_03_u:168.022a": "tasya tad vacanaṃ śrutvā saṃstabhyātmānam ātmanā",
    "GE07mbh_03_u:168.022c": "mohayiṣyan dānavānām ahaṃ māyāmayaṃ balam",
    "GE07mbh_03_u:168.023a": "abruvaṃ mātaliṃ bhītaṃ paśya me bhujayor balam",
    "GE07mbh_03_u:168.023c": "astrāṇāṃ ca prabhāvaṃ me dhanuṣo gāṇḍivasya ca",
    "GE07mbh_03_u:168.024a": "adyāstramāyayaiteṣāṃ māyām etāṃ sudāruṇām",
    "GE07mbh_03_u:168.024c": "vinihanmi tamaś cograṃ mā bhaiḥ sūta sthiro bhava",
    "GE07mbh_03_u:168.025a": "evam uktvāham asṛjam astramāyāṃ narādhipa",
    "GE07mbh_03_u:168.025c": "mohanīṃ sarvaśatrūṇāṃ hitāya tridivaukasām",
    "GE07mbh_03_u:168.026a": "pīḍyamānāsu māyāsu tāsu tāsv asureśvarāḥ",
    "GE07mbh_03_u:168.026c": "punar bahuvidhā māyāḥ prākurvann amitaujasaḥ",
    "GE07mbh_03_u:168.027a": "punaḥ prakāśam abhavat tamasā grasyate punaḥ",
    "GE07mbh_03_u:168.027c": "vrajaty adarśanaṃ lokaḥ punar apsu nimajjati",
    "GE07mbh_03_u:168.028a": "susaṃgṛhītair haribhiḥ prakāśe sati mātaliḥ",
    "GE07mbh_03_u:168.028c": "vyacarat syandanāgryeṇa saṃgrāme lomaharṣaṇe",
    "GE07mbh_03_u:168.029a": "tataḥ paryapatann ugrā nivātakavacā mayi",
    "GE07mbh_03_u:168.029c": "tān ahaṃ vivaraṃ dṛṣṭvā prāhiṇvaṃ yamasādanam",
    "GE07mbh_03_u:168.029d-0853_01": "tathā devair avadhyatvaṃ purasyābhedyatvam eva tu",
    "GE07mbh_03_u:168.029d-0853_02": "manuṣyāṇāṃ durbalatvād upekṣyaiva mahāsuraiḥ",
    "GE07mbh_03_u:168.030a": "vartamāne tathā yuddhe nivātakavacāntake",
    "GE07mbh_03_u:168.030c": "nāpaśyaṃ sahasā sarvān dānavān māyayāvṛtān",
    "GE07mbh_03_u:169.001": "arjuna uvāca",
    "GE07mbh_03_u:169.001a": "adṛśyamānās te daityā yodhayanti sma māyayā",
    "GE07mbh_03_u:169.001c": "adṛśyān astravīryeṇa tān apy aham ayodhayam",
    "GE07mbh_03_u:169.002a": "gāṇḍīvamuktā viśikhāḥ samyag astrapracoditāḥ",
    "GE07mbh_03_u:169.002c": "acchindann uttamāṅgāni yatra yatra sma te 'bhavan",
    "GE07mbh_03_u:169.003a": "tato nivātakavacā vadhyamānā mayā yudhi",
    "GE07mbh_03_u:169.003c": "saṃhṛtya māyāṃ sahasā prāviśan puram ātmanaḥ",
    "GE07mbh_03_u:169.004a": "vyapayāteṣu daityeṣu prādurbhūte ca darśane",
    "GE07mbh_03_u:169.004c": "apaśyaṃ dānavāṃs tatra hatāñ śatasahasraśaḥ",
    "GE07mbh_03_u:169.005a": "viniṣpiṣṭāni tatraiṣāṃ śastrāṇy ābharaṇāni ca",
    "GE07mbh_03_u:169.005c": "kūṭaśaḥ sma pradṛśyante gātrāṇi kavacāni ca",
    "GE07mbh_03_u:169.006a": "hayānāṃ nāntaraṃ hy āsīt padād vicalituṃ padam",
    "GE07mbh_03_u:169.006c": "utpatya sahasā tasthur antarikṣagamās tataḥ",
    "GE07mbh_03_u:169.007a": "tato nivātakavacā vyoma saṃchādya kevalam",
    "GE07mbh_03_u:169.007c": "adṛśyā hy abhyavartanta visṛjantaḥ śiloccayān",
    "GE07mbh_03_u:169.008a": "antarbhūmigatāś cānye hayānāṃ caraṇāny atha",
    "GE07mbh_03_u:169.008c": "nyagṛhṇan dānavā ghorā rathacakre ca bhārata",
    "GE07mbh_03_u:169.009a": "vinigṛhya harīn aśvān rathaṃ ca mama yudhyataḥ",
    "GE07mbh_03_u:169.009c": "sarvato mām acinvanta sarathaṃ dharaṇīdharaiḥ",
    "GE07mbh_03_u:169.010a": "parvatair upacīyadbhiḥ patamānais tathāparaiḥ",
    "GE07mbh_03_u:169.010c": "sa deśo yatra vartāma guheva samapadyata",
    "GE07mbh_03_u:169.011a": "parvataiś chādyamāno 'haṃ nigṛhītaiś ca vājibhiḥ",
    "GE07mbh_03_u:169.011c": "agacchaṃ paramām ārtiṃ mātalis tad alakṣayat",
    "GE07mbh_03_u:169.012a": "lakṣayitvā tu māṃ bhītam idaṃ vacanam abravīt",
    "GE07mbh_03_u:169.012c": "arjunārjuna mā bhais tvaṃ vajram astram udīraya",
    "GE07mbh_03_u:169.013a": "tato 'haṃ tasya tad vākyaṃ śrutvā vajram udīrayam",
    "GE07mbh_03_u:169.013c": "devarājasya dayitaṃ vajram astraṃ narādhipa",
    "GE07mbh_03_u:169.014a": "acalaṃ sthānam āsādya gāṇḍīvam anumantrya ca",
    "GE07mbh_03_u:169.014c": "amuñcaṃ vajrasaṃsparśān āyasān niśitāñ śarān",
    "GE07mbh_03_u:169.015a": "tato māyāś ca tāḥ sarvā nivātakavacāṃś ca tān",
    "GE07mbh_03_u:169.015c": "te vajracoditā bāṇā vajrabhūtāḥ samāviśan",
    "GE07mbh_03_u:169.016a": "te vajravegābhihatā dānavāḥ parvatopamāḥ",
    "GE07mbh_03_u:169.016c": "itaretaram āśliṣya nyapatan pṛthivītale",
    "GE07mbh_03_u:169.017a": "antarbhūmau tu ye 'gṛhṇan dānavā rathavājinaḥ",
    "GE07mbh_03_u:169.017c": "anupraviśya tān bāṇāḥ prāhiṇvan yamasādanam",
    "GE07mbh_03_u:169.018a": "hatair nivātakavacair nirastaiḥ parvatopamaiḥ",
    "GE07mbh_03_u:169.018c": "samācchādyata deśaḥ sa vikīrṇair iva parvataiḥ",
    "GE07mbh_03_u:169.019a": "na hayānāṃ kṣatiḥ kā cin na rathasya na mātaleḥ",
    "GE07mbh_03_u:169.019c": "mama cādṛśyata tadā tad adbhutam ivābhavat",
    "GE07mbh_03_u:169.020a": "tato māṃ prahasan rājan mātaliḥ pratyabhāṣata",
    "GE07mbh_03_u:169.020c": "naitad arjuna deveṣu tvayi vīryaṃ yadīkṣyate",
    "GE07mbh_03_u:169.021a": "hateṣv asurasaṃgheṣu dārās teṣāṃ tu sarvaśaḥ",
    "GE07mbh_03_u:169.021c": "prākrośan nagare tasmin yathā śaradi lakṣmaṇāḥ",
    "GE07mbh_03_u:169.022a": "tato mātalinā sārdham ahaṃ tat puram abhyayām",
    "GE07mbh_03_u:169.022c": "trāsayan rathaghoṣeṇa nivātakavacastriyaḥ",
    "GE07mbh_03_u:169.023a": "tān dṛṣṭvā daśasāhasrān mayūrasadṛśān hayān",
    "GE07mbh_03_u:169.023c": "rathaṃ ca ravisaṃkāśaṃ prādravan gaṇaśaḥ striyaḥ",
    "GE07mbh_03_u:169.024a": "tābhir ābharaṇaiḥ śabdas trāsitābhiḥ samīritaḥ",
    "GE07mbh_03_u:169.024c": "śilānām iva śaileṣu patantīnām abhūt tadā",
    "GE07mbh_03_u:169.025a": "vitrastā daityanāryas tāḥ svāni veśmāny athāviśan",
    "GE07mbh_03_u:169.025c": "bahuratnavicitrāṇi śātakumbhamayāni ca",
    "GE07mbh_03_u:169.026a": "tad adbhutākāram ahaṃ dṛṣṭvā nagaram uttamam",
    "GE07mbh_03_u:169.026c": "viśiṣṭaṃ devanagarād apṛcchaṃ mātaliṃ tataḥ",
    "GE07mbh_03_u:169.027a": "idam evaṃvidhaṃ kasmād devatā nāviśanty uta",
    "GE07mbh_03_u:169.027c": "puraṃdarapurād dhīdaṃ viśiṣṭam iti lakṣaye",
    "GE07mbh_03_u:169.028": "mātalir uvāca",
    "GE07mbh_03_u:169.028a": "āsīd idaṃ purā pārtha devarājasya naḥ puram",
    "GE07mbh_03_u:169.028c": "tato nivātakavacair itaḥ pracyāvitāḥ surāḥ",
    "GE07mbh_03_u:169.029a": "tapas taptvā mahat tīvraṃ prasādya ca pitāmaham",
    "GE07mbh_03_u:169.029c": "idaṃ vṛtaṃ nivāsāya devebhyaś cābhayaṃ yudhi",
    "GE07mbh_03_u:169.030a": "tataḥ śakreṇa bhagavān svayambhūr abhicoditaḥ",
    "GE07mbh_03_u:169.030c": "vidhattāṃ bhagavān atrety ātmano hitakāmyayā",
    "GE07mbh_03_u:169.031a": "tata ukto bhagavatā diṣṭam atreti vāsavaḥ",
    "GE07mbh_03_u:169.031c": "bhavitāntas tvam evaiṣāṃ dehenānyena vṛtrahan",
    "GE07mbh_03_u:169.032a": "tata eṣāṃ vadhārthāya śakro 'strāṇi dadau tava",
    "GE07mbh_03_u:169.032c": "na hi śakyāḥ surair hantuṃ ya ete nihatās tvayā",
    "GE07mbh_03_u:169.033a": "kālasya pariṇāmena tatas tvam iha bhārata",
    "GE07mbh_03_u:169.033c": "eṣām antakaraḥ prāptas tat tvayā ca kṛtaṃ tathā",
    "GE07mbh_03_u:169.034a": "dānavānāṃ vināśārthaṃ mahāstrāṇāṃ mahad balam",
    "GE07mbh_03_u:169.034c": "grāhitas tvaṃ mahendreṇa puruṣendra tad uttamam",
    "GE07mbh_03_u:169.035": "arjuna uvāca",
    "GE07mbh_03_u:169.035a": "tataḥ praviśya nagaraṃ dānavāṃś ca nihatya tān",
    "GE07mbh_03_u:169.035c": "punar mātalinā sārdham agacchaṃ devasadma tat",
    "GE07mbh_03_u:170.001": "arjuna uvāca",
    "GE07mbh_03_u:170.001a": "nivartamānena mayā mahad dṛṣṭaṃ tato 'param",
    "GE07mbh_03_u:170.001c": "puraṃ kāmacaraṃ divyaṃ pāvakārkasamaprabham",
    "GE07mbh_03_u:170.002a": "drumai ratnamayaiś caitrair bhāsvaraiś ca patatribhiḥ",
    "GE07mbh_03_u:170.002c": "paulomaiḥ kālakeyaiś ca nityahṛṣṭair adhiṣṭhitam",
    "GE07mbh_03_u:170.003a": "gopurāṭṭālakopetaṃ caturdvāraṃ durāsadam",
    "GE07mbh_03_u:170.003c": "sarvaratnamayaṃ divyam adbhutopamadarśanam",
    "GE07mbh_03_u:170.003e": "drumaiḥ puṣpaphalopetair divyaratnamayair vṛtam",
    "GE07mbh_03_u:170.004a": "tathā patatribhir divyair upetaṃ sumanoharaiḥ",
    "GE07mbh_03_u:170.004c": "asurair nityamuditaiḥ",
    "GE07mbh_03_u:170.004e": "cāpamudgarahastaiś ca sragvibhiḥ sarvato vṛtam",
    "GE07mbh_03_u:170.005a": "tad ahaṃ prekṣya daityānāṃ puram adbhutadarśanam",
    "GE07mbh_03_u:170.005c": "apṛcchaṃ mātaliṃ rājan kim idaṃ dṛśyateti vai",
    "GE07mbh_03_u:170.006": "mātalir uvāca",
    "GE07mbh_03_u:170.006a": "pulomā nāma daiteyī kālakā ca mahāsurī",
    "GE07mbh_03_u:170.006c": "divyaṃ varṣasahasraṃ te ceratuḥ paramaṃ tapaḥ",
    "GE07mbh_03_u:170.006e": "tapaso 'nte tatas tābhyāṃ svayambhūr adadād varam",
    "GE07mbh_03_u:170.007a": "agṛhṇītāṃ varaṃ te tu sutānām alpaduḥkhatām",
    "GE07mbh_03_u:170.007c": "avadhyatāṃ ca rājendra surarākṣasapannagaiḥ",
    "GE07mbh_03_u:170.008a": "ramaṇīyaṃ puraṃ cedaṃ khacaraṃ sukṛtaprabham",
    "GE07mbh_03_u:170.008c": "sarvaratnaiḥ samuditaṃ durdharṣam amarair api",
    "GE07mbh_03_u:170.008e": "sayakṣagandharvagaṇaiḥ pannagāsurarākṣasaiḥ",
    "GE07mbh_03_u:170.009a": "sarvakāmaguṇopetaṃ vītaśokam anāmayam",
    "GE07mbh_03_u:170.009c": "brahmaṇā bharataśreṣṭha kālakeyakṛte kṛtam",
    "GE07mbh_03_u:170.010a": "tad etat khacaraṃ divyaṃ caraty amaravarjitam",
    "GE07mbh_03_u:170.010c": "paulomādhyuṣitaṃ vīra kālakeyaiś ca dānavaiḥ",
    "GE07mbh_03_u:170.011a": "hiraṇyapuram ity etat khyāyate nagaraṃ mahat",
    "GE07mbh_03_u:170.011c": "rakṣitaṃ kālakeyaiś ca paulomaiś ca mahāsuraiḥ",
    "GE07mbh_03_u:170.012a": "ta ete muditā nityam avadhyāḥ sarvadaivataiḥ",
    "GE07mbh_03_u:170.012c": "nivasanty atra rājendra gatodvegā nirutsukāḥ",
    "GE07mbh_03_u:170.012d-0854_01": "surāsurair avadhyānāṃ dānavānāṃ dhanaṃjaya",
    "GE07mbh_03_u:170.012e": "mānuṣo mṛtyur eteṣāṃ nirdiṣṭo brahmaṇā purā",
    "GE07mbh_03_u:170.012f-0855_01": "etān api raṇe pārtha kālakañjān durāsadān",
    "GE07mbh_03_u:170.012f-0855_02": "vajrāstreṇa nayasvāśu vināśaṃ sumahābalān",
    "GE07mbh_03_u:170.013": "arjuna uvāca",
    "GE07mbh_03_u:170.013a": "surāsurair avadhyāṃs tān ahaṃ jñātvā tataḥ prabho",
    "GE07mbh_03_u:170.013c": "abruvaṃ mātaliṃ hṛṣṭo yāhy etat puram añjasā",
    "GE07mbh_03_u:170.014a": "tridaśeśadviṣo yāvat kṣayam astrair nayāmy aham",
    "GE07mbh_03_u:170.014c": "na kathaṃ cid dhi me pāpā na vadhyā ye suradviṣaḥ",
    "GE07mbh_03_u:170.015a": "uvāha māṃ tataḥ śīghraṃ hiraṇyapuram antikāt",
    "GE07mbh_03_u:170.015c": "rathena tena divyena hariyuktena mātaliḥ",
    "GE07mbh_03_u:170.016a": "te mām ālakṣya daiteyā vicitrābharaṇāmbarāḥ",
    "GE07mbh_03_u:170.016c": "samutpetur mahāvegā rathān āsthāya daṃśitāḥ",
    "GE07mbh_03_u:170.017a": "tato nālīkanārācair bhallaśaktyṛṣṭitomaraiḥ",
    "GE07mbh_03_u:170.017c": "abhyaghnan dānavendrā māṃ kruddhās tīvraparākramāḥ",
    "GE07mbh_03_u:170.018a": "tad ahaṃ cāstravarṣeṇa mahatā pratyavārayam",
    "GE07mbh_03_u:170.018c": "śastravarṣaṃ mahad rājan vidyābalam upāśritaḥ",
    "GE07mbh_03_u:170.019a": "vyāmohayaṃ ca tān sarvān rathamārgaiś caran raṇe",
    "GE07mbh_03_u:170.019c": "te 'nyonyam abhisaṃmūḍhāḥ pātayanti sma dānavāḥ",
    "GE07mbh_03_u:170.020a": "teṣām ahaṃ vimūḍhānām anyonyam abhidhāvatām",
    "GE07mbh_03_u:170.020c": "śirāṃsi viśikhair dīptair vyaharaṃ śatasaṃghaśaḥ",
    "GE07mbh_03_u:170.021a": "te vadhyamānā daiteyāḥ puram āsthāya tat punaḥ",
    "GE07mbh_03_u:170.021c": "kham utpetuḥ sanagarā māyām āsthāya dānavīm",
    "GE07mbh_03_u:170.022a": "tato 'haṃ śaravarṣeṇa mahatā pratyavārayam",
    "GE07mbh_03_u:170.022c": "mārgam āvṛtya daityānāṃ gatiṃ caiṣām avārayam",
    "GE07mbh_03_u:170.023a": "tat puraṃ khacaraṃ divyaṃ kāmagaṃ divyavarcasam",
    "GE07mbh_03_u:170.023c": "daiteyair varadānena dhāryate sma yathāsukham",
    "GE07mbh_03_u:170.024a": "antarbhūmau nipatitaṃ punar ūrdhvaṃ pratiṣṭhate",
    "GE07mbh_03_u:170.024c": "punas tiryak prayāty āśu punar apsu nimajjati",
    "GE07mbh_03_u:170.025a": "amarāvatisaṃkāśaṃ puraṃ kāmagamaṃ tu tat",
    "GE07mbh_03_u:170.025c": "aham astrair bahuvidhaiḥ pratyagṛhṇaṃ narādhipa",
    "GE07mbh_03_u:170.026a": "tato 'haṃ śarajālena divyāstramuditena ca",
    "GE07mbh_03_u:170.026c": "nyagṛhṇaṃ saha daiteyais tat puraṃ bharatarṣabha",
    "GE07mbh_03_u:170.027a": "vikṣataṃ cāyasair bāṇair matprayuktair ajihmagaiḥ",
    "GE07mbh_03_u:170.027c": "mahīm abhyapatad rājan prabhagnaṃ puram āsuram",
    "GE07mbh_03_u:170.028a": "te vadhyamānā madbāṇair vajravegair ayasmayaiḥ",
    "GE07mbh_03_u:170.028c": "paryabhramanta vai rājann asurāḥ kālacoditāḥ",
    "GE07mbh_03_u:170.029a": "tato mātalir apy āśu purastān nipatann iva",
    "GE07mbh_03_u:170.029c": "mahīm avātarat kṣipraṃ rathenādityavarcasā",
    "GE07mbh_03_u:170.030a": "tato rathasahasrāṇi ṣaṣṭis teṣām amarṣiṇām",
    "GE07mbh_03_u:170.030c": "yuyutsūnāṃ mayā sārdhaṃ paryavartanta bhārata",
    "GE07mbh_03_u:170.031a": "tān ahaṃ niśitair bāṇair vyadhamaṃ gārdhravājitaiḥ",
    "GE07mbh_03_u:170.031c": "te yuddhe saṃnyavartanta samudrasya yathormayaḥ",
    "GE07mbh_03_u:170.032a": "neme śakyā mānuṣeṇa yuddheneti pracintya vai",
    "GE07mbh_03_u:170.032c": "tato 'ham ānupūrvyeṇa sarvāṇy astrāṇy ayojayam",
    "GE07mbh_03_u:170.033a": "tatas tāni sahasrāṇi rathānāṃ citrayodhinām",
    "GE07mbh_03_u:170.033c": "astrāṇi mama divyāni pratyaghnañ śanakair iva",
    "GE07mbh_03_u:170.034a": "rathamārgān vicitrāṃs te vicaranto mahārathāḥ",
    "GE07mbh_03_u:170.034c": "pratyadṛśyanta saṃgrāme śataśo 'tha sahasraśaḥ",
    "GE07mbh_03_u:170.035a": "vicitramukuṭāpīḍā vicitrakavacadhvajāḥ",
    "GE07mbh_03_u:170.035c": "vicitrābharaṇāś caiva nandayantīva me manaḥ",
    "GE07mbh_03_u:170.036a": "ahaṃ tu śaravarṣais tān astrapramuditai raṇe",
    "GE07mbh_03_u:170.036c": "nāśaknuvaṃ pīḍayituṃ te tu māṃ paryapīḍayan",
    "GE07mbh_03_u:170.037a": "taiḥ pīḍyamāno bahubhiḥ kṛtāstraiḥ kuśalair yudhi",
    "GE07mbh_03_u:170.037c": "vyathito 'smi mahāyuddhe bhayaṃ cāgān mahan mama",
    "GE07mbh_03_u:170.037d-0856_01": "tato 'haṃ paramāyasto mātaliṃ paripṛṣṭavān",
    "GE07mbh_03_u:170.037d-0856_02": "kim ete mama bāṇaughair divyāstraparimantritaiḥ",
    "GE07mbh_03_u:170.037d-0856_03": "na vadhyante mahāghorais tattvam ākhyāhi pṛcchataḥ",
    "GE07mbh_03_u:170.037d-0856_04": "sa mām uvāca paryāptas tvam eṣāṃ bharatarṣabha",
    "GE07mbh_03_u:170.037d-0856_05": "tān uddiśyātha marmāṇi pratighātaṃ tadācara",
    "GE07mbh_03_u:170.037d-0856_06": "etac chrutvā tu rājendra saṃprahṛṣṭas tam ūcivān",
    "GE07mbh_03_u:170.037d-0856_07": "nivartaya rathaṃ śīghraṃ paśya caitān nipātitān",
    "GE07mbh_03_u:170.037d-0856_08": "evam ukto rathaṃ tatra mātaliḥ paryavartayat",
    "GE07mbh_03_u:170.037d-0856_09": "tato matvā raṇe bhagnaṃ dānavāḥ pratiharṣitāḥ",
    "GE07mbh_03_u:170.037d-0856_10": "vicukruśur mahārāja svareṇa mahatā tadā",
    "GE07mbh_03_u:170.037d-0856_11": "abhagnaḥ kaiś cid apy eṣa pāṇḍavo raṇamūrdhani",
    "GE07mbh_03_u:170.037d-0856_12": "asmābhiḥ samare bhagna ity evaṃ saṃghaśas tadā",
    "GE07mbh_03_u:170.038a": "tato 'haṃ devadevāya rudrāya praṇato raṇe",
    "GE07mbh_03_u:170.038b-0857_01": "prayataḥ praṇato bhūtvā namaskṛtya mahātmane",
    "GE07mbh_03_u:170.038c": "svasti bhūtebhya ity uktvā mahāstraṃ samayojayam",
    "GE07mbh_03_u:170.038e": "yat tad raudram iti khyātaṃ sarvāmitravināśanam",
    "GE07mbh_03_u:170.038f-0858_01": "ahaṃ pāśupataṃ divyaṃ sarvalokanamaskṛtam",
    "GE07mbh_03_u:170.039a": "tato 'paśyaṃ triśirasaṃ puruṣaṃ navalocanam",
    "GE07mbh_03_u:170.039c": "trimukhaṃ ṣaḍbhujaṃ dīptam arkajvalanamūrdhajam",
    "GE07mbh_03_u:170.039e": "lelihānair mahānāgaiḥ kṛtaśīrṣam amitrahan",
    "GE07mbh_03_u:170.039f-0859_01": "bhaktānukampinaṃ devaṃ nāgayajñopavītinam",
    "GE07mbh_03_u:170.040a": "vibhīs tatas tad astraṃ tu ghoraṃ raudraṃ sanātanam",
    "GE07mbh_03_u:170.040c": "dṛṣṭvā gāṇḍīvasaṃyogam ānīya bharatarṣabha",
    "GE07mbh_03_u:170.041a": "namaskṛtvā trinetrāya śarvāyāmitatejase",
    "GE07mbh_03_u:170.041c": "muktavān dānavendrāṇāṃ parābhāvāya bhārata",
    "GE07mbh_03_u:170.042a": "muktamātre tatas tasmin rūpāṇy āsan sahasraśaḥ",
    "GE07mbh_03_u:170.042c": "mṛgāṇām atha siṃhānāṃ vyāghrāṇāṃ ca viśāṃ pate",
    "GE07mbh_03_u:170.042e": "ṛkṣāṇāṃ mahiṣāṇāṃ ca pannagānāṃ tathā gavām",
    "GE07mbh_03_u:170.043a": "gajānāṃ sṛmarāṇāṃ ca śarabhāṇāṃ ca sarvaśaḥ",
    "GE07mbh_03_u:170.043c": "ṛṣabhāṇāṃ varāhāṇāṃ mārjārāṇāṃ tathaiva ca",
    "GE07mbh_03_u:170.043d-0860_01": "ṛkṣāśvameṣavaktrāṇām ulūkānāṃ tathaiva ca",
    "GE07mbh_03_u:170.043d-0860_02": "mīnavāyasarūpāṇāṃ nānāvaktrapracāriṇām",
    "GE07mbh_03_u:170.043e": "śālāvṛkāṇāṃ pretānāṃ bhuruṇḍānāṃ ca sarvaśaḥ",
    "GE07mbh_03_u:170.043f-0861_01": "śārdūlānāṃ varāhāṇāṃ śarabhāṇāṃ pravalgatām",
    "GE07mbh_03_u:170.044a": "gṛdhrāṇāṃ garuḍānāṃ ca makarāṇāṃ tathaiva ca",
    "GE07mbh_03_u:170.044b-0862_01": "vṛkṣāṇāṃ parvatānāṃ ca samudrāṇāṃ tathaiva ca",
    "GE07mbh_03_u:170.044b-0863_01": "devānāṃ ca ṛṣīṇāṃ ca gandharvāṇāṃ ca sarvaśaḥ",
    "GE07mbh_03_u:170.044c": "piśācānāṃ sayakṣāṇāṃ tathaiva ca suradviṣām",
    "GE07mbh_03_u:170.045a": "guhyakānāṃ ca saṃgrāme nairṛtānāṃ tathaiva ca",
    "GE07mbh_03_u:170.045c": "jhaṣāṇāṃ gajavaktrāṇām ulūkānāṃ tathaiva ca",
    "GE07mbh_03_u:170.046a": "mīnakūrmasamūhānāṃ nānāśastrāsipāṇinām",
    "GE07mbh_03_u:170.046c": "tathaiva yātu dhānānāṃ gadāmudgaradhāriṇām",
    "GE07mbh_03_u:170.047a": "etaiś cānyaiś ca bahubhir nānārūpadharais tathā",
    "GE07mbh_03_u:170.047c": "sarvam āsīj jagad vyāptaṃ tasminn astre visarjite",
    "GE07mbh_03_u:170.048a": "triṣirobhiś caturdaṃṣṭraiś caturāsyaiś caturbhujaiḥ",
    "GE07mbh_03_u:170.048c": "anekarūpasaṃyuktair māṃsamedovasāśibhiḥ",
    "GE07mbh_03_u:170.048e": "abhīkṣṇaṃ vadhyamānās te dānavā ye samāgatāḥ",
    "GE07mbh_03_u:170.049a": "arkajvalanatejobhir vajrāśanisamaprabhaiḥ",
    "GE07mbh_03_u:170.049c": "adrisāramayaiś cānyair bāṇair arividāraṇaiḥ",
    "GE07mbh_03_u:170.049e": "nyahanaṃ dānavān sarvān muhūrtenaiva bhārata",
    "GE07mbh_03_u:170.050a": "gāṇḍīvāstrapraṇunnāṃs tān gatāsūn nabhasaś cyutān",
    "GE07mbh_03_u:170.050c": "dṛṣṭvāhaṃ prāṇamaṃ bhūyas tripuraghnāya vedhase",
    "GE07mbh_03_u:170.051a": "tathā raudrāstraniṣpiṣṭān divyābharaṇabhūṣitān",
    "GE07mbh_03_u:170.051c": "niśāmya paramaṃ harṣam agamad devasārathiḥ",
    "GE07mbh_03_u:170.052a": "tad asahyaṃ kṛtaṃ karma devair api durāsadam",
    "GE07mbh_03_u:170.052c": "dṛṣṭvā māṃ pūjayām āsa mātaliḥ śakrasārathiḥ",
    "GE07mbh_03_u:170.053a": "uvāca cedaṃ vacanaṃ prīyamāṇaḥ kṛtāñjaliḥ",
    "GE07mbh_03_u:170.053b-0864_01": "hatāṃs tān dānavān dṛṣṭvā mayā saṃkhye sahasraśaḥ",
    "GE07mbh_03_u:170.053c": "surāsurair asahyaṃ hi karma yat sādhitaṃ tvayā",
    "GE07mbh_03_u:170.053e": "na hy etat saṃyuge kartum api śaktaḥ sureśvaraḥ",
    "GE07mbh_03_u:170.053f-0865_01": "dhruvaṃ dhanaṃjaya prītas tvayi śakraḥ purārdana",
    "GE07mbh_03_u:170.054a": "surāsurair avadhyaṃ hi puram etat khagaṃ mahat",
    "GE07mbh_03_u:170.054c": "tvayā vimathitaṃ vīra svavīryāstratapobalāt",
    "GE07mbh_03_u:170.055a": "vidhvaste 'tha pure tasmin dānaveṣu hateṣu ca",
    "GE07mbh_03_u:170.055c": "vinadantyaḥ striyaḥ sarvā niṣpetur nagarād bahiḥ",
    "GE07mbh_03_u:170.056a": "prakīrṇakeśyo vyathitāḥ kurarya iva duḥkhitāḥ",
    "GE07mbh_03_u:170.056b-0866_01": "kurarya iva vāśantyo duḥkhitāś ca muhur muhuḥ",
    "GE07mbh_03_u:170.056c": "petuḥ putrān pitṝn bhrātṝñ śocamānā mahītale",
    "GE07mbh_03_u:170.057a": "rudantyo dīnakaṇṭhyas tā vinadantyo hateśvarāḥ",
    "GE07mbh_03_u:170.057c": "urāṃsi pāṇibhir ghnantyaḥ prasrastasragvibhūṣaṇāḥ",
    "GE07mbh_03_u:170.058a": "tac chokayuktam aśrīkaṃ duḥkhadainyasamāhatam",
    "GE07mbh_03_u:170.058c": "na babhau dānavapuraṃ hatatviṭkaṃ hateśvaram",
    "GE07mbh_03_u:170.059a": "gandharvanagarākāraṃ hatanāgam iva hradam",
    "GE07mbh_03_u:170.059c": "śuṣkavṛkṣam ivāraṇyam adṛśyam abhavat puram",
    "GE07mbh_03_u:170.060a": "māṃ tu saṃhṛṣṭamanasaṃ kṣipraṃ mātalir ānayat",
    "GE07mbh_03_u:170.060c": "devarājasya bhavanaṃ kṛtakarmāṇam āhavāt",
    "GE07mbh_03_u:170.061a": "hiraṇyapuram ārujya nihatya ca mahāsurān",
    "GE07mbh_03_u:170.061c": "nivātakavacāṃś caiva tato 'haṃ śakram āgamam",
    "GE07mbh_03_u:170.062a": "mama karma ca devendraṃ mātalir vistareṇa tat",
    "GE07mbh_03_u:170.062c": "sarvaṃ viśrāvayām āsa yathā bhūtaṃ mahādyute",
    "GE07mbh_03_u:170.063a": "hiraṇyapuraghātaṃ ca māyānāṃ ca nivāraṇam",
    "GE07mbh_03_u:170.063c": "nivātakavacānāṃ ca vadhaṃ saṃkhye mahaujasām",
    "GE07mbh_03_u:170.063d-0867_01": "kālakeyavadhaṃ caiva adbhutaṃ romaharṣaṇam",
    "GE07mbh_03_u:170.064a": "tac chrutvā bhagavān prītaḥ sahasrākṣaḥ puraṃdaraḥ",
    "GE07mbh_03_u:170.064c": "marudbhiḥ sahitaḥ śrīmān sādhu sādhv ity athābravīt",
    "GE07mbh_03_u:170.064d-0868_01": "pariṣvajya ca māṃ premṇā mūrdhny upāghrāya sasmitam",
    "GE07mbh_03_u:170.065a": "tato māṃ devarājo vai samāśvāsya punaḥ punaḥ",
    "GE07mbh_03_u:170.065c": "abravīd vibudhaiḥ sārdham idaṃ sumadhuraṃ vacaḥ",
    "GE07mbh_03_u:170.066a": "atidevāsuraṃ karma kṛtam etat tvayā raṇe",
    "GE07mbh_03_u:170.066c": "gurvarthaś ca mahān pārtha kṛtaḥ śatrūn ghnatā mama",
    "GE07mbh_03_u:170.067a": "evam eva sadā bhāvyaṃ sthireṇājau dhanaṃjaya",
    "GE07mbh_03_u:170.067c": "asaṃmūḍhena cāstrāṇāṃ kartavyaṃ pratipādanam",
    "GE07mbh_03_u:170.068a": "aviṣahyo raṇe hi tvaṃ devadānavarākṣasaiḥ",
    "GE07mbh_03_u:170.068c": "sayakṣāsuragandharvaiḥ sapakṣigaṇapannagaiḥ",
    "GE07mbh_03_u:170.069a": "vasudhāṃ cāpi kaunteya tvadbāhubalanirjitām",
    "GE07mbh_03_u:170.069c": "pālayiṣyati dharmātmā kuntīputro yudhiṣṭhiraḥ",
    "GE07mbh_03_u:171.001": "arjuna uvāca",
    "GE07mbh_03_u:171.001a": "tato mām abhiviśvastaṃ saṃrūḍhaśaravikṣatam",
    "GE07mbh_03_u:171.001c": "devarājo 'nugṛhyedaṃ kāle vacanam abravīt",
    "GE07mbh_03_u:171.002a": "divyāny astrāṇi sarvāṇi tvayi tiṣṭhanti bhārata",
    "GE07mbh_03_u:171.002c": "na tvābhibhavituṃ śakto mānuṣo bhuvi kaś cana",
    "GE07mbh_03_u:171.003a": "bhīṣmo droṇaḥ kṛpaḥ karṇaḥ śakuniḥ saha rājabhiḥ",
    "GE07mbh_03_u:171.003c": "saṃgrāmasthasya te putra kalāṃ nārhanti ṣoḍaśīm",
    "GE07mbh_03_u:171.004a": "idaṃ ca me tanutrāṇaṃ prāyacchan maghavān prabhuḥ",
    "GE07mbh_03_u:171.004c": "abhedyaṃ kavacaṃ divyaṃ srajaṃ caiva hiraṇmayīm",
    "GE07mbh_03_u:171.005a": "devadattaṃ ca me śaṅkhaṃ devaḥ prādān mahāravam",
    "GE07mbh_03_u:171.005c": "divyaṃ cedaṃ kirīṭaṃ me svayam indro yuyoja ha",
    "GE07mbh_03_u:171.006a": "tato divyāni vastrāṇi divyāny ābharaṇāni ca",
    "GE07mbh_03_u:171.006c": "prādāc chakro mamaitāni rucirāṇi bṛhanti ca",
    "GE07mbh_03_u:171.007a": "evaṃ saṃpūjitas tatra sukham asmy uṣito nṛpa",
    "GE07mbh_03_u:171.007c": "indrasya bhavane puṇye gandharvaśiśubhiḥ saha",
    "GE07mbh_03_u:171.008a": "tato mām abravīc chakraḥ prītimān amaraiḥ saha",
    "GE07mbh_03_u:171.008c": "samayo 'rjuna gantuṃ te bhrātaro hi smaranti te",
    "GE07mbh_03_u:171.009a": "evam indrasya bhavane pañca varṣāṇi bhārata",
    "GE07mbh_03_u:171.009c": "uṣitāni mayā rājan smaratā dyūtajaṃ kalim",
    "GE07mbh_03_u:171.010a": "tato bhavantam adrākṣaṃ bhrātṛbhiḥ parivāritam",
    "GE07mbh_03_u:171.010c": "gandhamādanam āsādya parvatasyāsya mūrdhani",
    "GE07mbh_03_u:171.011": "yudhiṣṭhira uvāca",
    "GE07mbh_03_u:171.011a": "diṣṭyā dhanaṃjayāstrāṇi tvayā prāptāni bhārata",
    "GE07mbh_03_u:171.011c": "diṣṭyā cārādhito rājā devānām īśvaraḥ prabhuḥ",
    "GE07mbh_03_u:171.012a": "diṣṭyā ca bhagavān sthāṇur devyā saha paraṃtapa",
    "GE07mbh_03_u:171.012c": "sākṣād dṛṣṭaḥ suyuddhena toṣitaś ca tvayānagha",
    "GE07mbh_03_u:171.013a": "diṣṭyā ca lokapālais tvaṃ sameto bharatarṣabha",
    "GE07mbh_03_u:171.013c": "diṣṭyā vardhāmahe sarve diṣṭyāsi punarāgataḥ",
    "GE07mbh_03_u:171.014a": "adya kṛtsnām imāṃ devīṃ vijitāṃ puramālinīm",
    "GE07mbh_03_u:171.014b-0869_01": "paśyāmi bhūmiṃ kaunteya tvayā me pratipāditām",
    "GE07mbh_03_u:171.014c": "manye ca dhṛtarāṣṭrasya putrān api vaśīkṛtān",
    "GE07mbh_03_u:171.015a": "tāni tv icchāmi te draṣṭuṃ divyāny astrāṇi bhārata",
    "GE07mbh_03_u:171.015c": "yais tathā vīryavantas te nivātakavacā hatā",
    "GE07mbh_03_u:171.015d-0870_01": "mahābalā mahāmāyā ekena nihitā yudhi",
    "GE07mbh_03_u:171.016": "arjuna uvāca",
    "GE07mbh_03_u:171.016a": "śvaḥ prabhāte bhavān draṣṭā divyāny astrāṇi sarvaśaḥ",
    "GE07mbh_03_u:171.016c": "nivātakavacā ghorā yair mayā vinipātitāḥ",
    "GE07mbh_03_u:171.017": "vaiśaṃpāyana uvāca",
    "GE07mbh_03_u:171.017a": "evam āgamanaṃ tatra kathayitvā dhanaṃjayaḥ",
    "GE07mbh_03_u:171.017c": "bhrātṛbhiḥ sahitaḥ sarvai rajanīṃ tām uvāsa ha",
    "GE07mbh_03_u:172.001": "vaiśaṃpāyana uvāca",
    "GE07mbh_03_u:172.001a": "tasyāṃ rajanyāṃ vyuṣṭāyāṃ dharmarājo yudhiṣṭhiraḥ",
    "GE07mbh_03_u:172.001c": "utthāyāvaśyakāryāṇi kṛtavān bhratṛbhiḥ saha",
    "GE07mbh_03_u:172.002a": "tataḥ saṃcodayām āsa so 'rjunaṃ bhrātṛnandanam",
    "GE07mbh_03_u:172.002c": "darśayāstrāṇi kaunteya yair jitā dānavās tvayā",
    "GE07mbh_03_u:172.003a": "tato dhanaṃjayo rājan devair dattāni pāṇḍavaḥ",
    "GE07mbh_03_u:172.003c": "astrāṇi tāni divyāni darśayām āsa bhārata",
    "GE07mbh_03_u:172.004a": "yathānyāyaṃ mahātejāḥ śaucaṃ paramam āsthitaḥ",
    "GE07mbh_03_u:172.004b-0871_01": "namaskṛtya triṇetrāya vāsavāya ca pāṇḍavaḥ",
    "GE07mbh_03_u:172.004c": "girikūbaraṃ pādapāṅgaṃ śubhaveṇu triveṇukam",
    "GE07mbh_03_u:172.004e": "pārthivaṃ ratham āsthāya śobhamāno dhanaṃjayaḥ",
    "GE07mbh_03_u:172.005a": "tataḥ sudaṃśitas tena kavacena suvarcasā",
    "GE07mbh_03_u:172.005c": "dhanur ādāya gāṇḍīvaṃ devadattaṃ ca vārijam",
    "GE07mbh_03_u:172.006a": "śośubhyamānaḥ kaunteya ānupūrvyān mahābhujaḥ",
    "GE07mbh_03_u:172.006c": "astrāṇi tāni divyāni darśanāyopacakrame",
    "GE07mbh_03_u:172.007a": "atha prayokṣyamāṇena divyāny astrāṇi tena vai",
    "GE07mbh_03_u:172.007c": "samākrāntā mahī padbhyāṃ samakampata sadrumā",
    "GE07mbh_03_u:172.008a": "kṣubhitāḥ saritaś caiva tathaiva ca mahodadhiḥ",
    "GE07mbh_03_u:172.008c": "śailāś cāpi vyaśīryanta na vavau ca samīraṇaḥ",
    "GE07mbh_03_u:172.009a": "na babhāse sahasrāṃśur na jajvāla ca pāvakaḥ",
    "GE07mbh_03_u:172.009c": "na vedāḥ pratibhānti sma dvijātīnāṃ kathaṃ cana",
    "GE07mbh_03_u:172.010a": "antarbhūmigatā ye ca prāṇino janamejaya",
    "GE07mbh_03_u:172.010c": "pīḍyamānāḥ samutthāya pāṇḍavaṃ",
    "GE07mbh_03_u:172.011a": "vepamānāḥ prāñjalayas te sarve pihitānanāḥ",
    "GE07mbh_03_u:172.011c": "dahyamānās tadāstrais tair yācanti sma dhanaṃjayam",
    "GE07mbh_03_u:172.012a": "tato brahmarṣayaś caiva siddhāś caiva surarṣayaḥ",
    "GE07mbh_03_u:172.012c": "jaṅgamāni ca bhūtāni sarvāṇy evāvatasthire",
    "GE07mbh_03_u:172.013a": "rājarṣayaś ca pravarās tathaiva ca divaukasaḥ",
    "GE07mbh_03_u:172.013c": "yakṣarākṣasagandharvās tathaiva ca patatriṇaḥ",
    "GE07mbh_03_u:172.013d-0872_01": "khecarāṇi ca bhūtāni sarvāṇy evāvatasthire",
    "GE07mbh_03_u:172.014a": "tataḥ pitāmahaś caiva lokapālāś ca sarvaśaḥ",
    "GE07mbh_03_u:172.014c": "bhagavāṃś ca mahādevaḥ sagaṇo 'bhyāyayau tadā",
    "GE07mbh_03_u:172.015a": "tato vāyur mahārāja divyair mālyaiḥ sugandhibhiḥ",
    "GE07mbh_03_u:172.015c": "abhitaḥ pāṇḍavāṃś citrair avacakre samantataḥ",
    "GE07mbh_03_u:172.016a": "jaguś ca gāthā vividhā gandharvāḥ suracoditāḥ",
    "GE07mbh_03_u:172.016c": "nanṛtuḥ saṃghaśaś caiva rājann apsarasāṃ gaṇāḥ",
    "GE07mbh_03_u:172.016d-0873_01": "devatūryāṇy avādyanta ramyāṇi madhurāṇi ca",
    "GE07mbh_03_u:172.017a": "tasmiṃs tu tumule kāle nāradaḥ suracoditaḥ",
    "GE07mbh_03_u:172.017c": "āgamyāha vacaḥ pārthaṃ śravaṇīyam idaṃ nṛpa",
    "GE07mbh_03_u:172.018a": "arjunārjuna mā yuṅkṣva divyāny astrāṇi bhārata",
    "GE07mbh_03_u:172.018c": "naitāni niradhiṣṭhāne prayujyante kadā cana",
    "GE07mbh_03_u:172.018d-0874_01": "tato mahātmā sa viśuddhabuddhiḥ",
    "GE07mbh_03_u:172.018d-0874_02": "saṃprārthayām āsa nagendravaryam",
    "GE07mbh_03_u:172.019a": "adhiṣṭhāne na vānārtaḥ prayuñjīta kadā cana",
    "GE07mbh_03_u:172.019c": "prayoge sumahān doṣo hy astrāṇāṃ kurunandana",
    "GE07mbh_03_u:172.020a": "etāni rakṣyamāṇāni dhanaṃjaya yathāgamam",
    "GE07mbh_03_u:172.020c": "balavanti sukhārhāṇi bhaviṣyanti na saṃśayaḥ",
    "GE07mbh_03_u:172.021a": "arakṣyamāṇāny etāni trailokyasyāpi pāṇḍava",
    "GE07mbh_03_u:172.021c": "bhavanti sma vināśāya maivaṃ bhūyaḥ kṛthāḥ kva cit",
    "GE07mbh_03_u:172.022a": "ajātaśatro tvaṃ caiva drakṣyase tāni saṃyuge",
    "GE07mbh_03_u:172.022c": "yojyamānāni pārthena dviṣatām avamardane",
    "GE07mbh_03_u:172.023a": "nivāryātha tataḥ pārthaṃ sarve devā yathāgatam",
    "GE07mbh_03_u:172.023c": "jagmur anye ca ye tatra samājagmur nararṣabha",
    "GE07mbh_03_u:172.024a": "teṣu sarveṣu kauravya pratiyāteṣu pāṇḍavāḥ",
    "GE07mbh_03_u:172.024c": "tasminn eva vane hṛṣṭās ta ūṣuḥ saha kṛṣṇayā",
    "GE07mbh_03_u:173.001": "janamejaya uvāca",
    "GE07mbh_03_u:173.001a": "tasmin kṛtāstre rathināṃ pradhāne; pratyāgate bhavanād vṛtrahantuḥ",
    "GE07mbh_03_u:173.001c": "ataḥ paraṃ kim akurvanta pārthāḥ; sametya śūreṇa dhanaṃjayena",
    "GE07mbh_03_u:173.002": "vaiśaṃpāyana uvāca",
    "GE07mbh_03_u:173.002a": "vaneṣu teṣv eva tu te narendrāḥ; sahārjunenendrasamena vīrāḥ",
    "GE07mbh_03_u:173.002c": "tasmiṃś ca śailapravare suramye; dhaneśvarākrīḍagatā vijahruḥ",
    "GE07mbh_03_u:173.003a": "veśmāni tāny apratimāni paśyan; krīḍāś ca nānādrumasaṃnikarṣāḥ",
    "GE07mbh_03_u:173.003c": "cacāra dhanvī bahudhā narendraḥ; so 'streṣu yattaḥ satataṃ kirīṭī",
    "GE07mbh_03_u:173.004a": "avāpya vāsaṃ naradevaputrāḥ; prasādajaṃ vaiśravaṇasya rājñaḥ",
    "GE07mbh_03_u:173.004c": "na prāṇināṃ te spṛhayanti rājañ; śivaś ca kālaḥ sa babhūva teṣām",
    "GE07mbh_03_u:173.005a": "sametya pārthena yathaikarātram; ūṣuḥ samās tatra tadā catasraḥ",
    "GE07mbh_03_u:173.005c": "pūrvāś ca ṣaṭ tā daśa pāṇḍavānāṃ; śivā babhūvur vasatāṃ vaneṣu",
    "GE07mbh_03_u:173.006a": "tato 'bravīd vāyusutas tarasvī; jiṣṇuś ca rājānam upopaviśya",
    "GE07mbh_03_u:173.006c": "yamau ca vīrau surarājakalpāv; ekāntam āsthāya hitaṃ priyaṃ ca",
    "GE07mbh_03_u:173.007a": "tava pratijñāṃ kururāja satyāṃ; cikīrṣamāṇās tvadanu priyaṃ ca",
    "GE07mbh_03_u:173.007c": "tato 'nugacchāma vanāny apāsya; suyodhanaṃ sānucaraṃ nihantum",
    "GE07mbh_03_u:173.008a": "ekādaśaṃ varṣam idaṃ vasāmaḥ; suyodhanenāttasukhāḥ sukhārhāḥ",
    "GE07mbh_03_u:173.008c": "taṃ vañcayitvādhamabuddhiśīlam; ajñātavāsaṃ sukham āpnuyāmaḥ",
    "GE07mbh_03_u:173.009a": "tavājñayā pārthiva nirviśaṅkā; vihāya mānaṃ vicaran vanāni",
    "GE07mbh_03_u:173.009c": "samīpavāsena vilobhitās te; jñāsyanti nāsmān apakṛṣṭadeśān",
    "GE07mbh_03_u:173.010a": "saṃvatsaraṃ taṃ tu vihṛtya gūḍhaṃ; narādhamaṃ taṃ sukham uddharema",
    "GE07mbh_03_u:173.010c": "niryātya vairaṃ saphalaṃ sapuṣpaṃ; tasmai narendrādhamapūruṣāya",
    "GE07mbh_03_u:173.011a": "suyodhanāyānucarair vṛtāya; tato mahīm āhara dharmarāja",
    "GE07mbh_03_u:173.011c": "svargopamaṃ śailam imaṃ caradbhiḥ; śakyo vihantuṃ naradeva śokaḥ",
    "GE07mbh_03_u:173.012a": "kīrtiś ca te bhārata puṇyagandhā; naśyeta lokeṣu carācareṣu",
    "GE07mbh_03_u:173.012c": "tat prāpya rājyaṃ kurupuṃgavānāṃ; śakyaṃ mahat prāptam atha kriyāś ca",
    "GE07mbh_03_u:173.013a": "idaṃ tu śakyaṃ satataṃ narendra; prāptuṃ tvayā yal labhase kuberāt",
    "GE07mbh_03_u:173.013c": "kuruṣva buddhiṃ dviṣatāṃ vadhāya; kṛtāgasāṃ bhārata nigrahe ca",
    "GE07mbh_03_u:173.014a": "tejas tavograṃ na saheta rājan; sametya sākṣād api vajrapāṇiḥ",
    "GE07mbh_03_u:173.014c": "na hi vyathāṃ jātu kariṣyatas tau; sametya devair api dharmarāja",
    "GE07mbh_03_u:173.015a": "tvadarthasiddhyartham abhipravṛttau; suparṇaketuś ca śineś ca naptā",
    "GE07mbh_03_u:173.015c": "yathaiva kṛṣṇo 'pratimo balena; tathaiva rājan sa śinipravīraḥ",
    "GE07mbh_03_u:173.016a": "tavārthasiddhyartham abhipravṛttau; yathaiva kṛṣṇaḥ saha yādavais taiḥ",
    "GE07mbh_03_u:173.016c": "tathaiva cāvāṃ naradevavarya; yamau ca vīrau kṛtinau prayoge",
    "GE07mbh_03_u:173.016e": "tvadarthayogaprabhavapradhānāḥ; samaṃ kariṣyāma parān sametya",
    "GE07mbh_03_u:173.017a": "tatas tad ājñāya mataṃ mahātmā; teṣāṃ sa dharmasya suto variṣṭhaḥ",
    "GE07mbh_03_u:173.017c": "pradakṣiṇaṃ vaiśravaṇādhivāsaṃ; cakāra dharmārthavid uttamaujaḥ",
    "GE07mbh_03_u:173.018a": "āmantrya veśmāni nadīḥ sarāṃsi; sarvāṇi rakṣāṃsi ca dharmarājaḥ",
    "GE07mbh_03_u:173.018c": "yathāgataṃ mārgam avekṣamāṇaḥ; punar giriṃ caiva nirīkṣamāṇaḥ",
    "GE07mbh_03_u:173.019a": "samāptakarmā sahitaḥ suhṛdbhir; jitvā sapatnān pratilabhya rājyam",
    "GE07mbh_03_u:173.019c": "śailendra bhūyas tapase dhṛtātmā; draṣṭā tavāsmīti matiṃ cakāra",
    "GE07mbh_03_u:173.020a": "vṛtaḥ sa sarvair anujair dvijaiś ca; tenaiva mārgeṇa patiḥ kurūṇām",
    "GE07mbh_03_u:173.020c": "uvāha cainān sagaṇāṃs tathaiva; ghaṭotkacaḥ parvatanirjhareṣu",
    "GE07mbh_03_u:173.021a": "tān prasthitān prītimanā maharṣiḥ; piteva putrān anuśiṣya sarvān",
    "GE07mbh_03_u:173.021c": "sa lomaśaḥ prītamanā jagāma; divaukasāṃ puṇyatamaṃ nivāsam",
    "GE07mbh_03_u:173.022a": "tenānuśiṣṭārṣṭiṣeṇena caiva; tīrthāni ramyāṇi tapovanāni",
    "GE07mbh_03_u:173.022c": "mahānti cānyāni sarāṃsi pārthāḥ; saṃpaśyamānāḥ prayayur narāgryāḥ",
    "GE07mbh_03_u:174.001": "vaiśaṃpāyana uvāca",
    "GE07mbh_03_u:174.001a": "nagottamaṃ prasravaṇair upetaṃ; diśāṃ gajaiḥ ca",
    "GE07mbh_03_u:174.001c": "sukhaṃ nivāsaṃ jahatāṃ hi teṣāṃ; na prītir āsīd bharatarṣabhāṇām",
    "GE07mbh_03_u:174.002a": "tatas tu teṣāṃ punar eva harṣaḥ; kailāsam ālokya mahān babhūva",
    "GE07mbh_03_u:174.002c": "kuberakāntaṃ bharatarṣabhāṇāṃ; mahīdharaṃ vāridharaprakāśam",
    "GE07mbh_03_u:174.003a": "samucchrayān parvatasaṃnirodhān; goṣṭhān girīṇāṃ girisetumālāḥ",
    "GE07mbh_03_u:174.003c": "bahūn prapātāṃś ca samīkṣya vīrāḥ; sthalāni nimnāni ca tatra tatra",
    "GE07mbh_03_u:174.004a": "tathaiva cānyāni mahāvanāni; mṛgadvijānekapasevitāni",
    "GE07mbh_03_u:174.004c": "ālokayanto 'bhiyayuḥ pratītās; te dhanvinaḥ khaḍgadharā narāgryāḥ",
    "GE07mbh_03_u:174.005a": "vanāni ramyāṇi sarāṃsi nadyo; guhā girīṇāṃ girigahvarāṇi",
    "GE07mbh_03_u:174.005c": "ete nivāsāḥ satataṃ babhūvur; niśāniśaṃ prāpya nararṣabhāṇām",
    "GE07mbh_03_u:174.006a": "te durgavāsaṃ bahudhā niruṣya; vyatītya kailāsam acintyarūpam",
    "GE07mbh_03_u:174.006c": "āsedur atyarthamanoramaṃ vai; tam āśramāgryaṃ vṛṣaparvaṇas te",
    "GE07mbh_03_u:174.007a": "sametya rājñā vṛṣaparvaṇas te; pratyarcitās tena ca vītamohāḥ",
    "GE07mbh_03_u:174.007c": "śaśaṃsire vistaraśaḥ pravāsaṃ; śivaṃ yathāvad vṛṣaparvaṇas te",
    "GE07mbh_03_u:174.008a": "sukhoṣitās tatra ta ekarātraṃ; puṇyāśrame devamaharṣijuṣṭe",
    "GE07mbh_03_u:174.008c": "abhyāyayus te badarīṃ viśālāṃ; sukhena vīrāḥ punar eva vāsam",
    "GE07mbh_03_u:174.009a": "ūṣus tatas tatra mahānubhāvā; nārāyaṇasthānagatā narāgryāḥ",
    "GE07mbh_03_u:174.009c": "kuberakāntāṃ nalinīṃ viśokāḥ; saṃpaśyamānāḥ surasiddhajuṣṭām",
    "GE07mbh_03_u:174.010a": "tāṃ cātha dṛṣṭvā nalinīṃ viśokāḥ; pāṇḍoḥ sutāḥ sarvanarapravīrāḥ",
    "GE07mbh_03_u:174.010c": "te remire nandanavāsam etya; dvijarṣayo vītabhayā yathaiva",
    "GE07mbh_03_u:174.011a": "tataḥ krameṇopayayur nṛvīrā; yathāgatenaiva pathā samagrāḥ",
    "GE07mbh_03_u:174.011c": "vihṛtya māsaṃ sukhino badaryāṃ; kirātarājño viṣayaṃ subāhoḥ",
    "GE07mbh_03_u:174.012a": "cīnāṃs tukhārān daradān sadārvān; deśān kuṇindasya ca bhūriratnān",
    "GE07mbh_03_u:174.012c": "atītya durgaṃ himavatpradeśaṃ; puraṃ subāhor dadṛśur nṛvīrāḥ",
    "GE07mbh_03_u:174.013a": "śrutvā ca tān pārthivaputrapautrān; prāptān subāhur viṣaye samagrān",
    "GE07mbh_03_u:174.013c": "pratyudyayau prītiyutaḥ sa rājā; taṃ cābhyanandan vṛṣabhāḥ kurūṇām",
    "GE07mbh_03_u:174.014a": "sametya rājñā tu subāhunā te; sūtair viśokapramukhaiś ca sarvaiḥ",
    "GE07mbh_03_u:174.014c": "sahendrasenaiḥ paricārakaiś ca; paurogavair ye ca mahānasasthāḥ",
    "GE07mbh_03_u:174.015a": "sukhoṣitās tatra ta ekarātraṃ; sūtān upādāya rathāṃś ca sarvān",
    "GE07mbh_03_u:174.015c": "ghaṭotkacaṃ sānucaraṃ visṛjya; tato 'bhyayur yāmunam adrirājam",
    "GE07mbh_03_u:174.016a": "tasmin girau prasravaṇopapanne; himottarīyāruṇapāṇḍusānau",
    "GE07mbh_03_u:174.016c": "viśākhayūpaṃ samupetya cakrus; tadā nivāsaṃ puruṣapravīrāḥ",
    "GE07mbh_03_u:174.017a": "varāhanānāmṛgapakṣijuṣṭaṃ; mahad vanaṃ caitrarathaprakāśam",
    "GE07mbh_03_u:174.017c": "śivena yātvā mṛgayāpradhānāḥ; saṃvatsaraṃ tatra vane vijahruḥ",
    "GE07mbh_03_u:174.018a": "tatrāsasādātibalaṃ bhujaṃgaṃ; kṣudhārditaṃ mṛtyum ivograrūpam",
    "GE07mbh_03_u:174.018c": "vṛkodaraḥ parvatakandarāyāṃ; viṣādamohavyathitāntarātmā",
    "GE07mbh_03_u:174.019a": "dvīpo 'bhavad yatra vṛkodarasya; yudhiṣṭhiro dharmabhṛtāṃ variṣṭhaḥ",
    "GE07mbh_03_u:174.019c": "amokṣayad yas tam anantatejā; grāheṇa saṃveṣṭitasarvagātram",
    "GE07mbh_03_u:174.020a": "te dvādaśaṃ varṣam athopayāntaṃ; vane vihartuṃ kuravaḥ pratītāḥ",
    "GE07mbh_03_u:174.020c": "tasmād vanāc caitrarathaprakāśāc; chriyā jvalantas tapasā ca yuktāḥ",
    "GE07mbh_03_u:174.021a": "tataś ca yātvā marudhanvapārśvaṃ; sadā dhanurvedaratipradhānāḥ",
    "GE07mbh_03_u:174.021c": "sarasvatīm etya nivāsakāmāḥ; saras tato dvaitavanaṃ pratīyuḥ",
    "GE07mbh_03_u:174.022a": "samīkṣya tān dvaitavane niviṣṭān; nivāsinas tatra tato 'bhijagmuḥ",
    "GE07mbh_03_u:174.022c": "tapodamācārasamādhiyuktās; tṛṇodapātrāharaṇāśmakuṭṭāḥ",
    "GE07mbh_03_u:174.023a": "plakṣākṣarauhītakavetasāś ca; snuhā badaryaḥ khadirāḥ śirīṣāḥ",
    "GE07mbh_03_u:174.023c": "bilveṅgudāḥ pīluśamīkarīrāḥ; sarasvatītīraruhā babhūvuḥ",
    "GE07mbh_03_u:174.024a": "tāṃ yakṣagandharvamaharṣikāntām; āyāgabhūtām iva devatānām",
    "GE07mbh_03_u:174.024c": "sarasvatīṃ prītiyutāś carantaḥ; sukhaṃ vijahrur naradevaputrāḥ",
    "GE07mbh_03_u:175.001": "janamejaya uvāca",
    "GE07mbh_03_u:175.001a": "kathaṃ nāgāyutaprāṇo bhīmaseno mahābalaḥ",
    "GE07mbh_03_u:175.001c": "bhayam āhārayat tīvraṃ tasmād ajagarān mune",
    "GE07mbh_03_u:175.002a": "paulastyaṃ yo ''hvayad yuddhe dhanadaṃ baladarpitaḥ",
    "GE07mbh_03_u:175.002c": "nalinyāṃ kadanaṃ kṛtvā varāṇāṃ yakṣarakṣasām",
    "GE07mbh_03_u:175.003a": "taṃ śaṃsasi bhayāviṣṭam āpannam arikarṣaṇam",
    "GE07mbh_03_u:175.003c": "etad icchāmy ahaṃ śrotuṃ paraṃ kautūhalaṃ hi me",
    "GE07mbh_03_u:175.004": "vaiśaṃpāyana uvāca",
    "GE07mbh_03_u:175.004a": "bahvāścarye vane teṣāṃ vasatām ugradhanvinām",
    "GE07mbh_03_u:175.004c": "prāptānām āśramād rājan rājarṣer vṛṣaparvaṇaḥ",
    "GE07mbh_03_u:175.005a": "yadṛcchayā dhanuṣpāṇir baddhakhaḍgo vṛkodaraḥ",
    "GE07mbh_03_u:175.005c": "dadarśa tad vanaṃ ramyaṃ devagandharvasevitam",
    "GE07mbh_03_u:175.006a": "sa dadarśa śubhān deśān girer himavatas tadā",
    "GE07mbh_03_u:175.006c": "devarṣisiddhacaritān apsarogaṇasevitān",
    "GE07mbh_03_u:175.007a": "cakoraiś cakravākaiś ca pakṣibhir jīvajīvakaiḥ",
    "GE07mbh_03_u:175.007c": "kokilair bhṛṅgarājaiś ca tatra tatra vināditān",
    "GE07mbh_03_u:175.008a": "nityapuṣpaphalair vṛkṣair himasaṃsparśakomalaiḥ",
    "GE07mbh_03_u:175.008c": "upetān bahulacchāyair manonayananandanaiḥ",
    "GE07mbh_03_u:175.009a": "sa saṃpaśyan girinadīr vaiḍūryamaṇisaṃnibhaiḥ",
    "GE07mbh_03_u:175.009c": "salilair himasaṃsparśair haṃsakāraṇḍavāyutaiḥ",
    "GE07mbh_03_u:175.010a": "vanāni devadārūṇāṃ meghānām iva vāgurāḥ",
    "GE07mbh_03_u:175.010c": "haricandanamiśrāṇi tuṅgakālīyakāny",
    "GE07mbh_03_u:175.011a": "mṛgayāṃ paridhāvan sa sameṣu marudhanvasu",
    "GE07mbh_03_u:175.011c": "vidhyan mṛgāñ śaraiḥ śuddhaiś cacāra sumahābalaḥ",
    "GE07mbh_03_u:175.011d-018_0001": "bhīmasenas tu vikhyāto mahāntaṃ daṃṣṭriṇaṃ balāt",
    "GE07mbh_03_u:175.011d-018_0002": "nighnan nāgaśataprāṇo vane tasmin mahābhujaḥ",
    "GE07mbh_03_u:175.011d-018_0003": "mṛgāṇāṃ savarāhāṇāṃ mahiṣāṇāṃ mahābhujaḥ",
    "GE07mbh_03_u:175.011d-018_0004": "vinighnaṃs tatra tatraiva bhīmo bhīmaparākramaḥ",
    "GE07mbh_03_u:175.011d-018_0005": "sa mātaṅgaśataprāṇo manuṣyaśatavāraṇaḥ",
    "GE07mbh_03_u:175.011d-018_0006": "siṃhaśārdūlavikrānto vane tasmin mahābalaḥ",
    "GE07mbh_03_u:175.011d-018_0007": "vṛkṣān utpāṭayām āsa tarasā vai babhañja ca",
    "GE07mbh_03_u:175.011d-018_0008": "pṛthivyāś ca pradeśān vai nādayaṃs tu vanāni ca",
    "GE07mbh_03_u:175.011d-018_0009": "parvatāgrāṇi vai mṛdnan nādayānaś ca vijvaraḥ",
    "GE07mbh_03_u:175.011d-018_0010": "prakṣipan pādapāṃś cāpi nādenāpūrayan mahīm",
    "GE07mbh_03_u:175.011d-018_0011": "vegena nyapatad bhīmo nirbhayaś ca punaḥ punaḥ",
    "GE07mbh_03_u:175.011d-018_0012": "āsphoṭayan kṣveḍayaṃś ca talatālāṃś ca vādayan",
    "GE07mbh_03_u:175.011d-018_0013": "cirasaṃbaddhadarpas tu bhīmaseno vane tadā",
    "GE07mbh_03_u:175.011d-018_0014": "gajendrāś ca mahāsattvā mṛgendrāś ca mahābalāḥ",
    "GE07mbh_03_u:175.011d-018_0015": "bhīmasenasya nādena vyamuñcanta guhā bhayāt",
    "GE07mbh_03_u:175.011d-018_0016": "kva cit pradhāvaṃs tiṣṭhaṃś ca kva cic copaviśaṃs tathā",
    "GE07mbh_03_u:175.011d-018_0017": "mṛgaprepsur mahāraudre vane carati nirbhayaḥ",
    "GE07mbh_03_u:175.011d-018_0018": "sa tatra manujavyāghro vane vanacaropamaḥ",
    "GE07mbh_03_u:175.011d-018_0019": "padbhyām abhisamāpede bhīmaseno mahābalaḥ",
    "GE07mbh_03_u:175.011d-018_0020": "sa praviṣṭo mahāraṇye nādān nadati cādbhutān",
    "GE07mbh_03_u:175.011d-018_0021": "trāsayan sarvabhūtāni mahāsattvaparākramaḥ",
    "GE07mbh_03_u:175.011d-018_0022": "tato bhīmasya śabdena bhītāḥ sarpā guhāśayāḥ",
    "GE07mbh_03_u:175.011d-018_0023": "atikrāntās tu vegena jagāmānusṛtaḥ śanaiḥ",
    "GE07mbh_03_u:175.011d-018_0024": "tato 'maravaraprakhyo bhīmaseno mahābalaḥ",
    "GE07mbh_03_u:175.012a": "sa dadarśa mahākāyaṃ bhujaṅgaṃ lomaharṣaṇam",
    "GE07mbh_03_u:175.012c": "giridurge samāpannaṃ kāyenāvṛtya kandaram",
    "GE07mbh_03_u:175.013a": "parvatābhogavarṣmāṇaṃ bhogaiś candrārkamaṇḍalaiḥ",
    "GE07mbh_03_u:175.013c": "citrāṅgam ajinaiś citrair haridrāsadṛśacchavim",
    "GE07mbh_03_u:175.014a": "guhākāreṇa vaktreṇa caturdaṃṣṭreṇa rājatā",
    "GE07mbh_03_u:175.014c": "dīptākṣeṇātitāmreṇa lihantaṃ sṛkkiṇī muhuḥ",
    "GE07mbh_03_u:175.015a": "trāsanaṃ sarvabhūtānāṃ kālāntakayamopamam",
    "GE07mbh_03_u:175.015c": "niḥśvāsakṣveḍanādena bhartsayantam iva sthitam",
    "GE07mbh_03_u:175.016a": "sa bhīmaṃ sahasābhyetya pṛdākuḥ kṣudhito bhṛśam",
    "GE07mbh_03_u:175.016c": "jagrāhājagaro grāho bhujayor ubhayor balāt",
    "GE07mbh_03_u:175.017a": "tena saṃspṛṣṭamātrasya bhimasenasya vai tadā",
    "GE07mbh_03_u:175.017c": "saṃjñā mumoha sahasā varadānena tasya ha",
    "GE07mbh_03_u:175.018a": "daśa nāgasahasrāṇi dhārayanti hi yad balam",
    "GE07mbh_03_u:175.018c": "tad balaṃ bhīmasenasya bhujayor asamaṃ paraiḥ",
    "GE07mbh_03_u:175.019a": "sa tejasvī tathā tena bhujagena vaśīkṛtaḥ",
    "GE07mbh_03_u:175.019c": "visphurañ śanakair bhīmo na śaśāka viceṣṭitum",
    "GE07mbh_03_u:175.020a": "nāgāyutasamaprāṇaḥ siṃhaskandho mahābhujaḥ",
    "GE07mbh_03_u:175.020c": "gṛhīto vyajahāt sattvaṃ varadānena mohitaḥ",
    "GE07mbh_03_u:175.021a": "sa hi prayatnam akarot tīvram ātmavimokṣaṇe",
    "GE07mbh_03_u:175.021c": "na cainam aśakad vīraḥ kathaṃ cit pratibādhitum",
    "GE07mbh_03_u:176.001": "vaiśaṃpāyana uvāca",
    "GE07mbh_03_u:176.001a": "sa bhīmasenas tejasvī tathā sarpavaśaṃ gataḥ",
    "GE07mbh_03_u:176.001c": "cintayām āsa sarpasya vīryam atyadbhutaṃ mahat",
    "GE07mbh_03_u:176.002a": "uvāca ca mahāsarpaṃ kāmayā brūhi pannaga",
    "GE07mbh_03_u:176.002c": "kas tvaṃ bho bhujagaśreṣṭha kiṃ mayā ca kariṣyasi",
    "GE07mbh_03_u:176.003a": "pāṇḍavo bhimaseno 'haṃ dharmarājād anantaraḥ",
    "GE07mbh_03_u:176.003c": "nāgāyutasamaprāṇas tvayā nītaḥ kathaṃ vaśam",
    "GE07mbh_03_u:176.004a": "siṃhāḥ kesariṇo vyāghrā mahiṣā vāraṇās tathā",
    "GE07mbh_03_u:176.004c": "samāgatāś ca bahuśo nihatāś ca mayā mṛdhe",
    "GE07mbh_03_u:176.005a": "dānavāś ca piśācāś ca rākṣasāś ca mahābalāḥ",
    "GE07mbh_03_u:176.005c": "bhujavegam aśaktā me soḍhuṃ pannagasattama",
    "GE07mbh_03_u:176.006a": "kiṃ nu vidyābalaṃ kiṃ vā varadānam atho tava",
    "GE07mbh_03_u:176.006c": "udyogam api kurvāṇo vaśago 'smi kṛtas tvayā",
    "GE07mbh_03_u:176.007a": "asatyo vikramo nṝṇām iti me niścitā matiḥ",
    "GE07mbh_03_u:176.007c": "yathedaṃ me tvayā nāga balaṃ pratihataṃ mahat",
    "GE07mbh_03_u:176.008a": "ity evaṃvādinaṃ vīraṃ bhīmam akliṣṭakāriṇam",
    "GE07mbh_03_u:176.008c": "bhogena mahatā sarpaḥ samantāt paryaveṣṭayat",
    "GE07mbh_03_u:176.009a": "nigṛhya taṃ mahābāhuṃ tataḥ sa bhujagas tadā",
    "GE07mbh_03_u:176.009c": "vimucyāsya bhujau pīnāv idaṃ vacanam abravīt",
    "GE07mbh_03_u:176.010a": "diṣṭyā tvaṃ kṣudhitasyādya devair bhakṣo mahābhuja",
    "GE07mbh_03_u:176.010c": "diṣṭyā kālasya mahataḥ priyāḥ prāṇā hi dehinām",
    "GE07mbh_03_u:176.011a": "yathā tv idaṃ mayā prāptaṃ bhujaṃgatvam ariṃdama",
    "GE07mbh_03_u:176.011c": "tad avaśyaṃ mayā khyāpyaṃ tavādya śṛṇu sattama",
    "GE07mbh_03_u:176.012a": "imām avasthāṃ saṃprāpto hy ahaṃ kopān manīṣiṇām",
    "GE07mbh_03_u:176.012c": "śāpasyāntaṃ pariprepsuḥ sarpasya kathayāmi tat",
    "GE07mbh_03_u:176.013a": "nahuṣo nāma rājarṣir vyaktaṃ te śrotram āgataḥ",
    "GE07mbh_03_u:176.013c": "tavaiva pūrvaḥ pūrveṣām āyor vaṃśakaraḥ sutaḥ",
    "GE07mbh_03_u:176.013d-0875_01": "tapobhiḥ kratubhiś caiva vidyayābhijanena ca",
    "GE07mbh_03_u:176.013d-0875_02": "trailokyaiśvaryam atulaṃ prāptaṃ me vikrameṇa ca",
    "GE07mbh_03_u:176.013d-0875_03": "atha sarvanṛponmāthī mado māṃ samupāviśat",
    "GE07mbh_03_u:176.013d-0875_04": "sahasraṃ munimukhyānām uvāha śibikāṃ mama",
    "GE07mbh_03_u:176.013d-0875_05": "tato vibhraṃśitaś cāham agastyena mahātmanā",
    "GE07mbh_03_u:176.013d-0875_06": "imām avasthāṃ saṃprāptaḥ paśya daivam idaṃ mama",
    "GE07mbh_03_u:176.013d-0875_07": "na daivaṃ prajñayā tāta na balotsāhaśaktibhiḥ",
    "GE07mbh_03_u:176.013d-0875_08": "na sahāyabalaiś cāpi kaś cid apy ativartate",
    "GE07mbh_03_u:176.013d-0875_09": "atha prajñā ca śauryaṃ ca saṃpadaḥ kāraṇaṃ bhavet",
    "GE07mbh_03_u:176.013d-0875_10": "prajñāvatāṃ ca śūrāṇāṃ na kadā cid asaṃpadaḥ",
    "GE07mbh_03_u:176.013d-0875_11": "yathā prājñāś ca śūrāś ca dṛśyante duḥkhajīvinaḥ",
    "GE07mbh_03_u:176.013d-0875_12": "bhīrumūrkhāś ca sukhinas tasmād daivaṃ hi kāraṇam",
    "GE07mbh_03_u:176.014a": "so 'haṃ śāpād agastyasya brāhmaṇān avamanya ca",
    "GE07mbh_03_u:176.014c": "imām avasthām āpannaḥ paśya daivam idaṃ mama",
    "GE07mbh_03_u:176.014d-0876_01": "patito hi vimānāgryāt sa muniḥ prārthito mayā",
    "GE07mbh_03_u:176.014d-0876_02": "kuru śāpāntam ity evaṃ provācedaṃ dayānvitaḥ",
    "GE07mbh_03_u:176.014d-0876_03": "yas tu te vyāhṛtān praśnān prativakṣyati dharmataḥ",
    "GE07mbh_03_u:176.014d-0876_04": "sa tvāṃ mokṣayitā śāpāt kasmiṃś cit kālaparyaye",
    "GE07mbh_03_u:176.014d-0876_05": "na ca te matprasādena smṛtibhraṃśo bhaviṣyati",
    "GE07mbh_03_u:176.014d-0876_06": "balavān api jantus te gṛhīto vaśyam eṣyati",
    "GE07mbh_03_u:176.015a": "tvāṃ ced avadhyam āyāntam atīva priyadarśanam",
    "GE07mbh_03_u:176.015c": "aham adyopayokṣyāmi vidhānaṃ paśya yādṛśam",
    "GE07mbh_03_u:176.016a": "na hi me mucyate kaś cit kathaṃ cid grahaṇaṃ gataḥ",
    "GE07mbh_03_u:176.016c": "gajo vā mahiṣo vāpi ṣaṣṭhe kāle narottama",
    "GE07mbh_03_u:176.017a": "nāsi kevalasarpeṇa tiryagyoniṣu vartatā",
    "GE07mbh_03_u:176.017c": "gṛhītaḥ kauravaśreṣṭha varadānam idaṃ mama",
    "GE07mbh_03_u:176.018a": "patatā hi vimānāgrān mayā śakrāsanād drutam",
    "GE07mbh_03_u:176.018c": "kuru śāpāntam ity ukto bhagavān munisattamaḥ",
    "GE07mbh_03_u:176.019a": "sa mām uvāca tejasvī kṛpayābhipariplutaḥ",
    "GE07mbh_03_u:176.019b-0877_01": "yas tvayā veṣṭito rājan moham eti mahābalaḥ",
    "GE07mbh_03_u:176.019c": "mokṣas te bhavitā rājan kasmāc cit kālaparyayāt",
    "GE07mbh_03_u:176.020a": "tato 'smi patito bhūmau na ca mām ajahāt smṛtiḥ",
    "GE07mbh_03_u:176.020c": "smārtam asti purāṇaṃ me yathaivādhigataṃ tathā",
    "GE07mbh_03_u:176.021a": "yas tu te vyāhṛtān praśnān pratibrūyād viśeṣavit",
    "GE07mbh_03_u:176.021c": "sa tvāṃ mokṣayitā śāpād iti mām abravīd ṛṣiḥ",
    "GE07mbh_03_u:176.022a": "gṛhītasya tvayā rājan prāṇino 'pi balīyasaḥ",
    "GE07mbh_03_u:176.022c": "sattvabhraṃśo 'dhikasyāpi sarvasyāśu bhaviṣyati",
    "GE07mbh_03_u:176.023a": "iti cāpy aham aśrauṣaṃ vacas teṣāṃ dayāvatām",
    "GE07mbh_03_u:176.023c": "mayi saṃjātahārdānām atha te 'ntarhitā dvijāḥ",
    "GE07mbh_03_u:176.024a": "so 'haṃ paramaduṣkarmā vasāmi niraye 'śucau",
    "GE07mbh_03_u:176.024c": "sarpayonim imāṃ prāpya kālākāṅkṣī mahādyute",
    "GE07mbh_03_u:176.025a": "tam uvāca mahābāhur bhīmaseno bhujaṃgamam",
    "GE07mbh_03_u:176.025c": "na te kupye mahāsarpa na cātmānaṃ vigarhaye",
    "GE07mbh_03_u:176.026a": "yasmād abhāvī bhāvī vā manuṣyaḥ sukhaduḥkhayoḥ",
    "GE07mbh_03_u:176.026c": "āgame yadi vāpāye na tatra glapayen manaḥ",
    "GE07mbh_03_u:176.027a": "daivaṃ puruṣakāreṇa ko nivartitum arhati",
    "GE07mbh_03_u:176.027c": "daivam eva paraṃ manye puruṣārtho nirarthakaḥ",
    "GE07mbh_03_u:176.028a": "paśya daivopaghātād dhi bhujavīryavyapāśrayam",
    "GE07mbh_03_u:176.028c": "imām avasthāṃ saṃprāptam animittam ihādya mām",
    "GE07mbh_03_u:176.029a": "kiṃ tu nādyānuśocāmi tathātmānaṃ vināśitam",
    "GE07mbh_03_u:176.029c": "yathā tu vipine nyastān bhrātṝn rājyaparicyutān",
    "GE07mbh_03_u:176.030a": "himavāṃś ca sudurgo 'yaṃ yakṣarākṣasasaṃkulaḥ",
    "GE07mbh_03_u:176.030c": "māṃ ca te samudīkṣantaḥ prapatiṣyanti vihvalāḥ",
    "GE07mbh_03_u:176.031a": "vinaṣṭam atha vā śrutvā bhaviṣyanti nirudyamāḥ",
    "GE07mbh_03_u:176.031c": "dharmaśīlā mayā te hi bādhyante rājyagṛddhinā",
    "GE07mbh_03_u:176.032a": "atha vā nārjuno dhīmān viṣādam upayāsyati",
    "GE07mbh_03_u:176.032c": "sarvāstravid anādhṛṣyo devagandharvarākṣasaiḥ",
    "GE07mbh_03_u:176.033a": "samarthaḥ sa mahābāhur ekāhnā sumahābalaḥ",
    "GE07mbh_03_u:176.033c": "devarājam api sthānāt pracyāvayitum ojasā",
    "GE07mbh_03_u:176.034a": "kiṃ punar dhṛtarāṣṭrasya putraṃ durdyūtadevinam",
    "GE07mbh_03_u:176.034c": "vidviṣṭaṃ sarvalokasya dambhalobhaparāyaṇam",
    "GE07mbh_03_u:176.035a": "mātaraṃ caiva śocāmi kṛpaṇāṃ putragṛddhinīm",
    "GE07mbh_03_u:176.035c": "yāsmākaṃ nityam āśāste mahattvam adhikaṃ paraiḥ",
    "GE07mbh_03_u:176.036a": "kathaṃ nu tasyānāthāyā madvināśād bhujaṃgama",
    "GE07mbh_03_u:176.036c": "aphalās te bhaviṣyanti mayi sarve manorathāḥ",
    "GE07mbh_03_u:176.037a": "nakulaḥ sahadevaś ca yamajau guruvartinau",
    "GE07mbh_03_u:176.037c": "madbāhubalasaṃstabdhau nityaṃ puruṣamāninau",
    "GE07mbh_03_u:176.038a": "nirutsāhau bhaviṣyete bhraṣṭavīryaparākramau",
    "GE07mbh_03_u:176.038c": "madvināśāt paridyūnāv iti me vartate matiḥ",
    "GE07mbh_03_u:176.039a": "evaṃvidhaṃ bahu tadā vilalāpa vṛkodaraḥ",
    "GE07mbh_03_u:176.039c": "bhujaṃgabhogasaṃruddho nāśakac ca viceṣṭitum",
    "GE07mbh_03_u:176.040a": "yudhiṣṭhiras tu kaunteya babhūvāsvasthacetanaḥ",
    "GE07mbh_03_u:176.040c": "aniṣṭadarśanān ghorān utpātān paricintayan",
    "GE07mbh_03_u:176.041a": "dāruṇaṃ hy aśivaṃ nādaṃ śivā dakṣiṇataḥ sthitā",
    "GE07mbh_03_u:176.041c": "dīptāyāṃ diśi vitrastā rauti tasyāśramasya ha",
    "GE07mbh_03_u:176.042a": "ekapakṣākṣicaraṇā vartikā ghoradarśanā",
    "GE07mbh_03_u:176.042c": "rudhiraṃ vamantī dadṛśe pratyādityam apasvarā",
    "GE07mbh_03_u:176.043a": "pravavāv anilo rūkṣaś caṇḍaḥ śarkarakarṣaṇaḥ",
    "GE07mbh_03_u:176.043c": "apasavyāni sarvāṇi mṛgapakṣirutāni ca",
    "GE07mbh_03_u:176.044a": "pṛṣṭhato vāyasaḥ kṛṣṇo yāhi yāhīti vāśati",
    "GE07mbh_03_u:176.044c": "muhur muhuḥ prasphurati dakṣiṇo 'sya bhujas tathā",
    "GE07mbh_03_u:176.045a": "hṛdayaṃ caraṇaś cāpi vāmo 'sya parivartate",
    "GE07mbh_03_u:176.045c": "savyasyākṣṇo vikāraś cāpy aniṣṭaḥ samapadyata",
    "GE07mbh_03_u:176.046a": "sa dharmarājo medhāvī śaṅkamāno mahad bhayam",
    "GE07mbh_03_u:176.046c": "draupadīṃ paripapraccha kva bhīma iti bhārata",
    "GE07mbh_03_u:176.047a": "śaśaṃsa tasmai pāñcālī cirayātaṃ vṛkodaram",
    "GE07mbh_03_u:176.047b-0878_01": "kathayām āsa tat sarvaṃ mṛgān hantum ito gatam",
    "GE07mbh_03_u:176.047b-0878_02": "tac chrutvā tvarito rājā bhṛśam udvignamānasaḥ",
    "GE07mbh_03_u:176.047c": "sa pratasthe mahābāhur dhaumyena sahito nṛpaḥ",
    "GE07mbh_03_u:176.048a": "draupadyā rakṣaṇaṃ kāryam ity uvāca dhanaṃjayam",
    "GE07mbh_03_u:176.048c": "nakulaṃ sahadevaṃ ca vyādideśa dvijān prati",
    "GE07mbh_03_u:176.049a": "sa tasya padam unnīya tasmād evāśramāt prabhuḥ",
    "GE07mbh_03_u:176.049b-0879_01": "mṛgayām āsa kaunteya bhīmasenaṃ mahāvane",
    "GE07mbh_03_u:176.049b-0879_02": "sa prācīṃ diśam āsthāya mahato gajayūthapān",
    "GE07mbh_03_u:176.049c": "dadarśa pṛthivīṃ cihnair bhīmasya paricihnitām",
    "GE07mbh_03_u:176.049d-0880_01": "tato mṛgasahasrāṇi mṛgendrāṇāṃ śatāni ca",
    "GE07mbh_03_u:176.049d-0880_02": "patitāni vane dṛṣṭvā mārgaṃ tasyāviśan nṛpaḥ",
    "GE07mbh_03_u:176.050a": "dhāvatas tasya vīrasya mṛgārthe vātaraṃhasaḥ",
    "GE07mbh_03_u:176.050c": "ūruvātavinirbhagnān drumān vyāvarjitān pathi",
    "GE07mbh_03_u:176.051a": "sa gatvā tais tadā cihnair dadarśa girigahvare",
    "GE07mbh_03_u:176.051b-0881_01": "rūkṣamārutabhūyiṣṭhe niṣpatradrumasaṃkaṭe",
    "GE07mbh_03_u:176.051b-0881_02": "īriṇe nirjale deśe kaṇṭakidrumasaṃkule",
    "GE07mbh_03_u:176.051b-0881_03": "aśmasthāṇukṣupākīrṇe sudurge viṣamotkaṭe",
    "GE07mbh_03_u:176.051c": "gṛhītaṃ bhujagendreṇa niśceṣṭam anujaṃ tathā",
    "GE07mbh_03_u:177.001": "vaiśaṃpāyana uvāca",
    "GE07mbh_03_u:177.001a": "yudhiṣṭhiras tam āsādya sarpabhogābhiveṣṭitam",
    "GE07mbh_03_u:177.001c": "dayitaṃ bhrātaraṃ vīram idaṃ vacanam abravīt",
    "GE07mbh_03_u:177.002a": "kuntīmātaḥ katham imām āpadaṃ tvam avāptavān",
    "GE07mbh_03_u:177.002c": "kaś cāyaṃ parvatābhogapratimaḥ pannagottamaḥ",
    "GE07mbh_03_u:177.003a": "sa dharmarājam ālakṣya bhrātā bhrātaram agrajam",
    "GE07mbh_03_u:177.003c": "kathayām āsa tat sarvaṃ grahaṇādi viceṣṭitam bhīma uvāca",
    "GE07mbh_03_u:177.003d-0882_01": "ayam ārya mahāsattvo bhakṣārthaṃ māṃ",
    "GE07mbh_03_u:177.003d-0882_02": "nahuṣo nāma rājarṣiḥ prāṇavān iva saṃsthitaḥ yudhiṣṭhira uvāca",
    "GE07mbh_03_u:177.003d-0882_03": "mucyatām ayam āyuṣman bhrātā me 'mitavikramaḥ sarpa uvāca",
    "GE07mbh_03_u:177.003d-0882_04": "vayam āhāramanyaṃ te dāsyāmaḥ kṣunnivāraṇam",
    "GE07mbh_03_u:177.003d-0882_05": "āhāro rājaputro 'yaṃ mayā prāpto mukhāgataḥ",
    "GE07mbh_03_u:177.003d-0882_06": "gamyatāṃ neha sthātavyaṃ śvo bhavān api me bhavet",
    "GE07mbh_03_u:177.003d-0882_07": "vratam etan mahābāho viṣayaṃ mama yo vrajet",
    "GE07mbh_03_u:177.003d-0882_08": "sa me bhakṣo bhavet tāta tvaṃ cāpi viṣaye mama",
    "GE07mbh_03_u:177.003d-0882_09": "cireṇādya mayāhāraḥ prāpto 'yam anujas tava",
    "GE07mbh_03_u:177.003d-0882_10": "nāham enaṃ vimokṣyāmi na cānyam abhikāṅkṣaye",
    "GE07mbh_03_u:177.004": "yudhiṣṭhira uvāca",
    "GE07mbh_03_u:177.004a": "devo vā yadi vā daitya urago vā bhavān yadi",
    "GE07mbh_03_u:177.004c": "satyaṃ sarpa vaco brūhi pṛcchati tvāṃ yudhiṣṭhiraḥ",
    "GE07mbh_03_u:177.004d-0883_01": "kimarthaṃ ca tvayā grasto bhīmaseno bhujaṃgama",
    "GE07mbh_03_u:177.005a": "kim āhṛtya viditvā vā prītis te syād bhujaṃgama",
    "GE07mbh_03_u:177.005c": "kim āhāraṃ prayacchāmi kathaṃ muñced bhavān imam",
    "GE07mbh_03_u:177.006": "sarpa uvāca",
    "GE07mbh_03_u:177.006a": "nahuṣo nāma rājāham āsaṃ pūrvas tavānagha",
    "GE07mbh_03_u:177.006c": "prathitaḥ pañcamaḥ somād āyoḥ putro narādhipa",
    "GE07mbh_03_u:177.007a": "kratubhis tapasā caiva svādhyāyena damena ca",
    "GE07mbh_03_u:177.007c": "trailokyaiśvaryam avyagraṃ prāpto vikramaṇena ca",
    "GE07mbh_03_u:177.008a": "tad aiśvaryaṃ samāsādya darpo mām agamat tadā",
    "GE07mbh_03_u:177.008c": "sahasraṃ hi dvijātīnām uvāha śibikāṃ mama",
    "GE07mbh_03_u:177.009a": "aiśvaryamadamatto 'ham avamanya tato dvijān",
    "GE07mbh_03_u:177.009c": "imām agastyena daśām ānītaḥ pṛthivīpate",
    "GE07mbh_03_u:177.010a": "na tu mām ajahāt prajñā yāvad adyeti pāṇḍava",
    "GE07mbh_03_u:177.010c": "tasyaivānugrahād rājann agastyasya mahātmanaḥ",
    "GE07mbh_03_u:177.011a": "ṣaṣṭhe kāle mamāhāraḥ prāpto 'yam anujas tava",
    "GE07mbh_03_u:177.011c": "nāham enaṃ vimokṣyāmi na cānyam abhikāmaye",
    "GE07mbh_03_u:177.012a": "praśnān uccāritāṃs tu tvaṃ vyāhariṣyasi cen mama",
    "GE07mbh_03_u:177.012c": "atha paścād vimokṣyāmi bhrātaraṃ te vṛkodaram",
    "GE07mbh_03_u:177.013": "yudhiṣṭhira uvāca",
    "GE07mbh_03_u:177.013a": "brūhi sarpa yathākāmaṃ prativakṣyāmi te vacaḥ",
    "GE07mbh_03_u:177.013c": "api cec chaknuyāṃ prītim āhartuṃ te bhujaṃgama",
    "GE07mbh_03_u:177.014a": "vedyaṃ yad brāhmaṇeneha tad bhavān vetti kevalam",
    "GE07mbh_03_u:177.014b-0884_01": "brūhi yat te mayā vācyaṃ tattvaṃ dharmabhṛtāṃ vara",
    "GE07mbh_03_u:177.014c": "sarparāja tataḥ śrutvā prativakṣyāmi te vacaḥ sarpa uvāca",
    "GE07mbh_03_u:177.014d-019_0001": "dharmaṃ sarve praśaṃsanti devā brahmarṣayas",
    "GE07mbh_03_u:177.014d-019_0002": "tasmāt samāsato dharmaṃ kathayasva mamānagha yudhiṣṭhira uvāca",
    "GE07mbh_03_u:177.014d-019_0003": "satyaṃ damas tapaḥ śaucaṃ saṃtoṣo hrīḥ kṣamārjavam sarpa uvāca",
    "GE07mbh_03_u:177.014d-019_0004": "jñānaṃ śamo dayā dhyānam eṣa dharmaḥ",
    "GE07mbh_03_u:177.014d-019_0005": "kiṃ satyaṃ procyate rājan ko damaḥ saṃprakīrtitaḥ yudhiṣṭhira uvāca",
    "GE07mbh_03_u:177.014d-019_0006": "tapaso lakṣaṇaṃ kiṃ syāt kiṃ tac chaucam udāhṛtam",
    "GE07mbh_03_u:177.014d-019_0007": "satyaṃ bhūtahitaṃ proktaṃ manaso damanaṃ damaḥ",
    "GE07mbh_03_u:177.014d-019_0008": "tapaḥ svadharmavartitvaṃ śaucaṃ saṃkaravarjanam sarpa uvāca",
    "GE07mbh_03_u:177.014d-019_0009": "saṃtoṣaḥ kaḥ paraḥ proktaḥ kā ca hrīḥ parikīrtitā yudhiṣṭhira uvāca",
    "GE07mbh_03_u:177.014d-019_0010": "kṣamā ca kā parā proktā kiṃ cārjavam udāhṛtam",
    "GE07mbh_03_u:177.014d-019_0011": "saṃtoṣo viṣayatyāgo hrīr akāryanivartanam sarpa uvāca",
    "GE07mbh_03_u:177.014d-019_0012": "kṣamā dvaṃdvasahiṣṇutvam ārjavaṃ",
    "GE07mbh_03_u:177.014d-019_0013": "kiṃ jñānaṃ procyate rājan kaḥ śamaś ca prakīrtitaḥ",
    "GE07mbh_03_u:177.014d-019_0014": "dayā ca kā parā proktā kiṃ ca dhyānam udāhṛtam yudhiṣṭhira uvāca",
    "GE07mbh_03_u:177.014d-019_0015": "jñānaṃ tattvārthasaṃbodhaḥ śamaś cittapraśāntatā sarpa uvāca",
    "GE07mbh_03_u:177.014d-019_0016": "dayā bhūtahitaiṣitvaṃ dhyānaṃ nirviṣayaṃ manaḥ",
    "GE07mbh_03_u:177.014d-019_0017": "kaḥ śatrur durjayaḥ puṃsāṃ kaś ca vyādhir anantakaḥ yudhiṣṭhira uvāca",
    "GE07mbh_03_u:177.014d-019_0018": "kīdṛśaś ca smṛtaḥ sādhur asādhuḥ kīdṛśaḥ smṛtaḥ",
    "GE07mbh_03_u:177.014d-019_0019": "krodhas tu durjayaḥ śatrur lobho vyādhir anantakaḥ",
    "GE07mbh_03_u:177.014d-019_0020": "sarvabhūtahitaḥ sādhur asādhur nirdayaḥ smṛtaḥ sarpa uvāca",
    "GE07mbh_03_u:177.014d-019_0021": "ko mohaḥ procyate rājan kaś ca mānaḥ prakīrtitaḥ yudhiṣṭhira uvāca",
    "GE07mbh_03_u:177.014d-019_0022": "kim ālasyaṃ ca vijñeyaṃ kaś ca śoka ihocyate",
    "GE07mbh_03_u:177.014d-019_0023": "moho dharmavimūḍhatvaṃ mānas tv ātmābhimānitā sarpa uvāca",
    "GE07mbh_03_u:177.014d-019_0024": "dharmaniṣkriyatālasyaṃ śokas tv ajñānam ucyate",
    "GE07mbh_03_u:177.014d-019_0025": "kiṃ sthairyaṃ munibhiḥ proktaṃ kiṃ tad dhairyam udāhṛtam",
    "GE07mbh_03_u:177.014d-019_0026": "snānaṃ ca kiṃ paraṃ proktaṃ kiṃ tad dānam ihocyate yudhiṣṭhira uvāca",
    "GE07mbh_03_u:177.014d-019_0027": "svadharme sthiratā sthairyaṃ dhairyam indriyanigrahaḥ sarpa uvāca",
    "GE07mbh_03_u:177.014d-019_0028": "snānaṃ manomalatyāgo dānaṃ tv abhayadakṣiṇā",
    "GE07mbh_03_u:177.014d-019_0029": "kaḥ paṇḍitaḥ pumāñ jñeyaḥ kaś ca mūrkho janeśvara yudhiṣṭhira uvāca",
    "GE07mbh_03_u:177.014d-019_0030": "saṃsārahetuḥ kaś cāsya hṛttāpaḥ kaḥ paras tathā",
    "GE07mbh_03_u:177.014d-019_0031": "dharmātmā paṇḍito jñeyo nāstiko mūrkha ucyate",
    "GE07mbh_03_u:177.014d-019_0032": "kāmaḥ saṃsārahetuś ca hṛttāpo matsaraḥ paraḥ sarpa uvāca",
    "GE07mbh_03_u:177.014d-019_0033": "ko 'haṃkāra iti proktaḥ kaś cid dambho yudhiṣṭhira uvāca",
    "GE07mbh_03_u:177.014d-019_0034": "abhyasūyā ca kā proktā kiṃ tat paiśunyam ucyate",
    "GE07mbh_03_u:177.014d-019_0035": "mohajñānam ahaṃkāro dambho dharmadhvajocchrayaḥ sarpa uvāca",
    "GE07mbh_03_u:177.014d-019_0036": "dharmadveṣo hy asūyā ca paiśunyaṃ",
    "GE07mbh_03_u:177.014d-019_0037": "dharmaś cārthaś ca kāmaś ca parasparavirodhinaḥ",
    "GE07mbh_03_u:177.014d-019_0038": "teṣāṃ nityavirodhitvāt kva nu syāt saṃgataṃ nṛpa yudhiṣṭhira uvāca",
    "GE07mbh_03_u:177.014d-019_0039": "saṃtuṣṭo bhāryayā bhartā bhartrā bhāryā tathaiva ca",
    "GE07mbh_03_u:177.014d-019_0040": "yasminn etat kule nityaṃ kalyāṇaṃ tatra vai dhruvam",
    "GE07mbh_03_u:177.014d-019_0041": "yadā bhartā ca bhāryā ca parasparavaśānugau sarpa uvāca",
    "GE07mbh_03_u:177.014d-019_0042": "tadā dharmārthakāmānāṃ trayāṇām api saṃgamaḥ",
    "GE07mbh_03_u:177.014d-019_0043": "jātyā kulena vṛttena svādhyāyena śrutena ca",
    "GE07mbh_03_u:177.014d-019_0044": "brāhmaṇyaṃ kena bhavati prabrūhy etad viniścayam yudhiṣṭhira uvāca",
    "GE07mbh_03_u:177.014d-019_0045": "na jātir na kulaṃ tāta na svādhyāyaḥ śrutaṃ na ca",
    "GE07mbh_03_u:177.014d-019_0046": "kāraṇāni dvijatvasya vṛttam eva tu kāraṇam",
    "GE07mbh_03_u:177.014d-019_0047": "aneke munayas tāta tiryagyonisamāśritāḥ",
    "GE07mbh_03_u:177.014d-019_0048": "svadharmācāraniratā brahmalokam ito gatāḥ",
    "GE07mbh_03_u:177.014d-019_0049": "bahunā kim adhītena naṭasyeva durātmanaḥ",
    "GE07mbh_03_u:177.014d-019_0050": "tenādhītaṃ śrutaṃ tena yo vṛttam anutiṣṭhati",
    "GE07mbh_03_u:177.014d-019_0051": "kapālasthaṃ yathā toyaṃ śvadṛtau ca yathā payaḥ",
    "GE07mbh_03_u:177.014d-019_0052": "duṣṭaṃ syāt sthānadoṣeṇa vṛttahīne tathā śrutam",
    "GE07mbh_03_u:177.014d-019_0053": "vṛttaṃ yatnena rakṣyaṃ syād vittam eti ca yāti ca",
    "GE07mbh_03_u:177.014d-019_0054": "akṣīṇo vittataḥ kṣīṇo vṛttatas tu hato hataḥ",
    "GE07mbh_03_u:177.014d-019_0055": "kiṃ kulenopadiṣṭena vipulena durātmanaḥ",
    "GE07mbh_03_u:177.014d-019_0056": "kṛmayaḥ kiṃ na jāyante kusumeṣu sugandhiṣu",
    "GE07mbh_03_u:177.014d-019_0057": "tasmād viddhi mahārāja vṛttaṃ brāhmaṇalakṣaṇam",
    "GE07mbh_03_u:177.014d-019_0058": "caturvedo 'pi durvṛttaḥ śūdrāt pāpataraḥ smṛtaḥ",
    "GE07mbh_03_u:177.014d-019_0059": "yo 'gnihotraparo dāntaḥ saṃtoṣaniyataḥ śuciḥ",
    "GE07mbh_03_u:177.014d-019_0060": "tapaḥsvādhyāyaśīlaś ca taṃ devā brāhmaṇaṃ viduḥ",
    "GE07mbh_03_u:177.014d-019_0061": "sarvadvaṃdvasaho dhīraḥ sarvasaṅgavivarjitaḥ",
    "GE07mbh_03_u:177.014d-019_0062": "sarvabhūtahito maitras taṃ devā brāhmaṇaṃ viduḥ",
    "GE07mbh_03_u:177.014d-019_0063": "yena kena cid ācchanno yena kena cid āsitaḥ",
    "GE07mbh_03_u:177.014d-019_0064": "yatrakvacanaśāyī ca taṃ devā brāhmaṇaṃ viduḥ",
    "GE07mbh_03_u:177.014d-019_0065": "yo 'her iva gaṇād bhīto sanmānān maraṇād iva",
    "GE07mbh_03_u:177.014d-019_0066": "kuṇapād iva ca strībhyas taṃ devā brāhmaṇaṃ viduḥ",
    "GE07mbh_03_u:177.015": "sarpa uvāca",
    "GE07mbh_03_u:177.015a": "brāhmaṇaḥ ko bhaved rājan vedyaṃ kiṃ ca yudhiṣṭhira",
    "GE07mbh_03_u:177.015c": "bravīhy atimatiṃ tvāṃ hi vākyair anumimīmahe",
    "GE07mbh_03_u:177.016": "yudhiṣṭhira uvāca",
    "GE07mbh_03_u:177.016a": "satyaṃ dānaṃ kṣamā śīlam ānṛśaṃsyaṃ damo ghṛṇā",
    "GE07mbh_03_u:177.016c": "dṛśyante yatra nāgendra sa brāhmaṇa iti smṛtaḥ",
    "GE07mbh_03_u:177.016d-0885_01": "pareṣāṃ ca guṇānveṣī satataṃ puruṣarṣabha",
    "GE07mbh_03_u:177.016d-0885_02": "sato 'pi doṣān rājendra na gṛhṇāti kadā cana",
    "GE07mbh_03_u:177.016d-0885_03": "dīnānukampī satataṃ satataṃ sādhuvatsalaḥ sarpa uvāca",
    "GE07mbh_03_u:177.016d-0885_04": "nityaṃ dānarataś caiva taṃ devā brāhmaṇaṃ",
    "GE07mbh_03_u:177.016d-0885_05": "yatnena brūhi rājendra kaḥ kālaḥ śrāddhadānayoḥ yudhiṣṭhira uvāca",
    "GE07mbh_03_u:177.016d-0885_06": "praśnaṃ praśnavidāṃ śreṣṭha sarvavit tvaṃ mato 'si me",
    "GE07mbh_03_u:177.016d-0885_07": "yatra vai brāhmaṇaṃ paśyec chrotriyaṃ dhyānatatparam sarpa uvāca",
    "GE07mbh_03_u:177.016d-0885_08": "dhanaṃ manyed viśiṣṭaṃ tu sa kālaḥ",
    "GE07mbh_03_u:177.016d-0885_09": "kiṃ vedyaṃ paramaṃ rājañ śaṃsa me tvaṃ yudhiṣṭhira",
    "GE07mbh_03_u:177.016d-0885_10": "sarvajño 'si mahābāho vākyair anumimīmahe",
    "GE07mbh_03_u:177.017a": "vedyaṃ sarpa paraṃ brahma nirduḥkham asukhaṃ ca yat",
    "GE07mbh_03_u:177.017c": "yatra gatvā na śocanti bhavataḥ kiṃ vivakṣitam",
    "GE07mbh_03_u:177.018": "sarpa uvāca",
    "GE07mbh_03_u:177.018a": "cāturvarṇyaṃ pramāṇaṃ ca satyaṃ ca brahma caiva ha",
    "GE07mbh_03_u:177.018c": "śūdreṣv api ca satyaṃ ca dānam akrodha eva ca",
    "GE07mbh_03_u:177.018e": "ānṛśaṃsyam ahiṃsā ca ghṛṇā caiva yudhiṣṭhira",
    "GE07mbh_03_u:177.019a": "vedyaṃ yac cāttha nirduḥkham asukhaṃ ca narādhipa",
    "GE07mbh_03_u:177.019c": "tābhyāṃ hīnaṃ padaṃ cānyan na tad astīti lakṣaye",
    "GE07mbh_03_u:177.019d-0886_01": "tāṃś ca sarvān aśeṣeṇa kathayasva narādhipa",
    "GE07mbh_03_u:177.020": "yudhiṣṭhira uvāca",
    "GE07mbh_03_u:177.020a": "śūdre caitad bhavel lakṣyaṃ dvije tac ca na vidyate",
    "GE07mbh_03_u:177.020c": "na vai śūdro bhavec chūdro brāhmaṇo na ca brāhmaṇaḥ",
    "GE07mbh_03_u:177.021a": "yatraital lakṣyate sarpa vṛttaṃ sa brāhmaṇaḥ smṛtaḥ",
    "GE07mbh_03_u:177.021c": "yatraitan na bhavet sarpa taṃ śūdram iti nirdiśet",
    "GE07mbh_03_u:177.022a": "yat punar bhavatā proktaṃ na vedyaṃ vidyateti ha",
    "GE07mbh_03_u:177.022c": "tābhyāṃ hīnam atītyātra padaṃ nāstīti ced api",
    "GE07mbh_03_u:177.023a": "evam etan mataṃ sarpa tābhyāṃ hīnaṃ na vidyate",
    "GE07mbh_03_u:177.023c": "yathā śītoṣṇayor madhye bhaven noṣṇaṃ na śītatā",
    "GE07mbh_03_u:177.024a": "evaṃ vai sukhaduḥkhābhyāṃ hīnam asti padaṃ kva cit",
    "GE07mbh_03_u:177.024c": "eṣā mama matiḥ sarpa yathā vā manyate bhavān",
    "GE07mbh_03_u:177.025": "sarpa uvāca",
    "GE07mbh_03_u:177.025a": "yadi te vṛttato rājan brāhmaṇaḥ prasamīkṣitaḥ",
    "GE07mbh_03_u:177.025c": "vyarthā jātis tadāyuṣman kṛtir yāvan na dṛśyate",
    "GE07mbh_03_u:177.026": "yudhiṣṭhira uvāca",
    "GE07mbh_03_u:177.026a": "jātir atra mahāsarpa manuṣyatve mahāmate",
    "GE07mbh_03_u:177.026c": "saṃkarāt sarvavarṇānāṃ duṣparīkṣyeti me matiḥ",
    "GE07mbh_03_u:177.027a": "sarve sarvāsv apatyāni janayanti yadā narāḥ",
    "GE07mbh_03_u:177.027c": "vāṅ maithunam atho janma maraṇaṃ ca samaṃ nṛṇām",
    "GE07mbh_03_u:177.028a": "idam ārṣaṃ pramāṇaṃ ca ye yajāmaha ity api",
    "GE07mbh_03_u:177.028c": "tasmāc chīlaṃ pradhāneṣṭaṃ vidur ye tattvadarśinaḥ",
    "GE07mbh_03_u:177.029a": "prāṅ nābhivardhanāt puṃso jātakarma vidhīyate",
    "GE07mbh_03_u:177.029b-0887_01": "tatas tu nāmakaraṇaṃ tataś caulaṃ vidhīyate",
    "GE07mbh_03_u:177.029b-0887_02": "tatopanayanaṃ proktaṃ dvijātīnāṃ yathāvidhi",
    "GE07mbh_03_u:177.029c": "tatrāsya mātā sāvitrī pitā tv ācārya ucyate",
    "GE07mbh_03_u:177.030a": "vṛttyā śūdrasamo hy eṣa yāvad vede na jāyate",
    "GE07mbh_03_u:177.030c": "asminn evaṃ matidvaidhe manuḥ svāyambhuvo 'bravīt",
    "GE07mbh_03_u:177.031a": "kṛtakṛtyāḥ punar varṇā yadi vṛttaṃ na vidyate",
    "GE07mbh_03_u:177.031c": "saṃkaras tatra nāgendra balavān prasamīkṣitaḥ",
    "GE07mbh_03_u:177.032a": "yatredānīṃ mahāsarpa saṃskṛtaṃ vṛttam iṣyate",
    "GE07mbh_03_u:177.032c": "taṃ brāhmaṇam ahaṃ pūrvam uktavān bhujagottama",
    "GE07mbh_03_u:177.033": "sarpa uvāca",
    "GE07mbh_03_u:177.033a": "śrutaṃ viditavedyasya tava vākyaṃ yudhiṣṭhira",
    "GE07mbh_03_u:177.033c": "bhakṣayeyam ahaṃ kasmād bhrātaraṃ te vṛkodaram",
    "GE07mbh_03_u:178.001": "yudhiṣṭhira uvāca",
    "GE07mbh_03_u:178.001a": "bhavān etādṛśo loke vedavedāṅgapāragaḥ",
    "GE07mbh_03_u:178.001c": "brūhi kiṃ kurvataḥ karma bhaved gatir anuttamā",
    "GE07mbh_03_u:178.002": "sarpa uvāca",
    "GE07mbh_03_u:178.002a": "pātre dattvā priyāṇy uktvā satyam uktvā ca bhārata",
    "GE07mbh_03_u:178.002c": "ahiṃsānirataḥ svargaṃ gacched iti matir mama",
    "GE07mbh_03_u:178.003": "yudhiṣṭhira uvāca",
    "GE07mbh_03_u:178.003a": "dānād vā sarpa satyād vā kim ato guru dṛśyate",
    "GE07mbh_03_u:178.003c": "ahiṃsāpriyayoś caiva gurulāghavam ucyatām",
    "GE07mbh_03_u:178.004": "sarpa uvāca",
    "GE07mbh_03_u:178.004a": "dāne ratatvaṃ satyaṃ ca ahiṃsā priyam eva ca",
    "GE07mbh_03_u:178.004c": "eṣāṃ kāryagarīyastvād dṛśyate gurulāghavam",
    "GE07mbh_03_u:178.005a": "kasmāc cid dānayogād dhi satyam eva viśiṣyate",
    "GE07mbh_03_u:178.005c": "satyavākyāc ca rājendra kiṃ cid dānaṃ viśiṣyate",
    "GE07mbh_03_u:178.006a": "evam eva maheṣvāsa priyavākyān mahīpate",
    "GE07mbh_03_u:178.006c": "ahiṃsā dṛśyate gurvī tataś ca priyam iṣyate",
    "GE07mbh_03_u:178.007a": "evam etad bhaved rājan kāryāpekṣam anantaram",
    "GE07mbh_03_u:178.007c": "yad abhipretam anyat te brūhi yāvad bravīmy aham",
    "GE07mbh_03_u:178.008": "yudhiṣṭhira uvāca",
    "GE07mbh_03_u:178.008a": "kathaṃ svarge gatiḥ sarpa karmaṇāṃ ca phalaṃ dhruvam",
    "GE07mbh_03_u:178.008c": "aśarīrasya dṛśyeta viṣayāṃś ca bravīhi me",
    "GE07mbh_03_u:178.009": "sarpa uvāca",
    "GE07mbh_03_u:178.009a": "tisro vai gatayo rājan paridṛṣṭāḥ svakarmabhiḥ",
    "GE07mbh_03_u:178.009c": "mānuṣyaṃ svargavāsaś ca tiryagyoniś ca tat tridhā",
    "GE07mbh_03_u:178.010a": "tatra vai mānuṣāl lokād dānādibhir atandritaḥ",
    "GE07mbh_03_u:178.010c": "ahiṃsārthasamāyuktaiḥ kāraṇaiḥ svargam aśnute",
    "GE07mbh_03_u:178.011a": "viparītaiś ca rājendra kāraṇair mānuṣo bhavet",
    "GE07mbh_03_u:178.011c": "tiryagyonis tathā tāta viśeṣaś cātra vakṣyate",
    "GE07mbh_03_u:178.012a": "kāmakrodhasamāyukto hiṃsālobhasamanvitaḥ",
    "GE07mbh_03_u:178.012c": "manuṣyatvāt paribhraṣṭas tiryagyonau prasūyate",
    "GE07mbh_03_u:178.013a": "tiryagyonyāṃ pṛthagbhāvo manuṣyatve vidhīyate",
    "GE07mbh_03_u:178.013c": "gavādibhyas tathāśvebhyo devatvam api dṛśyate",
    "GE07mbh_03_u:178.014a": "so 'yam etā gatīḥ sarvā jantuś carati kāryavān",
    "GE07mbh_03_u:178.014c": "nitye mahati cātmānam avasthāpayate nṛpa",
    "GE07mbh_03_u:178.015a": "jāto jātaś ca balavān bhuṅkte cātmā sa dehavān",
    "GE07mbh_03_u:178.015c": "phalārthas tāta niṣpṛktaḥ prajālakṣaṇabhāvanaḥ",
    "GE07mbh_03_u:178.016": "yudhiṣṭhira uvāca",
    "GE07mbh_03_u:178.016a": "śabde sparśe ca rūpe ca tathaiva rasagandhayoḥ",
    "GE07mbh_03_u:178.016c": "tasyādhiṣṭhānam avyagraṃ brūhi sarpa yathātatham",
    "GE07mbh_03_u:178.017a": "kiṃ na gṛhṇāsi viṣayān yugapat tvaṃ mahāmate",
    "GE07mbh_03_u:178.017c": "etāvad ucyatāṃ coktaṃ sarvaṃ pannagasattama",
    "GE07mbh_03_u:178.018": "sarpa uvāca",
    "GE07mbh_03_u:178.018a": "yad ātmadravyam āyuṣman dehasaṃśrayaṇānvitam",
    "GE07mbh_03_u:178.018c": "karaṇādhiṣṭhitaṃ bhogān upabhuṅkte yathāvidhi",
    "GE07mbh_03_u:178.019a": "jñānaṃ caivātra buddhiś ca manaś ca bharatarṣabha",
    "GE07mbh_03_u:178.019c": "tasya bhogādhikaraṇe karaṇāni nibodha me",
    "GE07mbh_03_u:178.020a": "manasā tāta paryeti kramaśo viṣayān imān",
    "GE07mbh_03_u:178.020c": "viṣayāyatanasthena bhūtātmā kṣetraniḥsṛtaḥ",
    "GE07mbh_03_u:178.021a": "atra cāpi naravyāghra mano jantor vidhīyate",
    "GE07mbh_03_u:178.021c": "tasmād yugapad asyātra grahaṇaṃ nopapadyate",
    "GE07mbh_03_u:178.022a": "sa ātmā puruṣavyāghra bhruvor antaram āśritaḥ",
    "GE07mbh_03_u:178.022c": "dravyeṣu sṛjate buddhiṃ vividheṣu parāvarām",
    "GE07mbh_03_u:178.023a": "buddher uttarakālaṃ ca vedanā dṛśyate budhaiḥ",
    "GE07mbh_03_u:178.023c": "eṣa vai rājaśārdūla vidhiḥ kṣetrajñabhāvanaḥ",
    "GE07mbh_03_u:178.024": "yudhiṣṭhira uvāca",
    "GE07mbh_03_u:178.024a": "manasaś cāpi buddheś ca brūhi me lakṣaṇaṃ param",
    "GE07mbh_03_u:178.024c": "etad adhyātmaviduṣāṃ paraṃ kāryaṃ vidhīyate",
    "GE07mbh_03_u:178.025": "sarpa uvāca",
    "GE07mbh_03_u:178.025a": "buddhir ātmānugā tāta utpātena vidhīyate",
    "GE07mbh_03_u:178.025c": "tadāśritā hi saṃjñaiṣā vidhis tasyaiṣaṇe bhavet",
    "GE07mbh_03_u:178.026a": "buddher guṇavidhir nāsti manas tu guṇavad bhavet",
    "GE07mbh_03_u:178.026c": "buddhir utpadyate kārye manas tūtpannam eva hi",
    "GE07mbh_03_u:178.027a": "etad viśeṣaṇaṃ tāta manobuddhyor mayeritam",
    "GE07mbh_03_u:178.027c": "tvam apy atrābhisaṃbuddhaḥ kathaṃ vā manyate bhavān",
    "GE07mbh_03_u:178.028": "yudhiṣṭhira uvāca",
    "GE07mbh_03_u:178.028a": "aho buddhimatāṃ śreṣṭha śubhā buddhir iyaṃ tava",
    "GE07mbh_03_u:178.028c": "viditaṃ veditavyaṃ te kasmān mām anupṛcchasi sarpa uvāca",
    "GE07mbh_03_u:178.028d-020_0001": "uktās te sarvaśas tāta praśnāḥ praśnavidāṃ vaiśaṃpāyana uvāca",
    "GE07mbh_03_u:178.028d-020_0002": "idānīm eṣa muñcāmi bhrātaraṃ te vṛkodaram",
    "GE07mbh_03_u:178.028d-020_0003": "nahuṣeṇa tato muktaṃ bhīmam āśliṣya sodaram",
    "GE07mbh_03_u:178.028d-020_0004": "yudhiṣṭhiro 'pi dharmātmā nahuṣaṃ pratyapūjayat",
    "GE07mbh_03_u:178.028d-020_0005": "nahuṣo 'pi muneḥ śāpād vimuktaḥ prītamānasaḥ",
    "GE07mbh_03_u:178.028d-020_0006": "divyarūpadharaḥ śrīmān pratyuvāca yudhiṣṭhiram",
    "GE07mbh_03_u:178.028d-020_0007": "saṃbhāṣyaṃ sādhubhiḥ puṇyam iti vai vaidikī śrutiḥ",
    "GE07mbh_03_u:178.028d-020_0008": "sarpatvāt paśya mukto 'haṃ tvayā saṃbhāṣya sādhunā",
    "GE07mbh_03_u:178.028d-020_0009": "dharmaṃ kila narāḥ kṛtvā labhante satsutān iha",
    "GE07mbh_03_u:178.028d-020_0010": "dharmeṇa kaḥ kṛto dharmo yena labdho bhavān sutaḥ",
    "GE07mbh_03_u:178.028d-020_0011": "na kevalaṃ prajā dhanyā yāsāṃ rājan nṛpo bhavān",
    "GE07mbh_03_u:178.028d-020_0012": "dharmo 'pi dhanyo dharmajña yasya putras tvam īdṛśaḥ",
    "GE07mbh_03_u:178.028d-020_0013": "dṛṣṭāḥ śrutāś ca bahavo nṛpā dharmaparāyaṇāḥ yudhiṣṭhira uvāca",
    "GE07mbh_03_u:178.028d-020_0014": "na śruto na ca dṛṣṭo me dharmajñas tvādṛśo nṛpaḥ",
    "GE07mbh_03_u:178.028d-020_0015": "sabhāgyo 'haṃ mahābhāga yasya tuṣṭo bhavān guṇaiḥ",
    "GE07mbh_03_u:178.028d-020_0016": "nāsabhāgyasya tuṣyanti devakalpā bhavādṛśāḥ",
    "GE07mbh_03_u:178.028d-020_0017": "kiṃ tu kautūhalaṃ tāta mama pārthivasattama",
    "GE07mbh_03_u:178.028d-020_0018": "ataḥ pṛcchāmi sauhārdāt tvām ahaṃ nābhyasūyayā",
    "GE07mbh_03_u:178.028d-020_0019": "sarvaśāstrārthatattvajñaṃ trailokyeśvarapūjitam nahuṣa uvāca",
    "GE07mbh_03_u:178.028d-020_0020": "kathaṃ tvām āviśan mohaḥ prākṛtaṃ puruṣaṃ yathā",
    "GE07mbh_03_u:178.028d-020_0021": "śrutaśīlādibhir yuktaṃ dhārmikaṃ tapasi sthitam",
    "GE07mbh_03_u:178.028d-020_0022": "suprājñam api kaunteya ṛddhir mohayate naram",
    "GE07mbh_03_u:178.028d-020_0023": "hīnābhijanavṛtto 'pi na sa rājāsti kaś cana",
    "GE07mbh_03_u:178.028d-020_0024": "yasya cetasi rājendra karoti na madaḥ padam",
    "GE07mbh_03_u:178.028d-020_0025": "yathāgnau dhruvam uṣṇatvam anile calanaṃ yathā",
    "GE07mbh_03_u:178.028d-020_0026": "yathā śaśini śītatvaṃ tathaiśvarye dhruvo madaḥ",
    "GE07mbh_03_u:178.028d-020_0027": "aiśvaryatimiraṃ cakṣur na tat paśyati nirmalam",
    "GE07mbh_03_u:178.028d-020_0028": "paścād vimalatāṃ yāti vinipātāñjanāñjitam",
    "GE07mbh_03_u:178.028d-020_0029": "vartamānaḥ sukhe svarge nāvaitīti matir mama",
    "GE07mbh_03_u:178.028d-020_0030": "so 'ham aiśvaryamohena yadāviṣṭo yudhiṣṭhira",
    "GE07mbh_03_u:178.028d-020_0031": "patitaḥ pratisaṃbuddhaḥ sāṃprataṃ bodhayāmi vaḥ",
    "GE07mbh_03_u:178.028d-020_0032": "lokadvayahitaṃ vaktuṃ jñātuṃ ko vā na paṇḍitaḥ",
    "GE07mbh_03_u:178.028d-020_0033": "tatkriyānuvidhānatve munayo 'pi na paṇḍitāḥ",
    "GE07mbh_03_u:178.028d-020_0034": "tasmāl lokadvayasyeṣṭaṃ kartavyaṃ te narādhipa",
    "GE07mbh_03_u:178.028d-020_0035": "guhyam etan mahābāho kathitaṃ te mayākhilam",
    "GE07mbh_03_u:178.028d-020_0036": "dvijāś ca nāvamantavyās trailokyeśvarapūjitāḥ",
    "GE07mbh_03_u:178.028d-020_0037": "devavat pūjanīyāś ca dānamānārcanādibhiḥ",
    "GE07mbh_03_u:178.028d-020_0038": "yaiḥ kṛtaḥ sarvabhakṣo 'gnir apeyaś ca mahodadhiḥ",
    "GE07mbh_03_u:178.028d-020_0039": "kṣayī cāpāditaś candraḥ ko na naśyet prakopya tān",
    "GE07mbh_03_u:178.028d-020_0040": "lokān anyān sṛjeyur ye lokapālāṃś ca kopitāḥ",
    "GE07mbh_03_u:178.028d-020_0041": "devān kuryur adevāṃś ca kaḥ kṣuṇvaṃs tān samṛdhnuyāt",
    "GE07mbh_03_u:178.028d-020_0042": "yān upāśritya tiṣṭhanti lokā devāś ca sarvadā",
    "GE07mbh_03_u:178.028d-020_0043": "brahma caiva dhanaṃ yeṣāṃ ko hiṃsyāt tāñ jijīviṣuḥ",
    "GE07mbh_03_u:178.028d-020_0044": "praṇītaś cāpraṇītaś ca yathāgnir daivataṃ mahat",
    "GE07mbh_03_u:178.028d-020_0045": "evaṃ vidvān avidvāṃś ca brāhmaṇo daivataṃ param",
    "GE07mbh_03_u:178.029a": "sarvajñaṃ tvāṃ kathaṃ moha āviśat svargavāsinam",
    "GE07mbh_03_u:178.029b-0888_01": "kathaṃ ca sarpatāṃ yāto bhavān vyākhyātum arhati",
    "GE07mbh_03_u:178.029c": "evam adbhutakarmāṇam iti me saṃśayo mahān",
    "GE07mbh_03_u:178.030": "sarpa uvāca",
    "GE07mbh_03_u:178.030a": "suprajñam api cec chūram ṛddhir mohayate naram",
    "GE07mbh_03_u:178.030c": "vartamānaḥ sukhe sarvo nāvaitīti matir mama",
    "GE07mbh_03_u:178.031a": "so 'ham aiśvaryamohena madāviṣṭo yudhiṣṭhira",
    "GE07mbh_03_u:178.031c": "patitaḥ pratisaṃbuddhas tvāṃ tu saṃbodhayāmy aham",
    "GE07mbh_03_u:178.032a": "kṛtaṃ kāryaṃ mahārāja tvayā mama paraṃtapa",
    "GE07mbh_03_u:178.032c": "kṣīṇaḥ śāpaḥ sukṛcchro me tvayā saṃbhāṣya sādhunā",
    "GE07mbh_03_u:178.033a": "ahaṃ hi divi divyena vimānena caran purā",
    "GE07mbh_03_u:178.033c": "abhimānena mattaḥ san kaṃ cin nānyam acintayam brahmarṣidevagandharvayakṣarākṣasakiṃnarāḥ",
    "GE07mbh_03_u:178.034c": "karān mama prayacchanti sarve trailokyavāsinaḥ",
    "GE07mbh_03_u:178.035a": "cakṣuṣā yaṃ prapaśyāmi prāṇinaṃ pṛthivīpate",
    "GE07mbh_03_u:178.035c": "tasya tejo harāmy āśu tad dhi dṛṣṭibalaṃ mama",
    "GE07mbh_03_u:178.036a": "brahmarṣīṇāṃ sahasraṃ hi uvāha śibikāṃ mama",
    "GE07mbh_03_u:178.036c": "sa mām apanayo rājan bhraṃśayām āsa vai śriyaḥ",
    "GE07mbh_03_u:178.037a": "tatra hy agastyaḥ pādena vahan spṛṣṭo mayā muniḥ",
    "GE07mbh_03_u:178.037c": "adṛṣṭena tato 'smy ukto dhvaṃsa sarpeti vai ruṣā",
    "GE07mbh_03_u:178.038a": "tatas tasmād vimānāgrāt pracyutaś cyutabhūṣaṇaḥ",
    "GE07mbh_03_u:178.038c": "prapatan bubudhe ''tmānaṃ vyālībhūtam adhomukham",
    "GE07mbh_03_u:178.039a": "ayācaṃ tam ahaṃ vipraṃ śāpasyānto bhaved iti",
    "GE07mbh_03_u:178.039c": "ajñānāt saṃpravṛttasya bhagavan kṣantum arhasi",
    "GE07mbh_03_u:178.040a": "tataḥ sa mām uvācedaṃ prapatantaṃ kṛpānvitaḥ",
    "GE07mbh_03_u:178.040c": "yudhiṣṭhiro dharmarājaḥ śāpāt tvāṃ mokṣayiṣyati",
    "GE07mbh_03_u:178.041a": "abhimānasya ghorasya balasya ca narādhipa",
    "GE07mbh_03_u:178.041c": "phale kṣīṇe mahārāja phalaṃ puṇyam avāpsyasi",
    "GE07mbh_03_u:178.042a": "tato me vismayo jātas tad dṛṣṭvā tapaso balam",
    "GE07mbh_03_u:178.042c": "brahma ca brāhmaṇatvaṃ ca yena tvāham acūcudam",
    "GE07mbh_03_u:178.043a": "satyaṃ damas tapo yogam ahiṃsā dānanityatā",
    "GE07mbh_03_u:178.043c": "sādhakāni sadā puṃsāṃ na jātir na kulaṃ nṛpa",
    "GE07mbh_03_u:178.044a": "ariṣṭa eṣa te bhrātā bhīmo mukto mahābhujaḥ",
    "GE07mbh_03_u:178.044c": "svasti te 'stu mahārāja gamiṣyāmi divaṃ punaḥ",
    "GE07mbh_03_u:178.044d-0889_01": "sa cāyaṃ puruṣavyāghra kālaḥ puṇya upasthitaḥ",
    "GE07mbh_03_u:178.044d-0889_02": "tad asmāt kāraṇāt pārtha kāryaṃ mama mahat kṛtam vaiśaṃpāyana uvāca",
    "GE07mbh_03_u:178.045-0890_01": "tatas tasmin muhūrte tu vimānaṃ kāmagāmi vai",
    "GE07mbh_03_u:178.045-0890_02": "avapātena mahatā tatrāvāpatad uttamam",
    "GE07mbh_03_u:178.045a": "ity uktvājagaraṃ dehaṃ tyaktvā sa nahuṣo nṛpaḥ",
    "GE07mbh_03_u:178.045c": "divyaṃ vapuḥ samāsthāya gatas tridivam eva ha",
    "GE07mbh_03_u:178.046a": "yudhiṣṭhiro 'pi dharmātmā bhrātrā bhīmena saṃgataḥ",
    "GE07mbh_03_u:178.046c": "dhaumyena sahitaḥ śrīmān āśramaṃ punar abhyagāt",
    "GE07mbh_03_u:178.047a": "tato dvijebhyaḥ sarvebhyaḥ sametebhyo yathātatham",
    "GE07mbh_03_u:178.047c": "kathayām āsa tat sarvaṃ dharmarājo yudhiṣṭhiraḥ",
    "GE07mbh_03_u:178.048a": "tac chrutvā te dvijāḥ sarve bhrātaraś cāsya te trayaḥ",
    "GE07mbh_03_u:178.048c": "āsan suvrīḍitā rājan draupadī ca yaśasvinī",
    "GE07mbh_03_u:178.049a": "te tu sarve dvijaśreṣṭhāḥ pāṇḍavānāṃ hitepsayā",
    "GE07mbh_03_u:178.049c": "maivam ity abruvan bhīmaṃ garhayanto 'sya sāhasam",
    "GE07mbh_03_u:178.050a": "pāṇḍavās tu bhayān muktaṃ prekṣya bhīmaṃ mahābalam",
    "GE07mbh_03_u:178.050c": "harṣam āhārayāṃ cakrur vijahruś ca mudā yutāḥ",
    "GE07mbh_03_u:179.001": "vaiśaṃpāyana uvāca",
    "GE07mbh_03_u:179.001a": "nidāghāntakaraḥ kālaḥ sarvabhūtasukhāvahaḥ",
    "GE07mbh_03_u:179.001c": "tatraiva vasatāṃ teṣāṃ prāvṛṭ samabhipadyata",
    "GE07mbh_03_u:179.002a": "chādayanto mahāghoṣāḥ khaṃ diśaś ca balāhakāḥ",
    "GE07mbh_03_u:179.002c": "pravavarṣur divārātram asitāḥ satataṃ tadā",
    "GE07mbh_03_u:179.003a": "tapātyayaniketāś ca śataśo 'tha sahasraśaḥ",
    "GE07mbh_03_u:179.003c": "apetārkaprabhājālāḥ savidyudvimalaprabhāḥ",
    "GE07mbh_03_u:179.004a": "virūḍhaśaṣpā pṛthivī",
    "GE07mbh_03_u:179.004c": "babhūva payasā siktā śāntadhūmarajo 'ruṇā",
    "GE07mbh_03_u:179.005a": "na sma prajñāyate kiṃ cid ambhasā samavastṛte",
    "GE07mbh_03_u:179.005c": "samaṃ vā viṣamaṃ vāpi nadyo vā sthāvarāṇi vā",
    "GE07mbh_03_u:179.006a": "kṣubdhatoyā mahāghoṣāḥ śvasamānā ivāśugāḥ",
    "GE07mbh_03_u:179.006c": "sindhavaḥ śobhayāṃ cakruḥ kānanāni tapātyaye",
    "GE07mbh_03_u:179.007a": "nadatāṃ kānanānteṣu śrūyante vividhāḥ svanāḥ",
    "GE07mbh_03_u:179.007c": "vṛṣṭibhis tāḍyamānānāṃ varāhamṛgapakṣiṇām",
    "GE07mbh_03_u:179.008a": "stokakāḥ śikhinaś caiva puṃskokilagaṇaiḥ saha",
    "GE07mbh_03_u:179.008c": "mattāḥ paripatanti sma dardurāś caiva darpitāḥ",
    "GE07mbh_03_u:179.009a": "tathā bahuvidhākārā prāvṛṇ meghānunāditā",
    "GE07mbh_03_u:179.009c": "abhyatītā śivā teṣāṃ caratāṃ marudhanvasu",
    "GE07mbh_03_u:179.010a": "krauñcahaṃsagaṇākīrṇā śarat praṇihitābhavat",
    "GE07mbh_03_u:179.010c": "rūḍhakakṣavanaprasthā prasannajalanimnagā",
    "GE07mbh_03_u:179.011a": "vimalākāśanakṣatrā śarat teṣāṃ śivābhavat",
    "GE07mbh_03_u:179.011c": "mṛgadvijasamākīrṇā pāṇḍavānāṃ mahātmanām",
    "GE07mbh_03_u:179.012a": "paśyantaḥ śāntarajasaḥ kṣapā jaladaśītalāḥ",
    "GE07mbh_03_u:179.012c": "grahanakṣatrasaṃghaiś ca somena ca virājitāḥ",
    "GE07mbh_03_u:179.013a": "kumudaiḥ puṇḍarīkaiś ca śītavāridharāḥ śivāḥ",
    "GE07mbh_03_u:179.013c": "nadīḥ puṣkariṇīś caiva dadṛśuḥ samalaṃkṛtāḥ",
    "GE07mbh_03_u:179.014a": "ākāśanīkāśataṭāṃ nīpanīvārasaṃkulām",
    "GE07mbh_03_u:179.014c": "babhūva caratāṃ harṣaḥ puṇyatīrthāṃ sarasvatīm",
    "GE07mbh_03_u:179.015a": "te vai mumudire vīrāḥ prasannasalilāṃ śivām",
    "GE07mbh_03_u:179.015c": "paśyanto dṛḍhadhanvānaḥ paripūrṇāṃ sarasvatīm",
    "GE07mbh_03_u:179.016a": "teṣāṃ puṇyatamā rātriḥ parvasaṃdhau sma śāradī",
    "GE07mbh_03_u:179.016c": "tatraiva vasatām āsīt kārttikī janamejaya",
    "GE07mbh_03_u:179.017a": "puṇyakṛdbhir mahāsattvais tāpasaiḥ saha pāṇḍavāḥ",
    "GE07mbh_03_u:179.017c": "tat sarvaṃ bharataśreṣṭhāḥ samūhur yogam uttamam",
    "GE07mbh_03_u:179.018a": "tamisrābhyudaye tasmin dhaumyena saha pāṇḍavāḥ",
    "GE07mbh_03_u:179.018c": "sūtaiḥ paurogavaiś caiva kāmyakaṃ prayayur vanam",
    "GE07mbh_03_u:180.001": "vaiśaṃpāyana uvāca",
    "GE07mbh_03_u:180.001a": "kāmyakaṃ prāpya kaunteyā yudhiṣṭhirapurogamāḥ",
    "GE07mbh_03_u:180.001c": "kṛtātithyā munigaṇair niṣeduḥ saha kṛṣṇayā",
    "GE07mbh_03_u:180.002a": "tatas tān pariviśvastān vasataḥ pāṇḍunandanān",
    "GE07mbh_03_u:180.002c": "brāhmaṇā bahavas tatra samantāt paryavārayan",
    "GE07mbh_03_u:180.003a": "athābravīd dvijaḥ kaś cid arjunasya priyaḥ sakhā",
    "GE07mbh_03_u:180.003c": "eṣyatīha mahābāhur vaśī śaurir udāradhīḥ",
    "GE07mbh_03_u:180.004a": "viditā hi harer yūyam ihāyātāḥ kurūdvahāḥ",
    "GE07mbh_03_u:180.004c": "sadā hi darśanākāṅkṣī śreyo 'nveṣī ca vo hariḥ",
    "GE07mbh_03_u:180.005a": "bahuvatsarajīvī ca mārkaṇḍeyo mahātapāḥ",
    "GE07mbh_03_u:180.005c": "svādhyāyatapasā yuktaḥ kṣipraṃ yuṣmān sameṣyati",
    "GE07mbh_03_u:180.006a": "tathaiva tasya bruvataḥ pratyadṛṣyata keśavaḥ",
    "GE07mbh_03_u:180.006c": "sainyasugrīvayuktena rathena rathināṃ varaḥ",
    "GE07mbh_03_u:180.007a": "maghavān iva paulomyā sahitaḥ satyabhāmayā",
    "GE07mbh_03_u:180.007c": "upāyād devakīputro didṛkṣuḥ",
    "GE07mbh_03_u:180.008a": "avatīrya rathāt kṛṣṇo dharmarājaṃ yathāvidhi",
    "GE07mbh_03_u:180.008c": "vavande mudito dhīmān bhīmaṃ ca balināṃ varam",
    "GE07mbh_03_u:180.009a": "pūjayām āsa dhaumyaṃ ca yamābhyām abhivāditaḥ",
    "GE07mbh_03_u:180.009c": "pariṣvajya guḍākeśaṃ draupadīṃ paryasāntvayat",
    "GE07mbh_03_u:180.010a": "sa dṛṣṭvā phalgunaṃ vīraṃ cirasya priyam āgatam",
    "GE07mbh_03_u:180.010c": "paryaṣvajata dāśārhaḥ punaḥ punar ariṃdamam",
    "GE07mbh_03_u:180.011a": "tathaiva satyabhāmāpi draupadīṃ pariṣasvaje",
    "GE07mbh_03_u:180.011c": "pāṇḍavānāṃ priyāṃ bhāryāṃ kṛṣṇasya mahiṣī priyā",
    "GE07mbh_03_u:180.012a": "tatas te pāṇḍavāḥ sarve sabhāryāḥ sapurohitāḥ",
    "GE07mbh_03_u:180.012c": "ānarcuḥ puṇḍarīkākṣaṃ parivavruś ca sarvaśaḥ",
    "GE07mbh_03_u:180.013a": "kṛṣṇas tu pārthena sametya vidvān; dhanaṃjayenāsuratarjanena",
    "GE07mbh_03_u:180.013c": "babhau yathā bhūtapatir mahātmā; sametya sākṣād bhagavān guhena",
    "GE07mbh_03_u:180.014a": "tataḥ samastāni kirīṭamālī; vaneṣu vṛttāni gadāgrajāya",
    "GE07mbh_03_u:180.014c": "uktvā yathāvat punar anvapṛcchat; kathaṃ subhadrā ca tathābhimanyuḥ",
    "GE07mbh_03_u:180.015a": "sa pūjayitvā madhuhā yathāvat; pārthāṃś ca kṛṣṇāṃ ca purohitaṃ ca",
    "GE07mbh_03_u:180.015c": "uvāca rājānam abhipraśaṃsan; yudhiṣṭhiraṃ tatra sahopaviśya",
    "GE07mbh_03_u:180.016a": "dharmaḥ paraḥ pāṇḍava rājyalābhāt; tasyārtham āhus tapa eva rājan",
    "GE07mbh_03_u:180.016c": "satyārjavābhyāṃ caratā svadharmaṃ; jitas tavāyaṃ ca paraś ca lokaḥ",
    "GE07mbh_03_u:180.017a": "adhītam agre caratā vratāni; samyag dhanurvedam avāpya kṛtsnam",
    "GE07mbh_03_u:180.017c": "kṣātreṇa dharmeṇa vasūni labdhvā; sarve hy avāptāḥ kratavaḥ purāṇāḥ",
    "GE07mbh_03_u:180.018a": "na grāmyadharmeṣu ratis tavāsti; kāmān na kiṃ cit kuruṣe narendra",
    "GE07mbh_03_u:180.018c": "na cārthalobhāt prajahāsi dharmaṃ; tasmāt svabhāvād asi dharmarājaḥ",
    "GE07mbh_03_u:180.019a": "dānaṃ ca satyaṃ ca tapaś ca rājañ; śraddhā ca śāntiś ca dhṛtiḥ kṣamā ca",
    "GE07mbh_03_u:180.019b-0891_01": "āpatsv api tvaṃ na jahāsi rājan",
    "GE07mbh_03_u:180.019c": "avāpya rāṣṭrāṇi vasūni bhogān; eṣā parā pārtha sadā ratis te",
    "GE07mbh_03_u:180.020a": "yadā janaughaḥ kurujāṅgalānāṃ; kṛṣṇāṃ sabhāyām avaśām apaśyat",
    "GE07mbh_03_u:180.020c": "apetadharmavyavahāravṛttaṃ; saheta tat pāṇḍava kas tvad anyaḥ",
    "GE07mbh_03_u:180.021a": "asaṃśayaṃ sarvasamṛddhakāmaḥ; kṣipraṃ prajāḥ pālayitāsi samyak",
    "GE07mbh_03_u:180.021c": "ime vayaṃ nigrahaṇe kurūṇāṃ; yadi pratijñā bhavataḥ samāptā",
    "GE07mbh_03_u:180.022a": "dhaumyaṃ ca kṛṣṇāṃ ca yudhiṣṭhiraṃ ca; yamau ca bhīmaṃ ca daśārhasiṃhaḥ",
    "GE07mbh_03_u:180.022c": "uvāca diṣṭyā bhavatāṃ śivena; prāptaḥ kirīṭī muditaḥ kṛtāstraḥ",
    "GE07mbh_03_u:180.023a": "provāca kṛṣṇām api yājñasenīṃ; daśārhabhartā sahitaḥ suhṛdbhiḥ",
    "GE07mbh_03_u:180.023b-0892_01": "diṣṭyā samagrāsi dhanaṃjayena",
    "GE07mbh_03_u:180.023b-0892_02": "samāgatety evam uvāca kṛṣṇaḥ",
    "GE07mbh_03_u:180.023c": "kṛṣṇe dhanurvedaratipradhānāḥ; satyavratās te śiśavaḥ suśīlāḥ",
    "GE07mbh_03_u:180.023e": "sadbhiḥ sadaivācaritaṃ samādhiṃ; caranti putrās tava yājñaseni",
    "GE07mbh_03_u:180.024a": "rājyena rāṣṭraiś ca nimantryamāṇāḥ; pitrā ca kṛṣṇe tava sodaraiś ca",
    "GE07mbh_03_u:180.024c": "na yajñasenasya na mātulānāṃ; gṛheṣu bālā ratim āpnuvanti",
    "GE07mbh_03_u:180.025a": "ānartam evābhimukhāḥ śivena; gatvā dhanurvedaratipradhānāḥ",
    "GE07mbh_03_u:180.025c": "tavātmajā vṛṣṇipuraṃ praviśya; na daivatebhyaḥ spṛhayanti kṛṣṇe",
    "GE07mbh_03_u:180.026a": "yathā tvam evārhasi teṣu vṛttiṃ; prayoktum āryā ca yathaiva kuntī",
    "GE07mbh_03_u:180.026c": "teṣv apramādena sadā karoti; tathā ca bhūyaś ca tathā subhadrā",
    "GE07mbh_03_u:180.027a": "yathāniruddhasya yathābhimanyor; yathā sunīthasya yathaiva bhānoḥ",
    "GE07mbh_03_u:180.027c": "tathā vinetā ca gatiś ca kṛṣṇe; tavātmajānām api raukmiṇeyaḥ",
    "GE07mbh_03_u:180.028a": "gadāsicarmagrahaṇeṣu śūrān; astreṣu śikṣāsu rathāśvayāne",
    "GE07mbh_03_u:180.028c": "samyag vinetā vinayaty atandrīs; tāṃś cābhimanyuḥ satataṃ kumāraḥ",
    "GE07mbh_03_u:180.029a": "sa cāpi samyak praṇidhāya śikṣām; astrāṇi caiṣāṃ guruvat pradāya",
    "GE07mbh_03_u:180.029c": "tavātmajānāṃ ca tathābhimanyoḥ; parākramais tuṣyati raukmiṇeyaḥ",
    "GE07mbh_03_u:180.030a": "yadā vihāraṃ prasamīkṣamāṇāḥ; prayānti putrās tava yājñaseni",
    "GE07mbh_03_u:180.030c": "ekaikam eṣām anuyānti tatra; rathāś ca yānāni ca dantinaś ca",
    "GE07mbh_03_u:180.031a": "athābravīd dharmarājaṃ tu kṛṣṇo; daśārhayodhāḥ kukurāndhakāś ca",
    "GE07mbh_03_u:180.031c": "ete nideśaṃ tava pālayanti; tiṣṭhanti yatrecchasi tatra rājan",
    "GE07mbh_03_u:180.031d-0893_01": "yodhās tavārtheṣu narendrayantā",
    "GE07mbh_03_u:180.031d-0893_02": "kurvantu kāryaṃ sarathāḥ sanāgāḥ",
    "GE07mbh_03_u:180.032a": "āvartatāṃ kārmukavegavātā; halāyudhapragrahaṇā madhūnām",
    "GE07mbh_03_u:180.032c": "senā tavārtheṣu narendra yattā; sasādipattyaśvarathā sanāgā",
    "GE07mbh_03_u:180.033a": "prasthāpyatāṃ pāṇḍava dhārtarāṣṭraḥ; suyodhanaḥ pāpakṛtāṃ variṣṭhaḥ",
    "GE07mbh_03_u:180.033c": "sa sānubandhaḥ sasuhṛdgaṇaś ca; saubhasya saubhādhipateś ca mārgam",
    "GE07mbh_03_u:180.034a": "kāmaṃ tathā tiṣṭha narendra tasmin; yathā kṛtas te samayaḥ sabhāyām",
    "GE07mbh_03_u:180.034c": "dāśārhayodhais tu sasādiyodhaṃ; pratīkṣatāṃ nāgapuraṃ bhavantam",
    "GE07mbh_03_u:180.035a": "vyapetamanyur vyapanītapāpmā; vihṛtya yatrecchasi tatra kāmam",
    "GE07mbh_03_u:180.035c": "tataḥ samṛddhaṃ prathamaṃ viśokaḥ; prapatsyase nāgapuraṃ sarāṣṭram",
    "GE07mbh_03_u:180.036a": "tatas tad ājñāya mataṃ mahātmā; yathāvad uktaṃ puruṣottamena",
    "GE07mbh_03_u:180.036c": "praśasya viprekṣya ca dharmarājaḥ; kṛtāñjaliḥ keśavam",
    "GE07mbh_03_u:180.037": "ity uvāca",
    "GE07mbh_03_u:180.037a": "asaṃśayaṃ keśava pāṇḍavānāṃ; bhavān gatis tvaccharaṇā hi pārthāḥ",
    "GE07mbh_03_u:180.037c": "kālodaye tac ca tataś ca bhūyaḥ; kartā bhavān karma na saṃśayo 'sti",
    "GE07mbh_03_u:180.038a": "yathāpratijñaṃ vihṛtaś ca kālaḥ; sarvāḥ samā dvādaśa nirjaneṣu",
    "GE07mbh_03_u:180.038c": "ajñātacaryāṃ vidhivat samāpya; bhavadgatāḥ keśava pāṇḍaveyāḥ",
    "GE07mbh_03_u:180.038d-0894_01": "eṣaiva buddhir juṣatāṃ sadā tvāṃ",
    "GE07mbh_03_u:180.038d-0894_02": "satye sthitāḥ keśava pāṇḍaveyāḥ",
    "GE07mbh_03_u:180.038d-0894_03": "sadānadharmāḥ sajanāḥ sadārāḥ",
    "GE07mbh_03_u:180.038d-0894_04": "sabāndhavās tvaccharaṇā hi pārthāḥ",
    "GE07mbh_03_u:180.039": "vaiśaṃpāyana uvāca",
    "GE07mbh_03_u:180.039a": "tathā vadati vārṣṇeye dharmarāje ca bhārata",
    "GE07mbh_03_u:180.039c": "atha paścāt tapovṛddho bahuvarṣasahasradhṛk",
    "GE07mbh_03_u:180.039e": "pratyadṛṣyata dharmātmā mārkaṇḍeyo mahātapāḥ",
    "GE07mbh_03_u:180.039f-0895_01": "ajaraś cāmaraś caiva rūpaudāryaguṇānvitaḥ",
    "GE07mbh_03_u:180.039f-0895_02": "vyadṛśyata tathā yukto yathā syāt pañcaviṃśakaḥ",
    "GE07mbh_03_u:180.039f-0896_01": "mahāvarāhakoṭyāṃ ca brahmaṇām ayutāni ca",
    "GE07mbh_03_u:180.039f-0896_02": "vyacintayan mahātmā vai tathā rāmaṃ salakṣmaṇam",
    "GE07mbh_03_u:180.040a": "tam āgatam ṛṣiṃ vṛddhaṃ bahuvarṣasahasriṇam",
    "GE07mbh_03_u:180.040c": "ānarcur brāhmaṇāḥ sarve kṛṣṇaś ca saha pāṇḍavaiḥ",
    "GE07mbh_03_u:180.041a": "tam arcitaṃ suviṣvastam āsīnam ṛṣisattamam",
    "GE07mbh_03_u:180.041c": "brāhmaṇānāṃ matenāha pāṇḍavānāṃ ca keśavaḥ",
    "GE07mbh_03_u:180.042a": "śuśrūṣavaḥ pāṇḍavās te brāhmaṇāś ca samāgatāḥ",
    "GE07mbh_03_u:180.042c": "draupadī satyabhāmā ca tathāhaṃ paramaṃ vacaḥ",
    "GE07mbh_03_u:180.043a": "purāvṛttāḥ kathāḥ puṇyāḥ sadācārāḥ sanātanāḥ",
    "GE07mbh_03_u:180.043c": "rājñāṃ strīṇām ṛṣīṇāṃ ca mārkaṇḍeya vicakṣva naḥ",
    "GE07mbh_03_u:180.044a": "teṣu tatropaviṣṭeṣu devarṣir api nāradaḥ",
    "GE07mbh_03_u:180.044c": "ājagāma viśuddhātmā pāṇḍavān",
    "GE07mbh_03_u:180.045a": "tam apy atha mahātmānaṃ sarve tu puruṣarṣabhāḥ",
    "GE07mbh_03_u:180.045c": "pādyārghyābhyāṃ yathānyāyam upatasthur manīṣiṇam",
    "GE07mbh_03_u:180.046a": "nāradas tv atha devarṣir jñātvā tāṃs tu kṛtakṣaṇān",
    "GE07mbh_03_u:180.046c": "mārkaṇḍeyasya vadatas tāṃ kathām anvamodata",
    "GE07mbh_03_u:180.047a": "uvāca cainaṃ kālajñaḥ smayann iva sa nāradaḥ",
    "GE07mbh_03_u:180.047c": "brahmarṣe kathyatāṃ yat te pāṇḍaveṣu vivakṣitam",
    "GE07mbh_03_u:180.048a": "evam uktaḥ pratyuvāca mārkaṇḍeyo mahātapāḥ",
    "GE07mbh_03_u:180.048c": "kṣaṇaṃ kurudhvaṃ vipulam ākhyātavyaṃ bhaviṣyati",
    "GE07mbh_03_u:180.049a": "evam uktāḥ kṣaṇaṃ cakruḥ pāṇḍavāḥ saha tair dvijaiḥ",
    "GE07mbh_03_u:180.049c": "madhyaṃdine yathādityaṃ prekṣantas taṃ mahāmunim",
    "GE07mbh_03_u:181.001": "vaiśaṃpāyana uvāca",
    "GE07mbh_03_u:181.001a": "taṃ vivakṣantam ālakṣya kururājo mahāmunim",
    "GE07mbh_03_u:181.001c": "kathāsaṃjananārthāya codayām āsa pāṇḍavaḥ",
    "GE07mbh_03_u:181.002a": "bhavān daivatadaityānām ṛṣīṇāṃ ca mahātmanām",
    "GE07mbh_03_u:181.002c": "rājarṣīṇāṃ ca sarveṣāṃ caritajñaḥ sanātanaḥ",
    "GE07mbh_03_u:181.003a": "sevyaś copāsitavyaś ca mato naḥ kāṅkṣitaś ciram",
    "GE07mbh_03_u:181.003c": "ayaṃ ca devakīputraḥ prāpto 'smān avalokakaḥ",
    "GE07mbh_03_u:181.004a": "bhavaty eva hi me buddhir dṛṣṭvātmānaṃ sukhāc cyutam",
    "GE07mbh_03_u:181.004c": "dhārtarāṣṭrāṃś ca durvṛttān ṛdhyataḥ prekṣya sarvaśaḥ",
    "GE07mbh_03_u:181.005a": "karmaṇaḥ puruṣaḥ kartā śubhasyāpy aśubhasya ca",
    "GE07mbh_03_u:181.005c": "svaphalaṃ tad upāśnāti kathaṃ kartā svid īśvaraḥ",
    "GE07mbh_03_u:181.006a": "atha vā sukhaduḥkheṣu nṛṇāṃ brahmavidāṃ vara",
    "GE07mbh_03_u:181.006c": "iha vā kṛtam anveti paradehe 'tha vā punaḥ",
    "GE07mbh_03_u:181.007a": "dehī ca dehaṃ saṃtyajya mṛgyamāṇaḥ śubhāśubhaiḥ",
    "GE07mbh_03_u:181.007c": "kathaṃ saṃyujyate pretya iha vā dvijasattama",
    "GE07mbh_03_u:181.008a": "aihalaukikam evaitad utāho pāralaukikam",
    "GE07mbh_03_u:181.008c": "kva ca karmāṇi tiṣṭhanti jantoḥ pretasya bhārgava",
    "GE07mbh_03_u:181.008d-0897_01": "etat sarvaṃ yathāvṛttaṃ mune vaktum ihārhasi",
    "GE07mbh_03_u:181.009": "mārkaṇḍeya uvāca",
    "GE07mbh_03_u:181.009a": "tvadyukto 'yam anupraśno yathāvad vadatāṃ vara",
    "GE07mbh_03_u:181.009c": "viditaṃ veditavyaṃ te sthityartham anupṛcchasi",
    "GE07mbh_03_u:181.010a": "atra te vartayiṣyāmi tad ihaikamanāḥ śṛṇu",
    "GE07mbh_03_u:181.010c": "yathehāmutra ca naraḥ sukhaduḥkham upāśnute",
    "GE07mbh_03_u:181.011a": "nirmalāni śarīrāṇi viśuddhāni śarīriṇām",
    "GE07mbh_03_u:181.011c": "sasarja dharmatantrāṇi pūrvotpannaḥ prajāpatiḥ",
    "GE07mbh_03_u:181.012a": "amoghabalasaṃkalpāḥ suvratāḥ satyavādinaḥ",
    "GE07mbh_03_u:181.012c": "brahmabhūtā narāḥ puṇyāḥ purāṇāḥ kurunandana",
    "GE07mbh_03_u:181.013a": "sarve devaiḥ samāyānti svacchandena nabhastalam",
    "GE07mbh_03_u:181.013c": "tataś ca punar āyānti sarve svacchandacāriṇaḥ",
    "GE07mbh_03_u:181.014a": "svacchandamaraṇāś cāsan narāḥ svacchandajīvinaḥ",
    "GE07mbh_03_u:181.014c": "alpabādhā nirātaṅkā siddhārthā nirupadravāḥ",
    "GE07mbh_03_u:181.015a": "draṣṭāro devasaṃghānām ṛṣīṇāṃ ca mahātmanām",
    "GE07mbh_03_u:181.015c": "pratyakṣāḥ sarvadharmāṇāṃ dāntā vigatamatsarāḥ",
    "GE07mbh_03_u:181.016a": "āsan varṣasahasrāṇi tathā putrasahasriṇaḥ",
    "GE07mbh_03_u:181.016c": "tataḥ kālāntare 'nyasmin pṛthivītalacāriṇaḥ",
    "GE07mbh_03_u:181.017a": "kāmakrodhābhibhūtās te māyāvyājopajīvinaḥ",
    "GE07mbh_03_u:181.017c": "lobhamohābhibhūtāś ca tyaktā devais tato narāḥ",
    "GE07mbh_03_u:181.018a": "aśubhaiḥ karmabhiḥ pāpās tiryaṅ narakagāminaḥ",
    "GE07mbh_03_u:181.018c": "saṃsāreṣu vicitreṣu pacyamānāḥ punaḥ punaḥ",
    "GE07mbh_03_u:181.019a": "mogheṣṭā moghasaṃkalpā moghajñānā vicetasaḥ",
    "GE07mbh_03_u:181.019b-0898_01": "kāṅkṣiṇaḥ sarvakāmānāṃ nāstikā bhinnasetavaḥ",
    "GE07mbh_03_u:181.019c": "sarvātiśaṅkinaś caiva saṃvṛttāḥ kleśabhāginaḥ",
    "GE07mbh_03_u:181.019e": "aśubhaiḥ karmabhiś cāpi prāyaśaḥ paricihnitāḥ",
    "GE07mbh_03_u:181.020a": "dauṣkulyā vyādhibahulā durātmāno 'pratāpinaḥ",
    "GE07mbh_03_u:181.020c": "bhavanty alpāyuṣaḥ pāpā raudrakarmaphalodayāḥ",
    "GE07mbh_03_u:181.020e": "nāthantaḥ sarvakāmānāṃ nāstikā bhinnasetavaḥ",
    "GE07mbh_03_u:181.021a": "jantoḥ pretasya kaunteya gatiḥ svair iha karmabhiḥ",
    "GE07mbh_03_u:181.021c": "prājñasya hīnabuddheś ca karmakośaḥ kva tiṣṭhati",
    "GE07mbh_03_u:181.022a": "kvasthas tat samupāśnāti sukṛtaṃ yadi vetarat mārkaṇḍeya uvāca",
    "GE07mbh_03_u:181.022b-0899_01": "tvad yukto 'yam anupraśnaḥ śṛṇu bhārata tattvataḥ",
    "GE07mbh_03_u:181.022c": "iti te darśanaṃ yac ca tatrāpy anunayaṃ śṛṇu",
    "GE07mbh_03_u:181.023a": "ayam ādiśarīreṇa devasṛṣṭena",
    "GE07mbh_03_u:181.023c": "śubhānām aśubhānāṃ ca kurute saṃcayaṃ mahat",
    "GE07mbh_03_u:181.024a": "āyuṣo 'nte prahāyedaṃ kṣīṇaprāyaṃ kalevaram",
    "GE07mbh_03_u:181.024c": "saṃbhavaty eva yugapad yonau nāsty antarābhavaḥ",
    "GE07mbh_03_u:181.025a": "tatrāsya svakṛtaṃ karma chāyevānugataṃ sadā",
    "GE07mbh_03_u:181.025b-0900_01": "anuśete śayānaṃ ca tiṣṭhantaṃ cānutiṣṭhati",
    "GE07mbh_03_u:181.025b-0900_02": "anudhāvati dhāvantaṃ pūrvakarma kṛtaṃ naram",
    "GE07mbh_03_u:181.025c": "phalaty atha sukhārho vā duḥkhārho vāpi jāyate",
    "GE07mbh_03_u:181.026a": "kṛtāntavidhisaṃyuktaḥ sa jantur lakṣaṇaiḥ śubhaiḥ",
    "GE07mbh_03_u:181.026c": "aśubhair vā nirādāno lakṣyate jñānadṛṣṭibhiḥ",
    "GE07mbh_03_u:181.027a": "eṣā tāvad abuddhīnāṃ gatir uktā yudhiṣṭhira",
    "GE07mbh_03_u:181.027c": "ataḥ paraṃ jñānavatāṃ nibodha gatim uttamām",
    "GE07mbh_03_u:181.028a": "manuṣyās taptatapasaḥ sarvāgamaparāyaṇāḥ",
    "GE07mbh_03_u:181.028c": "sthiravratāḥ satyaparā guruśuśrūṣaṇe ratāḥ",
    "GE07mbh_03_u:181.029a": "suśīlāḥ śuklajātīyāḥ kṣāntā dāntāḥ sutejasaḥ",
    "GE07mbh_03_u:181.029c": "śubhayonyantaragatāḥ prāyaśaḥ śubhalakṣaṇāḥ",
    "GE07mbh_03_u:181.030a": "jitendriyatvād vaśinaḥ śuklatvān mandarogiṇaḥ",
    "GE07mbh_03_u:181.030c": "alpabādhaparitrāsād bhavanti nirupadravāḥ",
    "GE07mbh_03_u:181.031a": "cyavantaṃ jāyamānaṃ ca garbhasthaṃ caiva sarvaśaḥ",
    "GE07mbh_03_u:181.031c": "svam ātmānaṃ paraṃ caiva budhyante jñānacakṣuṣaḥ",
    "GE07mbh_03_u:181.031d-0901_01": "ṛṣayas te mahātmānaḥ pratyakṣāgamabuddhayaḥ",
    "GE07mbh_03_u:181.031e": "karmabhūmim imāṃ prāpya punar yānti surālayam",
    "GE07mbh_03_u:181.031f-0902_01": "kṛtvā śubhāni karmāṇi jñānena bharatarṣabha",
    "GE07mbh_03_u:181.032a": "kiṃ cid daivād dhaṭhāt kiṃ cit kiṃ cid eva svakarmabhiḥ",
    "GE07mbh_03_u:181.032c": "prāpnuvanti narā rājan mā te 'stv anyā vicāraṇā",
    "GE07mbh_03_u:181.033a": "imām atropamāṃ cāpi nibodha vadatāṃ vara",
    "GE07mbh_03_u:181.033c": "manuṣyaloke yac chreyaḥ paraṃ manye yudhiṣṭhira",
    "GE07mbh_03_u:181.034a": "iha vaikasya nāmutra amutraikasya no iha",
    "GE07mbh_03_u:181.034c": "iha cāmutra caikasya nāmutraikasya no iha",
    "GE07mbh_03_u:181.035a": "dhanāni yeṣāṃ vipulāni santi; nityaṃ ramante suvibhūṣitāṅgāḥ",
    "GE07mbh_03_u:181.035c": "teṣām ayaṃ śatruvaraghna loko; nāsau sadā dehasukhe ratānām",
    "GE07mbh_03_u:181.036a": "ye yogayuktās tapasi prasaktāḥ; svādhyāyaśīlā jarayanti dehān",
    "GE07mbh_03_u:181.036c": "jitendriyā bhūtahite niviṣṭās; teṣām asau nāyam arighna lokaḥ",
    "GE07mbh_03_u:181.037a": "ye dharmam eva prathamaṃ caranti; dharmeṇa labdhvā ca dhanāni kāle",
    "GE07mbh_03_u:181.037c": "dārān avāpya kratubhir yajante; teṣām ayaṃ caiva paraś ca lokaḥ",
    "GE07mbh_03_u:181.038a": "ye naiva vidyāṃ na tapo na dānaṃ; na cāpi mūḍhāḥ prajane yatante",
    "GE07mbh_03_u:181.038c": "na cādhigacchanti sukhāny abhāgyās; teṣām ayaṃ caiva paraś ca nāsti",
    "GE07mbh_03_u:181.039a": "sarve bhavantas tv ativīryasattvā; divyaujasaḥ saṃhananopapannāḥ",
    "GE07mbh_03_u:181.039c": "lokād amuṣmād avaniṃ prapannāḥ; svadhītavidyāḥ surakāryahetoḥ",
    "GE07mbh_03_u:181.040a": "kṛtvaiva karmāṇi mahānti śūrās; tapodamācāravihāraśīlāḥ",
    "GE07mbh_03_u:181.040c": "devān ṛṣīn pretagaṇāṃś ca sarvān; saṃtarpayitvā vidhinā pareṇa",
    "GE07mbh_03_u:181.041a": "svargaṃ paraṃ puṇyakṛtāṃ nivāsaṃ; krameṇa saṃprāpsyatha karmabhiḥ svaiḥ",
    "GE07mbh_03_u:181.041c": "mā bhūd viśaṅkā tava kauravendra; dṛṣṭvātmanaḥ kleśam imaṃ sukhārha",
    "GE07mbh_03_u:182.001": "vaiśaṃpāyana uvāca",
    "GE07mbh_03_u:182.001a": "mārkaṇḍeyaṃ mahātmānam ūcuḥ pāṇḍusutās tadā",
    "GE07mbh_03_u:182.001c": "māhātmyaṃ dvijamukhyānāṃ śrotum icchāma kathyatām",
    "GE07mbh_03_u:182.002a": "evam uktaḥ sa bhagavān mārkaṇḍeyo mahātapāḥ",
    "GE07mbh_03_u:182.002c": "uvāca sumahātejāḥ sarvaśāstraviśāradaḥ",
    "GE07mbh_03_u:182.003a": "haihayānāṃ kulakaro rājā parapuraṃjayaḥ",
    "GE07mbh_03_u:182.003c": "kumāro rūpasaṃpanno mṛgayām acarad balī",
    "GE07mbh_03_u:182.004a": "caramāṇas tu so 'raṇye",
    "GE07mbh_03_u:182.004c": "kṛṣṇājinottarāsaṅgaṃ dadarśa munim antike",
    "GE07mbh_03_u:182.004e": "sa tena nihato 'raṇye manyamānena vai mṛgam",
    "GE07mbh_03_u:182.005a": "vyathitaḥ karma tat kṛtvā śokopahatacetanaḥ",
    "GE07mbh_03_u:182.005c": "jagāma haihayānāṃ vai sakāśaṃ prathitātmanām",
    "GE07mbh_03_u:182.006a": "rājñāṃ rājīvanetrosau kumāraḥ pṛthivīpate",
    "GE07mbh_03_u:182.006c": "teṣāṃ ca tad yathāvṛttaṃ kathayām āsa vai tadā",
    "GE07mbh_03_u:182.006d-0903_01": "sukumāro mahīpālo hehayānāṃ mahībhṛtām",
    "GE07mbh_03_u:182.007a": "taṃ cāpi hiṃsitaṃ tāta muniṃ mūlaphalāśinam",
    "GE07mbh_03_u:182.007c": "śrutvā dṛṣṭvā ca te tatra babhūvur dīnamānasāḥ",
    "GE07mbh_03_u:182.008a": "kasyāyam iti te sarve mārgamāṇās tatas tataḥ",
    "GE07mbh_03_u:182.008c": "jagmuś cāriṣṭanemes te tārkṣyasyāśramam añjasā",
    "GE07mbh_03_u:182.009a": "te 'bhivādya mahātmānaṃ taṃ muniṃ saṃśitavratam",
    "GE07mbh_03_u:182.009c": "tasthuḥ sarve sa tu munis teṣāṃ pūjām athāharat",
    "GE07mbh_03_u:182.010a": "te tam ūcur mahātmānaṃ na vayaṃ satkriyāṃ mune",
    "GE07mbh_03_u:182.010c": "tvatto 'rhāḥ karmadoṣeṇa brāhmaṇo hiṃsito hi naḥ",
    "GE07mbh_03_u:182.011a": "tān abravīt sa viprarṣiḥ kathaṃ vo brāhmaṇo hataḥ",
    "GE07mbh_03_u:182.011c": "kva cāsau brūta sahitāḥ paśyadhvaṃ me tapobalam",
    "GE07mbh_03_u:182.012a": "te tu tat sarvam akhilam ākhyāyāsmai yathātatham",
    "GE07mbh_03_u:182.012c": "nāpaśyaṃs tam ṛṣiṃ tatra gatāsuṃ te samāgatāḥ",
    "GE07mbh_03_u:182.012e": "anveṣamāṇāḥ savrīḍāḥ svapnavad gatamānasāḥ",
    "GE07mbh_03_u:182.013a": "tān abravīt tatra munis tārkṣyaḥ parapuraṃjayaḥ",
    "GE07mbh_03_u:182.013c": "syād ayaṃ brāhmaṇaḥ so 'tha yo yuṣmābhir vināśitaḥ",
    "GE07mbh_03_u:182.013e": "putro hy ayaṃ mama nṛpās tapobalasamanvitaḥ",
    "GE07mbh_03_u:182.014a": "te tu dṛṣṭvaiva tam ṛṣiṃ vismayaṃ paramaṃ gatāḥ",
    "GE07mbh_03_u:182.014c": "mahad āścaryam iti vai vibruvāṇā mahīpate",
    "GE07mbh_03_u:182.015a": "mṛto hy ayam ato dṛṣṭaḥ kathaṃ jīvitam āptavān",
    "GE07mbh_03_u:182.015c": "kim etat tapaso vīryaṃ yenāyaṃ jīvitaḥ punaḥ",
    "GE07mbh_03_u:182.015e": "śrotum icchāma viprarṣe yadi śrotavyam ity uta",
    "GE07mbh_03_u:182.016a": "sa tān uvāca nāsmākaṃ mṛtyuḥ prabhavate nṛpāḥ",
    "GE07mbh_03_u:182.016c": "kāraṇaṃ vaḥ pravakṣyāmi hetuyogaṃ samāsataḥ",
    "GE07mbh_03_u:182.016d-0904_01": "śuddhācārā analasāḥ saṃdhyopāsanatatparāḥ",
    "GE07mbh_03_u:182.016d-0904_02": "suśuddhānnāḥ śuddhadhanā brahmacaryavratānvitāḥ",
    "GE07mbh_03_u:182.016d-0905_01": "mṛtyuḥ prabhavate yena nāsmākaṃ nṛpasattamāḥ",
    "GE07mbh_03_u:182.017a": "satyam evābhijānīmo nānṛte kurmahe manaḥ",
    "GE07mbh_03_u:182.017c": "svadharmam anutiṣṭhāmas tasmān mṛtyubhayaṃ na naḥ",
    "GE07mbh_03_u:182.018a": "yad brāhmaṇānāṃ kuśalaṃ tad eṣāṃ kathayāmahe",
    "GE07mbh_03_u:182.018c": "naiṣāṃ duścaritaṃ brūmas tasmān mṛtyubhayaṃ na naḥ",
    "GE07mbh_03_u:182.019a": "atithīn annapānena bhṛtyān atyaśanena ca",
    "GE07mbh_03_u:182.019b-0906_01": "saṃbhojya śeṣam aśnīmas tasmān mṛtyubhayaṃ na naḥ",
    "GE07mbh_03_u:182.019b-0906_02": "kṣāntā dāntāḥ kṣamāśīlās tīrthadānaparāyaṇāḥ",
    "GE07mbh_03_u:182.019b-0906_03": "puṇyadeśanivāsāc ca tasmān mṛtyubhayaṃ na naḥ",
    "GE07mbh_03_u:182.019c": "tejasvideśavāsāc ca tasmān mṛtyubhayaṃ na naḥ",
    "GE07mbh_03_u:182.020a": "etad vai leśamātraṃ vaḥ samākhyātaṃ vimatsarāḥ",
    "GE07mbh_03_u:182.020c": "gacchadhvaṃ sahitāḥ sarve na pāpād bhayam asti vaḥ",
    "GE07mbh_03_u:182.021a": "evam astv iti te sarve pratipūjya mahāmunim",
    "GE07mbh_03_u:182.021c": "svadeśam agaman hṛṣṭā rājāno bharatarṣabha",
    "GE07mbh_03_u:183.001": "mārkaṇḍeya uvāca",
    "GE07mbh_03_u:183.001a": "bhūya eva tu māhātmyaṃ brāhmaṇānāṃ nibodha me",
    "GE07mbh_03_u:183.001c": "vainyo nāmeha rājarṣir aśvamedhāya dīkṣitaḥ",
    "GE07mbh_03_u:183.001e": "tam atrir gantum ārebhe vittārtham iti naḥ śrutam",
    "GE07mbh_03_u:183.002a": "bhūyo 'tha nānurudhyat sa dharmavyaktinidarśanāt",
    "GE07mbh_03_u:183.002c": "saṃcintya sa mahātejā vanam evānvarocayat",
    "GE07mbh_03_u:183.002e": "dharmapatnīṃ samāhūya putrāṃś cedam uvāca ha",
    "GE07mbh_03_u:183.003a": "prāpsyāmaḥ phalam atyantaṃ bahulaṃ nirupadravam",
    "GE07mbh_03_u:183.003c": "araṇyagamanaṃ kṣipraṃ rocatāṃ vo guṇādhikam",
    "GE07mbh_03_u:183.004a": "taṃ bhāryā pratyuvācedaṃ dharmam evānurudhyatī",
    "GE07mbh_03_u:183.004c": "vainyaṃ gatvā mahātmānam arthayasva dhanaṃ bahu",
    "GE07mbh_03_u:183.004e": "sa te dāsyati rājarṣir yajamāno 'rthine dhanam",
    "GE07mbh_03_u:183.005a": "tata ādāya viprarṣe pratigṛhya dhanaṃ bahu",
    "GE07mbh_03_u:183.005c": "bhṛtyān sutān saṃvibhajya tato vraja yathepsitam",
    "GE07mbh_03_u:183.005e": "eṣa vai paramo dharmo dharmavidbhir udāhṛtaḥ",
    "GE07mbh_03_u:183.006": "atrir uvāca",
    "GE07mbh_03_u:183.006a": "kathito me mahābhāge gautamena mahātmanā",
    "GE07mbh_03_u:183.006c": "vainyo dharmārthasaṃyuktaḥ satyavratasamanvitaḥ",
    "GE07mbh_03_u:183.007a": "kiṃ tv asti tatra dveṣṭāro nivasanti hi me dvijāḥ",
    "GE07mbh_03_u:183.007c": "yathā me gautamaḥ prāha tato na vyavasāmy aham",
    "GE07mbh_03_u:183.008a": "tatra sma vācaṃ kalyāṇīṃ dharmakāmārthasaṃhitām",
    "GE07mbh_03_u:183.008c": "mayoktām anyathā brūyus tatas te vai nirarthakām",
    "GE07mbh_03_u:183.009a": "gamiṣyāmi mahāprājñe rocate me vacas tava",
    "GE07mbh_03_u:183.009c": "gāś ca me dāsyate vainyaḥ prabhūtaṃ cārthasaṃcayam",
    "GE07mbh_03_u:183.010": "mārkaṇḍeya uvāca",
    "GE07mbh_03_u:183.010a": "evam uktvā jagāmāśu vainyayajñaṃ mahātapāḥ",
    "GE07mbh_03_u:183.010c": "gatvā ca yajñāyatanam atris tuṣṭāva taṃ nṛpam",
    "GE07mbh_03_u:183.010d-0907_01": "vākyair maṅgalasaṃyuktaiḥ pūjayāno 'bravīd vacaḥ",
    "GE07mbh_03_u:183.011a": "rājan vainya tvam īśaś ca bhuvi tvaṃ prathamo nṛpaḥ",
    "GE07mbh_03_u:183.011c": "stuvanti tvāṃ munigaṇās tvad anyo nāsti dharmavit",
    "GE07mbh_03_u:183.012a": "tam abravīd ṛṣis tatra vacaḥ kruddho mahātapāḥ",
    "GE07mbh_03_u:183.012c": "maivam atre punar brūyā na te prajñā samāhitā",
    "GE07mbh_03_u:183.012e": "atra naḥ prathamaṃ sthātā mahendro vai prajāpatiḥ",
    "GE07mbh_03_u:183.013a": "athātrir api rājendra gautamaṃ pratyabhāṣata",
    "GE07mbh_03_u:183.013c": "ayam eva vidhātā ca yathaivendraḥ prajāpatiḥ",
    "GE07mbh_03_u:183.013e": "tvam eva muhyase mohān na prajñānaṃ tavāsti ha",
    "GE07mbh_03_u:183.014": "gautama uvāca",
    "GE07mbh_03_u:183.014a": "jānāmi nāhaṃ muhyāmi tvaṃ vivakṣur vimuhyase",
    "GE07mbh_03_u:183.014c": "stoṣyase 'bhyudayaprepsus tasya darśanasaṃśrayāt",
    "GE07mbh_03_u:183.015a": "na vettha paramaṃ dharmaṃ na cāvaiṣi prayojanam",
    "GE07mbh_03_u:183.015c": "bālas tvam asi mūḍhaś ca vṛddhaḥ kenāpi hetunā",
    "GE07mbh_03_u:183.016": "mārkaṇḍeya uvāca",
    "GE07mbh_03_u:183.016a": "vivadantau tathā tau tu munīnāṃ darśane sthitau",
    "GE07mbh_03_u:183.016c": "ye tasya yajñe saṃvṛttās te 'pṛcchanta kathaṃ tv imau",
    "GE07mbh_03_u:183.017a": "praveśaḥ kena datto 'yam anayor vainyasaṃsadi",
    "GE07mbh_03_u:183.017c": "uccaiḥ samabhibhāṣantau kena kāryeṇa viṣṭhitau",
    "GE07mbh_03_u:183.018a": "tataḥ paramadharmātmā kāśyapaḥ sarvadharmavit",
    "GE07mbh_03_u:183.018c": "vivādināv anuprāptau tāv ubhau pratyavedayat",
    "GE07mbh_03_u:183.019a": "athābravīt sadasyāṃs tu gautamo munisattamān",
    "GE07mbh_03_u:183.019c": "āvayor vyāhṛtaṃ praśnaṃ śṛṇuta dvijapuṃgavāḥ",
    "GE07mbh_03_u:183.019e": "vainyo vidhātety āhātrir atra naḥ saṃśayo mahān",
    "GE07mbh_03_u:183.019f-0908_01": "tatas tad gautamenoktaṃ vākyaṃ vainyasya saṃsadi",
    "GE07mbh_03_u:183.020a": "śrutvaiva tu mahātmāno munayo 'bhyadravan drutam",
    "GE07mbh_03_u:183.020c": "sanatkumāraṃ dharmajñaṃ saṃśayacchedanāya vai",
    "GE07mbh_03_u:183.020d-0909_01": "papracchuḥ praṇatāḥ sarve brahmāṇam iva somapāḥ",
    "GE07mbh_03_u:183.021a": "sa ca teṣāṃ vacaḥ śrutvā yathātattvaṃ mahātapāḥ",
    "GE07mbh_03_u:183.021c": "pratyuvācātha tān evaṃ dharmārthasahitaṃ vacaḥ",
    "GE07mbh_03_u:183.022": "sanatkumāra uvāca",
    "GE07mbh_03_u:183.022a": "brahma kṣatreṇa sahitaṃ kṣatraṃ ca brahmaṇā saha",
    "GE07mbh_03_u:183.022b-0910_01": "saṃyuktau dahataḥ śatrūn vanānīvāgnimārutau",
    "GE07mbh_03_u:183.022c": "rājā vai prathamo dharmaḥ prajānāṃ patir eva ca",
    "GE07mbh_03_u:183.022e": "sa eva śakraḥ śukraś ca sa dhātā sa bṛhaspatiḥ",
    "GE07mbh_03_u:183.023a": "prajāpatir virāṭ samrāṭ kṣatriyo bhūpatir nṛpaḥ",
    "GE07mbh_03_u:183.023c": "ya ebhiḥ stūyate śabdaiḥ kas taṃ nārcitum arhati",
    "GE07mbh_03_u:183.024a": "purāyonir yudhājic ca abhiyā mudito bhavaḥ",
    "GE07mbh_03_u:183.024c": "svarṇetā sahajid babhrur iti rājābhidhīyate",
    "GE07mbh_03_u:183.025a": "satyamanyur yudhājīvaḥ",
    "GE07mbh_03_u:183.025c": "adharmād ṛṣayo bhītā balaṃ kṣatre samādadhan",
    "GE07mbh_03_u:183.025d-0911_01": "purā yo brahmaṇā sṛṣṭaḥ prajānāṃ paripālane",
    "GE07mbh_03_u:183.025d-0911_02": "duṣṭānāṃ nigrahaṃ kartā sa ca rājābhidhīyate",
    "GE07mbh_03_u:183.025d-0911_03": "satyaṃ manyur dayā rakṣā dharmādharmavilokanam",
    "GE07mbh_03_u:183.025d-0911_04": "vidyante yasya cārāś ca sa rājety abhidhīyate",
    "GE07mbh_03_u:183.025d-0912_01": "asmābhir brāhmaṇaiḥ kṣatraṃ kṣatreṇa brahma cāvyayam",
    "GE07mbh_03_u:183.026a": "ādityo divi deveṣu tamo nudati tejasā",
    "GE07mbh_03_u:183.026c": "tathaiva nṛpatir bhūmāv adharmaṃ nudate bhṛśam",
    "GE07mbh_03_u:183.027a": "ato rājñaḥ pradhānatvaṃ śāstraprāmāṇyadarśanāt",
    "GE07mbh_03_u:183.027c": "uttaraḥ sidhyate pakṣo yena rājeti bhāṣitam",
    "GE07mbh_03_u:183.027d-0913_01": "atriṇā vyāhṛtaṃ pūrvaṃ tat tathaiva na cānyathā",
    "GE07mbh_03_u:183.028": "mārkaṇḍeya uvāca",
    "GE07mbh_03_u:183.028a": "tataḥ sa rājā saṃhṛṣṭaḥ siddhe pakṣe mahāmanāḥ",
    "GE07mbh_03_u:183.028c": "tam atrim abravīt prītaḥ pūrvaṃ yenābhisaṃstutaḥ",
    "GE07mbh_03_u:183.029a": "yasmāt sarvamanuṣyeṣu jyāyāṃsaṃ mām ihābravīḥ",
    "GE07mbh_03_u:183.029c": "sarvadevaiś ca viprarṣe saṃmitaṃ śreṣṭham eva ca",
    "GE07mbh_03_u:183.029e": "tasmāt te 'haṃ pradāsyāmi vividhaṃ vasu bhūri ca",
    "GE07mbh_03_u:183.030a": "dāsīsahasraṃ śyāmānāṃ suvastrāṇām alaṃkṛtam",
    "GE07mbh_03_u:183.030c": "daśa koṭyo hiraṇyasya rukmabhārāṃs tathā daśa",
    "GE07mbh_03_u:183.030e": "etad dadāni te vipra sarvajñas tvaṃ hi me mataḥ",
    "GE07mbh_03_u:183.031a": "tad atrir nyāyataḥ sarvaṃ pratigṛhya mahāmanāḥ",
    "GE07mbh_03_u:183.031c": "pratyājagāma tejasvī gṛhān eva mahātapāḥ",
    "GE07mbh_03_u:183.032a": "pradāya ca dhanaṃ prītaḥ putrebhyaḥ prayatātmavān",
    "GE07mbh_03_u:183.032c": "tapaḥ samabhisaṃdhāya vanam evānvapadyata",
    "GE07mbh_03_u:184.001": "mārkaṇḍeya uvāca",
    "GE07mbh_03_u:184.001a": "atraiva ca sarasvatyā gītaṃ parapuraṃjaya",
    "GE07mbh_03_u:184.001c": "pṛṣṭayā muninā vīra śṛṇu tārkṣyeṇa dhīmatā",
    "GE07mbh_03_u:184.002": "tārkṣya uvāca",
    "GE07mbh_03_u:184.002a": "kiṃ nu śreyaḥ puruṣasyeha bhadre; kathaṃ kurvan na cyavate svadharmāt",
    "GE07mbh_03_u:184.002c": "ācakṣva me cārusarvāṅgi sarvaṃ; tvayānuśiṣṭo na cyaveyaṃ svadharmāt",
    "GE07mbh_03_u:184.003a": "kathaṃ cāgniṃ juhuyāṃ pūjaye vā; kasmin kāle kena dharmo na naśyet",
    "GE07mbh_03_u:184.003c": "etat sarvaṃ subhage prabravīhi; yathā lokān virajāḥ saṃcareyam",
    "GE07mbh_03_u:184.004": "mārkaṇḍeya uvāca",
    "GE07mbh_03_u:184.004a": "evaṃ pṛṣṭā prītiyuktena tena; śuśrūṣum īkṣyottamabuddhiyuktam",
    "GE07mbh_03_u:184.004c": "tārkṣyaṃ vipraṃ dharmayuktaṃ hitaṃ ca; sarasvatī vākyam idaṃ babhāṣe",
    "GE07mbh_03_u:184.005": "sarasvaty uvāca",
    "GE07mbh_03_u:184.005a": "yo brahma jānāti yathāpradeśaṃ; svādhyāyanityaḥ śucir apramattaḥ",
    "GE07mbh_03_u:184.005c": "sa vai puro devapurasya gantā; sahāmaraiḥ prāpnuyāt prītiyogam",
    "GE07mbh_03_u:184.006a": "tatra sma ramyā vipulā viśokāḥ; supuṣpitāḥ puṣkariṇyaḥ supuṇyāḥ",
    "GE07mbh_03_u:184.006c": "akardamā mīnavatyaḥ sutīrthā; hiraṇmayair āvṛtāḥ puṇḍarīkaiḥ",
    "GE07mbh_03_u:184.007a": "tāsāṃ tīreṣv āsate puṇyakarmā; mahīyamānaḥ pṛthag apsarobhiḥ",
    "GE07mbh_03_u:184.007c": "supuṇyagandhābhir alaṃkṛtābhir; hiraṇyavarṇābhir atīva hṛṣṭaḥ",
    "GE07mbh_03_u:184.008a": "paraṃ lokaṃ gopradās tv āpnuvanti; dattvānaḍvāhaṃ sūryalokaṃ vrajanti",
    "GE07mbh_03_u:184.008c": "vāso dattvā candramasaḥ sa lokaṃ; dattvā hiraṇyam amṛtatvam eti",
    "GE07mbh_03_u:184.009a": "dhenuṃ dattvā suvratāṃ sādhudohāṃ; kalyāṇavat sāmapalāyinīṃ ca",
    "GE07mbh_03_u:184.009c": "yāvanti romāṇi bhavanti tasyās; tāvad varṣāṇy aśnute svargalokam",
    "GE07mbh_03_u:184.010a": "anaḍvāhaṃ suvrataṃ yo dadāti; halasya voḍhāram anantavīryam",
    "GE07mbh_03_u:184.010c": "dhuraṃdharaṃ balavantaṃ yuvānaṃ; prāpnoti lokān daśa dhenudasya",
    "GE07mbh_03_u:184.010d-0914_01": "dadāti yo vai kapilāṃ sacailāṃ",
    "GE07mbh_03_u:184.010d-0914_02": "kāṃsyopadohāṃ draviṇottarīyām",
    "GE07mbh_03_u:184.010d-0914_03": "tais tair guṇaiḥ kāmaduhātha bhūtvā",
    "GE07mbh_03_u:184.010d-0914_04": "naraṃ pradātāram upaiti sā gauḥ",
    "GE07mbh_03_u:184.010d-0914_05": "yāvanti romāṇi bhavanti dhenvās",
    "GE07mbh_03_u:184.010d-0914_06": "tāvat phalaṃ labhate gopradāne",
    "GE07mbh_03_u:184.010d-0914_07": "putrāṃś ca pautrāṃś ca kulaṃ ca sarvam",
    "GE07mbh_03_u:184.010d-0914_08": "āsaptamaṃ tārayate paratra",
    "GE07mbh_03_u:184.010d-0914_09": "sadakṣiṇāṃ kāñcanacāruśṛṅgīṃ",
    "GE07mbh_03_u:184.010d-0914_10": "kāṃsyopadohāṃ draviṇottarīyām",
    "GE07mbh_03_u:184.010d-0914_11": "dhenuṃ tilānāṃ dadato dvijāya",
    "GE07mbh_03_u:184.010d-0914_12": "lokā vasūnāṃ sulabhā bhavanti",
    "GE07mbh_03_u:184.010d-0914_13": "svakarmabhir dānavasaṃniruddhe",
    "GE07mbh_03_u:184.010d-0914_14": "tīvrāndhakāre narake",
    "GE07mbh_03_u:184.010d-0914_15": "mahārṇave naur iva vātayuktā",
    "GE07mbh_03_u:184.010d-0914_16": "dānaṃ gavāṃ tārayate paratra",
    "GE07mbh_03_u:184.010d-0914_17": "yo brahmadeyāṃ tu dadāti kanyāṃ",
    "GE07mbh_03_u:184.010d-0914_18": "bhūmipradānaṃ ca karoti vipre",
    "GE07mbh_03_u:184.010d-0914_19": "dadāti dānaṃ vidhinā ca yaś ca",
    "GE07mbh_03_u:184.010d-0914_20": "sa lokam āpnoti puraṃdarasya",
    "GE07mbh_03_u:184.011a": "yaḥ sapta varṣāṇi juhoti tārkṣya; havyaṃ tv agnau suvrataḥ sādhuśīlaḥ",
    "GE07mbh_03_u:184.011c": "saptāvarān sapta pūrvān punāti; pitāmahān ātmanaḥ karmabhiḥ svaiḥ",
    "GE07mbh_03_u:184.012": "tārkṣya uvāca",
    "GE07mbh_03_u:184.012a": "kim agnihotrasya vrataṃ purāṇam; ācakṣva me pṛcchataś",
    "GE07mbh_03_u:184.012c": "tvayānuśiṣṭo 'ham ihādya vidyāṃ; yad agnihotrasya vrataṃ purāṇam",
    "GE07mbh_03_u:184.013": "sarasvaty uvāca",
    "GE07mbh_03_u:184.013a": "na cāśucir nāpy anirṇiktapāṇir; nābrahmavij juhuyān",
    "GE07mbh_03_u:184.013c": "bubhukṣavaḥ śucikāmā hi devā; nāśraddadhānād dhi havir juṣanti",
    "GE07mbh_03_u:184.014a": "nāśrotriyaṃ devahavye niyuñjyān; moghaṃ parā siñcati tādṛśo hi",
    "GE07mbh_03_u:184.014c": "apūrṇam aśrotriyam āha tārkṣya; na vai tādṛg juhuyād agnihotram",
    "GE07mbh_03_u:184.015a": "kṛśānuṃ ye juhvati śraddadhānāḥ; satyavratā hutaśiṣṭāśinaś ca",
    "GE07mbh_03_u:184.015c": "gavāṃ lokaṃ prāpya te puṇyagandhaṃ; paśyanti devaṃ paramaṃ cāpi satyam",
    "GE07mbh_03_u:184.016": "tārkṣya uvāca",
    "GE07mbh_03_u:184.016a": "kṣetrajñabhūtāṃ paralokabhāve; karmodaye buddhim atipraviṣṭām",
    "GE07mbh_03_u:184.016c": "prajñāṃ ca devīṃ subhage vimṛśya; pṛcchāmi tvāṃ kā hy asi cārurūpe",
    "GE07mbh_03_u:184.017": "sarasvaty uvāca",
    "GE07mbh_03_u:184.017a": "agnihotrād aham abhyāgatāsmi; viprarṣabhāṇāṃ saṃśayacchedanāya",
    "GE07mbh_03_u:184.017c": "tvatsaṃyogād aham etad abruvaṃ; bhāve sthitā tathyam arthaṃ yathāvat",
    "GE07mbh_03_u:184.018": "tārkṣya uvāca",
    "GE07mbh_03_u:184.018a": "na hi tvayā sadṛśī kā cid asti; vibhrājase hy atimātraṃ yathā śrīḥ",
    "GE07mbh_03_u:184.018c": "rūpaṃ ca te divyam atyantakāntaṃ; prajñāṃ ca devīṃ subhage bibharṣi",
    "GE07mbh_03_u:184.019": "sarasvaty uvāca",
    "GE07mbh_03_u:184.019a": "śreṣṭhāni yāni dvipadāṃ variṣṭha; yajñeṣu vidvann upapādayanti",
    "GE07mbh_03_u:184.019c": "tair evāhaṃ saṃpravṛddhā bhavāmi; āpyāyitā rūpavatī ca vipra",
    "GE07mbh_03_u:184.020a": "yac cāpi dravyam upayujyate ha; vānaspatyam āyasaṃ pārthivaṃ vā",
    "GE07mbh_03_u:184.020c": "divyena rūpeṇa ca prajñayā ca; tenaiva siddhir iti viddhi vidvan",
    "GE07mbh_03_u:184.021": "tārkṣya uvāca",
    "GE07mbh_03_u:184.021a": "idaṃ śreyaḥ paramaṃ manyamānā; vyāyacchante munayaḥ saṃpratītāḥ",
    "GE07mbh_03_u:184.021c": "ācakṣva me taṃ paramaṃ viśokaṃ; mokṣaṃ paraṃ yaṃ praviśanti dhīrāḥ",
    "GE07mbh_03_u:184.021d-0915_01": "sāṃkhyā yogāḥ paramaṃ yaṃ vadanti",
    "GE07mbh_03_u:184.021d-0915_02": "paraṃ purāṇaṃ tam ahaṃ na vedmi",
    "GE07mbh_03_u:184.022": "sarasvaty uvāca",
    "GE07mbh_03_u:184.022a": "taṃ vai paraṃ vedavidaḥ prapannāḥ; paraṃ parebhyaḥ purāṇam",
    "GE07mbh_03_u:184.022c": "svādhyāyadānavratapuṇyayogais; tapodhanā vītaśokā vimuktāḥ",
    "GE07mbh_03_u:184.023a": "tasyātha madhye vetasaḥ puṇyagandhaḥ; sahasraśākho vimalo vibhāti",
    "GE07mbh_03_u:184.023c": "tasya mūlāt saritaḥ prasravanti; madhūdakaprasravaṇā ramaṇyaḥ",
    "GE07mbh_03_u:184.024a": "śākhāṃ śākhāṃ mahānadyaḥ saṃyānti sikatāsamāḥ",
    "GE07mbh_03_u:184.024c": "dhānāpūpā māṃsaśākāḥ sadā pāyasakardamāḥ",
    "GE07mbh_03_u:184.025a": "yasminn agnimukhā devāḥ sendrāḥ saha marudgaṇaiḥ",
    "GE07mbh_03_u:184.025c": "ījire kratubhiḥ śreṣṭhais tat padaṃ paramaṃ mune",
    "GE07mbh_03_u:185.001": "vaiśaṃpāyana uvāca",
    "GE07mbh_03_u:185.001a": "tataḥ sa pāṇḍavo bhūyo mārkaṇḍeyam uvāca ha",
    "GE07mbh_03_u:185.001c": "kathayasveha caritaṃ manor vaivasvatasya me",
    "GE07mbh_03_u:185.002": "mārkaṇḍeya uvāca",
    "GE07mbh_03_u:185.002a": "vivasvataḥ suto rājan paramarṣiḥ pratāpavān",
    "GE07mbh_03_u:185.002c": "babhūva naraśārdūla prajāpatisamadyutiḥ",
    "GE07mbh_03_u:185.003a": "ojasā tejasā lakṣmyā tapasā ca viśeṣataḥ",
    "GE07mbh_03_u:185.003c": "aticakrāma pitaraṃ manuḥ svaṃ ca pitāmaham",
    "GE07mbh_03_u:185.004a": "ūrdhvabāhur viśālāyāṃ badaryāṃ sa narādhipaḥ",
    "GE07mbh_03_u:185.004c": "ekapādasthitas tīvraṃ cacāra sumahat tapaḥ",
    "GE07mbh_03_u:185.005a": "avākśirās tathā cāpi netrair animiṣair dṛḍham",
    "GE07mbh_03_u:185.005c": "so 'tapyata tapo ghoraṃ varṣāṇām ayutaṃ tadā",
    "GE07mbh_03_u:185.006a": "taṃ kadā cit tapasyantam ārdracīrajaṭādharam",
    "GE07mbh_03_u:185.006c": "vīriṇītīram āgamya matsyo vacanam abravīt",
    "GE07mbh_03_u:185.007a": "bhagavan kṣudramatsyo 'smi balavadbhyo bhayaṃ mama",
    "GE07mbh_03_u:185.007c": "matsyebhyo hi tato māṃ tvaṃ trātum arhasi suvrata",
    "GE07mbh_03_u:185.008a": "durbalaṃ balavanto hi matsyaṃ matsyā viśeṣataḥ",
    "GE07mbh_03_u:185.008c": "bhakṣayanti yathā vṛttir vihitā naḥ sanātanī",
    "GE07mbh_03_u:185.009a": "tasmād bhayaughān mahato majjantaṃ māṃ viśeṣataḥ",
    "GE07mbh_03_u:185.009c": "trātum arhasi kartāsmi kṛte pratikṛtaṃ tava",
    "GE07mbh_03_u:185.010a": "sa matsyavacanaṃ śrutvā kṛpayābhipariplutaḥ",
    "GE07mbh_03_u:185.010c": "manur vaivasvato 'gṛhṇāt taṃ matsyaṃ pāṇinā svayam",
    "GE07mbh_03_u:185.011a": "udakāntam upānīya matsyaṃ vaivasvato manuḥ",
    "GE07mbh_03_u:185.011c": "aliñjare prākṣipat sa",
    "GE07mbh_03_u:185.012a": "sa tatra vavṛdhe rājan matsyaḥ paramasatkṛtaḥ",
    "GE07mbh_03_u:185.012c": "putravac cākarot tasmin manur bhāvaṃ viśeṣataḥ",
    "GE07mbh_03_u:185.013a": "atha kālena mahatā sa matsyaḥ sumahān abhūt",
    "GE07mbh_03_u:185.013c": "aliñjare jale caiva nāsau samabhavat kila",
    "GE07mbh_03_u:185.014a": "atha matsyo manuṃ dṛṣṭvā punar evābhyabhāṣata",
    "GE07mbh_03_u:185.014c": "bhagavan sādhu me 'dyānyat sthānaṃ saṃpratipādaya",
    "GE07mbh_03_u:185.015a": "uddhṛtyāliñjarāt tasmāt tataḥ sa bhagavān muniḥ",
    "GE07mbh_03_u:185.015c": "taṃ matsyam anayad vāpīṃ mahatīṃ sa manus tadā",
    "GE07mbh_03_u:185.016a": "tatra taṃ prākṣipac cāpi manuḥ parapuraṃjaya",
    "GE07mbh_03_u:185.016c": "athāvardhata matsyaḥ sa punar varṣagaṇān bahūn",
    "GE07mbh_03_u:185.017a": "dviyojanāyatā vāpī vistṛtā cāpi yojanam",
    "GE07mbh_03_u:185.017c": "tasyāṃ nāsau samabhavan matsyo rājīvalocana",
    "GE07mbh_03_u:185.017e": "viceṣṭituṃ vā kaunteya matsyo vāpyāṃ viśāṃ pate",
    "GE07mbh_03_u:185.018a": "manuṃ matsyas tato dṛṣṭvā punar evābhyabhāṣata",
    "GE07mbh_03_u:185.018c": "naya māṃ bhagavan sādho samudramahiṣīṃ prabho",
    "GE07mbh_03_u:185.018e": "gaṅgāṃ tatra nivatsyāmi yathā vā tāta manyase",
    "GE07mbh_03_u:185.018f-0916_01": "nideśe hi mayā tubhyaṃ sthātavyam anasūyatā",
    "GE07mbh_03_u:185.018f-0916_02": "vṛddhir hi paramā prāptā tvatkṛte hi mayānagha",
    "GE07mbh_03_u:185.019a": "evam ukto manur matsyam anayad bhagavān vaśī",
    "GE07mbh_03_u:185.019c": "nadīṃ gaṅgāṃ tatra cainaṃ svayaṃ prākṣipad acyutaḥ",
    "GE07mbh_03_u:185.020a": "sa tatra vavṛdhe matsyaḥ kiṃ cit kālam ariṃdama",
    "GE07mbh_03_u:185.020c": "tataḥ punar manuṃ dṛṣṭvā matsyo vacanam abravīt",
    "GE07mbh_03_u:185.021a": "gaṅgāyāṃ hi na śaknomi bṛhattvāc ceṣṭituṃ prabho",
    "GE07mbh_03_u:185.021c": "samudraṃ naya mām āśu prasīda bhagavann iti",
    "GE07mbh_03_u:185.022a": "uddhṛtya gaṅgāsalilāt tato matsyaṃ manuḥ svayam",
    "GE07mbh_03_u:185.022c": "samudram anayat pārtha tatra cainam avāsṛjat",
    "GE07mbh_03_u:185.023a": "sumahān api matsyaḥ san sa manor manasas tadā",
    "GE07mbh_03_u:185.023c": "āsīd yatheṣṭahāryaś ca sparśagandhasukhaś ca vai",
    "GE07mbh_03_u:185.024a": "yadā samudre prakṣiptaḥ sa matsyo manunā tadā",
    "GE07mbh_03_u:185.024c": "tata enam idaṃ vākyaṃ smayamāna ivābravīt",
    "GE07mbh_03_u:185.025a": "bhagavan kṛtā hi me rakṣā tvayā sarvā viśeṣataḥ",
    "GE07mbh_03_u:185.025c": "prāptakālaṃ tu yat kāryaṃ tvayā tac chrūyatāṃ mama",
    "GE07mbh_03_u:185.026a": "acirād bhagavan bhaumam idaṃ sthāvarajaṅgamam",
    "GE07mbh_03_u:185.026c": "sarvam eva mahābhāga pralayaṃ vai gamiṣyati",
    "GE07mbh_03_u:185.027a": "saṃprakṣālanakālo 'yaṃ lokānāṃ samupasthitaḥ",
    "GE07mbh_03_u:185.027c": "tasmāt tvāṃ bodhayāmy adya yat te hitam anuttamam",
    "GE07mbh_03_u:185.028a": "trasānāṃ sthāvarāṇāṃ ca yac ceṅgaṃ yac ca neṅgati",
    "GE07mbh_03_u:185.028c": "tasya sarvasya saṃprāptaḥ kālaḥ paramadāruṇaḥ",
    "GE07mbh_03_u:185.029a": "nauś ca kārayitavyā te dṛḍhā yuktavaṭākarā",
    "GE07mbh_03_u:185.029c": "tatra saptarṣibhiḥ sārdham āruhethā mahāmune",
    "GE07mbh_03_u:185.030a": "bījāni caiva sarvāṇi yathoktāni mayā purā",
    "GE07mbh_03_u:185.030c": "tasyām ārohayer nāvi susaṃguptāni bhāgaśaḥ",
    "GE07mbh_03_u:185.031a": "nausthaś ca māṃ pratīkṣethās tadā munijanapriya",
    "GE07mbh_03_u:185.031c": "āgamiṣyāmy ahaṃ śṛṅgī vijñeyas tena tāpasa",
    "GE07mbh_03_u:185.032a": "evam etat tvayā kāryam āpṛṣṭo 'si vrajāmy aham",
    "GE07mbh_03_u:185.032b-0917_01": "tā na śakyā mahatyo vai āpas tartuṃ mayā vinā",
    "GE07mbh_03_u:185.032c": "nātiśaṅkyam idaṃ cāpi vacanaṃ te mamābhibho",
    "GE07mbh_03_u:185.033a": "evaṃ kariṣya iti taṃ sa matsyaṃ pratyabhāṣata",
    "GE07mbh_03_u:185.033c": "jagmatuś ca yathākāmam anujñāpya parasparam",
    "GE07mbh_03_u:185.034a": "tato manur mahārāja yathoktaṃ matsyakena ha",
    "GE07mbh_03_u:185.034c": "bījāny ādāya sarvāṇi sāgaraṃ pupluve tadā",
    "GE07mbh_03_u:185.034e": "nāvā tu śubhayā vīra mahormiṇam ariṃdama",
    "GE07mbh_03_u:185.035a": "cintayām āsa ca manus taṃ matsyaṃ pṛthivīpate",
    "GE07mbh_03_u:185.035c": "sa ca tac cintitaṃ jñātvā matsyaḥ parapuraṃjaya",
    "GE07mbh_03_u:185.035e": "śṛṅgī tatrājagāmāśu tadā bharatasattama",
    "GE07mbh_03_u:185.036a": "taṃ dṛṣṭvā manujendrendra manur matsyaṃ jalārṇave",
    "GE07mbh_03_u:185.036c": "śṛṅgiṇaṃ taṃ yathoktena rūpeṇādrim ivocchritam",
    "GE07mbh_03_u:185.037a": "vaṭākaramayaṃ pāśam atha matsyasya mūrdhani",
    "GE07mbh_03_u:185.037c": "manur manujaśārdūla tasmiñ śṛṅge nyaveśayat",
    "GE07mbh_03_u:185.038a": "saṃyatas tena pāśena matsyaḥ parapuraṃjaya",
    "GE07mbh_03_u:185.038c": "vegena mahatā nāvaṃ prākarṣal lavaṇāmbhasi",
    "GE07mbh_03_u:185.039a": "sa tatāra tayā nāvā samudraṃ manujeśvara",
    "GE07mbh_03_u:185.039c": "nṛtyamānam ivormībhir garjamānam ivāmbhasā",
    "GE07mbh_03_u:185.040a": "kṣobhyamāṇā mahāvātaiḥ sā naus tasmin mahodadhau",
    "GE07mbh_03_u:185.040c": "ghūrṇate capaleva strī mattā parapuraṃjaya",
    "GE07mbh_03_u:185.041a": "naiva bhūmir na ca diśaḥ pradiśo vā cakāśire",
    "GE07mbh_03_u:185.041c": "sarvam āmbhasam evāsīt khaṃ dyauś ca narapuṃgava",
    "GE07mbh_03_u:185.042a": "evaṃbhūte tadā loke saṃkule bharatarṣabha",
    "GE07mbh_03_u:185.042c": "adṛśyanta saptarṣayo manur matsyaḥ sahaiva ha",
    "GE07mbh_03_u:185.043a": "evaṃ bahūn varṣagaṇāṃs tāṃ nāvaṃ so 'tha matsyakaḥ",
    "GE07mbh_03_u:185.043c": "cakarṣātandrito rājaṃs tasmin salilasaṃcaye",
    "GE07mbh_03_u:185.044a": "tato himavataḥ śṛṅgaṃ yat paraṃ puruṣarṣabha",
    "GE07mbh_03_u:185.044c": "tatrākarṣat tato nāvaṃ sa matsyaḥ kurunandana",
    "GE07mbh_03_u:185.045a": "tato 'bravīt tadā matsyas tān ṛṣīn prahasañ śanaiḥ",
    "GE07mbh_03_u:185.045c": "asmin himavataḥ śṛṅge nāvaṃ badhnīta māciram",
    "GE07mbh_03_u:185.046a": "sā baddhā tatra tais tūrṇam ṛṣibhir bharatarṣabha",
    "GE07mbh_03_u:185.046c": "naur matsyasya vacaḥ śrutvā śṛṅge himavatas tadā",
    "GE07mbh_03_u:185.047a": "tac ca naubandhanaṃ nāma śṛṅgaṃ himavataḥ param",
    "GE07mbh_03_u:185.047c": "khyātam adyāpi kaunteya tad viddhi bharatarṣabha",
    "GE07mbh_03_u:185.048a": "athābravīd animiṣas tān ṛṣīn sahitāṃs tadā",
    "GE07mbh_03_u:185.048c": "ahaṃ prajāpatir brahmā matparaṃ nādhigamyate",
    "GE07mbh_03_u:185.048e": "matsyarūpeṇa yūyaṃ ca mayāsmān mokṣitā bhayāt",
    "GE07mbh_03_u:185.049a": "manunā ca prajāḥ sarvāḥ sadevāsuramānavāḥ",
    "GE07mbh_03_u:185.049c": "sraṣṭavyāḥ sarvalokāś ca yac ceṅgaṃ yac ca neṅgati",
    "GE07mbh_03_u:185.050a": "tapasā cātitīvreṇa pratibhāsya bhaviṣyati",
    "GE07mbh_03_u:185.050c": "matprasādāt prajāsarge na ca mohaṃ gamiṣyati",
    "GE07mbh_03_u:185.051a": "ity uktvā vacanaṃ matsyaḥ kṣaṇenādarśanaṃ gataḥ",
    "GE07mbh_03_u:185.051c": "sraṣṭukāmaḥ prajāś cāpi manur vaivasvataḥ svayam",
    "GE07mbh_03_u:185.051e": "pramūḍho 'bhūt prajāsarge tapas tepe mahat tataḥ",
    "GE07mbh_03_u:185.052a": "tapasā mahatā yuktaḥ so 'tha sraṣṭuṃ pracakrame",
    "GE07mbh_03_u:185.052c": "sarvāḥ prajā manuḥ sākṣād yathāvad bharatarṣabha",
    "GE07mbh_03_u:185.053a": "ity etan mātsyakaṃ nāma purāṇaṃ parikīrtitam",
    "GE07mbh_03_u:185.053c": "ākhyānam idam ākhyātaṃ sarvapāpaharaṃ mayā",
    "GE07mbh_03_u:185.054a": "ya idaṃ śṛṇuyān nityaṃ manoś caritam āditaḥ",
    "GE07mbh_03_u:185.054c": "sa sukhī sarvasiddhārthaḥ svargalokam iyān naraḥ",
    "GE07mbh_03_u:186.001": "vaiśaṃpāyana uvāca",
    "GE07mbh_03_u:186.001a": "tataḥ sa punar evātha mārkaṇḍeyaṃ yaśasvinam",
    "GE07mbh_03_u:186.001c": "papraccha vinayopeto dharmarājo yudhiṣṭhiraḥ",
    "GE07mbh_03_u:186.002a": "naike yugasahasrāntās tvayā dṛṣṭā mahāmune",
    "GE07mbh_03_u:186.002c": "na cāpīha samaḥ kaś cid āyuṣā tava vidyate",
    "GE07mbh_03_u:186.002e": "varjayitvā mahātmānaṃ brāhmaṇaṃ parameṣṭhinam",
    "GE07mbh_03_u:186.002f-0918_01": "na te 'sti sadṛśaḥ kaś cid āyuṣā brahmavittama",
    "GE07mbh_03_u:186.003a": "anantarikṣe loke 'smin devadānavavarjite",
    "GE07mbh_03_u:186.003c": "tvam eva pralaye vipra brahmāṇam upatiṣṭhasi",
    "GE07mbh_03_u:186.004a": "pralaye cāpi nirvṛtte prabuddhe ca pitāmahe",
    "GE07mbh_03_u:186.004c": "tvam eva sṛjyamānāni bhūtānīha prapaśyasi",
    "GE07mbh_03_u:186.005a": "caturvidhāni viprarṣe yathāvat parameṣṭhinā",
    "GE07mbh_03_u:186.005c": "vāyubhūtā diśaḥ kṛtvā vikṣipyāpas tatas tataḥ",
    "GE07mbh_03_u:186.006a": "tvayā lokaguruḥ sākṣāt sarvalokapitāmahaḥ",
    "GE07mbh_03_u:186.006c": "ārādhito dvijaśreṣṭha tatpareṇa samādhinā",
    "GE07mbh_03_u:186.006d-0919_01": "svapramāṇam atho vipra tvayā kṛtam anekaśaḥ",
    "GE07mbh_03_u:186.006d-0919_02": "ghoreṇāviśya tapasā vedhaso nirjitās tvayā",
    "GE07mbh_03_u:186.006d-0919_03": "nārāyaṇāṅkaprakhyas tvaṃ sāṃparāye 'tipaṭhyase",
    "GE07mbh_03_u:186.006d-0919_04": "bhagavān ekaśaḥ kṛtvā tvayā viṣṇoś ca viśvakṛt",
    "GE07mbh_03_u:186.006d-0919_05": "karṇikoddharaṇaṃ divyaṃ brahmaṇaḥ kāmarūpiṇaḥ",
    "GE07mbh_03_u:186.006d-0919_06": "ratnālaṃkārayogābhyāṃ dṛgbhyāṃ dṛṣṭas tvayā purā",
    "GE07mbh_03_u:186.007a": "tasmāt sarvāntako mṛtyur jarā vā dehanāśinī",
    "GE07mbh_03_u:186.007c": "na tvā viśati viprarṣe prasādāt parameṣṭhinaḥ",
    "GE07mbh_03_u:186.008a": "yadā naiva ravir nāgnir na vāyur na ca candramāḥ",
    "GE07mbh_03_u:186.008c": "naivāntarikṣaṃ naivorvī śeṣaṃ bhavati kiṃ cana",
    "GE07mbh_03_u:186.009a": "tasminn ekārṇave loke naṣṭe sthāvarajaṅgame",
    "GE07mbh_03_u:186.009c": "naṣṭe devāsuragaṇe",
    "GE07mbh_03_u:186.010a": "śayānam amitātmānaṃ padme padmaniketanam",
    "GE07mbh_03_u:186.010c": "tvam ekaḥ sarvabhūteśaṃ brahmāṇam upatiṣṭhasi",
    "GE07mbh_03_u:186.011a": "etat pratyakṣataḥ sarvaṃ pūrvavṛttaṃ dvijottama",
    "GE07mbh_03_u:186.011c": "tasmād icchāmahe śrotuṃ sarvahetvātmikāṃ kathām",
    "GE07mbh_03_u:186.012a": "anubhūtaṃ hi bahuśas tvayaikena dvijottama",
    "GE07mbh_03_u:186.012c": "na te 'sty aviditaṃ kiṃ cit sarvalokeṣu nityadā",
    "GE07mbh_03_u:186.013": "mārkaṇḍeya uvāca",
    "GE07mbh_03_u:186.013a": "hanta te kathayiṣyāmi namaskṛtvā svayambhuve",
    "GE07mbh_03_u:186.013c": "puruṣāya purāṇāya śāśvatāyāvyayāya ca",
    "GE07mbh_03_u:186.013d-0920_01": "avyaktāya susūkṣmāya nirguṇāya guṇātmane",
    "GE07mbh_03_u:186.014a": "ya eṣa pṛthudīrghākṣaḥ pītavāsā janārdanaḥ",
    "GE07mbh_03_u:186.014c": "eṣa kartā vikartā ca sarvabhāvanabhūtakṛt",
    "GE07mbh_03_u:186.015a": "acintyaṃ mahad āścaryaṃ pavitram api cottamam",
    "GE07mbh_03_u:186.015c": "anādinidhanaṃ bhūtaṃ viśvam akṣayam avyayam",
    "GE07mbh_03_u:186.016a": "eṣa kartā na kriyate kāraṇaṃ cāpi pauruṣe",
    "GE07mbh_03_u:186.016c": "yo hy enaṃ puruṣaṃ vetti devā api na taṃ viduḥ",
    "GE07mbh_03_u:186.017a": "sarvam āścaryam evaitan nirvṛttaṃ rājasattama",
    "GE07mbh_03_u:186.017c": "ādito manujavyāghra kṛtsnasya jagataḥ kṣaye",
    "GE07mbh_03_u:186.018a": "catvāry āhuḥ sahasrāṇi varṣāṇāṃ tat kṛtaṃ yugam",
    "GE07mbh_03_u:186.018c": "tasya tāvac chatī saṃdhyā saṃdhyāṃśaś ca tataḥ param",
    "GE07mbh_03_u:186.019a": "trīṇi varṣasahasrāṇi tretāyugam ihocyate",
    "GE07mbh_03_u:186.019c": "tasya tāvac chatī saṃdhyā saṃdhyāṃśaś ca tataḥ param",
    "GE07mbh_03_u:186.020a": "tathā varṣasahasre dve dvāparaṃ parimāṇataḥ",
    "GE07mbh_03_u:186.020c": "tasyāpi dviśatī saṃdhyā saṃdhyāṃśaś ca tataḥ param",
    "GE07mbh_03_u:186.021a": "sahasram ekaṃ varṣāṇāṃ tataḥ kaliyugaṃ smṛtam",
    "GE07mbh_03_u:186.021c": "tasya varṣaśataṃ saṃdhyā saṃdhyāṃśaś ca tataḥ param",
    "GE07mbh_03_u:186.021e": "saṃdhyāsaṃdhyāṃśayos tulyaṃ pramāṇam upadhāraya",
    "GE07mbh_03_u:186.022a": "kṣīṇe kaliyuge caiva pravartati kṛtaṃ yugam",
    "GE07mbh_03_u:186.022c": "eṣā dvādaśasāhasrī yugākhyā parikīrtitā",
    "GE07mbh_03_u:186.023a": "etat sahasraparyantam aho brāhmam udāhṛtam",
    "GE07mbh_03_u:186.023c": "viśvaṃ hi brahmabhavane sarvaśaḥ parivartate",
    "GE07mbh_03_u:186.023e": "lokānāṃ manujavyāghra pralayaṃ taṃ vidur budhāḥ",
    "GE07mbh_03_u:186.024a": "alpāvaśiṣṭe tu tadā yugānte bharatarṣabha",
    "GE07mbh_03_u:186.024c": "sahasrānte narāḥ sarve prāyaśo 'nṛtavādinaḥ",
    "GE07mbh_03_u:186.025a": "yajñapratinidhiḥ pārtha dānapratinidhis tathā",
    "GE07mbh_03_u:186.025c": "vratapratinidhiś caiva tasmin kāle pravartate",
    "GE07mbh_03_u:186.026a": "brāhmaṇāḥ śūdrakarmāṇas tathā śūdrā dhanārjakāḥ",
    "GE07mbh_03_u:186.026c": "kṣatradharmeṇa vāpy atra vartayanti gate yuge",
    "GE07mbh_03_u:186.027a": "nivṛttayajñasvādhyāyāḥ piṇḍodakavivarjitāḥ",
    "GE07mbh_03_u:186.027c": "brāhmaṇāḥ sarvabhakṣāś ca bhaviṣyanti kalau yuge",
    "GE07mbh_03_u:186.028a": "ajapā brāhmaṇās tāta śūdrā japaparāyaṇāḥ",
    "GE07mbh_03_u:186.028c": "viparīte tadā loke pūrvarūpaṃ kṣayasya tat",
    "GE07mbh_03_u:186.029a": "bahavo mleccharājānaḥ pṛthivyāṃ manujādhipa",
    "GE07mbh_03_u:186.029c": "mithyānuśāsinaḥ pāpā mṛṣāvādaparāyaṇāḥ",
    "GE07mbh_03_u:186.030a": "āndhrāḥ śakāḥ pulindāś ca yavanāś ca narādhipāḥ",
    "GE07mbh_03_u:186.030c": "kāmbojā aurṇikāḥ śūdrās tathābhīrā narottama",
    "GE07mbh_03_u:186.030d-0921_01": "yugānte manujavyāghra tathākārāś ca bhārata",
    "GE07mbh_03_u:186.031a": "na tadā brāhmaṇaḥ kaś cit svadharmam upajīvati",
    "GE07mbh_03_u:186.031c": "kṣatriyā api vaiśyāś ca vikarmasthā narādhipa",
    "GE07mbh_03_u:186.032a": "alpāyuṣaḥ svalpabalā alpatejaḥparākramāḥ",
    "GE07mbh_03_u:186.032c": "alpadehālpasārāś ca tathā satyālpabhāṣiṇaḥ",
    "GE07mbh_03_u:186.033a": "bahuśūnyā janapadā mṛgavyālāvṛtā diśaḥ",
    "GE07mbh_03_u:186.033c": "yugānte samanuprāpte vṛthā ca brahmacāriṇaḥ",
    "GE07mbh_03_u:186.033e": "bhovādinas tathā śūdrā brāhmaṇāś cāryavādinaḥ",
    "GE07mbh_03_u:186.034a": "yugānte manujavyāghra bhavanti bahujantavaḥ",
    "GE07mbh_03_u:186.034c": "na tathā ghrāṇayuktāś ca sarvagandhā viśāṃ pate",
    "GE07mbh_03_u:186.034e": "rasāś ca manujavyāghra na tathā svāduyoginaḥ",
    "GE07mbh_03_u:186.035a": "bahuprajā hrasvadehāḥ śīlācāravivarjitāḥ",
    "GE07mbh_03_u:186.035c": "mukhebhagāḥ striyo rājan bhaviṣyanti yugakṣaye",
    "GE07mbh_03_u:186.036a": "aṭṭaśūlā janapadāḥ śivaśūlāś catuṣpathāḥ",
    "GE07mbh_03_u:186.036c": "keśaśūlāḥ striyo rājan bhaviṣyanti yugakṣaye",
    "GE07mbh_03_u:186.036d-0922_01": "aṭṭam annam iti prāhuḥ śūlaṃ vikrayam ucyate",
    "GE07mbh_03_u:186.036d-0922_02": "vedaḥ śivam iti proktaṃ brāhmaṇāś ca catuṣpathāḥ",
    "GE07mbh_03_u:186.036d-0922_03": "keśo bhaga iti proktas taṃ vikrīyaiva bhuñjate",
    "GE07mbh_03_u:186.037a": "alpakṣīrās tathā gāvo bhaviṣyanti janādhipa",
    "GE07mbh_03_u:186.037c": "alpapuṣpaphalāś cāpi pādapā bahuvāyasāḥ",
    "GE07mbh_03_u:186.038a": "brahmavadhyāvaliptānāṃ tathā mithyābhiśaṃsinām",
    "GE07mbh_03_u:186.038c": "nṛpāṇāṃ pṛthivīpāla pratigṛhṇanti vai dvijāḥ",
    "GE07mbh_03_u:186.039a": "lobhamohaparītāś ca",
    "GE07mbh_03_u:186.039c": "bhikṣārthaṃ pṛthivīpāla cañcūryante dvijair diśaḥ",
    "GE07mbh_03_u:186.040a": "karabhārabhayāt puṃso gṛhasthāḥ parimoṣakāḥ",
    "GE07mbh_03_u:186.040c": "municchadmākṛticchannā vāṇijyam upajīvate",
    "GE07mbh_03_u:186.041a": "mithyā ca nakharomāṇi dhārayanti narās tadā",
    "GE07mbh_03_u:186.041c": "arthalobhān naravyāghra vṛthā ca brahmacāriṇaḥ",
    "GE07mbh_03_u:186.042a": "āśrameṣu vṛthācārāḥ pānapā gurutalpagāḥ",
    "GE07mbh_03_u:186.042c": "aihalaukikam īhante māṃsaśoṇitavardhanam",
    "GE07mbh_03_u:186.042d-0923_01": "pāralaukikakāryeṣu pramattā bhṛśanāstikāḥ",
    "GE07mbh_03_u:186.043a": "bahupāṣaṇḍasaṃkīrṇāḥ parānnaguṇavādinaḥ",
    "GE07mbh_03_u:186.043c": "āśramā manujavyāghra na bhavanti yugakṣaye",
    "GE07mbh_03_u:186.044a": "yathartuvarṣī bhagavān na tathā pākaśāsanaḥ",
    "GE07mbh_03_u:186.044c": "na tadā sarvabījāni samyag rohanti bhārata",
    "GE07mbh_03_u:186.044d-0924_01": "hiṃsābhirāmaś ca janas tathā saṃpadyate 'śuciḥ",
    "GE07mbh_03_u:186.044e": "adharmaphalam atyarthaṃ tadā bhavati cānagha",
    "GE07mbh_03_u:186.044f-0925_01": "phalaṃ dharmasya rājendra sarvatra parihīyate",
    "GE07mbh_03_u:186.045a": "tathā ca pṛthivīpāla yo bhaved dharmasaṃyutaḥ",
    "GE07mbh_03_u:186.045c": "alpāyuḥ sa hi mantavyo na hi dharmo 'sti kaś cana",
    "GE07mbh_03_u:186.046a": "bhūyiṣṭhaṃ kūṭamānaiś ca paṇyaṃ vikrīṇate janāḥ",
    "GE07mbh_03_u:186.046c": "vaṇijaś ca naravyāghra bahumāyā bhavanty uta",
    "GE07mbh_03_u:186.047a": "dharmiṣṭhāḥ parihīyante pāpīyān vardhate janaḥ",
    "GE07mbh_03_u:186.047c": "dharmasya balahāniḥ syād adharmaś ca balī tathā",
    "GE07mbh_03_u:186.048a": "alpāyuṣo daridrāś ca dharmiṣṭhā mānavās tadā",
    "GE07mbh_03_u:186.048c": "dīrghāyuṣaḥ samṛddhāś ca vidharmāṇo yugakṣaye",
    "GE07mbh_03_u:186.048d-0926_01": "nagarāṇāṃ vihāreṣu vidharmāṇo yugakṣaye",
    "GE07mbh_03_u:186.049a": "adharmiṣṭhair upāyaiś ca prajā vyavaharanty uta",
    "GE07mbh_03_u:186.049c": "saṃcayenāpi cālpena bhavanty āḍhyā madānvitāḥ",
    "GE07mbh_03_u:186.050a": "dhanaṃ viśvāsato nyastaṃ mitho bhūyiṣṭhaśo narāḥ",
    "GE07mbh_03_u:186.050c": "hartuṃ vyavasitā rājan māyācārasamanvitāḥ",
    "GE07mbh_03_u:186.050d-0927_01": "naitad astīti manujā vartanti nirapatrapāḥ",
    "GE07mbh_03_u:186.051a": "puruṣādāni sattvāni pakṣiṇo 'tha mṛgās tathā",
    "GE07mbh_03_u:186.051c": "nagarāṇāṃ vihāreṣu caityeṣv api ca śerate",
    "GE07mbh_03_u:186.052a": "saptavarṣāṣṭavarṣāś ca striyo garbhadharā nṛpa",
    "GE07mbh_03_u:186.052c": "daśadvādaśavarṣāṇāṃ puṃsāṃ putraḥ prajāyate",
    "GE07mbh_03_u:186.053a": "bhavanti ṣoḍaśe varṣe narāḥ palitinas tathā",
    "GE07mbh_03_u:186.053c": "āyuḥkṣayo manuṣyāṇāṃ kṣipram eva prapadyate",
    "GE07mbh_03_u:186.054a": "kṣīṇe yuge mahārāja taruṇā vṛddhaśīlinaḥ",
    "GE07mbh_03_u:186.054c": "taruṇānāṃ ca yac chīlaṃ tad vṛddheṣu prajāyate",
    "GE07mbh_03_u:186.055a": "viparītās tadā nāryo vañcayitvā rahaḥ patīn",
    "GE07mbh_03_u:186.055c": "vyuccaranty api duḥśīlā dāsaiḥ paśubhir eva ca",
    "GE07mbh_03_u:186.055d-0928_01": "vīrapatnyas tathā nāryaḥ saṃśrayanti narān nṛpa",
    "GE07mbh_03_u:186.055d-0928_02": "bhartāram api jīvantam anyān vyabhicaranty uta",
    "GE07mbh_03_u:186.056a": "tasmin yugasahasrānte saṃprāpte cāyuṣaḥ kṣaye",
    "GE07mbh_03_u:186.056c": "anāvṛṣṭir mahārāja jāyate bahuvārṣikī",
    "GE07mbh_03_u:186.057a": "tatas tāny alpasārāṇi sattvāni kṣudhitāni ca",
    "GE07mbh_03_u:186.057c": "pralayaṃ yānti bhūyiṣṭhaṃ pṛthivyāṃ pṛthivīpate",
    "GE07mbh_03_u:186.058a": "tato dinakarair dīptaiḥ saptabhir manujādhipa",
    "GE07mbh_03_u:186.058c": "pīyate salilaṃ sarvaṃ samudreṣu saritsu ca",
    "GE07mbh_03_u:186.059a": "yac ca kāṣṭhaṃ tṛṇaṃ cāpi śuṣkaṃ cārdraṃ ca bhārata",
    "GE07mbh_03_u:186.059c": "sarvaṃ tad bhasmasād bhūtaṃ dṛśyate bharatarṣabha",
    "GE07mbh_03_u:186.060a": "tataḥ saṃvartako vahnir vāyunā saha bhārata",
    "GE07mbh_03_u:186.060c": "lokam āviśate pūrvam ādityair upaśoṣitam",
    "GE07mbh_03_u:186.061a": "tataḥ sa pṛthivīṃ bhittvā samāviśya rasātalam",
    "GE07mbh_03_u:186.061c": "devadānavayakṣāṇāṃ bhayaṃ janayate mahat",
    "GE07mbh_03_u:186.062a": "nirdahan nāgalokaṃ ca yac ca kiṃ cit kṣitāv iha",
    "GE07mbh_03_u:186.062c": "adhastāt pṛthivīpāla sarvaṃ nāśayate kṣaṇāt",
    "GE07mbh_03_u:186.063a": "tato yojanaviṃśānāṃ sahasrāṇi śatāni ca",
    "GE07mbh_03_u:186.063c": "nirdahaty aśivo vāyuḥ sa ca saṃvartako 'nalaḥ",
    "GE07mbh_03_u:186.064a": "sadevāsuragandharvaṃ sayakṣoragarākṣasam",
    "GE07mbh_03_u:186.064c": "tato dahati dīptaḥ sa sarvam eva jagad vibhuḥ",
    "GE07mbh_03_u:186.065a": "tato gajakulaprakhyās taḍinmālāvibhūṣitāḥ",
    "GE07mbh_03_u:186.065c": "uttiṣṭhanti mahāmeghā nabhasy adbhutadarśanāḥ",
    "GE07mbh_03_u:186.066a": "ke cin nīlotpalaśyāmāḥ ke cit kumudasaṃnibhāḥ",
    "GE07mbh_03_u:186.066b-0929_01": "kāraṇḍakanibhāḥ ke cit ke cid iṅgulikaprabhāḥ",
    "GE07mbh_03_u:186.066c": "ke cit kiñjalkasaṃkāśāḥ ke cit pītāḥ payodharāḥ",
    "GE07mbh_03_u:186.067a": "ke cid dhāridrasaṃkāśāḥ kākāṇḍakanibhās tathā",
    "GE07mbh_03_u:186.067b-0930_01": "ke cid dāridryasaṃkāśāḥ ke cit pītāḥ payodharāḥ",
    "GE07mbh_03_u:186.067c": "ke cit kamalapatrābhāḥ ke cid dhiṅgulakaprabhāḥ",
    "GE07mbh_03_u:186.068a": "ke cit puravarākārāḥ ke cid gajakulopamāḥ",
    "GE07mbh_03_u:186.068c": "ke cid añjanasaṃkāśāḥ ke cin makarasaṃsthitāḥ",
    "GE07mbh_03_u:186.068e": "vidyunmālāpinaddhāṅgāḥ samuttiṣṭhanti vai ghanāḥ",
    "GE07mbh_03_u:186.069a": "ghorarūpā mahārāja ghorasvananināditāḥ",
    "GE07mbh_03_u:186.069c": "tato jaladharāḥ sarve vyāpnuvanti nabhastalam",
    "GE07mbh_03_u:186.069d-0931_01": "garjantaḥ pṛthivīpāla pṛthivīdharasaṃnibhāḥ",
    "GE07mbh_03_u:186.070a": "tair iyaṃ pṛthivī sarvā saparvatavanākarā",
    "GE07mbh_03_u:186.070c": "āpūryate mahārāja salilaughapariplutā",
    "GE07mbh_03_u:186.071a": "tatas te jaladā ghorā rāviṇaḥ puruṣarṣabha",
    "GE07mbh_03_u:186.071c": "sarvataḥ plāvayanty āśu coditāḥ parameṣṭhinā",
    "GE07mbh_03_u:186.072a": "varṣamāṇā mahat toyaṃ pūrayanto vasuṃdharām",
    "GE07mbh_03_u:186.072c": "sughoram aśivaṃ raudraṃ nāśayanti ca pāvakam",
    "GE07mbh_03_u:186.073a": "tato dvādaśa varṣāṇi payodās ta upaplave",
    "GE07mbh_03_u:186.073c": "dhārābhiḥ pūrayanto vai codyamānā mahātmanā",
    "GE07mbh_03_u:186.074a": "tataḥ samudraḥ svāṃ velām atikrāmati bhārata",
    "GE07mbh_03_u:186.074c": "parvatāś ca viśīryante mahī cāpi viśīryate",
    "GE07mbh_03_u:186.075a": "sarvataḥ sahasā bhrāntās te payodā nabhastalam",
    "GE07mbh_03_u:186.075c": "saṃveṣṭayitvā naśyanti vāyuvegaparāhatāḥ",
    "GE07mbh_03_u:186.076a": "tatas taṃ mārutaṃ ghoraṃ svayambhūr manujādhipa",
    "GE07mbh_03_u:186.076c": "ādipadmālayo devaḥ pītvā svapiti bhārata",
    "GE07mbh_03_u:186.077a": "tasminn ekārṇave ghore naṣṭe sthāvarajaṅgame",
    "GE07mbh_03_u:186.077c": "naṣṭe devāsuragaṇe yakṣarākṣasavarjite",
    "GE07mbh_03_u:186.078a": "nirmanuṣye mahīpāla niḥśvāpadamahīruhe",
    "GE07mbh_03_u:186.078c": "anantarikṣe loke 'smin bhramāmy eko 'ham ādṛtaḥ",
    "GE07mbh_03_u:186.079a": "ekārṇave jale ghore vicaran pārthivottama",
    "GE07mbh_03_u:186.079c": "apaśyan sarvabhūtāni vaiklavyam agamaṃ param",
    "GE07mbh_03_u:186.080a": "tataḥ sudīrghaṃ gatvā tu plavamāno narādhipa",
    "GE07mbh_03_u:186.080c": "śrāntaḥ kva cin na śaraṇaṃ labhāmy aham atandritaḥ",
    "GE07mbh_03_u:186.081a": "tataḥ kadā cit paśyāmi tasmin salilasaṃplave",
    "GE07mbh_03_u:186.081c": "nyagrodhaṃ sumahāntaṃ vai viśālaṃ pṛthivīpate",
    "GE07mbh_03_u:186.082a": "śākhāyāṃ tasya vṛkṣasya vistīrṇāyāṃ narādhipa",
    "GE07mbh_03_u:186.082c": "paryaṅke pṛthivīpāla divyāstaraṇasaṃstṛte",
    "GE07mbh_03_u:186.083a": "upaviṣṭaṃ mahārāja pūrṇendusadṛśānanam",
    "GE07mbh_03_u:186.083c": "phullapadmaviśālākṣaṃ bālaṃ paśyāmi bhārata",
    "GE07mbh_03_u:186.084a": "tato me pṛthivīpāla vismayaḥ sumahān abhūt",
    "GE07mbh_03_u:186.084c": "kathaṃ tv ayaṃ śiśuḥ śete loke nāśam upāgate",
    "GE07mbh_03_u:186.085a": "tapasā cintayaṃś cāpi taṃ śiśuṃ nopalakṣaye",
    "GE07mbh_03_u:186.085c": "bhūtaṃ bhavyaṃ bhaviṣyac ca jānann api narādhipa",
    "GE07mbh_03_u:186.086a": "atasīpuṣpavarṇābhaḥ śrīvatsakṛtalakṣaṇaḥ",
    "GE07mbh_03_u:186.086c": "sākṣāl lakṣmyā ivāvāsaḥ sa tadā pratibhāti me",
    "GE07mbh_03_u:186.087a": "tato mām abravīd bālaḥ sa padmanibhalocanaḥ",
    "GE07mbh_03_u:186.087c": "śrīvatsadhārī dyutimān vākyaṃ śrutisukhāvaham",
    "GE07mbh_03_u:186.088a": "jānāmi tvā pariśrāntaṃ tāta viśrāmakāṅkṣiṇam",
    "GE07mbh_03_u:186.088c": "mārkaṇḍeya ihāssva tvaṃ yāvad icchasi bhārgava",
    "GE07mbh_03_u:186.089a": "abhyantaraṃ śarīraṃ me praviśya munisattama",
    "GE07mbh_03_u:186.089c": "āssva bho vihito vāsaḥ prasādas te kṛto mayā",
    "GE07mbh_03_u:186.090a": "tato bālena tenaivam uktasyāsīt tadā mama",
    "GE07mbh_03_u:186.090c": "nirvedo jīvite dīrghe manuṣyatve ca bhārata",
    "GE07mbh_03_u:186.091a": "tato bālena tenāsyaṃ sahasā vivṛtaṃ kṛtam",
    "GE07mbh_03_u:186.091c": "tasyāham avaśo vaktraṃ daivayogāt praveśitaḥ",
    "GE07mbh_03_u:186.092a": "tataḥ praviṣṭas tatkukṣiṃ sahasā manujādhipa",
    "GE07mbh_03_u:186.092c": "sarāṣṭranagarākīrṇāṃ kṛtsnāṃ paśyāmi medinīm",
    "GE07mbh_03_u:186.093a": "gaṅgāṃ śatadruṃ sītāṃ ca yamunām atha kauśikīm",
    "GE07mbh_03_u:186.093c": "carmaṇvatīṃ vetravatīṃ candrabhāgāṃ sarasvatīm",
    "GE07mbh_03_u:186.094a": "sindhuṃ caiva vipāśāṃ ca nadīṃ godāvarīm api",
    "GE07mbh_03_u:186.094c": "vasvokasārāṃ nalinīṃ narmadāṃ caiva bhārata",
    "GE07mbh_03_u:186.095a": "nadīṃ tāmrāṃ ca veṇṇāṃ ca puṇyatoyāṃ śubhāvahām",
    "GE07mbh_03_u:186.095c": "suveṇāṃ kṛṣṇaveṇāṃ ca irāmāṃ ca mahānadīm",
    "GE07mbh_03_u:186.095d-0932_01": "vitastāṃ ca mahārāja kāverīṃ ca mahānadīm",
    "GE07mbh_03_u:186.095e": "śoṇaṃ ca puruṣavyāghra viśalyāṃ kampunām api",
    "GE07mbh_03_u:186.096a": "etāś cānyāś ca nadyo 'haṃ pṛthivyāṃ yā narottama",
    "GE07mbh_03_u:186.096c": "parikrāman prapaśyāmi tasya kukṣau mahātmanaḥ",
    "GE07mbh_03_u:186.097a": "tataḥ samudraṃ paśyāmi",
    "GE07mbh_03_u:186.097c": "ratnākaram amitraghna nidhānaṃ payaso mahat",
    "GE07mbh_03_u:186.098a": "tataḥ paśyāmi gaganaṃ",
    "GE07mbh_03_u:186.098c": "jājvalyamānaṃ tejobhiḥ pāvakārkasamaprabhaiḥ",
    "GE07mbh_03_u:186.098e": "paśyāmi ca mahīṃ rājan kānanair upaśobhitām",
    "GE07mbh_03_u:186.098f-0933_01": "saparvatavanadvīpāṃ nimagnāśatasaṃkulām",
    "GE07mbh_03_u:186.099a": "yajante hi tadā rājan brāhmaṇā bahubhiḥ savaiḥ",
    "GE07mbh_03_u:186.099c": "kṣatriyāś ca pravartante sarvavarṇānurañjane",
    "GE07mbh_03_u:186.100a": "vaiśyāḥ kṛṣiṃ yathānyāyaṃ kārayanti narādhipa",
    "GE07mbh_03_u:186.100c": "śuśrūṣāyāṃ ca niratā dvijānāṃ vṛṣalās tathā",
    "GE07mbh_03_u:186.101a": "tataḥ paripatan rājaṃs tasya kukṣau mahātmanaḥ",
    "GE07mbh_03_u:186.101c": "himavantaṃ ca paśyāmi hemakūṭaṃ ca parvatam",
    "GE07mbh_03_u:186.102a": "niṣadhaṃ cāpi paśyāmi śvetaṃ ca rajatācitam",
    "GE07mbh_03_u:186.102a-0933a_01": "**** **** pāriyātraṃ ca parvatam",
    "GE07mbh_03_u:186.102a-0933a_02": "naiṣadhaṃ cāpi paśyāmi",
    "GE07mbh_03_u:186.102c": "paśyāmi ca mahīpāla parvataṃ gandhamādanam",
    "GE07mbh_03_u:186.103a": "mandaraṃ manujavyāghra nīlaṃ cāpi mahāgirim",
    "GE07mbh_03_u:186.103c": "paśyāmi ca mahārāja meruṃ kanakaparvatam",
    "GE07mbh_03_u:186.104a": "mahendraṃ caiva paśyāmi vindhyaṃ ca girim uttamam",
    "GE07mbh_03_u:186.104c": "malayaṃ cāpi paśyāmi pāriyātraṃ ca parvatam",
    "GE07mbh_03_u:186.105a": "ete cānye ca bahavo yāvantaḥ pṛthivīdharāḥ",
    "GE07mbh_03_u:186.105c": "tasyodare mayā dṛṣṭāḥ sarvaratnavibhūṣitāḥ",
    "GE07mbh_03_u:186.106a": "siṃhān vyāghrān varāhāṃś ca nāgāṃś ca manujādhipa",
    "GE07mbh_03_u:186.106c": "pṛthivyāṃ yāni cānyāni sattvāni jagatīpate",
    "GE07mbh_03_u:186.106e": "tāni sarvāṇy ahaṃ tatra paśyan paryacaraṃ tadā",
    "GE07mbh_03_u:186.107a": "kukṣau tasya naravyāghra praviṣṭaḥ saṃcaran diśaḥ",
    "GE07mbh_03_u:186.107c": "śakrādīṃś cāpi paśyāmi kṛtsnān devagaṇāṃs tathā",
    "GE07mbh_03_u:186.107d-0934_01": "sādhyān rudrāṃs tathādityān guhyakān pitaras tathā",
    "GE07mbh_03_u:186.107d-0934_02": "sarpān nāgān suparṇāṃś ca vasūn apy aśvināv api",
    "GE07mbh_03_u:186.108a": "gandharvāpsaraso yakṣān ṛṣīṃś caiva mahīpate",
    "GE07mbh_03_u:186.108c": "daityadānavasaṃghāṃś ca kāleyāṃś ca narādhipa",
    "GE07mbh_03_u:186.108e": "siṃhikātanayāṃś cāpi ye cānye suraśatravaḥ",
    "GE07mbh_03_u:186.109a": "yac ca kiṃ cin mayā loke dṛṣṭaṃ sthāvarajaṅgamam",
    "GE07mbh_03_u:186.109c": "tad apaśyam ahaṃ sarvaṃ tasya kukṣau mahātmanaḥ",
    "GE07mbh_03_u:186.109e": "phalāhāraḥ pravicaran kṛtsnaṃ jagad idaṃ tadā",
    "GE07mbh_03_u:186.110a": "antaḥ śarīre tasyāhaṃ varṣāṇām adhikaṃ śatam",
    "GE07mbh_03_u:186.110c": "na ca paśyāmi tasyāham antaṃ dehasya kutra cit",
    "GE07mbh_03_u:186.111a": "satataṃ dhāvamānaś ca cintayāno viśāṃ pate",
    "GE07mbh_03_u:186.111b-0935_01": "bhramaṃs tatra mahīpāla yadā varṣagaṇān bahūn",
    "GE07mbh_03_u:186.111c": "āsādayāmi naivāntaṃ tasya rājan mahātmanaḥ",
    "GE07mbh_03_u:186.112a": "tatas tam eva śaraṇaṃ gato 'smi vidhivat tadā",
    "GE07mbh_03_u:186.112c": "vareṇyaṃ varadaṃ devaṃ manasā karmaṇaiva ca",
    "GE07mbh_03_u:186.113a": "tato 'haṃ sahasā rājan vāyuvegena niḥsṛtaḥ",
    "GE07mbh_03_u:186.113c": "mahātmano mukhāt tasya vivṛtāt puruṣottama",
    "GE07mbh_03_u:186.114a": "tatas tasyaiva śākhāyāṃ nyagrodhasya viśāṃ pate",
    "GE07mbh_03_u:186.114c": "āste manujaśārdūla kṛtsnam ādāya vai jagat",
    "GE07mbh_03_u:186.115a": "tenaiva bālaveṣeṇa śrīvatsakṛtalakṣaṇam",
    "GE07mbh_03_u:186.115c": "āsīnaṃ taṃ naravyāghra paśyāmy amitatejasam",
    "GE07mbh_03_u:186.116a": "tato mām abravīd vīra sa bālaḥ prahasann iva",
    "GE07mbh_03_u:186.116c": "śrīvatsadhārī dyutimān pītavāsā mahādyutiḥ",
    "GE07mbh_03_u:186.117a": "apīdānīṃ śarīre 'smin māmake munisattama",
    "GE07mbh_03_u:186.117c": "uṣitas tvaṃ suviśrānto mārkaṇḍeya bravīhi me",
    "GE07mbh_03_u:186.118a": "muhūrtād atha me dṛṣṭiḥ prādurbhūtā punar navā",
    "GE07mbh_03_u:186.118b-0936_01": "taṃ dṛṣṭvā devadeveśaṃ munir vacanam abruvam",
    "GE07mbh_03_u:186.118c": "yayā nirmuktam ātmānam apaśyaṃ labdhacetasam",
    "GE07mbh_03_u:186.119a": "tasya tāmratalau tāta caraṇau supratiṣṭhitau",
    "GE07mbh_03_u:186.119c": "sujātau mṛduraktābhir aṅgulībhir alaṃkṛtau",
    "GE07mbh_03_u:186.120a": "prayatena mayā mūrdhnā gṛhītvā hy abhivanditau",
    "GE07mbh_03_u:186.120c": "dṛṣṭvāparimitaṃ tasya prabhāvam amitaujasaḥ",
    "GE07mbh_03_u:186.121a": "vinayenāñjaliṃ kṛtvā prayatnenopagamya ca",
    "GE07mbh_03_u:186.121c": "dṛṣṭo mayā sa bhūtātmā devaḥ kamalalocanaḥ",
    "GE07mbh_03_u:186.122a": "tam ahaṃ prāñjalir bhūtvā namaskṛtyedam abruvam",
    "GE07mbh_03_u:186.122c": "jñātum icchāmi deva tvāṃ māyāṃ cemāṃ tavottamām",
    "GE07mbh_03_u:186.123a": "āsyenānupraviṣṭo 'haṃ śarīraṃ bhagavaṃs tava",
    "GE07mbh_03_u:186.123c": "dṛṣṭavān akhilāṃl lokān samastāñ jaṭhare tava",
    "GE07mbh_03_u:186.124a": "tava deva śarīrasthā devadānavarākṣasāḥ",
    "GE07mbh_03_u:186.124c": "yakṣagandharvanāgāś ca jagat sthāvarajaṅgamam",
    "GE07mbh_03_u:186.125a": "tvatprasādāc ca me deva smṛtir na parihīyate",
    "GE07mbh_03_u:186.125c": "drutam antaḥ śarīre te satataṃ paridhāvataḥ",
    "GE07mbh_03_u:186.125d-0937_01": "nirgato 'ham akāmas tu icchayā te mahāprabho",
    "GE07mbh_03_u:186.126a": "icchāmi puṇḍarīkākṣa jñātuṃ tvāham anindita",
    "GE07mbh_03_u:186.126c": "iha bhūtvā śiśuḥ sākṣāt kiṃ bhavān avatiṣṭhate",
    "GE07mbh_03_u:186.126e": "pītvā jagad idaṃ viśvam etad ākhyātum arhasi",
    "GE07mbh_03_u:186.127a": "kimarthaṃ ca jagat sarvaṃ śarīrasthaṃ tavānagha",
    "GE07mbh_03_u:186.127c": "kiyantaṃ ca tvayā kālam iha stheyam ariṃdama",
    "GE07mbh_03_u:186.128a": "etad icchāmi deveśa śrotuṃ brāhmaṇakāmyayā",
    "GE07mbh_03_u:186.128c": "tvattaḥ kamalapatrākṣa vistareṇa yathātatham",
    "GE07mbh_03_u:186.128e": "mahad dhy etad acintyaṃ ca yad ahaṃ dṛṣṭavān prabho",
    "GE07mbh_03_u:186.129a": "ity uktaḥ sa mayā śrīmān devadevo mahādyutiḥ",
    "GE07mbh_03_u:186.129c": "sāntvayan mām idaṃ vākyam uvāca vadatāṃ varaḥ",
    "GE07mbh_03_u:187.001": "deva uvāca",
    "GE07mbh_03_u:187.001a": "kāmaṃ devāpi māṃ vipra na vijānanti tattvataḥ",
    "GE07mbh_03_u:187.001c": "tvatprītyā tu pravakṣyāmi yathedaṃ visṛjāmy aham",
    "GE07mbh_03_u:187.002a": "pitṛbhakto 'si viprarṣe māṃ caiva śaraṇaṃ gataḥ",
    "GE07mbh_03_u:187.002c": "ato dṛṣṭo 'smi te sākṣād brahmacaryaṃ ca te mahat",
    "GE07mbh_03_u:187.003a": "āpo nārā iti proktāḥ saṃjñānāma kṛtaṃ mayā",
    "GE07mbh_03_u:187.003c": "tena nārāyaṇo 'smy ukto mama tad dhy ayanaṃ sadā",
    "GE07mbh_03_u:187.004a": "ahaṃ nārāyaṇo nāma prabhavaḥ śāśvato 'vyayaḥ",
    "GE07mbh_03_u:187.004c": "vidhātā sarvabhūtānāṃ saṃhartā ca dvijottama",
    "GE07mbh_03_u:187.005a": "ahaṃ viṣṇur ahaṃ brahmā śakraś cāhaṃ surādhipaḥ",
    "GE07mbh_03_u:187.005c": "ahaṃ vaiśravaṇo rājā yamaḥ pretādhipas tathā",
    "GE07mbh_03_u:187.006a": "ahaṃ śivaś ca somaś ca kaśyapaś ca prajāpatiḥ",
    "GE07mbh_03_u:187.006c": "ahaṃ dhātā vidhātā ca yajñaś cāhaṃ dvijottama",
    "GE07mbh_03_u:187.007a": "agnir āsyaṃ kṣitiḥ pādau candrādityau ca locane",
    "GE07mbh_03_u:187.007b-0938_01": "dyaur mūrdhā khaṃ diśaḥ śrotre tathāpaḥ svedasaṃbhavāḥ",
    "GE07mbh_03_u:187.007c": "sadiśaṃ ca nabhaḥ kāyo vāyur manasi me sthitaḥ",
    "GE07mbh_03_u:187.008a": "mayā kratuśatair iṣṭaṃ bahubhiḥ svāptadakṣiṇaiḥ",
    "GE07mbh_03_u:187.008c": "yajante vedaviduṣo māṃ devayajane sthitam",
    "GE07mbh_03_u:187.009a": "pṛthivyāṃ kṣatriyendrāś ca pārthivāḥ svargakāṅkṣiṇaḥ",
    "GE07mbh_03_u:187.009c": "yajante māṃ tathā vaiśyāḥ svargalokajigīṣavaḥ",
    "GE07mbh_03_u:187.010a": "catuḥsamudraparyantāṃ merumandarabhūṣaṇām",
    "GE07mbh_03_u:187.010c": "śeṣo bhūtvāham evaitāṃ dhārayāmi vasuṃdharām",
    "GE07mbh_03_u:187.011a": "vārāhaṃ rūpam āsthāya mayeyaṃ jagatī purā",
    "GE07mbh_03_u:187.011c": "majjamānā jale vipra vīryeṇāsīt samuddhṛtā",
    "GE07mbh_03_u:187.012a": "agniś ca vaḍavāvaktro bhūtvāhaṃ dvijasattama",
    "GE07mbh_03_u:187.012c": "pibāmy apaḥ samāviddhās tāś caiva visṛjāmy aham",
    "GE07mbh_03_u:187.013a": "brahma vaktraṃ bhujau kṣatram ūrū me saṃśritā viśaḥ",
    "GE07mbh_03_u:187.013c": "pādau śūdrā bhajante me vikrameṇa krameṇa ca",
    "GE07mbh_03_u:187.014a": "ṛgvedaḥ sāmavedaś ca yajurvedo 'py atharvaṇaḥ",
    "GE07mbh_03_u:187.014c": "mattaḥ prādurbhavanty ete mām eva praviśanti ca",
    "GE07mbh_03_u:187.015a": "yatayaḥ śāntiparamā yatātmāno mumukṣavaḥ",
    "GE07mbh_03_u:187.015c": "kāmakrodhadveṣamuktā niḥsaṅgā vītakalmaṣāḥ",
    "GE07mbh_03_u:187.016a": "sattvasthā nirahaṃkārā nityam adhyātmakovidāḥ",
    "GE07mbh_03_u:187.016c": "mām eva satataṃ viprāś cintayanta upāsate",
    "GE07mbh_03_u:187.017a": "ahaṃ saṃvartako jyotir ahaṃ sarvartako yamaḥ",
    "GE07mbh_03_u:187.017c": "ahaṃ saṃvartakaḥ sūryo ahaṃ saṃvartako 'nilaḥ",
    "GE07mbh_03_u:187.018a": "tārārūpāṇi dṛśyante yāny etāni nabhastale",
    "GE07mbh_03_u:187.018c": "mama rūpāṇy athaitāni viddhi tvaṃ dvijasattama",
    "GE07mbh_03_u:187.019a": "ratnākarāḥ samudrāś ca sarva eva caturdiśam",
    "GE07mbh_03_u:187.019c": "vasanaṃ śayanaṃ caiva nilayaṃ caiva viddhi me",
    "GE07mbh_03_u:187.019d-0939_01": "mayaiva suvibhaktās te devakāryārthasiddhaye",
    "GE07mbh_03_u:187.020a": "kāmaṃ krodhaṃ ca harṣaṃ ca bhayaṃ mohaṃ tathaiva ca",
    "GE07mbh_03_u:187.020c": "mamaiva viddhi rūpāṇi sarvāṇy etāni sattama",
    "GE07mbh_03_u:187.021a": "prāpnuvanti narā vipra yat kṛtvā karmaśobhanam",
    "GE07mbh_03_u:187.021c": "satyaṃ dānaṃ tapaś cogram ahiṃsā caiva jantuṣu",
    "GE07mbh_03_u:187.022a": "madvidhānena vihitā mama dehavihāriṇaḥ",
    "GE07mbh_03_u:187.022c": "mayābhibhūtavijñānā viceṣṭante na kāmataḥ",
    "GE07mbh_03_u:187.023a": "samyag vedam adhīyānā yajanto vividhair makhaiḥ",
    "GE07mbh_03_u:187.023c": "śāntātmāno jitakrodhāḥ prāpnuvanti dvijātayaḥ",
    "GE07mbh_03_u:187.024a": "prāptuṃ na śakyo yo vidvan narair duṣkṛtakarmabhiḥ",
    "GE07mbh_03_u:187.024c": "lobhābhibhūtaiḥ kṛpaṇair anāryair akṛtātmabhiḥ",
    "GE07mbh_03_u:187.025a": "taṃ māṃ mahāphalaṃ viddhi padaṃ sukṛtakarmaṇaḥ",
    "GE07mbh_03_u:187.025b-0940_01": "tvam evāpyaṃ vijānīhi narāṇāṃ bhāvitātmanām",
    "GE07mbh_03_u:187.025c": "duṣprāpaṃ vipramūḍhānāṃ mārgaṃ yogair niṣevitam",
    "GE07mbh_03_u:187.026a": "yadā yadā ca dharmasya glānir bhavati sattama",
    "GE07mbh_03_u:187.026c": "abhyutthānam adharmasya tadātmānaṃ sṛjāmy aham",
    "GE07mbh_03_u:187.027a": "daityā hiṃsānuraktāś ca avadhyāḥ surasattamaiḥ",
    "GE07mbh_03_u:187.027c": "rākṣasāś cāpi loke 'smin yadotpatsyanti dāruṇāḥ",
    "GE07mbh_03_u:187.028a": "tadāhaṃ saṃprasūyāmi gṛheṣu śubhakarmaṇām",
    "GE07mbh_03_u:187.028c": "praviṣṭo mānuṣaṃ dehaṃ sarvaṃ praśamayāmy aham",
    "GE07mbh_03_u:187.029a": "sṛṣṭvā devamanuṣyāṃś ca gandharvoragarākṣasān",
    "GE07mbh_03_u:187.029c": "sthāvarāṇi ca bhūtāni saṃharāmy ātmamāyayā",
    "GE07mbh_03_u:187.030a": "karmakāle punar deham anucintya sṛjāmy aham",
    "GE07mbh_03_u:187.030c": "praviśya mānuṣaṃ dehaṃ maryādābandhakāraṇāt",
    "GE07mbh_03_u:187.031a": "śvetaḥ kṛtayuge varṇaḥ pītas tretāyuge mama",
    "GE07mbh_03_u:187.031c": "rakto dvāparam āsādya kṛṣṇaḥ kaliyuge tathā",
    "GE07mbh_03_u:187.032a": "trayo bhāgā hy adharmasya tasmin kāle bhavanty uta",
    "GE07mbh_03_u:187.032b-0941_01": "yadā bhavati me varṇaḥ kṛṣṇo vai munisattama",
    "GE07mbh_03_u:187.032c": "antakāle ca saṃprāpte kālo bhūtvātidāruṇaḥ",
    "GE07mbh_03_u:187.032e": "trailokyaṃ nāśayāmy ekaḥ kṛtsnaṃ sthāvarajaṅgamam",
    "GE07mbh_03_u:187.033a": "ahaṃ trivartmā sarvātmā sarvalokasukhāvahaḥ",
    "GE07mbh_03_u:187.033c": "abhibhūḥ sarvago 'nanto hṛṣīkeśa urukramaḥ",
    "GE07mbh_03_u:187.034a": "kālacakraṃ nayāmy eko brahmann aham arūpi vai",
    "GE07mbh_03_u:187.034c": "śamanaṃ sarvabhūtānāṃ sarvalokakṛtodyamam",
    "GE07mbh_03_u:187.034d-0942_01": "sarvaloke ca māṃ bhaktāḥ pūjayanti ca sarvaśaḥ",
    "GE07mbh_03_u:187.035a": "evaṃ praṇihitaḥ samyaṅ mayātmā munisattama",
    "GE07mbh_03_u:187.035c": "sarvabhūteṣu viprendra na ca māṃ vetti kaś cana",
    "GE07mbh_03_u:187.036a": "yac ca kiṃ cit tvayā prāptaṃ mayi kleṣātmakaṃ dvija",
    "GE07mbh_03_u:187.036c": "sukhodayāya tat sarvaṃ śreyase ca tavānagha",
    "GE07mbh_03_u:187.037a": "yac ca kiṃ cit tvayā loke dṛṣṭaṃ sthāvarajaṅgamam",
    "GE07mbh_03_u:187.037c": "vihitaḥ sarvathaivāsau mamātmā munisattama",
    "GE07mbh_03_u:187.038a": "ardhaṃ mama śarīrasya sarvalokapitāmahaḥ",
    "GE07mbh_03_u:187.038c": "ahaṃ nārāyaṇo nāma śaṅkhacakragadādharaḥ",
    "GE07mbh_03_u:187.039a": "yāvad yugānāṃ viprarṣe sahasraparivartanam",
    "GE07mbh_03_u:187.039c": "tāvat svapimi viśvātmā sarvalokapitāmahaḥ",
    "GE07mbh_03_u:187.040a": "evaṃ sarvam ahaṃ kālam ihāse munisattama",
    "GE07mbh_03_u:187.040c": "aśiśuḥ śiśurūpeṇa yāvad brahmā na budhyate",
    "GE07mbh_03_u:187.041a": "mayā ca vipra datto 'yaṃ varas te brahmarūpiṇā",
    "GE07mbh_03_u:187.041c": "asakṛt parituṣṭena viprarṣigaṇapūjita",
    "GE07mbh_03_u:187.042a": "sarvam ekārṇavaṃ dṛṣṭvā naṣṭaṃ sthāvarajaṅgamam",
    "GE07mbh_03_u:187.042c": "viklavo 'si mayā jñātas tatas te darśitaṃ jagat",
    "GE07mbh_03_u:187.043a": "abhyantaraṃ śarīrasya praviṣṭo 'si yadā mama",
    "GE07mbh_03_u:187.043c": "dṛṣṭvā lokaṃ samastaṃ ca vismito nāvabudhyase",
    "GE07mbh_03_u:187.044a": "tato 'si vaktrād viprarṣe drutaṃ niḥsārito mayā",
    "GE07mbh_03_u:187.044c": "ākhyātas te mayā cātmā durjñeyo 'pi surāsuraiḥ",
    "GE07mbh_03_u:187.045a": "yāvat sa bhagavān brahmā na budhyati mahātapāḥ",
    "GE07mbh_03_u:187.045c": "tāvat tvam iha viprarṣe viśrabdhaś cara vai sukham",
    "GE07mbh_03_u:187.046a": "tato vibuddhe tasmiṃs tu sarvalokapitāmahe",
    "GE07mbh_03_u:187.046c": "ekībhūto hi srakṣyāmi śarīrād dvijasattama",
    "GE07mbh_03_u:187.047a": "ākāśaṃ pṛthivīṃ jyotir vāyuṃ salilam eva ca",
    "GE07mbh_03_u:187.047c": "loke yac ca bhavec cheṣam iha sthāvarajaṅgamam",
    "GE07mbh_03_u:187.048": "mārkaṇḍeya uvāca",
    "GE07mbh_03_u:187.048a": "ity uktvāntarhitas tāta sa devaḥ paramādbhutaḥ",
    "GE07mbh_03_u:187.048c": "prajāś cemāḥ prapaśyāmi vicitrā bahudhākṛtāḥ",
    "GE07mbh_03_u:187.049a": "etad dṛṣṭaṃ mayā rājaṃs tasmin prāpte yugakṣaye",
    "GE07mbh_03_u:187.049c": "āścaryaṃ bharataśreṣṭha sarvadharmabhṛtāṃ vara",
    "GE07mbh_03_u:187.049d-0943_01": "sūtātmānaṃ samāhṛta caturddaśavidhānataḥ",
    "GE07mbh_03_u:187.049d-0943_02": "paramātmānam āviśya supityamittadhī * *",
    "GE07mbh_03_u:187.050a": "yaḥ sa devo mayā dṛṣṭaḥ purā padmanibhekṣaṇaḥ",
    "GE07mbh_03_u:187.050c": "sa eṣa puruṣavyāghra saṃbandhī te janārdanaḥ",
    "GE07mbh_03_u:187.051a": "asyaiva varadānād dhi smṛtir na prajahāti mām",
    "GE07mbh_03_u:187.051c": "dīrgham āyuś ca kaunteya svacchandamaraṇaṃ tathā",
    "GE07mbh_03_u:187.052a": "sa eṣa kṛṣṇo vārṣṇeyaḥ purāṇapuruṣo vibhuḥ",
    "GE07mbh_03_u:187.052c": "āste harir acintyātmā krīḍann iva mahābhujaḥ",
    "GE07mbh_03_u:187.053a": "eṣa dhātā vidhātā ca saṃhartā caiva sātvataḥ",
    "GE07mbh_03_u:187.053c": "śrīvatsavakṣā govindaḥ prajāpatipatiḥ prabhuḥ",
    "GE07mbh_03_u:187.054a": "dṛṣṭvemaṃ vṛṣṇiśārdūlaṃ smṛtir mām iyam āgatā",
    "GE07mbh_03_u:187.054c": "ādidevam ajaṃ viṣṇuṃ puruṣaṃ pītavāsasam",
    "GE07mbh_03_u:187.055a": "sarveṣām eva bhūtānāṃ pitā mātā ca mādhavaḥ",
    "GE07mbh_03_u:187.055c": "gacchadhvam enaṃ śaraṇaṃ śaraṇyaṃ kauravarṣabhāḥ",
    "GE07mbh_03_u:188.001": "vaiśaṃpāyana uvāca",
    "GE07mbh_03_u:188.001a": "evam uktās tu te pārthā yamau ca puruṣarṣabhau",
    "GE07mbh_03_u:188.001c": "draupadyā kṛṣṇayā sārdhaṃ namaścakrur janārdanam",
    "GE07mbh_03_u:188.002a": "sa caitān puruṣavyāghra sāmnā paramavalgunā",
    "GE07mbh_03_u:188.002c": "sāntvayām āsa mānārhān manyamāno yathāvidhi",
    "GE07mbh_03_u:188.003a": "yudhiṣṭhiras tu kaunteyo mārkaṇḍeyaṃ mahāmunim",
    "GE07mbh_03_u:188.003c": "punaḥ papraccha sāmrājye bhaviṣyāṃ jagato gatim",
    "GE07mbh_03_u:188.004a": "āścaryabhūtaṃ bhavataḥ śrutaṃ no vadatāṃ vara",
    "GE07mbh_03_u:188.004c": "mune bhārgava yad vṛttaṃ yugādau prabhavāpyayau",
    "GE07mbh_03_u:188.005a": "asmin kaliyuge 'py asti punaḥ kautūhalaṃ mama",
    "GE07mbh_03_u:188.005c": "samākuleṣu dharmeṣu kiṃ nu śeṣaṃ bhaviṣyati",
    "GE07mbh_03_u:188.006a": "kiṃvīryā mānavās tatra kimāhāravihāriṇaḥ",
    "GE07mbh_03_u:188.006c": "kimāyuṣaḥ kiṃvasanā bhaviṣyanti yugakṣaye",
    "GE07mbh_03_u:188.007a": "kāṃ ca kāṣṭhāṃ samāsādya punaḥ saṃpatsyate kṛtam",
    "GE07mbh_03_u:188.007c": "vistareṇa mune brūhi vicitrāṇīha bhāṣase",
    "GE07mbh_03_u:188.008a": "ity uktaḥ sa muniśreṣṭhaḥ punar evābhyabhāṣata",
    "GE07mbh_03_u:188.008c": "ramayan vṛṣṇiśārdūlaṃ pāṇḍavāṃś ca mahāmuniḥ mārkaṇḍeya uvāca",
    "GE07mbh_03_u:188.009-0944_01": "śṛṇu rājan mayā dṛṣṭaṃ yat purā śrutam eva ca",
    "GE07mbh_03_u:188.009-0944_02": "anubhūtaṃ ca rājendra devadevaprasādajam",
    "GE07mbh_03_u:188.009a": "bhaviṣyaṃ sarvalokasya vṛttāntaṃ bharatarṣabha",
    "GE07mbh_03_u:188.009c": "kaluṣaṃ kālam āsādya kathyamānaṃ nibodha me",
    "GE07mbh_03_u:188.010a": "kṛte catuṣpāt sakalo nirvyājopādhivarjitaḥ",
    "GE07mbh_03_u:188.010c": "vṛṣaḥ pratiṣṭhito dharmo manuṣyeṣv abhavat purā",
    "GE07mbh_03_u:188.011a": "adharmapādaviddhas tu tribhir aṃśaiḥ pratiṣṭhitaḥ",
    "GE07mbh_03_u:188.011c": "tretāyāṃ dvāpare 'rdhena vyāmiśro dharma ucyate",
    "GE07mbh_03_u:188.012a": "tribhir aṃśair adharmas tu lokān ākramya tiṣṭhati",
    "GE07mbh_03_u:188.012b-0945_01": "tāmasaṃ yugam āsādya tadā bharatasattama",
    "GE07mbh_03_u:188.012c": "caturthāṃśena dharmas tu manuṣyān upatiṣṭhati",
    "GE07mbh_03_u:188.013a": "āyur vīryam atho buddhir balaṃ tejaś ca pāṇḍava",
    "GE07mbh_03_u:188.013c": "manuṣyāṇām anuyugaṃ hrasatīti nibodha me",
    "GE07mbh_03_u:188.014a": "rājāno brāhmaṇā vaiśyāḥ śūdrāś caiva yudhiṣṭhira",
    "GE07mbh_03_u:188.014c": "vyājair dharmaṃ cariṣyanti dharmavaitaṃsikā narāḥ",
    "GE07mbh_03_u:188.015a": "satyaṃ saṃkṣepsyate loke naraiḥ paṇḍitamānibhiḥ",
    "GE07mbh_03_u:188.015c": "satyahānyā tatas teṣām āyur alpaṃ bhaviṣyati",
    "GE07mbh_03_u:188.016a": "āyuṣaḥ prakṣayād vidyāṃ na śakṣyanty upaśikṣitum",
    "GE07mbh_03_u:188.016c": "vidyāhīnān avijñānāl lobho 'py abhibhaviṣyati",
    "GE07mbh_03_u:188.017a": "lobhakrodhaparā mūḍhāḥ kāmasaktāś ca mānavāḥ",
    "GE07mbh_03_u:188.017c": "vairabaddhā bhaviṣyanti",
    "GE07mbh_03_u:188.018a": "brāhmaṇāḥ kṣatriyā vaiśyāḥ saṃkīryantaḥ parasparam",
    "GE07mbh_03_u:188.018c": "śūdratulyā bhaviṣyanti",
    "GE07mbh_03_u:188.019a": "antyā madhyā bhaviṣyanti madhyāś cāntāvasāyinaḥ",
    "GE07mbh_03_u:188.019c": "īdṛśo bhavitā loko yugānte paryupasthite",
    "GE07mbh_03_u:188.020a": "vastrāṇāṃ pravarā śāṇī dhānyānāṃ koradūṣakāḥ",
    "GE07mbh_03_u:188.020c": "bhāryāmitrāś ca puruṣā bhaviṣyanti yugakṣaye",
    "GE07mbh_03_u:188.021a": "matsyāmiṣeṇa jīvanto duhantaś cāpy ajaiḍakam",
    "GE07mbh_03_u:188.021c": "goṣu naṣṭāsu puruṣā bhaviṣyanti yugakṣaye",
    "GE07mbh_03_u:188.021c-0946_01": "**** **** ye 'pi nityaṃ dhṛtavratāḥ",
    "GE07mbh_03_u:188.021c-0946_02": "te 'pi lobhasamāyuktā",
    "GE07mbh_03_u:188.022a": "anyonyaṃ parimuṣṇanto hiṃsayantaś ca mānavāḥ",
    "GE07mbh_03_u:188.022c": "ajapā nāstikāḥ stenā bhaviṣyanti yugakṣaye",
    "GE07mbh_03_u:188.023a": "sarittīreṣu kuddālair vāpayiṣyanti cauṣadhīḥ",
    "GE07mbh_03_u:188.023c": "tāś cāpy alpaphalās teṣāṃ bhaviṣyanti yugakṣaye",
    "GE07mbh_03_u:188.024a": "śrāddhe daive ca puruṣā ye ca nityaṃ dhṛtavratāḥ",
    "GE07mbh_03_u:188.024c": "te 'pi lobhasamāyuktā bhokṣyantīha parasparam",
    "GE07mbh_03_u:188.025a": "pitā putrasya bhoktā ca pituḥ putras tathaiva ca",
    "GE07mbh_03_u:188.025c": "atikrāntāni bhojyāni bhaviṣyanti yugakṣaye",
    "GE07mbh_03_u:188.025d-0947_01": "rātrau bhokṣyanti vratino gṛhiṇo 'pi yugakṣaye",
    "GE07mbh_03_u:188.025d-0947_02": "evaṃvidhaṃ kariṣyanti kalau śāstravimohitāḥ",
    "GE07mbh_03_u:188.026a": "na vratāni cariṣyanti brāhmaṇā vedanindakāḥ",
    "GE07mbh_03_u:188.026c": "na yakṣyanti na hoṣyanti hetuvādavilobhitāḥ",
    "GE07mbh_03_u:188.026d-0948_01": "nimneṣv īhāṃ kariṣyanti hetuvādavimohitāḥ",
    "GE07mbh_03_u:188.027a": "nimne kṛṣiṃ kariṣyanti yokṣyanti dhuri dhenukāḥ",
    "GE07mbh_03_u:188.027c": "ekahāyanavatsāṃś ca vāhayiṣyanti mānavāḥ",
    "GE07mbh_03_u:188.028a": "putraḥ pitṛvadhaṃ kṛtvā pitā putravadhaṃ tathā",
    "GE07mbh_03_u:188.028c": "nirudvego bṛhadvādī na nindām upalapsyate",
    "GE07mbh_03_u:188.029a": "mlecchabhūtaṃ jagat sarvaṃ niśkriyaṃ yajñavarjitam",
    "GE07mbh_03_u:188.029c": "bhaviṣyati nirānandam anutsavam atho tathā",
    "GE07mbh_03_u:188.030a": "prāyaśaḥ kṛpaṇānāṃ hi tathā bandhumatām api",
    "GE07mbh_03_u:188.030c": "vidhavānāṃ ca vittāni hariṣyantīha mānavāḥ",
    "GE07mbh_03_u:188.031a": "alpavīryabalāḥ stabdhā",
    "GE07mbh_03_u:188.031c": "tatkathādānasaṃtuṣṭā duṣṭānām api mānavāḥ",
    "GE07mbh_03_u:188.031e": "parigrahaṃ kariṣyanti pāpācāraparigrahāḥ",
    "GE07mbh_03_u:188.032a": "saṃghātayantaḥ kaunteya rājānaḥ pāpabuddhayaḥ",
    "GE07mbh_03_u:188.032c": "parasparavadhodyuktā mūrkhāḥ paṇḍitamāninaḥ",
    "GE07mbh_03_u:188.032e": "bhaviṣyanti yugasyānte kṣatriyā lokakaṇṭakāḥ",
    "GE07mbh_03_u:188.033a": "arakṣitāro lubdhāś ca mānāhaṃkāradarpitāḥ",
    "GE07mbh_03_u:188.033c": "kevalaṃ daṇḍarucayo bhaviṣyanti yugakṣaye",
    "GE07mbh_03_u:188.034a": "ākramyākramya sādhūnāṃ dārāṃś caiva dhanāni ca",
    "GE07mbh_03_u:188.034c": "bhokṣyante niranukrośā rudatām api bhārata",
    "GE07mbh_03_u:188.035a": "na kanyāṃ yācate kaś cin nāpi kanyā pradīyate",
    "GE07mbh_03_u:188.035c": "svayaṃgrāhā bhaviṣyanti yugānte paryupasthite",
    "GE07mbh_03_u:188.036a": "rājānaś cāpy asaṃtuṣṭāḥ parārthān mūḍhacetasaḥ",
    "GE07mbh_03_u:188.036c": "sarvopāyair hariṣyanti yugānte paryupasthite",
    "GE07mbh_03_u:188.037a": "mlecchībhūtaṃ jagat sarvaṃ bhaviṣyati ca bhārata",
    "GE07mbh_03_u:188.037c": "hasto hastaṃ parimuṣed yugānte paryupasthite",
    "GE07mbh_03_u:188.038a": "satyaṃ saṃkṣipyate loke naraiḥ paṇḍitamānibhiḥ",
    "GE07mbh_03_u:188.038c": "sthavirā bālamatayo bālāḥ sthavirabuddhayaḥ",
    "GE07mbh_03_u:188.039a": "bhīravaḥ śūramānīnaḥ śūrā bhīruviṣādinaḥ",
    "GE07mbh_03_u:188.039c": "na viśvasanti cānyonyaṃ yugānte paryupasthite",
    "GE07mbh_03_u:188.040a": "ekāhāryaṃ jagat sarvaṃ",
    "GE07mbh_03_u:188.040c": "adharmo vardhati mahān na ca dharmaḥ pravartate",
    "GE07mbh_03_u:188.041a": "brāhmaṇāḥ kṣatriyā vaiśyā na śiṣyanti janādhipa",
    "GE07mbh_03_u:188.041c": "ekavarṇas tadā loko bhaviṣyati yugakṣaye",
    "GE07mbh_03_u:188.042a": "na kṣaṃsyati pitā putraṃ putraś ca pitaraṃ tathā",
    "GE07mbh_03_u:188.042c": "bhāryā ca patiśuśrūṣāṃ na kariṣyati kā cana",
    "GE07mbh_03_u:188.043a": "ye yavānnā janapadā godhūmānnās tathaiva ca",
    "GE07mbh_03_u:188.043c": "tān deśān saṃśrayiṣyanti yugānte paryupasthite",
    "GE07mbh_03_u:188.044a": "svairāhārāś ca puruṣā yoṣitaś ca viśāṃ pate",
    "GE07mbh_03_u:188.044c": "anyonyaṃ na sahiṣyanti yugānte paryupasthite",
    "GE07mbh_03_u:188.045a": "mlecchabhūtaṃ jagat sarvaṃ bhaviṣyati yudhiṣṭhira",
    "GE07mbh_03_u:188.045c": "na śrāddhair hi pitṝṃś cāpi tarpayiṣyanti mānavāḥ",
    "GE07mbh_03_u:188.046a": "na kaś cit kasya cic chrotā na kaś cit kasya cid guruḥ",
    "GE07mbh_03_u:188.046c": "tamograstas tadā loko bhaviṣyati narādhipa",
    "GE07mbh_03_u:188.047a": "paramāyuś ca bhavitā tadā varṣāṇi ṣoḍaśa",
    "GE07mbh_03_u:188.047c": "tataḥ prāṇān vimokṣyanti yugānte paryupasthite",
    "GE07mbh_03_u:188.048a": "pañcame vātha ṣaṣṭhe vā varṣe kanyā prasūyate",
    "GE07mbh_03_u:188.048c": "saptavarṣāṣṭavarṣāś ca prajāsyanti narās tadā",
    "GE07mbh_03_u:188.049a": "patyau strī tu tadā rājan puruṣo vā striyaṃ prati",
    "GE07mbh_03_u:188.049c": "yugānte rājaśārdūla na toṣam upayāsyati",
    "GE07mbh_03_u:188.050a": "alpadravyā vṛthāliṅgā hiṃsā ca prabhaviṣyati",
    "GE07mbh_03_u:188.050c": "na kaś cit kasya cid dātā bhaviṣyati yugakṣaye",
    "GE07mbh_03_u:188.051a": "aṭṭaśūlā janapadāḥ śivaśūlāś catuṣpathāḥ",
    "GE07mbh_03_u:188.051c": "keśaśūlāḥ striyaś cāpi bhaviṣyanti yugakṣaye",
    "GE07mbh_03_u:188.052a": "mlecchāḥ krūrāḥ sarvabhakṣā dāruṇāḥ sarvakarmasu",
    "GE07mbh_03_u:188.052c": "bhāvinaḥ paścime kāle manuṣyā nātra saṃśayaḥ",
    "GE07mbh_03_u:188.053a": "krayavikrayakāle ca sarvaḥ sarvasya vañcanam",
    "GE07mbh_03_u:188.053c": "yugānte bharataśreṣṭha vṛttilobhāt kariṣyati",
    "GE07mbh_03_u:188.054a": "jñānāni cāpy avijñāya kariṣyanti kriyās tathā",
    "GE07mbh_03_u:188.054c": "ātmacchandena vartante yugānte paryupasthite",
    "GE07mbh_03_u:188.055a": "svabhāvāt krūrakarmāṇaś cānyonyam abhiśaṅkinaḥ",
    "GE07mbh_03_u:188.055c": "bhavitāro janāḥ sarve saṃprāpte yugasaṃkṣaye",
    "GE07mbh_03_u:188.056a": "ārāmāṃś caiva vṛkṣāṃś ca nāśayiṣyanti nirvyathāḥ",
    "GE07mbh_03_u:188.056c": "bhavitā saṃkṣayo loke jīvitasya ca dehinām",
    "GE07mbh_03_u:188.057a": "tathā lobhābhibhūtāś ca cariṣyanti mahīm imām",
    "GE07mbh_03_u:188.057c": "brāhmaṇāś ca bhaviṣyanti brahmasvāni ca bhuñjate",
    "GE07mbh_03_u:188.058a": "hāhākṛtā dvijāś caiva bhayārtā vṛṣalārditāḥ",
    "GE07mbh_03_u:188.058c": "trātāram alabhanto vai bhramiṣyanti mahīm imām",
    "GE07mbh_03_u:188.059a": "jīvitāntakarā raudrāḥ krūrāḥ prāṇivihiṃsakāḥ",
    "GE07mbh_03_u:188.059c": "yadā bhaviṣyanti narās tadā saṃkṣepsyate yugam",
    "GE07mbh_03_u:188.060a": "āśrayiṣyanti ca nadīḥ parvatān viṣamāṇi ca",
    "GE07mbh_03_u:188.060c": "pradhāvamānā vitrastā dvijāḥ kurukulodvaha",
    "GE07mbh_03_u:188.061a": "dasyuprapīḍitā rājan kākā iva dvijottamāḥ",
    "GE07mbh_03_u:188.061c": "kurājabhiś ca satataṃ",
    "GE07mbh_03_u:188.062a": "dhairyaṃ tyaktvā mahīpāla dāruṇe yugasaṃkṣaye",
    "GE07mbh_03_u:188.062c": "vikarmāṇi kariṣyanti śūdrāṇāṃ paricārakāḥ",
    "GE07mbh_03_u:188.063a": "śūdrā dharmaṃ pravakṣyanti brāhmaṇāḥ paryupāsakāḥ",
    "GE07mbh_03_u:188.063c": "śrotāraś ca bhaviṣyanti prāmāṇyena vyavasthitāḥ",
    "GE07mbh_03_u:188.064a": "viparītaś ca loko 'yaṃ bhaviṣyaty adharottaraḥ",
    "GE07mbh_03_u:188.064b-0949_01": "dharmācāraparibhraṣṭā lobhamohasamanvitāḥ",
    "GE07mbh_03_u:188.064c": "eḍūkān pūjayiṣyanti varjayiṣyanti devatāḥ",
    "GE07mbh_03_u:188.064e": "śūdrāḥ paricariṣyanti na dvijān yugasaṃkṣaye",
    "GE07mbh_03_u:188.065a": "āśrameṣu maharṣīṇāṃ brāhmaṇāvasatheṣu ca",
    "GE07mbh_03_u:188.065c": "devasthāneṣu caityeṣu nāgānām ālayeṣu ca",
    "GE07mbh_03_u:188.066a": "eḍūkacihnā pṛthivī na",
    "GE07mbh_03_u:188.066c": "bhaviṣyati yuge kṣīṇe tad yugāntasya lakṣaṇam",
    "GE07mbh_03_u:188.067a": "yadā raudrā dharmahīnā māṃsādāḥ pānapās tathā",
    "GE07mbh_03_u:188.067c": "bhaviṣyanti narā nityaṃ tadā saṃkṣepsyate yugam",
    "GE07mbh_03_u:188.068a": "puṣpe puṣpaṃ yadā rājan phale phalam upāśritam",
    "GE07mbh_03_u:188.068c": "prajāsyati mahārāja tadā saṃkṣepsyate yugam",
    "GE07mbh_03_u:188.069a": "akālavarṣī parjanyo bhaviṣyati gate yuge",
    "GE07mbh_03_u:188.069c": "akrameṇa manuṣyāṇāṃ bhaviṣyati tadā kriyā",
    "GE07mbh_03_u:188.069e": "virodham atha yāsyanti vṛṣalā brāhmaṇaiḥ saha",
    "GE07mbh_03_u:188.070a": "mahī mlecchasamākīrṇā bhaviṣyati tato 'cirāt",
    "GE07mbh_03_u:188.070c": "karabhārabhayād viprā bhajiṣyanti diśo daśa",
    "GE07mbh_03_u:188.070d-0950_01": "anyāyavartinaś cāpi bhaviṣyanti narādhipāḥ",
    "GE07mbh_03_u:188.071a": "nirviśeṣā janapadā narāvṛṣṭibhir arditāḥ",
    "GE07mbh_03_u:188.071c": "āśramān abhipatsyanti phalamūlopajīvinaḥ",
    "GE07mbh_03_u:188.072a": "evaṃ paryākule loke maryādā na bhaviṣyati",
    "GE07mbh_03_u:188.072b-0951_01": "brāhmaṇāḥ kṣatriyā vaiśyāḥ parityakṣyanti satkriyām",
    "GE07mbh_03_u:188.072c": "na sthāsyanty upadeśe ca śiṣyā vipriyakāriṇaḥ",
    "GE07mbh_03_u:188.073a": "ācāryopanidhiś caiva vatsyate tadanantaram",
    "GE07mbh_03_u:188.073c": "arthayuktyā pravatsyanti mitrasaṃbandhibāndhavāḥ",
    "GE07mbh_03_u:188.073e": "abhāvaḥ sarvabhūtānāṃ yugānte ca bhaviṣyati",
    "GE07mbh_03_u:188.074a": "diśaḥ prajvalitāḥ sarvā nakṣatrāṇi calāni ca",
    "GE07mbh_03_u:188.074c": "jyotīṃṣi pratikūlāni vātāḥ paryākulās tathā",
    "GE07mbh_03_u:188.074e": "ulkāpātāś ca bahavo",
    "GE07mbh_03_u:188.075a": "ṣaḍbhir anyaiś ca sahito bhāskaraḥ pratapiṣyati",
    "GE07mbh_03_u:188.075c": "tumulāś cāpi nirhrādā digdāhāś cāpi sarvaśaḥ",
    "GE07mbh_03_u:188.075e": "kabandhāntarhito bhānur udayāstamaye tadā",
    "GE07mbh_03_u:188.076a": "akālavarṣī ca tadā bhaviṣyati sahasradṛk",
    "GE07mbh_03_u:188.076c": "sasyāni ca na rokṣyanti yugānte paryupasthite",
    "GE07mbh_03_u:188.077a": "abhīkṣṇaṃ krūravādinyaḥ paruṣā ruditapriyāḥ",
    "GE07mbh_03_u:188.077c": "bhartṝṇāṃ vacane caiva na sthāsyanti tadā striyaḥ",
    "GE07mbh_03_u:188.078a": "putrāś ca mātāpitarau haniṣyanti yugakṣaye",
    "GE07mbh_03_u:188.078c": "sūdayiṣyanti ca patīn striyaḥ putrān apāśritāḥ",
    "GE07mbh_03_u:188.079a": "aparvaṇi mahārāja sūryaṃ rāhur upaiṣyati",
    "GE07mbh_03_u:188.079c": "yugānte hutabhuk cāpi sarvataḥ prajvaliṣyati",
    "GE07mbh_03_u:188.080a": "pānīyaṃ bhojanaṃ caiva yācamānās tadādhvagāḥ",
    "GE07mbh_03_u:188.080c": "na lapsyante nivāsaṃ ca nirastāḥ pathi śerate",
    "GE07mbh_03_u:188.081a": "nirghātavāyasā nāgāḥ śakunāḥ samṛgadvijāḥ",
    "GE07mbh_03_u:188.081c": "rūkṣā vāco vimokṣyanti yugānte paryupasthite",
    "GE07mbh_03_u:188.082a": "mitrasaṃbandhinaś cāpi saṃtyakṣyanti narās tadā",
    "GE07mbh_03_u:188.082c": "janaṃ parijanaṃ cāpi yugānte paryupasthite",
    "GE07mbh_03_u:188.083a": "atha deśān diśaś cāpi pattanāni purāṇi ca",
    "GE07mbh_03_u:188.083c": "kramaśaḥ saṃśrayiṣyanti yugānte paryupasthite",
    "GE07mbh_03_u:188.084a": "hā tāta hā sutety evaṃ tadā vācaḥ sudāruṇāḥ",
    "GE07mbh_03_u:188.084c": "vikrośamānaś cānyonyaṃ jano gāṃ paryaṭiṣyati",
    "GE07mbh_03_u:188.084d-0952_01": "bhovādinas tathā śūdrā brāhmaṇāḥ prākṛtapriyāḥ",
    "GE07mbh_03_u:188.084d-0952_02": "pāṣaṇḍajanasaṃkīrṇā bhaviṣyanti yugakṣaye",
    "GE07mbh_03_u:188.085a": "tatas tumulasaṃghāte vartamāne yugakṣaye",
    "GE07mbh_03_u:188.085c": "dvijātipūrvako lokaḥ krameṇa prabhaviṣyati",
    "GE07mbh_03_u:188.086a": "tataḥ kālāntare 'nyasmin punar lokavivṛddhaye",
    "GE07mbh_03_u:188.086c": "bhaviṣyati punar daivam anukūlaṃ yadṛcchayā",
    "GE07mbh_03_u:188.087a": "yadā candraś ca sūryaś ca tathā tiṣyabṛhaspatī",
    "GE07mbh_03_u:188.087c": "ekarāśau sameṣyanti prapatsyati tadā kṛtam",
    "GE07mbh_03_u:188.088a": "kālavarṣī ca parjanyo nakṣatrāṇi śubhāni ca",
    "GE07mbh_03_u:188.088c": "pradakṣiṇā grahāś cāpi bhaviṣyanty anulomagāḥ",
    "GE07mbh_03_u:188.088d-0953_01": "dakṣiṇāni bhaviṣyanti grahāś cāpy anulomagāḥ",
    "GE07mbh_03_u:188.088d-0953_02": "pradakṣiṇā bhaviṣyanti pūjayantaḥ parasparam",
    "GE07mbh_03_u:188.088e": "kṣemaṃ subhikṣam ārogyaṃ bhaviṣyati nirāmayam",
    "GE07mbh_03_u:188.089a": "kalkir viṣṇuyaśā nāma dvijaḥ kālapracoditaḥ",
    "GE07mbh_03_u:188.089c": "utpatsyate mahāvīryo mahābuddhiparākramaḥ",
    "GE07mbh_03_u:188.090a": "saṃbhūtaḥ saṃbhalagrāme brāhmaṇāvasathe śubhe",
    "GE07mbh_03_u:188.090c": "manasā tasya sarvāṇi vāhanāny āyudhāni ca",
    "GE07mbh_03_u:188.090e": "upasthāsyanti yodhāś ca śastrāṇi kavacāni ca",
    "GE07mbh_03_u:188.091a": "sa dharmavijayī rājā cakravartī bhaviṣyati",
    "GE07mbh_03_u:188.091c": "sa cemaṃ saṃkulaṃ lokaṃ prasādam upaneṣyati",
    "GE07mbh_03_u:188.092a": "utthito brāhmaṇo dīptaḥ kṣayāntakṛd udāradhīḥ",
    "GE07mbh_03_u:188.092c": "sa saṃkṣepo hi sarvasya yugasya parivartakaḥ",
    "GE07mbh_03_u:188.093a": "sa sarvatra gatān kṣudrān brāhmaṇaiḥ parivāritaḥ",
    "GE07mbh_03_u:188.093c": "utsādayiṣyati tadā sarvān mlecchagaṇān dvijaḥ",
    "GE07mbh_03_u:188.90b-0954_01": "mahātmā vṛttasaṃpannaḥ prajānāṃ hitakṛn nṛpa",
    "GE07mbh_03_u:189.001": "mārkaṇḍeya uvāca",
    "GE07mbh_03_u:189.001a": "tataś corakṣayaṃ kṛtvā dvijebhyaḥ pṛthivīm imām",
    "GE07mbh_03_u:189.001c": "vājimedhe mahāyajñe vidhivat kalpayiṣyati",
    "GE07mbh_03_u:189.002a": "sthāpayitvā sa maryādāḥ svayambhuvihitāḥ śubhāḥ",
    "GE07mbh_03_u:189.002c": "vanaṃ puṇyayaśaḥkarmā jarāvān saṃśrayiṣyati",
    "GE07mbh_03_u:189.003a": "tacchīlam anuvartsyante manuṣyā lokavāsinaḥ",
    "GE07mbh_03_u:189.003c": "vipraiś corakśaye caiva kṛte kṣemaṃ bhaviṣyati",
    "GE07mbh_03_u:189.004a": "kṛṣṇājināni śaktīś ca triśūlāny āyudhāni ca",
    "GE07mbh_03_u:189.004c": "sthāpayan vipraśārdūlo deśeṣu vijiteṣu ca",
    "GE07mbh_03_u:189.005a": "saṃstūyamāno viprendrair mānayāno dvijottamān",
    "GE07mbh_03_u:189.005c": "kalkiś cariṣyati mahīṃ sadā dasyuvadhe rataḥ",
    "GE07mbh_03_u:189.006a": "hā tāta hā sutety evaṃ tās tā vācaḥ sudāruṇāḥ",
    "GE07mbh_03_u:189.006c": "vikrośamānān subhṛśaṃ dasyūn neṣyati saṃkṣayam",
    "GE07mbh_03_u:189.007a": "tato 'dharmavināśo vai dharmavṛddhiś ca bhārata",
    "GE07mbh_03_u:189.007c": "bhaviṣyati kṛte prāpte kriyāvāṃś ca janas tathā",
    "GE07mbh_03_u:189.008a": "ārāmāś caiva caityāś ca taṭākāny avaṭās tathā",
    "GE07mbh_03_u:189.008b-0955_01": "puṣkariṇyaś ca vividhā devatāyatāni ca",
    "GE07mbh_03_u:189.008c": "yajñakriyāś ca vividhā bhaviṣyanti kṛte yuge",
    "GE07mbh_03_u:189.009a": "brāhmaṇāḥ sādhavaś caiva munayaś ca tapasvinaḥ",
    "GE07mbh_03_u:189.009c": "āśramāḥ sahapāṣaṇḍāḥ sthitāḥ satye janāḥ prajāḥ",
    "GE07mbh_03_u:189.010a": "jāsyanti sarvabījāni upyamānāni caiva ha",
    "GE07mbh_03_u:189.010c": "sarveṣv ṛtuṣu rājendra sarvaṃ sasyaṃ bhaviṣyati",
    "GE07mbh_03_u:189.011a": "narā dāneṣu niratā vrateṣu niyameṣu ca",
    "GE07mbh_03_u:189.011c": "japayajñaparā viprā dharmakāmā mudā yutāḥ",
    "GE07mbh_03_u:189.011e": "pālayiṣyanti rājāno dharmeṇemāṃ",
    "GE07mbh_03_u:189.012a": "vyavahāraratā vaiśyā bhaviṣyanti kṛte yuge",
    "GE07mbh_03_u:189.012c": "ṣaṭkarmaniratā viprāḥ kṣatriyā rakṣaṇe ratāḥ",
    "GE07mbh_03_u:189.013a": "śuśrūṣāyāṃ ratāḥ śūdrās tathā varṇatrayasya ca",
    "GE07mbh_03_u:189.013c": "eṣa dharmaḥ kṛtayuge tretāyāṃ dvāpare tathā",
    "GE07mbh_03_u:189.013e": "paścime yugakāle ca yaḥ sa te saṃprakīrtitaḥ",
    "GE07mbh_03_u:189.014a": "sarvalokasya viditā yugasaṃkhyā ca pāṇḍava",
    "GE07mbh_03_u:189.014c": "etat te sarvam ākhyātam atītānāgataṃ mayā",
    "GE07mbh_03_u:189.014e": "vāyuproktam anusmṛtya purāṇam ṛṣisaṃstutam",
    "GE07mbh_03_u:189.015a": "evaṃ saṃsāramārgā me bahuśaś cirajīvinā",
    "GE07mbh_03_u:189.015c": "dṛṣṭāś caivānubhūtāś ca tāṃs te kathitavān aham",
    "GE07mbh_03_u:189.016a": "idaṃ caivāparaṃ bhūyaḥ saha bhrātṛbhir acyuta",
    "GE07mbh_03_u:189.016b-0956_01": "sarvam etad yathātattvaṃ kathitaṃ tava sarvaśaḥ",
    "GE07mbh_03_u:189.016c": "dharmasaṃśayamokṣārthaṃ nibodha vacanaṃ mama",
    "GE07mbh_03_u:189.017a": "dharme tvayātmā saṃyojyo nityaṃ dharmabhṛtāṃ vara",
    "GE07mbh_03_u:189.017c": "dharmātmā hi sukhaṃ rājā pretya ceha ca nandati",
    "GE07mbh_03_u:189.018a": "nibodha ca śubhāṃ vāṇīṃ yāṃ pravakṣyāmi te 'nagha",
    "GE07mbh_03_u:189.018c": "na brāhmaṇe paribhavaḥ kartavyas te kadā cana",
    "GE07mbh_03_u:189.018e": "brāhmaṇo ruṣito hanyād api lokān pratijñayā",
    "GE07mbh_03_u:189.019": "vaiśaṃpāyana uvāca",
    "GE07mbh_03_u:189.019a": "mārkaṇḍeyavacaḥ śrutvā kurūṇāṃ pravaro nṛpaḥ",
    "GE07mbh_03_u:189.019c": "uvāca vacanaṃ dhīmān paramaṃ paramadyutiḥ",
    "GE07mbh_03_u:189.020a": "kasmin dharme mayā stheyaṃ prajāḥ saṃrakṣatā mune",
    "GE07mbh_03_u:189.020c": "kathaṃ ca vartamāno vai na cyaveyaṃ svadharmataḥ yudhiṣṭhiraḥ",
    "GE07mbh_03_u:189.020d-0957_01": "etac chrutvā mayā kiṃ syāt kartavyaṃ munisattama",
    "GE07mbh_03_u:189.020d-0957_02": "kathaṃ cāyaṃ jito loko rakṣitavyo bhaviṣyati",
    "GE07mbh_03_u:189.021": "mārkaṇḍeya uvāca",
    "GE07mbh_03_u:189.021a": "dayāvān sarvabhūteṣu hito rakto 'nasūyakaḥ",
    "GE07mbh_03_u:189.021c": "apatyānām iva sveṣāṃ prajānāṃ rakṣaṇe rataḥ",
    "GE07mbh_03_u:189.021e": "cara dharmaṃ tyajādharmaṃ pitṝn devāṃś ca pūjaya",
    "GE07mbh_03_u:189.022a": "pramādād yat kṛtaṃ te 'bhūt saṃyag dānena taj jaya",
    "GE07mbh_03_u:189.022c": "alaṃ te mānam āśritya satataṃ paravān bhava",
    "GE07mbh_03_u:189.023a": "vijitya pṛthivīṃ sarvāṃ modamānaḥ sukhī bhava",
    "GE07mbh_03_u:189.023c": "eṣa bhūto bhaviṣyaś ca dharmas te samudīritaḥ",
    "GE07mbh_03_u:189.024a": "na te 'sty aviditaṃ kiṃ cid atītānāgataṃ bhuvi",
    "GE07mbh_03_u:189.024c": "tasmād imaṃ parikleśaṃ tvaṃ tāta hṛdi mā kṛthāḥ",
    "GE07mbh_03_u:189.024d-0958_01": "prājñās tāta na muhyanti kālenābhiprapīḍitāḥ",
    "GE07mbh_03_u:189.025a": "eṣa kālo mahābāho api sarvadivaukasām",
    "GE07mbh_03_u:189.025c": "muhyanti hi prajās tāta kālenābhipracoditāḥ",
    "GE07mbh_03_u:189.026a": "mā ca te 'tra vicāro bhūd yan mayoktaṃ tavānagha",
    "GE07mbh_03_u:189.026c": "atiśaṅkya vaco hy etad dharmalopo bhavet tava",
    "GE07mbh_03_u:189.027a": "jāto 'si prathite vaṃśe kurūṇāṃ bharatarṣabha",
    "GE07mbh_03_u:189.027c": "karmaṇā manasā vācā sarvam etat samācara",
    "GE07mbh_03_u:189.028": "yudhiṣṭhira uvāca",
    "GE07mbh_03_u:189.028a": "yat tvayoktaṃ dvijaśreṣṭha vākyaṃ śrutimanoharam",
    "GE07mbh_03_u:189.028c": "tathā kariṣye yatnena bhavataḥ śāsanaṃ vibho",
    "GE07mbh_03_u:189.029a": "na me lobho 'sti viprendra na bhayaṃ na ca matsaraḥ",
    "GE07mbh_03_u:189.029c": "kariṣyāmi hi tat sarvam uktaṃ yat te mayi prabho",
    "GE07mbh_03_u:189.030": "vaiśaṃpāyana uvāca",
    "GE07mbh_03_u:189.030a": "śrutvā tu vacanaṃ tasya pāṇḍavasya mahātmanaḥ",
    "GE07mbh_03_u:189.030c": "prahṛṣṭāḥ pāṇḍavā rājan sahitāḥ śārṅgadhanvanā",
    "GE07mbh_03_u:189.030d-0959_01": "viprarṣabhāś ca te sarve ye tatrāsan samāgatāḥ",
    "GE07mbh_03_u:189.031a": "tathā kathāṃ śubhāṃ śrutvā mārkaṇḍeyasya dhīmataḥ",
    "GE07mbh_03_u:189.031c": "vismitāḥ samapadyanta purāṇasya nivedanāt janamejaya uvāca",
    "GE07mbh_03_u:190.000-0960_01": "bhūya eva brāhmaṇānāṃ māhātmyaṃ vaktum arhasi",
    "GE07mbh_03_u:190.000-0960_02": "pāṇḍavānāṃ yathācaṣṭa mārkaṇḍeyo mahātapāḥ",
    "GE07mbh_03_u:190.001": "vaiśaṃpāyana uvāca",
    "GE07mbh_03_u:190.001A": "bhūya eva brāhmaṇamahābhāgyaṃ vaktum arhasīty pāṇḍaveyo mārkaṇḍeyam",
    "GE07mbh_03_u:190.002A": "athācaṣṭa mārkaṇḍeyaḥ",
    "GE07mbh_03_u:190.002-0961_01": "apūrvam idaṃ śrūyatāṃ brāhmaṇānāṃ caritam",
    "GE07mbh_03_u:190.002-0962_01": "śrūyatāṃ kathayāmīdaṃ brahmarṣīṇāṃ pūrvacaritam",
    "GE07mbh_03_u:190.003A": "ayodhyāyām ikṣvākukulotpannaḥ pārthivaḥ parikṣin nāma mṛgayām agamat",
    "GE07mbh_03_u:190.004A": "tam ekāśvena mṛgam anusarantaṃ mṛgo dūram apāharat",
    "GE07mbh_03_u:190.005A": "athādhvani jātaśramaḥ kṣuttṛṣṇābhibhūtaś ca kasmiṃś cid uddeśe nīlaṃ vanaṣaṇḍam",
    "GE07mbh_03_u:190.005B": "tac ca viveśa",
    "GE07mbh_03_u:190.006A": "tatas tasya vanaṣaṇḍasya madhye 'tīva ramaṇīyaṃ saro dṛṣṭvā sāśva eva vyagāhata",
    "GE07mbh_03_u:190.007A": "athāśvastaḥ sa bisamṛṇālam aśvasyāgre nikṣipya puṣkariṇītīre samāviśat",
    "GE07mbh_03_u:190.008A": "tataḥ śayāno madhuraṃ gītaśabdam aśṛṇot",
    "GE07mbh_03_u:190.009A": "sa śrutvācintayat",
    "GE07mbh_03_u:190.009B": "neha manuṣyagatiṃ paśyāmi",
    "GE07mbh_03_u:190.009C": "kasya khalv ayaṃ gītaśabda iti",
    "GE07mbh_03_u:190.010A": "athāpaśyat kanyāṃ paramarūpadarśanīyāṃ puṣpāṇy avacinvatīṃ gāyantīṃ ca",
    "GE07mbh_03_u:190.011A": "atha sā rājñaḥ samīpe paryakrāmat",
    "GE07mbh_03_u:190.012A": "tām abravīd rājā",
    "GE07mbh_03_u:190.012B": "kasyāsi subhage tvam iti",
    "GE07mbh_03_u:190.013A": "sā pratyuvāca kanyāsmīti",
    "GE07mbh_03_u:190.014A": "tāṃ rājovāca",
    "GE07mbh_03_u:190.014B": "arthī tvayāham iti",
    "GE07mbh_03_u:190.015A": "athovāca kanyā",
    "GE07mbh_03_u:190.015B": "samayenāhaṃ śakyā tvayā labdhum nānyatheti",
    "GE07mbh_03_u:190.016A": "tāṃ rājā samayam apṛcchat",
    "GE07mbh_03_u:190.017A": "tataḥ",
    "GE07mbh_03_u:190.017": "kanyedam uvāca",
    "GE07mbh_03_u:190.017B": "udakaṃ me na darśayitavyam iti",
    "GE07mbh_03_u:190.018A": "sa rājā bāḍham ity uktvā tāṃ samāgamya tayā sahāste",
    "GE07mbh_03_u:190.019A": "tatraivāsīne rājani senānvagacchat",
    "GE07mbh_03_u:190.019B": "padenānupadaṃ dṛṣṭvā rājānaṃ parivāryātiṣṭhat",
    "GE07mbh_03_u:190.020A": "paryāśvastaś ca rājā tayaiva saha śibikayā prāyād avighāṭitayā",
    "GE07mbh_03_u:190.020B": "svanagaram anuprāpya rahasi tayā saha ramann āste",
    "GE07mbh_03_u:190.020C": "nānyat kiṃ canāpaśyat",
    "GE07mbh_03_u:190.021A": "atha pradhānāmātyas tasyābhyāśacarāḥ striyo 'pṛcchat",
    "GE07mbh_03_u:190.021B": "kim atra prayojanaṃ vartata iti",
    "GE07mbh_03_u:190.022A": "athābruvaṃs tāḥ striyaḥ",
    "GE07mbh_03_u:190.022B": "apūrvam iva paśyāma udakaṃ nātra nīyateti",
    "GE07mbh_03_u:190.023A": "athāmātyo 'nudakaṃ vanaṃ kārayitvodāravṛkṣaṃ bahumūlapuṣpaphalaṃ rahasy upagamya rājānam abravīt",
    "GE07mbh_03_u:190.023B": "vanam idam udāram anudakam",
    "GE07mbh_03_u:190.023C": "sādhv atra ramyatām iti",
    "GE07mbh_03_u:190.024A": "sa tasya vacanāt tayaiva saha devyā tad vanaṃ prāviśat",
    "GE07mbh_03_u:190.024B": "sa kadā cit tasmin vane ramye tayaiva saha vyavaharat",
    "GE07mbh_03_u:190.024C": "atha kṣuttṛṣṇārditaḥ śrānto 'timātram atimuktāgāram apaśyat",
    "GE07mbh_03_u:190.025A": "tat praviśya rājā saha priyayā sudhātalasukṛtāṃ vimalasalilapūrṇāṃ vāpīm apaśyat",
    "GE07mbh_03_u:190.026A": "dṛṣṭvaiva ca tāṃ tasyā eva tīre sahaiva tayā devyā vyatiṣṭhat",
    "GE07mbh_03_u:190.027A": "atha tāṃ devīṃ sa rājābravīt",
    "GE07mbh_03_u:190.027B": "sādhv avatara vāpīsalilam iti",
    "GE07mbh_03_u:190.028A": "sā tadvacaḥ śrutvāvatīrya vāpīṃ nyamajjat",
    "GE07mbh_03_u:190.028B": "na punar udamajjat",
    "GE07mbh_03_u:190.029A": "tāṃ mṛgayamāṇo rājā nāpaśyat",
    "GE07mbh_03_u:190.030A": "vāpīm api niḥsrāvya maṇḍūkaṃ śvabhramukhe dṛṣṭvā kruddha ājñāpayām āsa",
    "GE07mbh_03_u:190.030B": "sarvamaṇḍūkavadhaḥ kriyatām iti",
    "GE07mbh_03_u:190.030C": "yo mayārthī sa mṛtakair maṇḍūkair upāyanair mām upatiṣṭhed iti",
    "GE07mbh_03_u:190.031A": "atha maṇḍūkavadhe ghore kriyamāṇe dikṣu sarvāsu maṇḍūkān bhayam āviśat",
    "GE07mbh_03_u:190.031B": "te bhītā maṇḍūkarājñe yathāvṛttaṃ nyavedayan",
    "GE07mbh_03_u:190.032A": "tato maṇḍūkarāṭ tāpasaveṣadhārī rājānam abhyagacchat",
    "GE07mbh_03_u:190.033A": "upetya",
    "GE07mbh_03_u:190.033": "cainam uvāca",
    "GE07mbh_03_u:190.033B": "mā rājan krodhavaśaṃ gamaḥ",
    "GE07mbh_03_u:190.033C": "prasādaṃ kuru",
    "GE07mbh_03_u:190.033D": "nārhasi maṇḍūkānām anaparādhināṃ vadhaṃ kartum iti",
    "GE07mbh_03_u:190.034a": "mā maṇḍūkāñ jighāṃsa tvaṃ kopaṃ saṃdhārayācyuta",
    "GE07mbh_03_u:190.034A": "ślokau cātra bhavataḥ",
    "GE07mbh_03_u:190.034c": "prakṣīyate dhanodreko janānām avijānatām",
    "GE07mbh_03_u:190.035a": "pratijānīhi naitāṃs tvaṃ prāpya krodhaṃ vimokṣyase",
    "GE07mbh_03_u:190.035c": "alaṃ kṛtvā tavādharmaṃ maṇḍūkaiḥ kiṃ hatair hi te",
    "GE07mbh_03_u:190.036A": "tam evaṃvādinam iṣṭajanaśokaparītātmā rājā provāca",
    "GE07mbh_03_u:190.036B": "na hi kṣamyate tan mayā",
    "GE07mbh_03_u:190.036C": "haniṣyāmy etān",
    "GE07mbh_03_u:190.036D": "etair durātmabhiḥ priyā me bhakṣitā",
    "GE07mbh_03_u:190.036E": "sarvathaiva me vadhyā maṇḍūkāḥ",
    "GE07mbh_03_u:190.036F": "nārhasi vidvan mām uparoddhum iti",
    "GE07mbh_03_u:190.037A": "sa tad vākyam upalabhya vyathitendriyamanāḥ",
    "GE07mbh_03_u:190.037B": "prasīda rājan",
    "GE07mbh_03_u:190.037C": "aham āyur nāma maṇḍūkarājaḥ",
    "GE07mbh_03_u:190.037D": "mama sā duhitā suśobhanā nāma",
    "GE07mbh_03_u:190.037E": "tasyā dauḥśīlyam etat",
    "GE07mbh_03_u:190.037F": "bahavo hi rājānas tayā vipralabdhapūrvā iti",
    "GE07mbh_03_u:190.038A": "tam abravīd rājā",
    "GE07mbh_03_u:190.038B": "tayāsmy arthī",
    "GE07mbh_03_u:190.038C": "sā me dīyatām iti",
    "GE07mbh_03_u:190.039A": "athaināṃ rājñe pitādāt",
    "GE07mbh_03_u:190.039B": "abravīc cainām",
    "GE07mbh_03_u:190.039C": "enaṃ rājānaṃ śuśrūṣasveti",
    "GE07mbh_03_u:190.040A": "sa uvāca duhitaram",
    "GE07mbh_03_u:190.040B": "yasmāt tvayā rājāno vipralabdhās tasmād abrahmaṇyāni tavāpatyāni bhaviṣyanty anṛtakatvāt taveti",
    "GE07mbh_03_u:190.041A": "sa ca rājā tām upalabhya tasyāṃ surataguṇanibaddhahṛdayo lokatrayaiśvaryam ivopalabhya harṣabāṣpakalayā vācā praṇipatyābhipūjya maṇḍūkarājānam abravīt",
    "GE07mbh_03_u:190.041B": "anugṛhīto 'smīti",
    "GE07mbh_03_u:190.042A": "sa ca maṇḍūkarājo jāmātaram anujñāpya yathāgatam agacchat",
    "GE07mbh_03_u:190.043A": "atha kasya cit kālasya tasyāṃ kumārās trayas tasya rājñaḥ saṃbabhūvuḥ śalo dalo balaś ceti",
    "GE07mbh_03_u:190.043B": "tatas teṣāṃ jyeṣṭhaṃ śalaṃ samaye pitā rājye 'bhiṣicya tapasi dhṛtātmā vanaṃ jagāma",
    "GE07mbh_03_u:190.044A": "atha kadā cic chalo mṛgayām acarat",
    "GE07mbh_03_u:190.044B": "mṛgaṃ cāsādya rathenānvadhāvat",
    "GE07mbh_03_u:190.045A": "sūtaṃ covāca",
    "GE07mbh_03_u:190.045B": "śīghraṃ māṃ vahasveti",
    "GE07mbh_03_u:190.046A": "sa tathoktaḥ sūto rājānam abravīt",
    "GE07mbh_03_u:190.046B": "mā kriyatām anubandhaḥ",
    "GE07mbh_03_u:190.046C": "naiṣa śakyas tvayā mṛgo grahītuṃ yady api te rathe yuktau vāmyau syātām iti",
    "GE07mbh_03_u:190.047A": "tato 'bravīd rājā sūtam",
    "GE07mbh_03_u:190.047B": "ācakṣva me vāmyau",
    "GE07mbh_03_u:190.047C": "hanmi vā tvām iti",
    "GE07mbh_03_u:190.048A": "sa evam ukto rājabhayabhīto vāmadevaśāpabhītaś ca sann ācakhyau rājñe",
    "GE07mbh_03_u:190.048B": "vāmadevasyāśvau vāmyau manojavāv iti",
    "GE07mbh_03_u:190.048-0963_01": "tataḥ punaḥ sa rājā khaḍgam udyamya śīghraṃ kathayasveti tam āha",
    "GE07mbh_03_u:190.048-0963_02": "haniṣye tvām iti sa tad āha rājabhayabhītaḥ sūtaḥ",
    "GE07mbh_03_u:190.049A": "athainam evaṃ bruvāṇam abravīd rājā",
    "GE07mbh_03_u:190.049B": "vāmadevāśramaṃ yāhīti",
    "GE07mbh_03_u:190.050A": "sa gatvā vāmadevāśramaṃ tam ṛṣim abravīt",
    "GE07mbh_03_u:190.050B": "bhagavan mṛgo mayā viddhaḥ palāyate",
    "GE07mbh_03_u:190.050C": "taṃ saṃbhāvayeyam",
    "GE07mbh_03_u:190.050D": "arhasi me vāmyau dātum iti",
    "GE07mbh_03_u:190.051A": "tam abravīd ṛṣiḥ",
    "GE07mbh_03_u:190.051B": "dadāni te vāmyau",
    "GE07mbh_03_u:190.051C": "kṛtakāryeṇa bhavatā mamaiva niryātyau kṣipram iti",
    "GE07mbh_03_u:190.052A": "sa ca tāv aśvau pratigṛhyānujñāpya carṣiṃ prāyād vāmyasaṃyuktena rathena mṛgaṃ prati",
    "GE07mbh_03_u:190.052C": "gacchaṃś cābravīt sūtam",
    "GE07mbh_03_u:190.052D": "aśvaratnāv imāv ayogyau brāhmaṇānām",
    "GE07mbh_03_u:190.052E": "naitau pratideyau vāmadevāyeti",
    "GE07mbh_03_u:190.053A": "evam uktvā mṛgam avāpya svanagaram etyāśvāvantaḥpure 'sthāpayat",
    "GE07mbh_03_u:190.054A": "atharṣiś cintayām āsa",
    "GE07mbh_03_u:190.054B": "taruṇo rājaputraḥ kalyāṇaṃ patram āsādya ramate",
    "GE07mbh_03_u:190.054C": "na me pratiniryātayati",
    "GE07mbh_03_u:190.054D": "aho kaṣṭam iti",
    "GE07mbh_03_u:190.055A": "manasā niścitya māsi pūrṇe śiṣyam abravīt gacchātreya",
    "GE07mbh_03_u:190.055C": "rājānaṃ brūhi",
    "GE07mbh_03_u:190.055D": "yadi paryāptaṃ niryātayopādhyāyavāmyāv iti",
    "GE07mbh_03_u:190.056A": "sa gatvaivaṃ taṃ rājānam abravīt",
    "GE07mbh_03_u:190.057A": "taṃ rājā pratyuvāca",
    "GE07mbh_03_u:190.057B": "rājñām etad vāhanam",
    "GE07mbh_03_u:190.057C": "anarhā brāhmaṇā ratnānām evaṃvidhānām",
    "GE07mbh_03_u:190.057D": "kiṃ ca brāhmaṇānām aśvaiḥ kāryam",
    "GE07mbh_03_u:190.057E": "sādhu pratigamyatām iti",
    "GE07mbh_03_u:190.058A": "sa gatvaivam upādhyāyāyācaṣṭa",
    "GE07mbh_03_u:190.059A": "tac chrutvā vacanam apriyaṃ vāmadevaḥ krodhaparītātmā svayam eva rājānam abhigamyāśvārtham abhyacodayat",
    "GE07mbh_03_u:190.059B": "na cādād rājā",
    "GE07mbh_03_u:190.060": "vāmadeva uvāca",
    "GE07mbh_03_u:190.060a": "prayaccha vāmyau mama pārthiva tvaṃ; kṛtaṃ hi te kāryam anyair aśakyam",
    "GE07mbh_03_u:190.060c": "mā tvā vadhīd varuṇo ghorapāśair; brahmakṣatrasyāntare vartamānaḥ 03,190.061",
    "GE07mbh_03_u:190.061a": "anaḍvāhau suvratau sādhu dāntāv; etad viprāṇāṃ vāhanaṃ vāmadeva",
    "GE07mbh_03_u:190.061c": "tābhyāṃ yāhi tvaṃ yatra kāmo maharṣe; chandāṃsi vai tvādṛśaṃ saṃvahanti",
    "GE07mbh_03_u:190.062": "vāmadeva uvāca",
    "GE07mbh_03_u:190.062a": "chandāṃsi vai mādṛśaṃ saṃvahanti; loke 'muṣmin pārthiva yāni santi",
    "GE07mbh_03_u:190.062c": "asmiṃs tu loke mama yānam etad; asmadvidhānām apareṣāṃ ca rājan rājovāca",
    "GE07mbh_03_u:190.063a": "catvāro vā gardabhās tvāṃ vahantu; śreṣṭhāśvataryo harayo vā turaṃgāḥ",
    "GE07mbh_03_u:190.063c": "tais tvaṃ yāhi kṣatriyasyaiṣa vāho; mama vāmyau na tavaitau hi viddhi",
    "GE07mbh_03_u:190.064": "vāmadeva uvāca",
    "GE07mbh_03_u:190.064a": "ghoraṃ vrataṃ brāhmaṇasyaitad āhur; etad rājan yad ihājīvamānaḥ",
    "GE07mbh_03_u:190.064c": "ayasmayā ghorarūpā mahānto; vahantu tvāṃ śitaśūlāś caturdhā",
    "GE07mbh_03_u:190.064c-0964_01": "catvāro vā yātudhānāḥ suraudrāḥ",
    "GE07mbh_03_u:190.064c-0964_02": "mayā prayuktās tvadvadham īpsamānā rājovāca",
    "GE07mbh_03_u:190.065a": "ye tvā vidur brāhmaṇaṃ vāmadeva; vācā hantuṃ manasā karmaṇā vā",
    "GE07mbh_03_u:190.065c": "te tvāṃ saśiṣyam iha pātayantu; madvākyanunnāḥ śitaśūlāsihastāḥ vāmadeva uvāca",
    "GE07mbh_03_u:190.065d-0965_01": "mamaitau vāmyau pratigṛhya rājan",
    "GE07mbh_03_u:190.065d-0965_02": "punar dadānīti prapadya me tvam",
    "GE07mbh_03_u:190.065d-0965_03": "prayaccha śīghraṃ mama vāmyau tvam aśvau rājovāca",
    "GE07mbh_03_u:190.065d-0965_04": "yady ātmānaṃ jīvituṃ te kṣamaṃ syāt",
    "GE07mbh_03_u:190.065d-0965_05": "na brāhmaṇebhyo mṛgayā prasūtā",
    "GE07mbh_03_u:190.065d-0965_06": "na tv ānuśāsmy adya prabhṛti hy asatyam",
    "GE07mbh_03_u:190.065d-0965_07": "tavaivājñāṃ saṃpraṇidhāya sarvāṃ",
    "GE07mbh_03_u:190.065d-0965_08": "tathā brahman puṇyalokaṃ labheyam",
    "GE07mbh_03_u:190.066": "vāmadeva uvāca",
    "GE07mbh_03_u:190.066a": "nānuyogā brāhmaṇānāṃ bhavanti; vācā rājan manasā karmaṇā vā",
    "GE07mbh_03_u:190.066c": "yas tv evaṃ brahma tapasānveti vidvāṃs; tena śreṣṭho bhavati hi jīvamānaḥ",
    "GE07mbh_03_u:190.067": "mārkaṇḍeya uvāca",
    "GE07mbh_03_u:190.067a": "evam ukte vāmadevena rājan; samuttasthū rākṣasā ghorarūpāḥ",
    "GE07mbh_03_u:190.067c": "taiḥ śūlahastair vadhyamānaḥ sa rājā; provācedaṃ vākyam uccais tadānīm",
    "GE07mbh_03_u:190.068a": "ikṣvākavo yadi brahman dalo vā; vidheyā me yadi vānye viśo 'pi",
    "GE07mbh_03_u:190.068c": "notsrakṣye 'haṃ vāmadevasya vāmyau; naivaṃvidhā dharmaśīlā bhavanti",
    "GE07mbh_03_u:190.069a": "evaṃ bruvann eva sa yātudhānair; hato jagāmāśu mahīṃ kṣitīśaḥ",
    "GE07mbh_03_u:190.069c": "tato viditvā nṛpatiṃ nipātitam; ikṣvākavo vai dalam abhyaṣiñcan",
    "GE07mbh_03_u:190.070a": "rājye tadā tatra gatvā sa vipraḥ; provācedaṃ vacanaṃ vāmadevaḥ",
    "GE07mbh_03_u:190.070c": "dalaṃ rājānaṃ brāhmaṇānāṃ hi deyam; evaṃ rājan sarvadharmeṣu dṛṣṭam",
    "GE07mbh_03_u:190.071a": "bibheṣi cet tvam adharmān narendra; prayaccha me śīghram evādya vāmyau",
    "GE07mbh_03_u:190.071c": "etac chrutvā vāmadevasya vākyaṃ; sa pārthivaḥ sūtam uvāca roṣāt",
    "GE07mbh_03_u:190.072a": "ekaṃ hi me sāyakaṃ citrarūpaṃ; digdhaṃ viṣeṇāhara saṃgṛhītam",
    "GE07mbh_03_u:190.072c": "yena viddho vāmadevaḥ śayīta; saṃdaśyamānaḥ śvabhir ārtarūpaḥ",
    "GE07mbh_03_u:190.073": "vāmadeva uvāca",
    "GE07mbh_03_u:190.073a": "jānāmi putraṃ daśavarṣaṃ tavāhaṃ; jātaṃ mahiṣyāṃ narendra",
    "GE07mbh_03_u:190.073c": "taṃ jahi tvaṃ madvacanāt praṇunnas; tūrṇaṃ priyaṃ sāyakair ghorarūpaiḥ",
    "GE07mbh_03_u:190.074": "mārkaṇḍeya uvāca",
    "GE07mbh_03_u:190.074a": "evam ukto vāmadevena rājann; antaḥpure rājaputraṃ",
    "GE07mbh_03_u:190.074c": "sa sāyakas tigmatejā visṛṣṭaḥ; śrutvā dalas tac ca vākyaṃ babhāṣe",
    "GE07mbh_03_u:190.075a": "ikṣvākavo hanta carāmi vaḥ priyaṃ; nihanmīmaṃ vipram adya pramathya",
    "GE07mbh_03_u:190.075c": "ānīyatām aparas tigmatejāḥ; paśyadhvaṃ me vīryam adya kṣitīśāḥ",
    "GE07mbh_03_u:190.076": "vāmadeva uvāca",
    "GE07mbh_03_u:190.076a": "yaṃ tvam enaṃ sāyakaṃ ghorarūpaṃ; viṣeṇa digdhaṃ mama saṃdadhāsi",
    "GE07mbh_03_u:190.076c": "na tvam enaṃ śaravaryaṃ vimoktuṃ; saṃdhātuṃ vā śakṣyasi mānavendra rājovāca",
    "GE07mbh_03_u:190.077a": "ikṣvākavaḥ paśyata māṃ gṛhītaṃ; na vai śaknomy eṣa śaraṃ vimoktum",
    "GE07mbh_03_u:190.077c": "na cāsya kartuṃ nāśam abhyutsahāmi; āyuṣmān vai jīvatu vāmadevaḥ",
    "GE07mbh_03_u:190.078": "vāmadeva uvāca",
    "GE07mbh_03_u:190.078a": "saṃspṛśaināṃ mahiṣīṃ sāyakena; tatas tasmād enaso mokṣyase tvam",
    "GE07mbh_03_u:190.079": "mārkaṇḍeya uvāca",
    "GE07mbh_03_u:190.079a": "tatas tathā kṛtavān pārthivas tu; tato muniṃ rājaputrī babhāṣe",
    "GE07mbh_03_u:190.079c": "yathā yuktaṃ vāmadevāham enaṃ; dine dine saṃviśantī vyaśaṃsam",
    "GE07mbh_03_u:190.079e": "brāhmaṇebhyo mṛgayantī sūnṛtāni; tathā brahman puṇyalokaṃ labheyam",
    "GE07mbh_03_u:190.080": "vāmadeva uvāca",
    "GE07mbh_03_u:190.080a": "tvayā trātaṃ rājakulaṃ śubhekṣaṇe; varaṃ vṛṇīṣvāpratimaṃ dadāni te",
    "GE07mbh_03_u:190.080c": "praśādhīmaṃ svajanaṃ rājaputri; ikṣvākurājyaṃ sumahac cāpy anindye",
    "GE07mbh_03_u:190.080d-0966_01": "sādhvi sthiraṃ ceyam aduṣṭacittā",
    "GE07mbh_03_u:190.080d-0966_02": "dharme matis te satataṃ prayātu",
    "GE07mbh_03_u:190.080d-0966_03": "varaṃ ca mattaḥ pratikāṅkṣasva subhru",
    "GE07mbh_03_u:190.080d-0966_04": "tvayā vṛṣaḥ pālanīyo hi nityam",
    "GE07mbh_03_u:190.081": "rājaputry uvāca",
    "GE07mbh_03_u:190.081a": "varaṃ vṛṇe bhagavann ekam eva; vimucyatāṃ kilbiṣād adya bhartā",
    "GE07mbh_03_u:190.081b-0967_01": "vṛttena buddhyā ca vivṛddhim etu",
    "GE07mbh_03_u:190.081b-0967_02": "jīved asau mama putro 'dya vipra",
    "GE07mbh_03_u:190.081c": "śivena cādhyāhi saputrabāndhavaṃ; varo vṛto hy eṣa mayā dvijāgrya",
    "GE07mbh_03_u:190.082": "mārkaṇḍeya uvāca",
    "GE07mbh_03_u:190.082a": "śrutvā vacaḥ sa munī rājaputryās; tathāstv iti kurupravīra",
    "GE07mbh_03_u:190.082c": "tataḥ sa rājā mudito babhūva; vāmyau cāsmai saṃpradadau praṇamya",
    "GE07mbh_03_u:190.082d-021_0002": "vaiśaṃpāyana uvāca |",
    "GE07mbh_03_u:190.082d-021_0003": "mārkaṇḍeyam ṛṣayo brāhmaṇā yudhiṣṭhiraś ca paryapṛcchan | ṛṣiḥ kena",
    "GE07mbh_03_u:190.082d-021_0004": "dīrghāyur āsīd bakaḥ ||1|| mārkaṇḍeyas tu tān sarvān uvāca mahātapā",
    "GE07mbh_03_u:190.082d-021_0005": "dīrghāyuś ca bako rājarṣiḥ | nātra kāryā vicāraṇā",
    "GE07mbh_03_u:190.082d-021_0006": "etac chrutvā tu kaunteyo bhrātṛbhiḥ saha bhārata |",
    "GE07mbh_03_u:190.082d-021_0007": "mārkaṇḍeyaṃ paryapṛcchad dharmarājo yudhiṣṭhiraḥ",
    "GE07mbh_03_u:190.082d-021_0008": "bakadālbhyau mahātmānau śrūyete cirajīvinau |",
    "GE07mbh_03_u:190.082d-021_0009": "sakhāyau devarājasya tāv ṛṣī lokasaṃmatau ||4||",
    "GE07mbh_03_u:190.082d-021_0010": "etad icchāmi bhagavan bakaśakrasamāgamam |",
    "GE07mbh_03_u:190.082d-021_0011": "sukhaduḥkhasamāyuktaṃ tattvena kathayasva me ||5||",
    "GE07mbh_03_u:190.082d-021_0012": "mārkaṇḍeya uvāca |",
    "GE07mbh_03_u:190.082d-021_0013": "vṛtte devāsure rājan saṃgrāme lomaharṣaṇe |",
    "GE07mbh_03_u:190.082d-021_0014": "trayāṇām api lokānām indro lokādhipo 'bhavat ||6||",
    "GE07mbh_03_u:190.082d-021_0015": "samyag varṣati parjanyaḥ sasyasapada uttamāḥ |",
    "GE07mbh_03_u:190.082d-021_0016": "nirāmayāḥ sudharmiṣṭhāḥ prajā dharmaparāyaṇāḥ ||7||",
    "GE07mbh_03_u:190.082d-021_0017": "muditaś ca janaḥ sarvaḥ svadharmeṣu vyavasthitaḥ |",
    "GE07mbh_03_u:190.082d-021_0018": "tāḥ prajā muditāḥ sarvā dṛṣṭvā balaniṣūdanaḥ ||8||",
    "GE07mbh_03_u:190.082d-021_0019": "tatas tu mudito rājan devarājaḥ śatakratuḥ |",
    "GE07mbh_03_u:190.082d-021_0020": "airāvataṃ samāsthāya tāḥ paśyan muditāḥ prajāḥ ||9||",
    "GE07mbh_03_u:190.082d-021_0021": "āśramāṃś ca vicitrāṃś ca nadīś ca vividhāḥ śubhāḥ |",
    "GE07mbh_03_u:190.082d-021_0022": "nagarāṇi samṛddhāni kheṭāñ janapadāṃs tathā ||10||",
    "GE07mbh_03_u:190.082d-021_0023": "prajāpālanadakṣāṃś ca narendrān dharmacāriṇaḥ |",
    "GE07mbh_03_u:190.082d-021_0024": "udapānaṃ prapā vāpī taḍāgāni sarāṃsi ca ||11||",
    "GE07mbh_03_u:190.082d-021_0025": "nānāvratasamācāraiḥ sevitāni dvijottamaiḥ |",
    "GE07mbh_03_u:190.082d-021_0026": "tato 'vatīrya ramyāyāṃ pṛthvyāṃ rājañ śatakratuḥ",
    "GE07mbh_03_u:190.082d-021_0027": "tatra ramye śive deśe bahuvṛkṣasamākule |",
    "GE07mbh_03_u:190.082d-021_0028": "pūrvasyāṃ diśi ramyāyāṃ samudrābhyāśato nṛpa ||13||",
    "GE07mbh_03_u:190.082d-021_0029": "tatrāśramapadaṃ ramyaṃ mṛgadvijaniṣevitam |",
    "GE07mbh_03_u:190.082d-021_0030": "tatrāśramapade ramye bakaṃ paśyati devarāṭ ||14||",
    "GE07mbh_03_u:190.082d-021_0031": "bakas tu dṛṣṭvā devendraṃ dṛḍhaṃ prītamanābhavat |",
    "GE07mbh_03_u:190.082d-021_0032": "pādyāsanārghadānena phalamūlair athārcayat ||15||",
    "GE07mbh_03_u:190.082d-021_0033": "sukhopaviṣṭo varadas tatas tu balasūdanaḥ |",
    "GE07mbh_03_u:190.082d-021_0034": "tataḥ praśnaṃ bakaṃ deva uvāca tridaśeśvaraḥ ||16||",
    "GE07mbh_03_u:190.082d-021_0035": "śataṃ varṣasahasrāṇi mune jātasya te 'nagha |",
    "GE07mbh_03_u:190.082d-021_0036": "samākhyāhi mama brahman kiṃ duḥkhaṃ cirajīvinām",
    "GE07mbh_03_u:190.082d-021_0037": "baka uvāca |",
    "GE07mbh_03_u:190.082d-021_0038": "apriyaiḥ saha saṃvāsaḥ priyaiś cāpi vinābhavaḥ |",
    "GE07mbh_03_u:190.082d-021_0039": "asadbhiḥ saṃprayogaś ca tad duḥkhaṃ cirajīvinām",
    "GE07mbh_03_u:190.082d-021_0040": "putradāravināśo 'tra jñātīnāṃ suhṛdām api |",
    "GE07mbh_03_u:190.082d-021_0041": "pareṣv āyattatā kṛcchraṃ kiṃ nu duḥkhataraṃ tataḥ",
    "GE07mbh_03_u:190.082d-021_0042": "nānyad duḥkhataraṃ kiṃ cil lokeṣu pratibhāti me |",
    "GE07mbh_03_u:190.082d-021_0043": "arthair vihīnaḥ puruṣaḥ paraiḥ saṃparibhūyate ||20||",
    "GE07mbh_03_u:190.082d-021_0044": "akulānāṃ kule bhāvaṃ kulīnānāṃ kulakṣayam |",
    "GE07mbh_03_u:190.082d-021_0045": "saṃyogaṃ viprayogaṃ ca paśyanti cirajīvinaḥ ||21||",
    "GE07mbh_03_u:190.082d-021_0046": "api pratyakṣam evaitat tava deva śatakrato |",
    "GE07mbh_03_u:190.082d-021_0047": "akulānāṃ samṛddhānāṃ kathaṃ kulaviparyayaḥ ||22||",
    "GE07mbh_03_u:190.082d-021_0048": "devadānavagandharvamanuṣyoragarākṣasāḥ |",
    "GE07mbh_03_u:190.082d-021_0049": "prāpnuvanti viparyāsaṃ kiṃ nu duḥkhataraṃ tataḥ",
    "GE07mbh_03_u:190.082d-021_0050": "kule jātāś ca kliśyante dauṣkuleyavaśānugāḥ |",
    "GE07mbh_03_u:190.082d-021_0051": "āḍhyair daridrāvamatāḥ kiṃ nu duḥkhataraṃ tataḥ |",
    "GE07mbh_03_u:190.082d-021_0052": "loke vaidharmyam etat tu dṛśyate bahuvistaram ||24||",
    "GE07mbh_03_u:190.082d-021_0053": "hīnajñānāś ca dṛśyante kliśyante prājñakovidāḥ |",
    "GE07mbh_03_u:190.082d-021_0054": "bahuduḥkhaparikleśaṃ mānuṣyam iha dṛśyate ||25||",
    "GE07mbh_03_u:190.082d-021_0055": "indra uvāca |",
    "GE07mbh_03_u:190.082d-021_0056": "punar eva mahābhāga devarṣigaṇasevita |",
    "GE07mbh_03_u:190.082d-021_0057": "samākhyāhi mama brahman kiṃ sukhaṃ cirajīvinām ||26||",
    "GE07mbh_03_u:190.082d-021_0058": "baka uvāca |",
    "GE07mbh_03_u:190.082d-021_0059": "aṣṭame dvādaśe vāpi śākaṃ yaḥ pacate gṛhe |",
    "GE07mbh_03_u:190.082d-021_0060": "kumitrāṇy anapāśritya kiṃ vai sukhataraṃ tataḥ ||27||",
    "GE07mbh_03_u:190.082d-021_0061": "yatrāhāni na gaṇyante nainam āhur mahāśanam |",
    "GE07mbh_03_u:190.082d-021_0062": "api śākaṃ pacānasya sukhaṃ vai maghavan gṛhe ||28||",
    "GE07mbh_03_u:190.082d-021_0063": "arjitaṃ svena vīryeṇa nānyapāśritya kaṃ cana |",
    "GE07mbh_03_u:190.082d-021_0064": "phalaśākam api śreyo bhoktuṃ hy akṛpaṇaṃ gṛhe ||29||",
    "GE07mbh_03_u:190.082d-021_0065": "parasya tu gṛhe bhoktuḥ paribhūtasya nityaśaḥ |",
    "GE07mbh_03_u:190.082d-021_0066": "sumṛṣṭam api na śreyo vikalpo 'yam ataḥ satām ||30||",
    "GE07mbh_03_u:190.082d-021_0067": "śvavat kīlālapo yas tu parānnaṃ bhoktum icchati |",
    "GE07mbh_03_u:190.082d-021_0068": "dhig astu tasya tad bhuktaṃ kṛpaṇasya durātmanaḥ",
    "GE07mbh_03_u:190.082d-021_0069": "yo dattvātithibhūtebhyaḥ pitṛbhyaś ca dvijottamaḥ |",
    "GE07mbh_03_u:190.082d-021_0070": "śiṣṭāny annāni yo bhuṅkte kiṃ vai sukhataraṃ tataḥ ||32||",
    "GE07mbh_03_u:190.082d-021_0071": "ato mṛṣṭataraṃ nānyat pūtaṃ kiṃ cic chatakrato |",
    "GE07mbh_03_u:190.082d-021_0072": "dattvā yas tv atithibhyo vai bhuṅkte tenaiva nityaśaḥ ||33||",
    "GE07mbh_03_u:190.082d-021_0073": "yāvato hy andhasaḥ piṇḍān aśnāti satataṃ dvijaḥ |",
    "GE07mbh_03_u:190.082d-021_0074": "tāvatāṃ gosahasrāṇāṃ phalaṃ prāpnoti dāyakaḥ ||34||",
    "GE07mbh_03_u:190.082d-021_0075": "yad eno yauvanakṛtaṃ tat sarvaṃ naśyate dhruvam |",
    "GE07mbh_03_u:190.082d-021_0076": "sadakṣiṇasya bhuktasya dvijasya tu kare gatam |",
    "GE07mbh_03_u:190.082d-021_0077": "yad vāri vāriṇā siñcet tad dhy enas tarate kṣaṇāt",
    "GE07mbh_03_u:190.082d-021_0078": "mārkaṇḍeya uvāca |",
    "GE07mbh_03_u:190.082d-021_0079": "etāś cānyāś ca vai bahvīḥ kathayitvā kathāḥ śubhāḥ |",
    "GE07mbh_03_u:190.082d-021_0080": "bakena saha devendra āpṛcchya tridivaṃ gataḥ ||36||",
    "GE07mbh_03_u:190.082d-021_0083": "vaiśaṃpāyana uvāca |",
    "GE07mbh_03_u:190.082d-021_0084": "tataḥ pāṇḍavāḥ punar mārkaṇḍeyam ūcuḥ | kathitaṃ brāhmaṇamahābhāgyam |",
    "GE07mbh_03_u:190.082d-021_0085": "rājanyamahābhāgyam idānīṃ śuśrūṣām āha iti ||37||",
    "GE07mbh_03_u:190.082d-021_0086": "tān uvāca mārkaṇḍeyo maharṣiḥ | śrūyatām idānīṃ rājanyānāṃ mahābhāgyam iti ||38||",
    "GE07mbh_03_u:190.082d-021_0087": "kurūṇām anyatamaḥ suhotro nāma rājā maharṣīn abhigamya",
    "GE07mbh_03_u:190.082d-021_0088": "nivṛtya rathastham eva rājānam auśīnaraṃ śibiṃ dadarśābhimukham ||39||",
    "GE07mbh_03_u:190.082d-021_0089": "tau sametya paraspareṇa yathāvayaḥ pūjāṃ prayujya guṇasāmyena",
    "GE07mbh_03_u:190.082d-021_0090": "paraspareṇa tulyātmānau viditvānyonyasya panthānaṃ na dadatuḥ ||40||",
    "GE07mbh_03_u:190.082d-021_0091": "tatra nāradaḥ prādur āsīt | kim idaṃ bhavantau parasparasya panthānam āvṛtya",
    "GE07mbh_03_u:190.082d-021_0092": "tiṣṭhata iti ||41|| tāv ūcatur nāradam | naitad bhagavan | pūrvakarmakartrādibhir",
    "GE07mbh_03_u:190.082d-021_0093": "viśiṣṭasya panthā upadiśyate samarthāya vā | āvāṃ ca sakhyaṃ",
    "GE07mbh_03_u:190.082d-021_0094": "paraspareṇopagatau | tac cāvadhānato 'tyutkṛṣṭam adharottaraṃ paribhraṣṭam ||42||",
    "GE07mbh_03_u:190.082d-021_0095": "nāradas tv evam uktaḥ ślokatrayam apaṭhat ||43||",
    "GE07mbh_03_u:190.082d-021_0096": "krūraḥ kauravya mṛdave mṛduḥ krūre ca kaurava |",
    "GE07mbh_03_u:190.082d-021_0097": "sādhuś cāsādhave sādhuḥ sādhave nāpnuyāt katham",
    "GE07mbh_03_u:190.082d-021_0098": "kṛtaṃ śataguṇaṃ kuryān nāsti deveṣu nirṇayaḥ |",
    "GE07mbh_03_u:190.082d-021_0099": "auśīnaraḥ sādhuśīlo bhavato vai mahīpatiḥ ||45||",
    "GE07mbh_03_u:190.082d-021_0100": "jayet kadaryaṃ dānena satyenānṛtavādinam |",
    "GE07mbh_03_u:190.082d-021_0101": "kṣamayā krūrakarmāṇam asādhuṃ sādhunā jayet ||46||",
    "GE07mbh_03_u:190.082d-021_0102": "tad ubhāv eva bhavantāv udārau | ya idānīṃ bhavadbhyām anyatamaḥ so 'pasarpatu |",
    "GE07mbh_03_u:190.082d-021_0103": "etad vai nidarśanam | ity uktvā tūṣṇīṃ nārado babhūva ||47||",
    "GE07mbh_03_u:190.082d-021_0104": "etac chrutvā tu kauravyaḥ śibiṃ pradakṣiṇaṃ kṛtvā panthānaṃ dattvā bahukarmabhiḥ",
    "GE07mbh_03_u:190.082d-021_0105": "praśasya prayayau ||48|| tad etad rājño mahābhāgyam apy uktavān",
    "GE07mbh_03_u:190.082d-021_0106": "nāradaḥ ||49||",
    "GE07mbh_03_u:190.082d-021_0109": "mārkaṇḍeya uvāca |",
    "GE07mbh_03_u:190.082d-021_0110": "idam anyac chrūyatām | yayātir nāhuṣo rājā rājyasthaḥ paurajanāvṛta",
    "GE07mbh_03_u:190.082d-021_0111": "āsāṃ cakre ||50|| gurvarthī brāhmaṇa upetyābravīt | bho rājan gurvarthaṃ",
    "GE07mbh_03_u:190.082d-021_0112": "bhikṣeyaṃ samayād iti ||51|| rājovāca | bravītu bhagavān samayam",
    "GE07mbh_03_u:190.082d-021_0113": "iti ||52||",
    "GE07mbh_03_u:190.082d-021_0114": "brāhmaṇa uvāca |",
    "GE07mbh_03_u:190.082d-021_0115": "vidveṣaṇaṃ paramaṃ jīvaloke",
    "GE07mbh_03_u:190.082d-021_0116": "kuryān naraḥ pārthiva yācyamānaḥ |",
    "GE07mbh_03_u:190.082d-021_0117": "taṃ tvāṃ pṛcchāmi kathaṃ tu rājan",
    "GE07mbh_03_u:190.082d-021_0118": "dadyād bhavān dayitaṃ ca me 'dya ||53||",
    "GE07mbh_03_u:190.082d-021_0119": "rājovāca |",
    "GE07mbh_03_u:190.082d-021_0120": "na cānukīrtaye dattvā",
    "GE07mbh_03_u:190.082d-021_0121": "ayācyam arthaṃ na ca saṃśṛṇomi |",
    "GE07mbh_03_u:190.082d-021_0122": "prāpyam arthaṃ ca saṃśrutya",
    "GE07mbh_03_u:190.082d-021_0123": "taṃ cāpi dattvā susukhī bhavāmi ||54||",
    "GE07mbh_03_u:190.082d-021_0124": "dadāmi te rohiṇīnāṃ sahasraṃ",
    "GE07mbh_03_u:190.082d-021_0125": "priyo hi me brāhmaṇo yācamānaḥ |",
    "GE07mbh_03_u:190.082d-021_0126": "na me manaḥ kupyati yācamāne",
    "GE07mbh_03_u:190.082d-021_0127": "dattaṃ na śocāmi kadā cid artham ||55||",
    "GE07mbh_03_u:190.082d-021_0128": "ity uktvā brāhmaṇāya rājā gosahasraṃ dadau | prāptavāṃś ca gavāṃ sahasraṃ",
    "GE07mbh_03_u:190.082d-021_0129": "brāhmaṇa iti ||56||",
    "GE07mbh_03_u:190.082d-021_0132": "vaiśaṃpāyana uvāca |",
    "GE07mbh_03_u:190.082d-021_0133": "bhūya eva mahābhāgyaṃ kathyatām ity abravīt pāṇḍavaḥ",
    "GE07mbh_03_u:190.082d-021_0134": "athācaṣṭa mārkaṇḍeyaḥ | mahārāja vṛṣadarbhasedukanāmānau rājānau",
    "GE07mbh_03_u:190.082d-021_0135": "nītimārgaratāv astropāstrakṛtinau ||58|| seduko vṛṣadarbhasya bālasyaiva",
    "GE07mbh_03_u:190.082d-021_0136": "upāṃśuvratam abhyajānāt | kupyam adeyaṃ brāhmaṇasya ||59|| atha taṃ sedukaṃ",
    "GE07mbh_03_u:190.082d-021_0137": "brāhmaṇaḥ kaś cid vedādhyayanasaṃpanna āśiṣaṃ dattvā gurvarthī bhikṣitavān |",
    "GE07mbh_03_u:190.082d-021_0138": "aśvasahasraṃ me bhagavān dadātv iti ||60|| taṃ seduko brāhmaṇam abravīt",
    "GE07mbh_03_u:190.082d-021_0139": "nāsti saṃbhavo gurvarthaṃ dātum iti | sa tvaṃ gaccha vṛṣadarbhasakāśam |",
    "GE07mbh_03_u:190.082d-021_0140": "rājā paramadharmajñaḥ | brāhmaṇa taṃ bhikṣasva | sa te dāsyati | tasyaitad upāṃśuvratam",
    "GE07mbh_03_u:190.082d-021_0141": "iti ||61|| atha brāhmaṇo vṛṣadarbhasakāśaṃ gatvā aśvasahasram",
    "GE07mbh_03_u:190.082d-021_0142": "ayācata | sa rājā taṃ kaśenātāḍayat | taṃ brāhmaṇo 'bravīt | kiṃ",
    "GE07mbh_03_u:190.082d-021_0143": "haṃsy anāgasaṃ mām iti ||62|| evam uktvā taṃ śapantaṃ rājāha | vipra kiṃ",
    "GE07mbh_03_u:190.082d-021_0144": "yo na dadāti tubhyam | utāho svid brāhmaṇyam etat ||63|| brāhmaṇa",
    "GE07mbh_03_u:190.082d-021_0145": "uvāca | rājādhirāja tava samīpaṃ sedukena preṣito bhikṣitum āgataḥ |",
    "GE07mbh_03_u:190.082d-021_0146": "tenānuśiṣṭena mayā tvaṃ bhikṣito 'si ||64|| rājovāca | pūrvāhṇe te",
    "GE07mbh_03_u:190.082d-021_0147": "dāsyāmi | yo me 'dya balir āgamiṣyati | yo hanyate kaśayā kathaṃ",
    "GE07mbh_03_u:190.082d-021_0148": "moghaṃ kṣepaṇaṃ tasya syāt ||65|| ity uktvā brāhmaṇāya daivasikām utpattiṃ",
    "GE07mbh_03_u:190.082d-021_0149": "prādāt | adhikasyāśvasahasrasya mūlyam evādād iti",
    "GE07mbh_03_u:190.082d-021_0152": "mārkaṇḍeya uvāca |",
    "GE07mbh_03_u:190.082d-021_0153": "devānāṃ kathā saṃjātā | mahītalaṃ gatvā mahīpatiṃ śibim auśīnaraṃ",
    "GE07mbh_03_u:190.082d-021_0154": "sādhv enaṃ śibiṃ jijñāsyāma iti ||67|| evaṃ bho ity uktvā agnīndrāv",
    "GE07mbh_03_u:190.082d-021_0155": "upatiṣṭhetām | agniḥ kapotarūpeṇa | tam abhyadhāvad āmiṣārtham indraḥ",
    "GE07mbh_03_u:190.082d-021_0156": "śyenarūpeṇa ||68|| atha kapoto rājño divyāsanāsīnasyotsaṅgaṃ",
    "GE07mbh_03_u:190.082d-021_0157": "nyapatat ||69||",
    "GE07mbh_03_u:190.082d-021_0158": "atha purohito rājānam abravīt | prāṇarakṣaṇārthaṃ śyenād bhīto",
    "GE07mbh_03_u:190.082d-021_0159": "bhavantaṃ prāṇārthī prapadyate | vasu dadātu | antavān pārthivo 'sya",
    "GE07mbh_03_u:190.082d-021_0160": "niṣkṛtiṃ kuryāt | ghoraṃ kapotasya nipātam āhuḥ",
    "GE07mbh_03_u:190.082d-021_0161": "atha kapoto rājānam abravīt | prāṇarakṣārthaṃ śyenād bhīto bhavantaṃ",
    "GE07mbh_03_u:190.082d-021_0162": "prāṇarakṣārthī prapadye | aṅgair aṅgāni prāpyārthī munir bhūtvā prāṇāṃs tvāṃ",
    "GE07mbh_03_u:190.082d-021_0163": "prapadye | svādhyāyena karśitaṃ brahmacāriṇaṃ māṃ viddhi | tapasā damena",
    "GE07mbh_03_u:190.082d-021_0164": "yuktam ācāryasyāpratikūlabhāṣiṇam | evaṃyuktam apāpaṃ māṃ viddhi ||71||",
    "GE07mbh_03_u:190.082d-021_0165": "gadāmi vedān vicinomi chandaḥ",
    "GE07mbh_03_u:190.082d-021_0166": "sarve vedā akṣaraśo me adhītāḥ |",
    "GE07mbh_03_u:190.082d-021_0167": "na sādhu dānaṃ śrotriyasya pradānaṃ",
    "GE07mbh_03_u:190.082d-021_0168": "mā prādāḥ śyenāya na kapoto 'smi ||72||",
    "GE07mbh_03_u:190.082d-021_0169": "atha śyeno rājānam abravīt ||73||",
    "GE07mbh_03_u:190.082d-021_0170": "paryāyeṇa vasatir vā bhaveṣu",
    "GE07mbh_03_u:190.082d-021_0171": "sarge jātaḥ pūrvam asmāt kapotāt |",
    "GE07mbh_03_u:190.082d-021_0172": "tvam ādadāno 'tha kapotam enaṃ",
    "GE07mbh_03_u:190.082d-021_0173": "mā tvaṃ rājan vighnakartā bhavethāḥ ||74||",
    "GE07mbh_03_u:190.082d-021_0174": "rājovāca |",
    "GE07mbh_03_u:190.082d-021_0175": "kenedṛśī jātu parā hi dṛṣṭā",
    "GE07mbh_03_u:190.082d-021_0176": "vāg ucyamānā śakunena saṃskṛtā |",
    "GE07mbh_03_u:190.082d-021_0177": "yāṃ vai kapoto vadate yāṃ ca śyena",
    "GE07mbh_03_u:190.082d-021_0178": "ubhau viditvā katham astu sādhu ||75||",
    "GE07mbh_03_u:190.082d-021_0179": "nāsya varṣaṃ varṣati varṣakāle",
    "GE07mbh_03_u:190.082d-021_0180": "nāsya bījaṃ rohati kāla uptam |",
    "GE07mbh_03_u:190.082d-021_0181": "bhītaṃ prapannaṃ yo hi dadāti śatrave",
    "GE07mbh_03_u:190.082d-021_0182": "na trāṇaṃ labhet trāṇam icchan sa kāle ||76||",
    "GE07mbh_03_u:190.082d-021_0183": "jātā hrasvā prajā pramīyate",
    "GE07mbh_03_u:190.082d-021_0184": "sadā na vāsaṃ pitaro 'sya kurvate |",
    "GE07mbh_03_u:190.082d-021_0185": "bhītaṃ prapannaṃ yo dadāti śatrave",
    "GE07mbh_03_u:190.082d-021_0186": "nāsya devāḥ pratigṛhṇanti havyam ||77||",
    "GE07mbh_03_u:190.082d-021_0187": "mogham annaṃ vindati cāpracetāḥ",
    "GE07mbh_03_u:190.082d-021_0188": "svargāl lokād bhraśyati śīghram eva |",
    "GE07mbh_03_u:190.082d-021_0189": "bhītaṃ prapannaṃ yo hi dadāti śatrave",
    "GE07mbh_03_u:190.082d-021_0190": "sendrā devāḥ praharanty asya vajram ||78||",
    "GE07mbh_03_u:190.082d-021_0191": "ukṣāṇaṃ paktvā saha odanena",
    "GE07mbh_03_u:190.082d-021_0192": "asmāt kapotāt prati te nayantu |",
    "GE07mbh_03_u:190.082d-021_0193": "yasmin deśe ramase 'tīva śyena",
    "GE07mbh_03_u:190.082d-021_0194": "tatra māṃsaṃ śibayas te vahantu ||79||",
    "GE07mbh_03_u:190.082d-021_0195": "śyena uvāca |",
    "GE07mbh_03_u:190.082d-021_0196": "nokṣāṇo rājan prārthayeyaṃ na cānyad",
    "GE07mbh_03_u:190.082d-021_0197": "asmān māṃsam adhikaṃ vā kapotāt |",
    "GE07mbh_03_u:190.082d-021_0198": "devair dattaḥ so 'dya mamaiṣa bhakṣas",
    "GE07mbh_03_u:190.082d-021_0199": "tan me dadasva śakunānām abhāvāt ||80||",
    "GE07mbh_03_u:190.082d-021_0200": "rājovāca |",
    "GE07mbh_03_u:190.082d-021_0201": "ukṣāṇaṃ veha tam anūnaṃ nayantu",
    "GE07mbh_03_u:190.082d-021_0202": "te paśyantu puruṣā mamaiva |",
    "GE07mbh_03_u:190.082d-021_0203": "bhayāhitasya dāyaṃ mamāntikāt tvāṃ",
    "GE07mbh_03_u:190.082d-021_0204": "pratyāmnāyaṃ tu tvaṃ hy enaṃ mā hiṃsīḥ ||81||",
    "GE07mbh_03_u:190.082d-021_0205": "tyaje prāṇān naiva dadyāṃ kapotaṃ",
    "GE07mbh_03_u:190.082d-021_0206": "saumyo hy ayaṃ kiṃ na jānāsi śyena |",
    "GE07mbh_03_u:190.082d-021_0207": "yathā kleśaṃ mā kuruṣveha saumya",
    "GE07mbh_03_u:190.082d-021_0208": "nāhaṃ kapotam arpayiṣye kathaṃ cit ||82||",
    "GE07mbh_03_u:190.082d-021_0209": "yathā māṃ vai sādhuvādaiḥ prasannāḥ",
    "GE07mbh_03_u:190.082d-021_0210": "praśaṃseyuḥ śibayaḥ karmaṇā tu |",
    "GE07mbh_03_u:190.082d-021_0211": "yathā śyena priyam eva kuryāṃ",
    "GE07mbh_03_u:190.082d-021_0212": "praśādhi māṃ yad vades tat karomi ||83||",
    "GE07mbh_03_u:190.082d-021_0213": "śyena uvāca | ūror dakṣiṇād utkṛtya svapiśitaṃ tāvad rājan yāvan",
    "GE07mbh_03_u:190.082d-021_0214": "māsaṃ kapotena samam | tathā tasmāt sādhu trātaḥ kapotaḥ | praśaṃseyuś ca",
    "GE07mbh_03_u:190.082d-021_0215": "śibayaḥ | kṛtaṃ ca priyaṃ syān mameti ||84||",
    "GE07mbh_03_u:190.082d-021_0216": "atha sa dakṣiṇād ūror utkṛtya svamāṃsapeśīṃ tulayādhārayat | gurutara",
    "GE07mbh_03_u:190.082d-021_0217": "eva kapota āsīt ||85|| punar anyam uccakarta | gurutara eva",
    "GE07mbh_03_u:190.082d-021_0218": "kapotaḥ ||86|| evaṃ sarvaṃ samadhigatya śarīraṃ tulāyām āropayām āsa |",
    "GE07mbh_03_u:190.082d-021_0219": "tat tathāpi gurutara eva kapota āsīt ||87|| atha rājā svayam eva",
    "GE07mbh_03_u:190.082d-021_0220": "tulām āruroha | na ca vyalīkam āsīd rājñaḥ ||88|| etad vṛttāntaṃ dṛṣṭvā",
    "GE07mbh_03_u:190.082d-021_0221": "trāta ity uktvā prālīyata śyenaḥ ||89|| atha rājā abravīt ||90||",
    "GE07mbh_03_u:190.082d-021_0222": "kapotaṃ vidyuḥ śibayas tvāṃ kapota",
    "GE07mbh_03_u:190.082d-021_0223": "pṛcchāmi te śakune ko nu śyenaḥ |",
    "GE07mbh_03_u:190.082d-021_0224": "nānīśvara īdṛśaṃ jātu kuryād",
    "GE07mbh_03_u:190.082d-021_0225": "etaṃ praśnaṃ bhagavan me vicakṣva ||91||",
    "GE07mbh_03_u:190.082d-021_0226": "kapota uvāca |",
    "GE07mbh_03_u:190.082d-021_0227": "vaiśvānaro 'haṃ jvalano dhūmaketur",
    "GE07mbh_03_u:190.082d-021_0228": "athaiva śyeno vajrahastaḥ śacīpatiḥ |",
    "GE07mbh_03_u:190.082d-021_0229": "sādhu jñātuṃ tvām ṛṣabhaṃ sauratheya nau",
    "GE07mbh_03_u:190.082d-021_0230": "jijñāsayā tvatsakāśaṃ prapannau ||92||",
    "GE07mbh_03_u:190.082d-021_0231": "yām etāṃ peśīṃ mama niṣkrayāya",
    "GE07mbh_03_u:190.082d-021_0232": "prādād bhavān asinotkṛtya rājan |",
    "GE07mbh_03_u:190.082d-021_0233": "etad vo lakṣma śivaṃ karomi",
    "GE07mbh_03_u:190.082d-021_0234": "hiraṇyavarṇaṃ ruciraṃ puṇyagandham ||93||",
    "GE07mbh_03_u:190.082d-021_0235": "etāsāṃ prajānāṃ pālayitā yaśasvī",
    "GE07mbh_03_u:190.082d-021_0236": "surarṣīṇām atha saṃmato bhṛśam |",
    "GE07mbh_03_u:190.082d-021_0237": "etasmāt pārśvāt puruṣo janiṣyati",
    "GE07mbh_03_u:190.082d-021_0238": "kapotarometi ca tasya nāma ||94||",
    "GE07mbh_03_u:190.082d-021_0239": "kapotaromāṇaṃ śibinaudbhidaṃ putraṃ prāpsyasi nṛpa | vṛṣasaṃhananaṃ",
    "GE07mbh_03_u:190.082d-021_0240": "yaśodīpyamānaṃ draṣṭāsi śūravṛṣabhaṃ saurathānām",
    "GE07mbh_03_u:190.082d-021_0243": "vaiśaṃpāyana uvāca |",
    "GE07mbh_03_u:190.082d-021_0244": "bhūya eva mahābhāgyaṃ kathyatām | ity abravīt pāṇḍavo mārkaṇḍeyam",
    "GE07mbh_03_u:190.082d-021_0246": "athācaṣṭa mārkaṇḍeyaḥ | aṣṭakasya vaiśvāmitrer aśvamedhe sarve rājānaḥ",
    "GE07mbh_03_u:190.082d-021_0247": "prāgacchan | bhrātaraś cāsya pratardano vasumanāḥ śibir auśīnara iti ||97||",
    "GE07mbh_03_u:190.082d-021_0248": "sa ca samāptayajño bhrātṛbhiḥ saha rathena prāyāt | te ca nāradam āgacchantam",
    "GE07mbh_03_u:190.082d-021_0249": "abhivādyārohatu bhavān ratham ity abruvan ||98|| tāṃs tathety uktvā",
    "GE07mbh_03_u:190.082d-021_0250": "ratham āruroha ||99||",
    "GE07mbh_03_u:190.082d-021_0251": "atha teṣām ekaḥ surarṣiṃ nāradam abravīt | prasādya bhagavantaṃ kiṃ cid",
    "GE07mbh_03_u:190.082d-021_0252": "iccheyaṃ praṣṭum iti ||100|| pṛccha | ity abravīd ṛṣiḥ ||101||",
    "GE07mbh_03_u:190.082d-021_0253": "so 'bravīt | āyuṣmantaḥ sarvaguṇapramuditāḥ | athāyuṣmantaṃ",
    "GE07mbh_03_u:190.082d-021_0254": "svargasthānaṃ caturbhir yātavyaṃ syāt ko 'vataret ||102|| ayam aṣṭako 'vataret |",
    "GE07mbh_03_u:190.082d-021_0255": "ity abravīd ṛṣiḥ ||103|| kiṃ kāraṇam | ity apṛcchat ||104||",
    "GE07mbh_03_u:190.082d-021_0256": "athācaṣṭa | aṣṭakasya gṛhe mayā uṣitam | sa māṃ rathenānuprāvahat ||105||",
    "GE07mbh_03_u:190.082d-021_0257": "athāpaśyam anekāni gosahasrāṇi varṇaśo viviktāni",
    "GE07mbh_03_u:190.082d-021_0258": "||106|| tam aham apṛccham | kasyemā gāva iti ||107|| so 'bravīt |",
    "GE07mbh_03_u:190.082d-021_0259": "mayā nisṛṣṭā ity etāḥ ||108|| tenaiva svayaṃ ślāghati kathitena | eṣo 'vataret",
    "GE07mbh_03_u:190.082d-021_0261": "atha tribhir yātavyam | sāṃprataṃ ko 'vataret ||110|| pratardanaḥ |",
    "GE07mbh_03_u:190.082d-021_0262": "ity abravīd ṛṣiḥ ||111|| tatra kiṃ kāraṇam ||112|| pratardanasyāpi gṛhe",
    "GE07mbh_03_u:190.082d-021_0263": "mayoṣitam | sa māṃ rathenānuprāvahat ||113|| athainaṃ brāhmaṇo bhikṣeta |",
    "GE07mbh_03_u:190.082d-021_0264": "aśvaṃ me dadātu bhavān ||114|| nivṛtto dāsyāmi | ity abravīd brāhmaṇam",
    "GE07mbh_03_u:190.082d-021_0265": "||115|| tvaritam eva dīyatām | ity abravīd brāhmaṇaḥ ||116|| tvaritam",
    "GE07mbh_03_u:190.082d-021_0266": "eva ||117|| sa brāhmaṇasyaivam uktvā dakṣiṇaṃ pārśvam adadat ||118||",
    "GE07mbh_03_u:190.082d-021_0267": "athānyo 'py aśvārthī brāhmaṇa āgacchat ||119|| tathaiva cainam uktvā",
    "GE07mbh_03_u:190.082d-021_0268": "vāmapārṣṇim abhyadāt ||120|| atha prāyāt | punar api cānyo 'py aśvārthī",
    "GE07mbh_03_u:190.082d-021_0269": "brāhmaṇa āgacchat | tvarito 'tha tasmai apanahya vāmaṃ dhuryam adadat",
    "GE07mbh_03_u:190.082d-021_0270": "||121|| atha prayāt | punar anya āgacchad aśvārthī brāhmaṇaḥ || tam abravīt |",
    "GE07mbh_03_u:190.082d-021_0271": "atiyāto dāsyāmi ||122|| tvaritam eva me dīyatām |",
    "GE07mbh_03_u:190.082d-021_0272": "ity abravīd brāhmaṇaḥ ||123|| tasmai dattvāśvaṃ rathadhuraṃ gṛhṇatā vyāhṛtam |",
    "GE07mbh_03_u:190.082d-021_0273": "brāhmaṇānāṃ sāṃprataṃ nāsti kiṃ cid iti ||124|| ya eṣa dadāti cāsūyati",
    "GE07mbh_03_u:190.082d-021_0274": "ca tena vyāhṛtena tathāvataret ||125||",
    "GE07mbh_03_u:190.082d-021_0275": "atha dvābhyāṃ yātavyam iti ko 'vataret ||126|| vasumanā avataret |",
    "GE07mbh_03_u:190.082d-021_0276": "ity abravīd ṛṣiḥ ||127|| kiṃ kāraṇam | ity apṛcchat ||128||",
    "GE07mbh_03_u:190.082d-021_0277": "athācaṣṭa nāradaḥ | ahaṃ paribhraman vasumanaso gṛham upasthitaḥ | svastivacanam",
    "GE07mbh_03_u:190.082d-021_0278": "āsīt | puṣparathasya prayojanena tam aham anvagaccham | svastivāciteṣu",
    "GE07mbh_03_u:190.082d-021_0279": "brāhmaṇeṣu ratho brāhmaṇānāṃ darśitaḥ | tam ahaṃ rathaṃ prāśaṃsam",
    "GE07mbh_03_u:190.082d-021_0280": "||129|| atha rājābravīt | bhagavatā rathaḥ praśastaḥ | eṣa bhagavato",
    "GE07mbh_03_u:190.082d-021_0281": "ratha iti ||130|| atha kadā cit punar apy aham upasthitaḥ | punar eva ca rathaprayojanam",
    "GE07mbh_03_u:190.082d-021_0282": "āsīt ||131|| samyag ayam eṣa bhagavataḥ | ity evaṃ rājābravīd",
    "GE07mbh_03_u:190.082d-021_0283": "iti ||132|| punar eva tṛtīyaṃ svastivācanaṃ samabhāvayam ||133|| atha",
    "GE07mbh_03_u:190.082d-021_0284": "rājā brāhmaṇānāṃ darśayan mām abhiprekṣyābravīt | atho bhagavatā",
    "GE07mbh_03_u:190.082d-021_0285": "puṣparathasya svastivācanāni suṣṭhu saṃbhāvitāni ||134|| etena drohavacanenāvataret",
    "GE07mbh_03_u:190.082d-021_0286": "||135||",
    "GE07mbh_03_u:190.082d-021_0287": "athaikena yātavyaṃ syāt ko 'vataret ||136|| punar nārada āha |",
    "GE07mbh_03_u:190.082d-021_0288": "śibir yāyāt | aham avatareyam ||137|| atra kiṃ kāraṇam | ity abravīt ||138||",
    "GE07mbh_03_u:190.082d-021_0289": "asāv ahaṃ śibinā samo nāsmi ||139|| yato brāhmaṇaḥ kaś cid",
    "GE07mbh_03_u:190.082d-021_0290": "enam abravīt | śibe annārthy asmīti ||140|| tam abravīc chibiḥ |",
    "GE07mbh_03_u:190.082d-021_0291": "kriyatām | ājñāpayatu bhavān iti ||141|| athainaṃ brāhmaṇo 'bravīt |",
    "GE07mbh_03_u:190.082d-021_0292": "ya eṣa te putro bṛhadgarbho nāma eṣa pramātavya iti | tam enaṃ saṃskuru |",
    "GE07mbh_03_u:190.082d-021_0293": "annaṃ copapādaya | tato 'haṃ pratīkṣya iti ||142|| tataḥ putraṃ pramāthya",
    "GE07mbh_03_u:190.082d-021_0294": "saṃskṛtya vidhinā sādhayitvā pātryām arpayitvā śirasā pratigṛhya",
    "GE07mbh_03_u:190.082d-021_0295": "brāhmaṇam amṛgayat ||143|| athāsya mṛgayamāṇasya kaś cid ācaṣṭa | eṣa",
    "GE07mbh_03_u:190.082d-021_0296": "te brāhmaṇo nagaraṃ praviśya dahati te gṛhaṃ kośāgāram āyudhāgāraṃ",
    "GE07mbh_03_u:190.082d-021_0297": "stryagāram aśvaśālāṃ hastiśālāṃ ca kruddha iti ||144|| atha śibis tathaivāvikṛtamukhavarṇo",
    "GE07mbh_03_u:190.082d-021_0298": "nagaraṃ praviśya brāhmaṇaṃ tam abravīt | siddhaṃ bhagavann",
    "GE07mbh_03_u:190.082d-021_0299": "annam iti ||145|| brāhmaṇo na kiṃ cid vyājahāra vismayād adhomukhaś",
    "GE07mbh_03_u:190.082d-021_0300": "cāsīt ||146|| tataḥ prāsādayad brāhmaṇam | bhagavan bhujyatām iti",
    "GE07mbh_03_u:190.082d-021_0301": "||147|| muhūrtād udvīkṣva śibim abravīt | tvam evaitad aśāneti ||148|| tathā | iti ||149|| śibis tathaivāvimanā mahitvā kapālam",
    "GE07mbh_03_u:190.082d-021_0303": "abhyuddhārya bhoktum aicchat ||150|| athāsya brāhmaṇo hastam agṛhṇāt |",
    "GE07mbh_03_u:190.082d-021_0304": "abravīc cainam | jitakrodho 'si | na te kiṃ cid aparityājyaṃ brāhmaṇārthe",
    "GE07mbh_03_u:190.082d-021_0305": "||151|| brāhmaṇo 'pi taṃ mahābhāgaṃ sabhājayat ||152|| sa hy udvīkṣyamāṇaḥ",
    "GE07mbh_03_u:190.082d-021_0306": "putram apaśyad agre tiṣṭhantaṃ devakumāram iva puṇyagandhānvitam alaṃkṛtam",
    "GE07mbh_03_u:190.082d-021_0307": "||153|| sarvaṃ ca tam arthaṃ vidhāya brāhmaṇo 'ntaradhīyata ||154||",
    "GE07mbh_03_u:190.082d-021_0308": "tasya rājarṣer vidhātā tenaiva veṣeṇa parīkṣārtham āgata iti ||155||",
    "GE07mbh_03_u:190.082d-021_0309": "tasminn antarhite amātyā rājānam ūcuḥ | kiṃ prepsunā bhavatā idam evaṃ",
    "GE07mbh_03_u:190.082d-021_0310": "jānatā kṛtam iti ||156||",
    "GE07mbh_03_u:190.082d-021_0311": "śibir uvāca |",
    "GE07mbh_03_u:190.082d-021_0312": "naivāham etad yaśase dadāni",
    "GE07mbh_03_u:190.082d-021_0313": "na cārthahetor na ca bhogatṛṣṇayā |",
    "GE07mbh_03_u:190.082d-021_0314": "pāpair anāsevita eṣa mārga",
    "GE07mbh_03_u:190.082d-021_0315": "ity evam etat sakalaṃ karomi ||157||",
    "GE07mbh_03_u:190.082d-021_0316": "sadbhiḥ sadādhyāsitaṃ tu praśastaṃ",
    "GE07mbh_03_u:190.082d-021_0317": "tasmāt praśastaṃ śrayate matir me |",
    "GE07mbh_03_u:190.082d-021_0318": "etan mahābhāgyavaraṃ śibes tu",
    "GE07mbh_03_u:190.082d-021_0319": "tasmād ahaṃ veda yathāvad etat ||158||",
    "GE07mbh_03_u:191.001": "vaiśaṃpāyana uvāca",
    "GE07mbh_03_u:191.001A": "mārkaṇḍeyam ṛṣayaḥ pāṇḍavāś ca paryapṛcchan",
    "GE07mbh_03_u:191.001B": "asti kaś cid bhavataś cirajātatara iti",
    "GE07mbh_03_u:191.002A": "sa",
    "GE07mbh_03_u:191.002": "tān uvāca",
    "GE07mbh_03_u:191.002B": "asti khalu rājarṣir indradyumno nāma kṣīṇapuṇyas tridivāt pracyutaḥ",
    "GE07mbh_03_u:191.002C": "kīrtis te vyucchinneti",
    "GE07mbh_03_u:191.002D": "sa mām upātiṣṭhat",
    "GE07mbh_03_u:191.002E": "atha pratyabhijānāti māṃ bhavān iti",
    "GE07mbh_03_u:191.003A": "tam aham abruvam",
    "GE07mbh_03_u:191.003B": "na vayaṃ rāsāyanikāḥ śarīropatāpenātmanaḥ samārabhāmahe 'rthānām anuṣṭhānam",
    "GE07mbh_03_u:191.003-0968_01": "evam uktaḥ sa rājarṣir indradyumnaḥ punar mām abravīt | athāsti",
    "GE07mbh_03_u:191.003-0968_02": "kaś cit tvattaś cirajātatara iti | taṃ punaḥ pratyabruvam |",
    "GE07mbh_03_u:191.003-0969_01": "tam aham abruvam | ākulatvāt kāryaceṣṭānāṃ na pratyabhijāne",
    "GE07mbh_03_u:191.003-0969_02": "'ham | sa mām uvāca | asty anyaś cirajātatara iti | tam abruvam |",
    "GE07mbh_03_u:191.004A": "asti khalu himavati prākārakarṇo nāmolūkaḥ",
    "GE07mbh_03_u:191.004B": "sa bhavantaṃ yadi jānīyāt",
    "GE07mbh_03_u:191.004C": "prakṛṣṭe cādhvani himavān",
    "GE07mbh_03_u:191.004D": "tatrāsau prativasatīti",
    "GE07mbh_03_u:191.005A": "sa mām aśvo bhūtvā tatrāvahad yatra babhūvolūkaḥ",
    "GE07mbh_03_u:191.006A": "athainaṃ sa rājarṣiḥ paryapṛcchat",
    "GE07mbh_03_u:191.006B": "pratyabhijānāti māṃ bhavān iti",
    "GE07mbh_03_u:191.007A": "sa muhūrtaṃ dhyātvābravīd enam",
    "GE07mbh_03_u:191.007B": "nābhijāne bhavantam iti",
    "GE07mbh_03_u:191.008A": "sa evam ukto rājarṣir indradyumnaḥ punas tam ulūkam abravīt",
    "GE07mbh_03_u:191.008B": "asti kaś cid bhavataś cirajātatara iti",
    "GE07mbh_03_u:191.009A": "sa evam ukto 'bravīd enam",
    "GE07mbh_03_u:191.009B": "asti khalv indradyumnasaro nāma",
    "GE07mbh_03_u:191.009C": "tasmin nāḍījaṅgho nāma bakaḥ prativasati",
    "GE07mbh_03_u:191.009D": "so 'smattaś cirajātataraḥ",
    "GE07mbh_03_u:191.009E": "taṃ pṛccheti",
    "GE07mbh_03_u:191.010A": "tata indradyumno māṃ colūkaṃ cādāya tat saro 'gacchad yatrāsau nāḍījaṅgho nāma bako babhūva",
    "GE07mbh_03_u:191.011A": "so 'smābhiḥ pṛṣṭaḥ",
    "GE07mbh_03_u:191.011B": "bhavān indradyumnaṃ rājānaṃ pratyabhijānātīti",
    "GE07mbh_03_u:191.012A": "sa evam ukto 'bravīn muhūrtaṃ dhyātvā",
    "GE07mbh_03_u:191.012B": "nābhijānāmy aham indradyumnaṃ rājānam iti",
    "GE07mbh_03_u:191.013A": "tataḥ so 'smābhiḥ pṛṣṭaḥ",
    "GE07mbh_03_u:191.013B": "asti kaś cid anyo bhavataś cirajātatara iti",
    "GE07mbh_03_u:191.014A": "sa no 'bravīd asti khalv ihaiva sarasy akūpāro nāma kacchapaḥ prativasati",
    "GE07mbh_03_u:191.014B": "sa mattaś cirajātatara iti",
    "GE07mbh_03_u:191.014C": "sa yadi kathaṃ cid abhijānīyād imaṃ rājānaṃ tam akūpāraṃ pṛcchāma iti",
    "GE07mbh_03_u:191.015A": "tataḥ sa bakas tam akūpāraṃ kacchapaṃ vijñāpayām āsa",
    "GE07mbh_03_u:191.015B": "asty asmākam abhipretaṃ bhavantaṃ kaṃ cid artham abhipraṣṭum",
    "GE07mbh_03_u:191.015C": "sādhv āgamyatāṃ tāvad iti",
    "GE07mbh_03_u:191.016A": "etac chrutvā sa kacchapas tasmāt sarasa utthāyābhyagacchad yatra tiṣṭhāmo vayaṃ tasya sarasas tīre",
    "GE07mbh_03_u:191.017A": "āgataṃ cainaṃ vayam apṛcchāma",
    "GE07mbh_03_u:191.017B": "bhavān indradyumnaṃ rājānam abhijānātīti",
    "GE07mbh_03_u:191.018A": "sa muhūrtaṃ dhyātvā bāṣpapūrṇanayana udvignahṛdayo vepamāno visaṃjñakalpaḥ prāñjalir abravīt",
    "GE07mbh_03_u:191.018B": "kim aham enaṃ na pratyabhijānāmi",
    "GE07mbh_03_u:191.018C": "ahaṃ hy anena sahasrakṛtvaḥ pūrvam",
    "GE07mbh_03_u:191.018D": "saraś cedam asya dakṣiṇādattābhir gobhir atikramamāṇābhiḥ kṛtam",
    "GE07mbh_03_u:191.018E": "atra cāhaṃ prativasāmīti",
    "GE07mbh_03_u:191.019A": "athaitat kacchapenodāhṛtaṃ śrutvā samanantaraṃ devalokād devarathaḥ prādurāsīt",
    "GE07mbh_03_u:191.020A": "vācaś cāśrūyantendradyumnaṃ prati",
    "GE07mbh_03_u:191.020B": "prastutas te svargaḥ",
    "GE07mbh_03_u:191.020C": "yathocitaṃ sthānam abhipadyasva",
    "GE07mbh_03_u:191.020D": "kīrtimān asi",
    "GE07mbh_03_u:191.020E": "avyagro yāhīti",
    "GE07mbh_03_u:191.021a": "divaṃ spṛśati bhūmiṃ ca śabdaḥ puṇyasya karmaṇaḥ",
    "GE07mbh_03_u:191.021c": "yāvat sa śabdo bhavati tāvat puruṣa ucyate",
    "GE07mbh_03_u:191.022a": "akīrtiḥ kīrtyate yasya loke bhūtasya kasya cit",
    "GE07mbh_03_u:191.022c": "pataty evādhamāṃl lokān yāvac chabdaḥ sa kīrtyate",
    "GE07mbh_03_u:191.023a": "tasmāt kalyāṇavṛttaḥ syād atyantāya naro bhuvi",
    "GE07mbh_03_u:191.023c": "vihāya vṛttaṃ pāpiṣṭhaṃ dharmam evābhisaṃśrayet",
    "GE07mbh_03_u:191.024A": "ity etac chrutvā sa rājābravīt",
    "GE07mbh_03_u:191.024B": "tiṣṭha tāvad yāvad idānīm imau vṛddhau yathāsthānaṃ pratipādayāmīti",
    "GE07mbh_03_u:191.025A": "sa māṃ prākārakarṇaṃ colūkaṃ yathocite sthāne pratipādya tenaiva yānena saṃsiddho yathocitaṃ sthānaṃ pratipannaḥ",
    "GE07mbh_03_u:191.026A": "etan mayānubhūtaṃ cirajīvinā dṛṣṭam iti pāṇḍavān uvāca mārkaṇḍeyaḥ",
    "GE07mbh_03_u:191.027A": "pāṇḍavāś cocuḥ prītāḥ sādhu",
    "GE07mbh_03_u:191.027C": "śobhanaṃ kṛtaṃ bhavatā rājānam indradyumnaṃ svargalokāc cyutaṃ sve sthāne svarge punaḥ pratipādayateti",
    "GE07mbh_03_u:191.028A": "athainān abravīd asau",
    "GE07mbh_03_u:191.028B": "nanu devakīputreṇāpi kṛṣṇena narake majjamāno rājarṣir nṛgas tasmāt kṛcchrāt samuddhṛtya punaḥ svargaṃ pratipādita iti vaiśaṃpāyana uvāca",
    "GE07mbh_03_u:192.001-0970_01": "śrutvā sa rājā rājarṣer indradyumnasya tat tadā",
    "GE07mbh_03_u:192.001-0970_02": "mārkaṇḍeyān mahābhāgāt svargasya pratipādanam",
    "GE07mbh_03_u:192.001a": "yudhiṣṭhiro dharmarājaḥ papraccha bharatarṣabha",
    "GE07mbh_03_u:192.001c": "mārkaṇḍeyaṃ tapovṛddhaṃ dīrghāyuṣam akalmaṣam",
    "GE07mbh_03_u:192.002a": "viditās tava dharmajña devadānavarākṣasāḥ",
    "GE07mbh_03_u:192.002c": "rājavaṃśāś ca vividhā ṛṣivaṃśāś ca śāśvatāḥ",
    "GE07mbh_03_u:192.002e": "na te 'sty aviditaṃ kiṃ cid asmiṃl loke dvijottama",
    "GE07mbh_03_u:192.003a": "kathāṃ vetsi mune divyāṃ manuṣyoragarakṣasām",
    "GE07mbh_03_u:192.003b-0971_01": "devagandharvayakṣāṇāṃ kiṃnarāpsarasāṃ tathā",
    "GE07mbh_03_u:192.003c": "etad icchāmy ahaṃ śrotuṃ tattvena kathitaṃ dvija",
    "GE07mbh_03_u:192.004a": "kuvalāśva iti khyāta ikṣvākur aparājitaḥ",
    "GE07mbh_03_u:192.004c": "kathaṃ nāma viparyāsād dhundhumāratvam āgataḥ vaiśaṃpāyana uvāca",
    "GE07mbh_03_u:192.005-0972_01": "yudhiṣṭhireṇaivam ukto mārkaṇḍeyo mahāmuniḥ",
    "GE07mbh_03_u:192.005-0972_02": "dhaundhumāram upākhyānaṃ kathayām āsa bhārata",
    "GE07mbh_03_u:192.005a": "etad icchāmi tattvena jñātuṃ bhārgavasattama",
    "GE07mbh_03_u:192.005c": "viparyastaṃ yathā nāma kuvalāśvasya dhīmataḥ",
    "GE07mbh_03_u:192.006": "mārkaṇḍeya uvāca",
    "GE07mbh_03_u:192.006a": "hanta te kathayiṣyāmi śṛṇu rājan yudhiṣṭhira",
    "GE07mbh_03_u:192.006c": "dharmiṣṭham idam ākhyānaṃ dhundhumārasya tac chṛṇu",
    "GE07mbh_03_u:192.007a": "yathā sa rājā ikṣvākuḥ kuvalāśvo mahīpatiḥ",
    "GE07mbh_03_u:192.007c": "dhundhumāratvam agamat tac chṛṇuṣva mahīpate",
    "GE07mbh_03_u:192.008a": "maharṣir viśrutas tāta uttaṅka iti bhārata",
    "GE07mbh_03_u:192.008c": "marudhanvasu ramyeṣu āśramas tasya kaurava",
    "GE07mbh_03_u:192.009a": "uttaṅkas tu mahārāja tapo 'tapyat suduścaram",
    "GE07mbh_03_u:192.009c": "ārirādhayiṣur viṣṇuṃ bahūn varṣagaṇān vibho",
    "GE07mbh_03_u:192.010a": "tasya prītaḥ sa bhagavān sākṣād darśanam eyivān",
    "GE07mbh_03_u:192.010c": "dṛṣṭvaiva carṣiḥ prahvas taṃ tuṣṭāva vividhaiḥ stavaiḥ",
    "GE07mbh_03_u:192.011a": "tvayā deva prajāḥ sarvāḥ sadevāsuramānavāḥ",
    "GE07mbh_03_u:192.011c": "sthāvarāṇi ca bhūtāni jaṅgamāni tathaiva ca",
    "GE07mbh_03_u:192.011e": "brahma vedāś ca vedyaṃ ca tvayā sṛṣṭaṃ mahādyute",
    "GE07mbh_03_u:192.012a": "śiras te gaganaṃ deva netre śaśidivākarau",
    "GE07mbh_03_u:192.012c": "niḥśvāsaḥ pavanaś cāpi tejo 'gniś ca tavācyuta",
    "GE07mbh_03_u:192.012e": "bāhavas te diśaḥ sarvāḥ kukṣiś cāpi mahārṇavaḥ",
    "GE07mbh_03_u:192.013a": "ūrū te parvatā deva khaṃ nābhir madhusūdana",
    "GE07mbh_03_u:192.013c": "pādau te pṛthivī devī romāṇy oṣadhayas tathā",
    "GE07mbh_03_u:192.014a": "indrasomāgnivaruṇā devāsuramahoragāḥ",
    "GE07mbh_03_u:192.014c": "prahvās tvām upatiṣṭhanti stuvanto vividhaiḥ stavaiḥ",
    "GE07mbh_03_u:192.015a": "tvayā vyāptāni sarvāṇi bhūtāni bhuvaneśvara",
    "GE07mbh_03_u:192.015c": "yoginaḥ sumahāvīryāḥ stuvanti tvāṃ maharṣayaḥ",
    "GE07mbh_03_u:192.016a": "tvayi tuṣṭe jagat svasthaṃ tvayi kruddhe mahad bhayam",
    "GE07mbh_03_u:192.016c": "bhayānām apanetāsi tvam ekaḥ puruṣottama",
    "GE07mbh_03_u:192.017a": "devānāṃ mānuṣāṇāṃ ca sarvabhūtasukhāvahaḥ",
    "GE07mbh_03_u:192.017c": "tribhir vikramaṇair deva trayo lokās tvayāhṛtāḥ",
    "GE07mbh_03_u:192.017e": "asurāṇāṃ samṛddhānāṃ vināśaś ca tvayā kṛtaḥ",
    "GE07mbh_03_u:192.018a": "tava vikramaṇair devā nirvāṇam agaman param",
    "GE07mbh_03_u:192.018c": "parābhavaṃ ca daityendrās tvayi kruddhe mahādyute",
    "GE07mbh_03_u:192.019a": "tvaṃ hi kartā vikartā ca bhūtānām iha sarvaśaḥ",
    "GE07mbh_03_u:192.019c": "ārādhayitvā tvāṃ devāḥ sukham edhanti sarvaśaḥ",
    "GE07mbh_03_u:192.020a": "evaṃ stuto hṛṣīkeśa uttaṅkena mahātmanā",
    "GE07mbh_03_u:192.020c": "uttaṅkam abravīd viṣṇuḥ prītas te 'haṃ varaṃ vṛṇu",
    "GE07mbh_03_u:192.021": "uttaṅka uvāca",
    "GE07mbh_03_u:192.021a": "paryāpto me varo hy eṣa yad ahaṃ dṛṣṭavān harim",
    "GE07mbh_03_u:192.021c": "puruṣaṃ śāśvataṃ divyaṃ sraṣṭāraṃ jagataḥ prabhum",
    "GE07mbh_03_u:192.022": "viṣṇur uvāca",
    "GE07mbh_03_u:192.022a": "prītas te 'ham alaulyena bhaktyā ca dvijasattama",
    "GE07mbh_03_u:192.022c": "avaśyaṃ hi tvayā brahman matto grāhyo varo dvija",
    "GE07mbh_03_u:192.023a": "evaṃ saṃchandyamānas tu vareṇa hariṇā tadā",
    "GE07mbh_03_u:192.023c": "uttaṅkaḥ prāñjalir vavre varaṃ bharatasattama",
    "GE07mbh_03_u:192.024a": "yadi me bhagavān prītaḥ puṇḍarīkanibhekṣaṇaḥ",
    "GE07mbh_03_u:192.024c": "dharme satye dame caiva buddhir bhavatu me sadā",
    "GE07mbh_03_u:192.024e": "abhyāsaś ca bhaved bhaktyā tvayi nityaṃ maheśvara",
    "GE07mbh_03_u:192.025": "viṣṇur uvāca",
    "GE07mbh_03_u:192.025a": "sarvam etad dhi bhavitā matprasādāt tava dvija",
    "GE07mbh_03_u:192.025c": "pratibhāsyati yogaś ca yena yukto divaukasām",
    "GE07mbh_03_u:192.025e": "trayāṇām api lokānāṃ mahat kāryaṃ kariṣyasi",
    "GE07mbh_03_u:192.026a": "utsādanārthaṃ lokānāṃ dhundhur nāma mahāsuraḥ",
    "GE07mbh_03_u:192.026c": "tapasyati tapo ghoraṃ śṛṇu yas taṃ haniṣyati",
    "GE07mbh_03_u:192.026d-0973_01": "rājā hi vīryavāṃs tāta ikṣvākur aparājitaḥ",
    "GE07mbh_03_u:192.027a": "bṛhadaśva iti khyāto bhaviṣyati mahīpatiḥ",
    "GE07mbh_03_u:192.027c": "tasya putraḥ śucir dāntaḥ kuvalāśva iti śrutaḥ",
    "GE07mbh_03_u:192.028a": "sa yogabalam āsthāya māmakaṃ pārthivottamaḥ",
    "GE07mbh_03_u:192.028c": "śāsanāt tava viprarṣe dhundhumāro bhaviṣyati",
    "GE07mbh_03_u:192.029": "mārkaṇḍeya uvāca",
    "GE07mbh_03_u:192.029a": "uttaṅkam evam uktvā tu viṣṇur antaradhīyata",
    "GE07mbh_03_u:193.001": "mārkaṇḍeya uvāca",
    "GE07mbh_03_u:193.001a": "ikṣvākau saṃsthite rājañ śaśādaḥ pṛthivīm imām",
    "GE07mbh_03_u:193.001c": "prāptaḥ paramadharmātmā so 'yodhyāyāṃ nṛpo 'bhavat",
    "GE07mbh_03_u:193.002a": "śaśādasya tu dāyādaḥ kakutstho nāma vīryavān",
    "GE07mbh_03_u:193.002c": "anenāś cāpi kākutsthaḥ pṛthuś cānenasaḥ sutaḥ",
    "GE07mbh_03_u:193.003a": "viṣvagaśvaḥ pṛthoḥ putras tasmād ārdras tu jajñivān",
    "GE07mbh_03_u:193.003c": "ārdrasya yuvanāśvas tu śrāvastas tasya cātmajaḥ",
    "GE07mbh_03_u:193.004a": "jajñe śrāvastako rājā śrāvastī yena nirmitā",
    "GE07mbh_03_u:193.004c": "śrāvastasya tu dāyādo bṛhadaśvo mahābalaḥ",
    "GE07mbh_03_u:193.004e": "bṛhadaśvasutaś cāpi kuvalāśva iti smṛtaḥ",
    "GE07mbh_03_u:193.005a": "kuvalāśvasya putrāṇāṃ sahasrāṇy ekaviṃśatiḥ",
    "GE07mbh_03_u:193.005c": "sarve vidyāsu niṣṇātā balavanto durāsadāḥ",
    "GE07mbh_03_u:193.006a": "kuvalāśvas tu pitṛto guṇair abhyadhiko 'bhavat",
    "GE07mbh_03_u:193.006c": "samaye taṃ tato rājye bṛhadaśvo 'bhyaṣecayat",
    "GE07mbh_03_u:193.006e": "kuvalāśvaṃ mahārāja śūram uttamadhārmikam",
    "GE07mbh_03_u:193.007a": "putrasaṃkrāmitaśrīs tu bṛhadaśvo mahīpatiḥ",
    "GE07mbh_03_u:193.007c": "jagāma tapase dhīmāṃs tapovanam amitrahā",
    "GE07mbh_03_u:193.008a": "atha śuśrāva rājarṣiṃ tam uttaṅko yudhiṣṭhira",
    "GE07mbh_03_u:193.008c": "vanaṃ saṃprasthitaṃ rājan bṛhadaśvaṃ dvijottamaḥ",
    "GE07mbh_03_u:193.009a": "tam uttaṅko mahātejāḥ sarvāstraviduṣāṃ varam",
    "GE07mbh_03_u:193.009c": "nyavārayad ameyātmā samāsādya narottamam",
    "GE07mbh_03_u:193.010": "uttaṅka uvāca",
    "GE07mbh_03_u:193.010a": "bhavatā rakṣaṇaṃ kāryaṃ tat tāvat kartum arhasi",
    "GE07mbh_03_u:193.010c": "nirudvignā vayaṃ rājaṃs tvatprasādād vasemahi",
    "GE07mbh_03_u:193.011a": "tvayā hi pṛthivī rājan rakṣyamāṇā mahātmanā",
    "GE07mbh_03_u:193.011c": "bhaviṣyati nirudvignā nāraṇyaṃ gantum arhasi",
    "GE07mbh_03_u:193.012a": "pālane hi mahān dharmaḥ prajānām iha dṛśyate",
    "GE07mbh_03_u:193.012c": "na tathā dṛśyate 'raṇye mā te bhūd buddhir īdṛśī",
    "GE07mbh_03_u:193.013a": "īdṛśo na hi rājendra dharmaḥ kva cana dṛśyate",
    "GE07mbh_03_u:193.013c": "prajānāṃ pālane yo vai purā rājarṣibhiḥ kṛtaḥ",
    "GE07mbh_03_u:193.013e": "rakṣitavyāḥ prajā rājñā tās tvaṃ rakṣitum arhasi",
    "GE07mbh_03_u:193.014a": "nirudvignas tapaś cartuṃ na hi śaknomi pārthiva",
    "GE07mbh_03_u:193.014c": "mamāśramasamīpe vai sameṣu marudhanvasu",
    "GE07mbh_03_u:193.015a": "samudro vālukāpūrṇa ujjānaka iti smṛtaḥ",
    "GE07mbh_03_u:193.015c": "bahuyojanavistīrṇo bahuyojanam",
    "GE07mbh_03_u:193.016a": "tatra raudro dānavendro mahāvīryaparākramaḥ",
    "GE07mbh_03_u:193.016c": "madhukaiṭabhayoḥ putro dhundhur nāma sudāruṇaḥ",
    "GE07mbh_03_u:193.017a": "antarbhūmigato rājan vasaty amitavikramaḥ",
    "GE07mbh_03_u:193.017c": "taṃ nihatya mahārāja vanaṃ tvaṃ gantum arhasi",
    "GE07mbh_03_u:193.018a": "śete lokavināśāya tapa āsthāya dāruṇam",
    "GE07mbh_03_u:193.018c": "tridaśānāṃ vināśāya lokānāṃ cāpi pārthiva",
    "GE07mbh_03_u:193.019a": "avadhyo devatānāṃ sa daityānām atha rakṣasām",
    "GE07mbh_03_u:193.019c": "nāgānām atha yakṣāṇāṃ gandharvāṇāṃ ca sarvaśaḥ",
    "GE07mbh_03_u:193.019e": "avāpya sa varaṃ rājan sarvalokapitāmahāt",
    "GE07mbh_03_u:193.020a": "taṃ vināśaya bhadraṃ te mā te buddhir ato 'nyathā",
    "GE07mbh_03_u:193.020c": "prāpsyase mahatīṃ kīrtiṃ śāśvatīm avyayāṃ dhruvām",
    "GE07mbh_03_u:193.021a": "krūrasya svapatas tasya vālukāntarhitasya vai",
    "GE07mbh_03_u:193.021c": "saṃvatsarasya paryante niḥśvāsaḥ saṃpravartate",
    "GE07mbh_03_u:193.021e": "yadā tadā bhūś calati saśailavanakānanā",
    "GE07mbh_03_u:193.022a": "tasya niḥśvāsavātena raja uddhūyate mahat",
    "GE07mbh_03_u:193.022c": "ādityapatham āvṛtya saptāhaṃ bhūmikampanam",
    "GE07mbh_03_u:193.022e": "savisphuliṅgaṃ sajvālaṃ sadhūmaṃ hy atidāruṇam",
    "GE07mbh_03_u:193.023a": "tena rājan na śaknomi tasmin sthātuṃ sva āśrame",
    "GE07mbh_03_u:193.023c": "taṃ vināśaya rājendra lokānāṃ hitakāmyayā",
    "GE07mbh_03_u:193.023e": "lokāḥ svasthā bhavantv adya tasmin vinihate 'sure",
    "GE07mbh_03_u:193.023f-0974_01": "dhundhurnāmanam aty ugraṃ dānavaṃ romaharṣaṇam",
    "GE07mbh_03_u:193.023f-0974_02": "samare ghoram atule vināśaya maheṣuṇā",
    "GE07mbh_03_u:193.024a": "tvaṃ hi tasya vināśāya paryāpta iti me matiḥ",
    "GE07mbh_03_u:193.024c": "tejasā tava tejaś ca viṣṇur āpyāyayiṣyati",
    "GE07mbh_03_u:193.025a": "viṣṇunā ca varo datto mama pūrvaṃ tato vadhe",
    "GE07mbh_03_u:193.025c": "yas taṃ mahāsuraṃ raudraṃ vadhiṣyati mahīpatiḥ",
    "GE07mbh_03_u:193.025e": "tejas taṃ vaiṣṇavam iti pravekṣyati durāsadam",
    "GE07mbh_03_u:193.026a": "tat tejas tvaṃ samādhāya rājendra bhuvi duḥsaham",
    "GE07mbh_03_u:193.026c": "taṃ niṣūdaya saṃduṣṭaṃ daityaṃ raudraparākramam",
    "GE07mbh_03_u:193.027a": "na hi dhundhur mahātejās tejasālpena śakyate",
    "GE07mbh_03_u:193.027c": "nirdagdhuṃ pṛthivīpāla sa hi varṣaśatair api",
    "GE07mbh_03_u:194.001": "mārkaṇḍeya uvāca",
    "GE07mbh_03_u:194.001a": "sa evam ukto rājarṣir uttaṅkenāparājitaḥ",
    "GE07mbh_03_u:194.001c": "uttaṅkaṃ kauravaśreṣṭha kṛtāñjalir athābravīt",
    "GE07mbh_03_u:194.002a": "na te 'bhigamanaṃ brahman mogham etad bhaviṣyati",
    "GE07mbh_03_u:194.002c": "putro mamāyaṃ bhagavan kuvalāśva iti smṛtaḥ",
    "GE07mbh_03_u:194.003a": "dhṛtimān kṣiprakārī ca vīryeṇāpratimo bhuvi",
    "GE07mbh_03_u:194.003c": "priyaṃ vai sarvam etat te kariṣyati na saṃśayaḥ",
    "GE07mbh_03_u:194.004a": "putraiḥ parivṛtaḥ sarvaiḥ śūraiḥ parighabāhubhiḥ",
    "GE07mbh_03_u:194.004b-0975_01": "haniṣyati mahābāhus taṃ vai dhundhuṃ mahāsuram",
    "GE07mbh_03_u:194.004c": "visarjayasva māṃ brahman nyastaśastro 'smi sāṃpratam",
    "GE07mbh_03_u:194.005a": "tathāstv iti ca tenokto munināmitatejasā",
    "GE07mbh_03_u:194.005c": "sa tam ādiśya tanayam uttaṅkāya mahātmane",
    "GE07mbh_03_u:194.005e": "kriyatām iti rājarṣir jagāma vanam uttamam",
    "GE07mbh_03_u:194.006": "yudhiṣṭhira uvāca",
    "GE07mbh_03_u:194.006a": "ka eṣa bhagavan daityo mahāvīryas tapodhana",
    "GE07mbh_03_u:194.006c": "kasya putro 'tha naptā vā etad icchāmi veditum",
    "GE07mbh_03_u:194.007a": "evaṃ mahābalo daityo na śruto me tapodhana",
    "GE07mbh_03_u:194.007b-0976_01": "yasya niḥśvāsavātena kampate bhūḥ saparvatā",
    "GE07mbh_03_u:194.007c": "etad icchāmi bhagavan yāthātathyena veditum",
    "GE07mbh_03_u:194.007e": "sarvam eva mahāprājña vistareṇa tapodhana",
    "GE07mbh_03_u:194.008": "mārkaṇḍeya uvāca",
    "GE07mbh_03_u:194.008a": "śṛṇu rājann idaṃ sarvaṃ yathāvṛttaṃ narādhipa",
    "GE07mbh_03_u:194.008b-0977_01": "kathyamānaṃ mahāprājña vistareṇa yathātatham",
    "GE07mbh_03_u:194.008c": "ekārṇave tadā ghore naṣṭe sthāvarajaṅgame",
    "GE07mbh_03_u:194.008e": "pranaṣṭeṣu ca bhūteṣu sarveṣu bharatarṣabha",
    "GE07mbh_03_u:194.009a": "prabhavaḥ sarvabhūtānāṃ śāśvataḥ puruṣo 'vyayaḥ",
    "GE07mbh_03_u:194.009b-0978_01": "yam āhur munayaḥ siddhāḥ sarvalokamaheśvaram",
    "GE07mbh_03_u:194.009b-0979_01": "caturbhujam udārāṅgaṃ dṛṣṭavān asmi bhārata",
    "GE07mbh_03_u:194.009c": "suṣvāpa bhagavān viṣṇur apśayyām eka eva ha",
    "GE07mbh_03_u:194.009e": "nāgasya bhoge mahati śeṣasyāmitatejasaḥ",
    "GE07mbh_03_u:194.010a": "lokakartā mahābhāga bhagavān acyuto hariḥ",
    "GE07mbh_03_u:194.010c": "nāgabhogena mahatā parirabhya mahīm imām",
    "GE07mbh_03_u:194.011a": "svapatas tasya devasya padmaṃ sūryasamaprabham",
    "GE07mbh_03_u:194.011c": "nābhyāṃ viniḥsṛtaṃ tatra yatrotpannaḥ pitāmahaḥ",
    "GE07mbh_03_u:194.011e": "sākṣāl lokagurur brahmā padme sūryendusaprabhe",
    "GE07mbh_03_u:194.012a": "caturvedaś caturmūrtis tathaiva ca caturmukhaḥ",
    "GE07mbh_03_u:194.012c": "svaprabhāvād durādharṣo mahābalaparākramaḥ",
    "GE07mbh_03_u:194.013a": "kasya cit tv atha kālasya dānavau vīryavattarau",
    "GE07mbh_03_u:194.013b-0980_01": "viṣṇukarṇamalodbhūtau yojanānāṃ śatoc chritau",
    "GE07mbh_03_u:194.013c": "madhuś ca kaiṭabhaś caiva dṛṣṭavantau hariṃ prabhum",
    "GE07mbh_03_u:194.014a": "śayānaṃ śayane divye nāgabhoge mahādyutim",
    "GE07mbh_03_u:194.014c": "bahuyojanavistīrṇe bahuyojanam",
    "GE07mbh_03_u:194.015a": "kirīṭakaustubhadharaṃ pītakauśeyavāsasam",
    "GE07mbh_03_u:194.015c": "dīpyamānaṃ śriyā rājaṃs tejasā vapuṣā tathā",
    "GE07mbh_03_u:194.015e": "sahasrasūryapratimam adbhutopamadarśanam",
    "GE07mbh_03_u:194.016a": "vismayaḥ sumahān āsīn madhukaiṭabhayos tadā",
    "GE07mbh_03_u:194.016c": "dṛṣṭvā pitāmahaṃ caiva padme padmanibhekṣaṇam",
    "GE07mbh_03_u:194.017a": "vitrāsayetām atha tau brahmāṇam amitaujasam",
    "GE07mbh_03_u:194.017c": "vitrāsyamāno bahuśo brahmā tābhyāṃ mahāyaśāḥ",
    "GE07mbh_03_u:194.017e": "akampayat padmanālaṃ tato 'budhyata keśavaḥ",
    "GE07mbh_03_u:194.018a": "athāpaśyata govindo dānavau vīryavattarau",
    "GE07mbh_03_u:194.018a-0981_01": "**** **** brahmāṇam amitaujasam",
    "GE07mbh_03_u:194.018a-0981_02": "tau ca vīryamadonmattau",
    "GE07mbh_03_u:194.018c": "dṛṣṭvā tāv abravīd devaḥ svāgataṃ vāṃ mahābalau",
    "GE07mbh_03_u:194.018e": "dadāni vāṃ varaṃ śreṣṭhaṃ prītir hi mama jāyate",
    "GE07mbh_03_u:194.019a": "tau prahasya hṛṣīkeśaṃ mahāvīryau mahāsurau",
    "GE07mbh_03_u:194.019c": "pratyabrūtāṃ mahārāja sahitau madhusūdanam",
    "GE07mbh_03_u:194.020a": "āvāṃ varaya deva tvaṃ varadau svaḥ surottama",
    "GE07mbh_03_u:194.020c": "dātārau svo varaṃ tubhyaṃ tad bravīhy avicārayan",
    "GE07mbh_03_u:194.021": "bhagavān uvāca",
    "GE07mbh_03_u:194.021a": "pratigṛhṇe varaṃ vīrāv īpsitaś ca varo mama",
    "GE07mbh_03_u:194.021b-0982_01": "vidhārayan varaṃ vīrau pratigṛhṇāmi kāmataḥ",
    "GE07mbh_03_u:194.021c": "yuvāṃ hi vīryasaṃpannau na vām asti samaḥ pumān",
    "GE07mbh_03_u:194.022a": "vadhyatvam upagacchetāṃ mama satyaparākramau",
    "GE07mbh_03_u:194.022c": "etad icchāmy ahaṃ kāmaṃ prāptuṃ lokahitāya vai",
    "GE07mbh_03_u:194.023": "madhukaiṭabhāv ūcatuḥ",
    "GE07mbh_03_u:194.023a": "anṛtaṃ noktapūrvaṃ nau svaireṣv api kuto 'nyathā",
    "GE07mbh_03_u:194.023c": "satye dharme ca niratau viddhy āvāṃ puruṣottama",
    "GE07mbh_03_u:194.024a": "bale rūpe ca vīrye ca śame ca na samo 'sti nau",
    "GE07mbh_03_u:194.024c": "dharme tapasi dāne ca śīlasattvadameṣu ca",
    "GE07mbh_03_u:194.025a": "upaplavo mahān asmān upāvartata keśava",
    "GE07mbh_03_u:194.025c": "uktaṃ pratikuruṣva tvaṃ kālo hi duratikramaḥ",
    "GE07mbh_03_u:194.026a": "āvām icchāvahe deva kṛtam ekaṃ tvayā vibho",
    "GE07mbh_03_u:194.026c": "anāvṛte 'sminn ākāśe vadhaṃ suravarottama",
    "GE07mbh_03_u:194.026d-0983_01": "vināśe tejasā yuktā * * puruṣasattama",
    "GE07mbh_03_u:194.027a": "putratvam abhigacchāva tava caiva sulocana",
    "GE07mbh_03_u:194.027c": "vara eṣa vṛto deva tad viddhi surasattama",
    "GE07mbh_03_u:194.027d-0984_01": "anṛtaṃ mā bhaved deva yad dhi nau saṃśrutaṃ tadā",
    "GE07mbh_03_u:194.028": "bhagavān uvāca",
    "GE07mbh_03_u:194.028a": "bāḍham evaṃ kariṣyāmi sarvam etad bhaviṣyati",
    "GE07mbh_03_u:194.029": "mārkaṇḍeya uvāca",
    "GE07mbh_03_u:194.029a": "vicintya tv atha govindo nāpaśyad yad anāvṛtam",
    "GE07mbh_03_u:194.029c": "avakāśaṃ pṛthivyāṃ vā divi vā madhusūdanaḥ",
    "GE07mbh_03_u:194.030a": "svakāv anāvṛtāv ūrū dṛṣṭvā devavaras tadā",
    "GE07mbh_03_u:194.030c": "madhukaiṭabhayo rājañ śirasī madhusūdanaḥ",
    "GE07mbh_03_u:194.030e": "cakreṇa śitadhāreṇa nyakṛntata mahāyaśāḥ",
    "GE07mbh_03_u:195.001": "mārkaṇḍeya uvāca",
    "GE07mbh_03_u:195.001a": "dhundhur nāma mahātejās tayoḥ putro mahādyutiḥ",
    "GE07mbh_03_u:195.001c": "sa tapo 'tapyata mahan mahāvīryaparākramaḥ",
    "GE07mbh_03_u:195.002a": "atiṣṭhad ekapādena kṛśo",
    "GE07mbh_03_u:195.002c": "tasmai brahmā dadau prīto varaṃ vavre sa ca prabho",
    "GE07mbh_03_u:195.003a": "devadānavayakṣāṇāṃ sarpagandharvarakṣasām",
    "GE07mbh_03_u:195.003c": "avadhyo 'haṃ bhaveyaṃ vai vara eṣa vṛto mayā",
    "GE07mbh_03_u:195.004a": "evaṃ bhavatu gaccheti tam uvāca pitāmahaḥ",
    "GE07mbh_03_u:195.004c": "sa evam uktas tatpādau mūrdhnā spṛśya jagāma ha",
    "GE07mbh_03_u:195.005a": "sa tu dhundhur varaṃ labdhvā mahāvīryaparākramaḥ",
    "GE07mbh_03_u:195.005c": "anusmaran pitṛvadhaṃ tato viṣṇum upādravat",
    "GE07mbh_03_u:195.006a": "sa tu devān sagandharvāñ jitvā dhundhur amarṣaṇaḥ",
    "GE07mbh_03_u:195.006c": "babādha sarvān asakṛd devān viṣṇuṃ ca vai bhṛśam",
    "GE07mbh_03_u:195.007a": "samudro vālukāpūrṇa ujjānaka iti smṛtaḥ",
    "GE07mbh_03_u:195.007c": "āgamya ca sa duṣṭātmā taṃ deśaṃ bharatarṣabha",
    "GE07mbh_03_u:195.007e": "bādhate sma paraṃ śaktyā tam uttaṅkāśramaṃ prabho",
    "GE07mbh_03_u:195.008a": "antarbhūmigatas tatra vālukāntarhitas tadā",
    "GE07mbh_03_u:195.008c": "madhukaiṭabhayoḥ putro dhundhur bhīmaparākramaḥ",
    "GE07mbh_03_u:195.009a": "śete lokavināśāya tapobalasamāśritaḥ",
    "GE07mbh_03_u:195.009c": "uttaṅkasyāśramābhyāśe niḥśvasan pāvakārciṣaḥ",
    "GE07mbh_03_u:195.010a": "etasminn eva kāle tu sabhṛtyabalavāhanaḥ",
    "GE07mbh_03_u:195.010b-0985_01": "uttaṅkaviprasahitaḥ kuvalāśvo mahīpatiḥ",
    "GE07mbh_03_u:195.010b-0985_02": "putraiḥ saha mahīpālaḥ prayayau bharatarṣabha",
    "GE07mbh_03_u:195.010b-0986_01": "kuvalāśvo narapatiḥ putraiś ca sahitaḥ prabhuḥ",
    "GE07mbh_03_u:195.010c": "kuvalāśvo narapatir anvito balaśālinām",
    "GE07mbh_03_u:195.011a": "sahasrair ekaviṃśatyā putrāṇām arimardanaḥ",
    "GE07mbh_03_u:195.011c": "prāyād uttaṅkasahito dhundhos tasya niveśanam",
    "GE07mbh_03_u:195.012a": "tam āviśat tato viṣṇur bhagavāṃs tejasā prabhuḥ",
    "GE07mbh_03_u:195.012c": "uttaṅkasya niyogena lokānāṃ hitakāmyayā",
    "GE07mbh_03_u:195.013a": "tasmin prayāte durdharṣe divi śabdo mahān abhūt",
    "GE07mbh_03_u:195.013c": "eṣa śrīmān nṛpasuto dhundhumāro bhaviṣyati",
    "GE07mbh_03_u:195.014a": "divyaiś ca puṣpais taṃ devāḥ samantāt paryavākiran",
    "GE07mbh_03_u:195.014c": "devadundubhayaś caiva neduḥ svayam udīritāḥ",
    "GE07mbh_03_u:195.015a": "śītaś ca vāyuḥ pravavau prayāṇe tasya dhīmataḥ",
    "GE07mbh_03_u:195.015c": "vipāṃsulāṃ mahīṃ kurvan vavarṣa ca sureśvaraḥ",
    "GE07mbh_03_u:195.015d-0987_01": "pradakṣiṇāś cāpy abhavan vanyās tasya mṛgadvijāḥ",
    "GE07mbh_03_u:195.016a": "antarikṣe vimānāni devatānāṃ yudhiṣṭhira",
    "GE07mbh_03_u:195.016c": "tatraiva samadṛśyanta dhundhur yatra mahāsuraḥ",
    "GE07mbh_03_u:195.017a": "kuvalāśvasya dhundhoś ca yuddhakautūhalānvitāḥ",
    "GE07mbh_03_u:195.017c": "devagandharvasahitāḥ samavaikṣan maharṣayaḥ",
    "GE07mbh_03_u:195.018a": "nārāyaṇena kauravya tejasāpyāyitas tadā",
    "GE07mbh_03_u:195.018b-0988_01": "hitārthaṃ sarvalokānām udaṅkasya vaśe sthitaḥ",
    "GE07mbh_03_u:195.018c": "sa gato nṛpatiḥ kṣipraṃ putrais taiḥ sarvatodiśam",
    "GE07mbh_03_u:195.019a": "arṇavaṃ khānayām āsa kuvalāśvo mahīpatiḥ",
    "GE07mbh_03_u:195.019c": "kuvalāśvasya putrais tu tasmin vai vālukārṇave",
    "GE07mbh_03_u:195.020a": "saptabhir divasaiḥ khātvā dṛṣṭo dhundhur mahābalaḥ",
    "GE07mbh_03_u:195.020c": "āsīd ghoraṃ vapus tasya vālukāntarhitaṃ mahat",
    "GE07mbh_03_u:195.020d-0989_01": "yugānte sarvabhūtāni pāvakasyeva dhakṣyataḥ",
    "GE07mbh_03_u:195.020e": "dīpyamānaṃ yathā sūryas tejasā bharatarṣabha",
    "GE07mbh_03_u:195.020f-0990_01": "dīpyamānas tato dhundhus tejasā ca nareśvara",
    "GE07mbh_03_u:195.021a": "tato dhundhur mahārāja diśam āśritya paścimām",
    "GE07mbh_03_u:195.021c": "supto 'bhūd rājaśārdūla kālānalasamadyutiḥ",
    "GE07mbh_03_u:195.022a": "kuvalāśvasya putrais tu sarvataḥ parivāritaḥ",
    "GE07mbh_03_u:195.022c": "abhidrutaḥ śarais tīkṣṇair gadābhir musalair api",
    "GE07mbh_03_u:195.022e": "paṭṭiśaiḥ parighaiḥ prāsaiḥ khaḍgaiś ca vimalaiḥ śitaiḥ",
    "GE07mbh_03_u:195.023a": "sa vadhyamānaḥ saṃkruddhaḥ samuttasthau mahābalaḥ",
    "GE07mbh_03_u:195.023c": "kruddhaś cābhakṣayat teṣāṃ śastrāṇi vividhāni ca",
    "GE07mbh_03_u:195.024a": "āsyād vaman pāvakaṃ sa saṃvartakasamaṃ tadā",
    "GE07mbh_03_u:195.024c": "tān sarvān nṛpateḥ putrān adahat svena tejasā",
    "GE07mbh_03_u:195.025a": "mukhajenāgninā kruddho lokān udvartayann iva",
    "GE07mbh_03_u:195.025c": "kṣaṇena rājaśārdūla pureva kapilaḥ prabhuḥ",
    "GE07mbh_03_u:195.025e": "sagarasyātmajān kruddhas tad adbhutam ivābhavat",
    "GE07mbh_03_u:195.026a": "teṣu krodhāgnidagdheṣu tadā bharatasattama",
    "GE07mbh_03_u:195.026c": "taṃ prabuddhaṃ mahātmānaṃ kumbhakarṇam ivāparam",
    "GE07mbh_03_u:195.026e": "āsasāda mahātejāḥ kuvalāśvo mahīpatiḥ",
    "GE07mbh_03_u:195.027a": "tasya vāri mahārāja susrāva bahu dehataḥ",
    "GE07mbh_03_u:195.027c": "tadāpīyata tat tejo rājā vārimayaṃ nṛpa",
    "GE07mbh_03_u:195.027e": "yogī yogena vahniṃ ca śamayām āsa vāriṇā",
    "GE07mbh_03_u:195.028a": "brahmāstreṇa tadā rājā daityaṃ krūraparākramam",
    "GE07mbh_03_u:195.028c": "dadāha bharataśreṣṭha sarvalokābhayāya vai",
    "GE07mbh_03_u:195.029a": "so 'streṇa dagdhvā rājarṣiḥ kuvalāśvo mahāsuram",
    "GE07mbh_03_u:195.029c": "suraśatrum amitraghnas trilokeśa ivāparaḥ",
    "GE07mbh_03_u:195.029d-0991_01": "dhundhor vadhāt tadā rājā kuvalāśvo mahāmanāḥ",
    "GE07mbh_03_u:195.029d-0992_01": "kuvalāśvo mahābāhur dhundhuṃ hatvā jaharṣa ca",
    "GE07mbh_03_u:195.029e": "dhundhumāra iti khyāto nāmnā samabhavat tataḥ",
    "GE07mbh_03_u:195.030a": "prītaiś ca tridaśaiḥ sarvair maharṣisahitais tadā",
    "GE07mbh_03_u:195.030c": "varaṃ vṛṇīṣvety uktaḥ sa prāñjaliḥ praṇatas tadā",
    "GE07mbh_03_u:195.030e": "atīva mudito rājann idaṃ vacanam abravīt",
    "GE07mbh_03_u:195.031a": "dadyāṃ vittaṃ dvijāgryebhyaḥ śatrūṇāṃ cāpi durjayaḥ",
    "GE07mbh_03_u:195.031c": "sakhyaṃ ca viṣṇunā me syād bhūteṣv adroha eva ca",
    "GE07mbh_03_u:195.031e": "dharme ratiś ca satataṃ svarge vāsas tathākṣayaḥ",
    "GE07mbh_03_u:195.032a": "tathāstv iti tato devaiḥ prītair uktaḥ sa pārthivaḥ",
    "GE07mbh_03_u:195.032c": "ṛṣibhiś ca sagandharvair uttaṅkena ca dhīmatā",
    "GE07mbh_03_u:195.033a": "sabhājya cainaṃ vividhair āśīrvādais tato nṛpam",
    "GE07mbh_03_u:195.033c": "devā maharṣayaś caiva svāni sthānāni bhejire",
    "GE07mbh_03_u:195.034a": "tasya putrās trayaḥ śiṣṭā yudhiṣṭhira tadābhavan",
    "GE07mbh_03_u:195.034c": "dṛḍhāśvaḥ kapilāśvaś ca candrāśvaś caiva bhārata",
    "GE07mbh_03_u:195.034e": "tebhyaḥ paramparā rājann ikṣvākūṇāṃ mahātmanām",
    "GE07mbh_03_u:195.034f-0993_01": "vaṃśasya sumahābhāga rājñām amitatejasām",
    "GE07mbh_03_u:195.035a": "evaṃ sa nihatas tena kuvalāśvena sattama",
    "GE07mbh_03_u:195.035c": "dhundhur daityo mahāvīryo madhukaiṭabhayoḥ sutaḥ",
    "GE07mbh_03_u:195.036a": "kuvalāśvas tu nṛpatir dhundhumāra iti smṛtaḥ",
    "GE07mbh_03_u:195.036c": "nāmnā ca guṇasaṃyuktas tadā prabhṛti so 'bhavat",
    "GE07mbh_03_u:195.037a": "etat te sarvam ākhyātaṃ yan māṃ tvaṃ paripṛcchasi",
    "GE07mbh_03_u:195.037c": "dhaundhumāram upākhyānaṃ prathitaṃ yasya karmaṇā",
    "GE07mbh_03_u:195.038a": "idaṃ tu puṇyam ākhyānaṃ viṣṇoḥ samanukīrtanam",
    "GE07mbh_03_u:195.038c": "śṛṇuyād yaḥ sa dharmātmā putravāṃś ca bhaven naraḥ",
    "GE07mbh_03_u:195.039a": "āyuṣmān dhṛtimāṃś caiva śrutvā bhavati parvasu",
    "GE07mbh_03_u:195.039c": "na ca vyādhibhayaṃ kiṃ cit prāpnoti vigatajvaraḥ",
    "GE07mbh_03_u:196.001": "vaiśaṃpāyana uvāca",
    "GE07mbh_03_u:196.001a": "tato yudhiṣṭhiro rājā mārkaṇḍeyaṃ mahādyutim",
    "GE07mbh_03_u:196.001c": "papraccha bharataśreṣṭho dharmapraśnaṃ sudurvacam",
    "GE07mbh_03_u:196.002a": "śrotum icchāmi bhagavan strīṇāṃ māhātmyam uttamam",
    "GE07mbh_03_u:196.002c": "kathyamānaṃ tvayā vipra sūkṣmaṃ dharmaṃ ca tattvataḥ",
    "GE07mbh_03_u:196.003a": "pratyakṣeṇa hi viprarṣe devā dṛśyanti sattama",
    "GE07mbh_03_u:196.003c": "sūryācandramasau vāyuḥ pṛthivī vahnir eva ca",
    "GE07mbh_03_u:196.004a": "pitā mātā ca bhagavan gāva eva ca sattama",
    "GE07mbh_03_u:196.004c": "yac cānyad eva vihitaṃ tac cāpi bhṛgunandana",
    "GE07mbh_03_u:196.005a": "manye 'haṃ guruvat sarvam ekapatnyas tathā striyaḥ",
    "GE07mbh_03_u:196.005c": "pativratānāṃ śuśrūṣā duṣkarā pratibhāti me",
    "GE07mbh_03_u:196.006a": "pativratānāṃ māhātmyaṃ vaktum arhasi naḥ prabho",
    "GE07mbh_03_u:196.006b-0994_01": "nānyad daivatam ity eva strīṇāṃ bhartur dvijottama",
    "GE07mbh_03_u:196.006c": "nirudhya cendriyagrāmaṃ manaḥ saṃrudhya cānagha",
    "GE07mbh_03_u:196.006e": "patiṃ daivatavac cāpi cintayantyaḥ sthitā hi yāḥ",
    "GE07mbh_03_u:196.007a": "bhagavan duṣkaraṃ hy etat pratibhāti mama prabho",
    "GE07mbh_03_u:196.007c": "mātāpitṛṣu śuśrūṣā strīṇāṃ bhartṛṣu ca dvija",
    "GE07mbh_03_u:196.008a": "strīṇāṃ dharmāt sughorād dhi nānyaṃ paśyāmi duṣkaram",
    "GE07mbh_03_u:196.008c": "sādhv ācārāḥ striyo brahman yat kurvanti sadādṛtāḥ",
    "GE07mbh_03_u:196.008e": "duṣkaraṃ bata kurvanti pitaro mātaraś ca vai",
    "GE07mbh_03_u:196.009a": "ekapatnyaś ca yā nāryo yāś ca satyaṃ vadanty uta",
    "GE07mbh_03_u:196.009c": "kukṣiṇā daśa māsāṃś ca garbhaṃ saṃdhārayanti yāḥ",
    "GE07mbh_03_u:196.009e": "nāryaḥ kālena saṃbhūya kim adbhutataraṃ tataḥ",
    "GE07mbh_03_u:196.010a": "saṃśayaṃ paramaṃ prāpya vedanām atulām api",
    "GE07mbh_03_u:196.010c": "prajāyante sutān nāryo duḥkhena mahatā vibho",
    "GE07mbh_03_u:196.010e": "puṣṇanti cāpi mahatā snehena dvijasattama",
    "GE07mbh_03_u:196.010f-0995_01": "cintayanti tataś cāpi kiṃśīlo 'yaṃ bhaviṣyati",
    "GE07mbh_03_u:196.011a": "ye ca krūreṣu sarveṣu vartamānā jugupsitāḥ",
    "GE07mbh_03_u:196.011c": "svakarma kurvanti sadā duṣkaraṃ tac ca me matam",
    "GE07mbh_03_u:196.012a": "kṣatradharmasamācāraṃ tathyaṃ cākhyāhi me dvija",
    "GE07mbh_03_u:196.012c": "dharmaḥ sudurlabho vipra nṛśaṃsena durātmanā",
    "GE07mbh_03_u:196.013a": "etad icchāmi bhagavan praśnaṃ praśnavidāṃ vara",
    "GE07mbh_03_u:196.013c": "śrotuṃ bhṛgukulaśreṣṭha śuśrūṣe tava suvrata",
    "GE07mbh_03_u:196.014": "mārkaṇḍeya uvāca",
    "GE07mbh_03_u:196.014a": "hanta te sarvam ākhyāsye praśnam etaṃ sudurvacam",
    "GE07mbh_03_u:196.014c": "tattvena bharataśreṣṭha gadatas tan nibodha me",
    "GE07mbh_03_u:196.015a": "mātaraṃ sadṛśīṃ tāta pitṝn anye ca manyate",
    "GE07mbh_03_u:196.015c": "duṣkaraṃ kurute mātā vivardhayati yā prajāḥ",
    "GE07mbh_03_u:196.016a": "tapasā devatejyābhir vandanena titikṣayā",
    "GE07mbh_03_u:196.016c": "abhicārair upāyaiś ca īhante pitaraḥ sutān",
    "GE07mbh_03_u:196.017a": "evaṃ kṛcchreṇa mahatā putraṃ prāpya sudurlabham",
    "GE07mbh_03_u:196.017c": "cintayanti sadā vīra kīdṛśo 'yaṃ bhaviṣyati",
    "GE07mbh_03_u:196.017d-0996_01": "ye cakrur eṣu sarveṣu vartamānajugupsayā",
    "GE07mbh_03_u:196.018a": "āśaṃsate ca putreṣu pitā mātā ca bhārata",
    "GE07mbh_03_u:196.018c": "yaśaḥ kīrtim athaiśvaryaṃ prajā dharmaṃ tathaiva ca",
    "GE07mbh_03_u:196.018d-0997_01": "mātuḥ pituś ca rājendra satataṃ hitakāriṇaḥ",
    "GE07mbh_03_u:196.019a": "tayor āśāṃ tu saphalāṃ yaḥ karoti sa dharmavit",
    "GE07mbh_03_u:196.019c": "pitā mātā ca rājendra tuṣyato yasya nityadā",
    "GE07mbh_03_u:196.019e": "iha pretya ca tasyātha kīrtir dharmaś ca śāśvataḥ",
    "GE07mbh_03_u:196.020a": "naiva yajñaḥ striyaḥ kaś cin na śrāddhaṃ nopavāsakam",
    "GE07mbh_03_u:196.020c": "yā tu bhartari śuśrūṣā tayā svargam upāśnute",
    "GE07mbh_03_u:196.021a": "etat prakaraṇaṃ rājann adhikṛtya yudhiṣṭhira",
    "GE07mbh_03_u:196.021c": "prativratānāṃ niyataṃ dharmaṃ cāvahitaḥ śṛṇu",
    "GE07mbh_03_u:197.001": "mārkaṇḍeya uvāca",
    "GE07mbh_03_u:197.001a": "kaś cid dvijātipravaro vedādhyāyī tapodhanaḥ",
    "GE07mbh_03_u:197.001c": "tapasvī dharmaśīlaś ca kauśiko nāma bhārata",
    "GE07mbh_03_u:197.002a": "sāṅgopaniṣadān vedān adhīte dvijasattamaḥ",
    "GE07mbh_03_u:197.002c": "sa vṛkṣamūle kasmiṃś cid vedān uccārayan sthitaḥ",
    "GE07mbh_03_u:197.003a": "upariṣṭāc ca vṛkṣasya balākā saṃnyalīyata",
    "GE07mbh_03_u:197.003c": "tayā purīṣam utsṛṣṭaṃ brāhmaṇasya tadopari",
    "GE07mbh_03_u:197.004a": "tām avekṣya tataḥ kruddhaḥ samapadhyāyata dvijaḥ",
    "GE07mbh_03_u:197.004b-0998_01": "tāṃ balākāṃ mahārāja vilīnāṃ nagamūrdhani",
    "GE07mbh_03_u:197.004c": "bhṛśaṃ krodhābhibhūtena balākā sā nirīkṣitā",
    "GE07mbh_03_u:197.005a": "apadhyātā ca vipreṇa nyapatad vasudhātale",
    "GE07mbh_03_u:197.005c": "balākāṃ patitāṃ dṛṣṭvā gatasattvām acetanām",
    "GE07mbh_03_u:197.005e": "kāruṇyād abhisaṃtaptaḥ paryaśocata tāṃ dvijaḥ",
    "GE07mbh_03_u:197.006a": "akāryaṃ kṛtavān asmi rāgadveṣabalātkṛtaḥ",
    "GE07mbh_03_u:197.006c": "ity uktvā bahuśo vidvān grāmaṃ bhaikṣāya saṃśritaḥ",
    "GE07mbh_03_u:197.007a": "grāme śucīni pracaran kulāni bharatarṣabha",
    "GE07mbh_03_u:197.007c": "praviṣṭas tat kulaṃ yatra pūrvaṃ caritavāṃs tu saḥ",
    "GE07mbh_03_u:197.008a": "dehīti yācamāno vai tiṣṭhety uktaḥ striyā tataḥ",
    "GE07mbh_03_u:197.008c": "śaucaṃ tu yāvat kurute bhājanasya kuṭumbinī",
    "GE07mbh_03_u:197.009a": "etasminn antare rājan kṣudhāsaṃpīḍito bhṛśam",
    "GE07mbh_03_u:197.009c": "bhartā praviṣṭaḥ sahasā tasyā bharatasattama",
    "GE07mbh_03_u:197.010a": "sā tu dṛṣṭvā patiṃ sādhvī brāhmaṇaṃ vyapahāya tam",
    "GE07mbh_03_u:197.010c": "pādyam ācamanīyaṃ ca dadau bhartre tathāsanam",
    "GE07mbh_03_u:197.011a": "prahvā paryacarac cāpi bhartāram asitekṣaṇā",
    "GE07mbh_03_u:197.011c": "āhāreṇātha bhakṣyaiś ca vākyaiḥ sumadhurais tathā",
    "GE07mbh_03_u:197.012a": "ucchiṣṭaṃ bhuñjate bhartuḥ sā tu nityaṃ yudhiṣṭhira",
    "GE07mbh_03_u:197.012c": "daivataṃ ca patiṃ mene bhartuś cittānusāriṇī",
    "GE07mbh_03_u:197.013a": "na karmaṇā na manasā nātyaśnān nāpi cāpibat",
    "GE07mbh_03_u:197.013c": "taṃ sarvabhāvopagatā patiśuśrūṣaṇe ratā",
    "GE07mbh_03_u:197.014a": "sādhvācārā śucir dakṣā kuṭumbasya hitaiṣiṇī",
    "GE07mbh_03_u:197.014c": "bhartuś cāpi hitaṃ yat tat satataṃ sānuvartate",
    "GE07mbh_03_u:197.015a": "devatātithibhṛtyānāṃ śvaśrūśvaśurayos tathā",
    "GE07mbh_03_u:197.015c": "śuśrūṣaṇaparā nityaṃ satataṃ saṃyatendriyā",
    "GE07mbh_03_u:197.016a": "sā brāhmaṇaṃ tadā dṛṣṭvā saṃsthitaṃ bhaikṣakāṅkṣiṇam",
    "GE07mbh_03_u:197.016c": "kurvatī patiśuśrūṣāṃ sasmārātha śubhekṣaṇā",
    "GE07mbh_03_u:197.017a": "vrīḍitā sābhavat sādhvī tadā bharatasattama",
    "GE07mbh_03_u:197.017c": "bhikṣām ādāya viprāya nirjagāma yaśasvinī",
    "GE07mbh_03_u:197.018": "brāhmaṇa uvāca",
    "GE07mbh_03_u:197.018a": "kim idaṃ bhavati tvaṃ māṃ tiṣṭhety uktvā varāṅgane",
    "GE07mbh_03_u:197.018c": "uparodhaṃ kṛtavatī na visarjitavaty asi",
    "GE07mbh_03_u:197.019": "mārkaṇḍeya uvāca",
    "GE07mbh_03_u:197.019a": "brāhmaṇaṃ krodhasaṃtaptaṃ jvalantam iva tejasā",
    "GE07mbh_03_u:197.019c": "dṛṣṭvā sādhvī manuṣyendra sāntvapūrvaṃ vaco 'bravīt",
    "GE07mbh_03_u:197.019d-0999_01": "kṣamasva viprapravara kṣamasva strījaḍatvatām",
    "GE07mbh_03_u:197.019d-0999_02": "prasīda bhagavan mahyaṃ kṛpāṃ kuru mayi dvija",
    "GE07mbh_03_u:197.020a": "kṣantum arhasi me vipra bhartā me daivataṃ mahat",
    "GE07mbh_03_u:197.020c": "sa cāpi kṣudhitaḥ śrāntaḥ prāptaḥ śuśrūṣito mayā",
    "GE07mbh_03_u:197.021": "brāhmaṇa uvāca",
    "GE07mbh_03_u:197.021a": "brāhmaṇā na garīyāṃso garīyāṃs te patiḥ kṛtaḥ",
    "GE07mbh_03_u:197.021c": "gṛhasthadharme vartantī brāhmaṇān avamanyase",
    "GE07mbh_03_u:197.022a": "indro 'py eṣāṃ praṇamate kiṃ punar mānuṣā bhuvi",
    "GE07mbh_03_u:197.022c": "avalipte na jānīṣe vṛddhānāṃ na śrutaṃ tvayā",
    "GE07mbh_03_u:197.022e": "brāhmaṇā hy agnisadṛśā daheyuḥ pṛthivīm api",
    "GE07mbh_03_u:197.022f-1000_01": "saparvatavanadvīpāṃ kṣipram evāvamānitāḥ",
    "GE07mbh_03_u:197.023": "stry uvāca",
    "GE07mbh_03_u:197.023a": "nāvajānāmy ahaṃ viprān devais tulyān manasvinaḥ",
    "GE07mbh_03_u:197.023c": "aparādham imaṃ vipra kṣantum arhasi me 'nagha",
    "GE07mbh_03_u:197.023d-1001_01": "nāhaṃ balākā viprendra tyaja krodhaṃ tapodhana",
    "GE07mbh_03_u:197.023d-1001_02": "anayā kruddhayā dṛṣṭyā kruddhaḥ kiṃ māṃ kariṣyasi",
    "GE07mbh_03_u:197.024a": "jānāmi tejo viprāṇāṃ mahābhāgyaṃ ca dhīmatām",
    "GE07mbh_03_u:197.024c": "apeyaḥ sāgaraḥ krodhāt kṛto hi lavaṇodakaḥ",
    "GE07mbh_03_u:197.025a": "tathaiva dīptatapasāṃ munīnāṃ bhāvitātmanām",
    "GE07mbh_03_u:197.025c": "yeṣāṃ krodhāgnir adyāpi daṇḍake nopaśāmyati",
    "GE07mbh_03_u:197.025d-1002_01": "kasmāt paribhaven mūḍho brāhmaṇān amitaujasaḥ",
    "GE07mbh_03_u:197.026a": "brāhmaṇānāṃ paribhavād vātāpiś ca durātmavān",
    "GE07mbh_03_u:197.026c": "agastyam ṛṣim āsādya jīrṇaḥ krūro mahāsuraḥ",
    "GE07mbh_03_u:197.027a": "prabhāvā bahavaś cāpi śrūyante brahmavādinām",
    "GE07mbh_03_u:197.027c": "krodhaḥ suvipulo brahman prasādaś ca mahātmanām",
    "GE07mbh_03_u:197.028a": "asmiṃs tv atikrame brahman kṣantum arhasi me 'nagha",
    "GE07mbh_03_u:197.028c": "patiśuśrūṣayā dharmo yaḥ sa me rocate dvija",
    "GE07mbh_03_u:197.029a": "daivateṣv api sarveṣu bhartā me daivataṃ param",
    "GE07mbh_03_u:197.029c": "aviśeṣeṇa tasyāhaṃ kuryāṃ dharmaṃ dvijottama",
    "GE07mbh_03_u:197.030a": "śuśrūṣāyāḥ phalaṃ paśya patyur brāhmaṇa yādṛśam",
    "GE07mbh_03_u:197.030c": "balākā hi tvayā dagdhā roṣāt tad viditaṃ mama",
    "GE07mbh_03_u:197.031a": "krodhaḥ śatruḥ śarīrastho manuṣyāṇāṃ dvijottama",
    "GE07mbh_03_u:197.031b-1003_01": "mā sma kruddho balākeva na vadhyāsmi pativratā",
    "GE07mbh_03_u:197.031c": "yaḥ krodhamohau tyajati taṃ devā brāhmaṇaṃ viduḥ",
    "GE07mbh_03_u:197.032a": "yo vaded iha satyāni guruṃ saṃtoṣayeta ca",
    "GE07mbh_03_u:197.032c": "hiṃsitaś ca na hiṃseta taṃ devā brāhmaṇaṃ viduḥ",
    "GE07mbh_03_u:197.033a": "jitendriyo dharmaparaḥ svādhyāyanirataḥ śuciḥ",
    "GE07mbh_03_u:197.033c": "kāmakrodhau vaśe yasya taṃ devā brāhmaṇaṃ viduḥ",
    "GE07mbh_03_u:197.034a": "yasya cātmasamo loko dharmajñasya manasvinaḥ",
    "GE07mbh_03_u:197.034c": "sarvadharmeṣu ca ratas taṃ devā brāhmaṇaṃ viduḥ",
    "GE07mbh_03_u:197.035a": "yo 'dhyāpayed adhīyīta yajed vā yājayīta vā",
    "GE07mbh_03_u:197.035c": "dadyād vāpi yathāśakti taṃ devā brāhmaṇaṃ viduḥ",
    "GE07mbh_03_u:197.036a": "brahmacārī ca vedānyo adhīyīta dvijottamaḥ",
    "GE07mbh_03_u:197.036c": "svādhyāye cāpramatto vai taṃ devā brāhmaṇaṃ viduḥ",
    "GE07mbh_03_u:197.037a": "yad brāhmaṇānāṃ kuśalaṃ tad eṣāṃ parikīrtayet",
    "GE07mbh_03_u:197.037c": "satyaṃ tathā vyāharatāṃ nānṛte ramate manaḥ",
    "GE07mbh_03_u:197.038a": "dhanaṃ tu brāhmaṇasyāhuḥ svādhyāyaṃ damam ārjavam",
    "GE07mbh_03_u:197.038c": "indriyāṇāṃ nigrahaṃ ca śāśvataṃ dvijasattama",
    "GE07mbh_03_u:197.038e": "satyārjave dharmam āhuḥ paraṃ dharmavido janāḥ",
    "GE07mbh_03_u:197.039a": "durjñeyaḥ śāśvato dharmaḥ sa tu satye pratiṣṭhitaḥ",
    "GE07mbh_03_u:197.039c": "śrutipramāṇo dharmaḥ syād iti vṛddhānuśāsanam",
    "GE07mbh_03_u:197.040a": "bahudhā dṛśyate dharmaḥ sūkṣma eva dvijottama",
    "GE07mbh_03_u:197.040c": "bhavān api ca dharmajñaḥ svādhyāyanirataḥ śuciḥ",
    "GE07mbh_03_u:197.040e": "na tu tattvena bhagavan dharmān vetsīti me matiḥ",
    "GE07mbh_03_u:197.040f-1004_01": "yadi vipra na jānīṣe dharmaṃ paramakaṃ dvija",
    "GE07mbh_03_u:197.040f-1004_02": "dharmavyādhaṃ tataḥ pṛccha gatvā tu mithilāṃ purīm",
    "GE07mbh_03_u:197.041a": "mātāpitṛbhyāṃ śuśrūṣuḥ satyavādī jitendriyaḥ",
    "GE07mbh_03_u:197.041c": "mithilāyāṃ vasan vyādhaḥ sa te dharmān pravakṣyati",
    "GE07mbh_03_u:197.041e": "tatra gacchasva bhadraṃ te yathākāmaṃ dvijottama",
    "GE07mbh_03_u:197.041f-1005_01": "vyādhaḥ paramadharmātmā sa te chetsyati saṃśayān",
    "GE07mbh_03_u:197.042a": "atyuktam api me sarvaṃ kṣantum arhasy anindita",
    "GE07mbh_03_u:197.042c": "striyo hy avadhyāḥ sarveṣāṃ ye dharmaviduṣo janāḥ",
    "GE07mbh_03_u:197.043": "brāhmaṇa uvāca",
    "GE07mbh_03_u:197.043a": "prīto 'smi tava bhadraṃ te gataḥ krodhaś ca śobhane",
    "GE07mbh_03_u:197.043c": "upālambhas tvayā hy ukto mama niḥśreyasaṃ param",
    "GE07mbh_03_u:197.043e": "svasti te 'stu gamiṣyāmi sādhayiṣyāmi śobhane",
    "GE07mbh_03_u:197.044": "mārkaṇḍeya uvāca",
    "GE07mbh_03_u:197.044a": "tayā visṛṣṭo nirgamya svam eva bhavanaṃ yayau",
    "GE07mbh_03_u:197.044c": "vinindan sa dvijo ''tmānaṃ kauśiko narasattama",
    "GE07mbh_03_u:197.044d-1006_01": "dhanyā tvam asi kalyāṇi yasyāḥ syād vṛttam īdṛśam",
    "GE07mbh_03_u:198.001": "mārkaṇḍeya uvāca",
    "GE07mbh_03_u:198.001a": "cintayitvā tad āścaryaṃ striyā proktam aśeṣataḥ",
    "GE07mbh_03_u:198.001c": "vinindan sa dvijo ''tmānam āgaskṛta ivābabhau",
    "GE07mbh_03_u:198.002a": "cintayānaḥ sa dharmasya sūkṣmāṃ gatim athābravīt",
    "GE07mbh_03_u:198.002c": "śraddadhānena bhāvyaṃ vai gacchāmi mithilām aham",
    "GE07mbh_03_u:198.003a": "kṛtātmā dharmavit tasyāṃ vyādho nivasate kila",
    "GE07mbh_03_u:198.003c": "taṃ gacchāmy aham adyaiva dharmaṃ praṣṭuṃ tapodhanam",
    "GE07mbh_03_u:198.004a": "iti saṃcintya manasā śraddadhānaḥ striyā vacaḥ",
    "GE07mbh_03_u:198.004c": "balākāpratyayenāsau dharmyaiś ca vacanaiḥ śubhaiḥ",
    "GE07mbh_03_u:198.004e": "saṃpratasthe sa mithilāṃ kautūhalasamanvitaḥ",
    "GE07mbh_03_u:198.004e-1007_01": "**** **** janakenābhipālitām",
    "GE07mbh_03_u:198.004e-1007_02": "pathi paśyan nadī ramyāḥ",
    "GE07mbh_03_u:198.005a": "atikrāmann araṇyāni grāmāṃś ca nagarāṇi ca",
    "GE07mbh_03_u:198.005c": "tato jagāma mithilāṃ janakena surakṣitām",
    "GE07mbh_03_u:198.006a": "dharmasetusamākīrṇāṃ yajñotsavavatīṃ",
    "GE07mbh_03_u:198.006c": "gopurāṭṭālakavatīṃ gṛhaprākāraśobhitām",
    "GE07mbh_03_u:198.007a": "praviśya sa purīṃ ramyāṃ vimānair bahubhir vṛtām",
    "GE07mbh_03_u:198.007c": "paṇyaiś ca bahubhir yuktāṃ suvibhaktamahāpathām",
    "GE07mbh_03_u:198.008a": "aśvai rathais tathā nāgair yānaiś ca bahubhir vṛtām",
    "GE07mbh_03_u:198.008c": "hṛṣṭapuṣṭajanākīrṇāṃ nityotsavasamākulām",
    "GE07mbh_03_u:198.009a": "so 'paśyad bahuvṛttāntāṃ brāhmaṇaḥ samatikraman",
    "GE07mbh_03_u:198.009c": "dharmavyādham apṛcchac ca sa cāsya kathito dvijaiḥ",
    "GE07mbh_03_u:198.010a": "apaśyat tatra gatvā taṃ sūnāmadhye vyavasthitam",
    "GE07mbh_03_u:198.010c": "mārgamāhiṣamāṃsāni vikrīṇantaṃ tapasvinam",
    "GE07mbh_03_u:198.010e": "ākulatvāt tu kretṝṇām ekānte saṃsthito dvijaḥ",
    "GE07mbh_03_u:198.011a": "sa tu jñātvā dvijaṃ prāptaṃ sahasā saṃbhramotthitaḥ",
    "GE07mbh_03_u:198.011c": "ājagāma yato vipraḥ sthita ekānta āsane",
    "GE07mbh_03_u:198.012": "vyādha uvāca",
    "GE07mbh_03_u:198.012a": "abhivādaye tvā bhagavan svāgataṃ te dvijottama",
    "GE07mbh_03_u:198.012c": "ahaṃ vyādhas tu bhadraṃ te kiṃ karomi praśādhi mām",
    "GE07mbh_03_u:198.013a": "ekapatnyā yad ukto 'si gaccha tvaṃ mithilām iti",
    "GE07mbh_03_u:198.013c": "jānāmy etad ahaṃ sarvaṃ yadarthaṃ tvam ihāgataḥ",
    "GE07mbh_03_u:198.014": "mārkaṇḍeya uvāca",
    "GE07mbh_03_u:198.014a": "śrutvā tu tasya tad vākyaṃ sa vipro bhṛśaharṣitaḥ",
    "GE07mbh_03_u:198.014c": "dvitīyam idam āścaryam ity acintayata dvijaḥ",
    "GE07mbh_03_u:198.015a": "adeśasthaṃ hi te sthānam iti vyādho 'bravīd dvijam",
    "GE07mbh_03_u:198.015c": "gṛhaṃ gacchāva bhagavan yadi rocayase 'nagha",
    "GE07mbh_03_u:198.016a": "bāḍham ity eva saṃhṛṣṭo vipro vacanam abravīt",
    "GE07mbh_03_u:198.016c": "agratas tu dvijaṃ kṛtvā sa jagāma gṛhān prati",
    "GE07mbh_03_u:198.017a": "praviśya ca gṛhaṃ ramyam āsanenābhipūjitaḥ",
    "GE07mbh_03_u:198.017b-1008_01": "arghyeṇa ca sa vai tena vyādhena dvijasattamaḥ",
    "GE07mbh_03_u:198.017c": "pādyam ācamanīyaṃ ca pratigṛhya dvijottamaḥ",
    "GE07mbh_03_u:198.018a": "tataḥ sukhopaviṣṭas taṃ vyādhaṃ vacanam abravīt",
    "GE07mbh_03_u:198.018c": "karmaitad vai na sadṛśaṃ bhavataḥ pratibhāti me",
    "GE07mbh_03_u:198.018e": "anutapye bhṛśaṃ tāta tava ghoreṇa karmaṇā",
    "GE07mbh_03_u:198.019": "vyādha uvāca",
    "GE07mbh_03_u:198.019a": "kulocitam idaṃ karma pitṛpaitāmahaṃ mama",
    "GE07mbh_03_u:198.019c": "vartamānasya me dharme sve manyuṃ mā kṛthā dvija",
    "GE07mbh_03_u:198.020a": "dhātrā tu vihitaṃ pūrvaṃ karma svaṃ pālayāmy aham",
    "GE07mbh_03_u:198.020c": "prayatnāc ca gurū vṛddhau śuśrūṣe 'haṃ dvijottama",
    "GE07mbh_03_u:198.021a": "satyaṃ vade nābhyasūye yathāśakti dadāmi ca",
    "GE07mbh_03_u:198.021c": "devatātithibhṛtyānām avaśiṣṭena vartaye",
    "GE07mbh_03_u:198.022a": "na kutsayāmy ahaṃ kiṃ cin na garhe balavattaram",
    "GE07mbh_03_u:198.022c": "kṛtam anveti kartāraṃ purā karma dvijottama",
    "GE07mbh_03_u:198.023a": "kṛṣigorakṣyavāṇijyam iha lokasya jīvanam",
    "GE07mbh_03_u:198.023c": "daṇḍanītis trayī vidyā tena lokā bhavanty uta",
    "GE07mbh_03_u:198.024a": "karma śūdre kṛṣir vaiśye saṃgrāmaḥ kṣatriye smṛtaḥ",
    "GE07mbh_03_u:198.024c": "brahmacaryaṃ tapo mantrāḥ satyaṃ ca brāhmaṇe sadā",
    "GE07mbh_03_u:198.025a": "rājā praśāsti dharmeṇa svakarmaniratāḥ prajāḥ",
    "GE07mbh_03_u:198.025c": "vikarmāṇaś ca ye ke cit tān yunakti svakarmasu",
    "GE07mbh_03_u:198.026a": "bhetavyaṃ hi sadā rājñāṃ prajānām adhipā hi te",
    "GE07mbh_03_u:198.026c": "mārayanti vikarmasthaṃ lubdhā mṛgam iveṣubhiḥ",
    "GE07mbh_03_u:198.027a": "janakasyeha viprarṣe vikarmastho na vidyate",
    "GE07mbh_03_u:198.027c": "svakarmaniratā varṇāś catvāro 'pi dvijottama",
    "GE07mbh_03_u:198.028a": "sa eṣa janako rājā durvṛttam api cet sutam",
    "GE07mbh_03_u:198.028c": "daṇḍyaṃ daṇḍe nikṣipati tathā na glāti dhārmikam",
    "GE07mbh_03_u:198.029a": "suyuktacāro nṛpatiḥ sarvaṃ dharmeṇa paśyati",
    "GE07mbh_03_u:198.029c": "śrīś ca rājyaṃ ca daṇḍaś ca kṣatriyāṇāṃ dvijottama",
    "GE07mbh_03_u:198.030a": "rājāno hi svadharmeṇa śriyam icchanti bhūyasīm",
    "GE07mbh_03_u:198.030c": "sarveṣām eva varṇānāṃ trātā rājā bhavaty uta",
    "GE07mbh_03_u:198.031a": "pareṇa hi hatān brahman varāhamahiṣān aham",
    "GE07mbh_03_u:198.031c": "na svayaṃ hanmi viprarṣe vikrīṇāmi sadā tv aham",
    "GE07mbh_03_u:198.032a": "na bhakṣayāmi māṃsāni ṛtugāmī tathā hy aham",
    "GE07mbh_03_u:198.032c": "sadopavāsī ca tathā naktabhojī tathā dvija",
    "GE07mbh_03_u:198.033a": "aśīlaś cāpi puruṣo bhūtvā bhavati śīlavān",
    "GE07mbh_03_u:198.033c": "prāṇihiṃsārataś cāpi bhavate dhārmikaḥ punaḥ",
    "GE07mbh_03_u:198.034a": "vyabhicārān narendrāṇāṃ dharmaḥ saṃkīryate mahān",
    "GE07mbh_03_u:198.034c": "adharmo vardhate cāpi saṃkīryante tathā prajāḥ",
    "GE07mbh_03_u:198.035a": "uruṇḍā vāmanāḥ kubjāḥ sthūlaśīrṣās tathaiva ca",
    "GE07mbh_03_u:198.035c": "klībāś cāndhāś ca jāyante badhirā lambacūcukāḥ",
    "GE07mbh_03_u:198.035e": "pārthivānām adharmatvāt prajānām abhavaḥ sadā",
    "GE07mbh_03_u:198.036a": "sa eṣa rājā janakaḥ sarvaṃ dharmeṇa paśyati",
    "GE07mbh_03_u:198.036c": "anugṛhṇan prajāḥ sarvāḥ svadharmaniratāḥ sadā",
    "GE07mbh_03_u:198.036d-1009_01": "pāty eṣa rājā janakaḥ pitṛvad dvijasattama",
    "GE07mbh_03_u:198.037a": "ye caiva māṃ praśaṃsanti ye ca nindanti mānavāḥ",
    "GE07mbh_03_u:198.037c": "sarvān supariṇītena karmaṇā toṣayāmy aham",
    "GE07mbh_03_u:198.038a": "ye jīvanti svadharmeṇa saṃbhuñjante ca pārthivāḥ",
    "GE07mbh_03_u:198.038c": "na kiṃ cid upajīvanti dakṣā utthānaśīlinaḥ",
    "GE07mbh_03_u:198.038d-1010_01": "na kiṃ cit phalam āpnoti svadharmasya ca lopanāt",
    "GE07mbh_03_u:198.039a": "śaktyānnadānaṃ satataṃ titikṣā dharmanityatā",
    "GE07mbh_03_u:198.039c": "yathārhaṃ pratipūjā ca sarvabhūteṣu vai dayā",
    "GE07mbh_03_u:198.039e": "tyāgān nānyatra martyānāṃ guṇās tiṣṭhanti pūruṣe",
    "GE07mbh_03_u:198.040a": "mṛṣāvādaṃ pariharet kuryāt priyam ayācitaḥ",
    "GE07mbh_03_u:198.040c": "na ca kāmān na saṃrambhān na dveṣād dharmam utsṛjet",
    "GE07mbh_03_u:198.041a": "priye nātibhṛśaṃ hṛṣyed apriye na ca saṃjvaret",
    "GE07mbh_03_u:198.041c": "na muhyed arthakṛcchreṣu na ca dharmaṃ parityajet",
    "GE07mbh_03_u:198.042a": "karma cet kiṃ cid anyat syād itaran na samācaret",
    "GE07mbh_03_u:198.042c": "yat kalyāṇam abhidhyāyet tatrātmānaṃ niyojayet",
    "GE07mbh_03_u:198.043a": "na pāpaṃ prati pāpaḥ syāt sādhur eva sadā bhavet",
    "GE07mbh_03_u:198.043c": "ātmanaiva hataḥ pāpo yaḥ pāpaṃ kartum icchati",
    "GE07mbh_03_u:198.044a": "karma caitad asādhūnāṃ vṛjinānām asādhuvat",
    "GE07mbh_03_u:198.044c": "na dharmo 'stīti manvānāḥ śucīn avahasanti ye",
    "GE07mbh_03_u:198.044e": "aśraddadhānā dharmasya te naśyanti na saṃśayaḥ",
    "GE07mbh_03_u:198.045a": "mahādṛtir ivādhmātaḥ pāpo bhavati nityadā",
    "GE07mbh_03_u:198.045b-1011_01": "sādhusannītimān eva sarvatra dvijasattama",
    "GE07mbh_03_u:198.045c": "mūḍhānām avaliptānām asāraṃ bhāṣitaṃ bhavet",
    "GE07mbh_03_u:198.045e": "darśayaty antarātmānaṃ divā rūpam ivāṃśumān",
    "GE07mbh_03_u:198.046a": "na loke rājate mūrkhaḥ kevalātmapraśaṃsayā",
    "GE07mbh_03_u:198.046c": "api ceha mṛjā hīnaḥ kṛtavidyaḥ prakāśate",
    "GE07mbh_03_u:198.047a": "abruvan kasya cin nindām ātmapūjām avarṇayan",
    "GE07mbh_03_u:198.047c": "na kaś cid guṇasaṃpannaḥ prakāśo bhuvi dṛśyate",
    "GE07mbh_03_u:198.048a": "vikarmaṇā tapyamānaḥ pāpād viparimucyate",
    "GE07mbh_03_u:198.048c": "naitat kuryāṃ punar iti dvitīyāt parimucyate",
    "GE07mbh_03_u:198.048d-1012_01": "kariṣye dharmam eveti tṛtīyāt parimucyate",
    "GE07mbh_03_u:198.049a": "karmaṇā yena teneha pāpād dvijavarottama",
    "GE07mbh_03_u:198.049c": "evaṃ śrutir iyaṃ brahman dharmeṣu paridṛśyate",
    "GE07mbh_03_u:198.050a": "pāpāny abuddhveha purā kṛtāni; prāg dharmaśīlo vinihanti paścāt",
    "GE07mbh_03_u:198.050c": "dharmo brahman nudate pūruṣāṇāṃ; yat kurvate pāpam iha pramādāt",
    "GE07mbh_03_u:198.051a": "pāpaṃ kṛtvā hi manyeta nāham asmīti pūruṣaḥ",
    "GE07mbh_03_u:198.051b-1013_01": "taṃ tu devāḥ prapaśyanti svasyaivāntarapūruṣaḥ",
    "GE07mbh_03_u:198.051c": "cikīrṣed eva kalyāṇaṃ śraddadhāno 'nasūyakaḥ",
    "GE07mbh_03_u:198.052a": "vasanasyeva chidrāṇi sādhūnāṃ vivṛṇoti yaḥ",
    "GE07mbh_03_u:198.052b-1014_01": "apaśyann ātmano doṣān sa pāpaḥ pretya naśyati",
    "GE07mbh_03_u:198.052c": "pāpaṃ cet puruṣaḥ kṛtvā kalyāṇam abhipadyate",
    "GE07mbh_03_u:198.052e": "mucyate sarvapāpebhyo mahābhrair iva candramāḥ",
    "GE07mbh_03_u:198.053a": "yathādityaḥ samudyan vai tamaḥ sarvaṃ vyapohati",
    "GE07mbh_03_u:198.053c": "evaṃ kalyāṇam ātiṣṭhan sarvapāpaiḥ pramucyate",
    "GE07mbh_03_u:198.054a": "pāpānāṃ viddhy adhiṣṭhānaṃ lobham eva dvijottama",
    "GE07mbh_03_u:198.054b-1015_01": "tasmāt tau viduṣāṃ vipra varjanīyau pradhānataḥ",
    "GE07mbh_03_u:198.054c": "lubdhāḥ pāpaṃ vyavasyanti narā nātibahuśrutāḥ",
    "GE07mbh_03_u:198.054e": "adharmā dharmarūpeṇa tṛṇaiḥ kūpā ivāvṛtāḥ",
    "GE07mbh_03_u:198.055a": "teṣāṃ damaḥ pavitrāṇi pralāpā dharmasaṃśritāḥ",
    "GE07mbh_03_u:198.055c": "sarvaṃ hi vidyate teṣu śiṣṭācāraḥ sudurlabhaḥ",
    "GE07mbh_03_u:198.056": "mārkaṇḍeya uvāca",
    "GE07mbh_03_u:198.056a": "sa tu vipro mahāprājño dharmavyādham apṛcchata",
    "GE07mbh_03_u:198.056c": "śiṣṭācāraṃ katham ahaṃ vidyām iti narottama",
    "GE07mbh_03_u:198.056d-1016_01": "etad icchāmi bhadraṃ te śrotuṃ dharmabhṛtāṃ vara",
    "GE07mbh_03_u:198.056d-1017_01": "pañca kāni pavitrāṇi śiṣṭācāreṣu nityadā",
    "GE07mbh_03_u:198.056e": "etan mahāmate vyādha prabravīhi yathātatham",
    "GE07mbh_03_u:198.057": "vyādha uvāca",
    "GE07mbh_03_u:198.057a": "yajño dānaṃ tapo vedāḥ satyaṃ ca dvijasattama",
    "GE07mbh_03_u:198.057c": "pañcaitāni pavitrāṇi śiṣṭācāreṣu nityadā",
    "GE07mbh_03_u:198.058a": "kāmakrodhau vaśe kṛtvā dambhaṃ lobham anārjavam",
    "GE07mbh_03_u:198.058c": "dharma ity eva saṃtuṣṭās te śiṣṭāḥ śiṣṭasaṃmatāḥ",
    "GE07mbh_03_u:198.059a": "na teṣāṃ vidyate 'vṛttaṃ yajñasvādhyāyaśīlinām",
    "GE07mbh_03_u:198.059c": "ācārapālanaṃ caiva dvitīyaṃ śiṣṭalakṣaṇam",
    "GE07mbh_03_u:198.060a": "guruśuśrūṣaṇaṃ satyam akrodho dānam eva ca",
    "GE07mbh_03_u:198.060c": "etac catuṣṭayaṃ brahmañ śiṣṭācāreṣu nityadā",
    "GE07mbh_03_u:198.061a": "śiṣṭācāre manaḥ kṛtvā pratiṣṭhāpya ca sarvaśaḥ",
    "GE07mbh_03_u:198.061c": "yām ayaṃ labhate tuṣṭiṃ sā na śakyā hy ato 'nyathā",
    "GE07mbh_03_u:198.062a": "vedasyopaniṣat satyaṃ satyasyopaniṣad damaḥ",
    "GE07mbh_03_u:198.062c": "damasyopaniṣat tyāgaḥ śiṣṭācāreṣu nityadā",
    "GE07mbh_03_u:198.063a": "ye tu dharmam asūyante buddhimohānvitā narāḥ",
    "GE07mbh_03_u:198.063c": "apathā gacchatāṃ teṣām anuyātāpi pīḍyate",
    "GE07mbh_03_u:198.064a": "ye tu śiṣṭāḥ suniyatāḥ śrutityāgaparāyaṇāḥ vyādhaḥ",
    "GE07mbh_03_u:198.064b-1018_01": "etan mahāmate vyādha prabravīhi yathātatham",
    "GE07mbh_03_u:198.064b-1018_02": "yajño dānaṃ tapo vedāḥ satyaṃ ca dvijasattama",
    "GE07mbh_03_u:198.064b-1018_03": "pañcaitāni pavitrāṇi śiṣṭācāreṣu nityadā",
    "GE07mbh_03_u:198.064c": "dharmyaṃ panthānam ārūḍhāḥ satyadharmaparāyaṇāḥ",
    "GE07mbh_03_u:198.065a": "niyacchanti parāṃ buddhiṃ śiṣṭācārānvitā narāḥ",
    "GE07mbh_03_u:198.065c": "upādhyāyamate yuktāḥ sthityā dharmārthadarśinaḥ",
    "GE07mbh_03_u:198.066a": "nāstikān bhinnamaryādān krūrān pāpamatau sthitān",
    "GE07mbh_03_u:198.066c": "tyaja tāñ jñānam āśritya dhārmikān upasevya ca",
    "GE07mbh_03_u:198.067a": "kāmalobhagrahākīrṇāṃ pañcendriyajalāṃ nadīm",
    "GE07mbh_03_u:198.067c": "nāvaṃ dhṛtimayīṃ kṛtvā janmadurgāṇi saṃtara",
    "GE07mbh_03_u:198.068a": "krameṇa saṃcito dharmo buddhiyogamayo mahān",
    "GE07mbh_03_u:198.068c": "śiṣṭācāre bhavet sādhū rāgaḥ śukleva vāsasi",
    "GE07mbh_03_u:198.069a": "ahiṃsā satyavacanaṃ sarvabhūtahitaṃ param",
    "GE07mbh_03_u:198.069c": "ahiṃsā paramo dharmaḥ sa ca satye pratiṣṭhitaḥ",
    "GE07mbh_03_u:198.069e": "satye kṛtvā pratiṣṭhāṃ tu pravartante pravṛttayaḥ",
    "GE07mbh_03_u:198.070a": "satyam eva garīyas tu śiṣṭācāraniṣevitam",
    "GE07mbh_03_u:198.070c": "ācāraś ca satāṃ dharmaḥ santaś cācāralakṣaṇāḥ",
    "GE07mbh_03_u:198.071a": "yo yathāprakṛtir jantuḥ svāṃ svāṃ prakṛtim aśnute",
    "GE07mbh_03_u:198.071c": "pāpātmā krodhakāmādīn doṣān āpnoty anātmavān",
    "GE07mbh_03_u:198.072a": "ārambho nyāyayukto yaḥ sa hi dharma iti smṛtaḥ",
    "GE07mbh_03_u:198.072c": "anācāras tv adharmeti etac chiṣṭānuśāsanam",
    "GE07mbh_03_u:198.073a": "akrudhyanto 'nasūyanto nirahaṃkāramatsarāḥ",
    "GE07mbh_03_u:198.073c": "ṛjavaḥ śamasaṃpannāḥ śiṣṭācārā bhavanti te",
    "GE07mbh_03_u:198.074a": "traividyavṛddhāḥ śucayo vṛttavanto manasvinaḥ",
    "GE07mbh_03_u:198.074c": "guruśuśrūṣavo dāntāḥ śiṣṭācārā bhavanty uta",
    "GE07mbh_03_u:198.075a": "teṣām adīnasattvānāṃ",
    "GE07mbh_03_u:198.075c": "svaiḥ karmabhiḥ satkṛtānāṃ ghoratvaṃ saṃpraṇaśyati",
    "GE07mbh_03_u:198.076a": "taṃ sadācāram āścaryaṃ purāṇaṃ śāśvataṃ dhruvam",
    "GE07mbh_03_u:198.076c": "dharmaṃ dharmeṇa paśyantaḥ svargaṃ yānti manīṣiṇaḥ",
    "GE07mbh_03_u:198.077a": "āstikā mānahīnāś ca dvijātijanapūjakāḥ",
    "GE07mbh_03_u:198.077c": "śrutavṛttopasaṃpannāḥ te santaḥ svargagāminaḥ",
    "GE07mbh_03_u:198.078a": "vedoktaḥ paramo dharmo dharmaśāstreṣu cāparaḥ",
    "GE07mbh_03_u:198.078c": "śiṣṭācīrṇaś ca śiṣṭānāṃ trividhaṃ dharmalakṣaṇam",
    "GE07mbh_03_u:198.079a": "pāraṇaṃ cāpi vidyānāṃ tīrthānām avagāhanam",
    "GE07mbh_03_u:198.079c": "kṣamā satyārjavaṃ śaucaṃ śiṣṭācāranidarśanam",
    "GE07mbh_03_u:198.080a": "sarvabhūtadayāvanto ahiṃsāniratāḥ sadā",
    "GE07mbh_03_u:198.080c": "paruṣaṃ na prabhāṣante sadā santo dvijapriyāḥ",
    "GE07mbh_03_u:198.081a": "śubhānām aśubhānāṃ ca karmaṇāṃ phalasaṃcaye",
    "GE07mbh_03_u:198.081c": "vipākam abhijānanti te śiṣṭāḥ śiṣṭasaṃmatāḥ",
    "GE07mbh_03_u:198.082a": "nyāyopetā guṇopetāḥ sarvalokahitaiṣiṇaḥ",
    "GE07mbh_03_u:198.082c": "santaḥ svargajitaḥ śuklāḥ saṃniviṣṭāś ca satpathe",
    "GE07mbh_03_u:198.083a": "dātāraḥ saṃvibhaktāro dīnānugrahakāriṇaḥ",
    "GE07mbh_03_u:198.083c": "sarvabhūtadayāvantas te śiṣṭāḥ śiṣṭasaṃmatāḥ",
    "GE07mbh_03_u:198.084a": "sarvapūjyāḥ śrutadhanās tathaiva ca tapasvinaḥ",
    "GE07mbh_03_u:198.084c": "dānanityāḥ sukhāṃl lokān āpnuvantīha ca śriyam",
    "GE07mbh_03_u:198.085a": "pīḍayā ca kalatrasya bhṛtyānāṃ ca samāhitāḥ",
    "GE07mbh_03_u:198.085c": "atiśaktyā prayacchanti santaḥ sadbhiḥ samāgatāḥ",
    "GE07mbh_03_u:198.086a": "lokayātrāṃ ca paśyanto dharmam ātmahitāni ca",
    "GE07mbh_03_u:198.086c": "evaṃ santo vartamānā edhante śāśvatīḥ samāḥ",
    "GE07mbh_03_u:198.087a": "ahiṃsā satyavacanam ānṛśaṃsyam athārjavam",
    "GE07mbh_03_u:198.087c": "adroho nātimānaś ca hrīs titikṣā damaḥ śamaḥ",
    "GE07mbh_03_u:198.088a": "dhīmanto dhṛtimantaś ca bhūtānām anukampakāḥ",
    "GE07mbh_03_u:198.088c": "akāmadveṣasaṃyuktās te santo lokasatkṛtāḥ",
    "GE07mbh_03_u:198.089a": "trīṇy eva tu padāny āhuḥ satāṃ vṛttam anuttamam",
    "GE07mbh_03_u:198.089c": "na druhyec caiva dadyāc ca satyaṃ caiva sadā vadet",
    "GE07mbh_03_u:198.090a": "sarvatra ca dayāvantaḥ santaḥ karuṇavedinaḥ",
    "GE07mbh_03_u:198.090c": "gacchantīha susaṃtuṣṭā dharmyaṃ panthānam uttamam",
    "GE07mbh_03_u:198.090e": "śiṣṭācārā mahātmāno yeṣāṃ dharmaḥ suniścitaḥ",
    "GE07mbh_03_u:198.091a": "anasūyā kṣamā śāntiḥ saṃtoṣaḥ priyavāditā",
    "GE07mbh_03_u:198.091c": "kāmakrodhaparityāgaḥ śiṣṭācāraniṣevaṇam",
    "GE07mbh_03_u:198.092a": "karmaṇā śrutasaṃpannaṃ satāṃ mārgam anuttamam",
    "GE07mbh_03_u:198.092c": "śiṣṭācāraṃ niṣevante nityaṃ dharmeṣv atandritāḥ",
    "GE07mbh_03_u:198.093a": "prajñāprāsādam āruhya muhyato mahato janān",
    "GE07mbh_03_u:198.093c": "prekṣanto lokavṛttāni vividhāni dvijottama",
    "GE07mbh_03_u:198.093e": "atipuṇyāni pāpāni tāni dvijavarottama",
    "GE07mbh_03_u:198.094a": "etat te sarvam ākhyātaṃ yathāprajñaṃ yathāśrutam",
    "GE07mbh_03_u:198.094c": "śiṣṭācāraguṇān brahman puraskṛtya dvijarṣabha",
    "GE07mbh_03_u:199.001": "mārkaṇḍeya uvāca",
    "GE07mbh_03_u:199.001a": "sa tu vipram athovāca dharmavyādho yudhiṣṭhira",
    "GE07mbh_03_u:199.001c": "yad ahaṃ hy ācare karma ghoram etad asaṃśayam",
    "GE07mbh_03_u:199.002a": "vidhis tu balavān brahman dustaraṃ hi purākṛtam",
    "GE07mbh_03_u:199.002c": "purākṛtasya pāpasya karmadoṣo bhavaty ayam",
    "GE07mbh_03_u:199.002e": "doṣasyaitasya vai brahman vighāte yatnavān aham",
    "GE07mbh_03_u:199.003a": "vidhinā vihite pūrvaṃ nimittaṃ ghātako bhavet",
    "GE07mbh_03_u:199.003c": "nimittabhūtā hi vayaṃ karmaṇo 'sya dvijottama",
    "GE07mbh_03_u:199.004a": "yeṣāṃ hatānāṃ māṃsāni vikrīṇāmo vayaṃ dvija",
    "GE07mbh_03_u:199.004c": "teṣām api bhaved dharma upabhogena bhakṣaṇāt",
    "GE07mbh_03_u:199.004e": "devatātithibhṛtyānāṃ pitṝṇāṃ pratipūjanāt",
    "GE07mbh_03_u:199.005a": "oṣadhyo vīrudhaś cāpi paśavo mṛgapakṣiṇaḥ",
    "GE07mbh_03_u:199.005c": "annādyabhūtā lokasya ity api śrūyate śrutiḥ",
    "GE07mbh_03_u:199.006a": "ātmamāṃsapradānena śibir auśīnaro nṛpaḥ",
    "GE07mbh_03_u:199.006c": "svargaṃ sudurlabhaṃ prāptaḥ kṣamāvān dvijasattama",
    "GE07mbh_03_u:199.007a": "rājño mahānase pūrvaṃ rantidevasya vai dvija",
    "GE07mbh_03_u:199.007c": "dve sahasre tu vadhyete paśūnām anvahaṃ tadā",
    "GE07mbh_03_u:199.007d-1019_01": "ahany ahani vadhyete dve sahasre gavāṃ tathā",
    "GE07mbh_03_u:199.008a": "samāṃsaṃ dadato hy annaṃ rantidevasya nityaśaḥ",
    "GE07mbh_03_u:199.008c": "atulā kīrtir abhavan nṛpasya dvijasattama",
    "GE07mbh_03_u:199.008e": "cāturmāsyeṣu paśavo vadhyanta iti nityaśaḥ",
    "GE07mbh_03_u:199.009a": "agnayo māṃsakāmāś ca ity api śrūyate śrutiḥ",
    "GE07mbh_03_u:199.009c": "yajñeṣu paśavo brahman vadhyante satataṃ dvijaiḥ",
    "GE07mbh_03_u:199.009e": "saṃskṛtāḥ kila mantraiś ca te 'pi svargam avāpnuvan",
    "GE07mbh_03_u:199.010a": "yadi naivāgnayo brahman māṃsakāmābhavan purā",
    "GE07mbh_03_u:199.010c": "bhakṣyaṃ naiva bhaven māṃsaṃ kasya cid dvijasattama",
    "GE07mbh_03_u:199.011a": "atrāpi vidhir uktaś ca munibhir māṃsabhakṣaṇe",
    "GE07mbh_03_u:199.011c": "devatānāṃ pitṝṇāṃ ca bhuṅkte dattvā tu yaḥ sadā",
    "GE07mbh_03_u:199.011e": "yathāvidhi yathāśraddhaṃ na sa duṣyati bhakṣaṇāt",
    "GE07mbh_03_u:199.012a": "amāṃsāśī bhavaty evam ity api śrūyate śrutiḥ",
    "GE07mbh_03_u:199.012c": "bhāryāṃ gacchan brahmacārī ṛtau bhavati brāhmaṇaḥ",
    "GE07mbh_03_u:199.013a": "satyānṛte viniścitya atrāpi vidhir ucyate",
    "GE07mbh_03_u:199.013c": "saudāsena purā rājñā mānuṣā bhakṣitā dvija",
    "GE07mbh_03_u:199.013e": "śāpābhibhūtena bhṛśam atra kiṃ pratibhāti te",
    "GE07mbh_03_u:199.014a": "svadharma iti kṛtvā tu na tyajāmi dvijottama",
    "GE07mbh_03_u:199.014c": "purākṛtam iti jñātvā jīvāmy etena karmaṇā",
    "GE07mbh_03_u:199.015a": "svakarma tyajato brahmann adharma iha dṛśyate",
    "GE07mbh_03_u:199.015c": "svakarmanirato yas tu sa dharma iti niścayaḥ",
    "GE07mbh_03_u:199.016a": "pūrvaṃ hi vihitaṃ karma dehinaṃ na vimuñcati",
    "GE07mbh_03_u:199.016c": "dhātrā vidhir ayaṃ dṛṣṭo bahudhā karmanirṇaye",
    "GE07mbh_03_u:199.017a": "draṣṭavyaṃ tu bhavet prājña krūre karmaṇi vartatā",
    "GE07mbh_03_u:199.017c": "kathaṃ karma śubhaṃ kuryāṃ kathaṃ mucye parābhavāt",
    "GE07mbh_03_u:199.017e": "karmaṇas tasya ghorasya bahudhā nirṇayo bhavet",
    "GE07mbh_03_u:199.018a": "dāne ca satyavākye ca guruśuśrūṣaṇe tathā",
    "GE07mbh_03_u:199.018c": "dvijātipūjane cāhaṃ dharme ca nirataḥ sadā",
    "GE07mbh_03_u:199.018e": "ativādātimānābhyāṃ nivṛtto 'smi dvijottama",
    "GE07mbh_03_u:199.019a": "kṛṣiṃ sādhv iti manyante tatra hiṃsā parā smṛtā",
    "GE07mbh_03_u:199.019c": "karṣanto lāṅgalaiḥ puṃso ghnanti bhūmiśayān bahūn",
    "GE07mbh_03_u:199.019e": "jīvān anyāṃś ca bahuśas tatra kiṃ pratibhāti te",
    "GE07mbh_03_u:199.020a": "dhānyabījāni yāny āhur vrīhy ādīni dvijottama",
    "GE07mbh_03_u:199.020c": "sarvāṇy etāni jīvāni tatra kiṃ pratibhāti te",
    "GE07mbh_03_u:199.021a": "adhyākramya paśūṃś cāpi ghnanti vai bhakṣayanti ca",
    "GE07mbh_03_u:199.021c": "vṛkṣān athauṣadhīś caiva chindanti puruṣā dvija",
    "GE07mbh_03_u:199.022a": "jīvā hi bahavo brahman vṛkṣeṣu ca phaleṣu ca",
    "GE07mbh_03_u:199.022c": "udake bahavaś cāpi tatra kiṃ pratibhāti te",
    "GE07mbh_03_u:199.023a": "sarvaṃ vyāptam idaṃ brahman prāṇibhiḥ prāṇijīvanaiḥ",
    "GE07mbh_03_u:199.023c": "matsyā grasante matsyāṃś ca tatra kiṃ pratibhāti te",
    "GE07mbh_03_u:199.024a": "sattvaiḥ sattvāni jīvanti bahudhā dvijasattama",
    "GE07mbh_03_u:199.024c": "prāṇino 'nyonyabhakṣāś ca tatra kiṃ pratibhāti te",
    "GE07mbh_03_u:199.025a": "caṅkramyamāṇā jīvāṃś ca dharaṇīsaṃśritān bahūn",
    "GE07mbh_03_u:199.025c": "padbhyāṃ ghnanti narā vipra tatra kiṃ pratibhāti te",
    "GE07mbh_03_u:199.026a": "upaviṣṭāḥ śayānāś ca ghnanti jīvān anekaśaḥ",
    "GE07mbh_03_u:199.026c": "jñānavijñānavantaś ca tatra kiṃ pratibhāti te",
    "GE07mbh_03_u:199.027a": "jīvair grastam idaṃ sarvam ākāśaṃ pṛthivī tathā",
    "GE07mbh_03_u:199.027c": "avijñānāc ca hiṃsanti tatra kiṃ pratibhāti te",
    "GE07mbh_03_u:199.028a": "ahiṃseti yad uktaṃ hi puruṣair vismitaiḥ purā",
    "GE07mbh_03_u:199.028c": "ke na hiṃsanti jīvan vai loke 'smin dvijasattama",
    "GE07mbh_03_u:199.028e": "bahu saṃcintya iha vai nāsti kaś cid ahiṃsakaḥ",
    "GE07mbh_03_u:199.029a": "ahiṃsāyāṃ tu niratā yatayo dvijasattama",
    "GE07mbh_03_u:199.029c": "kurvanty eva hi hiṃsāṃ te yatnād alpatarā bhavet",
    "GE07mbh_03_u:199.030a": "ālakṣyāś caiva puruṣāḥ kule jātā mahāguṇāḥ",
    "GE07mbh_03_u:199.030c": "mahāghorāṇi karmāṇi kṛtvā lajjanti vai na ca",
    "GE07mbh_03_u:199.031a": "suhṛdaḥ suhṛdo 'nyāṃś ca durhṛdaś cāpi durhṛdaḥ",
    "GE07mbh_03_u:199.031c": "samyak pravṛttān puruṣān na samyag anupaśyataḥ",
    "GE07mbh_03_u:199.032a": "samṛddhaiś ca na nandanti bāndhavā bāndhavair api",
    "GE07mbh_03_u:199.032c": "gurūṃś caiva vinindanti mūḍhāḥ paṇḍitamāninaḥ",
    "GE07mbh_03_u:199.033a": "bahu loke viparyastaṃ dṛśyate dvijasattama",
    "GE07mbh_03_u:199.033c": "dharmayuktam adharmaṃ ca tatra kiṃ pratibhāti te",
    "GE07mbh_03_u:199.034a": "vaktuṃ bahuvidhaṃ śakyaṃ dharmādharmeṣu karmasu",
    "GE07mbh_03_u:199.034b-1020_01": "vedadharmāviruddhaṃ yat pramāṇaiḥ pratitaṃ śubham",
    "GE07mbh_03_u:199.034c": "svakarmanirato yo hi sa yaśaḥ prāpnuyān mahat",
    "GE07mbh_03_u:200.001": "mārkaṇḍeya uvāca",
    "GE07mbh_03_u:200.001a": "dharmavyādhas tu nipuṇaṃ punar eva yudhiṣṭhira",
    "GE07mbh_03_u:200.001c": "viprarṣabham uvācedaṃ sarvadharmabhṛtāṃ varaḥ",
    "GE07mbh_03_u:200.002a": "śrutipramāṇo dharmo hi vṛddhānām iti bhāṣitam",
    "GE07mbh_03_u:200.002c": "sūkṣmā gatir hi dharmasya bahuśākhā hy anantikā",
    "GE07mbh_03_u:200.003a": "prāṇātyaye vivāhe ca vaktavyam anṛtaṃ bhavet",
    "GE07mbh_03_u:200.003c": "anṛtaṃ ca bhavet satyaṃ satyaṃ caivānṛtaṃ bhavet",
    "GE07mbh_03_u:200.004a": "yad bhūtahitam atyantaṃ tat satyam iti dhāraṇā",
    "GE07mbh_03_u:200.004c": "viparyayakṛto 'dharmaḥ paśya dharmasya sūkṣmatām",
    "GE07mbh_03_u:200.004d-1021_01": "yat karoty aśubhaṃ karma paśya dharmasya sūkṣmatām",
    "GE07mbh_03_u:200.005a": "yat karoty aśubhaṃ karma śubhaṃ vā dvijasattama",
    "GE07mbh_03_u:200.005b-1022_01": "asya kartur gatiṃ sarvāṃ vakṣyāmi dvijasattama",
    "GE07mbh_03_u:200.005c": "avaśyaṃ tat samāpnoti puruṣo nātra saṃśayaḥ",
    "GE07mbh_03_u:200.006a": "viṣamāṃ ca daśāṃ prāpya devān garhati vai bhṛśam",
    "GE07mbh_03_u:200.006c": "ātmanaḥ karmadoṣāṇi na vijānāty apaṇḍitaḥ",
    "GE07mbh_03_u:200.007a": "mūḍho naikṛtikaś cāpi capalaś ca dvijottama",
    "GE07mbh_03_u:200.007c": "sukhaduḥkhaviparyāso yadā samupapadyate",
    "GE07mbh_03_u:200.007e": "nainaṃ prajñā sunītaṃ vā trāyate naiva pauruṣam",
    "GE07mbh_03_u:200.007f-1023_01": "śubhaṃ badhnāti vai karma puruṣaḥ pāpaniścayaḥ",
    "GE07mbh_03_u:200.008a": "yo yam icched yathā kāmaṃ taṃ taṃ kāmaṃ samaśnuyāt",
    "GE07mbh_03_u:200.008c": "yadi syād aparādhīnaṃ puruṣasya kriyāphalam",
    "GE07mbh_03_u:200.009a": "saṃyatāś cāpi dakṣāś ca matimantaś ca mānavāḥ",
    "GE07mbh_03_u:200.009c": "dṛśyante niṣphalāḥ santaḥ prahīṇāḥ sarvakarmabhiḥ",
    "GE07mbh_03_u:200.010a": "bhūtānām aparaḥ kaś cid dhiṃsāyāṃ satatotthitaḥ",
    "GE07mbh_03_u:200.010c": "vañcanāyāṃ ca lokasya sa sukheneha jīvati",
    "GE07mbh_03_u:200.011a": "aceṣṭamānam āsīnaṃ śrīḥ kaṃ cid upatiṣṭhati",
    "GE07mbh_03_u:200.011c": "kaś cit karmāṇi kurvan hi na prāpyam adhigacchati",
    "GE07mbh_03_u:200.012a": "devān iṣṭvā tapas taptvā kṛpaṇaiḥ putragṛddhibhiḥ",
    "GE07mbh_03_u:200.012c": "daśamāsadhṛtā garbhe jāyante kulapāṃsanāḥ",
    "GE07mbh_03_u:200.013a": "apare dhanadhānyaiś ca bhogaiś ca pitṛsaṃcitaiḥ",
    "GE07mbh_03_u:200.013c": "vipulair abhijāyante labdhās tair eva maṅgalaiḥ",
    "GE07mbh_03_u:200.013d-1024_01": "na dehajā manuṣyāṇāṃ vyādhayo dvijasattama",
    "GE07mbh_03_u:200.014a": "karmajā hi manuṣyāṇāṃ rogā nāsty atra saṃśayaḥ",
    "GE07mbh_03_u:200.014c": "ādhibhiś caiva bādhyante vyādhaiḥ kṣudramṛgā iva",
    "GE07mbh_03_u:200.015a": "te cāpi kuśalair vaidyair nipuṇaiḥ saṃbhṛtauṣadhaiḥ",
    "GE07mbh_03_u:200.015c": "vyādhayo vinivāryante mṛgā vyādhair iva dvija",
    "GE07mbh_03_u:200.016a": "yeṣām asti ca bhoktavyaṃ grahaṇīdoṣapīḍitāḥ",
    "GE07mbh_03_u:200.016c": "na śaknuvanti te bhoktuṃ paśya dharmabhṛtāṃ vara",
    "GE07mbh_03_u:200.017a": "apare bāhubalinaḥ kliśyante bahavo janāḥ",
    "GE07mbh_03_u:200.017c": "duḥkhena cādhigacchanti bhojanaṃ dvijasattama",
    "GE07mbh_03_u:200.018a": "iti lokam anākrandaṃ mohaśokapariplutam",
    "GE07mbh_03_u:200.018c": "srotasāsakṛd ākṣiptaṃ hriyamāṇaṃ balīyasā",
    "GE07mbh_03_u:200.019a": "na mriyeyur na jīryeyuḥ sarve syuḥ sārvakāmikāḥ",
    "GE07mbh_03_u:200.019c": "nāpriyaṃ pratipaśyeyur vaśitvaṃ yadi vai bhavet",
    "GE07mbh_03_u:200.020a": "upary upari lokasya sarvo gantuṃ samīhate",
    "GE07mbh_03_u:200.020c": "yatate ca yathāśakti na ca tad vartate tathā",
    "GE07mbh_03_u:200.021a": "bahavaḥ saṃpradṛśyante",
    "GE07mbh_03_u:200.021c": "mahac ca phalavaiṣamyaṃ dṛśyate karmasaṃdhiṣu",
    "GE07mbh_03_u:200.021d-1025_01": "vahanti śibikām anye yānty anye śibikāgatāḥ",
    "GE07mbh_03_u:200.022a": "na kaś cid īśate brahman svayaṃgrāhasya sattama",
    "GE07mbh_03_u:200.022c": "karmaṇāṃ prākṛtānāṃ vai iha siddhiḥ pradṛśyate",
    "GE07mbh_03_u:200.023a": "yathā śrutir iyaṃ brahmañ jīvaḥ kila sanātanaḥ",
    "GE07mbh_03_u:200.023c": "śarīram adhruvaṃ loke sarveṣāṃ prāṇinām iha",
    "GE07mbh_03_u:200.024a": "vadhyamāne śarīre tu dehanāśo bhavaty uta",
    "GE07mbh_03_u:200.024c": "jīvaḥ saṃkramate 'nyatra karmabandhanibandhanaḥ",
    "GE07mbh_03_u:200.025": "brāhmaṇa uvāca",
    "GE07mbh_03_u:200.025a": "kathaṃ dharmabhṛtāṃ śreṣṭha jīvo bhavati śāśvataḥ",
    "GE07mbh_03_u:200.025c": "etad icchāmy ahaṃ jñātuṃ tattvena vadatāṃ vara",
    "GE07mbh_03_u:200.026": "vyādha uvāca",
    "GE07mbh_03_u:200.026a": "na jīvanāśo 'sti hi dehabhede; mithyaitad āhur mriyateti mūḍhāḥ",
    "GE07mbh_03_u:200.026c": "jīvas tu dehāntaritaḥ prayāti; daśārdhataivāsya śarīrabhedaḥ",
    "GE07mbh_03_u:200.027a": "anyo hi nāśnāti kṛtaṃ hi karma; sa eva kartā sukhaduḥkhabhāgī",
    "GE07mbh_03_u:200.027c": "yat tena kiṃ cid dhi kṛtaṃ hi karma; tad aśnute nāsti kṛtasya nāśaḥ",
    "GE07mbh_03_u:200.028a": "apuṇyaśīlāś ca bhavanti puṇyā; narottamāḥ pāpakṛto bhavanti",
    "GE07mbh_03_u:200.028c": "naro 'nuyātas tv iha karmabhiḥ svais; tataḥ samutpadyati bhāvitas taiḥ",
    "GE07mbh_03_u:200.029": "brāhmaṇa uvāca",
    "GE07mbh_03_u:200.029a": "kathaṃ saṃbhavate yonau kathaṃ vā puṇyapāpayoḥ",
    "GE07mbh_03_u:200.029c": "jātīḥ puṇyā hy apuṇyāś ca kathaṃ gacchati sattama",
    "GE07mbh_03_u:200.030": "vyādha uvāca",
    "GE07mbh_03_u:200.030a": "garbhādhānasamāyuktaṃ karmedaṃ saṃpradṛśyate",
    "GE07mbh_03_u:200.030c": "samāsena tu te kṣipraṃ pravakṣyāmi dvijottama",
    "GE07mbh_03_u:200.031a": "yathā saṃbhṛtasaṃbhāraḥ punar eva prajāyate",
    "GE07mbh_03_u:200.031c": "śubhakṛc chubhayonīṣu pāpakṛt pāpayoniṣu",
    "GE07mbh_03_u:200.032a": "śubhaiḥ prayogair devatvaṃ vyāmiśrair mānuṣo bhavet",
    "GE07mbh_03_u:200.032c": "mohanīyair viyonīṣu tv adhogāmī ca kilbiṣaiḥ",
    "GE07mbh_03_u:200.033a": "jātimṛtyujarāduḥkhaiḥ satataṃ samabhidrutaḥ",
    "GE07mbh_03_u:200.033c": "saṃsāre pacyamānaś ca doṣair ātmakṛtair naraḥ",
    "GE07mbh_03_u:200.034a": "tiryagyonisahasrāṇi gatvā narakam eva ca",
    "GE07mbh_03_u:200.034c": "jīvāḥ saṃparivartante",
    "GE07mbh_03_u:200.035a": "jantus tu karmabhis tais taiḥ svakṛtaiḥ pretya duḥkhitaḥ",
    "GE07mbh_03_u:200.035c": "tadduḥkhapratighātārtham apuṇyāṃ yonim aśnute",
    "GE07mbh_03_u:200.036a": "tataḥ karma samādatte punar anyan navaṃ bahu",
    "GE07mbh_03_u:200.036c": "pacyate tu punas tena bhuktvāpathyam ivāturaḥ",
    "GE07mbh_03_u:200.037a": "ajasram eva duḥkhārto 'duḥkhitaḥ sukhasaṃjñitaḥ",
    "GE07mbh_03_u:200.037c": "tato 'nivṛttabandhatvāt karmaṇām udayād api",
    "GE07mbh_03_u:200.037e": "parikrāmati saṃsāre cakravad bahuvedanaḥ",
    "GE07mbh_03_u:200.038a": "sa cen nivṛttabandhas tu viśuddhaś cāpi karmabhiḥ",
    "GE07mbh_03_u:200.038b-1026_01": "tapoyogasamārambhaṃ kurute dvijasattama",
    "GE07mbh_03_u:200.038b-1026_02": "karmabhir bahubhiś cāpi lokān aśnāti mānavaḥ",
    "GE07mbh_03_u:200.038c": "prāpnoti sukṛtāṃl lokān yatra gatvā na śocati",
    "GE07mbh_03_u:200.039a": "pāpaṃ kurvan pāpavṛttaḥ pāpasyāntaṃ na gacchati",
    "GE07mbh_03_u:200.039b-1027_01": "puṇyaṃ kurvan puṇyavṛttaḥ puṇyasyāntaṃ na gacchati",
    "GE07mbh_03_u:200.039c": "tasmāt puṇyaṃ yatet kartuṃ varjayeta ca pātakam",
    "GE07mbh_03_u:200.040a": "anasūyuḥ kṛtajñaś ca kalyāṇāny eva sevate",
    "GE07mbh_03_u:200.040c": "sukhāni dharmam arthaṃ ca svargaṃ ca labhate naraḥ",
    "GE07mbh_03_u:200.041a": "saṃskṛtasya hi dāntasya niyatasya yatātmanaḥ",
    "GE07mbh_03_u:200.041c": "prājñasyānantarā vṛttir iha loke paratra ca",
    "GE07mbh_03_u:200.042a": "satāṃ dharmeṇa varteta kriyāṃ śiṣṭavad ācaret",
    "GE07mbh_03_u:200.042c": "asaṃkleśena lokasya vṛttiṃ lipseta vai dvija",
    "GE07mbh_03_u:200.043a": "santi hy āgatavijñānāḥ śiṣṭāḥ śāstravicakṣaṇāḥ",
    "GE07mbh_03_u:200.043c": "svadharmeṇa kriyā loke karmaṇaḥ so 'py asaṃkaraḥ",
    "GE07mbh_03_u:200.044a": "prājño dharmeṇa ramate dharmaṃ caivopajīvati",
    "GE07mbh_03_u:200.044b-1028_01": "dharmeṇa vṛttiṃ kurute dharmaṃ caiva praśaṃsati",
    "GE07mbh_03_u:200.044c": "tasya dharmād avāpteṣu dhaneṣu dvijasattama",
    "GE07mbh_03_u:200.044e": "tasyaiva siñcate mūlaṃ guṇān paśyati yatra vai",
    "GE07mbh_03_u:200.045a": "dharmātmā bhavati hy evaṃ cittaṃ cāsya prasīdati",
    "GE07mbh_03_u:200.045c": "sa maitrajanasaṃtuṣṭa iha pretya ca nandati",
    "GE07mbh_03_u:200.046a": "śabdaṃ sparśaṃ tathā rūpaṃ gandhān iṣṭāṃś ca sattama",
    "GE07mbh_03_u:200.046c": "prabhutvaṃ labhate cāpi dharmasyaitat phalaṃ viduḥ",
    "GE07mbh_03_u:200.047a": "dharmasya ca phalaṃ labdhvā na tṛpyati mahādvija",
    "GE07mbh_03_u:200.047c": "atṛpyamāṇo nirvedam ādatte jñānacakṣuṣā",
    "GE07mbh_03_u:200.048a": "prajñācakṣur nara iha doṣaṃ naivānurudhyate",
    "GE07mbh_03_u:200.048c": "virajyati yathākāmaṃ na ca dharmaṃ vimuñcati",
    "GE07mbh_03_u:200.049a": "sarvatyāge ca yatate dṛṣṭvā lokaṃ kṣayātmakam",
    "GE07mbh_03_u:200.049c": "tato mokṣe prayatate nānupāyād upāyataḥ",
    "GE07mbh_03_u:200.050a": "evaṃ nirvedam ādatte pāpaṃ karma jahāti ca",
    "GE07mbh_03_u:200.050c": "dhārmikaś cāpi bhavati mokṣaṃ ca labhate param",
    "GE07mbh_03_u:200.051a": "tapo niḥśreyasaṃ jantos tasya mūlaṃ śamo damaḥ",
    "GE07mbh_03_u:200.051c": "tena sarvān avāpnoti kāmān yān manasecchati",
    "GE07mbh_03_u:200.052a": "indriyāṇāṃ nirodhena satyena ca damena ca",
    "GE07mbh_03_u:200.052c": "brahmaṇaḥ padam āpnoti yat paraṃ dvijasattama",
    "GE07mbh_03_u:200.053": "brāhmaṇa uvāca",
    "GE07mbh_03_u:200.053a": "indriyāṇi tu yāny āhuḥ kāni tāni yatavrata",
    "GE07mbh_03_u:200.053c": "nigrahaś ca kathaṃ kāryo nigrahasya ca kiṃ phalam",
    "GE07mbh_03_u:200.054a": "kathaṃ ca phalam āpnoti teṣāṃ dharmabhṛtāṃ vara",
    "GE07mbh_03_u:200.054c": "etad icchāmi tattvena dharmaṃ jñātuṃ sudhārmika",
    "GE07mbh_03_u:201.001": "mārkaṇḍeya uvāca",
    "GE07mbh_03_u:201.001a": "evam uktas tu vipreṇa dharmavyādho yudhiṣṭhira",
    "GE07mbh_03_u:201.001c": "pratyuvāca yathā vipraṃ tac chṛṇuṣva narādhipa",
    "GE07mbh_03_u:201.002": "vyādha uvāca",
    "GE07mbh_03_u:201.002a": "vijñānārthaṃ manuṣyāṇāṃ manaḥ pūrvaṃ pravartate",
    "GE07mbh_03_u:201.002c": "tat prāpya kāmaṃ bhajate krodhaṃ ca dvijasattama",
    "GE07mbh_03_u:201.003a": "tatas tadarthaṃ yatate karma cārabhate mahat",
    "GE07mbh_03_u:201.003c": "iṣṭānāṃ rūpagandhānām abhyāsaṃ ca niṣevate",
    "GE07mbh_03_u:201.004a": "tato rāgaḥ prabhavati dveṣaś ca tadanantaram",
    "GE07mbh_03_u:201.004c": "tato lobhaḥ prabhavati mohaś ca tadanantaram",
    "GE07mbh_03_u:201.005a": "tasya lobhābhibhūtasya rāgadveṣahatasya ca",
    "GE07mbh_03_u:201.005c": "na dharme jāyate buddhir vyājād dharmaṃ karoti ca",
    "GE07mbh_03_u:201.006a": "vyājena carate dharmam arthaṃ vyājena rocate",
    "GE07mbh_03_u:201.006c": "vyājena sidhyamāneṣu dhaneṣu dvijasattama",
    "GE07mbh_03_u:201.006e": "tatraiva ramate buddhis tataḥ pāpaṃ cikīrṣati",
    "GE07mbh_03_u:201.007a": "suhṛdbhir vāryamāṇaś ca paṇḍitaiś ca dvijottama",
    "GE07mbh_03_u:201.007c": "uttaraṃ śrutisaṃbaddhaṃ bravīti śrutiyojitam",
    "GE07mbh_03_u:201.008a": "adharmas trividhas tasya vardhate rāgadoṣataḥ",
    "GE07mbh_03_u:201.008c": "pāpaṃ cintayate cāpi bravīti ca karoti ca",
    "GE07mbh_03_u:201.009a": "tasyādharmapravṛttasya guṇā naśyanti sādhavaḥ",
    "GE07mbh_03_u:201.009c": "ekaśīlāś ca mitratvaṃ bhajante pāpakarmiṇaḥ",
    "GE07mbh_03_u:201.010a": "sa tenāsukham āpnoti paratra ca vihanyate",
    "GE07mbh_03_u:201.010c": "pāpātmā bhavati hy evaṃ dharmalābhaṃ tu me śṛṇu",
    "GE07mbh_03_u:201.011a": "yas tv etān prajñayā doṣān pūrvam evānupaśyati",
    "GE07mbh_03_u:201.011c": "kuśalaḥ sukhaduḥkheṣu sādhūṃś cāpy upasevate",
    "GE07mbh_03_u:201.011e": "tasya sādhusamārambhād buddhir dharmeṣu jāyate",
    "GE07mbh_03_u:201.012": "brāhmaṇa uvāca",
    "GE07mbh_03_u:201.012a": "bravīṣi sūnṛtaṃ dharmaṃ yasya vaktā na vidyate",
    "GE07mbh_03_u:201.012c": "divyaprabhāvaḥ sumahān ṛṣir eva mato 'si me",
    "GE07mbh_03_u:201.013": "vyādha uvāca",
    "GE07mbh_03_u:201.013a": "brāhmaṇā vai mahābhāgāḥ pitaro 'grabhujaḥ sadā",
    "GE07mbh_03_u:201.013c": "teṣāṃ sarvātmanā kāryaṃ priyaṃ loke manīṣiṇā",
    "GE07mbh_03_u:201.014a": "yat teṣāṃ ca priyaṃ tat te vakṣyāmi dvijasattama",
    "GE07mbh_03_u:201.014c": "namaskṛtvā brāhmaṇebhyo brāhmīṃ vidyāṃ nibodha me",
    "GE07mbh_03_u:201.015a": "idaṃ viśvaṃ jagat sarvam ajayyaṃ cāpi sarvaśaḥ",
    "GE07mbh_03_u:201.015c": "mahābhūtātmakaṃ brahman nātaḥ parataraṃ bhavet",
    "GE07mbh_03_u:201.016a": "mahābhūtāni khaṃ vāyur agnir āpas tathā ca bhūḥ",
    "GE07mbh_03_u:201.016b-1029_01": "vāyur ākāśasaṃyuktaḥ sarvabhūteṣu vartate",
    "GE07mbh_03_u:201.016c": "śabdaḥ sparśaś ca rūpaṃ ca raso gandhaś ca tadguṇāḥ",
    "GE07mbh_03_u:201.016d-1030_01": "tapasā hi samāpnoti yad yad evābhivāñchitam",
    "GE07mbh_03_u:201.016d-1031_01": "tad indriyāṇi saṃyamya tapo bhavati nānyathā",
    "GE07mbh_03_u:201.017a": "teṣām api guṇāḥ sarve guṇavṛttiḥ parasparam",
    "GE07mbh_03_u:201.017c": "pūrvapūrvaguṇāḥ sarve kramaśo guṇiṣu triṣu",
    "GE07mbh_03_u:201.018a": "ṣaṣṭhas tu cetanā nāma mana ity abhidhīyate",
    "GE07mbh_03_u:201.018c": "saptamī tu bhaved buddhir ahaṃkāras tataḥ param",
    "GE07mbh_03_u:201.019a": "indriyāṇi ca pañcaiva rajaḥ sattvaṃ tamas tathā",
    "GE07mbh_03_u:201.019c": "ity eṣa saptadaśako rāśir avyaktasaṃjñakaḥ",
    "GE07mbh_03_u:201.020a": "sarvair ihendriyārthais tu vyaktāvyaktaiḥ susaṃvṛtaḥ",
    "GE07mbh_03_u:201.020c": "caturviṃśaka ity eṣa vyaktāvyaktamayo guṇaḥ",
    "GE07mbh_03_u:201.020e": "etat te sarvam ākhyātaṃ kiṃ bhūyo śrotum icchasi",
    "GE07mbh_03_u:202.001": "mārkaṇḍeya uvāca",
    "GE07mbh_03_u:202.001a": "evam uktaḥ sa vipras tu dharmavyādhena bhārata",
    "GE07mbh_03_u:202.001c": "kathām akathayad bhūyo manasaḥ prītivardhanīm brāhmaṇa",
    "GE07mbh_03_u:202.002a": "mahābhūtāni yāny āhuḥ pañca dharmavidāṃ vara",
    "GE07mbh_03_u:202.002c": "ekaikasya guṇān samyak pañcānām api me vada",
    "GE07mbh_03_u:202.003": "vyādha uvāca",
    "GE07mbh_03_u:202.003a": "bhūmir āpas tathā jyotir vāyur ākāśam eva ca",
    "GE07mbh_03_u:202.003c": "guṇottarāṇi sarvāṇi teṣāṃ vakṣyāmi te guṇān",
    "GE07mbh_03_u:202.004a": "bhūmiḥ pañcaguṇā brahmann udakaṃ ca caturguṇam",
    "GE07mbh_03_u:202.004c": "guṇās trayas tejasi ca trayaś cākāśavātayoḥ",
    "GE07mbh_03_u:202.005a": "śabdaḥ sparśaś ca rūpaṃ ca raso gandhaś ca pañcamaḥ",
    "GE07mbh_03_u:202.005c": "ete guṇāḥ pañca bhūmeḥ sarvebhyo guṇavattarāḥ",
    "GE07mbh_03_u:202.006a": "śabdaḥ sparśaś ca rūpaṃ ca rasaś cāpi dvijottama",
    "GE07mbh_03_u:202.006c": "apām ete guṇā brahman kīrtitās tava suvrata",
    "GE07mbh_03_u:202.007a": "śabdaḥ sparśaś ca rūpaṃ ca tejaso 'tha guṇās trayaḥ",
    "GE07mbh_03_u:202.007c": "śabdaḥ sparśaś ca vāyau tu śabda ākāśa eva ca",
    "GE07mbh_03_u:202.008a": "ete pañcadaśa brahman guṇā bhūteṣu pañcasu",
    "GE07mbh_03_u:202.008c": "vartante sarvabhūteṣu yeṣu lokāḥ pratiṣṭhitāḥ",
    "GE07mbh_03_u:202.008e": "anyonyaṃ nātivartante saṃpac ca bhavati dvija",
    "GE07mbh_03_u:202.009a": "yadā tu viṣamībhāvam ācaranti carācarāḥ",
    "GE07mbh_03_u:202.009c": "tadā dehī deham anyaṃ vyatirohati",
    "GE07mbh_03_u:202.010a": "ānupūrvyā vinaśyanti jāyante cānupūrvaśaḥ",
    "GE07mbh_03_u:202.010c": "tatra tatra hi dṛśyante dhātavaḥ pāñcabhautikāḥ",
    "GE07mbh_03_u:202.010e": "yair āvṛtam idaṃ sarvaṃ jagat sthāvarajaṅgamam",
    "GE07mbh_03_u:202.011a": "indriyaiḥ sṛjyate yad yat tat tad vyaktam iti smṛtam",
    "GE07mbh_03_u:202.011c": "avyaktam iti vijñeyaṃ liṅgagrāhyam atīndriyam",
    "GE07mbh_03_u:202.012a": "yathāsvaṃ grāhakāny eṣāṃ śabdādīnām imāni tu",
    "GE07mbh_03_u:202.012c": "indriyāṇi yadā dehī dhārayann iha tapyate",
    "GE07mbh_03_u:202.013a": "loke vitatam ātmānaṃ lokaṃ cātmani paśyati",
    "GE07mbh_03_u:202.013c": "parāvarajñaḥ saktaḥ san sarvabhūtāni paśyati",
    "GE07mbh_03_u:202.014a": "paśyataḥ sarvabhūtāni sarvāvasthāsu sarvadā",
    "GE07mbh_03_u:202.014c": "brahmabhūtasya saṃyogo nāśubhenopapadyate",
    "GE07mbh_03_u:202.015a": "jñānamūlātmakaṃ kleśam ativṛttasya mohajam",
    "GE07mbh_03_u:202.015c": "loko buddhiprakāśena jñeyamārgeṇa dṛśyate",
    "GE07mbh_03_u:202.016a": "anādinidhanaṃ jantum ātmayoniṃ sadāvyayam",
    "GE07mbh_03_u:202.016c": "anaupamyam amūrtaṃ ca bhagavān āha buddhimān",
    "GE07mbh_03_u:202.016e": "tapomūlam idaṃ sarvaṃ yan māṃ viprānupṛcchasi",
    "GE07mbh_03_u:202.017a": "indriyāṇy eva tat sarvaṃ yat svarganarakāv ubhau",
    "GE07mbh_03_u:202.017c": "nigṛhītavisṛṣṭāni svargāya narakāya ca",
    "GE07mbh_03_u:202.018a": "eṣa yogavidhiḥ kṛtsno yāvad indriyadhāraṇam",
    "GE07mbh_03_u:202.018c": "etan mūlaṃ hi tapasaḥ kṛtsnasya narakasya ca",
    "GE07mbh_03_u:202.019a": "indriyāṇāṃ prasaṅgena doṣam ṛcchaty asaṃśayam",
    "GE07mbh_03_u:202.019c": "saṃniyamya tu tāny eva tataḥ siddhim avāpnute",
    "GE07mbh_03_u:202.020a": "ṣaṇṇām ātmani nityānām aiśvaryaṃ yo 'dhigacchati",
    "GE07mbh_03_u:202.020c": "na sa pāpaiḥ kuto 'narthair yujyate vijitendriyaḥ",
    "GE07mbh_03_u:202.021a": "rathaḥ śarīraṃ puruṣasya dṛṣṭam; ātmā niyantendriyāṇy āhur aśvān",
    "GE07mbh_03_u:202.021c": "tair apramattaḥ kuśalī sadaśvair; dāntaiḥ sukhaṃ yāti rathīva dhīraḥ",
    "GE07mbh_03_u:202.022a": "ṣaṇṇām ātmani nityānām indriyāṇāṃ pramāthinām",
    "GE07mbh_03_u:202.022c": "yo dhīro dhārayed raśmīn sa syāt paramasārathiḥ",
    "GE07mbh_03_u:202.023a": "indriyāṇāṃ prasṛṣṭānāṃ hayānām iva vartmasu",
    "GE07mbh_03_u:202.023c": "dhṛtiṃ kurvīta sārathye dhṛtyā tāni jayed dhruvam",
    "GE07mbh_03_u:202.024a": "indriyāṇāṃ hi caratāṃ yan mano 'nuvidhīyate",
    "GE07mbh_03_u:202.024c": "tad asya harate buddhiṃ nāvaṃ vāyur ivāmbhasi",
    "GE07mbh_03_u:202.025a": "yeṣu vipratipadyante ṣaṭsu mohāt phalāgame",
    "GE07mbh_03_u:202.025c": "teṣv adhyavasitādhyāyī vindate dhyānajaṃ phalam",
    "GE07mbh_03_u:203.001": "mārkaṇḍeya uvāca",
    "GE07mbh_03_u:203.001a": "evaṃ tu sūkṣme kathite dharmavyādhena bhārata",
    "GE07mbh_03_u:203.001c": "brāhmaṇaḥ sa punaḥ sūkṣmaṃ papraccha susamāhitaḥ",
    "GE07mbh_03_u:203.002": "brāhmaṇa uvāca",
    "GE07mbh_03_u:203.002a": "sattvasya rajasaś caiva tamasaś ca yathātatham",
    "GE07mbh_03_u:203.002c": "guṇāṃs tattvena me brūhi yathāvad iha pṛcchataḥ",
    "GE07mbh_03_u:203.003": "vyādha uvāca",
    "GE07mbh_03_u:203.003a": "hanta te kathayiṣyāmi yan māṃ tvaṃ paripṛcchasi",
    "GE07mbh_03_u:203.003c": "eṣāṃ guṇān pṛthaktvena nibodha gadato mama",
    "GE07mbh_03_u:203.004a": "mohātmakaṃ tamas teṣāṃ raja eṣāṃ pravartakam",
    "GE07mbh_03_u:203.004c": "prakāśabahulatvāc ca sattvaṃ jyāya ihocyate",
    "GE07mbh_03_u:203.005a": "avidyābahulo mūḍhaḥ svapnaśīlo vicetanaḥ",
    "GE07mbh_03_u:203.005c": "durdṛśīkas tamodhvastaḥ sakrodhas tāmaso 'lasaḥ",
    "GE07mbh_03_u:203.006a": "pravṛttavākyo mantrī ca yo 'nurāgy abhyasūyakaḥ",
    "GE07mbh_03_u:203.006c": "vivitsamāno viprarṣe stabdho mānī sa rājasaḥ",
    "GE07mbh_03_u:203.007a": "prakāśabahulo dhīro nirvivitso 'nasūyakaḥ",
    "GE07mbh_03_u:203.007c": "akrodhano naro dhīmān dāntaś caiva sa sāttvikaḥ",
    "GE07mbh_03_u:203.008a": "sāttvikas tv atha saṃbuddho lokavṛttena kliśyate",
    "GE07mbh_03_u:203.008c": "yadā budhyati boddhavyaṃ lokavṛttaṃ jugupsate",
    "GE07mbh_03_u:203.009a": "vairāgyasya hi rūpaṃ tu pūrvam eva pravartate",
    "GE07mbh_03_u:203.009c": "mṛdur bhavaty ahaṃkāraḥ prasīdaty ārjavaṃ ca yat",
    "GE07mbh_03_u:203.010a": "tato 'sya sarvadvaṃdvāni praśāmyanti parasparam",
    "GE07mbh_03_u:203.010c": "na cāsya saṃyamo nāma kva cid bhavati kaś cana",
    "GE07mbh_03_u:203.011a": "śūdrayonau hi jātasya sadguṇān upatiṣṭhataḥ",
    "GE07mbh_03_u:203.011c": "vaiśyatvaṃ bhavati brahman kṣatriyatvaṃ tathaiva ca",
    "GE07mbh_03_u:203.012a": "ārjave vartamānasya brāhmaṇyam abhijāyate",
    "GE07mbh_03_u:203.012c": "guṇās te kīrtitāḥ sarve kiṃ bhūyaḥ śrotum icchasi",
    "GE07mbh_03_u:203.013": "brāhmaṇa uvāca",
    "GE07mbh_03_u:203.013a": "pārthivaṃ dhātum āsādya śārīro 'gniḥ kathaṃ bhavet",
    "GE07mbh_03_u:203.013c": "avakāśaviśeṣeṇa kathaṃ vartayate 'nilaḥ",
    "GE07mbh_03_u:203.014": "mārkaṇḍeya uvāca",
    "GE07mbh_03_u:203.014a": "praśnam etaṃ samuddiṣṭaṃ brāhmaṇena yudhiṣṭhira",
    "GE07mbh_03_u:203.014c": "vyādhaḥ sa kathayām āsa brāhmaṇāya mahātmane",
    "GE07mbh_03_u:203.015": "vyādha uvāca",
    "GE07mbh_03_u:203.015a": "mūrdhānam āśrito vahniḥ śarīraṃ paripālayan",
    "GE07mbh_03_u:203.015c": "prāṇo mūrdhani cāgnau ca vartamāno viceṣṭate",
    "GE07mbh_03_u:203.015e": "bhūtaṃ bhavyaṃ bhaviṣyac ca sarvaṃ prāṇe pratiṣṭhitam",
    "GE07mbh_03_u:203.016a": "śreṣṭhaṃ tad eva bhūtānāṃ brahmajyotir upāsmahe",
    "GE07mbh_03_u:203.016c": "sa jantuḥ sarvabhūtātmā puruṣaḥ sa sanātanaḥ",
    "GE07mbh_03_u:203.016e": "mano buddhir ahaṃkāro bhūtānāṃ viṣayaś ca saḥ",
    "GE07mbh_03_u:203.016f-1032_01": "śarīramadhye nābhiḥ syān nābhyām agniḥ pratiṣṭhitaḥ",
    "GE07mbh_03_u:203.016f-1033_01": "avyaktaṃ sattvasaṃjñaṃ ca jīvaḥ kālaḥ sa caiva hi",
    "GE07mbh_03_u:203.016f-1033_02": "prakṛtiḥ puruṣaś caiva prāṇa eva dvijottama",
    "GE07mbh_03_u:203.016f-1033_03": "jāgarti svapnakāle ca svapne svapnāyate ca saḥ",
    "GE07mbh_03_u:203.016f-1033_04": "jāgratsu balam ādhatte ceṣṭatsu ceṣṭayaty api",
    "GE07mbh_03_u:203.016f-1033_05": "tasmin niruddhe viprendra mṛta ity abhidhīyate",
    "GE07mbh_03_u:203.016f-1033_06": "tyaktvā śarīraṃ bhūtātmā punar anyat prapadyate",
    "GE07mbh_03_u:203.017a": "evaṃ tv iha sa sarvatra prāṇena paripālyate",
    "GE07mbh_03_u:203.017c": "pṛṣṭhatas tu samānena svāṃ svāṃ gatim upāśritaḥ",
    "GE07mbh_03_u:203.018a": "bastimūle gude caiva pāvakaḥ samupāśritaḥ",
    "GE07mbh_03_u:203.018c": "vahan mūtraṃ purīṣaṃ cāpy apānaḥ parivartate",
    "GE07mbh_03_u:203.019a": "prayatne karmaṇi bale ya ekas triṣu vartate",
    "GE07mbh_03_u:203.019c": "udāna iti taṃ prāhur adhyātmaviduṣo janāḥ",
    "GE07mbh_03_u:203.020a": "saṃdhau saṃdhau saṃniviṣṭaḥ sarveṣv api tathānilaḥ",
    "GE07mbh_03_u:203.020c": "śarīreṣu manuṣyāṇāṃ vyāna ity upadiṣyate",
    "GE07mbh_03_u:203.020d-1034_01": "tvaṅmāṃsamedomajjāsthirasaraktāś ca dhātavaḥ",
    "GE07mbh_03_u:203.021a": "dhātuṣv agnis tu vitataḥ sa tu vāyusamīritaḥ",
    "GE07mbh_03_u:203.021c": "rasān dhātūṃś ca doṣāṃś ca vartayan paridhāvati",
    "GE07mbh_03_u:203.022a": "prāṇānāṃ saṃnipātāt tu saṃnipātaḥ prajāyate",
    "GE07mbh_03_u:203.022c": "ūṣmā cāgnir iti jñeyo yo 'nnaṃ pacati dehinām",
    "GE07mbh_03_u:203.023a": "apānodānayor madhye prāṇavyānau samāhitau",
    "GE07mbh_03_u:203.023c": "samanvitas tv adhiṣṭhānaṃ samyak pacati pāvakaḥ",
    "GE07mbh_03_u:203.024a": "tasyāpi pāyuparyantas tathā syād gudasaṃjñitaḥ",
    "GE07mbh_03_u:203.024c": "srotāṃsi tasmāj jāyante sarvaprāṇeṣu dehinām",
    "GE07mbh_03_u:203.025a": "agnivegavahaḥ prāṇo gudānte pratihanyate",
    "GE07mbh_03_u:203.025c": "sa ūrdhvam āgamya punaḥ samutkṣipati pāvakam",
    "GE07mbh_03_u:203.026a": "pakvāśayas tv adho nābhyā ūrdhvam āmāśayaḥ sthitaḥ",
    "GE07mbh_03_u:203.026c": "nābhimadhye śarīrasya prāṇāḥ sarve pratiṣṭhitāḥ",
    "GE07mbh_03_u:203.027a": "pravṛttā hṛdayāt sarvās tiryag ūrdhvam adhas tathā",
    "GE07mbh_03_u:203.027c": "vahanty annarasān nāḍyo daśa prāṇapracoditāḥ",
    "GE07mbh_03_u:203.028a": "yoginām eṣa mārgas tu yena gacchanti tatparam",
    "GE07mbh_03_u:203.028c": "jitaklamāsanā dhīrā mūrdhany ātmānam ādadhuḥ",
    "GE07mbh_03_u:203.028e": "evaṃ sarveṣu vitatau prāṇāpānau hi dehiṣu",
    "GE07mbh_03_u:203.028f-1035_01": "tāv agnisahitau brahman viddhi vai prāṇam ātmani",
    "GE07mbh_03_u:203.029a": "ekādaśavikārātmā kalāsaṃbhārasaṃbhṛtaḥ",
    "GE07mbh_03_u:203.029c": "mūrtimantaṃ hi taṃ viddhi nityaṃ karmajitātmakam",
    "GE07mbh_03_u:203.030a": "tasmin yaḥ saṃsthito hy agnir nityaṃ sthālyām ivāhitaḥ",
    "GE07mbh_03_u:203.030c": "ātmānaṃ taṃ vijānīhi nityaṃ yogajitātmakam",
    "GE07mbh_03_u:203.031a": "devo yaḥ saṃsthitas tasminn abbindur iva puṣkare",
    "GE07mbh_03_u:203.031c": "kṣetrajñaṃ taṃ vijānīhi nityaṃ tyāgajitātmakam",
    "GE07mbh_03_u:203.032a": "jīvātmakāni jānīhi rajaḥ sattvaṃ tamas tathā",
    "GE07mbh_03_u:203.032c": "jīvam ātmaguṇaṃ viddhi tathātmānaṃ parātmakam",
    "GE07mbh_03_u:203.033a": "sacetanaṃ jīvaguṇaṃ vadanti; sa ceṣṭate ceṣṭayate ca sarvam",
    "GE07mbh_03_u:203.033c": "tataḥ paraṃ kṣetravido vadanti; prākalpayad yo bhuvanāni sapta",
    "GE07mbh_03_u:203.034a": "evaṃ sarveṣu bhūteṣu bhūtātmā na prakāśate",
    "GE07mbh_03_u:203.034c": "dṛśyate tv agryayā buddhyā sūkṣmayā jñānavedibhiḥ",
    "GE07mbh_03_u:203.035a": "cittasya hi prasādena hanti karma śubhāśubham",
    "GE07mbh_03_u:203.035c": "prasannātmātmani sthitvā sukham ānantyam aśnute",
    "GE07mbh_03_u:203.036a": "lakṣaṇaṃ tu prasādasya yathā tṛptaḥ sukhaṃ svapet",
    "GE07mbh_03_u:203.036b-1036_01": "sukhaduḥkhe hi saṃtyajya nirdvaṃdvo niṣparigrahaḥ",
    "GE07mbh_03_u:203.036c": "nivāte vā yathā dīpo dīpyet kuśaladīpitaḥ",
    "GE07mbh_03_u:203.037a": "pūrvarātre pare caiva yuñjānaḥ satataṃ manaḥ",
    "GE07mbh_03_u:203.037c": "laghvāhāro viśuddhātmā paśyann ātmānam ātmani",
    "GE07mbh_03_u:203.038a": "pradīpteneva dīpena manodīpena paśyati",
    "GE07mbh_03_u:203.038c": "dṛṣṭvātmānaṃ nirātmānaṃ tadā sa tu vimucyate",
    "GE07mbh_03_u:203.039a": "sarvopāyais tu lobhasya krodhasya ca vinigrahaḥ",
    "GE07mbh_03_u:203.039c": "etat pavitraṃ yajñānāṃ tapo vai saṃkramo mataḥ",
    "GE07mbh_03_u:203.040a": "nityaṃ krodhāt tapo rakṣec chriyaṃ rakṣeta matsarāt",
    "GE07mbh_03_u:203.040c": "vidyāṃ mānāpamānābhyām ātmānaṃ tu pramādataḥ",
    "GE07mbh_03_u:203.041a": "ānṛśaṃsyaṃ paro dharmaḥ kṣamā ca paramaṃ balam",
    "GE07mbh_03_u:203.041c": "ātmajñānaṃ paraṃ jñānaṃ paraṃ satyavrataṃ vratam",
    "GE07mbh_03_u:203.042a": "satyasya vacanaṃ śreyaḥ satyaṃ jñānaṃ hitaṃ bhavet",
    "GE07mbh_03_u:203.042c": "yad bhūtahitam atyantaṃ tad vai satyaṃ paraṃ matam",
    "GE07mbh_03_u:203.043a": "yasya sarve samārambhāḥ nirāśīrbandhanāḥ sadā",
    "GE07mbh_03_u:203.043c": "tyāge yasya hutaṃ sarvaṃ sa tyāgī sa ca buddhimān",
    "GE07mbh_03_u:203.044a": "yato na gurur apy enaṃ cyāvayed upapādayan",
    "GE07mbh_03_u:203.044c": "taṃ vidyād brahmaṇo yogaṃ viyogaṃ yogasaṃjñitam",
    "GE07mbh_03_u:203.045a": "na hiṃsyāt sarvabhūtāni maitrāyaṇagataś caret",
    "GE07mbh_03_u:203.045c": "nedaṃ jīvitam āsādya vairaṃ kurvīta kena cit",
    "GE07mbh_03_u:203.046a": "ākiṃcanyaṃ susaṃtoṣo nirāśitvam acāpalam",
    "GE07mbh_03_u:203.046c": "etad eva paraṃ jñānaṃ sadātmajñānam uttamam",
    "GE07mbh_03_u:203.047a": "parigrahaṃ parityajya bhava buddhyā yatavrataḥ",
    "GE07mbh_03_u:203.047c": "aśokaṃ sthānam ātiṣṭhen niścalaṃ pretya ceha ca",
    "GE07mbh_03_u:203.047d-1037_01": "bāhyasparśeṣu saktātmā vindaty ātmani yat sukham",
    "GE07mbh_03_u:203.047d-1037_02": "tad brahmayogayuktā[tmā] sukham a[kṣayyam a]śnute",
    "GE07mbh_03_u:203.048a": "taponityena dāntena muninā saṃyatātmanā",
    "GE07mbh_03_u:203.048c": "ajitaṃ jetukāmena bhāvyaṃ saṅgeṣv asaṅginā",
    "GE07mbh_03_u:203.049a": "guṇāguṇam anāsaṅgam ekakāryam anantaram",
    "GE07mbh_03_u:203.049c": "etad brāhmaṇa te vṛttam āhur ekapadaṃ sukham",
    "GE07mbh_03_u:203.050a": "parityajati yo duḥkhaṃ sukhaṃ cāpy ubhayaṃ naraḥ",
    "GE07mbh_03_u:203.050c": "brahma prāpnoti so 'tyantam asaṅgena ca gacchati",
    "GE07mbh_03_u:203.051a": "yathāśrutam idaṃ sarvaṃ samāsena dvijottama",
    "GE07mbh_03_u:203.051c": "etat te sarvam ākhyātaṃ kiṃ bhūyaḥ śrotum icchasi",
    "GE07mbh_03_u:204.001": "mārkaṇḍeya uvāca",
    "GE07mbh_03_u:204.001a": "evaṃ saṃkathite kṛtsne mokṣadharme yudhiṣṭhira",
    "GE07mbh_03_u:204.001c": "dṛḍhaṃ prītamanā vipro dharmavyādham uvāca ha",
    "GE07mbh_03_u:204.002a": "nyāyayuktam idaṃ sarvaṃ bhavatā parikīrtitam",
    "GE07mbh_03_u:204.002c": "na te 'sty aviditaṃ kiṃ cid dharmeṣv iha hi dṛśyate",
    "GE07mbh_03_u:204.003": "vyādha uvāca",
    "GE07mbh_03_u:204.003a": "pratyakṣaṃ mama yo dharmas taṃ paśya dvijasattama",
    "GE07mbh_03_u:204.003c": "yena siddhir iyaṃ prāptā mayā brāhmaṇapuṃgava",
    "GE07mbh_03_u:204.004a": "uttiṣṭha bhagavan kṣipraṃ praviśyābhyantaraṃ gṛham",
    "GE07mbh_03_u:204.004c": "draṣṭum arhasi dharmajña mātaraṃ pitaraṃ ca me",
    "GE07mbh_03_u:204.004d-1038_01": "tasya vyādhasya pitarau brāhmaṇaḥ saṃdadarśa ha",
    "GE07mbh_03_u:204.005": "mārkaṇḍeya uvāca",
    "GE07mbh_03_u:204.005a": "ity uktaḥ sa praviśyātha dadarśa paramārcitam",
    "GE07mbh_03_u:204.005c": "saudhaṃ hṛdyaṃ catuḥśālam atīva ca manoharam",
    "GE07mbh_03_u:204.006a": "devatāgṛhasaṃkāśaṃ daivataiś ca supūjitam",
    "GE07mbh_03_u:204.006c": "śayanāsanasaṃbādhaṃ gandhaiś ca paramair yutam",
    "GE07mbh_03_u:204.007a": "tatra śuklāmbaradharau pitarāv asya pūjitau",
    "GE07mbh_03_u:204.007c": "kṛtāhārau sutuṣṭau tāv upaviṣṭau varāsane",
    "GE07mbh_03_u:204.007e": "dharmavyādhas tu tau dṛṣṭvā pādeṣu śirasāpatat",
    "GE07mbh_03_u:204.008": "vṛddhāv ūcatuḥ",
    "GE07mbh_03_u:204.008a": "uttiṣṭhottiṣṭha dharmajña dharmas tvām abhirakṣatu",
    "GE07mbh_03_u:204.008c": "prītau svas tava śaucena dīrgham āyur avāpnuhi",
    "GE07mbh_03_u:204.008d-1039_01": "gatim iṣṭāṃ tathā jñānam evaṃ ca paravān bhava",
    "GE07mbh_03_u:204.008e": "satputreṇa tvayā putra nityakālaṃ supūjitau",
    "GE07mbh_03_u:204.008f-1040_01": "sukham āvāṃ vasāvo 'tra devalokagatāv iva",
    "GE07mbh_03_u:204.009a": "na te 'nyad daivataṃ kiṃ cid daivateṣv api vartate",
    "GE07mbh_03_u:204.009c": "prayatatvād dvijātīnāṃ damenāsi samanvitaḥ",
    "GE07mbh_03_u:204.010a": "pituḥ pitāmahā ye ca tathaiva prapitāmahāḥ",
    "GE07mbh_03_u:204.010c": "prītās te satataṃ putra damenāvāṃ ca pūjayā",
    "GE07mbh_03_u:204.011a": "manasā karmaṇā vācā śuśrūṣā naiva hīyate",
    "GE07mbh_03_u:204.011c": "na cānyā vitathā buddhir dṛśyate sāṃprataṃ tava",
    "GE07mbh_03_u:204.012a": "jāmadagnyena rāmeṇa yathā vṛddhau supūjitau",
    "GE07mbh_03_u:204.012c": "tathā tvayā kṛtaṃ sarvaṃ tadviśiṣṭaṃ ca putraka",
    "GE07mbh_03_u:204.013": "mārkaṇḍeya uvāca",
    "GE07mbh_03_u:204.013a": "tatas taṃ brāhmaṇaṃ tābhyāṃ dharmavyādho nyavedayat",
    "GE07mbh_03_u:204.013c": "tau svāgatena taṃ vipram arcayām āsatus tadā",
    "GE07mbh_03_u:204.014a": "pratigṛhya ca tāṃ pūjāṃ dvijaḥ papraccha tāv ubhau",
    "GE07mbh_03_u:204.014c": "saputrābhyāṃ sabhṛtyābhyāṃ kaccid vāṃ kuśalaṃ gṛhe",
    "GE07mbh_03_u:204.014e": "anāmayaṃ ca vāṃ kaccit sadaiveha śarīrayoḥ",
    "GE07mbh_03_u:204.015": "vṛddhāv ūcatuḥ",
    "GE07mbh_03_u:204.015a": "kuśalaṃ no gṛhe vipra bhṛtyavarge ca sarvaśaḥ",
    "GE07mbh_03_u:204.015c": "kaccit tvam apy avighnena saṃprāpto bhagavann iha",
    "GE07mbh_03_u:204.016": "mārkaṇḍeya uvāca",
    "GE07mbh_03_u:204.016a": "bāḍham ity eva tau vipraḥ pratyuvāca mudānvitaḥ",
    "GE07mbh_03_u:204.016c": "dharmavyādhas tu taṃ vipram arthavad vākyam abravīt",
    "GE07mbh_03_u:204.017a": "pitā mātā ca bhagavann etau me daivataṃ param",
    "GE07mbh_03_u:204.017c": "yad daivatebhyaḥ kartavyaṃ tad etābhyāṃ karomy aham",
    "GE07mbh_03_u:204.018a": "trayastriṃśad yathā devāḥ sarve śakrapurogamāḥ",
    "GE07mbh_03_u:204.018c": "saṃpūjyāḥ sarvalokasya tathā vṛddhāv imau mama",
    "GE07mbh_03_u:204.019a": "upahārān āharanto devatānāṃ yathā dvijāḥ",
    "GE07mbh_03_u:204.019c": "kurvate tadvad etābhyāṃ karomy aham atandritaḥ",
    "GE07mbh_03_u:204.020a": "etau me paramaṃ brahman pitā mātā ca daivatam",
    "GE07mbh_03_u:204.020c": "etau puṣpaiḥ phalai ratnais toṣayāmi sadā dvija",
    "GE07mbh_03_u:204.021a": "etāv evāgnayo mahyaṃ yān vadanti manīṣiṇaḥ",
    "GE07mbh_03_u:204.021c": "yajñā vedāś ca catvāraḥ sarvam etau mama dvija",
    "GE07mbh_03_u:204.022a": "etadarthaṃ mama prāṇā bhāryā putrāḥ suhṛjjanāḥ",
    "GE07mbh_03_u:204.022c": "saputradāraḥ śuśrūṣāṃ nityam eva karomy aham",
    "GE07mbh_03_u:204.023a": "svayaṃ ca snāpayāmy etau tathā pādau pradhāvaye",
    "GE07mbh_03_u:204.023c": "āhāraṃ saṃprayacchāmi svayaṃ ca dvijasattama",
    "GE07mbh_03_u:204.024a": "anukūlāḥ kathā vacmi vipriyaṃ parivarjayan",
    "GE07mbh_03_u:204.024c": "adharmeṇāpi saṃyuktaṃ priyam ābhyāṃ karomy aham",
    "GE07mbh_03_u:204.025a": "dharmam eva guruṃ jñātvā karomi dvijasattama",
    "GE07mbh_03_u:204.025c": "atandritaḥ sadā vipra śuśrūṣāṃ vai karomy aham",
    "GE07mbh_03_u:204.026a": "pañcaiva guravo brahman puruṣasya bubhūṣataḥ",
    "GE07mbh_03_u:204.026c": "pitā mātāgnir ātmā ca guruś ca dvijasattama",
    "GE07mbh_03_u:204.027a": "eteṣu yas tu varteta samyag eva dvijottama",
    "GE07mbh_03_u:204.027c": "bhaveyur agnayas tasya paricīrṇās tu nityaśaḥ",
    "GE07mbh_03_u:204.027e": "gārhasthye vartamānasya dharma eṣa sanātanaḥ",
    "GE07mbh_03_u:204.027f-1041_01": "kathitas te mayā vipra kiṃ bhūyaḥ śrotum icchasi",
    "GE07mbh_03_u:205.001": "mārkaṇḍeya uvāca",
    "GE07mbh_03_u:205.001a": "gurū nivedya viprāya tau mātāpitarāv ubhau",
    "GE07mbh_03_u:205.001c": "punar eva sa dharmātmā vyādho brāhmaṇam abravīt",
    "GE07mbh_03_u:205.002a": "pravṛttacakṣur jāto 'smi saṃpaśya tapaso balam",
    "GE07mbh_03_u:205.002c": "yadartham ukto 'si tayā gacchasva mithilām iti",
    "GE07mbh_03_u:205.003a": "patiśuśrūṣaparayā dāntayā satyaśīlayā",
    "GE07mbh_03_u:205.003c": "mithilāyāṃ vasan vyādhaḥ sa te dharmān pravakṣyati",
    "GE07mbh_03_u:205.004": "brāhmaṇa uvāca",
    "GE07mbh_03_u:205.004a": "pativratāyāḥ satyāyāḥ śīlāḍhyāyā yatavrata",
    "GE07mbh_03_u:205.004c": "saṃsmṛtya vākyaṃ dharmajña guṇavān asi me mataḥ",
    "GE07mbh_03_u:205.005": "vyādha uvāca",
    "GE07mbh_03_u:205.005a": "yat tadā tvaṃ dvijaśreṣṭha tayokto māṃ prati prabho",
    "GE07mbh_03_u:205.005c": "dṛṣṭam etat tayā samyag ekapatnyā na saṃśayaḥ",
    "GE07mbh_03_u:205.006a": "tvadanugrahabuddhyā tu vipraitad darśitaṃ mayā",
    "GE07mbh_03_u:205.006c": "vākyaṃ ca śṛṇu me tāta yat te vakṣye hitaṃ dvija",
    "GE07mbh_03_u:205.007a": "tvayā vinikṛtā mātā pitā ca dvijasattama",
    "GE07mbh_03_u:205.007c": "anisṛṣṭo 'si niṣkrānto gṛhāt tābhyām anindita",
    "GE07mbh_03_u:205.007e": "vedoccāraṇakāryārtham ayuktaṃ tat tvayā kṛtam",
    "GE07mbh_03_u:205.008a": "tava śokena vṛddhau tāv andhau jātau tapasvinau",
    "GE07mbh_03_u:205.008c": "tau prasādayituṃ gaccha mā tvā dharmo 'tyagān mahān",
    "GE07mbh_03_u:205.009a": "tapasvī tvaṃ mahātmā ca dharme ca nirataḥ sadā",
    "GE07mbh_03_u:205.009c": "sarvam etad apārthaṃ te kṣipraṃ tau saṃprasādaya",
    "GE07mbh_03_u:205.009d-1042_01": "tau prasādya dvijaśreṣṭha yac chreyas tad avāpsyasi",
    "GE07mbh_03_u:205.010a": "śraddadhasva mama brahman nānyathā kartum arhasi",
    "GE07mbh_03_u:205.010c": "gamyatām adya viprarṣe śreyas te kathayāmy aham",
    "GE07mbh_03_u:205.011": "brāhmaṇa uvāca",
    "GE07mbh_03_u:205.011a": "yad etad uktaṃ bhavatā sarvaṃ satyam asaṃśayam",
    "GE07mbh_03_u:205.011c": "prīto 'smi tava dharmajña sādhvācāra guṇānvita",
    "GE07mbh_03_u:205.012": "vyādha uvāca",
    "GE07mbh_03_u:205.012a": "daivatapratimo hi tvaṃ yas tvaṃ dharmam anuvrataḥ",
    "GE07mbh_03_u:205.012c": "purāṇaṃ śāśvataṃ divyaṃ duṣprāpam akṛtātmabhiḥ",
    "GE07mbh_03_u:205.012d-1043_01": "mātāpitroḥ sakāśaṃ hi gatvā tvaṃ dvijasattama",
    "GE07mbh_03_u:205.013a": "atandritaḥ kuru kṣipraṃ mātāpitror hi pūjanam",
    "GE07mbh_03_u:205.013c": "ataḥ param ahaṃ dharmaṃ nānyaṃ paśyāmi kaṃ cana",
    "GE07mbh_03_u:205.014": "brāhmaṇa uvāca",
    "GE07mbh_03_u:205.014a": "ihāham āgato diṣṭyā diṣṭyā me saṃgataṃ tvayā",
    "GE07mbh_03_u:205.014c": "īdṛśā durlabhā loke narā dharmapradarśakāḥ",
    "GE07mbh_03_u:205.015a": "eko narasahasreṣu dharmavid vidyate na vā",
    "GE07mbh_03_u:205.015c": "prīto 'smi tava satyena bhadraṃ te puruṣottama",
    "GE07mbh_03_u:205.016a": "patamāno hi narake bhavatāsmi samuddhṛtaḥ",
    "GE07mbh_03_u:205.016c": "bhavitavyam athaivaṃ ca yad dṛṣṭo 'si mayānagha",
    "GE07mbh_03_u:205.017a": "rājā yayātir dauhitraiḥ patitas tārito yathā",
    "GE07mbh_03_u:205.017c": "sadbhiḥ puruṣaśārdūla tathāhaṃ bhavatā tv iha",
    "GE07mbh_03_u:205.018a": "mātāpitṛbhyāṃ śuśrūṣāṃ kariṣye vacanāt tava",
    "GE07mbh_03_u:205.018c": "nākṛtātmā vedayati",
    "GE07mbh_03_u:205.019a": "durjñeyaḥ śāśvato dharmaḥ śūdrayonau hi vartatā",
    "GE07mbh_03_u:205.019c": "na tvāṃ śūdram ahaṃ manye bhavitavyaṃ hi kāraṇam",
    "GE07mbh_03_u:205.019e": "yena karmavipākena prāpteyaṃ śūdratā tvayā",
    "GE07mbh_03_u:205.020a": "etad icchāmi vijñātuṃ tattvena hi mahāmate",
    "GE07mbh_03_u:205.020c": "kāmayā brūhi me tathyaṃ sarvaṃ tvaṃ prayatātmavān",
    "GE07mbh_03_u:205.021": "vyādha uvāca",
    "GE07mbh_03_u:205.021a": "anatikramaṇīyā hi brāhmaṇā vai dvijottama",
    "GE07mbh_03_u:205.021c": "śṛṇu sarvam idaṃ vṛttaṃ pūrvadehe mamānagha",
    "GE07mbh_03_u:205.022a": "ahaṃ hi brāhmaṇaḥ pūrvam āsaṃ dvijavarātmaja",
    "GE07mbh_03_u:205.022c": "vedādhyāyī sukuśalo vedāṅgānāṃ ca pāragaḥ",
    "GE07mbh_03_u:205.022e": "ātmadoṣakṛtair brahmann avasthāṃ prāptavān imām",
    "GE07mbh_03_u:205.023a": "kaś cid rājā mama sakhā dhanurvedaparāyaṇaḥ",
    "GE07mbh_03_u:205.023c": "saṃsargād dhanuṣi śreṣṭhas tato 'ham abhavaṃ dvija",
    "GE07mbh_03_u:205.024a": "etasminn eva kāle tu mṛgayāṃ nirgato nṛpaḥ",
    "GE07mbh_03_u:205.024c": "sahito yodhamukhyaiś ca mantribhiś ca susaṃvṛtaḥ",
    "GE07mbh_03_u:205.024e": "tato 'bhyahan mṛgāṃs tatra subahūn āśramaṃ prati",
    "GE07mbh_03_u:205.025a": "atha kṣiptaḥ śaro ghoro mayāpi dvijasattama",
    "GE07mbh_03_u:205.025b-1044_01": "tato mṛgān varāhāṃś ca mahiṣāṃś ca mahīpatiḥ",
    "GE07mbh_03_u:205.025b-1044_02": "jaghāna puruṣavyāghraḥ sa rājā brāhmaṇottama",
    "GE07mbh_03_u:205.025b-1044_03": "tato 'ham api krīḍārthaṃ rājñaḥ priyahite rataḥ",
    "GE07mbh_03_u:205.025b-1044_04": "varān nighnan varāhāṃś ca śaraiḥ saṃnataparvabhiḥ",
    "GE07mbh_03_u:205.025b-1044_05": "vanadurgeṣu dharmajña samaṃ rājñā mahātmanā",
    "GE07mbh_03_u:205.025b-1044_06": "vyacaraṃ dhanur ādāya mṛgahā lubdhako yathā",
    "GE07mbh_03_u:205.025b-1044_07": "tatrāśramasamabhyāśe mayā dharmavidāṃ vara",
    "GE07mbh_03_u:205.025b-1044_08": "mṛgasya vajrasaṃkāśaḥ śaraḥ kṣiptas tadā dvija",
    "GE07mbh_03_u:205.025c": "tāḍitaś ca munis tena śareṇānataparvaṇā",
    "GE07mbh_03_u:205.026a": "bhūmau nipatito brahmann uvāca pratinādayan",
    "GE07mbh_03_u:205.026c": "nāparādhyāmy ahaṃ kiṃ cit kena pāpam idaṃ kṛtam",
    "GE07mbh_03_u:205.027a": "manvānas taṃ mṛgaṃ cāhaṃ saṃprāptaḥ sahasā munim",
    "GE07mbh_03_u:205.027c": "apaśyaṃ tam ṛṣiṃ viddhaṃ śareṇānataparvaṇā",
    "GE07mbh_03_u:205.027e": "tam ugratapasaṃ vipraṃ niṣṭanantaṃ mahītale",
    "GE07mbh_03_u:205.028a": "akāryakaraṇāc cāpi bhṛśaṃ me vyathitaṃ manaḥ",
    "GE07mbh_03_u:205.028c": "ajānatā kṛtam idaṃ mayety atha tam abruvam",
    "GE07mbh_03_u:205.028e": "kṣantum arhasi me brahmann iti cokto mayā muniḥ",
    "GE07mbh_03_u:205.029a": "tataḥ pratyabravīd vākyam ṛṣir māṃ krodhamūrchitaḥ",
    "GE07mbh_03_u:205.029c": "vyādhas tvaṃ bhavitā krūra śūdrayonāv iti dvija",
    "GE07mbh_03_u:206.001": "vyādha uvāca",
    "GE07mbh_03_u:206.001a": "evaṃ śapto 'ham ṛṣiṇā tadā dvijavarottama",
    "GE07mbh_03_u:206.001c": "abhiprasādayam ṛṣiṃ girā vākyaviśāradam",
    "GE07mbh_03_u:206.002a": "ajānatā mayākāryam idam adya kṛtaṃ mune",
    "GE07mbh_03_u:206.002c": "kṣantum arhasi tat sarvaṃ prasīda bhagavann iti",
    "GE07mbh_03_u:206.003": "ṛṣir uvāca",
    "GE07mbh_03_u:206.003a": "nānyathā bhavitā śāpa evam etad asaṃśayam",
    "GE07mbh_03_u:206.003c": "ānṛśaṃsyād ahaṃ kiṃ cit kartānugraham adya te",
    "GE07mbh_03_u:206.004a": "śūdrayonau vartamāno dharmajño bhavitā hy asi",
    "GE07mbh_03_u:206.004c": "mātāpitroś ca śuśrūṣāṃ kariṣyasi na saṃśayaḥ",
    "GE07mbh_03_u:206.005a": "tayā śuśrūṣayā siddhiṃ mahatīṃ samavāpsyasi",
    "GE07mbh_03_u:206.005c": "jātismaraś ca bhavitā svargaṃ caiva gamiṣyasi",
    "GE07mbh_03_u:206.005d-1045_01": "bhūtvā ca dhārmiko vyādhaḥ pitroḥ śuśrūṣaṇe rataḥ",
    "GE07mbh_03_u:206.005e": "śāpakṣayānte nirvṛtte bhavitāsi punar dvijaḥ",
    "GE07mbh_03_u:206.006": "vyādha uvāca",
    "GE07mbh_03_u:206.006a": "evaṃ śaptaḥ purā tena ṛṣiṇāsmy ugratejasā",
    "GE07mbh_03_u:206.006c": "prasādaś ca kṛtas tena mamaivaṃ dvipadāṃ vara",
    "GE07mbh_03_u:206.007a": "śaraṃ coddhṛtavān asmi tasya vai dvijasattama",
    "GE07mbh_03_u:206.007c": "āśramaṃ ca mayā nīto na ca prāṇair vyayujyata",
    "GE07mbh_03_u:206.008a": "etat te sarvam ākhyātaṃ yathā mama purābhavat",
    "GE07mbh_03_u:206.008c": "abhitaś cāpi gantavyaṃ mayā svargaṃ dvijottama",
    "GE07mbh_03_u:206.009": "brāhmaṇa uvāca",
    "GE07mbh_03_u:206.009a": "evam etāni puruṣā duḥkhāni ca sukhāni ca",
    "GE07mbh_03_u:206.009c": "prāpnuvanti mahābuddhe notkaṇṭhāṃ kartum arhasi",
    "GE07mbh_03_u:206.009e": "duṣkaraṃ hi kṛtaṃ tāta jānatā jātim ātmanaḥ",
    "GE07mbh_03_u:206.009f-1046_01": "lokavṛttāntatattvajña nityaṃ dharmaparāyaṇa",
    "GE07mbh_03_u:206.010a": "karmadoṣaś ca vai vidvann ātmajātikṛtena vai",
    "GE07mbh_03_u:206.010c": "kaṃ cit kālaṃ mṛṣyatāṃ vai tato 'si bhavitā dvijaḥ",
    "GE07mbh_03_u:206.010e": "sāṃprataṃ ca mato me 'si brāhmaṇo nātra saṃśayaḥ",
    "GE07mbh_03_u:206.011a": "brāhmaṇaḥ patanīyeṣu vartamāno vikarmasu",
    "GE07mbh_03_u:206.011c": "dāmbhiko duṣkṛtaprāyaḥ śūdreṇa sadṛśo bhavet",
    "GE07mbh_03_u:206.012a": "yas tu śūdro dame satye dharme ca satatotthitaḥ",
    "GE07mbh_03_u:206.012c": "taṃ brāhmaṇam ahaṃ manye vṛttena hi bhaved dvijaḥ",
    "GE07mbh_03_u:206.013a": "karmadoṣeṇa viṣamāṃ gatim āpnoti dāruṇām",
    "GE07mbh_03_u:206.013c": "kṣīṇadoṣam ahaṃ manye cābhitas tvāṃ narottama",
    "GE07mbh_03_u:206.014a": "kartum arhasi notkaṇṭhāṃ tvadvidhā hy aviṣādinaḥ",
    "GE07mbh_03_u:206.014c": "lokavṛttāntavṛttajñā nityaṃ dharmaparāyaṇāḥ",
    "GE07mbh_03_u:206.015": "vyādha uvāca",
    "GE07mbh_03_u:206.015a": "prajñayā mānasaṃ duḥkhaṃ hanyāc chārīram auṣadhaiḥ",
    "GE07mbh_03_u:206.015c": "etad vijñānasāmarthyaṃ na bālaiḥ samatāṃ vrajet",
    "GE07mbh_03_u:206.016a": "aniṣṭasaṃprayogāc ca viprayogāt priyasya ca",
    "GE07mbh_03_u:206.016c": "mānuṣā mānasair duḥkhair yujyante alpabuddhayaḥ",
    "GE07mbh_03_u:206.017a": "guṇair bhūtāni yujyante viyujyante tathaiva ca",
    "GE07mbh_03_u:206.017c": "sarvāṇi naitad ekasya śokasthānaṃ hi vidyate",
    "GE07mbh_03_u:206.018a": "aniṣṭenānvitaṃ paśyaṃs tathā kṣipraṃ virajyate",
    "GE07mbh_03_u:206.018c": "tataś ca pratikurvanti yadi paśyanty upakramam",
    "GE07mbh_03_u:206.018e": "śocato na bhavet kiṃ cit kevalaṃ paritapyate",
    "GE07mbh_03_u:206.019a": "parityajanti ye duḥkhaṃ sukhaṃ vāpy ubhayaṃ narāḥ",
    "GE07mbh_03_u:206.019c": "ta eva sukham edhante jñānatṛptā manīṣiṇaḥ",
    "GE07mbh_03_u:206.020a": "asaṃtoṣaparā mūḍhāḥ saṃtoṣaṃ yānti paṇḍitāḥ",
    "GE07mbh_03_u:206.020c": "asaṃtoṣasya nāsty antas tuṣṭis tu paramaṃ sukham",
    "GE07mbh_03_u:206.020e": "na śocanti gatādhvānaḥ paśyantaḥ paramāṃ gatim",
    "GE07mbh_03_u:206.021a": "na viṣāde manaḥ kāryaṃ viṣādo viṣam uttamam",
    "GE07mbh_03_u:206.021c": "mārayaty akṛtaprajñaṃ bālaṃ kruddha ivoragaḥ",
    "GE07mbh_03_u:206.022a": "yaṃ viṣādo 'bhibhavati viṣame samupasthite",
    "GE07mbh_03_u:206.022c": "tejasā tasya hīnasya puruṣārtho na vidyate",
    "GE07mbh_03_u:206.023a": "avaśyaṃ kriyamāṇasya karmaṇo dṛśyate phalam",
    "GE07mbh_03_u:206.023c": "na hi nirvedam āgamya kiṃ cit prāpnoti śobhanam",
    "GE07mbh_03_u:206.024a": "athāpy upāyaṃ paśyeta duḥkhasya parimokṣaṇe",
    "GE07mbh_03_u:206.024c": "aśocann ārabhetaiva yuktaś cāvyasanī bhavet",
    "GE07mbh_03_u:206.025a": "bhūteṣv abhāvaṃ saṃcintya ye tu buddheḥ paraṃ gatāḥ",
    "GE07mbh_03_u:206.025c": "na śocanti kṛtaprajñāḥ paśyantaḥ paramāṃ gatim",
    "GE07mbh_03_u:206.026a": "na śocāmi ca vai vidvan kālākāṅkṣī sthito 'smy aham",
    "GE07mbh_03_u:206.026c": "etair nidarśanair brahman nāvasīdāmi sattama",
    "GE07mbh_03_u:206.027": "brāhmaṇa uvāca",
    "GE07mbh_03_u:206.027a": "kṛtaprajño 'si medhāvī buddhiś ca vipulā tava",
    "GE07mbh_03_u:206.027c": "nāhaṃ bhavantaṃ śocāmi jñānatṛpto 'si dharmavit",
    "GE07mbh_03_u:206.028a": "āpṛcche tvāṃ svasti te 'stu dharmas tvā parirakṣatu",
    "GE07mbh_03_u:206.028c": "apramādas tu kartavyo dharme dharmabhṛtāṃ vara",
    "GE07mbh_03_u:206.029": "mārkaṇḍeya uvāca",
    "GE07mbh_03_u:206.029a": "bāḍham ity eva taṃ vyādhaḥ kṛtāñjalir uvāca ha",
    "GE07mbh_03_u:206.029c": "pradakṣiṇam atho kṛtvā prasthito dvijasattamaḥ",
    "GE07mbh_03_u:206.030a": "sa tu gatvā dvijaḥ sarvāṃ śuśrūṣāṃ kṛtavāṃs tadā",
    "GE07mbh_03_u:206.030c": "mātāpitṛbhyāṃ vṛddhābhyāṃ yathānyāyaṃ susaṃśitaḥ",
    "GE07mbh_03_u:206.031a": "etat te sarvam ākhyātaṃ nikhilena yudhiṣṭhira",
    "GE07mbh_03_u:206.031c": "pṛṣṭavān asi yaṃ tāta dharmaṃ dharmabhṛtāṃ vara",
    "GE07mbh_03_u:206.032a": "pativratāyā māhātmyaṃ brāhmaṇasya ca sattama",
    "GE07mbh_03_u:206.032c": "mātāpitroś ca śuśrūṣā vyādhe dharmaś ca kīrtitaḥ",
    "GE07mbh_03_u:206.033": "yudhiṣṭhira uvāca",
    "GE07mbh_03_u:206.033a": "atyadbhutam idaṃ brahman dharmākhyānam anuttamam",
    "GE07mbh_03_u:206.033c": "sarvadharmabhṛtāṃ śreṣṭha kathitaṃ dvijasattama",
    "GE07mbh_03_u:206.034a": "sukhaśravyatayā vidvan muhūrtam iva me gatam",
    "GE07mbh_03_u:206.034c": "na hi tṛpto 'smi bhagavañ śṛṇvāno dharmam uttamam",
    "GE07mbh_03_u:207.001": "vaiśaṃpāyana uvāca",
    "GE07mbh_03_u:207.001a": "śrutvemāṃ dharmasaṃyuktāṃ dharmarājaḥ kathāṃ śubhām",
    "GE07mbh_03_u:207.001c": "punaḥ papraccha tam ṛṣiṃ mārkaṇḍeyaṃ tapasvinam",
    "GE07mbh_03_u:207.002": "yudhiṣṭhira uvāca",
    "GE07mbh_03_u:207.002a": "katham agnir vanaṃ yātaḥ kathaṃ cāpy aṅgirāḥ purā",
    "GE07mbh_03_u:207.002c": "naṣṭe 'gnau havyam avahad agnir bhūtvā mahān ṛṣiḥ",
    "GE07mbh_03_u:207.003a": "agnir yadā tv eka eva bahutvaṃ cāsya karmasu",
    "GE07mbh_03_u:207.003c": "dṛśyate bhagavan sarvam etad icchāmi veditum",
    "GE07mbh_03_u:207.004a": "kumāraś ca yathotpanno yathā cāgneḥ suto 'bhavat",
    "GE07mbh_03_u:207.004c": "yathā rudrāc ca saṃbhūto gaṅgāyāṃ kṛttikāsu ca",
    "GE07mbh_03_u:207.005a": "etad icchāmy ahaṃ tvattaḥ śrotuṃ bhārgavanandana",
    "GE07mbh_03_u:207.005c": "kautūhalasamāviṣṭo yathātathyaṃ mahāmune",
    "GE07mbh_03_u:207.005d-1047_01": "vaktum arhasi me brahmann itihāsam imaṃ śubham",
    "GE07mbh_03_u:207.006": "mārkaṇḍeya uvāca",
    "GE07mbh_03_u:207.006a": "atrāpy udāharantīmam itihāsaṃ purātanam",
    "GE07mbh_03_u:207.006c": "yathā kruddho hutavahas tapas taptuṃ vanaṃ gataḥ",
    "GE07mbh_03_u:207.007a": "yathā ca bhagavān agniḥ svayam evāṅgirābhavat",
    "GE07mbh_03_u:207.007c": "saṃtāpayan svaprabhayā nāśayaṃs timirāṇi ca",
    "GE07mbh_03_u:207.007d-1048_01": "purāṅgirā mahābāho cacāra tapa uttamam",
    "GE07mbh_03_u:207.008a": "āśramastho mahābhāgo havyavāhaṃ viśeṣayan",
    "GE07mbh_03_u:207.008c": "tathā sa bhūtvā tu tadā jagat sarvaṃ prakāśayan",
    "GE07mbh_03_u:207.009a": "tapaś caraṃś ca hutabhuk saṃtaptas tasya tejasā",
    "GE07mbh_03_u:207.009c": "bhṛśaṃ glānaś ca tejasvī na sa kiṃ cit prajajñivān",
    "GE07mbh_03_u:207.010a": "atha saṃcintayām āsa bhagavān havyavāhanaḥ",
    "GE07mbh_03_u:207.010c": "anyo 'gnir iha lokānāṃ brahmaṇā saṃpravartitaḥ",
    "GE07mbh_03_u:207.010e": "agnitvaṃ vipranaṣṭaṃ hi tapyamānasya me tapaḥ",
    "GE07mbh_03_u:207.011a": "katham agniḥ punar ahaṃ bhaveyam iti cintya saḥ",
    "GE07mbh_03_u:207.011c": "apaśyad agnival lokāṃs tāpayantaṃ mahāmunim",
    "GE07mbh_03_u:207.012a": "sopāsarpac chanair bhītas tam uvāca tadāṅgirāḥ",
    "GE07mbh_03_u:207.012c": "śīghram eva bhavasvāgnis tvaṃ punar lokabhāvanaḥ",
    "GE07mbh_03_u:207.012e": "vijñātaś cāsi lokeṣu triṣu saṃsthānacāriṣu",
    "GE07mbh_03_u:207.013a": "tvam agne prathamaḥ sṛṣṭo brahmaṇā timirāpahaḥ",
    "GE07mbh_03_u:207.013c": "svasthānaṃ pratipadyasva śīghram eva tamonuda",
    "GE07mbh_03_u:207.014": "agnir uvāca",
    "GE07mbh_03_u:207.014a": "naṣṭakīrtir ahaṃ loke bhavāñ jāto hutāśanaḥ",
    "GE07mbh_03_u:207.014c": "bhavantam eva jñāsyanti pāvakaṃ na tu māṃ janāḥ",
    "GE07mbh_03_u:207.015a": "nikṣipāmy aham agnitvaṃ tvam agniḥ prathamo bhava",
    "GE07mbh_03_u:207.015c": "bhaviṣyāmi dvitīyo 'haṃ prājāpatyaka eva ca",
    "GE07mbh_03_u:207.016": "aṅgirā uvāca",
    "GE07mbh_03_u:207.016a": "kuru puṇyaṃ prajāsvargyaṃ bhavāgnis timirāpahaḥ",
    "GE07mbh_03_u:207.016c": "māṃ ca deva kuruṣvāgne prathamaṃ putram añjasā",
    "GE07mbh_03_u:207.017": "mārkaṇḍeya uvāca",
    "GE07mbh_03_u:207.017a": "tac chrutvāṅgiraso vākyaṃ jātavedās tathākarot",
    "GE07mbh_03_u:207.017c": "rājan bṛhaspatir nāma tasyāpy aṅgirasaḥ sutaḥ",
    "GE07mbh_03_u:207.018a": "jñātvā prathamajaṃ taṃ tu vahner āṅgirasaṃ sutam",
    "GE07mbh_03_u:207.018c": "upetya devāḥ papracchuḥ kāraṇaṃ tatra bhārata",
    "GE07mbh_03_u:207.019a": "sa tu pṛṣṭas tadā devais tataḥ kāraṇam abravīt",
    "GE07mbh_03_u:207.019c": "pratyagṛhṇaṃs tu devāś ca tad vaco 'ṅgirasas tadā",
    "GE07mbh_03_u:207.020a": "atra nānāvidhān agnīn pravakṣyāmi mahāprabhān",
    "GE07mbh_03_u:207.020c": "karmabhir bahubhiḥ khyātān nānātvaṃ brāhmaṇeṣv iha",
    "GE07mbh_03_u:208.001": "mārkaṇḍeya uvāca",
    "GE07mbh_03_u:208.001a": "brahmaṇo yas tṛtīyas tu putraḥ kurukulodvaha",
    "GE07mbh_03_u:208.001c": "tasyāpavasutā bhāryā prajās tasyāpi me śṛṇu",
    "GE07mbh_03_u:208.002a": "bṛhajjyotir bṛhatkīrtir bṛhadbrahmā bṛhanmanāḥ",
    "GE07mbh_03_u:208.002c": "bṛhanmantro bṛhadbhāsas tathā rājan bṛhaspatiḥ",
    "GE07mbh_03_u:208.003a": "prajāsu tāsu sarvāsu",
    "GE07mbh_03_u:208.003c": "devī bhānumatī nāma prathamāṅgirasaḥ sutā",
    "GE07mbh_03_u:208.004a": "bhūtānām eva sarveṣāṃ yasyāṃ rāgas tadābhavat",
    "GE07mbh_03_u:208.004c": "rāgād rāgeti yām āhur dvitīyāṅgirasaḥ sutā",
    "GE07mbh_03_u:208.005a": "yāṃ kapardisutām āhur dṛśyādṛśyeti dehinaḥ",
    "GE07mbh_03_u:208.005c": "tanutvāt sā sinīvālī tṛtīyāṅgirasaḥ sutā",
    "GE07mbh_03_u:208.006a": "paśyaty arciṣmatī bhābhir havirbhiś ca haviṣmatī",
    "GE07mbh_03_u:208.006c": "ṣaṣṭhīm aṅgirasaḥ kanyāṃ puṇyām āhur haviṣmatīm",
    "GE07mbh_03_u:208.007a": "mahāmakheṣv āṅgirasī dīptimatsu mahāmatī",
    "GE07mbh_03_u:208.007c": "mahāmatīti vikhyātā saptamī kathyate sutā",
    "GE07mbh_03_u:208.008a": "yāṃ tu dṛṣṭvā bhagavatīṃ janaḥ kuhukuhāyate",
    "GE07mbh_03_u:208.008c": "ekānaṃśeti yām āhuḥ kuhūm aṅgirasaḥ sutām",
    "GE07mbh_03_u:209.001": "mārkaṇḍeya uvāca",
    "GE07mbh_03_u:209.001a": "bṛhaspateś cāndramasī bhāryābhūd yā yaśasvinī",
    "GE07mbh_03_u:209.001c": "agnīn sājanayat puṇyān ṣaḍekāṃ cāpi putrikām",
    "GE07mbh_03_u:209.002a": "āhutiṣv eva yasyāgner haviṣājyaṃ vidhīyate",
    "GE07mbh_03_u:209.002c": "so 'gnir bṛhaspateḥ putraḥ śaṃyur nāma mahāprabhaḥ",
    "GE07mbh_03_u:209.003a": "cāturmāsyeṣu yasyeṣṭyām aśvamedhe 'grajaḥ paśuḥ",
    "GE07mbh_03_u:209.003c": "dīpto jvālair anekābhair agnir eko 'tha vīryavān",
    "GE07mbh_03_u:209.004a": "śaṃyor apratimā bhāryā satyā satyā ca dharmajā",
    "GE07mbh_03_u:209.004c": "agnis tasya suto dīptas tisraḥ kanyāś ca suvratāḥ",
    "GE07mbh_03_u:209.005a": "prathamenājyabhāgena pūjyate yo 'gnir adhvare",
    "GE07mbh_03_u:209.005c": "agnis tasya bharadvājaḥ prathamaḥ putra ucyate",
    "GE07mbh_03_u:209.006a": "paurṇamāsyeṣu sarveṣu haviṣājyaṃ sruvodyatam",
    "GE07mbh_03_u:209.006c": "bharato nāmataḥ so 'gnir dvitīyaḥ śaṃyutaḥ sutaḥ",
    "GE07mbh_03_u:209.007a": "tisraḥ kanyā bhavanty anyā yāsāṃ sa bharataḥ patiḥ",
    "GE07mbh_03_u:209.007c": "bharatas tu sutas tasya bharaty ekā ca putrikā",
    "GE07mbh_03_u:209.008a": "bharato bharatasyāgneḥ pāvakas tu prajāpateḥ",
    "GE07mbh_03_u:209.008c": "mahān atyartham ahitas tathā bharatasattama",
    "GE07mbh_03_u:209.009a": "bharadvājasya bhāryā tu vīrā vīraś ca piṇḍadaḥ",
    "GE07mbh_03_u:209.009c": "prāhur ājyena tasyejyāṃ somasyeva dvijāḥ śanaiḥ",
    "GE07mbh_03_u:209.010a": "haviṣā yo dvitīyena somena saha yujyate",
    "GE07mbh_03_u:209.010c": "rathaprabhū rathadhvānaḥ kumbharetāḥ sa ucyate",
    "GE07mbh_03_u:209.011a": "sarayvāṃ janayat siddhiṃ bhānuṃ bhābhiḥ samāvṛṇot",
    "GE07mbh_03_u:209.011c": "āgneyam ānayan nityam āhvāneṣv eṣa kathyate",
    "GE07mbh_03_u:209.012a": "yas tu na cyavate nityaṃ yaśasā varcasā śriyā",
    "GE07mbh_03_u:209.012c": "agnir niścyavano nāma pṛthivīṃ stauti kevalam",
    "GE07mbh_03_u:209.013a": "vipāpmā kaluṣair mukto viśuddhaś cārciṣā jvalan",
    "GE07mbh_03_u:209.013c": "vipāpo 'gniḥ sutas tasya satyaḥ samayakarmasu",
    "GE07mbh_03_u:209.014a": "ākrośatāṃ hi bhūtānāṃ yaḥ karoti hi niṣkṛtim",
    "GE07mbh_03_u:209.014c": "agniḥ sa niṣkṛtir nāma śobhayaty abhisevitaḥ",
    "GE07mbh_03_u:209.015a": "anukūjanti yeneha vedanārtāḥ svayaṃ janāḥ",
    "GE07mbh_03_u:209.015c": "tasya putraḥ svano nāma pāvakaḥ sa rujaskaraḥ",
    "GE07mbh_03_u:209.016a": "yas tu viśvasya jagato buddhim ākramya tiṣṭhati",
    "GE07mbh_03_u:209.016c": "taṃ prāhur adhyātmavido viśvajin nāma pāvakam",
    "GE07mbh_03_u:209.017a": "antarāgniḥ śrito yo hi bhuktaṃ pacati dehinām",
    "GE07mbh_03_u:209.017c": "sa yajñe viśvabhuṅ nāma sarvalokeṣu bhārata",
    "GE07mbh_03_u:209.018a": "brahmacārī yatātmā ca satataṃ vipulavrataḥ",
    "GE07mbh_03_u:209.018c": "brāhmaṇāḥ pūjayanty enaṃ pākayajñeṣu pāvakam",
    "GE07mbh_03_u:209.019a": "prathito gopatir nāma nadī yasyābhavat priyā",
    "GE07mbh_03_u:209.019c": "tasmin sarvāṇi karmāṇi kriyante karmakartṛbhiḥ",
    "GE07mbh_03_u:209.020a": "vaḍavāmukhaḥ pibaty ambho yo 'sau paramadāruṇaḥ",
    "GE07mbh_03_u:209.020c": "ūrdhvabhāg ūrdhvabhāṅ nāma kaviḥ prāṇāśritas tu saḥ",
    "GE07mbh_03_u:209.021a": "udagdvāraṃ havir yasya gṛhe nityaṃ pradīyate",
    "GE07mbh_03_u:209.021c": "tataḥ sviṣṭaṃ bhaved ājyaṃ sviṣṭakṛt paramaḥ smṛtaḥ",
    "GE07mbh_03_u:209.022a": "yaḥ praśānteṣu bhūteṣu manyur bhavati pāvakaḥ",
    "GE07mbh_03_u:209.022b-1049_01": "manyumān nāma bhagavān agnir eva mahābalaḥ",
    "GE07mbh_03_u:209.022b-1049_02": "āraṇyāni tathā grāmyān yo dahan saṃprakāśate",
    "GE07mbh_03_u:209.022b-1049_03": "svayam utpatitaḥ śrīmān vṛddhimān nāma pāvakaḥ",
    "GE07mbh_03_u:209.022b-1050_01": "krodhaḥ sa tu mahātejā vijñeyaḥ sarvadehiṣu",
    "GE07mbh_03_u:209.022c": "krodhasya tu raso jajñe manyatī cātha putrikā",
    "GE07mbh_03_u:209.022e": "svāheti dāruṇā krūrā sarvabhūteṣu tiṣṭhati",
    "GE07mbh_03_u:209.023a": "tridive yasya sadṛśo nāsti rūpeṇa kaś cana",
    "GE07mbh_03_u:209.023c": "atulyatvāt kṛto devair nāmnā kāmas tu pāvakaḥ",
    "GE07mbh_03_u:209.024a": "saṃharṣād dhārayan krodhaṃ dhanvī sragvī rathe sthitaḥ",
    "GE07mbh_03_u:209.024c": "samare nāśayec chatrūn amogho nāma pāvakaḥ",
    "GE07mbh_03_u:209.025a": "uktho nāma mahābhāga tribhir ukthair abhiṣṭutaḥ",
    "GE07mbh_03_u:209.025c": "mahāvācaṃ tv ajanayat sakāmāśvaṃ hi yaṃ viduḥ",
    "GE07mbh_03_u:210.001": "mārkaṇḍeya uvāca",
    "GE07mbh_03_u:210.001a": "kāśyapo hy atha vāsiṣṭhaḥ prāṇaś ca prāṇaputrakaḥ",
    "GE07mbh_03_u:210.001c": "agnir āṅgirasaś caiva cyavanas triṣuvarcakaḥ",
    "GE07mbh_03_u:210.002a": "acaranta tapas tīvraṃ putrārthe bahuvārṣikam",
    "GE07mbh_03_u:210.002c": "putraṃ labhema dharmiṣṭhaṃ yaśasā brahmaṇā samam",
    "GE07mbh_03_u:210.003a": "mahāvyāhṛtibhir dhyātaḥ pañcabhis tais tadā tv atha",
    "GE07mbh_03_u:210.003c": "jajñe tejomayo 'rciṣmān pañcavarṇaḥ prabhāvanaḥ",
    "GE07mbh_03_u:210.004a": "samiddho 'gniḥ śiras tasya bāhū sūryanibhau tathā",
    "GE07mbh_03_u:210.004c": "tvaṅ netre ca suvarṇābhe kṛṣṇe jaṅghe ca bhārata",
    "GE07mbh_03_u:210.005a": "pañcavarṇaḥ sa tapasā kṛtas taiḥ pañcabhir janaiḥ",
    "GE07mbh_03_u:210.005c": "pāñcajanyaḥ śruto vede pañcavaṃśakaras tu saḥ",
    "GE07mbh_03_u:210.006a": "daśa varṣasahasrāṇi tapas taptvā mahātapāḥ",
    "GE07mbh_03_u:210.006c": "janayat pāvakaṃ ghoraṃ pitṝṇāṃ sa prajāḥ sṛjan",
    "GE07mbh_03_u:210.007a": "bṛhad rathaṃtaraṃ mūrdhno vaktrāc ca tarasāharau",
    "GE07mbh_03_u:210.007c": "śivaṃ nābhyāṃ balād indraṃ vāyvagnī prāṇato 'sṛjat",
    "GE07mbh_03_u:210.008a": "bāhubhyām anudāttau ca viśve bhūtāni caiva ha",
    "GE07mbh_03_u:210.008c": "etān sṛṣṭvā tataḥ pañca pitṝṇām asṛjat sutān",
    "GE07mbh_03_u:210.009a": "bṛhadūrjasya praṇidhiḥ kāśyapasya bṛhattaraḥ",
    "GE07mbh_03_u:210.009c": "bhānur aṅgiraso vīraḥ putro varcasya saubharaḥ",
    "GE07mbh_03_u:210.010a": "prāṇasya cānudāttaś ca vyākhyātāḥ pañca vaṃśajāḥ",
    "GE07mbh_03_u:210.010c": "devān yajñamuṣaś cānyān sṛjan pañcadaśottarān",
    "GE07mbh_03_u:210.011a": "abhīmam atibhīmaṃ ca bhīmaṃ bhīmabalābalam",
    "GE07mbh_03_u:210.011c": "etān yajñamuṣaḥ pañca devān abhyasṛjat tapaḥ",
    "GE07mbh_03_u:210.012a": "sumitraṃ mitravantaṃ ca mitrajñaṃ mitravardhanam",
    "GE07mbh_03_u:210.012c": "mitradharmāṇam ity etān devān abhyasṛjat tapaḥ",
    "GE07mbh_03_u:210.013a": "surapravīraṃ vīraṃ ca sukeśaṃ ca suvarcasam",
    "GE07mbh_03_u:210.013c": "surāṇām api hantāraṃ pañcaitān asṛjat tapaḥ",
    "GE07mbh_03_u:210.014a": "trividhaṃ saṃsthitā hy ete pañca pañca pṛthak pṛthak",
    "GE07mbh_03_u:210.014c": "muṣṇanty atra sthitā hy ete svargato yajñayājinaḥ",
    "GE07mbh_03_u:210.015a": "teṣām iṣṭaṃ haranty ete nighnanti ca mahad bhuvi",
    "GE07mbh_03_u:210.015c": "spardhayā havyavāhānāṃ nighnanty ete haranti ca",
    "GE07mbh_03_u:210.016a": "havir vedyāṃ tad ādānaṃ kuśalaiḥ saṃpravartitam",
    "GE07mbh_03_u:210.016c": "tad ete nopasarpanti yatra cāgniḥ sthito bhavet",
    "GE07mbh_03_u:210.017a": "cito 'gnir udvahan yajñaṃ pakṣābhyāṃ tān prabādhate",
    "GE07mbh_03_u:210.017c": "mantraiḥ praśamitā hy ete neṣṭaṃ muṣṇanti yajñiyam",
    "GE07mbh_03_u:210.018a": "bṛhadukthatapasyaiva putro bhūmim upāśritaḥ",
    "GE07mbh_03_u:210.018c": "agnihotre hūyamāne pṛthivyāṃ sadbhir ijyate",
    "GE07mbh_03_u:210.019a": "rathaṃtaraś ca tapasaḥ putro 'gniḥ paripaṭhyate",
    "GE07mbh_03_u:210.019c": "mitravindāya vai tasya havir adhvaryavo viduḥ",
    "GE07mbh_03_u:210.019d-1051_01": "etaiḥ saha mahābhāga tapas tejasvibhir nṛpa",
    "GE07mbh_03_u:210.019e": "mumude paramaprītaḥ saha putrair mahāyaśāḥ",
    "GE07mbh_03_u:211.001": "mārkaṇḍeya uvāca",
    "GE07mbh_03_u:211.001a": "gurubhir niyamair yukto bharato nāma pāvakaḥ",
    "GE07mbh_03_u:211.001c": "agniḥ puṣṭimatir nāma tuṣṭaḥ puṣṭiṃ prayacchati",
    "GE07mbh_03_u:211.001e": "bharaty eṣa prajāḥ sarvās tato bharata ucyate",
    "GE07mbh_03_u:211.001f-1052_01": "satataṃ bharataśreṣṭha pāvako vai mahāprabhaḥ",
    "GE07mbh_03_u:211.002a": "agnir yas tu śivo nāma śaktipūjāparaś ca saḥ",
    "GE07mbh_03_u:211.002c": "duḥkhārtānāṃ sa sarveṣāṃ śivakṛt satataṃ śivaḥ",
    "GE07mbh_03_u:211.003a": "tapasas tu phalaṃ dṛṣṭvā saṃpravṛddhaṃ tapo mahat",
    "GE07mbh_03_u:211.003c": "uddhartukāmo matimān putro jajñe puraṃdaraḥ",
    "GE07mbh_03_u:211.004a": "ūṣmā caivoṣmaṇo jajñe so 'gnir bhūteṣu lakṣyate",
    "GE07mbh_03_u:211.004c": "agniś cāpi manur nāma prājāpatyam akārayat",
    "GE07mbh_03_u:211.005a": "śaṃbhum agnim atha prāhur brāhmaṇā vedapāragāḥ",
    "GE07mbh_03_u:211.005c": "āvasathyaṃ dvijāḥ prāhur dīptam agniṃ mahāprabham",
    "GE07mbh_03_u:211.006a": "ūrjaskarān havyavāhān suvarṇasadṛśaprabhān",
    "GE07mbh_03_u:211.006c": "agnis tapo hy ajanayat pañca yajñasutān iha",
    "GE07mbh_03_u:211.007a": "praśānte 'gnir mahābhāga pariśrānto gavāṃpatiḥ",
    "GE07mbh_03_u:211.007c": "asurāñ janayan ghorān martyāṃś caiva pṛthagvidhān",
    "GE07mbh_03_u:211.008a": "tapasaś ca manuṃ putraṃ bhānuṃ cāpy aṅgirāsṛjat",
    "GE07mbh_03_u:211.008c": "bṛhadbhānuṃ tu taṃ prāhur brāhmaṇā vedapāragāḥ",
    "GE07mbh_03_u:211.009a": "bhānor bhāryā suprajā tu bṛhadbhāsā tu somajā",
    "GE07mbh_03_u:211.009c": "asṛjetāṃ tu ṣaṭ putrāñ śṛṇu tāsāṃ prajāvidhim",
    "GE07mbh_03_u:211.009c-1053_01": "**** **** tadā sā kanyayā saha",
    "GE07mbh_03_u:211.009c-1053_02": "bhānor aṅgirasasyātha",
    "GE07mbh_03_u:211.010a": "durbalānāṃ tu bhūtānāṃ tanuṃ yaḥ",
    "GE07mbh_03_u:211.010c": "tam agniṃ baladaṃ prāhuḥ prathamaṃ bhānutaḥ sutam",
    "GE07mbh_03_u:211.011a": "yaḥ praśānteṣu bhūteṣu manyur bhavati dāruṇaḥ",
    "GE07mbh_03_u:211.011c": "agniḥ sa manyumān nāma dvitīyo bhānutaḥ sutaḥ",
    "GE07mbh_03_u:211.012a": "darśe ca paurṇamāse ca yasyeha havir ucyate",
    "GE07mbh_03_u:211.012c": "viṣṇur nāmeha yo 'gnis tu dhṛtimān nāma so 'ṅgirāḥ",
    "GE07mbh_03_u:211.013a": "indreṇa sahitaṃ yasya havir āgrayaṇaṃ smṛtam",
    "GE07mbh_03_u:211.013c": "agnir āgrayaṇo nāma bhānor evānvayas tu saḥ",
    "GE07mbh_03_u:211.014a": "cāturmāsyeṣu nityānāṃ haviṣāṃ yo niragrahaḥ",
    "GE07mbh_03_u:211.014c": "caturbhiḥ sahitaḥ putrair bhānor evānvayas tu saḥ",
    "GE07mbh_03_u:211.015a": "niśāṃ tv ajanayat kanyām agnīṣomāv ubhau tathā",
    "GE07mbh_03_u:211.015c": "manor evābhavad bhāryā suṣuve pañca pāvakān",
    "GE07mbh_03_u:211.016a": "pūjyate haviṣāgryeṇa cāturmāsyeṣu pāvakaḥ",
    "GE07mbh_03_u:211.016c": "parjanyasahitaḥ śrīmān agnir vaiśvānaras tu saḥ",
    "GE07mbh_03_u:211.017a": "asya lokasya sarvasya yaḥ patiḥ paripaṭhyate",
    "GE07mbh_03_u:211.017c": "so 'gnir viśvapatir nāma dvitīyo vai manoḥ sutaḥ",
    "GE07mbh_03_u:211.017e": "tataḥ sviṣṭaṃ bhaved ājyaṃ sviṣṭakṛt paramaḥ smṛtaḥ",
    "GE07mbh_03_u:211.018a": "kanyā sā rohiṇī nāma hiraṇyakaśipoḥ sutā",
    "GE07mbh_03_u:211.018c": "karmaṇāsau babhau bhāryā sa vahniḥ sa prajāpatiḥ",
    "GE07mbh_03_u:211.019a": "prāṇam āśritya yo dehaṃ pravartayati dehinām",
    "GE07mbh_03_u:211.019c": "tasya saṃnihito nāma śabdarūpasya sādhanaḥ",
    "GE07mbh_03_u:211.020a": "śuklakṛṣṇagatir devo yo bibharti hutāśanam",
    "GE07mbh_03_u:211.020c": "akalmaṣaḥ kalmaṣāṇāṃ kartā krodhāśritas tu saḥ",
    "GE07mbh_03_u:211.021a": "kapilaṃ paramarṣiṃ ca yaṃ prāhur yatayaḥ sadā",
    "GE07mbh_03_u:211.021c": "agniḥ sa kapilo nāma sāṃkhyayogapravartakaḥ",
    "GE07mbh_03_u:211.022a": "agnir yacchati bhūtāni yena bhūtāni nityadā",
    "GE07mbh_03_u:211.022c": "karmasv iha vicitreṣu so 'graṇīr vahnir ucyate",
    "GE07mbh_03_u:211.023a": "imān anyān samasṛjat pāvakān prathitān bhuvi",
    "GE07mbh_03_u:211.023c": "agnihotrasya duṣṭasya prāyaścittārtham ulbaṇān",
    "GE07mbh_03_u:211.024a": "saṃspṛśeyur yadānyonyaṃ kathaṃ cid vāyunāgnayaḥ",
    "GE07mbh_03_u:211.024c": "iṣṭir aṣṭākapālena kāryā vai śucaye 'gnaye",
    "GE07mbh_03_u:211.025a": "dakṣiṇāgnir yadā dvābhyāṃ saṃsṛjeta tadā kila",
    "GE07mbh_03_u:211.025c": "iṣṭir aṣṭākapālena kāryā vai vītaye 'gnaye",
    "GE07mbh_03_u:211.026a": "yady agnayo hi spṛśyeyur niveśasthā davāgninā",
    "GE07mbh_03_u:211.026c": "iṣṭir aṣṭākapālena kāryā tu śucaye 'gnaye",
    "GE07mbh_03_u:211.027a": "agniṃ rajasvalā cet strī saṃspṛśed agnihotrikam",
    "GE07mbh_03_u:211.027c": "iṣṭir aṣṭākapālena kāryā dasyumate 'gnaye",
    "GE07mbh_03_u:211.028a": "mṛtaḥ śrūyeta yo jīvan pareyuḥ paśavo yathā",
    "GE07mbh_03_u:211.028c": "iṣṭir aṣṭākapālena kartavyābhimate 'gnaye",
    "GE07mbh_03_u:211.029a": "ārto na juhuyād agniṃ trirātraṃ yas tu brāhmaṇaḥ",
    "GE07mbh_03_u:211.029c": "iṣṭir aṣṭākapālena kāryā syād uttarāgnaye",
    "GE07mbh_03_u:211.030a": "darśaṃ ca paurṇamāsaṃ ca yasya tiṣṭhet pratiṣṭhitam",
    "GE07mbh_03_u:211.030c": "iṣṭir aṣṭākapālena kāryā pathikṛte 'gnaye",
    "GE07mbh_03_u:211.031a": "sūtikāgnir yadā cāgniṃ saṃspṛśed agnihotrikam",
    "GE07mbh_03_u:211.031c": "iṣṭir aṣṭākapālena kāryā cāgnimate 'gnaye",
    "GE07mbh_03_u:212.001": "mārkaṇḍeya uvāca",
    "GE07mbh_03_u:212.001a": "āpasya muditā bhāryā sahasya paramā priyā",
    "GE07mbh_03_u:212.001c": "bhūpatir bhuvabhartā ca janayat pāvakaṃ param",
    "GE07mbh_03_u:212.002a": "bhūtānāṃ cāpi sarveṣāṃ yaṃ prāhuḥ pāvakaṃ patim",
    "GE07mbh_03_u:212.002c": "ātmā bhuvanabharteti sānvayeṣu dvijātiṣu",
    "GE07mbh_03_u:212.003a": "mahatāṃ caiva bhūtānāṃ sarveṣām iha yaḥ patiḥ",
    "GE07mbh_03_u:212.003c": "bhagavān sa mahātejā nityaṃ carati pāvakaḥ",
    "GE07mbh_03_u:212.004a": "agnir gṛhapatir nāma nityaṃ yajñeṣu pūjyate",
    "GE07mbh_03_u:212.004c": "hutaṃ vahati yo havyam asya lokasya pāvakaḥ",
    "GE07mbh_03_u:212.005a": "apāṃ garbho mahābhāgaḥ sahaputro mahādbhutaḥ",
    "GE07mbh_03_u:212.005c": "bhūpatir bhuvabhartā ca mahataḥ patir ucyate",
    "GE07mbh_03_u:212.006a": "dahan mṛtāni bhūtāni tasyāgnir bharato 'bhavat",
    "GE07mbh_03_u:212.006c": "agniṣṭome ca niyataḥ kratuśreṣṭho bharasya tu",
    "GE07mbh_03_u:212.006d-1054_01": "sa vanhiḥ prathamo nityaṃ devair anviṣyate prabhuḥ",
    "GE07mbh_03_u:212.007a": "āyāntaṃ niyataṃ dṛṣṭvā praviveśārṇavaṃ bhayāt",
    "GE07mbh_03_u:212.007c": "devās taṃ nādhigacchanti mārgamāṇā yathādiśam",
    "GE07mbh_03_u:212.008a": "dṛṣṭvā tv agnir atharvāṇaṃ tato vacanam abravīt",
    "GE07mbh_03_u:212.008c": "devānāṃ vaha havyaṃ tvam ahaṃ vīra sudurbalaḥ",
    "GE07mbh_03_u:212.008e": "atharvan gaccha madhvakṣaṃ priyam etat kuruṣva me",
    "GE07mbh_03_u:212.009a": "preṣya cāgnir atharvāṇam anyaṃ deśaṃ tato 'gamat",
    "GE07mbh_03_u:212.009c": "matsyās tasya samācakhyuḥ kruddhas tān agnir abravīt",
    "GE07mbh_03_u:212.010a": "bhakṣyā vai vividhair bhāvair bhaviṣyatha śarīriṇām",
    "GE07mbh_03_u:212.010c": "atharvāṇaṃ tathā cāpi havyavāho 'bravīd vacaḥ",
    "GE07mbh_03_u:212.011a": "anunīyamāno 'pi bhṛśaṃ devavākyād dhi tena saḥ",
    "GE07mbh_03_u:212.011c": "naicchad voḍhuṃ haviḥ sarvaṃ śarīraṃ ca samatyajat",
    "GE07mbh_03_u:212.012a": "sa tac charīraṃ saṃtyajya praviveśa dharāṃ tadā",
    "GE07mbh_03_u:212.012c": "bhūmiṃ spṛṣṭvāsṛjad dhātūn pṛthak pṛthag atīva hi",
    "GE07mbh_03_u:212.013a": "āsyāt sugandhi tejaś ca asthibhyo devadāru ca",
    "GE07mbh_03_u:212.013c": "śleṣmaṇaḥ sphaṭikaṃ tasya pittān marakataṃ tathā",
    "GE07mbh_03_u:212.014a": "yakṛt kṛṣṇāyasaṃ tasya tribhir eva babhuḥ prajāḥ",
    "GE07mbh_03_u:212.014c": "nakhās tasyābhrapaṭalaṃ śirājālāni vidrumam",
    "GE07mbh_03_u:212.014e": "śarīrād vividhāś cānye dhātavo 'syābhavan nṛpa",
    "GE07mbh_03_u:212.015a": "evaṃ tyaktvā śarīraṃ tu parame tapasi sthitaḥ",
    "GE07mbh_03_u:212.015c": "bhṛgvaṅgirādibhir bhūyas tapasotthāpitas tadā",
    "GE07mbh_03_u:212.016a": "bhṛśaṃ jajvāla tejasvī tapasāpyāyitaḥ śikhī",
    "GE07mbh_03_u:212.016c": "dṛṣṭvā ṛṣīn bhayāc cāpi praviveśa mahārṇavam",
    "GE07mbh_03_u:212.017a": "tasmin naṣṭe jagad bhītam atharvāṇam athāśritam",
    "GE07mbh_03_u:212.017c": "arcayām āsur evainam atharvāṇaṃ surarṣayaḥ",
    "GE07mbh_03_u:212.018a": "atharvā tv asṛjal lokān ātmanālokya pāvakam",
    "GE07mbh_03_u:212.018c": "miṣatāṃ sarvabhūtānām unmamātha mahārṇavam",
    "GE07mbh_03_u:212.019a": "evam agnir bhagavatā naṣṭaḥ pūrvam atharvaṇā",
    "GE07mbh_03_u:212.019c": "āhūtaḥ sarvabhūtānāṃ havyaṃ vahati sarvadā",
    "GE07mbh_03_u:212.020a": "evaṃ tv ajanayad dhiṣṇyān vedoktān vibudhān bahūn",
    "GE07mbh_03_u:212.020c": "vicaran vividhān deśān bhramamāṇas tu tatra vai",
    "GE07mbh_03_u:212.021a": "sindhuvarjaṃ pañca nadyo devikātha sarasvatī",
    "GE07mbh_03_u:212.021c": "gaṅgā ca śatakumbhā ca śarayūr gaṇḍasāhvayā",
    "GE07mbh_03_u:212.022a": "carmaṇvatī mahī caiva medhyā medhātithis tathā",
    "GE07mbh_03_u:212.022c": "tāmrāvatī vetravatī nadyas tisro 'tha kauśikī",
    "GE07mbh_03_u:212.023a": "tamasā narmadā caiva nadī godāvarī tathā",
    "GE07mbh_03_u:212.023c": "veṇṇā praveṇī bhīmā ca medrathā caiva bhārata",
    "GE07mbh_03_u:212.024a": "bhāratī suprayogā ca kāverī murmurā tathā",
    "GE07mbh_03_u:212.024c": "kṛṣṇā ca kṛṣṇaveṇṇā ca kapilā śoṇa eva ca",
    "GE07mbh_03_u:212.024e": "etā nadyas tu dhiṣṇyānāṃ mātaro yāḥ prakīrtitāḥ",
    "GE07mbh_03_u:212.025a": "adbhutasya priyā bhāryā tasyāḥ putro viḍūrathaḥ",
    "GE07mbh_03_u:212.025c": "yāvantaḥ pāvakāḥ proktāḥ somās tāvanta eva ca",
    "GE07mbh_03_u:212.026a": "atreś cāpy anvaye jātā brahmaṇo mānasāḥ prajāḥ",
    "GE07mbh_03_u:212.026c": "atriḥ putrān sraṣṭukāmas tān evātmany adhārayat",
    "GE07mbh_03_u:212.026e": "tasya tad brahmaṇaḥ kāyān nirharanti hutāśanāḥ",
    "GE07mbh_03_u:212.027a": "evam ete mahātmānaḥ kīrtitās te 'gnayo mayā",
    "GE07mbh_03_u:212.027c": "aprameyā yathotpannāḥ śrīmantas timirāpahāḥ",
    "GE07mbh_03_u:212.028a": "adbhutasya tu māhātmyaṃ yathā vedeṣu kīrtitam",
    "GE07mbh_03_u:212.028c": "tādṛśaṃ viddhi sarveṣām eko hy eṣa hutāśanaḥ",
    "GE07mbh_03_u:212.029a": "eka evaiṣa bhagavān vijñeyaḥ prathamo 'ṅgirāḥ",
    "GE07mbh_03_u:212.029c": "bahudhā niḥsṛtaḥ kāyāj jyotiṣṭomaḥ kratur yathā",
    "GE07mbh_03_u:212.030a": "ity eṣa vaṃśaḥ sumahān agnīnāṃ kīrtito mayā",
    "GE07mbh_03_u:212.030c": "pāvito vividhair mantrair havyaṃ vahati dehinām",
    "GE07mbh_03_u:213.001": "mārkaṇḍeya uvāca",
    "GE07mbh_03_u:213.001a": "agnīnāṃ vividho vaṃśaḥ kīrtitas te mayānagha",
    "GE07mbh_03_u:213.001c": "śṛṇu janma tu kauravya kārttikeyasya dhīmataḥ vaiśaṃpāyanaḥ",
    "GE07mbh_03_u:213.001d-1055_01": "śrutvemāṃ dharmasaṃyuktāṃ dharmarājaḥ kathāṃ śubhām 03,213.001d*1055_02",
    "GE07mbh_03_u:213.001d-1055_02": "punaḥ papraccha tam ṛṣiṃ mārkaṇḍeyaṃ tapasvinam",
    "GE07mbh_03_u:213.001d-1055_03": "kumāras tu yathā jāto yathā cāgneḥ suto 'bhavat",
    "GE07mbh_03_u:213.001d-1055_04": "yathā rudrāc ca saṃbhūto gaṅgāyāṃ kṛttikāsu ca",
    "GE07mbh_03_u:213.001d-1055_05": "etad icchāmy ahaṃ śrotuṃ kautūhalam atīva me",
    "GE07mbh_03_u:213.002a": "adbhutasyādbhutaṃ putraṃ pravakṣyāmy amitaujasam",
    "GE07mbh_03_u:213.002c": "jātaṃ saptarṣibhāryābhir brahmaṇyaṃ kīrtivardhanam",
    "GE07mbh_03_u:213.003a": "devāsurāḥ purā yattā vinighnantaḥ parasparam",
    "GE07mbh_03_u:213.003c": "tatrājayan sadā devān dānavā ghorarūpiṇaḥ",
    "GE07mbh_03_u:213.004a": "vadhyamānaṃ balaṃ dṛṣṭvā bahuśas taiḥ puraṃdaraḥ",
    "GE07mbh_03_u:213.004c": "svasainyanāyakārthāya cintām āpa bhṛśaṃ tadā",
    "GE07mbh_03_u:213.005a": "devasenāṃ dānavair yo bhagnāṃ dṛṣṭvā mahābalaḥ",
    "GE07mbh_03_u:213.005c": "pālayed vīryam āśritya sa jñeyaḥ puruṣo mayā",
    "GE07mbh_03_u:213.006a": "sa śailaṃ mānasaṃ gatvā dhyāyann artham imaṃ bhṛśam",
    "GE07mbh_03_u:213.006c": "śuśrāvārtasvaraṃ ghoram atha muktaṃ striyā tadā",
    "GE07mbh_03_u:213.007a": "abhidhāvatu mā kaś cit puruṣas trātu caiva ha",
    "GE07mbh_03_u:213.007c": "patiṃ ca me pradiśatu svayaṃ vā patir astu me",
    "GE07mbh_03_u:213.008a": "puraṃdaras tu tām āha mā bhair nāsti bhayaṃ tava",
    "GE07mbh_03_u:213.008c": "evam uktvā tato 'paśyat keśinaṃ sthitam agrataḥ",
    "GE07mbh_03_u:213.009a": "kirīṭinaṃ gadāpāṇiṃ dhātumantam ivācalam",
    "GE07mbh_03_u:213.009c": "haste gṛhītvā tāṃ kanyām athainaṃ vāsavo 'bravīt",
    "GE07mbh_03_u:213.009d-1056_01": "keśinn anicchatīṃ kanyāṃ vijane varayasva mām",
    "GE07mbh_03_u:213.009d-1056_02": "mayi śāstari duṣṭānāṃ vajrahaste madodite",
    "GE07mbh_03_u:213.010a": "anāryakarman kasmāt tvam imāṃ kanyāṃ jihīrṣasi",
    "GE07mbh_03_u:213.010c": "vajriṇaṃ māṃ vijānīhi viramāsyāḥ prabādhanāt",
    "GE07mbh_03_u:213.011": "keśy uvāca",
    "GE07mbh_03_u:213.011a": "visṛjasva tvam evaināṃ śakraiṣā prārthitā mayā",
    "GE07mbh_03_u:213.011c": "kṣamaṃ te jīvato gantuṃ svapuraṃ pākaśāsana",
    "GE07mbh_03_u:213.012": "mārkaṇḍeya uvāca",
    "GE07mbh_03_u:213.012a": "evam uktvā gadāṃ keśī cikṣependravadhāya vai",
    "GE07mbh_03_u:213.012c": "tām āpatantīṃ ciccheda madhye vajreṇa vāsavaḥ",
    "GE07mbh_03_u:213.013a": "athāsya śailaśikharaṃ keśī kruddho vyavāsṛjat",
    "GE07mbh_03_u:213.013b-1057_01": "mahāmeghapratīkāśaṃ calat pāvakasaṃkulam",
    "GE07mbh_03_u:213.013c": "tad āpatantaṃ saṃprekṣya śailaśṛṅgaṃ śatakratuḥ",
    "GE07mbh_03_u:213.013e": "bibheda rājan vajreṇa bhuvi tan nipapāta ha",
    "GE07mbh_03_u:213.014a": "patatā tu tadā keśī tena śṛṅgeṇa tāḍitaḥ",
    "GE07mbh_03_u:213.014c": "hitvā kanyāṃ mahābhāgāṃ prādravad bhṛśapīḍitaḥ",
    "GE07mbh_03_u:213.015a": "apayāte 'sure tasmiṃs tāṃ kanyāṃ vāsavo 'bravīt",
    "GE07mbh_03_u:213.015c": "kāsi kasyāsi kiṃ ceha kuruṣe tvaṃ śubhānane kanyovāca",
    "GE07mbh_03_u:213.016a": "ahaṃ prajāpateḥ kanyā devaseneti viśrutā",
    "GE07mbh_03_u:213.016c": "bhaginī daityasenā me sā pūrvaṃ keśinā hṛtā",
    "GE07mbh_03_u:213.017a": "sahaivāvāṃ bhaginyau tu sakhībhiḥ saha mānasam",
    "GE07mbh_03_u:213.017c": "āgacchāveha ratyartham anujñāpya prajāpatim",
    "GE07mbh_03_u:213.018a": "nityaṃ cāvāṃ prārthayate hartuṃ keśī mahāsuraḥ",
    "GE07mbh_03_u:213.018c": "icchaty enaṃ daityasenā na tv ahaṃ pākaśāsana",
    "GE07mbh_03_u:213.019a": "sā hṛtā tena bhagavan muktāhaṃ tvadbalena tu",
    "GE07mbh_03_u:213.019c": "tvayā devendra nirdiṣṭaṃ patim icchāmi durjayam",
    "GE07mbh_03_u:213.020": "indra uvāca",
    "GE07mbh_03_u:213.020a": "mama mātṛṣvaseyā tvaṃ mātā dākṣāyaṇī mama",
    "GE07mbh_03_u:213.020c": "ākhyātaṃ tv aham icchāmi svayam ātmabalaṃ tvayā kanyovāca",
    "GE07mbh_03_u:213.021a": "abalāhaṃ mahābāho patis tu balavān mama",
    "GE07mbh_03_u:213.021c": "varadānāt pitur bhāvī surāsuranamaskṛtaḥ",
    "GE07mbh_03_u:213.022": "indra uvāca",
    "GE07mbh_03_u:213.022a": "kīdṛśaṃ vai balaṃ devi patyus tava bhaviṣyati",
    "GE07mbh_03_u:213.022c": "etad icchāmy ahaṃ śrotuṃ tava vākyam anindite kanyovāca",
    "GE07mbh_03_u:213.023a": "devadānavayakṣāṇāṃ kiṃnaroragarakṣasām",
    "GE07mbh_03_u:213.023c": "jetā sa dṛṣṭo duṣṭānāṃ mahāvīryo",
    "GE07mbh_03_u:213.024a": "yas tu sarvāṇi bhūtāni tvayā saha vijeṣyati",
    "GE07mbh_03_u:213.024c": "sa hi me bhavitā bhartā brahmaṇyaḥ kīrtivardhanaḥ",
    "GE07mbh_03_u:213.025": "mārkaṇḍeya uvāca",
    "GE07mbh_03_u:213.025a": "indras tasyā vacaḥ śrutvā duḥkhito 'cintayad bhṛśam",
    "GE07mbh_03_u:213.025c": "asyā devyāḥ patir nāsti yādṛśaṃ saṃprabhāṣate",
    "GE07mbh_03_u:213.026a": "athāpaśyat sa udaye bhāskaraṃ bhāskaradyutiḥ",
    "GE07mbh_03_u:213.026c": "somaṃ caiva mahābhāgaṃ viśamānaṃ divākaram",
    "GE07mbh_03_u:213.027a": "amāvāsyāṃ saṃpravṛttaṃ muhūrtaṃ raudram eva ca",
    "GE07mbh_03_u:213.027c": "devāsuraṃ ca saṃgrāmaṃ so 'paśyad udaye girau",
    "GE07mbh_03_u:213.028a": "lohitaiś ca ghanair yuktāṃ pūrvāṃ saṃdhyāṃ śatakratuḥ",
    "GE07mbh_03_u:213.028c": "apaśyal lohitodaṃ ca bhagavān varuṇālayam",
    "GE07mbh_03_u:213.029a": "bhṛgubhiś cāṅgirobhiś ca hutaṃ mantraiḥ pṛthagvidhaiḥ",
    "GE07mbh_03_u:213.029c": "havyaṃ gṛhītvā vahniṃ ca praviśantaṃ divākaram",
    "GE07mbh_03_u:213.030a": "parva caiva caturviṃśaṃ tadā sūryam upasthitam",
    "GE07mbh_03_u:213.030c": "tathā dharmagataṃ raudraṃ somaṃ sūryagataṃ ca tam",
    "GE07mbh_03_u:213.031a": "samālokyaikatām eva śaśino bhāskarasya ca",
    "GE07mbh_03_u:213.031c": "samavāyaṃ tu taṃ raudraṃ dṛṣṭvā śakro vyacintayat",
    "GE07mbh_03_u:213.031d-1057_01": "sūryācandramasor ghoraṃ dṛśyate pariveṣaṇam",
    "GE07mbh_03_u:213.031d-1057_02": "etasminn eva rātryante mahad yuddhaṃ tu śaṃsati",
    "GE07mbh_03_u:213.031d-1057_03": "sarit sindhur apīyaṃ tu pratyasṛgvāhinī bhṛśam",
    "GE07mbh_03_u:213.031d-1057_04": "śṛgāliny agnivaktrā ca pratyādityaṃ virāviṇī",
    "GE07mbh_03_u:213.032a": "eṣa raudraś ca saṃghāto mahān yuktaś ca tejasā",
    "GE07mbh_03_u:213.032c": "somasya vahnisūryābhyām adbhuto 'yaṃ samāgamaḥ",
    "GE07mbh_03_u:213.032e": "janayed yaṃ sutaṃ somaḥ so 'syā devyāḥ patir bhavet",
    "GE07mbh_03_u:213.033a": "agniś caitair guṇair yuktaḥ sarvair agniś ca devatā",
    "GE07mbh_03_u:213.033c": "eṣa cej janayed garbhaṃ so 'syā devyāḥ patir bhavet",
    "GE07mbh_03_u:213.034a": "evaṃ saṃcintya bhagavān brahmalokaṃ tadā gataḥ",
    "GE07mbh_03_u:213.034c": "gṛhītvā devasenāṃ tām avandat sa pitāmaham",
    "GE07mbh_03_u:213.034e": "uvāca cāsyā devyās tvaṃ sādhu śūraṃ patiṃ diśa brahmovāca",
    "GE07mbh_03_u:213.035a": "yathaitac cintitaṃ kāryaṃ tvayā dānavasūdana",
    "GE07mbh_03_u:213.035c": "tathā sa bhavitā garbho balavān uruvikramaḥ",
    "GE07mbh_03_u:213.036a": "sa bhaviṣyati senānīs tvayā saha śatakrato",
    "GE07mbh_03_u:213.036c": "asyā devyāḥ patiś caiva sa bhaviṣyati vīryavān",
    "GE07mbh_03_u:213.037": "mārkaṇḍeya uvāca",
    "GE07mbh_03_u:213.037a": "etac chrutvā namas tasmai kṛtvāsau saha kanyayā",
    "GE07mbh_03_u:213.037c": "tatrābhyagacchad devendro yatra devarṣayo 'bhavan",
    "GE07mbh_03_u:213.037e": "vasiṣṭhapramukhā mukhyā viprendrāḥ sumahāvratāḥ",
    "GE07mbh_03_u:213.038a": "bhāgārthaṃ tapasopāttaṃ teṣāṃ somaṃ tathādhvare",
    "GE07mbh_03_u:213.038c": "pipāsavo yayur devāḥ śatakratupurogamāḥ",
    "GE07mbh_03_u:213.039a": "iṣṭiṃ kṛtvā yathānyāyaṃ susamiddhe hutāśane",
    "GE07mbh_03_u:213.039c": "juhuvus te mahātmāno havyaṃ sarvadivaukasām",
    "GE07mbh_03_u:213.040a": "samāhūto hutavahaḥ so 'dbhutaḥ sūryamaṇḍalāt",
    "GE07mbh_03_u:213.040c": "viniḥsṛtyāyayau vahnir vāgyato vidhivat prabhuḥ",
    "GE07mbh_03_u:213.040e": "āgamyāhavanīyaṃ vai tair dvijair mantrato hutam",
    "GE07mbh_03_u:213.041a": "sa tatra vividhaṃ havyaṃ pratigṛhya hutāśanaḥ",
    "GE07mbh_03_u:213.041c": "ṛṣibhyo bharataśreṣṭha prāyacchata divaukasām",
    "GE07mbh_03_u:213.042a": "niṣkrāmaṃś cāpy apaśyat sa patnīs teṣāṃ mahātmanām",
    "GE07mbh_03_u:213.042c": "sveṣv āśrameṣūpaviṣṭāḥ snāyantīś ca yathāsukham",
    "GE07mbh_03_u:213.043a": "rukmavedinibhās tās tu candralekhā ivāmalāḥ",
    "GE07mbh_03_u:213.043c": "hutāśanārcipratimāḥ sarvās tārā ivādbhutāḥ",
    "GE07mbh_03_u:213.044a": "sa tadgatena manasā babhūva kṣubhitendriyaḥ",
    "GE07mbh_03_u:213.044c": "patnīr dṛṣṭvā dvijendrāṇāṃ vahniḥ kāmavaśaṃ yayau",
    "GE07mbh_03_u:213.045a": "sa bhūyaś cintayām āsa na nyāyyaṃ kṣubhito 'smi yat",
    "GE07mbh_03_u:213.045c": "sādhvīḥ patnīr dvijendrāṇām akāmāḥ kāmayāmy aham",
    "GE07mbh_03_u:213.046a": "naitāḥ śakyā mayā draṣṭuṃ spraṣṭuṃ vāpy animittataḥ",
    "GE07mbh_03_u:213.046c": "gārhapatyaṃ samāviśya tasmāt paśyāmy abhīkṣṇaśaḥ",
    "GE07mbh_03_u:213.047a": "saṃspṛśann iva sarvās tāḥ śikhābhiḥ kāñcanaprabhāḥ",
    "GE07mbh_03_u:213.047c": "paśyamānaś ca mumude gārhapatyaṃ samāśritaḥ",
    "GE07mbh_03_u:213.048a": "niruṣya tatra suciram evaṃ vahnir vaśaṃ gataḥ",
    "GE07mbh_03_u:213.048c": "manas tāsu vinikṣipya kāmayāno varāṅganāḥ",
    "GE07mbh_03_u:213.049a": "kāmasaṃtaptahṛdayo dehatyāge",
    "GE07mbh_03_u:213.049c": "alābhe brāhmaṇastrīṇām agnir vanam upāgataḥ",
    "GE07mbh_03_u:213.050a": "svāhā taṃ dakṣaduhitā prathamaṃ kāmayat tadā",
    "GE07mbh_03_u:213.050c": "sā tasya chidram anvaicchac cirāt prabhṛti bhāminī",
    "GE07mbh_03_u:213.050e": "apramattasya devasya na cāpaśyad aninditā",
    "GE07mbh_03_u:213.051a": "sā taṃ jñātvā yathāvat tu vahniṃ vanam upāgatam",
    "GE07mbh_03_u:213.051c": "tattvataḥ kāmasaṃtaptaṃ cintayām āsa bhāminī",
    "GE07mbh_03_u:213.052a": "ahaṃ saptarṣipatnīnāṃ kṛtvā rūpāṇi pāvakam",
    "GE07mbh_03_u:213.052c": "kāmayiṣyāmi kāmārtaṃ tāsāṃ rūpeṇa mohitam",
    "GE07mbh_03_u:213.052e": "evaṃ kṛte prītir asya kāmāvāptiś ca me bhavet",
    "GE07mbh_03_u:214.001": "mārkaṇḍeya uvāca",
    "GE07mbh_03_u:214.001a": "śivā bhāryā tv aṅgirasaḥ śīlarūpaguṇānvitā",
    "GE07mbh_03_u:214.001c": "tasyāḥ sā prathamaṃ rūpaṃ kṛtvā devī janādhipa",
    "GE07mbh_03_u:214.001e": "jagāma pāvakābhyāśaṃ taṃ covāca varāṅganā",
    "GE07mbh_03_u:214.002a": "mām agne kāmasaṃtaptāṃ tvaṃ kāmayitum arhasi",
    "GE07mbh_03_u:214.002c": "kariṣyasi na ced evaṃ mṛtāṃ mām upadhāraya",
    "GE07mbh_03_u:214.002d-1059_01": "tavāpy adharmaḥ sumahān bhavitā vai hutāśana",
    "GE07mbh_03_u:214.003a": "aham aṅgiraso bhāryā śivā nāma hutāśana",
    "GE07mbh_03_u:214.003c": "sakhībhiḥ sahitā prāptā mantrayitvā viniścayam",
    "GE07mbh_03_u:214.004": "agnir uvāca",
    "GE07mbh_03_u:214.004a": "kathaṃ māṃ tvaṃ vijānīṣe kāmārtam itarāḥ katham",
    "GE07mbh_03_u:214.004c": "yās tvayā kīrtitāḥ sarvāḥ saptarṣīṇāṃ priyāḥ striyaḥ śivovāca",
    "GE07mbh_03_u:214.005a": "asmākaṃ tvaṃ priyo nityaṃ bibhīmas tu vayaṃ tava",
    "GE07mbh_03_u:214.005c": "tvaccittam iṅgitair jñātvā preṣitāsmi tavāntikam",
    "GE07mbh_03_u:214.006a": "maithunāyeha saṃprāptā kāmaṃ prāptaṃ drutaṃ cara",
    "GE07mbh_03_u:214.006b-1060_01": "upayantuṃ mahāvīrya pūrvam eva tvam arhasi",
    "GE07mbh_03_u:214.006c": "mātaro māṃ pratīkṣante gamiṣyāmi hutāśana",
    "GE07mbh_03_u:214.007": "mārkaṇḍeya uvāca",
    "GE07mbh_03_u:214.007a": "tato 'gnir upayeme tāṃ śivāṃ prītimudāyutaḥ",
    "GE07mbh_03_u:214.007c": "prītyā devī ca saṃyuktā śukraṃ jagrāha pāṇinā",
    "GE07mbh_03_u:214.008a": "acintayan mamedaṃ ye rūpaṃ drakṣyanti kānane",
    "GE07mbh_03_u:214.008c": "te brāhmaṇīnām anṛtaṃ doṣaṃ vakṣyanti pāvake",
    "GE07mbh_03_u:214.009a": "tasmād etad rakṣyamāṇā garuḍī saṃbhavāmy aham",
    "GE07mbh_03_u:214.009c": "vanān nirgamanaṃ caiva sukhaṃ mama bhaviṣyati",
    "GE07mbh_03_u:214.010a": "suparṇī sā tadā bhūtvā nirjagāma mahāvanāt",
    "GE07mbh_03_u:214.010c": "apaśyat parvataṃ śvetaṃ śarastambaiḥ susaṃvṛtam",
    "GE07mbh_03_u:214.011a": "dṛṣṭīviṣaiḥ saptaśīrṣair guptaṃ bhogibhir adbhutaiḥ",
    "GE07mbh_03_u:214.011c": "rakṣobhiś ca piśācaiś ca raudrair bhūtagaṇais tathā",
    "GE07mbh_03_u:214.011e": "rākṣasībhiś ca saṃpūrṇam anekaiś ca mṛgadvijaiḥ",
    "GE07mbh_03_u:214.011f-1061_01": "nadīprasravaṇopetaṃ nānātarulatācitam",
    "GE07mbh_03_u:214.012a": "sā tatra sahasā gatvā śailapṛṣṭhaṃ sudurgamam",
    "GE07mbh_03_u:214.012c": "prākṣipat kāñcane kuṇḍe śukraṃ sā tvaritā satī",
    "GE07mbh_03_u:214.013a": "śiṣṭānām api sā devī saptarṣīṇāṃ mahātmanām",
    "GE07mbh_03_u:214.013c": "patnīsarūpatāṃ kṛtvā kāmayām āsa pāvakam",
    "GE07mbh_03_u:214.014a": "divyarūpam arundhatyāḥ kartuṃ na śakitaṃ tayā",
    "GE07mbh_03_u:214.014c": "tasyās tapaḥprabhāveṇa bhartṛśuśrūṣaṇena ca",
    "GE07mbh_03_u:214.015a": "ṣaṭkṛtvas tat tu nikṣiptam agne retaḥ kurūttama",
    "GE07mbh_03_u:214.015c": "tasmin kuṇḍe pratipadi kāminyā svāhayā tadā",
    "GE07mbh_03_u:214.016a": "tat skannaṃ tejasā tatra saṃbhṛtaṃ janayat sutam",
    "GE07mbh_03_u:214.016c": "ṛṣibhiḥ pūjitaṃ skannam anayat skandatāṃ tataḥ",
    "GE07mbh_03_u:214.017a": "ṣaṭśirā dviguṇaśrotro dvādaśākṣibhujakramaḥ",
    "GE07mbh_03_u:214.017c": "ekagrīvas tv ekakāyaḥ kumāraḥ samapadyata",
    "GE07mbh_03_u:214.018a": "dvitīyāyām abhivyaktas tṛtīyāyāṃ śiśur babhau",
    "GE07mbh_03_u:214.018c": "aṅgapratyaṅgasaṃbhūtaś caturthyām abhavad guhaḥ",
    "GE07mbh_03_u:214.019a": "lohitābhreṇa mahatā saṃvṛtaḥ saha vidyutā",
    "GE07mbh_03_u:214.019c": "lohitābhre sumahati bhāti sūrya ivoditaḥ",
    "GE07mbh_03_u:214.020a": "gṛhītaṃ tu dhanus tena vipulaṃ lomaharṣaṇam",
    "GE07mbh_03_u:214.020c": "nyastaṃ yat tripuraghnena surārivinikṛntanam",
    "GE07mbh_03_u:214.021a": "tad gṛhītvā dhanuḥśreṣṭhaṃ nanāda balavāṃs tadā",
    "GE07mbh_03_u:214.021c": "saṃmohayann ivemān sa trīṃl lokān sacarācarān",
    "GE07mbh_03_u:214.022a": "tasya taṃ ninadaṃ śrutvā mahāmeghaughanisvanam",
    "GE07mbh_03_u:214.022c": "utpetatur mahānāgau citraś cairāvataś ca ha",
    "GE07mbh_03_u:214.023a": "tāv āpatantau saṃprekṣya sa bālārkasamadyutiḥ",
    "GE07mbh_03_u:214.023c": "dvābhyāṃ gṛhītvā pāṇibhyāṃ śaktiṃ cānyena pāṇinā",
    "GE07mbh_03_u:214.023e": "apareṇāgnidāyādas tāmracūḍaṃ bhujena saḥ",
    "GE07mbh_03_u:214.024a": "mahākāyam upaśliṣṭaṃ kukkuṭaṃ balināṃ varam",
    "GE07mbh_03_u:214.024c": "gṛhītvā vyanadad bhīmaṃ cikrīḍa ca mahābalaḥ",
    "GE07mbh_03_u:214.025a": "dvābhyāṃ bhujābhyāṃ balavān gṛhītvā śaṅkham uttamam",
    "GE07mbh_03_u:214.025c": "prādhmāpayata bhūtānāṃ trāsanaṃ balinām api",
    "GE07mbh_03_u:214.026a": "dvābhyāṃ bhujābhyām ākāśaṃ bahuśo nijaghāna saḥ",
    "GE07mbh_03_u:214.026c": "krīḍan bhāti mahāsenas trīṃl lokān vadanaiḥ piban",
    "GE07mbh_03_u:214.026e": "parvatāgre 'prameyātmā raśmimān udaye yathā",
    "GE07mbh_03_u:214.027a": "sa tasya parvatasyāgre niṣaṇṇo 'dbhutavikramaḥ",
    "GE07mbh_03_u:214.027c": "vyalokayad ameyātmā mukhair nānāvidhair diśaḥ",
    "GE07mbh_03_u:214.027e": "sa paśyan vividhān bhāvāṃś cakāra ninadaṃ punaḥ",
    "GE07mbh_03_u:214.028a": "tasya taṃ ninadaṃ śrutvā nyapatan bahudhā janāḥ",
    "GE07mbh_03_u:214.028c": "bhītāś codvignamanasas tam eva śaraṇaṃ yayuḥ",
    "GE07mbh_03_u:214.029a": "ye tu taṃ saṃśritā devaṃ nānāvarṇās tadā janāḥ",
    "GE07mbh_03_u:214.029c": "tān apy āhuḥ pāriṣadān brāhmaṇāḥ sumahābalān",
    "GE07mbh_03_u:214.030a": "sa tūtthāya mahābāhur upasāntvya ca tāñ janān",
    "GE07mbh_03_u:214.030c": "dhanur vikṛṣya vyasṛjad bāṇāñ śvete mahāgirau",
    "GE07mbh_03_u:214.031a": "bibheda sa śaraiḥ śailaṃ krauñcaṃ himavataḥ sutam",
    "GE07mbh_03_u:214.031c": "tena haṃsāś ca gṛdhrāś ca meruṃ gacchanti parvatam",
    "GE07mbh_03_u:214.032a": "sa viśīrṇo 'patac chailo bhṛśam ārtasvarān ruvan",
    "GE07mbh_03_u:214.032c": "tasmin nipatite tv anye neduḥ śailā bhṛśaṃ bhayāt",
    "GE07mbh_03_u:214.032d-1062_01": "ghoram ārtasvaraṃ sarve dṛṣṭvā krauñcaṃ vidāritam",
    "GE07mbh_03_u:214.033a": "sa taṃ nādaṃ bhṛśārtānāṃ śrutvāpi balināṃ varaḥ",
    "GE07mbh_03_u:214.033c": "na prāvyathad ameyātmā śaktim udyamya cānadat",
    "GE07mbh_03_u:214.034a": "sā tadā vipulā śaktiḥ kṣiptā tena mahātmanā",
    "GE07mbh_03_u:214.034c": "bibheda śikharaṃ ghoraṃ śvetasya tarasā gireḥ",
    "GE07mbh_03_u:214.035a": "sa tenābhihato dīno giriḥ śveto 'calaiḥ saha",
    "GE07mbh_03_u:214.035c": "utpapāta mahīṃ tyaktvā bhītas tasmān mahātmanaḥ",
    "GE07mbh_03_u:214.036a": "tataḥ pravyathitā bhūmir vyaśīryata samantataḥ",
    "GE07mbh_03_u:214.036c": "ārtā skandaṃ samāsādya punar balavatī babhau",
    "GE07mbh_03_u:214.037a": "parvatāś ca namaskṛtya tam eva pṛthivīṃ gatāḥ",
    "GE07mbh_03_u:214.037c": "athāyam abhajal lokaḥ skandaṃ śuklasya pañcamīm mārkaṇḍeya uvāca",
    "GE07mbh_03_u:215.001-1063_01": "tasmiñ jāte mahāsattve mahāsene mahābale",
    "GE07mbh_03_u:215.001-1063_02": "samuttasthur mahotpātā ghorarūpāḥ pṛthagvidhāḥ",
    "GE07mbh_03_u:215.001-1063_03": "strīpuṃsor viparītaṃ ca tathā dvaṃdvāni yāni ca",
    "GE07mbh_03_u:215.001-1063_04": "grahā dīptā diśaḥ khaṃ ca rarāsa ca mahī bhṛśam",
    "GE07mbh_03_u:215.001-1064_01": "ity etad vividhākāraṃ vṛttaṃ śuklasya pañcamīm",
    "GE07mbh_03_u:215.001-1064_02": "tato yuddhaṃ mahad ghoraṃ ṣaṣṭhyāṃ vṛttaṃ janādhipa",
    "GE07mbh_03_u:215.001a": "ṛṣayas tu mahāghorān dṛṣṭvotpātān pṛthagvidhān",
    "GE07mbh_03_u:215.001c": "akurvañ śāntim udvignā lokānāṃ lokabhāvanāḥ",
    "GE07mbh_03_u:215.002a": "nivasanti vane ye tu tasmiṃś caitrarathe janāḥ",
    "GE07mbh_03_u:215.002c": "te 'bruvann eṣa no 'narthaḥ pāvakenāhṛto mahān",
    "GE07mbh_03_u:215.002e": "saṃgamya ṣaḍbhiḥ patnībhiḥ saptarṣīṇām iti sma ha",
    "GE07mbh_03_u:215.003a": "apare garuḍīm āhus tvayānartho 'yam āhṛtaḥ",
    "GE07mbh_03_u:215.003c": "yair dṛṣṭā sā tadā devī tasyā rūpeṇa gacchatī",
    "GE07mbh_03_u:215.003e": "na tu tat svāhayā karma kṛtaṃ jānāti vai janaḥ",
    "GE07mbh_03_u:215.004a": "suparṇī tu vacaḥ śrutvā mamāyaṃ tanayas tv iti",
    "GE07mbh_03_u:215.004c": "upagamya śanaiḥ skandam āhāhaṃ jananī tava",
    "GE07mbh_03_u:215.005a": "atha saptarṣayaḥ śrutvā jātaṃ putraṃ mahaujasam",
    "GE07mbh_03_u:215.005c": "tatyajuḥ ṣaṭ tadā patnīr vinā devīm arundhatīm",
    "GE07mbh_03_u:215.006a": "ṣaḍbhir eva tadā jātam āhus tad vanavāsinaḥ",
    "GE07mbh_03_u:215.006c": "saptarṣīn āha ca svāhā mama putro 'yam ity uta",
    "GE07mbh_03_u:215.006e": "ahaṃ jāne naitad evam iti rājan punaḥ punaḥ",
    "GE07mbh_03_u:215.007a": "viśvāmitras tu kṛtveṣṭiṃ saptarṣīṇāṃ mahāmuniḥ",
    "GE07mbh_03_u:215.007c": "pāvakaṃ kāmasaṃtaptam adṛṣṭaḥ pṛṣṭhato 'nvagāt",
    "GE07mbh_03_u:215.007e": "tat tena nikhilaṃ sarvam avabuddhaṃ yathātatham",
    "GE07mbh_03_u:215.008a": "viśvāmitras tu prathamaṃ kumāraṃ śaraṇaṃ gataḥ",
    "GE07mbh_03_u:215.008c": "stavaṃ divyaṃ saṃpracakre mahāsenasya cāpi saḥ",
    "GE07mbh_03_u:215.009a": "maṅgalāni ca sarvāṇi kaumārāṇi trayodaśa",
    "GE07mbh_03_u:215.009c": "jātakarmādikās tasya kriyāś cakre mahāmuniḥ",
    "GE07mbh_03_u:215.010a": "ṣaḍvaktrasya tu māhātmyaṃ kukkuṭasya ca sādhanam",
    "GE07mbh_03_u:215.010c": "śaktyā devyāḥ sādhanaṃ ca tathā pāriṣadām api",
    "GE07mbh_03_u:215.011a": "viśvāmitraś cakāraitat karma lokahitāya vai",
    "GE07mbh_03_u:215.011c": "tasmād ṛṣiḥ kumārasya viśvāmitro 'bhavat priyaḥ",
    "GE07mbh_03_u:215.012a": "anvajānāc ca svāhāyā rūpānyatvaṃ mahāmuniḥ",
    "GE07mbh_03_u:215.012c": "abravīc ca munīn sarvān nāparādhyanti vai striyaḥ",
    "GE07mbh_03_u:215.012e": "śrutvā tu tattvatas tasmāt te patnīḥ sarvato 'tyajan",
    "GE07mbh_03_u:215.013a": "skandaṃ śrutvā tato devā vāsavaṃ sahitābruvan",
    "GE07mbh_03_u:215.013c": "aviṣahyabalaṃ skandaṃ jahi śakrāśu māciram",
    "GE07mbh_03_u:215.014a": "yadi vā na nihaṃsy enam adyendro 'yaṃ bhaviṣyati",
    "GE07mbh_03_u:215.014c": "trailokyaṃ saṃnigṛhyāsmāṃs tvāṃ ca śakra mahābalaḥ",
    "GE07mbh_03_u:215.015a": "sa tān uvāca vyathito bālo 'yaṃ sumahābalaḥ",
    "GE07mbh_03_u:215.015b-1065_01": "na bālam utsahe hantum iti śakraḥ prabhāṣate",
    "GE07mbh_03_u:215.015b-1065_02": "te 'bruvan nāsti te vīryaṃ yata evaṃ prabhāṣase",
    "GE07mbh_03_u:215.015c": "sraṣṭāram api lokānāṃ yudhi vikramya nāśayet",
    "GE07mbh_03_u:215.016a": "sarvās tv adyābhigacchantu skandaṃ lokasya mātaraḥ",
    "GE07mbh_03_u:215.016c": "kāmavīryā ghnantu cainaṃ tathety uktvā ca tā yayuḥ",
    "GE07mbh_03_u:215.017a": "tam apratibalaṃ dṛṣṭvā viṣaṇṇavadanās tu tāḥ",
    "GE07mbh_03_u:215.017c": "aśakyo 'yaṃ vicintyaivaṃ tam eva śaraṇaṃ yayuḥ",
    "GE07mbh_03_u:215.018a": "ūcuś cāpi tvam asmākaṃ putro 'smābhir dhṛtaṃ jagat",
    "GE07mbh_03_u:215.018c": "abhinandasva naḥ sarvāḥ prasnutāḥ snehaviklavāḥ",
    "GE07mbh_03_u:215.018d-1066_01": "tāsāṃ tad vacanaṃ śrutvā pātukāmaḥ stanān prabhuḥ",
    "GE07mbh_03_u:215.019a": "tāḥ saṃpūjya mahāsenaḥ kāmāṃś cāsāṃ pradāya saḥ",
    "GE07mbh_03_u:215.019c": "apaśyad agnim āyāntaṃ pitaraṃ balināṃ balī",
    "GE07mbh_03_u:215.020a": "sa tu saṃpūjitas tena saha mātṛgaṇena ha",
    "GE07mbh_03_u:215.020c": "parivārya mahāsenaṃ rakṣamāṇaḥ sthitaḥ sthiram",
    "GE07mbh_03_u:215.021a": "sarvāsāṃ yā tu mātṝṇāṃ nārī krodhasamudbhavā",
    "GE07mbh_03_u:215.021c": "dhātrī sā putravat skandaṃ śūlahastābhyarakṣata",
    "GE07mbh_03_u:215.022a": "lohitasyodadheḥ kanyā krūrā lohitabhojanā",
    "GE07mbh_03_u:215.022c": "pariṣvajya mahāsenaṃ putravat paryarakṣata",
    "GE07mbh_03_u:215.023a": "agnir bhūtvā naigameyaś chāgavaktro bahuprajaḥ",
    "GE07mbh_03_u:215.023c": "ramayām āsa śailasthaṃ bālaṃ krīḍanakair iva",
    "GE07mbh_03_u:216.001": "mārkaṇḍeya uvāca",
    "GE07mbh_03_u:216.001a": "grahāḥ sopagrahāś caiva ṛṣayo mātaras tathā",
    "GE07mbh_03_u:216.001c": "hutāśanamukhāś cāpi dīptāḥ pāriṣadāṃ gaṇāḥ",
    "GE07mbh_03_u:216.002a": "ete cānye ca bahavo ghorās tridivavāsinaḥ",
    "GE07mbh_03_u:216.002c": "parivārya mahāsenaṃ sthitā mātṛgaṇaiḥ saha",
    "GE07mbh_03_u:216.003a": "saṃdigdhaṃ vijayaṃ dṛṣṭvā vijayepsuḥ sureśvaraḥ",
    "GE07mbh_03_u:216.003c": "āruhyairāvataskandhaṃ prayayau daivataiḥ saha",
    "GE07mbh_03_u:216.003d-1067_01": "ādāya vajraṃ balavān sarvair devagaṇair vṛtaḥ",
    "GE07mbh_03_u:216.003e": "vijighāṃsur mahāsenam indras tūrṇataraṃ yayau",
    "GE07mbh_03_u:216.004a": "ugraṃ tac ca mahāvegaṃ devānīkaṃ mahāprabham",
    "GE07mbh_03_u:216.004c": "vicitradhvajasaṃnāhaṃ nānāvāhanakārmukam",
    "GE07mbh_03_u:216.004e": "pravarāmbarasaṃvītaṃ śriyā juṣṭam alaṃkṛtam",
    "GE07mbh_03_u:216.005a": "vijighāṃsuṃ tadāyāntaṃ kumāraḥ śakram abhyayāt",
    "GE07mbh_03_u:216.005c": "vinadan pathi śakras tu drutaṃ yāti mahābalaḥ",
    "GE07mbh_03_u:216.005e": "saṃharṣayan devasenāṃ jighāṃsuḥ pāvakātmajam",
    "GE07mbh_03_u:216.006a": "saṃpūjyamānas tridaśais tathaiva paramarṣibhiḥ",
    "GE07mbh_03_u:216.006c": "samīpam upasaṃprāptaḥ kārttikeyasya vāsavaḥ",
    "GE07mbh_03_u:216.006d-1068_01": "atha dṛṣṭvā sthitaṃ skandaṃ śvetasyāgre mahāgireḥ",
    "GE07mbh_03_u:216.007a": "siṃhanādaṃ tataś cakre deveśaḥ sahitaḥ suraiḥ",
    "GE07mbh_03_u:216.007c": "guho 'pi śabdaṃ taṃ śrutvā vyanadat sāgaro yathā",
    "GE07mbh_03_u:216.008a": "tasya śabdena mahatā samuddhūtodadhiprabham",
    "GE07mbh_03_u:216.008c": "babhrāma tatra tatraiva devasainyam acetanam",
    "GE07mbh_03_u:216.009a": "jighāṃsūn upasaṃprāptān devān dṛṣṭvā sa pāvakiḥ",
    "GE07mbh_03_u:216.009c": "visasarja mukhāt kruddhaḥ pravṛddhāḥ pāvakārciṣaḥ",
    "GE07mbh_03_u:216.009e": "tā devasainyāny adahan veṣṭamānāni bhūtale",
    "GE07mbh_03_u:216.010a": "te pradīptaśirodehāḥ pradīptāyudhavāhanāḥ",
    "GE07mbh_03_u:216.010c": "pracyutāḥ sahasā bhānti citrās tārāgaṇā iva",
    "GE07mbh_03_u:216.011a": "dahyamānāḥ prapannās te śaraṇaṃ pāvakātmajam",
    "GE07mbh_03_u:216.011c": "devā vajradharaṃ tyaktvā tataḥ śāntim upāgatāḥ",
    "GE07mbh_03_u:216.012a": "tyakto devais tataḥ skande vajraṃ śakro 'bhyavāsṛjat",
    "GE07mbh_03_u:216.012c": "tad visṛṣṭaṃ jaghānāśu pārśvaṃ skandasya dakṣiṇam",
    "GE07mbh_03_u:216.012e": "bibheda ca mahārāja pārśvaṃ tasya mahātmanaḥ",
    "GE07mbh_03_u:216.013a": "vajraprahārāt skandasya saṃjātaḥ puruṣo 'paraḥ",
    "GE07mbh_03_u:216.013c": "yuvā kāñcanasaṃnāhaḥ śaktidhṛg divyakuṇḍalaḥ",
    "GE07mbh_03_u:216.013e": "yad vajraviśanāj jāto viśākhas tena so 'bhavat",
    "GE07mbh_03_u:216.014a": "taṃ jātam aparaṃ dṛṣṭvā kālānalasamadyutim",
    "GE07mbh_03_u:216.014c": "bhayād indras tataḥ skandaṃ prāñjaliḥ śaraṇaṃ gataḥ",
    "GE07mbh_03_u:216.015a": "tasyābhayaṃ dadau skandaḥ sahasainyasya sattama",
    "GE07mbh_03_u:216.015c": "tataḥ prahṛṣṭās tridaśā vāditrāṇy abhyavādayan",
    "GE07mbh_03_u:217.001": "mārkaṇḍeya uvāca",
    "GE07mbh_03_u:217.001a": "skandasya pārṣadān ghorāñ śṛṇuṣvādbhutadarśanān",
    "GE07mbh_03_u:217.001c": "vajraprahārāt skandasya jajñus tatra kumārakāḥ",
    "GE07mbh_03_u:217.001e": "ye haranti śiśūñ jātān garbhasthāṃś caiva dāruṇāḥ",
    "GE07mbh_03_u:217.002a": "vajraprahārāt kanyāś ca jajñire 'sya mahābalāḥ",
    "GE07mbh_03_u:217.002c": "kumārāś ca viśākhaṃ taṃ pitṛtve samakalpayan",
    "GE07mbh_03_u:217.003a": "sa bhūtvā bhagavān saṃkhye rakṣaṃś chāgamukhas tadā",
    "GE07mbh_03_u:217.003c": "vṛtaḥ kanyāgaṇaiḥ sarvair ātmanīnaiś ca putrakaiḥ",
    "GE07mbh_03_u:217.004a": "mātṝṇāṃ prekṣatīnāṃ ca bhadraśākhaś ca kauśalaḥ",
    "GE07mbh_03_u:217.004c": "tataḥ kumārapitaraṃ skandam āhur janā bhuvi",
    "GE07mbh_03_u:217.005a": "rudram agnim umāṃ svāhāṃ pradeśeṣu mahābalām",
    "GE07mbh_03_u:217.005c": "yajanti putrakāmāś ca putriṇaś ca sadā janāḥ",
    "GE07mbh_03_u:217.006a": "yās tās tv ajanayat kanyās tapo nāma hutāśanaḥ",
    "GE07mbh_03_u:217.006c": "kiṃ karomīti tāḥ skandaṃ saṃprāptāḥ samabhāṣata",
    "GE07mbh_03_u:217.007": "mātara ūcuḥ",
    "GE07mbh_03_u:217.007a": "bhavema sarvalokasya vayaṃ mātara uttamāḥ",
    "GE07mbh_03_u:217.007c": "prasādāt tava pūjyāś ca priyam etat kuruṣva naḥ",
    "GE07mbh_03_u:217.008": "mārkaṇḍeya uvāca",
    "GE07mbh_03_u:217.008a": "so 'bravīd bāḍham ity evaṃ bhaviṣyadhvaṃ pṛthagvidhāḥ",
    "GE07mbh_03_u:217.008c": "aśivāś ca śivāś caiva punaḥ punar udāradhīḥ",
    "GE07mbh_03_u:217.009a": "tataḥ saṃkalpya putratve skaṃdaṃ mātṛgaṇo 'gamat",
    "GE07mbh_03_u:217.009c": "kākī ca halimā caiva rudrātha bṛhalī tathā",
    "GE07mbh_03_u:217.009e": "āryā palālā vai mitrā saptaitāḥ śiśumātaraḥ",
    "GE07mbh_03_u:217.010a": "etāsāṃ vīryasaṃpannaḥ śiśur nāmātidāruṇaḥ",
    "GE07mbh_03_u:217.010c": "skandaprasādajaḥ putro lohitākṣo bhayaṃkaraḥ",
    "GE07mbh_03_u:217.011a": "eṣa vīrāṣṭakaḥ proktaḥ skandamātṛgaṇodbhavaḥ",
    "GE07mbh_03_u:217.011c": "chāgavaktreṇa sahito navakaḥ parikīrtyate",
    "GE07mbh_03_u:217.012a": "ṣaṣṭhaṃ chāgamayaṃ vaktraṃ skandasyaiveti viddhi tat",
    "GE07mbh_03_u:217.012c": "ṣaṭśiro 'bhyantaraṃ rājan nityaṃ mātṛgaṇārcitam",
    "GE07mbh_03_u:217.013a": "ṣaṇṇāṃ tu pravaraṃ tasya śīrṣāṇām iha śabdyate",
    "GE07mbh_03_u:217.013c": "śaktiṃ yenāsṛjad divyāṃ bhadraśākha iti sma ha",
    "GE07mbh_03_u:217.014a": "ity etad vividhākāraṃ vṛttaṃ śuklasya pañcamīm",
    "GE07mbh_03_u:217.014c": "tatra yuddhaṃ mahāghoraṃ vṛttaṃ ṣaṣṭhyāṃ janādhipa",
    "GE07mbh_03_u:218.001": "mārkaṇḍeya uvāca",
    "GE07mbh_03_u:218.001a": "upaviṣṭaṃ tataḥ skandaṃ hiraṇyakavacasrajam",
    "GE07mbh_03_u:218.001c": "hiraṇyacūḍamukuṭaṃ hiraṇyākṣaṃ mahāprabham",
    "GE07mbh_03_u:218.002a": "lohitāmbarasaṃvītaṃ tīkṣṇadaṃṣṭraṃ manoramam",
    "GE07mbh_03_u:218.002c": "sarvalakṣaṇasaṃpannaṃ trailokyasyāpi supriyam",
    "GE07mbh_03_u:218.003a": "tatas taṃ varadaṃ śūraṃ yuvānaṃ mṛṣṭakuṇḍalam",
    "GE07mbh_03_u:218.003c": "abhajat padmarūpā śrīḥ svayam eva śarīriṇī",
    "GE07mbh_03_u:218.004a": "śriyā juṣṭaḥ pṛthuyaśāḥ sa kumāravaras tadā",
    "GE07mbh_03_u:218.004c": "niṣaṇṇo dṛśyate bhūtaiḥ paurṇamāsyāṃ yathā śaśī",
    "GE07mbh_03_u:218.005a": "apūjayan mahātmāno brāhmaṇās taṃ mahābalam",
    "GE07mbh_03_u:218.005c": "idam āhus tadā caiva skandaṃ tatra maharṣayaḥ",
    "GE07mbh_03_u:218.006a": "hiraṇyavarṇa bhadraṃ te lokānāṃ śaṃkaro bhava",
    "GE07mbh_03_u:218.006c": "tvayā ṣaḍrātrajātena sarve lokā vaśīkṛtāḥ",
    "GE07mbh_03_u:218.007a": "abhayaṃ ca punar dattaṃ tvayaivaiṣāṃ surottama",
    "GE07mbh_03_u:218.007c": "tasmād indro bhavān astu trailokyasyābhayaṃkaraḥ",
    "GE07mbh_03_u:218.008": "skanda uvāca",
    "GE07mbh_03_u:218.008a": "kim indraḥ sarvalokānāṃ karotīha tapodhanāḥ",
    "GE07mbh_03_u:218.008c": "kathaṃ devagaṇāṃś caiva pāti nityaṃ sureśvaraḥ",
    "GE07mbh_03_u:218.009": "ṛṣaya ūcuḥ",
    "GE07mbh_03_u:218.009a": "indro diśati bhūtānāṃ balaṃ tejaḥ prajāḥ sukham",
    "GE07mbh_03_u:218.009c": "tuṣṭaḥ prayacchati tathā sarvān dāyān sureśvaraḥ",
    "GE07mbh_03_u:218.010a": "durvṛttānāṃ saṃharati vṛttasthānāṃ prayacchati",
    "GE07mbh_03_u:218.010c": "anuśāsti ca bhūtāni kāryeṣu balasūdanaḥ",
    "GE07mbh_03_u:218.011a": "asūrye ca bhavet sūryas tathācandre ca candramāḥ",
    "GE07mbh_03_u:218.011c": "bhavaty agniś ca vāyuś ca pṛthivy āpaś ca kāraṇaiḥ",
    "GE07mbh_03_u:218.012a": "etad indreṇa kartavyam indre hi vipulaṃ balam",
    "GE07mbh_03_u:218.012c": "tvaṃ ca vīra balaśreṣṭhas tasmād indro bhavasva naḥ",
    "GE07mbh_03_u:218.013": "śakra uvāca",
    "GE07mbh_03_u:218.013a": "bhavasvendro mahābāho sarveṣāṃ naḥ sukhāvahaḥ",
    "GE07mbh_03_u:218.013c": "abhiṣicyasva caivādya prāptarūpo 'si sattama",
    "GE07mbh_03_u:218.014": "skanda uvāca",
    "GE07mbh_03_u:218.014a": "śādhi tvam eva trailokyam avyagro vijaye rataḥ",
    "GE07mbh_03_u:218.014c": "ahaṃ te kiṃkaraḥ śakra na mamendratvam īpsitam",
    "GE07mbh_03_u:218.015": "śakra uvāca",
    "GE07mbh_03_u:218.015a": "balaṃ tavādbhutaṃ vīra tvaṃ devānām arīñ jahi",
    "GE07mbh_03_u:218.015c": "avajñāsyanti māṃ lokā vīryeṇa tava vismitāḥ",
    "GE07mbh_03_u:218.016a": "indratve 'pi sthitaṃ vīra balahīnaṃ parājitam",
    "GE07mbh_03_u:218.016b-1069_01": "tvattejasāvamaṃsyanti lokā māṃ surasattama",
    "GE07mbh_03_u:218.016c": "āvayoś ca mitho bhede prayatiṣyanty atandritāḥ",
    "GE07mbh_03_u:218.017a": "bhedite ca tvayi vibho loko dvaidham upeṣyati",
    "GE07mbh_03_u:218.017c": "dvidhābhūteṣu lokeṣu niściteṣv āvayos tathā",
    "GE07mbh_03_u:218.017e": "vigrahaḥ saṃpravarteta bhūtabhedān mahābala",
    "GE07mbh_03_u:218.018a": "tatra tvaṃ māṃ raṇe tāta yathāśraddhaṃ vijeṣyasi",
    "GE07mbh_03_u:218.018c": "tasmād indro bhavān adya bhavitā mā vicāraya",
    "GE07mbh_03_u:218.019": "skanda uvāca",
    "GE07mbh_03_u:218.019a": "tvam eva rājā bhadraṃ te trailokyasya mamaiva ca",
    "GE07mbh_03_u:218.019c": "karomi kiṃ ca te śakra śāsanaṃ tad bravīhi me",
    "GE07mbh_03_u:218.020": "śakra uvāca",
    "GE07mbh_03_u:218.020a": "yadi satyam idaṃ vākyaṃ niścayād bhāṣitaṃ tvayā",
    "GE07mbh_03_u:218.020c": "yadi vā śāsanaṃ skanda kartum icchasi me śṛṇu",
    "GE07mbh_03_u:218.021a": "abhiṣicyasva devānāṃ senāpatye mahābala",
    "GE07mbh_03_u:218.021c": "aham indro bhaviṣyāmi tava vākyān mahābala",
    "GE07mbh_03_u:218.022": "skanda uvāca",
    "GE07mbh_03_u:218.022a": "dānavānāṃ vināśāya devānām arthasiddhaye",
    "GE07mbh_03_u:218.022c": "gobrāhmaṇasya trāṇārthaṃ senāpatye 'bhiṣiñca mām",
    "GE07mbh_03_u:218.023": "mārkaṇḍeya uvāca",
    "GE07mbh_03_u:218.023a": "so 'bhiṣikto maghavatā sarvair devagaṇaiḥ saha",
    "GE07mbh_03_u:218.023c": "atīva śuśubhe tatra pūjyamāno maharṣibhiḥ",
    "GE07mbh_03_u:218.023d-1070_01": "tasya tad vacanaṃ śrutvā skandasya balavṛtrahā",
    "GE07mbh_03_u:218.023d-1070_02": "ṛṣibhis taṃ mahāsenaṃ hṛṣṭo devagaṇaiḥ saha",
    "GE07mbh_03_u:218.023d-1070_03": "sauvarṇe ratnakhacite taruṇāruṇabhāsvare",
    "GE07mbh_03_u:218.023d-1070_04": "divyāsane samāsthāpya vimalaiḥ puṇyavāribhiḥ",
    "GE07mbh_03_u:218.023d-1070_05": "mahāsenaṃ tadā śakraḥ senāpatye 'bhiṣiktavān",
    "GE07mbh_03_u:218.024a": "tasya tat kāñcanaṃ chatraṃ dhriyamāṇaṃ vyarocata",
    "GE07mbh_03_u:218.024c": "yathaiva susamiddhasya pāvakasyātmamaṇḍalam",
    "GE07mbh_03_u:218.025a": "viśvakarmakṛtā cāsya divyā mālā hiraṇmayī",
    "GE07mbh_03_u:218.025c": "ābaddhā tripuraghnena svayam eva yaśasvinā",
    "GE07mbh_03_u:218.026a": "āgamya manujavyāghra saha devyā paraṃtapa",
    "GE07mbh_03_u:218.026c": "arcayām āsa suprīto bhagavān govṛṣadhvajaḥ",
    "GE07mbh_03_u:218.027a": "rudram agniṃ dvijāḥ prāhū rudrasūnus tatas tu saḥ",
    "GE07mbh_03_u:218.027b-1071_01": "kīrtyate sumahātejāḥ kumāro 'dbhutadarśanaḥ",
    "GE07mbh_03_u:218.027c": "rudreṇa śukram utsṛṣṭaṃ tac chvetaḥ parvato 'bhavat",
    "GE07mbh_03_u:218.027d-1072_01": "tac chuklaṃ bhakṣayām āsa vahnis tasmād guho 'bhavat",
    "GE07mbh_03_u:218.027e": "pāvakasyendriyaṃ śvete kṛttikābhiḥ kṛtaṃ nage",
    "GE07mbh_03_u:218.028a": "pūjyamānaṃ tu rudreṇa dṛṣṭvā sarve divaukasaḥ",
    "GE07mbh_03_u:218.028c": "rudrasūnuṃ tataḥ prāhur guhaṃ guṇavatāṃ varam",
    "GE07mbh_03_u:218.029a": "anupraviśya rudreṇa vahniṃ jāto hy ayaṃ śiśuḥ",
    "GE07mbh_03_u:218.029c": "tatra jātas tataḥ skando rudrasūnus tato 'bhavat",
    "GE07mbh_03_u:218.030a": "rudrasya vahneḥ svāhāyāḥ ṣaṇṇāṃ strīṇāṃ ca tejasā",
    "GE07mbh_03_u:218.030c": "jātaḥ skandaḥ suraśreṣṭho rudrasūnus tato 'bhavat",
    "GE07mbh_03_u:218.031a": "araje vāsasī rakte vasānaḥ pāvakātmajaḥ",
    "GE07mbh_03_u:218.031c": "bhāti dīptavapuḥ śrīmān raktābhrābhyām ivāṃśumān",
    "GE07mbh_03_u:218.032a": "kukkuṭaś cāgninā dattas tasya ketur alaṃkṛtaḥ",
    "GE07mbh_03_u:218.032c": "rathe samucchrito bhāti kālāgnir iva lohitaḥ",
    "GE07mbh_03_u:218.032d-1073_01": "yā ceṣṭā sarvabhūtānāṃ prabhā śāntir balaṃ tathā",
    "GE07mbh_03_u:218.032d-1073_02": "agratas tasya sā śaktir devānāṃ jayavardhinī",
    "GE07mbh_03_u:218.033a": "viveśa kavacaṃ cāsya śarīraṃ sahajaṃ tataḥ",
    "GE07mbh_03_u:218.033c": "yudhyamānasya devasya prādurbhavati tat sadā",
    "GE07mbh_03_u:218.034a": "śaktir varma balaṃ tejaḥ kāntatvaṃ satyam akṣatiḥ",
    "GE07mbh_03_u:218.034c": "brahmaṇyatvam asaṃmoho bhaktānāṃ parirakṣaṇam",
    "GE07mbh_03_u:218.035a": "nikṛntanaṃ ca śatrūṇāṃ lokānāṃ cābhirakṣaṇam",
    "GE07mbh_03_u:218.035c": "skandena saha jātāni sarvāṇy eva janādhipa",
    "GE07mbh_03_u:218.036a": "evaṃ devagaṇaiḥ sarvaiḥ so 'bhiṣiktaḥ svalaṃkṛtaḥ",
    "GE07mbh_03_u:218.036c": "babhau pratītaḥ sumanāḥ paripūrṇendudarśanaḥ",
    "GE07mbh_03_u:218.037a": "iṣṭaiḥ svādhyāyaghoṣaiś ca devatūryaravair api",
    "GE07mbh_03_u:218.037c": "devagandharvagītaiś ca sarvair apsarasāṃ gaṇaiḥ",
    "GE07mbh_03_u:218.038a": "etaiś cānyaiś ca vividhair hṛṣṭatuṣṭair alaṃkṛtaiḥ",
    "GE07mbh_03_u:218.038b-1074_01": "susaṃvṛtaḥ piśācānāṃ gaṇair devagaṇais tathā",
    "GE07mbh_03_u:218.038c": "krīḍann iva tadā devair abhiṣiktaḥ sa pāvakiḥ",
    "GE07mbh_03_u:218.039a": "abhiṣiktaṃ mahāsenam apaśyanta divaukasaḥ",
    "GE07mbh_03_u:218.039c": "vinihatya tamaḥ sūryaṃ yathehābhyuditaṃ tathā",
    "GE07mbh_03_u:218.040a": "athainam abhyayuḥ sarvā devasenāḥ sahasraśaḥ",
    "GE07mbh_03_u:218.040c": "asmākaṃ tvaṃ patir iti bruvāṇāḥ sarvatodiśam",
    "GE07mbh_03_u:218.041a": "tāḥ samāsādya bhagavān sarvabhūtagaṇair vṛtaḥ",
    "GE07mbh_03_u:218.041c": "arcitaś ca stutaś caiva sāntvayām āsa tā api",
    "GE07mbh_03_u:218.042a": "śatakratuś cābhiṣicya skandaṃ senāpatiṃ tadā",
    "GE07mbh_03_u:218.042c": "sasmāra tāṃ devasenāṃ yā sā tena vimokṣitā",
    "GE07mbh_03_u:218.043a": "ayaṃ tasyāḥ patir nūnaṃ vihito brahmaṇā svayam",
    "GE07mbh_03_u:218.043c": "iti cintyānayām āsa devasenāṃ svalaṃkṛtām",
    "GE07mbh_03_u:218.044a": "skandaṃ covāca balabhid iyaṃ kanyā surottama",
    "GE07mbh_03_u:218.044c": "ajāte tvayi nirdiṣṭā tava patnī svayaṃbhuvā",
    "GE07mbh_03_u:218.045a": "tasmāt tvam asyā vidhivat pāṇiṃ mantrapuraskṛtam",
    "GE07mbh_03_u:218.045c": "gṛhāṇa dakṣiṇaṃ devyāḥ pāṇinā padmavarcasam",
    "GE07mbh_03_u:218.045d-1075_01": "evam ukto bhagavatā mahāseno mahābalaḥ",
    "GE07mbh_03_u:218.045d-1075_02": "dṛṣṭvā kamalapatrākṣīṃ tanumadhyāṃ yaśasvinīm",
    "GE07mbh_03_u:218.045d-1075_03": "atīva rūpasaṃpannāṃ sarvābharaṇabhūṣitām",
    "GE07mbh_03_u:218.045d-1075_04": "sarvalakṣaṇasaṃpannāṃ devasenāṃ śucismitām",
    "GE07mbh_03_u:218.046a": "evam uktaḥ sa jagrāha tasyāḥ pāṇiṃ yathāvidhi",
    "GE07mbh_03_u:218.046b-1076_01": "jagrāha bharataśreṣṭha devasenāpatis tataḥ",
    "GE07mbh_03_u:218.046c": "bṛhaspatir mantravidhiṃ jajāpa ca juhāva ca",
    "GE07mbh_03_u:218.047a": "evaṃ skandasya mahiṣīṃ devasenāṃ vidur budhāḥ",
    "GE07mbh_03_u:218.047c": "ṣaṣṭhīṃ yāṃ brāhmaṇāḥ prāhur lakṣmīm āśāṃ sukhapradām",
    "GE07mbh_03_u:218.047e": "sinīvālīṃ kuhūṃ caiva sadvṛttim aparājitām",
    "GE07mbh_03_u:218.047f-1077_01": "ity evamādibhir devī nāmabhiḥ parikīrtyate",
    "GE07mbh_03_u:218.048a": "yadā skandaḥ patir labdhaḥ śāśvato devasenayā",
    "GE07mbh_03_u:218.048c": "tadā tam āśrayal lakṣmīḥ svayaṃ devī śarīriṇī",
    "GE07mbh_03_u:218.049a": "śrījuṣṭaḥ pañcamīṃ skandas tasmāc chrīpañcamī smṛtā",
    "GE07mbh_03_u:218.049c": "ṣaṣṭhyāṃ kṛtārtho 'bhūd yasmāt tasmāt ṣaṣṭhī mahātithiḥ",
    "GE07mbh_03_u:219.001": "mārkaṇḍeya uvāca",
    "GE07mbh_03_u:219.001a": "śriyā juṣṭaṃ mahāsenaṃ devasenāpatiṃ kṛtam",
    "GE07mbh_03_u:219.001c": "saptarṣipatnyaḥ ṣaḍ devyas tatsakāśam athāgaman",
    "GE07mbh_03_u:219.002a": "ṛṣibhiḥ saṃparityaktā dharmayuktā mahāvratāḥ",
    "GE07mbh_03_u:219.002c": "drutam āgamya cocus tā devasenāpatiṃ prabhum",
    "GE07mbh_03_u:219.003a": "vayaṃ putra parityaktā bhartṛbhir devasaṃmitaiḥ",
    "GE07mbh_03_u:219.003a-1078_01": "**** **** dharmayuktā mahāvratāḥ bhavadīyaikaśaraṇāḥ",
    "GE07mbh_03_u:219.003c": "akāraṇād ruṣā tāta puṇyasthānāt paricyutāḥ",
    "GE07mbh_03_u:219.004a": "asmābhiḥ kila jātas tvam iti kenāpy udāhṛtam",
    "GE07mbh_03_u:219.004c": "asatyam etat saṃśrutya tasmān nas trātum arhasi",
    "GE07mbh_03_u:219.005a": "akṣayaś ca bhavet svargas tvatprasādād dhi naḥ prabho",
    "GE07mbh_03_u:219.005c": "tvāṃ putraṃ cāpy abhīpsāmaḥ kṛtvaitad anṛṇo bhava",
    "GE07mbh_03_u:219.006": "skanda uvāca",
    "GE07mbh_03_u:219.006a": "mātaro hi bhavatyo me suto vo 'ham aninditāḥ",
    "GE07mbh_03_u:219.006c": "yac cābhīpsatha tat sarvaṃ saṃbhaviṣyati vas tathā",
    "GE07mbh_03_u:219.007": "mārkaṇḍeya uvāca",
    "GE07mbh_03_u:219.007a": "evam ukte tataḥ śakraṃ kiṃ kāryam iti so 'bravīt",
    "GE07mbh_03_u:219.007c": "uktaḥ skandena brūhīti so 'bravīd vāsavas tataḥ",
    "GE07mbh_03_u:219.008a": "abhijit spardhamānā tu rohiṇyā kanyasī svasā",
    "GE07mbh_03_u:219.008c": "icchantī jyeṣṭhatāṃ devī tapas taptuṃ vanaṃ gatā",
    "GE07mbh_03_u:219.009a": "tatra mūḍho 'smi bhadraṃ te nakṣatraṃ gaganāc cyutam",
    "GE07mbh_03_u:219.009c": "kālaṃ tv imaṃ paraṃ skanda brahmaṇā saha cintaya",
    "GE07mbh_03_u:219.010a": "dhaniṣṭhādis tadā kālo brahmaṇā parinirmitaḥ",
    "GE07mbh_03_u:219.010c": "rohiṇyādyo 'bhavat pūrvam evaṃ saṃkhyā samābhavat",
    "GE07mbh_03_u:219.011a": "evam ukte tu śakreṇa tridivaṃ kṛttikā gatāḥ",
    "GE07mbh_03_u:219.011c": "nakṣatraṃ śakaṭākāraṃ bhāti tad vahnidaivatam",
    "GE07mbh_03_u:219.012a": "vinatā cābravīt skandaṃ mama tvaṃ piṇḍadaḥ sutaḥ",
    "GE07mbh_03_u:219.012c": "icchāmi nityam evāhaṃ tvayā putra sahāsitum",
    "GE07mbh_03_u:219.013": "skanda uvāca",
    "GE07mbh_03_u:219.013a": "evam astu namas te 'stu putrasnehāt praśādhi mām",
    "GE07mbh_03_u:219.013c": "snuṣayā pūjyamānā vai devi vatsyasi nityadā",
    "GE07mbh_03_u:219.014": "mārkaṇḍeya uvāca",
    "GE07mbh_03_u:219.014a": "atha mātṛgaṇaḥ sarvaḥ skandaṃ vacanam abravīt",
    "GE07mbh_03_u:219.014c": "vayaṃ sarvasya lokasya mātaraḥ kavibhiḥ stutāḥ",
    "GE07mbh_03_u:219.014e": "icchāmo mātaras tubhyaṃ bhavituṃ pūjayasva naḥ",
    "GE07mbh_03_u:219.014f-1079_01": "sa tāsāṃ vacanaṃ śrutvā skando vacanam abravīt",
    "GE07mbh_03_u:219.015": "skanda uvāca",
    "GE07mbh_03_u:219.015a": "mātaras tu bhavatyo me bhavatīnām ahaṃ sutaḥ",
    "GE07mbh_03_u:219.015c": "ucyatāṃ yan mayā kāryaṃ bhavatīnām athepsitam",
    "GE07mbh_03_u:219.016": "mātara ūcuḥ",
    "GE07mbh_03_u:219.016a": "yās tu tā mātaraḥ pūrvaṃ lokasyāsya prakalpitāḥ",
    "GE07mbh_03_u:219.016c": "asmākaṃ tad bhavet sthānaṃ tāsāṃ caiva na tad bhavet",
    "GE07mbh_03_u:219.017a": "bhavema pūjyā lokasya na tāḥ pūjyāḥ surarṣabha",
    "GE07mbh_03_u:219.017c": "prajāsmākaṃ hṛtās tābhis tvatkṛte tāḥ prayaccha naḥ",
    "GE07mbh_03_u:219.018": "skanda uvāca",
    "GE07mbh_03_u:219.018a": "dattāḥ prajā na tāḥ śakyā bhavatībhir niṣevitum",
    "GE07mbh_03_u:219.018c": "anyāṃ vaḥ kāṃ prayacchāmi prajāṃ yāṃ manasecchatha",
    "GE07mbh_03_u:219.019": "mātara ūcuḥ",
    "GE07mbh_03_u:219.019a": "icchāma tāsāṃ mātṝṇāṃ prajā bhoktuṃ prayaccha naḥ",
    "GE07mbh_03_u:219.019c": "tvayā saha pṛthagbhūtā ye ca tāsām atheśvarāḥ",
    "GE07mbh_03_u:219.020": "skanda uvāca",
    "GE07mbh_03_u:219.020a": "prajā vo dadmi kaṣṭaṃ tu bhavatībhir udāhṛtam",
    "GE07mbh_03_u:219.020c": "parirakṣata bhadraṃ vaḥ prajāḥ sādhu namaskṛtāḥ",
    "GE07mbh_03_u:219.021": "mātara ūcuḥ",
    "GE07mbh_03_u:219.021a": "parirakṣāma bhadraṃ te prajāḥ skanda yathecchasi",
    "GE07mbh_03_u:219.021c": "tvayā no rocate skanda sahavāsaś ciraṃ prabho",
    "GE07mbh_03_u:219.022": "skanda uvāca",
    "GE07mbh_03_u:219.022a": "yāvat ṣoḍaśa varṣāṇi bhavanti taruṇāḥ prajāḥ",
    "GE07mbh_03_u:219.022c": "prabādhata manuṣyāṇāṃ tāvad rūpaiḥ pṛthagvidhaiḥ",
    "GE07mbh_03_u:219.023a": "ahaṃ ca vaḥ pradāsyāmi raudram ātmānam avyayam",
    "GE07mbh_03_u:219.023c": "paramaṃ tena sahitā sukhaṃ vatsyatha pūjitāḥ",
    "GE07mbh_03_u:219.024": "mārkaṇḍeya uvāca",
    "GE07mbh_03_u:219.024a": "tataḥ śarīrāt skandasya puruṣaḥ kāñcanaprabhaḥ",
    "GE07mbh_03_u:219.024c": "bhoktuṃ prajāḥ sa martyānāṃ niṣpapāta mahābalaḥ",
    "GE07mbh_03_u:219.025a": "apatat sa tadā bhūmau visaṃjño 'tha kṣudhānvitaḥ",
    "GE07mbh_03_u:219.025c": "skandena so 'bhyanujñāto raudrarūpo 'bhavad grahaḥ",
    "GE07mbh_03_u:219.025e": "skandāpasmāram ity āhur grahaṃ taṃ dvijasattamāḥ",
    "GE07mbh_03_u:219.026a": "vinatā tu mahāraudrā kathyate śakunigrahaḥ",
    "GE07mbh_03_u:219.026c": "pūtanāṃ rākṣasīṃ prāhus taṃ vidyāt pūtanāgraham",
    "GE07mbh_03_u:219.027a": "kaṣṭā dāruṇarūpeṇa ghorarūpā niśācarī",
    "GE07mbh_03_u:219.027c": "piśācī dāruṇākārā kathyate śītapūtanā",
    "GE07mbh_03_u:219.027e": "garbhān sā mānuṣīṇāṃ tu harate ghoradarśanā",
    "GE07mbh_03_u:219.028a": "aditiṃ revatīṃ prāhur grahas tasyās tu raivataḥ",
    "GE07mbh_03_u:219.028c": "so 'pi bālāñ śiśūn ghoro bādhate vai mahāgrahaḥ",
    "GE07mbh_03_u:219.029a": "daityānāṃ yā ditir mātā tām āhur mukhamaṇḍikām",
    "GE07mbh_03_u:219.029c": "atyarthaṃ śiśumāṃsena saṃprahṛṣṭā durāsadā",
    "GE07mbh_03_u:219.030a": "kumārāś ca kumāryaś ca ye proktāḥ skandasaṃbhavāḥ",
    "GE07mbh_03_u:219.030c": "te 'pi garbhabhujaḥ sarve kauravya sumahāgrahāḥ",
    "GE07mbh_03_u:219.031a": "tāsām eva kumārīṇāṃ patayas te prakīrtitāḥ",
    "GE07mbh_03_u:219.031c": "ajñāyamānā gṛhṇanti bālakān raudrakarmiṇaḥ",
    "GE07mbh_03_u:219.032a": "gavāṃ mātā tu yā prājñaiḥ kathyate surabhir nṛpa",
    "GE07mbh_03_u:219.032c": "śakunis tām athāruhya saha bhuṅkte śiśūn bhuvi",
    "GE07mbh_03_u:219.033a": "saramā nāma yā mātā śunāṃ devī janādhipa",
    "GE07mbh_03_u:219.033c": "sāpi garbhān samādatte mānuṣīṇāṃ sadaiva hi",
    "GE07mbh_03_u:219.034a": "pādapānāṃ ca yā mātā karañjanilayā hi sā",
    "GE07mbh_03_u:219.034b-1080_01": "varadā sā hi saumyā ca nityaṃ bhūtānukampinī",
    "GE07mbh_03_u:219.034c": "karañje tāṃ namasyanti tasmāt putrārthino narāḥ",
    "GE07mbh_03_u:219.035a": "ime tv aṣṭādaśānye vai grahā māṃsamadhupriyāḥ",
    "GE07mbh_03_u:219.035c": "dvipañcarātraṃ tiṣṭhanti satataṃ sūtikāgṛhe",
    "GE07mbh_03_u:219.036a": "kadrūḥ sūkṣmavapur bhūtvā garbhiṇīṃ praviśed yadā",
    "GE07mbh_03_u:219.036c": "bhuṅkte sā tatra taṃ garbhaṃ sā tu nāgaṃ prasūyate",
    "GE07mbh_03_u:219.037a": "gandharvāṇāṃ tu yā mātā sā garbhaṃ gṛhya gacchati",
    "GE07mbh_03_u:219.037c": "tato vilīnagarbhā sā mānuṣī bhuvi dṛśyate",
    "GE07mbh_03_u:219.038a": "yā janitrī tv apsarasāṃ garbham āste pragṛhya sā",
    "GE07mbh_03_u:219.038c": "upaviṣṭaṃ tato garbhaṃ kathayanti manīṣiṇaḥ",
    "GE07mbh_03_u:219.039a": "lohitasyodadheḥ kanyā dhātrī skandasya sā smṛtā",
    "GE07mbh_03_u:219.039c": "lohitāyanir ity evaṃ kadambe sā hi pūjyate",
    "GE07mbh_03_u:219.040a": "puruṣeṣu yathā rudras tathāryā pramadāsv api",
    "GE07mbh_03_u:219.040c": "āryā mātā kumārasya pṛthakkāmārtham ijyate",
    "GE07mbh_03_u:219.041a": "evam ete kumārāṇāṃ mayā proktā mahāgrahāḥ",
    "GE07mbh_03_u:219.041c": "yāvat ṣoḍaśa varṣāṇi aśivās te śivās tataḥ",
    "GE07mbh_03_u:219.042a": "ye ca mātṛgaṇāḥ proktāḥ puruṣāś caiva ye grahāḥ",
    "GE07mbh_03_u:219.042c": "sarve skandagrahā nāma jñeyā nityaṃ śarīribhiḥ",
    "GE07mbh_03_u:219.043a": "teṣāṃ praśamanaṃ kāryaṃ snānaṃ dhūpam athāñjanam",
    "GE07mbh_03_u:219.043c": "balikarmopahāraś ca skandasyejyā viśeṣataḥ",
    "GE07mbh_03_u:219.044a": "evam ete 'rcitāḥ sarve prayacchanti śubhaṃ nṛṇām",
    "GE07mbh_03_u:219.044c": "āyur vīryaṃ ca rājendra samyak pūjānamaskṛtāḥ",
    "GE07mbh_03_u:219.045a": "ūrdhvaṃ tu ṣoḍaśād varṣād ye bhavanti grahā nṛṇām",
    "GE07mbh_03_u:219.045c": "tān ahaṃ saṃpravakṣyāmi namaskṛtya maheśvaram",
    "GE07mbh_03_u:219.046a": "yaḥ paśyati naro devāñ jāgrad vā śayito 'pi vā",
    "GE07mbh_03_u:219.046c": "unmādyati sa tu kṣipraṃ taṃ tu devagrahaṃ viduḥ",
    "GE07mbh_03_u:219.047a": "āsīnaś ca śayānaś ca yaḥ paśyati naraḥ pitṝn",
    "GE07mbh_03_u:219.047c": "unmādyati sa tu kṣipraṃ sa jñeyas tu pitṛgrahaḥ",
    "GE07mbh_03_u:219.048a": "avamanyati yaḥ siddhān kruddhāś cāpi śapanti yam",
    "GE07mbh_03_u:219.048c": "unmādyati sa tu kṣipraṃ jñeyaḥ siddhagrahas tu saḥ",
    "GE07mbh_03_u:219.049a": "upāghrāti ca yo gandhān rasāṃś cāpi pṛthagvidhān",
    "GE07mbh_03_u:219.049c": "unmādyati sa tu kṣipraṃ sa jñeyo rākṣaso grahaḥ",
    "GE07mbh_03_u:219.050a": "gandharvāś cāpi yaṃ divyāḥ saṃspṛśanti naraṃ bhuvi",
    "GE07mbh_03_u:219.050c": "unmādyati sa tu kṣipraṃ graho gāndharva eva saḥ",
    "GE07mbh_03_u:219.051a": "āviśanti ca yaṃ yakṣāḥ puruṣaṃ kālaparyaye",
    "GE07mbh_03_u:219.051c": "unmādyati sa tu kṣipraṃ jñeyo yakṣagrahas tu saḥ",
    "GE07mbh_03_u:219.052a": "adhirohanti yaṃ nityaṃ piśācāḥ puruṣaṃ kva cit",
    "GE07mbh_03_u:219.052c": "unmādyati sa tu kṣipraṃ paiśācaṃ taṃ grahaṃ viduḥ",
    "GE07mbh_03_u:219.053a": "yasya doṣaiḥ prakupitaṃ cittaṃ muhyati dehinaḥ",
    "GE07mbh_03_u:219.053c": "unmādyati sa tu kṣipraṃ sādhanaṃ tasya śāstrataḥ",
    "GE07mbh_03_u:219.054a": "vaiklavyāc ca bhayāc caiva ghorāṇāṃ cāpi darśanāt",
    "GE07mbh_03_u:219.054c": "unmādyati sa tu kṣipraṃ sattvaṃ tasya tu sādhanam",
    "GE07mbh_03_u:219.055a": "kaś cit krīḍitukāmo vai bhoktukāmas tathāparaḥ",
    "GE07mbh_03_u:219.055c": "abhikāmas tathaivānya ity eṣa trividho grahaḥ",
    "GE07mbh_03_u:219.056a": "yāvat saptativarṣāṇi bhavanty ete grahā nṛṇām",
    "GE07mbh_03_u:219.056c": "ataḥ paraṃ dehināṃ tu grahatulyo bhavej jvaraḥ",
    "GE07mbh_03_u:219.057a": "aprakīrṇendriyaṃ dāntaṃ śuciṃ nityam atandritam",
    "GE07mbh_03_u:219.057c": "āstikaṃ śraddadhānaṃ ca varjayanti sadā grahāḥ",
    "GE07mbh_03_u:219.058a": "ity eṣa te grahoddeśo mānuṣāṇāṃ prakīrtitaḥ",
    "GE07mbh_03_u:219.058c": "na spṛśanti grahā bhaktān narān devaṃ maheśvaram",
    "GE07mbh_03_u:220.001": "mārkaṇḍeya uvāca",
    "GE07mbh_03_u:220.001a": "yadā skandena mātṝṇām evam etat priyaṃ kṛtam",
    "GE07mbh_03_u:220.001c": "athainam abravīt svāhā mama putras tvam aurasaḥ",
    "GE07mbh_03_u:220.002a": "icchāmy ahaṃ tvayā dattāṃ prītiṃ paramadurlabhām",
    "GE07mbh_03_u:220.002c": "tām abravīt tataḥ skandaḥ prītim icchasi kīdṛśīm svāhovāca",
    "GE07mbh_03_u:220.003a": "dakṣasyāhaṃ priyā kanyā svāhā nāma mahābhuja",
    "GE07mbh_03_u:220.003c": "bālyāt prabhṛti nityaṃ ca jātakāmā hutāśane",
    "GE07mbh_03_u:220.004a": "na ca māṃ kāminīṃ putra samyag jānāti pāvakaḥ",
    "GE07mbh_03_u:220.004c": "icchāmi śāśvataṃ vāsaṃ vastuṃ putra sahāgninā",
    "GE07mbh_03_u:220.005": "skanda uvāca",
    "GE07mbh_03_u:220.005a": "havyaṃ kavyaṃ ca yat kiṃ cid dvijā mantrapuraskṛtam",
    "GE07mbh_03_u:220.005c": "hoṣyanty agnau sadā devi svāhety uktvā samudyatam",
    "GE07mbh_03_u:220.006a": "adya prabhṛti dāsyanti suvṛttāḥ satpathe sthitāḥ",
    "GE07mbh_03_u:220.006c": "evam agnis tvayā sārdhaṃ sadā vatsyati śobhane",
    "GE07mbh_03_u:220.007": "mārkaṇḍeya uvāca",
    "GE07mbh_03_u:220.007a": "evam uktā tataḥ svāhā tuṣṭā skandena pūjitā",
    "GE07mbh_03_u:220.007c": "pāvakena samāyuktā bhartrā skandam apūjayat",
    "GE07mbh_03_u:220.008a": "tato brahmā mahāsenaṃ prajāpatir athābravīt",
    "GE07mbh_03_u:220.008c": "abhigaccha mahādevaṃ pitaraṃ tripurārdanam",
    "GE07mbh_03_u:220.009a": "rudreṇāgniṃ samāviśya svāhām āviśya comayā",
    "GE07mbh_03_u:220.009c": "hitārthaṃ sarvalokānāṃ jātas tvam aparājitaḥ",
    "GE07mbh_03_u:220.010a": "umāyonyāṃ ca rudreṇa śukraṃ siktaṃ mahātmanā",
    "GE07mbh_03_u:220.010c": "āste girau nipatitaṃ miñjikāmiñjikaṃ yataḥ",
    "GE07mbh_03_u:220.010d-1081_01": "mithunaṃ vai mahābhāga tatra tad rudrasaṃbhavam",
    "GE07mbh_03_u:220.011a": "saṃbhūtaṃ lohitode tu śukraśeṣam avāpatat",
    "GE07mbh_03_u:220.011c": "sūryaraśmiṣu cāpy anyad anyac caivāpatad bhuvi",
    "GE07mbh_03_u:220.011e": "āsaktam anyad vṛkṣeṣu tad evaṃ pañcadhāpatat",
    "GE07mbh_03_u:220.012a": "ta ete vividhākārā gaṇā jñeyā manīṣibhiḥ",
    "GE07mbh_03_u:220.012c": "tava pāriṣadā ghorā ya ete piśitāśanāḥ",
    "GE07mbh_03_u:220.013a": "evam astv iti cāpy uktvā mahāseno maheśvaram",
    "GE07mbh_03_u:220.013c": "apūjayad ameyātmā pitaraṃ pitṛvatsalaḥ",
    "GE07mbh_03_u:220.014a": "arkapuṣpais tu te pañca gaṇāḥ pūjyā dhanārthibhiḥ",
    "GE07mbh_03_u:220.014c": "vyādhipraśamanārthaṃ ca teṣāṃ pūjāṃ samācaret",
    "GE07mbh_03_u:220.015a": "miñjikāmiñjikaṃ caiva mithunaṃ rudrasaṃbhavam",
    "GE07mbh_03_u:220.015c": "namaskāryaṃ sadaiveha bālānāṃ hitam icchatā",
    "GE07mbh_03_u:220.016a": "striyo mānuṣamāṃsādā vṛddhikā nāma nāmataḥ",
    "GE07mbh_03_u:220.016c": "vṛkṣeṣu jātās tā devyo namaskāryāḥ prajārthibhiḥ",
    "GE07mbh_03_u:220.017a": "evam ete piśācānām asaṃkhyeyā gaṇāḥ smṛtāḥ",
    "GE07mbh_03_u:220.017c": "ghaṇṭāyāḥ sapatākāyāḥ śṛṇu me saṃbhavaṃ nṛpa",
    "GE07mbh_03_u:220.018a": "airāvatasya ghaṇṭe dve vaijayantyāv iti śrute",
    "GE07mbh_03_u:220.018c": "guhasya te svayaṃ datte śakreṇānāyya dhīmatā",
    "GE07mbh_03_u:220.019a": "ekā tatra viśākhasya ghaṇṭā skandasya cāparā",
    "GE07mbh_03_u:220.019c": "patākā kārttikeyasya viśākhasya ca lohitā",
    "GE07mbh_03_u:220.020a": "yāni krīḍanakāny asya devair dattāni vai tadā",
    "GE07mbh_03_u:220.020c": "tair eva ramate devo mahāseno mahābalaḥ",
    "GE07mbh_03_u:220.021a": "sa saṃvṛtaḥ piśācānāṃ gaṇair devagaṇais tathā",
    "GE07mbh_03_u:220.021c": "śuśubhe kāñcane śaile dīpyamānaḥ śriyā vṛtaḥ",
    "GE07mbh_03_u:220.022a": "tena vīreṇa śuśubhe sa śailaḥ śubhakānanaḥ",
    "GE07mbh_03_u:220.022c": "ādityenevāṃśumatā mandaraś cārukandaraḥ",
    "GE07mbh_03_u:220.023a": "saṃtānakavanaiḥ phullaiḥ karavīravanair api",
    "GE07mbh_03_u:220.023c": "pārijātavanaiś caiva japāśokavanais tathā",
    "GE07mbh_03_u:220.024a": "kadambataruṣaṇḍaiś ca divyair mṛgagaṇair api",
    "GE07mbh_03_u:220.024c": "divyaiḥ pakṣigaṇaiś caiva śuśubhe śvetaparvataḥ",
    "GE07mbh_03_u:220.025a": "tatra devagaṇāḥ sarve sarve caiva maharṣayaḥ",
    "GE07mbh_03_u:220.025c": "meghatūryaravāś caiva kṣubdhodadhisamasvanāḥ",
    "GE07mbh_03_u:220.026a": "tatra divyāś ca gandharvā nṛtyanty apsarasas tathā",
    "GE07mbh_03_u:220.026c": "hṛṣṭānāṃ tatra bhūtānāṃ śrūyate ninado mahān",
    "GE07mbh_03_u:220.027a": "evaṃ sendraṃ jagat sarvaṃ śvetaparvatasaṃsthitam",
    "GE07mbh_03_u:220.027c": "prahṛṣṭaṃ prekṣate skandaṃ na ca glāyati darśanāt",
    "GE07mbh_03_u:221.001": "mārkaṇḍeya uvāca",
    "GE07mbh_03_u:221.001a": "yadābhiṣikto bhagavān senāpatyena pāvakiḥ",
    "GE07mbh_03_u:221.001c": "tadā saṃprasthitaḥ śrīmān hṛṣṭo bhadravaṭaṃ haraḥ",
    "GE07mbh_03_u:221.001e": "rathenādityavarṇena pārvatyā sahitaḥ prabhuḥ",
    "GE07mbh_03_u:221.001f-1082_01": "anuyātaḥ suraiḥ sarvaiḥ sahasrākṣapurogamaiḥ",
    "GE07mbh_03_u:221.002a": "sahasraṃ tasya siṃhānāṃ tasmin yuktaṃ rathottame",
    "GE07mbh_03_u:221.002c": "utpapāta divaṃ śubhraṃ kālenābhipracoditaḥ",
    "GE07mbh_03_u:221.003a": "te pibanta ivākāśaṃ trāsayantaś carācarān",
    "GE07mbh_03_u:221.003c": "siṃhā nabhasy agacchanta nadantaś cārukesarāḥ",
    "GE07mbh_03_u:221.004a": "tasmin rathe paśupatiḥ sthito bhāty umayā saha",
    "GE07mbh_03_u:221.004c": "vidyutā sahitaḥ sūryaḥ sendracāpe ghane yathā",
    "GE07mbh_03_u:221.005a": "agratas tasya bhagavān dhaneśo guhyakaiḥ saha",
    "GE07mbh_03_u:221.005c": "āsthāya ruciraṃ yāti puṣpakaṃ naravāhanaḥ",
    "GE07mbh_03_u:221.006a": "airāvataṃ samāsthāya śakraś cāpi suraiḥ saha",
    "GE07mbh_03_u:221.006c": "pṛṣṭhato 'nuyayau yāntaṃ varadaṃ vṛṣabhadhvajam",
    "GE07mbh_03_u:221.007a": "jambhakair yakṣarakṣobhiḥ sragvibhiḥ samalaṃkṛtaḥ",
    "GE07mbh_03_u:221.007c": "yāty amogho mahāyakṣo dakṣiṇaṃ pakṣam āsthitaḥ",
    "GE07mbh_03_u:221.008a": "tasya dakṣiṇato devā marutaś citrayodhinaḥ",
    "GE07mbh_03_u:221.008c": "gacchanti vasubhiḥ sārdhaṃ rudraiś ca saha saṃgatāḥ",
    "GE07mbh_03_u:221.009a": "yamaś ca mṛtyunā sārdhaṃ sarvataḥ parivāritaḥ",
    "GE07mbh_03_u:221.009c": "ghorair vyādhiśatair yāti ghorarūpavapus tathā",
    "GE07mbh_03_u:221.010a": "yamasya pṛṣṭhataś caiva ghoras triśikharaḥ śitaḥ",
    "GE07mbh_03_u:221.010c": "vijayo nāma rudrasya yāti śūlaḥ svalaṃkṛtaḥ",
    "GE07mbh_03_u:221.011a": "tam ugrapāśo varuṇo bhagavān salileśvaraḥ",
    "GE07mbh_03_u:221.011c": "parivārya śanair yāti yādobhir vividhair vṛtaḥ",
    "GE07mbh_03_u:221.012a": "pṛṣṭhato vijayasyāpi yāti rudrasya paṭṭiśaḥ",
    "GE07mbh_03_u:221.012c": "gadāmusalaśaktyādyair vṛtaḥ praharaṇottamaiḥ",
    "GE07mbh_03_u:221.013a": "paṭṭiśaṃ tv anvagād rājaṃś chatraṃ raudraṃ mahāprabham",
    "GE07mbh_03_u:221.013c": "kamaṇḍaluś cāpy anu taṃ maharṣigaṇasaṃvṛtaḥ",
    "GE07mbh_03_u:221.014a": "tasya dakṣiṇato bhāti daṇḍo gacchañ śriyā vṛtaḥ",
    "GE07mbh_03_u:221.014c": "bhṛgvaṅgirobhiḥ sahito devaiś cāpy abhipūjitaḥ",
    "GE07mbh_03_u:221.015a": "eṣāṃ tu pṛṣṭhato rudro vimale syandane sthitaḥ",
    "GE07mbh_03_u:221.015c": "yāti saṃharṣayan sarvāṃs tejasā tridivaukasaḥ",
    "GE07mbh_03_u:221.016a": "ṛṣayaś caiva devāś ca gandharvā bhujagās tathā",
    "GE07mbh_03_u:221.016c": "nadyo nadā drumāś caiva tathaivāpsarasāṃ gaṇāḥ",
    "GE07mbh_03_u:221.017a": "nakṣatrāṇi grahāś caiva devānāṃ śiśavaś ca ye",
    "GE07mbh_03_u:221.017c": "striyaś ca vividhākārā yānti rudrasya pṛṣṭhataḥ",
    "GE07mbh_03_u:221.017e": "sṛjantyaḥ puṣpavarṣāṇi cārurūpā varāṅganāḥ",
    "GE07mbh_03_u:221.018a": "parjanyaś cāpy anuyayau namaskṛtya pinākinam",
    "GE07mbh_03_u:221.018c": "chatraṃ tu pāṇḍuraṃ somas tasya mūrdhany adhārayat",
    "GE07mbh_03_u:221.018e": "cāmare cāpi vāyuś ca gṛhītvāgniś ca viṣṭhitau",
    "GE07mbh_03_u:221.019a": "śakraś ca pṛṣṭhatas tasya yāti rājañ śriyā vṛtaḥ",
    "GE07mbh_03_u:221.019c": "saha rājarṣibhiḥ sarvaiḥ stuvāno vṛṣaketanam",
    "GE07mbh_03_u:221.020a": "gaurī vidyātha gāndhārī keśinī mitrasāhvayā",
    "GE07mbh_03_u:221.020c": "sāvitryā saha sarvās tāḥ pārvatyā yānti pṛṣṭhataḥ",
    "GE07mbh_03_u:221.021a": "tatra vidyāgaṇāḥ sarve ye ke cit kavibhiḥ kṛtāḥ",
    "GE07mbh_03_u:221.021b-1083_01": "svena svenānuyogena sarve te 'nuyayur haram",
    "GE07mbh_03_u:221.021c": "yasya kurvanti vacanaṃ sendrā devāś camūmukhe",
    "GE07mbh_03_u:221.022a": "sa gṛhītvā patākāṃ tu yāty agre rākṣaso grahaḥ",
    "GE07mbh_03_u:221.022c": "vyāpṛtas tu śmaśāne yo nityaṃ rudrasya vai sakhā",
    "GE07mbh_03_u:221.022e": "piṅgalo nāma yakṣendro lokasyānandadāyakaḥ",
    "GE07mbh_03_u:221.023a": "ebhiḥ sa sahitas tatra yayau devo yathāsukham",
    "GE07mbh_03_u:221.023c": "agrataḥ pṛṣṭhataś caiva na hi tasya gatir dhruvā",
    "GE07mbh_03_u:221.024a": "rudraṃ satkarmabhir martyāḥ pūjayantīha daivatam",
    "GE07mbh_03_u:221.024c": "śivam ity eva yaṃ prāhur īśaṃ rudraṃ pinākinam",
    "GE07mbh_03_u:221.024d-1084_01": "evaṃ sarve suragaṇās tadā vai prītamānasāḥ",
    "GE07mbh_03_u:221.024e": "bhāvais tu vividhākāraiḥ pūjayanti maheśvaram",
    "GE07mbh_03_u:221.025a": "devasenāpatis tv evaṃ devasenābhir āvṛtaḥ",
    "GE07mbh_03_u:221.025c": "anugacchati deveśaṃ brahmaṇyaḥ kṛttikāsutaḥ",
    "GE07mbh_03_u:221.026a": "athābravīn mahāsenaṃ mahādevo bṛhadvacaḥ",
    "GE07mbh_03_u:221.026c": "saptamaṃ mārutaskandhaṃ rakṣa nityam atandritaḥ",
    "GE07mbh_03_u:221.027": "skanda uvāca",
    "GE07mbh_03_u:221.027a": "saptamaṃ mārutaskandhaṃ pālayiṣyāmy ahaṃ prabho",
    "GE07mbh_03_u:221.027c": "yad anyad api me kāryaṃ deva tad vada māciram",
    "GE07mbh_03_u:221.028": "rudra uvāca",
    "GE07mbh_03_u:221.028a": "kāryeṣv ahaṃ tvayā putra saṃdraṣṭavyaḥ sadaiva hi",
    "GE07mbh_03_u:221.028c": "darśanān mama bhaktyā ca śreyaḥ param avāpsyasi",
    "GE07mbh_03_u:221.029": "mārkaṇḍeya uvāca",
    "GE07mbh_03_u:221.029a": "ity uktvā visasarjainaṃ pariṣvajya maheṣvaraḥ",
    "GE07mbh_03_u:221.029b-1085_01": "skandaṃ sahomayā prīto jvalantam iva tejasā",
    "GE07mbh_03_u:221.029c": "visarjite tataḥ skande babhūvautpātikaṃ mahat",
    "GE07mbh_03_u:221.029e": "sahasaiva mahārāja devān sarvān pramohayat",
    "GE07mbh_03_u:221.030a": "jajvāla khaṃ sanakṣatraṃ pramūḍhaṃ bhuvanaṃ bhṛśam",
    "GE07mbh_03_u:221.030c": "cacāla vyanadac corvī tamobhūtaṃ jagat prabho",
    "GE07mbh_03_u:221.031a": "tatas tad dāruṇaṃ dṛṣṭvā kṣubhitaḥ śaṃkaras tadā",
    "GE07mbh_03_u:221.031c": "umā caiva mahābhāgā devāś ca samaharṣayaḥ",
    "GE07mbh_03_u:221.032a": "tatas teṣu pramūḍheṣu parvatāmbudasaṃnibham",
    "GE07mbh_03_u:221.032c": "nānāpraharaṇaṃ ghoram adṛśyata mahad balam",
    "GE07mbh_03_u:221.033a": "tad dhi ghoram asaṃkhyeyaṃ garjac ca vividhā giraḥ",
    "GE07mbh_03_u:221.033c": "abhyadravad raṇe devān bhagavantaṃ ca śaṃkaram",
    "GE07mbh_03_u:221.034a": "tair visṛṣṭāny anīkeṣu bāṇajālāny anekaśaḥ",
    "GE07mbh_03_u:221.034c": "parvatāś ca śataghnyaś ca prāsāś ca parighā gadāḥ",
    "GE07mbh_03_u:221.035a": "nipatadbhiś ca tair ghorair devānīkaṃ mahāyudhaiḥ",
    "GE07mbh_03_u:221.035c": "kṣaṇena vyadravat sarvaṃ vimukhaṃ cāpy adṛśyata",
    "GE07mbh_03_u:221.036a": "nikṛttayodhanāgāśvaṃ kṛttāyudhamahāratham",
    "GE07mbh_03_u:221.036c": "dānavair arditaṃ sainyaṃ devānāṃ vimukhaṃ babhau",
    "GE07mbh_03_u:221.037a": "asurair vadhyamānaṃ tat pāvakair iva kānanam",
    "GE07mbh_03_u:221.037c": "apatad dagdhabhūyiṣṭhaṃ mahādrumavanaṃ yathā",
    "GE07mbh_03_u:221.038a": "te vibhinnaśirodehāḥ pracyavante divaukasaḥ",
    "GE07mbh_03_u:221.038c": "na nātham adhyagacchanta vadhyamānā mahāraṇe",
    "GE07mbh_03_u:221.039a": "atha tad vidrutaṃ sainyaṃ dṛṣṭvā devaḥ puraṃdaraḥ",
    "GE07mbh_03_u:221.039c": "āśvāsayann uvācedaṃ balavad dānavārditam",
    "GE07mbh_03_u:221.040a": "bhayaṃ tyajata bhadraṃ vaḥ śūrāḥ śastrāṇi gṛhṇata",
    "GE07mbh_03_u:221.040c": "kurudhvaṃ vikrame buddhiṃ mā vaḥ kā cid vyathā bhavet",
    "GE07mbh_03_u:221.041a": "jayatainān sudurvṛttān dānavān ghoradarśanān",
    "GE07mbh_03_u:221.041c": "abhidravata bhadraṃ vo mayā saha mahāsurān",
    "GE07mbh_03_u:221.042a": "śakrasya vacanaṃ śrutvā samāśvastā divaukasaḥ",
    "GE07mbh_03_u:221.042c": "dānavān pratyayudhyanta śakraṃ kṛtvā vyapāśrayam",
    "GE07mbh_03_u:221.043a": "tatas te tridaśāḥ sarve marutaś ca mahābalāḥ",
    "GE07mbh_03_u:221.043c": "pratyudyayur mahāvegāḥ sādhyāś ca vasubhiḥ saha",
    "GE07mbh_03_u:221.044a": "tair visṛṣṭāny anīkeṣu kruddhaiḥ śastrāṇi saṃyuge",
    "GE07mbh_03_u:221.044c": "śarāś ca daityakāyeṣu pibanti smāsṛgulbaṇam",
    "GE07mbh_03_u:221.045a": "teṣāṃ dehān vinirbhidya śarās te niśitās tadā",
    "GE07mbh_03_u:221.045c": "niṣpatanto adṛśyanta nagebhya iva pannagāḥ",
    "GE07mbh_03_u:221.046a": "tāni daityaśarīrāṇi nirbhinnāni sma sāyakaiḥ",
    "GE07mbh_03_u:221.046c": "apatan bhūtale rājaṃś chinnābhrāṇīva sarvaśaḥ",
    "GE07mbh_03_u:221.047a": "tatas tad dānavaṃ sainyaṃ sarvair devagaṇair yudhi",
    "GE07mbh_03_u:221.047c": "trāsitaṃ vividhair bāṇaiḥ kṛtaṃ caiva parāṅmukham",
    "GE07mbh_03_u:221.048a": "athotkruṣṭaṃ tadā hṛṣṭaiḥ sarvair devair udāyudhaiḥ",
    "GE07mbh_03_u:221.048c": "saṃhatāni ca tūryāṇi tadā sarvāṇy anekaśaḥ",
    "GE07mbh_03_u:221.049a": "evam anyonyasaṃyuktaṃ yuddham āsīt sudāruṇam",
    "GE07mbh_03_u:221.049c": "devānāṃ dānavānāṃ ca māṃsaśoṇitakardamam",
    "GE07mbh_03_u:221.050a": "anayo devalokasya sahasaiva vyadṛśyata",
    "GE07mbh_03_u:221.050c": "tathā hi dānavā ghorā vinighnanti divaukasaḥ",
    "GE07mbh_03_u:221.051a": "tatas tūryapraṇādāś ca bherīṇāṃ ca mahāsvanāḥ",
    "GE07mbh_03_u:221.051c": "babhūvur dānavendrāṇāṃ siṃhanādāś ca dāruṇāḥ",
    "GE07mbh_03_u:221.052a": "atha daityabalād ghorān niṣpapāta mahābalaḥ",
    "GE07mbh_03_u:221.052c": "dānavo mahiṣo nāma pragṛhya vipulaṃ girim",
    "GE07mbh_03_u:221.053a": "te taṃ ghanair ivādityaṃ dṛṣṭvā saṃparivāritam",
    "GE07mbh_03_u:221.053c": "samudyatagiriṃ rājan vyadravanta divaukasaḥ",
    "GE07mbh_03_u:221.054a": "athābhidrutya mahiṣo devāṃś cikṣepa taṃ girim",
    "GE07mbh_03_u:221.054b-1086_01": "mahākāyaṃ mahārāja satoyam iva toyadam",
    "GE07mbh_03_u:221.054c": "patatā tena giriṇā devasainyasya pārthiva",
    "GE07mbh_03_u:221.054e": "bhīmarūpeṇa nihatam ayutaṃ prāpatad bhuvi",
    "GE07mbh_03_u:221.055a": "atha tair dānavaiḥ sārdhaṃ mahiṣas trāsayan surān",
    "GE07mbh_03_u:221.055c": "abhyadravad raṇe tūrṇaṃ siṃhaḥ kṣudramṛgān iva",
    "GE07mbh_03_u:221.056a": "tam āpatantaṃ mahiṣaṃ dṛṣṭvā sendrā divaukasaḥ",
    "GE07mbh_03_u:221.056c": "vyadravanta raṇe bhītā viśīrṇāyudhaketanāḥ",
    "GE07mbh_03_u:221.057a": "tataḥ sa mahiṣaḥ kruddhas tūrṇaṃ rudrarathaṃ yayau",
    "GE07mbh_03_u:221.057c": "abhidrutya ca jagrāha rudrasya rathakūbaram",
    "GE07mbh_03_u:221.058a": "yadā rudrarathaṃ kruddho mahiṣaḥ sahasā gataḥ",
    "GE07mbh_03_u:221.058c": "resatū rodasī gāḍhaṃ mumuhuś ca maharṣayaḥ",
    "GE07mbh_03_u:221.059a": "vyanadaṃś ca mahākāyā daityā jaladharopamāḥ",
    "GE07mbh_03_u:221.059c": "āsīc ca niścitaṃ teṣāṃ jitam asmābhir ity uta",
    "GE07mbh_03_u:221.060a": "tathābhūte tu bhagavān nāvadhīn mahiṣaṃ raṇe",
    "GE07mbh_03_u:221.060a-1087_01": "**** **** āhūya guham ātmajam",
    "GE07mbh_03_u:221.060a-1087_02": "uvāca sasmitaṃ devo vivitsuḥ putravikramam",
    "GE07mbh_03_u:221.060a-1087_03": "daurātmyaṃ paśya putra tvaṃ dānavasya durātmanaḥ",
    "GE07mbh_03_u:221.060a-1087_04": "jahi śīghraṃ durācāraṃ draṣṭum icchāmi te balam",
    "GE07mbh_03_u:221.060a-1087_05": "ity uktvā bhagavān skandaṃ pariṣvajya maheśvaraḥ",
    "GE07mbh_03_u:221.060a-1087_06": "ayojayan nigrahārthaṃ mahiṣasya gatāyuṣaḥ",
    "GE07mbh_03_u:221.060a-1087_07": "tathābhūte tu bhagavān",
    "GE07mbh_03_u:221.060c": "sasmāra ca tadā skandaṃ mṛtyuṃ tasya durātmanaḥ",
    "GE07mbh_03_u:221.061a": "mahiṣo 'pi rathaṃ dṛṣṭvā raudraṃ rudrasya nānadat",
    "GE07mbh_03_u:221.061c": "devān saṃtrāsayaṃś cāpi daityāṃś cāpi praharṣayan",
    "GE07mbh_03_u:221.062a": "tatas tasmin bhaye ghore devānāṃ samupasthite",
    "GE07mbh_03_u:221.062c": "ājagāma mahāsenaḥ krodhāt sūrya iva jvalan",
    "GE07mbh_03_u:221.063a": "lohitāmbarasaṃvīto lohitasragvibhūṣaṇaḥ",
    "GE07mbh_03_u:221.063c": "lohitāsyo mahābāhur hiraṇyakavacaḥ",
    "GE07mbh_03_u:221.064a": "ratham ādityasaṃkāśam āsthitaḥ kanakaprabham",
    "GE07mbh_03_u:221.064c": "taṃ dṛṣṭvā daityasenā sā vyadravat sahasā raṇe",
    "GE07mbh_03_u:221.065a": "sa cāpi tāṃ prajvalitāṃ mahiṣasya vidāriṇīm",
    "GE07mbh_03_u:221.065c": "mumoca śaktiṃ rājendra mahāseno mahābalaḥ",
    "GE07mbh_03_u:221.066a": "sā muktābhyahanac chaktir mahiṣasya śiro mahat",
    "GE07mbh_03_u:221.066c": "papāta bhinne śirasi mahiṣas tyaktajīvitaḥ",
    "GE07mbh_03_u:221.066d-1088_01": "patatā śirasā tena dvāraṃ ṣoḍaśayojanam",
    "GE07mbh_03_u:221.066d-1088_02": "parvatābhena pihitaṃ tad agamyaṃ tato 'bhavat",
    "GE07mbh_03_u:221.066d-1088_03": "uttarāḥ kuravas tena gacchanty adya yathāsukham",
    "GE07mbh_03_u:221.067a": "kṣiptākṣiptā tu sā śaktir hatvā śatrūn sahasraśaḥ",
    "GE07mbh_03_u:221.067c": "skandahastam anuprāptā dṛśyate devadānavaiḥ",
    "GE07mbh_03_u:221.068a": "prāyaḥ śarair vinihatā mahāsenena dhīmatā",
    "GE07mbh_03_u:221.068b-1089_01": "dānaveṣu mahārāja tasmin devāsure yudhi",
    "GE07mbh_03_u:221.068c": "śeṣā daityagaṇā ghorā bhītās trastā durāsadaiḥ",
    "GE07mbh_03_u:221.068e": "skandasya pārṣadair hatvā bhakṣitāḥ śatasaṃghaśaḥ",
    "GE07mbh_03_u:221.069a": "dānavān bhakṣayantas te prapibantaś ca śoṇitam",
    "GE07mbh_03_u:221.069c": "kṣaṇān nirdānavaṃ sarvam akārṣur bhṛśaharṣitāḥ",
    "GE07mbh_03_u:221.070a": "tamāṃsīva yathā sūryo vṛkṣān agnir ghanān khagaḥ",
    "GE07mbh_03_u:221.070c": "tathā skando 'jayac chatrūn svena vīryeṇa kīrtimān",
    "GE07mbh_03_u:221.071a": "saṃpūjyamānas tridaśair abhivādya maheśvaram",
    "GE07mbh_03_u:221.071c": "śuśubhe kṛttikāputraḥ prakīrṇāṃśur ivāṃśumān",
    "GE07mbh_03_u:221.072a": "naṣṭaśatrur yadā skandaḥ prayātaś ca maheśvaram",
    "GE07mbh_03_u:221.072c": "athābravīn mahāsenaṃ pariṣvajya puraṃdaraḥ",
    "GE07mbh_03_u:221.073a": "brahmadattavaraḥ skanda tvayāyaṃ mahiṣo hataḥ",
    "GE07mbh_03_u:221.073b-1090_01": "ajayyo yudhi devānāṃ dānavaḥ sumahābalaḥ",
    "GE07mbh_03_u:221.073c": "devās tṛṇamayā yasya babhūvur jayatāṃ vara",
    "GE07mbh_03_u:221.073e": "so 'yaṃ tvayā mahābāho śamito devakaṇṭakaḥ",
    "GE07mbh_03_u:221.074a": "śataṃ mahiṣatulyānāṃ dānavānāṃ tvayā raṇe",
    "GE07mbh_03_u:221.074c": "nihataṃ devaśatrūṇāṃ yair vayaṃ pūrvatāpitāḥ",
    "GE07mbh_03_u:221.075a": "tāvakair bhakṣitāś cānye dānavāḥ śatasaṃghaśaḥ",
    "GE07mbh_03_u:221.075b-1091_01": "bhavato 'nucarair vīra gaṇaiḥ paramabhīṣaṇaiḥ",
    "GE07mbh_03_u:221.075c": "ajeyas tvaṃ raṇe 'rīṇām umāpatir iva prabhuḥ",
    "GE07mbh_03_u:221.076a": "etat te prathamaṃ deva khyātaṃ karma bhaviṣyati",
    "GE07mbh_03_u:221.076c": "triṣu lokeṣu kīrtiś ca tavākṣayyā bhaviṣyati",
    "GE07mbh_03_u:221.076e": "vaśagāś ca bhaviṣyanti surās tava surātmaja",
    "GE07mbh_03_u:221.077a": "mahāsenety evam uktvā nivṛttaḥ saha daivataiḥ",
    "GE07mbh_03_u:221.077c": "anujñāto bhagavatā tryambakena śacīpatiḥ",
    "GE07mbh_03_u:221.078a": "gato bhadravaṭaṃ rudro nivṛttāś ca divaukasaḥ",
    "GE07mbh_03_u:221.078c": "uktāś ca devā rudreṇa skandaṃ paśyata mām iva",
    "GE07mbh_03_u:221.079a": "sa hatvā dānavagaṇān pūjyamāno maharṣibhiḥ",
    "GE07mbh_03_u:221.079c": "ekāhnaivājayat sarvaṃ trailokyaṃ vahninandanaḥ",
    "GE07mbh_03_u:221.080a": "skandasya ya idaṃ janma paṭhate susamāhitaḥ",
    "GE07mbh_03_u:221.080c": "sa puṣṭim iha saṃprāpya skandasālokyatām iyāt yudhiṣṭhira uvāca",
    "GE07mbh_03_u:221.080d-022_0001": "bhagavañ śrotum icchāmi nāmāny asya mahātmanaḥ vaiśaṃpāyana uvāca",
    "GE07mbh_03_u:221.080d-022_0002": "triṣu lokeṣu yāny asya vikhyātāni",
    "GE07mbh_03_u:221.080d-022_0003": "ity uktaḥ pāṇḍaveyena mahātmā ṛṣisaṃnidhau mārkaṇḍeya uvāca",
    "GE07mbh_03_u:221.080d-022_0004": "uvāca bhagavāṃs tatra mārkaṇḍeyo mahātapāḥ",
    "GE07mbh_03_u:221.080d-022_0005": "āgneyaś caiva skandaś ca dīptakīrtir anāmayaḥ",
    "GE07mbh_03_u:221.080d-022_0006": "mayūraketur dharmātmā bhūteśo mahiṣārdanaḥ",
    "GE07mbh_03_u:221.080d-022_0007": "kāmajit kāmadaḥ kāntaḥ satyavāg bhuvaneśvaraḥ",
    "GE07mbh_03_u:221.080d-022_0008": "śiśuḥ śīghraḥ śuciś caṇḍo dīptavarṇaḥ śubhānanaḥ",
    "GE07mbh_03_u:221.080d-022_0009": "amoghas tv anagho raudraḥ priyaś candrānanas tathā",
    "GE07mbh_03_u:221.080d-022_0010": "dīptaśaktiḥ praśāntātmā bhadrakṛt kūṭamohanaḥ",
    "GE07mbh_03_u:221.080d-022_0011": "ṣaṣṭhīpriyaś ca dharmātmā pavitro mātṛvatsalaḥ",
    "GE07mbh_03_u:221.080d-022_0012": "kanyābhartā vibhaktaś ca svāheyo revatīsutaḥ",
    "GE07mbh_03_u:221.080d-022_0013": "prabhur netā viśākhaś ca naigameyaḥ suduścaraḥ",
    "GE07mbh_03_u:221.080d-022_0014": "suvrato lalitaś caiva bālakrīḍanakapriyaḥ",
    "GE07mbh_03_u:221.080d-022_0015": "khacārī brahmacārī ca śūraḥ śaravaṇodbhavaḥ",
    "GE07mbh_03_u:221.080d-022_0016": "viśvāmitrapriyaś caiva devasenāpriyas tathā",
    "GE07mbh_03_u:221.080d-022_0017": "vāsudevapriyaś caiva priyaḥ priyakṛd eva tu",
    "GE07mbh_03_u:221.080d-022_0018": "nāmāny etāni divyāni kārttikeyasya yaḥ paṭhet",
    "GE07mbh_03_u:221.080d-022_0019": "svargaṃ kīrtiṃ dhanaṃ caiva sa labhen nātra saṃśayaḥ mārkaṇḍeya uvāca",
    "GE07mbh_03_u:221.080d-022_0020": "stoṣyāmi devair ṛṣibhiś ca juṣṭaṃ",
    "GE07mbh_03_u:221.080d-022_0021": "śaktyā guhaṃ nāmabhir aprameyam",
    "GE07mbh_03_u:221.080d-022_0022": "ṣaḍānanaṃ śaktidharaṃ suvīraṃ",
    "GE07mbh_03_u:221.080d-022_0023": "nibodha caitāni kurupravīra",
    "GE07mbh_03_u:221.080d-022_0024": "brahmaṇyo vai brahmajo brahmavic ca",
    "GE07mbh_03_u:221.080d-022_0025": "brahmeśayo brahmavatāṃ variṣṭhaḥ",
    "GE07mbh_03_u:221.080d-022_0026": "brahmapriyo brāhmaṇasavratī tvaṃ",
    "GE07mbh_03_u:221.080d-022_0027": "brahmajño vai brāhmaṇānāṃ ca netā",
    "GE07mbh_03_u:221.080d-022_0028": "svāhā svadhā tvaṃ paramaṃ pavitraṃ",
    "GE07mbh_03_u:221.080d-022_0029": "mantrastutas tvaṃ prathitaḥ ṣaḍarciḥ",
    "GE07mbh_03_u:221.080d-022_0030": "saṃvatsaras tvam ṛtavaś ca ṣaḍ vai",
    "GE07mbh_03_u:221.080d-022_0031": "māsārdhamāsāv ayanaṃ diśaś ca",
    "GE07mbh_03_u:221.080d-022_0032": "tvaṃ puṣkarākṣas tv aravindvaktraḥ",
    "GE07mbh_03_u:221.080d-022_0033": "sahasravaktro 'si sahasrabāhuḥ",
    "GE07mbh_03_u:221.080d-022_0034": "tvaṃ lokapālaḥ paramaṃ haviś ca",
    "GE07mbh_03_u:221.080d-022_0035": "tvaṃ bhāvanaḥ",
    "GE07mbh_03_u:221.080d-022_0036": "tvam eva senādhipatiḥ pracaṇḍaḥ",
    "GE07mbh_03_u:221.080d-022_0037": "prabhur vibhuś cāpy atha śatrujetā",
    "GE07mbh_03_u:221.080d-022_0038": "sahasrabhūs tvaṃ dharaṇī tvam eva",
    "GE07mbh_03_u:221.080d-022_0039": "sahasratuṣṭiś ca sahasrabhuk ca",
    "GE07mbh_03_u:221.080d-022_0040": "sahasraśīrṣas tvam anantarūpaḥ",
    "GE07mbh_03_u:221.080d-022_0041": "sahasrapāt tvaṃ guha śaktidhārī",
    "GE07mbh_03_u:221.080d-022_0042": "gaṅgāsutas tvaṃ svamatena deva",
    "GE07mbh_03_u:221.080d-022_0043": "svāhāmahīkṛttikānāṃ tathaiva",
    "GE07mbh_03_u:221.080d-022_0044": "tvaṃ krīḍase ṣaṇmukha yatheṣṭanānāvidhakāmarūpī",
    "GE07mbh_03_u:221.080d-022_0046": "dīkṣāsi somo marutaḥ sadaiva",
    "GE07mbh_03_u:221.080d-022_0047": "dharmo 'si vāyur acalendra indraḥ",
    "GE07mbh_03_u:221.080d-022_0048": "sanātanānām api śāśvatas tvaṃ",
    "GE07mbh_03_u:221.080d-022_0049": "prabhuḥ prabhūṇām api cogradhanvā",
    "GE07mbh_03_u:221.080d-022_0050": "ṛtasya kartā ditijāntakas tvaṃ",
    "GE07mbh_03_u:221.080d-022_0051": "jetā ripūṇāṃ pravaraḥ surāṇām",
    "GE07mbh_03_u:221.080d-022_0052": "sūkṣmaṃ tapas tat paramaṃ tvam eva",
    "GE07mbh_03_u:221.080d-022_0053": "parāvarajño 'si parāvaras tvam",
    "GE07mbh_03_u:221.080d-022_0054": "dharmasya kāmasya parasya caiva",
    "GE07mbh_03_u:221.080d-022_0055": "tvattejasā kṛtsnam idaṃ mahātman",
    "GE07mbh_03_u:221.080d-022_0056": "vyāptaṃ jagat sarvasurapravīra",
    "GE07mbh_03_u:221.080d-022_0057": "śaktyā mayā saṃstuta lokanātha",
    "GE07mbh_03_u:221.080d-022_0058": "namo 'stu te dvādaśanetrabāho",
    "GE07mbh_03_u:221.080d-022_0059": "ataḥ paraṃ vedmi gatiṃ na te 'ham",
    "GE07mbh_03_u:221.080d-022_0060": "skandasya ya idaṃ vipraḥ paṭhej janma samāhitaḥ",
    "GE07mbh_03_u:221.080d-022_0061": "śrāvayed brāhmaṇebhyo yaḥ śṛṇuyād vā dvijeritam",
    "GE07mbh_03_u:221.080d-022_0062": "dhanam āyur yaśo dīptaṃ putrāñ śatrujayaṃ tathā",
    "GE07mbh_03_u:221.080d-022_0063": "sa puṣṭituṣṭī saṃprāpya skandasālokyam āpnuyāt",
    "GE07mbh_03_u:222.001": "vaiśaṃpāyana uvāca",
    "GE07mbh_03_u:222.001a": "upāsīneṣu vipreṣu pāṇḍaveṣu mahātmasu",
    "GE07mbh_03_u:222.001c": "draupadī satyabhāmā ca viviśāte tadā samam",
    "GE07mbh_03_u:222.001d-1092_01": "praviśya cāśramaṃ puṇyam ubhe te paramastriyau",
    "GE07mbh_03_u:222.001e": "jāhasyamāne suprīte sukhaṃ tatra niṣīdatuḥ",
    "GE07mbh_03_u:222.002a": "cirasya dṛṣṭvā rājendra te 'nyonyasya priyaṃvade",
    "GE07mbh_03_u:222.002c": "kathayām āsatuś citrāḥ kathāḥ kuruyadukṣitām",
    "GE07mbh_03_u:222.003a": "athābravīt satyabhāmā kṛṣṇasya mahiṣī priyā",
    "GE07mbh_03_u:222.003c": "sātrājitī yājñasenīṃ rahasīdaṃ sumadhyamā",
    "GE07mbh_03_u:222.004a": "kena draupadi vṛttena pāṇḍavān upatiṣṭhasi",
    "GE07mbh_03_u:222.004c": "lokapālopamān vīrān yūnaḥ paramasaṃmatān",
    "GE07mbh_03_u:222.004e": "kathaṃ ca vaśagās tubhyaṃ na kupyanti ca te śubhe",
    "GE07mbh_03_u:222.005a": "tava vaśyā hi satataṃ pāṇḍavāḥ priyadarśane",
    "GE07mbh_03_u:222.005b-1093_01": "na cānyonyam asūyante kathaṃ vā te sumadhyame",
    "GE07mbh_03_u:222.005c": "mukhaprekṣāś ca te sarve tattvam etad bravīhi me",
    "GE07mbh_03_u:222.006a": "vratacaryā tapo vāpi snānamantrauṣadhāni vā",
    "GE07mbh_03_u:222.006c": "vidyāvīryaṃ mūlavīryaṃ japahomas tathāgadāḥ",
    "GE07mbh_03_u:222.007a": "mama ācakṣva pāñcāli yaśasyaṃ bhagavedanam",
    "GE07mbh_03_u:222.007c": "yena kṛṣṇe bhaven nityaṃ mama kṛṣṇo vaśānugaḥ",
    "GE07mbh_03_u:222.008a": "evam uktvā satyabhāmā virarāma yaśasvinī",
    "GE07mbh_03_u:222.008c": "pativratā mahābhāgā draupadī pratyuvāca tām",
    "GE07mbh_03_u:222.009a": "asatstrīṇāṃ samācāraṃ satye mām anupṛcchasi",
    "GE07mbh_03_u:222.009c": "asadācarite mārge kathaṃ syād anukīrtanam",
    "GE07mbh_03_u:222.010a": "anupraśnaḥ saṃśayo vā naitat tvayy upapadyate",
    "GE07mbh_03_u:222.010c": "tathā hy upetā buddhyā tvaṃ kṛṣṇasya mahiṣī priyā",
    "GE07mbh_03_u:222.011a": "yadaiva bhartā jānīyān mantramūlaparāṃ striyam",
    "GE07mbh_03_u:222.011c": "udvijeta tadaivāsyāḥ sarpād veśmagatād iva",
    "GE07mbh_03_u:222.012a": "udvignasya kutaḥ śāntir aśāntasya kutaḥ sukham",
    "GE07mbh_03_u:222.012c": "na jātu vaśago bhartā striyāḥ syān mantrakāraṇāt",
    "GE07mbh_03_u:222.013a": "amitraprahitāṃś cāpi gadān paramadāruṇān",
    "GE07mbh_03_u:222.013c": "mūlapravādair hi viṣaṃ prayacchanti jighāṃsavaḥ",
    "GE07mbh_03_u:222.014a": "jihvayā yāni puruṣas tvacā vāpy upasevate",
    "GE07mbh_03_u:222.014c": "tatra cūrṇāni dattāni hanyuḥ kṣipram asaṃśayam",
    "GE07mbh_03_u:222.015a": "jalodarasamāyuktāḥ śvitriṇaḥ palitās tathā",
    "GE07mbh_03_u:222.015c": "apumāṃsaḥ kṛtāḥ strībhir jaḍāndhabadhirās tathā",
    "GE07mbh_03_u:222.016a": "pāpānugās tu pāpās tāḥ patīn upasṛjanty uta",
    "GE07mbh_03_u:222.016c": "na jātu vipriyaṃ bhartuḥ striyā kāryaṃ kathaṃ cana",
    "GE07mbh_03_u:222.017a": "vartāmy ahaṃ tu yāṃ vṛttiṃ pāṇḍaveṣu mahātmasu",
    "GE07mbh_03_u:222.017c": "tāṃ sarvāṃ śṛṇu me satyāṃ satyabhāme yaśasvini",
    "GE07mbh_03_u:222.018a": "ahaṃkāraṃ vihāyāhaṃ kāmakrodhau ca sarvadā",
    "GE07mbh_03_u:222.018c": "sadārān pāṇḍavān nityaṃ prayatopacarāmy aham",
    "GE07mbh_03_u:222.019a": "praṇayaṃ pratisaṃgṛhya nidhāyātmānam ātmani",
    "GE07mbh_03_u:222.019c": "śuśrūṣur nirabhīmānā patīnāṃ cittarakṣiṇī",
    "GE07mbh_03_u:222.020a": "durvyāhṛtāc chaṅkamānā duḥsthitād duravekṣitāt",
    "GE07mbh_03_u:222.020c": "durāsitād durvrajitād iṅgitādhyāsitād api",
    "GE07mbh_03_u:222.021a": "sūryavaiśvānaranibhān somakalpān mahārathān",
    "GE07mbh_03_u:222.021c": "seve cakṣurhaṇaḥ pārthān ugratejaḥpratāpinaḥ",
    "GE07mbh_03_u:222.022a": "devo manuṣyo gandharvo yuvā cāpi svalaṃkṛtaḥ",
    "GE07mbh_03_u:222.022c": "dravyavān abhirūpo vā na me 'nyaḥ puruṣo mataḥ",
    "GE07mbh_03_u:222.023a": "nābhuktavati nāsnāte nāsaṃviṣṭe ca bhartari",
    "GE07mbh_03_u:222.023c": "na saṃviśāmi nāśnāmi sadā karmakareṣv api",
    "GE07mbh_03_u:222.024a": "kṣetrād vanād vā grāmād vā bhartāraṃ gṛham āgatam",
    "GE07mbh_03_u:222.024c": "pratyutthāyābhinandāmi āsanenodakena ca",
    "GE07mbh_03_u:222.025a": "pramṛṣṭabhāṇḍā mṛṣṭānnā kāle bhojanadāyinī",
    "GE07mbh_03_u:222.025c": "saṃyatā guptadhānyā ca susaṃmṛṣṭaniveśanā",
    "GE07mbh_03_u:222.026a": "atiraskṛtasaṃbhāṣā duḥstriyo nānusevatī",
    "GE07mbh_03_u:222.026c": "anukūlavatī nityaṃ bhavāmy analasā sadā",
    "GE07mbh_03_u:222.027a": "anarme cāpi hasanaṃ dvāri sthānam abhīkṣṇaśaḥ",
    "GE07mbh_03_u:222.027c": "avaskare cirasthānaṃ niṣkuṭeṣu ca varjaye",
    "GE07mbh_03_u:222.027d-1094_01": "niratāhaṃ sadā satye pāpānāṃ ca visarjane",
    "GE07mbh_03_u:222.027d-1095_01": "atyālāpam asaṃtoṣaṃ paravyāpārasaṃkathāḥ",
    "GE07mbh_03_u:222.028a": "atihāsātiroṣau ca krodhasthānaṃ ca varjaye",
    "GE07mbh_03_u:222.028c": "niratāhaṃ sadā satye bhartṝṇām upasevane",
    "GE07mbh_03_u:222.028e": "sarvathā bhartṛrahitaṃ na mameṣṭaṃ kathaṃ cana",
    "GE07mbh_03_u:222.029a": "yadā pravasate bhartā kuṭumbārthena kena cit",
    "GE07mbh_03_u:222.029c": "sumanovarṇakāpetā bhavāmi vratacāriṇī",
    "GE07mbh_03_u:222.030a": "yac ca bhartā na pibati yac ca bhartā na khādati",
    "GE07mbh_03_u:222.030c": "yac ca nāśnāti me bhartā sarvaṃ tad varjayāmy aham",
    "GE07mbh_03_u:222.031a": "yathopadeśaṃ niyatā vartamānā varāṅgane",
    "GE07mbh_03_u:222.031c": "svalaṃkṛtā suprayatā bhartuḥ priyahite ratā",
    "GE07mbh_03_u:222.032a": "ye ca dharmāḥ kuṭumbeṣu śvaśrvā me kathitāḥ purā",
    "GE07mbh_03_u:222.032b-1096_01": "anutiṣṭhāmi taṃ satye nityakālam atandritā",
    "GE07mbh_03_u:222.032c": "bhikṣābaliśrāddham iti sthālīpākāś ca parvasu",
    "GE07mbh_03_u:222.032e": "mānyānāṃ mānasatkārā ye cānye viditā mayā",
    "GE07mbh_03_u:222.033a": "tān sarvān anuvartāmi divārātram atandritā",
    "GE07mbh_03_u:222.033c": "vinayān niyamāṃś cāpi sadā sarvātmanā śritā",
    "GE07mbh_03_u:222.034a": "mṛdūn sataḥ satyaśīlān satyadharmānupālinaḥ",
    "GE07mbh_03_u:222.034c": "āśīviṣān iva kruddhān patīn paricarāmy aham",
    "GE07mbh_03_u:222.035a": "patyāśrayo hi me dharmo mataḥ strīṇāṃ sanātanaḥ",
    "GE07mbh_03_u:222.035c": "sa devaḥ sā gatir nānyā tasya kā vipriyaṃ caret",
    "GE07mbh_03_u:222.036a": "ahaṃ patīn nātiśaye nātyaśne nātibhūṣaye",
    "GE07mbh_03_u:222.036c": "nāpi parivade śvaśrūṃ sarvadā pariyantritā",
    "GE07mbh_03_u:222.037a": "avadhānena subhage nityotthānatayaiva ca",
    "GE07mbh_03_u:222.037c": "bhartāro vaśagā mahyaṃ guruśuśrūṣaṇena ca",
    "GE07mbh_03_u:222.038a": "nityam āryām ahaṃ kuntīṃ vīrasūṃ satyavādinīm",
    "GE07mbh_03_u:222.038c": "svayaṃ paricarāmy ekā snānācchādanabhojanaiḥ",
    "GE07mbh_03_u:222.039a": "naitām atiśaye jātu vastrabhūṣaṇabhojanaiḥ",
    "GE07mbh_03_u:222.039c": "nāpi parivade cāhaṃ tāṃ pṛthāṃ pṛthivīsamām",
    "GE07mbh_03_u:222.040a": "aṣṭāv agre brāhmaṇānāṃ sahasrāṇi sma nityadā",
    "GE07mbh_03_u:222.040c": "bhuñjate rukmapātrīṣu yudhiṣṭhiraniveśane",
    "GE07mbh_03_u:222.041a": "aṣṭāśītisahasrāṇi snātakā gṛhamedhinaḥ",
    "GE07mbh_03_u:222.041c": "triṃśaddāsīka ekaiko yān bibharti yudhiṣṭhiraḥ",
    "GE07mbh_03_u:222.042a": "daśānyāni sahasrāṇi yeṣām annaṃ susaṃskṛtam",
    "GE07mbh_03_u:222.042c": "hriyate rukmapātrībhir yatīnām ūrdhvaretasām",
    "GE07mbh_03_u:222.043a": "tān sarvān agrahāreṇa brāhmaṇān brahmavādinaḥ",
    "GE07mbh_03_u:222.043c": "yathārhaṃ pūjayāmi sma pānācchādanabhojanaiḥ",
    "GE07mbh_03_u:222.044a": "śataṃ dāsīsahasrāṇi kaunteyasya mahātmanaḥ",
    "GE07mbh_03_u:222.044c": "kambukeyūradhāriṇyo niṣkakaṇṭhyaḥ svalaṃkṛtāḥ",
    "GE07mbh_03_u:222.045a": "mahārhamālyābharaṇāḥ suvarṇāś candanokṣitāḥ",
    "GE07mbh_03_u:222.045c": "maṇīn hema ca bibhratyo nṛtyagītaviśāradāḥ",
    "GE07mbh_03_u:222.046a": "tāsāṃ nāma ca rūpaṃ ca bhojanācchādanāni ca",
    "GE07mbh_03_u:222.046c": "sarvāsām eva vedāhaṃ karma caiva kṛtākṛtam",
    "GE07mbh_03_u:222.047a": "śataṃ dāsīsahasrāṇi kuntīputrasya dhīmataḥ",
    "GE07mbh_03_u:222.047c": "pātrīhastā divārātram atithīn bhojayanty uta",
    "GE07mbh_03_u:222.048a": "śatam aśvasahasrāṇi daśa nāgāyutāni ca",
    "GE07mbh_03_u:222.048c": "yudhiṣṭhirasyānuyātram indraprasthanivāsinaḥ",
    "GE07mbh_03_u:222.049a": "etad āsīt tadā rājño yan mahīṃ paryapālayat",
    "GE07mbh_03_u:222.049c": "yeṣāṃ saṃkhyāvidhiṃ caiva pradiśāmi śṛṇomi ca",
    "GE07mbh_03_u:222.050a": "antaḥpurāṇāṃ sarveṣāṃ bhṛtyānāṃ caiva sarvaśaḥ",
    "GE07mbh_03_u:222.050c": "ā gopālāvipālebhyaḥ sarvaṃ veda kṛtākṛtam",
    "GE07mbh_03_u:222.051a": "sarvaṃ rājñaḥ samudayam āyaṃ ca vyayam eva ca",
    "GE07mbh_03_u:222.051c": "ekāhaṃ vedmi kalyāṇi pāṇḍavānāṃ yaśasvinām",
    "GE07mbh_03_u:222.052a": "mayi sarvaṃ samāsajya kuṭumbaṃ bharatarṣabhāḥ",
    "GE07mbh_03_u:222.052c": "upāsanaratāḥ sarve ghaṭante sma śubhānane",
    "GE07mbh_03_u:222.053a": "tam ahaṃ bhāram āsaktam anādhṛṣyaṃ durātmabhiḥ",
    "GE07mbh_03_u:222.053c": "sukhaṃ sarvaṃ parityajya rātryahāni ghaṭāmi vai",
    "GE07mbh_03_u:222.054a": "adhṛṣyaṃ varuṇasyeva nidhipūrṇam ivodadhim",
    "GE07mbh_03_u:222.054c": "ekāhaṃ vedmi kośaṃ vai patīnāṃ dharmacāriṇām",
    "GE07mbh_03_u:222.055a": "aniśāyāṃ niśāyāṃ ca sahāyāḥ kṣutpipāsayoḥ",
    "GE07mbh_03_u:222.055c": "ārādhayantyāḥ kauravyāṃs tulyā rātrir ahaś ca me",
    "GE07mbh_03_u:222.056a": "prathamaṃ pratibudhyāmi caramaṃ saṃviśāmi ca",
    "GE07mbh_03_u:222.056c": "nityakālam ahaṃ satye etat saṃvananaṃ mama",
    "GE07mbh_03_u:222.057a": "etaj jānāmy ahaṃ kartuṃ bhartṛsaṃvananaṃ mahat",
    "GE07mbh_03_u:222.057c": "asatstrīṇāṃ samācāraṃ nāhaṃ kuryāṃ na kāmaye",
    "GE07mbh_03_u:222.058a": "tac chrutvā dharmasahitaṃ vyāhṛtaṃ kṛṣṇayā tadā",
    "GE07mbh_03_u:222.058c": "uvāca satyā satkṛtya pāñcālīṃ dharmacāriṇīm",
    "GE07mbh_03_u:222.059a": "abhipannāsmi pāñcāli yājñaseni kṣamasva me",
    "GE07mbh_03_u:222.059c": "kāmakāraḥ sakhīnāṃ hi sopahāsaṃ prabhāṣitum",
    "GE07mbh_03_u:223.001": "draupady uvāca",
    "GE07mbh_03_u:223.001a": "imaṃ tu te mārgam apetadoṣaṃ; vakṣyāmi cittagrahaṇāya bhartuḥ",
    "GE07mbh_03_u:223.001c": "yasmin yathāvat sakhi vartamānā; bhartāram ācchetsyasi kāminībhyaḥ",
    "GE07mbh_03_u:223.002a": "naitādṛśaṃ daivatam asti satye; sarveṣu lokeṣu sadaivateṣu",
    "GE07mbh_03_u:223.002c": "yathā patis tasya hi sarvakāmā; labhyāḥ prasāde kupitaś ca hanyāt",
    "GE07mbh_03_u:223.003a": "tasmād apatyaṃ vividhāś ca bhogāḥ; śayyāsanāny adbhutadarśanāni",
    "GE07mbh_03_u:223.003c": "vastrāṇi mālyāni tathaiva gandhāḥ; svargaś ca loko viṣamā ca kīrtiḥ",
    "GE07mbh_03_u:223.004a": "sukhaṃ sukheneha na jātu labhyaṃ; duḥkhena sādhvī labhate sukhāni",
    "GE07mbh_03_u:223.004c": "sā kṛṣṇam ārādhaya sauhṛdena; premṇā ca nityaṃ pratikarmaṇā ca",
    "GE07mbh_03_u:223.005a": "tathāśanaiś cārubhir agryamālyair; dākṣiṇyayogair vividhaiś ca gandhaiḥ",
    "GE07mbh_03_u:223.005c": "asyāḥ priyo 'smīti yathā viditvā; tvām eva saṃśliṣyati sarvabhāvaiḥ",
    "GE07mbh_03_u:223.006a": "śrutvā svaraṃ dvāragatasya bhartuḥ; pratyutthitā tiṣṭha gṛhasya madhye",
    "GE07mbh_03_u:223.006c": "dṛṣṭvā praviṣṭaṃ tvaritāsanena; pādyena caiva pratipūjaya tvam",
    "GE07mbh_03_u:223.007a": "saṃpreṣitāyām atha caiva dāsyām; utthāya sarvaṃ svayam eva kuryāḥ",
    "GE07mbh_03_u:223.007c": "jānātu kṛṣṇas tava bhāvam etaṃ; sarvātmanā māṃ bhajatīti satye",
    "GE07mbh_03_u:223.008a": "tvatsaṃnidhau yat kathayet patis te; yady apy aguhyaṃ parirakṣitavyam",
    "GE07mbh_03_u:223.008c": "kā cit sapatnī tava vāsudevaṃ; pratyādiśet tena bhaved virāgaḥ",
    "GE07mbh_03_u:223.009a": "priyāṃś ca raktāṃś ca hitāṃś ca bhartus; tān bhojayethā vividhair upāyaiḥ",
    "GE07mbh_03_u:223.009c": "dveṣyair apakṣair ahitaiś ca tasya; bhidyasva nityaṃ kuhakoddhataiś ca",
    "GE07mbh_03_u:223.010a": "madaṃ pramādaṃ puruṣeṣu hitvā; saṃyaccha bhāvaṃ pratigṛhya maunam",
    "GE07mbh_03_u:223.010c": "pradyumnasāmbāv api te kumārau; nopāsitavyau rahite kadā cit",
    "GE07mbh_03_u:223.011a": "mahākulīnābhir apāpikābhiḥ; strībhiḥ satībhis tava sakhyam astu",
    "GE07mbh_03_u:223.011c": "caṇḍāś ca śauṇḍāś ca mahāśanāś ca; caurāś ca duṣṭāś capalāś ca varjyāḥ",
    "GE07mbh_03_u:223.012a": "etad yaśasyaṃ bhagavedanaṃ ca; svargyaṃ tathā śatrunibarhaṇaṃ ca",
    "GE07mbh_03_u:223.012c": "mahārhamālyābharaṇāṅgarāgā; bhartāram ārādhaya puṇyagandhā",
    "GE07mbh_03_u:224.001": "vaiśaṃpāyana uvāca",
    "GE07mbh_03_u:224.001a": "mārkaṇḍeyādibhir vipraiḥ pāṇḍavaiś ca mahātmabhiḥ",
    "GE07mbh_03_u:224.001c": "kathābhir anukūlābhiḥ sahāsitvā janārdanaḥ",
    "GE07mbh_03_u:224.002a": "tatas taiḥ saṃvidaṃ kṛtvā yathāvan madhusūdanaḥ",
    "GE07mbh_03_u:224.002c": "ārurukṣū rathaṃ satyām āhvayām āsa keśavaḥ",
    "GE07mbh_03_u:224.003a": "satyabhāmā tatas tatra svajitvā drupadātmajām",
    "GE07mbh_03_u:224.003c": "uvāca vacanaṃ hṛdyaṃ",
    "GE07mbh_03_u:224.004a": "kṛṣṇe mā bhūt tavotkaṇṭhā mā vyathā mā prajāgaraḥ",
    "GE07mbh_03_u:224.004c": "bhartṛbhir devasaṃkāśair jitāṃ prāpsyasi medinīm",
    "GE07mbh_03_u:224.005a": "na hy evaṃ śīlasaṃpannā naivaṃ pūjitalakṣaṇāḥ",
    "GE07mbh_03_u:224.005c": "prāpnuvanti ciraṃ kleśaṃ yathā tvam asitekṣaṇe",
    "GE07mbh_03_u:224.006a": "avaśyaṃ ca tvayā bhūmir iyaṃ nihatakaṇṭakā",
    "GE07mbh_03_u:224.006c": "bhartṛbhiḥ saha bhoktavyā nirdvaṃdveti śrutaṃ mayā",
    "GE07mbh_03_u:224.007a": "dhārtarāṣṭravadhaṃ kṛtvā vairāṇi pratiyātya ca",
    "GE07mbh_03_u:224.007c": "yudhiṣṭhirasthāṃ pṛthivīṃ draṣṭāsi drupadātmaje",
    "GE07mbh_03_u:224.008a": "yās tāḥ pravrājamānāṃ tvāṃ prāhasan darpamohitāḥ",
    "GE07mbh_03_u:224.008c": "tāḥ kṣipraṃ hatasaṃkalpā drakṣyasi tvaṃ kurustriyaḥ",
    "GE07mbh_03_u:224.009a": "tava duḥkhopapannāyā yair ācaritam apriyam",
    "GE07mbh_03_u:224.009c": "viddhi saṃprasthitān sarvāṃs tān kṛṣṇe yamasādanam",
    "GE07mbh_03_u:224.009d-1097_01": "ye ca tatra sthitā rājñi tatpakṣīyāḥ kṣitīśvarāḥ",
    "GE07mbh_03_u:224.009d-1097_02": "teṣāṃ kālaḥ kṣitīśānāṃ prāptaḥ kṛṣṇe durāsadaḥ",
    "GE07mbh_03_u:224.010a": "putras te prativindhyaś ca sutasomas tathā vibhuḥ",
    "GE07mbh_03_u:224.010c": "śrutakarmārjuniś caiva śatānīkaś ca nākuliḥ",
    "GE07mbh_03_u:224.010e": "sahadevāc ca yo jātaḥ śrutasenas tavātmajaḥ",
    "GE07mbh_03_u:224.011a": "sarve kuśalino vīrāḥ kṛtāstrāś ca sutās tava",
    "GE07mbh_03_u:224.011c": "abhimanyur iva prītā dvāravatyāṃ ratā bhṛśam",
    "GE07mbh_03_u:224.012a": "tvam ivaiṣāṃ subhadrā ca prītyā sarvātmanā sthitā",
    "GE07mbh_03_u:224.012c": "prīyate bhāvanirdvaṃdvā tebhyaś ca vigatajvarā",
    "GE07mbh_03_u:224.012d-1098_01": "duḥkhitā tena duḥkhena sukhena sukhitā tathā",
    "GE07mbh_03_u:224.013a": "bheje sarvātmanā caiva pradyumnajananī tathā",
    "GE07mbh_03_u:224.013c": "bhānuprabhṛtibhiś cainān viśinaṣṭi ca keśavaḥ",
    "GE07mbh_03_u:224.014a": "bhojanācchādane caiṣāṃ nityaṃ me śvaśuraḥ sthitaḥ",
    "GE07mbh_03_u:224.014c": "rāmaprabhṛtayaḥ sarve bhajanty andhakavṛṣṇayaḥ",
    "GE07mbh_03_u:224.014e": "tulyo hi praṇayas teṣāṃ pradyumnasya ca bhāmini",
    "GE07mbh_03_u:224.015a": "evamādi priyaṃ prītyā hṛdyam uktvā manonugam",
    "GE07mbh_03_u:224.015c": "gamanāya manaś cakre vāsudevarathaṃ prati",
    "GE07mbh_03_u:224.016a": "tāṃ kṛṣṇāṃ kṛṣṇamahiṣī",
    "GE07mbh_03_u:224.016c": "āruroha rathaṃ śaureḥ satyabhāmā ca bhāminī",
    "GE07mbh_03_u:224.017a": "smayitvā tu yaduśreṣṭho draupadīṃ parisāntvya ca",
    "GE07mbh_03_u:224.017c": "upāvartya tataḥ śīghrair hayaiḥ prāyāt paraṃtapaḥ",
    "GE07mbh_03_u:225.001": "janamejaya uvāca",
    "GE07mbh_03_u:225.001a": "evaṃ vane vartamānā narāgryāḥ; śītoṣṇavātātapakarśitāṅgāḥ",
    "GE07mbh_03_u:225.001c": "saras tad āsādya vanaṃ ca puṇyaṃ; tataḥ paraṃ kim akurvanta pārthāḥ",
    "GE07mbh_03_u:225.002": "vaiśaṃpāyana uvāca",
    "GE07mbh_03_u:225.002a": "saras tad āsādya tu pāṇḍuputrā; janaṃ samutsṛjya vidhāya caiṣām",
    "GE07mbh_03_u:225.002c": "vanāni ramyāṇy atha parvatāṃś ca; nadīpradeśāṃś ca tadā viceruḥ",
    "GE07mbh_03_u:225.003a": "tathā vane tān vasataḥ pravīrān; svādhyāyavantaś ca tapodhanāś ca",
    "GE07mbh_03_u:225.003c": "abhyāyayur vedavidaḥ purāṇās; tān pūjayām āsur atho narāgryāḥ",
    "GE07mbh_03_u:225.004a": "tataḥ kadā cit kuśalaḥ kathāsu; vipro 'bhyagacchad bhuvi kauraveyān",
    "GE07mbh_03_u:225.004c": "sa taiḥ sametyātha yadṛcchayaiva; vaicitravīryaṃ nṛpam abhyagacchat",
    "GE07mbh_03_u:225.005a": "athopaviṣṭaḥ pratisatkṛtaś ca; vṛddhena rājñā kurusattamena",
    "GE07mbh_03_u:225.005c": "pracoditaḥ san kathayāṃ babhūva; dharmānilendraprabhavān yamau ca",
    "GE07mbh_03_u:225.006a": "kṛśāṃś ca vātātapakarśitāṅgān; duḥkhasya cograsya mukhe prapannān",
    "GE07mbh_03_u:225.006c": "tāṃ cāpy anāthām iva vīranāthāṃ; kṛṣṇāṃ parikleśaguṇena yuktām",
    "GE07mbh_03_u:225.007a": "tataḥ kathāṃ tasya niśamya rājā; vaicitravīryaḥ kṛpayābhitaptaḥ",
    "GE07mbh_03_u:225.007c": "vane sthitān pārthivaputrapautrāñ; śrutvā tadā duḥkhanadīṃ prapannān",
    "GE07mbh_03_u:225.008a": "provāca dainyābhihatāntarātmā; niḥśvāsabāṣpopahataḥ sa pārthān",
    "GE07mbh_03_u:225.008c": "vācaṃ kathaṃ cit sthiratām upetya; tat sarvam ātmaprabhavaṃ vicintya",
    "GE07mbh_03_u:225.009a": "kathaṃ nu satyaḥ śucir āryavṛtto; jyeṣṭhaḥ sutānāṃ mama dharmarājaḥ",
    "GE07mbh_03_u:225.009c": "ajātaśatruḥ pṛthivītalasthaḥ; śete purā rāṅkavakūṭaśāyī",
    "GE07mbh_03_u:225.010a": "prabodhyate māgadhasūtapūgair; nityaṃ stuvadbhiḥ svayam indrakalpaḥ",
    "GE07mbh_03_u:225.010c": "patatrisaṃghaiḥ sa jaghanyarātre; prabodhyate nūnam iḍātalasthaḥ",
    "GE07mbh_03_u:225.011a": "kathaṃ nu vātātapakarśitāṅgo; vṛkodaraḥ kopapariplutāṅgaḥ",
    "GE07mbh_03_u:225.011c": "śete pṛthivyām atathocitāṅgaḥ; kṛṣṇāsamakṣaṃ vasudhātalasthaḥ",
    "GE07mbh_03_u:225.012a": "tathārjunaḥ sukumāro manasvī; vaśe sthito dharmasutasya rājñaḥ",
    "GE07mbh_03_u:225.012c": "vidūyamānair iva sarvagātrair; dhruvaṃ na śete vasatīr amarṣāt",
    "GE07mbh_03_u:225.013a": "yamau ca kṛṣṇāṃ ca yudhiṣṭhiraṃ ca; bhīmaṃ ca dṛṣṭvā sukhaviprayuktān",
    "GE07mbh_03_u:225.013c": "viniḥśvasan sarpa ivogratejā; dhruvaṃ na śete vasatīr amarṣāt",
    "GE07mbh_03_u:225.014a": "tathā yamau cāpy asukhau sukhārhau; samṛddharūpāv amarau divīva",
    "GE07mbh_03_u:225.014c": "prajāgarasthau dhruvam apraśāntau; dharmeṇa satyena ca vāryamāṇau",
    "GE07mbh_03_u:225.015a": "samīraṇenāpi samo balena; samīraṇasyaiva suto balīyān",
    "GE07mbh_03_u:225.015c": "sa dharmapāśena sitogratejā; dhruvaṃ viniḥśvasya sahaty amarṣam",
    "GE07mbh_03_u:225.016a": "sa cāpi bhūmau parivartamāno; vadhaṃ sutānāṃ mama kāṅkṣamāṇaḥ",
    "GE07mbh_03_u:225.016c": "satyena dharmeṇa ca vāryamāṇaḥ; kālaṃ pratīkṣaty adhiko raṇe 'nyaiḥ",
    "GE07mbh_03_u:225.017a": "ajātaśatrau tu jite nikṛtyā; duḥśāsano yat paruṣāṇy avocat",
    "GE07mbh_03_u:225.017c": "tāni praviṣṭāni vṛkodarāṅgaṃ; dahanti marmāgnir ivendhanāni",
    "GE07mbh_03_u:225.018a": "na pāpakaṃ dhyāsyati dharmaputro; dhanaṃjayaś cāpy anuvartate tam",
    "GE07mbh_03_u:225.018c": "araṇyavāsena vivardhate tu; bhīmasya kopo 'gnir ivānilena",
    "GE07mbh_03_u:225.019a": "sa tena kopena vidīryamāṇaḥ; karaṃ kareṇābhinipīḍya vīraḥ",
    "GE07mbh_03_u:225.019c": "viniḥśvasaty uṣṇam atīva ghoraṃ; dahann ivemān mama putrapautrān",
    "GE07mbh_03_u:225.020a": "gāṇḍīvadhanvā ca vṛkodaraś ca; saṃrambhiṇāv antakakālakalpau",
    "GE07mbh_03_u:225.020c": "na śeṣayetāṃ yudhi śatrusenāṃ; śarān kirantāv aśaniprakāśān",
    "GE07mbh_03_u:225.021a": "duryodhanaḥ śakuniḥ sūtaputro; duḥśāsanaś cāpi sumandacetāḥ",
    "GE07mbh_03_u:225.021c": "madhu prapaśyanti na tu prapātaṃ; vṛkodaraṃ caiva dhanaṃjayaṃ ca",
    "GE07mbh_03_u:225.022a": "śubhāśubhaṃ puruṣaḥ karma kṛtvā; pratīkṣate tasya phalaṃ sma kartā",
    "GE07mbh_03_u:225.022c": "sa tena yujyaty avaśaḥ phalena; mokṣaḥ kathaṃ syāt puruṣasya tasmāt",
    "GE07mbh_03_u:225.023a": "kṣetre sukṛṣṭe hy upite ca bīje; deve ca varṣaty ṛtukālayuktam",
    "GE07mbh_03_u:225.023c": "na syāt phalaṃ tasya kutaḥ prasiddhir; anyatra daivād iti cintayāmi",
    "GE07mbh_03_u:225.024a": "kṛtaṃ matākṣeṇa yathā na sādhu; sādhupravṛttena ca pāṇḍavena",
    "GE07mbh_03_u:225.024c": "mayā ca duṣputravaśānugena; yathā kurūṇām ayam antakālaḥ",
    "GE07mbh_03_u:225.025a": "dhruvaṃ pravāsyaty asamīrito 'pi; dhruvaṃ prajāsyaty uta garbhiṇī yā",
    "GE07mbh_03_u:225.025c": "dhruvaṃ dinādau rajanīpraṇāśas; tathā kṣapādau ca dinapraṇāśaḥ",
    "GE07mbh_03_u:225.026a": "kriyeta kasmān na pare ca kuryur; vittaṃ na dadyuḥ puruṣāḥ kathaṃ cit",
    "GE07mbh_03_u:225.026c": "prāpyārthakālaṃ ca bhaved anarthaḥ; kathaṃ nu tat syād iti tat kutaḥ syāt",
    "GE07mbh_03_u:225.027a": "kathaṃ na bhidyeta na ca sraveta; na ca prasicyed iti rakṣitavyam",
    "GE07mbh_03_u:225.027c": "arakṣyamāṇaḥ śatadhā viśīryed; dhruvaṃ na nāśo 'sti kṛtasya loke",
    "GE07mbh_03_u:225.028a": "gato hy araṇyād api śakralokaṃ; dhanaṃjayaḥ paśyata vīryam asya",
    "GE07mbh_03_u:225.028c": "astrāṇi divyāni caturvidhāni; jñātvā punar lokam imaṃ prapannaḥ",
    "GE07mbh_03_u:225.029a": "svargaṃ hi gatvā saśarīra eva; ko mānuṣaḥ punar āgantum icchet",
    "GE07mbh_03_u:225.029c": "anyatra kālopahatān anekān; samīkṣamāṇas tu kurūn mumūrṣūn",
    "GE07mbh_03_u:225.030a": "dhanurgrāhaś cārjunaḥ savyasācī; dhanuś ca tad gāṇḍivaṃ lokasāram",
    "GE07mbh_03_u:225.030c": "astrāṇi divyāni ca tāni tasya; trayasya tejaḥ prasaheta ko nu",
    "GE07mbh_03_u:225.031a": "niśamya tad vacanaṃ pārthivasya; duryodhano rahite saubalaś ca",
    "GE07mbh_03_u:225.031c": "abodhayat karṇam upetya sarvaṃ; sa cāpy ahṛṣṭo 'bhavad alpacetāḥ",
    "GE07mbh_03_u:226.001": "vaiśaṃpāyana uvāca",
    "GE07mbh_03_u:226.001a": "dhṛtarāṣṭrasya tad vākyaṃ niśamya sahasaubalaḥ",
    "GE07mbh_03_u:226.001c": "duryodhanam idaṃ kāle karṇo vacanam abravīt",
    "GE07mbh_03_u:226.002a": "pravrājya pāṇḍavān vīrān svena vīryeṇa bhārata",
    "GE07mbh_03_u:226.002c": "bhuṅkṣvemāṃ pṛthivīm eko divaṃ śambarahā yathā",
    "GE07mbh_03_u:226.002d-1099_01": "tavādya pṛthivī rājan nikhilā sāgarāmbarā",
    "GE07mbh_03_u:226.002d-1099_02": "saparvatavanākārā sahasthāvarajaṅgamā",
    "GE07mbh_03_u:226.003a": "prācyāś ca dākṣiṇātyāś ca pratīcyodīcyavāsinaḥ",
    "GE07mbh_03_u:226.003c": "kṛtāḥ karapradāḥ sarve rājānas te narādhipa",
    "GE07mbh_03_u:226.004a": "yā hi sā dīpyamāneva pāṇḍavān bhajate purā",
    "GE07mbh_03_u:226.004c": "sādya lakṣmīs tvayā rājann avāptā bhrātṛbhiḥ saha",
    "GE07mbh_03_u:226.005a": "indraprasthagate yāṃ tāṃ dīpyamānāṃ yudhiṣṭhire",
    "GE07mbh_03_u:226.005c": "apaśyāma śriyaṃ rājann aciraṃ śokakarśitāḥ",
    "GE07mbh_03_u:226.005c-1100_01": "**** **** dṛśyate sā tavādya vai",
    "GE07mbh_03_u:226.005c-1100_02": "śatravas tava rājendra",
    "GE07mbh_03_u:226.006a": "sā tu buddhibaleneyaṃ rājñas tasmād yudhiṣṭhirāt",
    "GE07mbh_03_u:226.006c": "tvayākṣiptā mahābāho dīpyamāneva dṛśyate",
    "GE07mbh_03_u:226.007a": "tathaiva tava rājendra rājānaḥ paravīrahan",
    "GE07mbh_03_u:226.007c": "śāsane 'dhiṣṭhitāḥ sarve kiṃ kurma iti vādinaḥ",
    "GE07mbh_03_u:226.008a": "tavādya pṛthivī rājan nikhilā sāgarāmbarā",
    "GE07mbh_03_u:226.008c": "saparvatavanā devī sagrāmanagarākarā",
    "GE07mbh_03_u:226.008e": "nānāvanoddeśavatī pattanair upaśobhitā",
    "GE07mbh_03_u:226.008f-1101_01": "nānājanapadākīrṇā sphītarāṣṭrā mahābalā",
    "GE07mbh_03_u:226.009a": "vandyamāno dvijai rājan pūjyamānaś ca rājabhiḥ",
    "GE07mbh_03_u:226.009c": "pauruṣād divi deveṣu bhrājase raśmivān iva",
    "GE07mbh_03_u:226.010a": "rudrair iva yamo rājā marudbhir iva vāsavaḥ",
    "GE07mbh_03_u:226.010c": "kurubhis tvaṃ vṛto rājan bhāsi nakṣatrarāḍ iva",
    "GE07mbh_03_u:226.011a": "ye sma te nādriyante ''jñā nodvijante kadā ca na",
    "GE07mbh_03_u:226.011c": "paśyāmas tāñ śriyā hīnān pāṇḍavān vanavāsinaḥ",
    "GE07mbh_03_u:226.012a": "śrūyante hi mahārāja saro dvaitavanaṃ prati",
    "GE07mbh_03_u:226.012c": "vasantaḥ pāṇḍavāḥ sārdhaṃ brāhmaṇair vanavāsibhiḥ",
    "GE07mbh_03_u:226.013a": "sa prayāhi mahārāja śriyā paramayā yutaḥ",
    "GE07mbh_03_u:226.013c": "pratapan pāṇḍuputrāṃs tvaṃ raśmivān iva tejasā",
    "GE07mbh_03_u:226.014a": "sthito rājye cyutān rājyāc chriyā hīnāñ śriyā vṛtaḥ",
    "GE07mbh_03_u:226.014c": "asamṛddhān samṛddhārthaḥ paśya pāṇḍusutān nṛpa",
    "GE07mbh_03_u:226.015a": "mahābhijanasaṃpannaṃ bhadre mahati saṃsthitam",
    "GE07mbh_03_u:226.015c": "pāṇḍavās tvābhivīkṣantāṃ yayātim iva nāhuṣam",
    "GE07mbh_03_u:226.016a": "yāṃ śriyaṃ suhṛdaś caiva durhṛdaś ca viśāṃ pate",
    "GE07mbh_03_u:226.016c": "paśyanti puruṣe dīptāṃ sā samarthā bhavaty uta",
    "GE07mbh_03_u:226.017a": "samastho viṣamasthān hi durhṛdo yo 'bhivīkṣate",
    "GE07mbh_03_u:226.017c": "jagatīsthān ivādristhaḥ kiṃ tataḥ paramaṃ sukham",
    "GE07mbh_03_u:226.018a": "na putradhanalābhena na rājyenāpi vindati",
    "GE07mbh_03_u:226.018c": "prītiṃ nṛpatiśārdūla yām amitrāghadarśanāt",
    "GE07mbh_03_u:226.019a": "kiṃ nu tasya sukhaṃ na syād āśrame yo dhanaṃjayam",
    "GE07mbh_03_u:226.019c": "abhivīkṣeta siddhārtho valkalājinavāsasam",
    "GE07mbh_03_u:226.020a": "suvāsaso hi te bhāryā valkalājinavāsasam",
    "GE07mbh_03_u:226.020c": "paśyantv asukhitāṃ kṛṣṇāṃ sā ca nirvidyatāṃ punaḥ",
    "GE07mbh_03_u:226.020e": "vinindatāṃ tathātmānaṃ jīvitaṃ ca dhanacyutā",
    "GE07mbh_03_u:226.020f-1102_01": "dārāṇāṃ te śriyaṃ dṛṣṭvā dīptām adya janādhipa",
    "GE07mbh_03_u:226.021a": "na tathā hi sabhāmadhye tasyā bhavitum arhati",
    "GE07mbh_03_u:226.021c": "vaimanasyaṃ yathā dṛṣṭvā tava bhāryāḥ svalaṃkṛtāḥ",
    "GE07mbh_03_u:226.022a": "evam uktvā tu rājānaṃ karṇaḥ śakuninā saha",
    "GE07mbh_03_u:226.022c": "tūṣṇīṃ babhūvatur ubhau vākyānte janamejaya",
    "GE07mbh_03_u:227.001": "vaiśaṃpāyana uvāca",
    "GE07mbh_03_u:227.001a": "karṇasya vacanaṃ śrutvā rājā duryodhanas tadā",
    "GE07mbh_03_u:227.001c": "hṛṣṭo bhūtvā punar dīna idaṃ vacanam abravīt",
    "GE07mbh_03_u:227.002a": "bravīṣi yad idaṃ karṇa sarvaṃ me manasi sthitam",
    "GE07mbh_03_u:227.002c": "na tv abhyanujñāṃ lapsyāmi gamane yatra pāṇḍavāḥ",
    "GE07mbh_03_u:227.003a": "paridevati tān vīrān dhṛtarāṣṭro mahīpatiḥ",
    "GE07mbh_03_u:227.003c": "manyate 'bhyadhikāṃś cāpi tapoyogena pāṇḍavān",
    "GE07mbh_03_u:227.004a": "atha vāpy anubudhyeta nṛpo 'smākaṃ cikīrṣitam",
    "GE07mbh_03_u:227.004c": "evam apy āyatiṃ rakṣan nābhyanujñātum arhati",
    "GE07mbh_03_u:227.005a": "na hi dvaitavane kiṃ cid vidyate 'nyat prayojanam",
    "GE07mbh_03_u:227.005c": "utsādanam ṛte teṣāṃ vanasthānāṃ mama dviṣām",
    "GE07mbh_03_u:227.006a": "jānāsi hi yathā kṣattā dyūtakāla upasthite",
    "GE07mbh_03_u:227.006c": "abravīd yac ca māṃ tvāṃ ca saubalaṃ ca vacas tadā",
    "GE07mbh_03_u:227.007a": "tāni pūrvāṇi vākyāni yac cānyat paridevitam",
    "GE07mbh_03_u:227.007c": "vicintya nādhigacchāmi gamanāyetarāya vā",
    "GE07mbh_03_u:227.008a": "mamāpi hi mahān harṣo yad ahaṃ bhīmaphalgunau",
    "GE07mbh_03_u:227.008c": "kliṣṭāv araṇye paśyeyaṃ kṛṣṇayā sahitāv iti",
    "GE07mbh_03_u:227.009a": "na tathā prāpnuyāṃ prītim avāpya vasudhām api",
    "GE07mbh_03_u:227.009c": "dṛṣṭvā yathā pāṇḍusutān valkalājinavāsasaḥ",
    "GE07mbh_03_u:227.010a": "kiṃ nu syād adhikaṃ tasmād yad ahaṃ drupadātmajām",
    "GE07mbh_03_u:227.010c": "draupadīṃ karṇa paśyeyaṃ kāṣāyavasanāṃ vane",
    "GE07mbh_03_u:227.011a": "yadi māṃ dharmarājaś ca bhīmasenaś ca pāṇḍavaḥ",
    "GE07mbh_03_u:227.011c": "yuktaṃ paramayā lakṣmyā paśyetāṃ jīvitaṃ bhavet",
    "GE07mbh_03_u:227.012a": "upāyaṃ na tu paśyāmi yena gacchema tad vanam",
    "GE07mbh_03_u:227.012c": "yathā cābhyanujānīyād gacchantaṃ māṃ mahīpatiḥ",
    "GE07mbh_03_u:227.013a": "sa saubalena sahitas tathā duḥśāsanena ca",
    "GE07mbh_03_u:227.013c": "upāyaṃ paśya nipuṇaṃ yena gacchema tad vanam",
    "GE07mbh_03_u:227.014a": "aham apy adya niścitya gamanāyetarāya vā",
    "GE07mbh_03_u:227.014c": "kālyam eva gamiṣyāmi samīpaṃ pārthivasya ha",
    "GE07mbh_03_u:227.015a": "mayi tatropaviṣṭe tu bhīṣme ca kurusattame",
    "GE07mbh_03_u:227.015c": "upāyo yo bhaved dṛṣṭas taṃ brūyāḥ sahasaubalaḥ",
    "GE07mbh_03_u:227.016a": "tato bhīṣmasya rājñaś ca niśamya gamanaṃ prati",
    "GE07mbh_03_u:227.016c": "vyavasāyaṃ kariṣye 'ham anunīya pitāmaham",
    "GE07mbh_03_u:227.017a": "tathety uktvā tu te sarve jagmur āvasathān prati",
    "GE07mbh_03_u:227.017c": "vyuṣitāyāṃ rajanyāṃ tu karṇo rājānam abhyayāt",
    "GE07mbh_03_u:227.018a": "tato duryodhanaṃ karṇaḥ prahasann idam abravīt",
    "GE07mbh_03_u:227.018c": "upāyaḥ paridṛṣṭo 'yaṃ taṃ nibodha janeśvara",
    "GE07mbh_03_u:227.019a": "ghoṣā dvaitavane sarve tvatpratīkṣā narādhipa",
    "GE07mbh_03_u:227.019c": "ghoṣayātrāpadeśena gamiṣyāmo na saṃśayaḥ",
    "GE07mbh_03_u:227.020a": "ucitaṃ hi sadā gantuṃ ghoṣayātrāṃ viśāṃ pate",
    "GE07mbh_03_u:227.020c": "evaṃ ca tvāṃ pitā rājan samanujñātum arhati",
    "GE07mbh_03_u:227.021a": "tathā kathayamānau tau ghoṣayātrāviniścayam",
    "GE07mbh_03_u:227.021c": "gāndhārarājaḥ śakuniḥ pratyuvāca hasann iva",
    "GE07mbh_03_u:227.022a": "upāyo 'yaṃ mayā dṛṣṭo gamanāya nirāmayaḥ",
    "GE07mbh_03_u:227.022c": "anujñāsyati no rājā codayiṣyati cāpy uta",
    "GE07mbh_03_u:227.023a": "ghoṣā dvaitavane sarve tvatpratīkṣā narādhipa",
    "GE07mbh_03_u:227.023c": "ghoṣayātrāpadeśena gamiṣyāmo na saṃśayaḥ",
    "GE07mbh_03_u:227.024a": "tataḥ prahasitāḥ sarve te 'nyonyasya talān daduḥ",
    "GE07mbh_03_u:227.024c": "tad eva ca viniścitya dadṛśuḥ kurusattamam",
    "GE07mbh_03_u:228.001": "vaiśaṃpāyana uvāca",
    "GE07mbh_03_u:228.001a": "dhṛtarāṣṭraṃ tataḥ sarve dadṛśur janamejaya",
    "GE07mbh_03_u:228.001c": "pṛṣṭvā sukham atho rājñaḥ pṛṣṭvā rājñā ca bhārata",
    "GE07mbh_03_u:228.002a": "tatas tair vihitaḥ pūrvaṃ samaṅgo nāma ballavaḥ",
    "GE07mbh_03_u:228.002c": "samīpasthās tadā gāvo dhṛtarāṣṭre nyavedayat",
    "GE07mbh_03_u:228.003a": "anantaraṃ ca rādheyaḥ śakuniś ca viśāṃ pate",
    "GE07mbh_03_u:228.003c": "āhatuḥ pārthivaśreṣṭhaṃ dhṛtarāṣṭraṃ janādhipam",
    "GE07mbh_03_u:228.004a": "ramaṇīyeṣu deśeṣu ghoṣāḥ saṃprati kaurava",
    "GE07mbh_03_u:228.004c": "smāraṇāsamayaḥ prāpto vatsānām api cāṅkanam",
    "GE07mbh_03_u:228.005a": "mṛgayā cocitā rājann asmin kāle sutasya te",
    "GE07mbh_03_u:228.005c": "duryodhanasya gamanaṃ tvam anujñātum arhasi",
    "GE07mbh_03_u:228.006": "dhṛtarāṣṭra uvāca",
    "GE07mbh_03_u:228.006a": "mṛgayā śobhanā tāta gavāṃ ca samavekṣaṇam",
    "GE07mbh_03_u:228.006c": "viśrambhas tu na gantavyo ballavānām iti smare",
    "GE07mbh_03_u:228.007a": "te tu tatra naravyāghrāḥ samīpa iti naḥ śrutam",
    "GE07mbh_03_u:228.007c": "ato nābhyanujānāmi gamanaṃ tatra vaḥ svayam",
    "GE07mbh_03_u:228.008a": "chadmanā nirjitās te hi karśitāś ca mahāvane",
    "GE07mbh_03_u:228.008c": "taponityāś ca rādheya samarthāś ca mahārathāḥ",
    "GE07mbh_03_u:228.009a": "dharmarājo na saṃkrudhyed bhīmasenas tv amarṣaṇaḥ",
    "GE07mbh_03_u:228.009c": "yajñasenasya duhitā teja eva tu kevalam",
    "GE07mbh_03_u:228.010a": "yūyaṃ cāpy aparādhyeyur darpamohasamanvitāḥ",
    "GE07mbh_03_u:228.010c": "tato vinirdaheyus te tapasā hi samanvitāḥ",
    "GE07mbh_03_u:228.011a": "atha vā sāyudhā vīrā manyunābhipariplutāḥ",
    "GE07mbh_03_u:228.011c": "sahitā baddhanistriṃśā daheyuḥ śastratejasā",
    "GE07mbh_03_u:228.012a": "atha yūyaṃ bahutvāt tān ārabhadhvaṃ kathaṃ cana",
    "GE07mbh_03_u:228.012c": "anāryaṃ paramaṃ tat syād aśakyaṃ tac ca me matam",
    "GE07mbh_03_u:228.013a": "uṣito hi mahābāhur indraloke dhanaṃjayaḥ",
    "GE07mbh_03_u:228.013c": "divyāny astrāṇy avāpyātha tataḥ pratyāgato vanam",
    "GE07mbh_03_u:228.014a": "akṛtāstreṇa pṛthivī jitā bībhatsunā purā",
    "GE07mbh_03_u:228.014c": "kiṃ punaḥ sa kṛtāstro 'dya na hanyād vo mahārathaḥ",
    "GE07mbh_03_u:228.015a": "atha vā madvacaḥ śrutvā tatra yattā bhaviṣyatha",
    "GE07mbh_03_u:228.015c": "udvignavāso viśrambhād duḥkhaṃ tatra bhaviṣyati",
    "GE07mbh_03_u:228.016a": "atha vā sainikāḥ ke cid apakuryur yudhiṣṭhire",
    "GE07mbh_03_u:228.016c": "tad abuddhikṛtaṃ karma doṣam utpādayec ca vaḥ",
    "GE07mbh_03_u:228.017a": "tasmād gacchantu puruṣāḥ smāraṇāyāptakāriṇaḥ",
    "GE07mbh_03_u:228.017c": "na svayaṃ tatra gamanaṃ rocaye tava bhārata",
    "GE07mbh_03_u:228.018": "śakunir uvāca",
    "GE07mbh_03_u:228.018a": "dharmajñaḥ pāṇḍavo jyeṣṭhaḥ pratijñātaṃ ca saṃsadi",
    "GE07mbh_03_u:228.018c": "tena dvādaśa varṣāṇi vastavyānīti bhārata",
    "GE07mbh_03_u:228.019a": "anuvṛttāś ca te sarve pāṇḍavā dharmacāriṇaḥ",
    "GE07mbh_03_u:228.019c": "yudhiṣṭhiraś ca kaunteyo na naḥ kopaṃ kariṣyati",
    "GE07mbh_03_u:228.020a": "mṛgayāṃ caiva no gantum icchā saṃvardhate bhṛśam",
    "GE07mbh_03_u:228.020c": "smāraṇaṃ ca cikīrṣāmo na tu pāṇḍavadarśanam",
    "GE07mbh_03_u:228.021a": "na cānāryasamācāraḥ kaś cit tatra bhaviṣyati",
    "GE07mbh_03_u:228.021c": "na ca tatra gamiṣyāmo yatra teṣāṃ pratiśrayaḥ",
    "GE07mbh_03_u:228.022": "vaiśaṃpāyana uvāca",
    "GE07mbh_03_u:228.022a": "evam uktaḥ śakuninā dhṛtarāṣṭro janeśvaraḥ",
    "GE07mbh_03_u:228.022c": "duryodhanaṃ sahāmātyam anujajñe na kāmataḥ",
    "GE07mbh_03_u:228.023a": "anujñātas tu gāndhāriḥ karṇena sahitas tadā",
    "GE07mbh_03_u:228.023c": "niryayau bharataśreṣṭho balena mahatā vṛtaḥ",
    "GE07mbh_03_u:228.024a": "duḥśāsanena ca tathā saubalena ca devinā",
    "GE07mbh_03_u:228.024c": "saṃvṛto bhrātṛbhiś cānyaiḥ strībhiś cāpi sahasraśaḥ",
    "GE07mbh_03_u:228.025a": "taṃ niryāntaṃ mahābāhuṃ draṣṭuṃ dvaitavanaṃ saraḥ",
    "GE07mbh_03_u:228.025c": "paurāś cānuyayuḥ sarve sahadārā vanaṃ ca tat",
    "GE07mbh_03_u:228.026a": "aṣṭau rathasahasrāṇi trīṇi nāgāyutāni ca",
    "GE07mbh_03_u:228.026c": "pattayo bahusāhasrā hayāś ca navatiḥ śatāḥ",
    "GE07mbh_03_u:228.027a": "śakaṭāpaṇaveśyāś ca vaṇijo bandinas tathā",
    "GE07mbh_03_u:228.027c": "narāś ca mṛgayāśīlāḥ śataśo 'tha sahasraśaḥ",
    "GE07mbh_03_u:228.028a": "tataḥ prayāṇe nṛpateḥ sumahān abhavat svanaḥ",
    "GE07mbh_03_u:228.028c": "prāvṛṣīva mahāvāyor uddhatasya viśāṃ pate",
    "GE07mbh_03_u:228.029a": "gavyūtimātre nyavasad rājā duryodhanas tadā",
    "GE07mbh_03_u:228.029c": "prayāto vāhanaiḥ sarvais tato dvaitavanaṃ saraḥ",
    "GE07mbh_03_u:229.001": "vaiśaṃpāyana uvāca",
    "GE07mbh_03_u:229.001a": "atha duryodhano rājā tatra tatra vane vasan",
    "GE07mbh_03_u:229.001c": "jagāma ghoṣān abhitas tatra cakre niveśanam",
    "GE07mbh_03_u:229.002a": "ramaṇīye samājñāte sodake samahīruhe",
    "GE07mbh_03_u:229.002c": "deśe sarvaguṇopete cakrur āvasathaṃ narāḥ",
    "GE07mbh_03_u:229.003a": "tathaiva tatsamīpasthān pṛthagāvasathān bahūn",
    "GE07mbh_03_u:229.003c": "karṇasya śakuneś caiva bhrātṝṇāṃ caiva sarvaśaḥ",
    "GE07mbh_03_u:229.004a": "dadarśa sa tadā gāvaḥ śataśo 'tha sahasraśaḥ",
    "GE07mbh_03_u:229.004c": "aṅkair lakṣaiś ca tāḥ sarvā lakṣayām āsa pārthivaḥ",
    "GE07mbh_03_u:229.005a": "aṅkayām āsa vatsāṃś ca jajñe copasṛtās tv api",
    "GE07mbh_03_u:229.005c": "bālavatsāś ca yā gāvaḥ kālayām āsa tā api",
    "GE07mbh_03_u:229.006a": "atha sa smāraṇaṃ kṛtvā lakṣayitvā trihāyanān",
    "GE07mbh_03_u:229.006c": "vṛto gopālakaiḥ prīto vyaharat kurunandanaḥ",
    "GE07mbh_03_u:229.007a": "sa ca paurajanaḥ sarvaḥ sainikāś ca sahasraśaḥ",
    "GE07mbh_03_u:229.007c": "yathopajoṣaṃ cikrīḍur vane tasmin yathāmarāḥ",
    "GE07mbh_03_u:229.008a": "tato gopāḥ pragātāraḥ kuśalā nṛttavādite",
    "GE07mbh_03_u:229.008c": "dhārtarāṣṭram upātiṣṭhan kanyāś caiva svalaṃkṛtāḥ",
    "GE07mbh_03_u:229.009a": "sa strīgaṇavṛto rājā prahṛṣṭaḥ pradadau vasu",
    "GE07mbh_03_u:229.009c": "tebhyo yathārham annāni pānāni vividhāni ca",
    "GE07mbh_03_u:229.010a": "tatas te sahitāḥ sarve tarakṣūn mahiṣān mṛgān",
    "GE07mbh_03_u:229.010c": "gavayarkṣavarāhāṃś ca samantāt paryakālayan",
    "GE07mbh_03_u:229.011a": "sa tāñ śarair vinirbhindan gajān badhnan mahāvane",
    "GE07mbh_03_u:229.011c": "ramaṇīyeṣu deśeṣu grāhayām āsa vai mṛgān",
    "GE07mbh_03_u:229.012a": "gorasān upayuñjāna upabhogāṃś ca bhārata",
    "GE07mbh_03_u:229.012c": "paśyan suramaṇīyāni puṣpitāni vanāni ca",
    "GE07mbh_03_u:229.013a": "mattabhramarajuṣṭāni barhiṇābhirutāni ca",
    "GE07mbh_03_u:229.013c": "agacchad ānupūrvyeṇa puṇyaṃ dvaitavanaṃ saraḥ",
    "GE07mbh_03_u:229.013d-1103_01": "mattabhramarasaṃjuṣṭaṃ nīlakaṇṭharavākulam",
    "GE07mbh_03_u:229.013d-1103_02": "saptacchadasamākīrṇaṃ puṃnāgabakulair yutam",
    "GE07mbh_03_u:229.013e": "ṛddhyā paramayā yukto mahendra iva vajrabhṛt",
    "GE07mbh_03_u:229.014a": "yadṛcchayā ca tadaho dharmaputro yudhiṣṭhiraḥ",
    "GE07mbh_03_u:229.014c": "īje rājarṣiyajñena sadyaskena viśāṃ pate",
    "GE07mbh_03_u:229.014e": "divyena vidhinā rājā vanyena kurusattamaḥ",
    "GE07mbh_03_u:229.014f-1104_01": "vidvadbhiḥ sahito dhīmān brāhmaṇair vanavāsibhiḥ",
    "GE07mbh_03_u:229.015a": "kṛtvā niveśam abhitaḥ sarasas tasya kauravaḥ",
    "GE07mbh_03_u:229.015c": "draupadyā sahito dhīmān dharmapatnyā narādhipaḥ",
    "GE07mbh_03_u:229.015d-1105_01": "bhīmārjunayamaiḥ sārdhaṃ sarābhyāśe tadāvasat",
    "GE07mbh_03_u:229.016a": "tato duryodhanaḥ preṣyān ādideśa sahānujaḥ",
    "GE07mbh_03_u:229.016c": "ākrīḍāvasathāḥ kṣipraṃ kriyantām iti bhārata",
    "GE07mbh_03_u:229.017a": "te tathety eva kauravyam uktvā vacanakāriṇaḥ",
    "GE07mbh_03_u:229.017c": "cikīrṣantas tadākrīḍāñ jagmur dvaitavanaṃ saraḥ",
    "GE07mbh_03_u:229.018a": "senāgraṃ dhārtarāṣṭrasya prāptaṃ dvaitavanaṃ saraḥ",
    "GE07mbh_03_u:229.018c": "praviśantaṃ vanadvāri gandharvāḥ samavārayan",
    "GE07mbh_03_u:229.019a": "tatra gandharvarājo vai pūrvam eva viśāṃ pate",
    "GE07mbh_03_u:229.019c": "kuberabhavanād rājann ājagāma gaṇāvṛtaḥ",
    "GE07mbh_03_u:229.020a": "gaṇair apsarasāṃ caiva tridaśānāṃ tathātmajaiḥ",
    "GE07mbh_03_u:229.020c": "vihāraśīlaḥ krīḍārthaṃ tena tat saṃvṛtaṃ saraḥ",
    "GE07mbh_03_u:229.021a": "tena tat saṃvṛtaṃ dṛṣṭvā te rājaparicārakāḥ",
    "GE07mbh_03_u:229.021c": "pratijagmus tato rājan yatra duryodhano nṛpaḥ",
    "GE07mbh_03_u:229.021d-1106_01": "te sametya tadā procur gantuṃ naivopalabhyate",
    "GE07mbh_03_u:229.021d-1106_02": "rakṣitaṃ bahubhiḥ śūrai rājan dvaitavanaṃ saraḥ",
    "GE07mbh_03_u:229.021d-1107_01": "nyavedayaṃs tato rājñe gandharvās tatra bhārata",
    "GE07mbh_03_u:229.022a": "sa tu teṣāṃ vacaḥ śrutvā sainikān yuddhadurmadān",
    "GE07mbh_03_u:229.022c": "preṣayām āsa kauravya utsārayata tān iti",
    "GE07mbh_03_u:229.023a": "tasya tad vacanaṃ śrutvā rājñaḥ senāgrayāyinaḥ",
    "GE07mbh_03_u:229.023c": "saro dvaitavanaṃ gatvā gandharvān idam abruvan",
    "GE07mbh_03_u:229.024a": "rājā duryodhano nāma dhṛtarāṣṭrasuto balī",
    "GE07mbh_03_u:229.024c": "vijihīrṣur ihāyāti tadartham",
    "GE07mbh_03_u:229.025a": "evam uktās tu gandharvāḥ prahasanto viśāṃ pate",
    "GE07mbh_03_u:229.025c": "pratyabruvaṃs tān puruṣān idaṃ suparuṣaṃ vacaḥ",
    "GE07mbh_03_u:229.026a": "na cetayati vo rājā mandabuddhiḥ suyodhanaḥ",
    "GE07mbh_03_u:229.026c": "yo 'smān ājñāpayaty evaṃ vaśyān iva divaukasaḥ",
    "GE07mbh_03_u:229.027a": "yūyaṃ mumūrṣavaś cāpi mandaprajñā na saṃśayaḥ",
    "GE07mbh_03_u:229.027c": "ye tasya vacanād evam asmān brūta vicetasaḥ",
    "GE07mbh_03_u:229.028a": "gacchata tvaritāḥ sarve yatra rājā sa kauravaḥ",
    "GE07mbh_03_u:229.028c": "dveṣyaṃ mādyaiva gacchadhvaṃ dharmarājaniveśanam",
    "GE07mbh_03_u:229.029a": "evam uktās tu gandharvai rājñaḥ senāgrayāyinaḥ",
    "GE07mbh_03_u:229.029c": "saṃprādravan yato rājā dhṛtarāṣṭrasuto 'bhavat",
    "GE07mbh_03_u:230.001": "vaiśaṃpāyana uvāca",
    "GE07mbh_03_u:230.001a": "tatas te sahitāḥ sarve duryodhanam upāgaman",
    "GE07mbh_03_u:230.001c": "abruvaṃś ca mahārāja yad ūcuḥ kauravaṃ prati",
    "GE07mbh_03_u:230.002a": "gandharvair vārite sainye dhārtarāṣṭraḥ pratāpavān",
    "GE07mbh_03_u:230.002c": "amarṣapūrṇaḥ sainyāni pratyabhāṣata bhārata",
    "GE07mbh_03_u:230.003a": "śāsatainān adharmajñān mama vipriyakāriṇaḥ",
    "GE07mbh_03_u:230.003c": "yadi prakrīḍito devaiḥ sarvaiḥ saha śatakratuḥ",
    "GE07mbh_03_u:230.003d-1108_01": "vayam atra yathāprītāḥ krīḍiṣyāmo nirantaram",
    "GE07mbh_03_u:230.004a": "duryodhanavacaḥ śrutvā dhārtarāṣṭrā mahābalāḥ",
    "GE07mbh_03_u:230.004c": "sarva evābhisaṃnaddhā yodhāś cāpi sahasraśaḥ",
    "GE07mbh_03_u:230.005a": "tataḥ pramathya gandharvāṃs tad vanaṃ viviśur balāt",
    "GE07mbh_03_u:230.005c": "siṃhanādena mahatā pūrayanto diśo daśa",
    "GE07mbh_03_u:230.006a": "tato 'parair avāryanta gandharvaiḥ",
    "GE07mbh_03_u:230.006b-1109_01": "sāmnaiva tatra vikrāntā mā sāhasam iti prabho",
    "GE07mbh_03_u:230.006c": "te vāryamāṇā gandharvaiḥ sāmnaiva vasudhādhipa",
    "GE07mbh_03_u:230.006e": "tān anādṛtya gandharvāṃs tad vanaṃ viviśur mahat",
    "GE07mbh_03_u:230.007a": "yadā vācā na tiṣṭhanti dhārtarāṣṭrāḥ sarājakāḥ",
    "GE07mbh_03_u:230.007c": "tatas te khecarāḥ sarve citrasene nyavedayan",
    "GE07mbh_03_u:230.008a": "gandharvarājas tān sarvān abravīt kauravān prati",
    "GE07mbh_03_u:230.008c": "anāryāñ śāsatety evaṃ citraseno 'tyamarṣaṇaḥ",
    "GE07mbh_03_u:230.009a": "anujñātās tu gandharvāś citrasenena bhārata",
    "GE07mbh_03_u:230.009c": "pragṛhītāyudhāḥ sarve dhārtarāṣṭrān abhidravan",
    "GE07mbh_03_u:230.010a": "tān dṛṣṭvā patataḥ śīghrān gandharvān udyatāyudhān",
    "GE07mbh_03_u:230.010c": "sarve te prādravan saṃkhye dhārtarāṣṭrasya paśyataḥ",
    "GE07mbh_03_u:230.011a": "tān dṛṣṭvā dravataḥ sarvān dhārtarāṣṭrān parāṅmukhān",
    "GE07mbh_03_u:230.011c": "vaikartanas tadā vīro nāsīt tatra parāṅmukhaḥ",
    "GE07mbh_03_u:230.012a": "āpatantīṃ tu saṃprekṣya gandharvāṇāṃ mahācamūm",
    "GE07mbh_03_u:230.012c": "mahatā śaravarṣeṇa rādheyaḥ pratyavārayat",
    "GE07mbh_03_u:230.013a": "kṣuraprair viśikhair bhallair vatsadantais tathāyasaiḥ",
    "GE07mbh_03_u:230.013c": "gandharvāñ śataśo 'bhyaghnaṃl laghutvāt sūtanandanaḥ",
    "GE07mbh_03_u:230.014a": "pātayann uttamāṅgāni gandharvāṇāṃ mahārathaḥ",
    "GE07mbh_03_u:230.014c": "kṣaṇena vyadhamat sarvāṃ citrasenasya vāhinīm",
    "GE07mbh_03_u:230.015a": "te vadhyamānā gandharvāḥ sūtaputreṇa dhīmatā",
    "GE07mbh_03_u:230.015c": "bhūya evābhyavartanta śataśo 'tha sahasraśaḥ",
    "GE07mbh_03_u:230.016a": "gandharvabhūtā pṛthivī kṣaṇena samapadyata",
    "GE07mbh_03_u:230.016c": "āpatadbhir mahāvegaiś citrasenasya sainikaiḥ",
    "GE07mbh_03_u:230.017a": "atha duryodhano rājā śakuniś cāpi saubalaḥ",
    "GE07mbh_03_u:230.017c": "duḥśāsano vikarṇaś ca ye cānye dhṛtarāṣṭrajāḥ",
    "GE07mbh_03_u:230.017e": "nyahanaṃs tat tadā sainyaṃ rathair garuḍanisvanaiḥ",
    "GE07mbh_03_u:230.018a": "bhūyaś ca yodhayām āsuḥ kṛtvā karṇam athāgrataḥ",
    "GE07mbh_03_u:230.018c": "mahatā rathaghoṣeṇa hayacāreṇa cāpy uta",
    "GE07mbh_03_u:230.018e": "vaikartanaṃ parīpsanto gandharvān samavārayan",
    "GE07mbh_03_u:230.019a": "tataḥ saṃnyapatan sarve gandharvāḥ kauravaiḥ saha",
    "GE07mbh_03_u:230.019c": "tadā sutumulaṃ yuddham abhaval lomaharṣaṇam",
    "GE07mbh_03_u:230.020a": "tatas te mṛdavo 'bhūvan gandharvāḥ śarapīḍitāḥ",
    "GE07mbh_03_u:230.020c": "uccukruśuś ca kauravyā gandharvān prekṣya pīḍitān",
    "GE07mbh_03_u:230.021a": "gandharvāṃs trāsitān dṛṣṭvā citraseno 'tyamarṣaṇaḥ",
    "GE07mbh_03_u:230.021c": "utpapātāsanāt kruddho vadhe teṣāṃ samāhitaḥ",
    "GE07mbh_03_u:230.022a": "tato māyāstram āsthāya yuyudhe citramārgavit",
    "GE07mbh_03_u:230.022b-1110_01": "tena muktāḥ śarā ghorāḥ sūryaraśmisamaprabhāḥ",
    "GE07mbh_03_u:230.022b-1110_02": "viyat saṃchādayām āsur na vavau tatra mārutaḥ",
    "GE07mbh_03_u:230.022b-1110_03": "hastyārohā hatāḥ petur hastibhiḥ saha bhārata",
    "GE07mbh_03_u:230.022b-1110_04": "hayārohāś ca sahayai rathaiś ca rathinas tathā",
    "GE07mbh_03_u:230.022b-1110_05": "pattayaś ca yathā petur viśastāḥ śaravṛṣṭibhiḥ",
    "GE07mbh_03_u:230.022c": "tayāmuhyanta kauravyāś citrasenasya māyayā",
    "GE07mbh_03_u:230.023a": "ekaiko hi tadā yodho dhārtarāṣṭrasya bhārata",
    "GE07mbh_03_u:230.023c": "paryavartata gandharvair daśabhir daśabhiḥ saha",
    "GE07mbh_03_u:230.024a": "tataḥ saṃpīḍyamānās te balena mahatā tadā",
    "GE07mbh_03_u:230.024c": "prādravanta raṇe bhītā yatra rājā yudhiṣṭhiraḥ",
    "GE07mbh_03_u:230.025a": "bhajyamāneṣv anīkeṣu dhārtarāṣṭreṣu sarvaśaḥ",
    "GE07mbh_03_u:230.025c": "karṇo vaikartano rājaṃs tasthau girir ivācalaḥ",
    "GE07mbh_03_u:230.026a": "duryodhanaś ca karṇaś ca śakuniś cāpi saubalaḥ",
    "GE07mbh_03_u:230.026c": "gandharvān yodhayāṃ cakruḥ samare bhṛśavikṣatāḥ",
    "GE07mbh_03_u:230.027a": "sarva eva tu gandharvāḥ śataśo 'tha sahasraśaḥ",
    "GE07mbh_03_u:230.027c": "jighāṃsamānāḥ sahitāḥ karṇam abhyadravan raṇe",
    "GE07mbh_03_u:230.028a": "asibhiḥ paṭṭiśaiḥ śūlair gadābhiś ca mahābalāḥ",
    "GE07mbh_03_u:230.028c": "sūtaputraṃ jighāṃsantaḥ samantāt paryavārayan",
    "GE07mbh_03_u:230.029a": "anye 'sya yugam acchindan dhvajam anye nyapātayan",
    "GE07mbh_03_u:230.029c": "īṣām anye hayān anye sūtam anye nyapātayan",
    "GE07mbh_03_u:230.030a": "anye chatraṃ varūthaṃ ca bandhuraṃ ca tathāpare",
    "GE07mbh_03_u:230.030b-1111_01": "pragṛhītāyudhā vīrāś citrasenapurogamāḥ",
    "GE07mbh_03_u:230.030b-1112_01": "anye saṃpūrṇayām āsuś cakre cākṣau tathāpare",
    "GE07mbh_03_u:230.030c": "gandharvā bahusāhasrāḥ khaṇḍaśo 'bhyahanan ratham",
    "GE07mbh_03_u:230.031a": "tato rathād avaplutya sūtaputro 'sicarmabhṛt",
    "GE07mbh_03_u:230.031b-1113_01": "aṃsāvalambitadhanur dhāvamāno mahābalaḥ",
    "GE07mbh_03_u:230.031c": "vikarṇaratham āsthāya mokṣāyāśvān acodayat",
    "GE07mbh_03_u:231.001": "vaiśaṃpāyana uvāca",
    "GE07mbh_03_u:231.001a": "gandharvais tu mahārāja bhagne karṇe mahārathe",
    "GE07mbh_03_u:231.001c": "saṃprādravac camūḥ sarvā dhārtarāṣṭrasya paśyataḥ",
    "GE07mbh_03_u:231.002a": "tān dṛṣṭvā dravataḥ sarvān dhārtarāṣṭrān parāṅmukhān",
    "GE07mbh_03_u:231.002c": "duryodhano mahārāja nāsīt tatra parāṅmukhaḥ",
    "GE07mbh_03_u:231.003a": "tām āpatantīṃ saṃprekṣya gandharvāṇāṃ mahācamūm",
    "GE07mbh_03_u:231.003c": "mahatā śaravarṣeṇa so 'bhyavarṣad ariṃdamaḥ",
    "GE07mbh_03_u:231.004a": "acintya śaravarṣaṃ tu gandharvās tasya taṃ ratham",
    "GE07mbh_03_u:231.004c": "duryodhanaṃ jighāṃsantaḥ samantāt paryavārayan",
    "GE07mbh_03_u:231.005a": "yugam īṣāṃ varūthaṃ ca tathaiva dhvajasārathī",
    "GE07mbh_03_u:231.005c": "aśvāṃs triveṇuṃ talpaṃ ca tilaśo 'bhyahanan ratham",
    "GE07mbh_03_u:231.006a": "duryodhanaṃ citraseno virathaṃ patitaṃ bhuvi",
    "GE07mbh_03_u:231.006c": "abhidrutya mahābāhur jīvagrāham athāgrahīt",
    "GE07mbh_03_u:231.006d-1114_01": "tasya bāhū mahārāja baddhvā rajjvā mahāratham",
    "GE07mbh_03_u:231.006d-1114_02": "āropya svaṃ mahārāja citraseno nanāda ha",
    "GE07mbh_03_u:231.007a": "tasmin gṛhīte rājendra sthitaṃ duḥśāsanaṃ rathe",
    "GE07mbh_03_u:231.007c": "paryagṛhṇanta gandharvāḥ parivārya samantataḥ",
    "GE07mbh_03_u:231.008a": "viviṃśatiṃ citrasenam ādāyānye pradudruvuḥ",
    "GE07mbh_03_u:231.008c": "vindānuvindāv apare rājadārāṃś ca sarvaśaḥ",
    "GE07mbh_03_u:231.009a": "sainyās tu dhārtarāṣṭrasya gandharvaiḥ samabhidrutāḥ",
    "GE07mbh_03_u:231.009c": "pūrvaṃ prabhagnaiḥ sahitāḥ pāṇḍavān abhyayus tadā",
    "GE07mbh_03_u:231.010a": "śakaṭāpaṇaveśyāś ca yānayugyaṃ ca sarvaśaḥ",
    "GE07mbh_03_u:231.010c": "śaraṇaṃ pāṇḍavāñ jagmur hriyamāṇe mahīpatau",
    "GE07mbh_03_u:231.011a": "priyadarśano mahābāhur dhārtarāṣṭro mahābalaḥ",
    "GE07mbh_03_u:231.011c": "gandharvair hriyate rājā pārthās tam anudhāvata",
    "GE07mbh_03_u:231.012a": "duḥśāsano durviṣaho durmukho durjayas tathā",
    "GE07mbh_03_u:231.012c": "baddhvā hriyante gandharvai rājadārāś ca sarvaśaḥ",
    "GE07mbh_03_u:231.013a": "iti duryodhanāmātyāḥ krośanto rājagṛddhinaḥ",
    "GE07mbh_03_u:231.013c": "ārtā dīnasvarāḥ sarve yudhiṣṭhiram upāgaman",
    "GE07mbh_03_u:231.014a": "tāṃs tathā vyathitān dīnān bhikṣamāṇān yudhiṣṭhiram",
    "GE07mbh_03_u:231.014c": "vṛddhān duryodhanāmātyān bhīmaseno 'bhyabhāṣata",
    "GE07mbh_03_u:231.014d-1115_01": "pragṛhītāyudhān vīrāṃś citrasenapurogamān",
    "GE07mbh_03_u:231.014d-1116_01": "mahatā hi prayatnena saṃnahya gajavājibhiḥ",
    "GE07mbh_03_u:231.015a": "anyathā vartamānānām artho jāto 'yam anyathā",
    "GE07mbh_03_u:231.015c": "asmābhir yad anuṣṭheyaṃ gandharvais tad anuṣṭhitam",
    "GE07mbh_03_u:231.016a": "durmantritam idaṃ tāta rājño durdyūtadevinaḥ",
    "GE07mbh_03_u:231.016b-1117_01": "dīnān duryodhanasyāsmān draṣṭukāmasya durmateḥ",
    "GE07mbh_03_u:231.016c": "dveṣṭāram anye klībasya pātayantīti naḥ śrutam",
    "GE07mbh_03_u:231.017a": "tad idaṃ kṛtaṃ naḥ pratyakṣaṃ gandharvair atimānuṣam",
    "GE07mbh_03_u:231.017c": "diṣṭyā loke pumān asti kaś cid asmatpriye sthitaḥ",
    "GE07mbh_03_u:231.017e": "yenāsmākaṃ hṛto bhāra āsīnānāṃ sukhāvahaḥ",
    "GE07mbh_03_u:231.018a": "śītavātātapasahāṃs tapasā caiva karśitān",
    "GE07mbh_03_u:231.018c": "samastho viṣamasthān hi draṣṭum icchati durmatiḥ",
    "GE07mbh_03_u:231.019a": "adharmacāriṇas tasya kauravyasya durātmanaḥ",
    "GE07mbh_03_u:231.019c": "ye śīlam anuvartante te paśyanti parābhavam",
    "GE07mbh_03_u:231.020a": "adharmo hi kṛtas tena yenaitad upaśikṣitam",
    "GE07mbh_03_u:231.020c": "anṛśaṃsās tu kaunteyās tasyādhyakṣān bravīmi vaḥ",
    "GE07mbh_03_u:231.021a": "evaṃ bruvāṇaṃ kaunteyaṃ bhīmasenam amarṣaṇam",
    "GE07mbh_03_u:231.021c": "na kālaḥ paruṣasyāyam iti rājābhyabhāṣata",
    "GE07mbh_03_u:232.001": "yudhiṣṭhira uvāca",
    "GE07mbh_03_u:232.001a": "asmān abhigatāṃs tāta bhayārtāñ śaraṇaiṣiṇaḥ",
    "GE07mbh_03_u:232.001c": "kauravān viṣamaprāptān kathaṃ brūyās tvam īdṛśam",
    "GE07mbh_03_u:232.001d-1118_01": "rakṣaṇīyā mahābāho maivaṃ vada mahāmate",
    "GE07mbh_03_u:232.002a": "bhavanti bhedā jñātīnāṃ kalahāś ca vṛkodara",
    "GE07mbh_03_u:232.002c": "prasaktāni ca vairāṇi jñātidharmo na naśyati",
    "GE07mbh_03_u:232.003a": "yadā tu kaś cij jñātīnāṃ bāhyaḥ prārthayate kulam",
    "GE07mbh_03_u:232.003c": "na marṣayanti tat santo bāhyenābhipramarṣaṇam",
    "GE07mbh_03_u:232.003d-1119_01": "paraiḥ paribhave prāpte vayaṃ pañcottaraṃ śatam",
    "GE07mbh_03_u:232.003d-1119_02": "parasparavirodhe tu vayaṃ pañca śataṃ tu te",
    "GE07mbh_03_u:232.004a": "jānāti hy eṣa durbuddhir asmān iha ciroṣitān",
    "GE07mbh_03_u:232.004c": "sa eṣa paribhūyāsmān akārṣīd idam apriyam",
    "GE07mbh_03_u:232.005a": "duryodhanasya grahaṇād gandharveṇa balād raṇe",
    "GE07mbh_03_u:232.005c": "strīṇāṃ bāhyābhimarśāc ca hataṃ bhavati naḥ kulam",
    "GE07mbh_03_u:232.006a": "śaraṇaṃ ca prapannānāṃ trāṇārthaṃ ca kulasya naḥ",
    "GE07mbh_03_u:232.006c": "uttiṣṭhadhvaṃ naravyāghrāḥ sajjībhavata māciram",
    "GE07mbh_03_u:232.007a": "arjunaś ca yamau caiva tvaṃ ca bhīmāparājitaḥ",
    "GE07mbh_03_u:232.007c": "mokṣayadhvaṃ dhārtarāṣṭraṃ hriyamāṇaṃ suyodhanam",
    "GE07mbh_03_u:232.008a": "ete rathā naravyāghrāḥ sarvaśastrasamanvitāḥ",
    "GE07mbh_03_u:232.008b-1120_01": "dhṛtarāṣṭrasya putrāṇāṃ vimalāḥ kāñcanadhvajāḥ",
    "GE07mbh_03_u:232.008b-1120_02": "sasvanān adhirohadhvaṃ nityasajjān imān rathān",
    "GE07mbh_03_u:232.008c": "indrasenādibhiḥ sūtaiḥ saṃyatāḥ kanakadhvajāḥ",
    "GE07mbh_03_u:232.009a": "etān āsthāya vai tāta gandharvān yoddhum āhave",
    "GE07mbh_03_u:232.009c": "suyodhanasya mokṣāya prayatadhvam atandritāḥ",
    "GE07mbh_03_u:232.010a": "ya eva kaś cid rājanyaḥ śaraṇārtham ihāgatam",
    "GE07mbh_03_u:232.010c": "paraṃ śaktyābhirakṣeta kiṃ punas tvaṃ vṛkodara",
    "GE07mbh_03_u:232.011a": "ka ihānyo bhavet trāṇam abhidhāveti coditaḥ",
    "GE07mbh_03_u:232.011c": "prāñjaliṃ śaraṇāpannaṃ dṛṣṭvā śatrum api dhruvam",
    "GE07mbh_03_u:232.012a": "varapradānaṃ rājyaṃ ca putrajanma ca pāṇḍava",
    "GE07mbh_03_u:232.012c": "śatroś ca mokṣaṇaṃ kleśāt trīṇi caikaṃ ca tat samam",
    "GE07mbh_03_u:232.012d-1121_01": "ete śataṃ vayaṃ pañca yāvad vayaṃ parasparam",
    "GE07mbh_03_u:232.012d-1121_02": "parais tu paribhūtānāṃ vayaṃ pañca śatottaram",
    "GE07mbh_03_u:232.013a": "kiṃ hy abhyadhikam etasmād yad āpannaḥ suyodhanaḥ",
    "GE07mbh_03_u:232.013c": "tvadbāhubalam āśritya jīvitaṃ parimārgati",
    "GE07mbh_03_u:232.014a": "svayam eva pradhāveyaṃ yadi na syād vṛkodara",
    "GE07mbh_03_u:232.014c": "vitato 'yaṃ kratur vīra na hi me 'tra vicāraṇā",
    "GE07mbh_03_u:232.014d-1122_01": "paraiḥ paribhave prāpte vayaṃ pañcottaraṃ śatam",
    "GE07mbh_03_u:232.014d-1122_02": "parasparavirodhe tu vayaṃ pañcaiva te śatam",
    "GE07mbh_03_u:232.015a": "sāmnaiva tu yathā bhīma mokṣayethāḥ suyodhanam",
    "GE07mbh_03_u:232.015b-1123_01": "yathāsau mṛduyuktena muñce bhīma sakauravān",
    "GE07mbh_03_u:232.015c": "tathā sarvair upāyais tvaṃ yatethāḥ kurunandana",
    "GE07mbh_03_u:232.016a": "na sāmnā pratipadyeta yadi gandharvarāḍ asau",
    "GE07mbh_03_u:232.016c": "parākrameṇa mṛdunā mokṣayethāḥ suyodhanam",
    "GE07mbh_03_u:232.017a": "athāsau mṛduyuddhena na muñced bhīma kauravān",
    "GE07mbh_03_u:232.017c": "sarvopāyair vimocyās te nigṛhya paripanthinaḥ",
    "GE07mbh_03_u:232.018a": "etāvad dhi mayā śakyaṃ saṃdeṣṭuṃ vai vṛkodara",
    "GE07mbh_03_u:232.018c": "vaitāne karmaṇi tate vartamāne ca bhārata",
    "GE07mbh_03_u:232.018d-1124_01": "varapradānaṃ sumahad yācakasya prakīrtitam",
    "GE07mbh_03_u:232.019": "vaiśaṃpāyana uvāca",
    "GE07mbh_03_u:232.019a": "ajātaśatror vacanaṃ tac chrutvā tu dhanaṃjayaḥ",
    "GE07mbh_03_u:232.019c": "pratijajñe guror vākyaṃ kauravāṇāṃ vimokṣaṇam",
    "GE07mbh_03_u:232.020": "arjuna uvāca",
    "GE07mbh_03_u:232.020a": "yadi sāmnā na mokṣyanti gandharvā dhṛtarāṣṭrajān",
    "GE07mbh_03_u:232.020c": "adya gandharvarājasya bhūmiḥ pāsyati śoṇitam",
    "GE07mbh_03_u:232.021": "vaiśaṃpāyana uvāca",
    "GE07mbh_03_u:232.021a": "arjunasya tu tāṃ śrutvā pratijñāṃ satyavādinaḥ",
    "GE07mbh_03_u:232.021c": "kauravāṇāṃ tadā rājan punaḥ pratyāgataṃ manaḥ",
    "GE07mbh_03_u:232.021d-023_0001": "evam uktas tu kaunteyaḥ punar vākyam abhāṣata",
    "GE07mbh_03_u:232.021d-023_0002": "kopasaṃraktanayanaṃ pūrvavairam anusmaran",
    "GE07mbh_03_u:232.021d-023_0003": "purā jatugṛhe 'nena dagdhum asmān yudhiṣṭhira",
    "GE07mbh_03_u:232.021d-023_0004": "durbuddhir hi kṛtā vīra tadā daivena rakṣitāḥ",
    "GE07mbh_03_u:232.021d-023_0005": "dyūtakāle 'pi kaunteya vṛjināni kṛtāni vai",
    "GE07mbh_03_u:232.021d-023_0006": "draupadyāś ca parāmarśaḥ keśagrahaṇam eva ca",
    "GE07mbh_03_u:232.021d-023_0007": "vastrāpaharaṇaṃ caiva sabhāmadhye kṛtāni vai",
    "GE07mbh_03_u:232.021d-023_0008": "purā kṛtānāṃ pāpānāṃ phalaṃ bhuṅkte suyodhanaḥ",
    "GE07mbh_03_u:232.021d-023_0009": "asmābhir eva kartavyo dhārtarāṣṭrasya nigrahaḥ",
    "GE07mbh_03_u:232.021d-023_0010": "anyena tu kṛtaṃ tad vai maitram asmākam icchatā",
    "GE07mbh_03_u:232.021d-023_0011": "upakārī tu gandharvo mā rājan vimanā bhava",
    "GE07mbh_03_u:232.021d-023_0012": "etasminn antare rājaṃś citrasenena vai hṛtaḥ",
    "GE07mbh_03_u:232.021d-023_0013": "vilalāpa suduḥkhārto hriyamāṇaḥ suyodhanaḥ",
    "GE07mbh_03_u:232.021d-023_0014": "yudhiṣṭhira mahābāho sarvadharmabhṛtāṃ vara",
    "GE07mbh_03_u:232.021d-023_0015": "saputrān sahadārāṃś ca gandharveṇa hṛtān balāt",
    "GE07mbh_03_u:232.021d-023_0016": "pāṇḍuputra mahābāho kauravāṇāṃ yaśaskara",
    "GE07mbh_03_u:232.021d-023_0017": "sarvadharmabhṛtāṃ śreṣṭha gandharveṇa hṛtaṃ balāt",
    "GE07mbh_03_u:232.021d-023_0018": "rakṣasva puruṣavyāghra yudhiṣṭhira mahāyaśaḥ",
    "GE07mbh_03_u:232.021d-023_0019": "bhrātaraṃ te mahābāho baddhvā nayati mām ayam",
    "GE07mbh_03_u:232.021d-023_0020": "duḥśāsanaṃ durviṣahaṃ durmukhaṃ durjayaṃ tathā",
    "GE07mbh_03_u:232.021d-023_0021": "baddhvā haranti gandharvā asmaddārāṃś ca sarvaśaḥ",
    "GE07mbh_03_u:232.021d-023_0022": "anudhāvata māṃ kṣipraṃ rakṣadhvaṃ puruṣottamāḥ",
    "GE07mbh_03_u:232.021d-023_0023": "yamau mām anudhāvetāṃ rakṣārthaṃ mama sāyudhau",
    "GE07mbh_03_u:232.021d-023_0024": "kuruvaṃśasya sumahad ayaśaḥ prāptam īdṛśam",
    "GE07mbh_03_u:232.021d-023_0025": "vyapohayadhvaṃ gandharvāñ jitvā vīryeṇa pāṇḍavāḥ",
    "GE07mbh_03_u:232.021d-023_0026": "evaṃ vilapamānasya kauravasyārtayā girā",
    "GE07mbh_03_u:232.021d-023_0027": "śrutvā vilāpaṃ saṃbhrānto ghṛṇayābhipariplutaḥ",
    "GE07mbh_03_u:232.021d-023_0028": "yudhiṣṭhiraḥ punar vākyaṃ bhīmasenam athābravīt",
    "GE07mbh_03_u:233.001": "vaiśaṃpāyana uvāca",
    "GE07mbh_03_u:233.001a": "yudhiṣṭhiravacaḥ śrutvā bhīmasenapurogamāḥ",
    "GE07mbh_03_u:233.001c": "prahṛṣṭavadanāḥ sarve samuttasthur nararṣabhāḥ",
    "GE07mbh_03_u:233.002a": "abhedyāni tataḥ sarve samanahyanta bhārata",
    "GE07mbh_03_u:233.002c": "jāmbūnadavicitrāṇi kavacāni",
    "GE07mbh_03_u:233.002d-1125_01": "āyudhāni ca divyāni vividhāni samādadhuḥ",
    "GE07mbh_03_u:233.003a": "te daṃśitā rathaiḥ sarve dhvajinaḥ saśarāsanāḥ",
    "GE07mbh_03_u:233.003c": "pāṇḍavāḥ pratyadṛśyanta jvalitā iva pāvakāḥ",
    "GE07mbh_03_u:233.004a": "tān rathān sādhu saṃpannān saṃyuktāñ javanair hayaiḥ",
    "GE07mbh_03_u:233.004c": "āsthāya rathaśārdūlāḥ śīghram eva yayus tataḥ",
    "GE07mbh_03_u:233.005a": "tataḥ kauravasainyānāṃ prādurāsīn mahāsvanaḥ",
    "GE07mbh_03_u:233.005c": "prayātān sahitān dṛṣṭvā pāṇḍuputrān mahārathān",
    "GE07mbh_03_u:233.006a": "jitakāśinaś ca khacarās tvaritāś ca mahārathāḥ",
    "GE07mbh_03_u:233.006c": "kṣaṇenaiva vane tasmin samājagmur abhītavat",
    "GE07mbh_03_u:233.007a": "nyavartanta tataḥ sarve gandharvā jitakāśinaḥ",
    "GE07mbh_03_u:233.007c": "dṛṣṭvā rathagatān vīrān pāṇḍavāṃś caturo raṇe",
    "GE07mbh_03_u:233.008a": "tāṃs tu vibhrājato dṛṣṭvā lokapālān ivodyatān",
    "GE07mbh_03_u:233.008c": "vyūḍhānīkā vyatiṣṭhanta gandhamādanavāsinaḥ",
    "GE07mbh_03_u:233.009a": "rājñas tu vacanaṃ śrutvā dharmarājasya dhīmataḥ",
    "GE07mbh_03_u:233.009c": "krameṇa mṛdunā yuddham upakrāmanta bhārata",
    "GE07mbh_03_u:233.010a": "na tu gandharvarājasya sainikā mandacetasaḥ",
    "GE07mbh_03_u:233.010c": "śakyante mṛdunā śreyaḥ pratipādayituṃ tadā",
    "GE07mbh_03_u:233.011a": "tatas tān yudhi durdharṣaḥ savyasācī paraṃtapaḥ",
    "GE07mbh_03_u:233.011c": "sāntvapūrvam idaṃ vākyam uvāca khacarān raṇe",
    "GE07mbh_03_u:233.011d-1126_01": "visarjayata rājānaṃ bhrātaraṃ me suyodhanam",
    "GE07mbh_03_u:233.012a": "naitad gandharvarājasya yuktaṃ karma jugupsitam",
    "GE07mbh_03_u:233.012c": "paradārābhimarśaś ca mānuṣaiś ca samāgamaḥ",
    "GE07mbh_03_u:233.013a": "utsṛjadhvaṃ mahāvīryān dhṛtarāṣṭrasutān imān",
    "GE07mbh_03_u:233.013c": "dārāṃś caiṣāṃ vimuñcadhvaṃ dharmarājasya śāsanāt",
    "GE07mbh_03_u:233.014a": "evam uktās tu gandharvāḥ pāṇḍavena yaśasvinā",
    "GE07mbh_03_u:233.014c": "utsmayantas tadā pārtham idaṃ vacanam abruvan",
    "GE07mbh_03_u:233.015a": "ekasyaiva vayaṃ tāta kuryāma vacanaṃ bhuvi",
    "GE07mbh_03_u:233.015c": "yasya śāsanam ājñāya carāma vigatajvarāḥ",
    "GE07mbh_03_u:233.016a": "tenaikena yathādiṣṭaṃ tathā vartāma bhārata",
    "GE07mbh_03_u:233.016c": "na śāstā vidyate 'smākam anyas tasmāt sureśvarāt",
    "GE07mbh_03_u:233.017a": "evam uktas tu gandharvaiḥ kuntīputro dhanaṃjayaḥ",
    "GE07mbh_03_u:233.017c": "gandharvān punar evedaṃ vacanaṃ pratyabhāṣata",
    "GE07mbh_03_u:233.018a": "yadi sāmnā na mokṣadhvaṃ gandharvā dhṛtarāṣṭrajam",
    "GE07mbh_03_u:233.018c": "mokṣayiṣyāmi vikramya svayam eva suyodhanam",
    "GE07mbh_03_u:233.019a": "evam uktvā tataḥ pārthaḥ savyasācī dhanaṃjayaḥ",
    "GE07mbh_03_u:233.019c": "sasarja niśitān bāṇān khacarān khacarān prati",
    "GE07mbh_03_u:233.020a": "tathaiva śaravarṣeṇa gandharvās te balotkaṭāḥ",
    "GE07mbh_03_u:233.020c": "pāṇḍavān abhyavartanta pāṇḍavāś ca divaukasaḥ",
    "GE07mbh_03_u:233.021a": "tataḥ sutumulaṃ yuddhaṃ gandharvāṇāṃ tarasvinām",
    "GE07mbh_03_u:233.021c": "babhūva bhīmavegānāṃ pāṇḍavānāṃ ca bhārata",
    "GE07mbh_03_u:234.001": "vaiśaṃpāyana uvāca",
    "GE07mbh_03_u:234.001a": "tato divyāstrasaṃpannā gandharvā hemamālinaḥ",
    "GE07mbh_03_u:234.001c": "visṛjantaḥ śarān dīptān samantāt paryavārayan",
    "GE07mbh_03_u:234.002a": "catvāraḥ pāṇḍavā vīrā gandharvāś ca sahasraśaḥ",
    "GE07mbh_03_u:234.002c": "raṇe saṃnyapatan rājaṃs tad adbhutam ivābhavat",
    "GE07mbh_03_u:234.003a": "yathā karṇasya ca ratho dhārtarāṣṭrasya cobhayoḥ",
    "GE07mbh_03_u:234.003c": "gandharvaiḥ śataśaś chinnau tathā teṣāṃ pracakrire",
    "GE07mbh_03_u:234.004a": "tān samāpatato rājan gandharvāñ śataśo raṇe",
    "GE07mbh_03_u:234.004c": "pratyagṛhṇan naravyāghrāḥ śaravarṣair anekaśaḥ",
    "GE07mbh_03_u:234.005a": "avakīryamāṇāḥ khagamāḥ śaravarṣaiḥ samantataḥ",
    "GE07mbh_03_u:234.005c": "na śekuḥ pāṇḍuputrāṇāṃ samīpe parivartitum",
    "GE07mbh_03_u:234.006a": "abhikruddhān abhiprekṣya gandharvān arjunas tadā",
    "GE07mbh_03_u:234.006c": "lakṣayitvātha divyāni mahāstrāṇy upacakrame",
    "GE07mbh_03_u:234.006d-1127_01": "tān samāpatato rājan divyāstrair abhivarṣayan",
    "GE07mbh_03_u:234.007a": "sahasrāṇāṃ sahasraṃ sa prāhiṇod yamasādanam",
    "GE07mbh_03_u:234.007c": "āgneyenārjunaḥ saṃkhye gandharvāṇāṃ balotkaṭaḥ",
    "GE07mbh_03_u:234.008a": "tathā bhīmo maheṣvāsaḥ saṃyuge balināṃ varaḥ",
    "GE07mbh_03_u:234.008c": "gandharvāñ śataśo rājañ jaghāna niśitaiḥ śaraiḥ",
    "GE07mbh_03_u:234.009a": "mādrīputrāv api tathā yudhyamānau balotkaṭau",
    "GE07mbh_03_u:234.009c": "parigṛhyāgrato rājañ jaghnatuḥ śataśaḥ parān",
    "GE07mbh_03_u:234.010a": "te vadhyamānā gandharvā divyair astrair mahātmabhiḥ",
    "GE07mbh_03_u:234.010c": "utpetuḥ kham upādāya dhṛtarāṣṭrasutāṃs tataḥ",
    "GE07mbh_03_u:234.011a": "tān utpatiṣṇūn buddhvā tu kuntīputro dhanaṃjayaḥ",
    "GE07mbh_03_u:234.011c": "mahatā śarajālena samantāt paryavārayat",
    "GE07mbh_03_u:234.012a": "te baddhāḥ śarajālena śakuntā iva pañjare",
    "GE07mbh_03_u:234.012c": "vavarṣur arjunaṃ krodhād gadāśaktyṛṣṭivṛṣṭibhiḥ",
    "GE07mbh_03_u:234.013a": "gadāśaktyasivṛṣṭīs tā nihatya sa mahāstravit",
    "GE07mbh_03_u:234.013c": "gātrāṇi cāhanad bhallair gandharvāṇāṃ dhanaṃjayaḥ",
    "GE07mbh_03_u:234.014a": "śirobhiḥ prapatadbhiś ca caraṇair bāhubhis tathā",
    "GE07mbh_03_u:234.014c": "aśmavṛṣṭir ivābhāti pareṣām abhavad bhayam",
    "GE07mbh_03_u:234.015a": "te vadhyamānā gandharvāḥ pāṇḍavena mahātmanā",
    "GE07mbh_03_u:234.015c": "bhūmiṣṭham antarikṣasthāḥ śaravarṣair avākiran",
    "GE07mbh_03_u:234.016a": "teṣāṃ tu śaravarṣāṇi savyasācī paraṃtapaḥ",
    "GE07mbh_03_u:234.016c": "astraiḥ saṃvārya tejasvī gandharvān pratyavidhyata",
    "GE07mbh_03_u:234.017a": "sthūṇākarṇendrajālaṃ ca sauraṃ cāpi tathārjunaḥ",
    "GE07mbh_03_u:234.017c": "āgneyaṃ cāpi saumyaṃ ca sasarja kurunandanaḥ",
    "GE07mbh_03_u:234.018a": "te dahyamānā gandharvāḥ kuntīputrasya sāyakaiḥ",
    "GE07mbh_03_u:234.018c": "daiteyā iva śakreṇa viṣādam agaman param",
    "GE07mbh_03_u:234.019a": "ūrdhvam ākramamāṇāś ca śarajālena vāritāḥ",
    "GE07mbh_03_u:234.019c": "visarpamāṇā bhallaiś ca vāryante savyasācinā",
    "GE07mbh_03_u:234.020a": "gandharvāṃs trāsitān dṛṣṭvā kuntīputreṇa dhīmatā",
    "GE07mbh_03_u:234.020c": "citraseno gadāṃ gṛhya savyasācinam ādravat",
    "GE07mbh_03_u:234.021a": "tasyābhipatatas tūrṇaṃ gadāhastasya saṃyuge",
    "GE07mbh_03_u:234.021c": "gadāṃ sarvāyasīṃ pārthaḥ śaraiś ciccheda saptadhā",
    "GE07mbh_03_u:234.022a": "sa gadāṃ bahudhā dṛṣṭvā kṛttāṃ bāṇais tarasvinā",
    "GE07mbh_03_u:234.022c": "saṃvṛtya vidyayātmānaṃ yodhayām āsa pāṇḍavam",
    "GE07mbh_03_u:234.022e": "astrāṇi tasya divyāni yodhayām āsa khe sthitaḥ",
    "GE07mbh_03_u:234.022f-1128_01": "divyair astrais tadā vīraḥ paryavārayad arjunaḥ",
    "GE07mbh_03_u:234.022f-1128_02": "sa vāryamāṇas tair astrair arjunena mahātmanā",
    "GE07mbh_03_u:234.023a": "gandharvarājo balavān māyayāntarhitas tadā",
    "GE07mbh_03_u:234.023c": "antarhitaṃ samālakṣya praharantam athārjunaḥ",
    "GE07mbh_03_u:234.023e": "tāḍayām āsa khacarair divyāstrapratimantritaiḥ",
    "GE07mbh_03_u:234.024a": "antardhānavadhaṃ cāsya cakre kruddho 'rjunas tadā",
    "GE07mbh_03_u:234.024c": "śabdavedhyam upāśritya bahurūpo dhanaṃjayaḥ",
    "GE07mbh_03_u:234.025a": "sa vadhyamānas tair astrair arjunena mahātmanā",
    "GE07mbh_03_u:234.025c": "athāsya darśayām āsa tadātmānaṃ priyaḥ sakhā",
    "GE07mbh_03_u:234.025d-1129_01": "citrasenas tathovāca sakhāyaṃ yudhi viddhi mām",
    "GE07mbh_03_u:234.026a": "citrasenam athālakṣya sakhāyaṃ yudhi durbalam",
    "GE07mbh_03_u:234.026c": "saṃjahārāstram atha tat prasṛṣṭaṃ pāṇḍavarṣabhaḥ",
    "GE07mbh_03_u:234.027a": "dṛṣṭvā tu pāṇḍavāḥ sarve saṃhṛtāstraṃ dhanaṃjayam",
    "GE07mbh_03_u:234.027c": "saṃjahruḥ pradrutān aśvāñ śaravegān dhanūṃṣi ca",
    "GE07mbh_03_u:234.028a": "citrasenaś ca bhīmaś ca savyasācī yamāv api",
    "GE07mbh_03_u:234.028c": "pṛṣṭvā kauśalam anyonyaṃ ratheṣv evāvatasthire",
    "GE07mbh_03_u:235.001": "vaiśaṃpāyana uvāca",
    "GE07mbh_03_u:235.001a": "tato 'rjunaś citrasenaṃ prahasann idam abravīt",
    "GE07mbh_03_u:235.001c": "madhye gandharvasainyānāṃ maheṣvāso mahādyutiḥ",
    "GE07mbh_03_u:235.002a": "kiṃ te vyavasitaṃ vīra kauravāṇāṃ vinigrahe",
    "GE07mbh_03_u:235.002c": "kimarthaṃ ca sadāro 'yaṃ nigṛhītaḥ suyodhanaḥ",
    "GE07mbh_03_u:235.003": "citrasena uvāca",
    "GE07mbh_03_u:235.003a": "vidito 'yam abhiprāyas tatrasthena mahātmanā",
    "GE07mbh_03_u:235.003c": "duryodhanasya pāpasya karṇasya ca dhanaṃjaya",
    "GE07mbh_03_u:235.004a": "vanasthān bhavato jñātvā kliśyamānān anarhavat",
    "GE07mbh_03_u:235.004c": "ime 'vahasituṃ prāptā draupadīṃ ca yaśasvinīm",
    "GE07mbh_03_u:235.004d-1130_01": "samastho viṣamasthāṃs tān drakṣyāmīty anavasthitān",
    "GE07mbh_03_u:235.005a": "jñātvā cikīrṣitaṃ caiṣāṃ mām uvāca sureśvaraḥ",
    "GE07mbh_03_u:235.005c": "gaccha duryodhanaṃ baddhvā sāmātyaṃ tvam ihānaya",
    "GE07mbh_03_u:235.006a": "dhanaṃjayaś ca te rakṣyaḥ saha bhrātṛbhir āhave",
    "GE07mbh_03_u:235.006c": "sa hi priyaḥ sakhā tubhyaṃ śiṣyaś ca tava pāṇḍavaḥ",
    "GE07mbh_03_u:235.007a": "vacanād devarājasya tato 'smīhāgato drutam",
    "GE07mbh_03_u:235.007c": "ayaṃ durātmā baddhaś ca gamiṣyāmi surālayam",
    "GE07mbh_03_u:235.007d-1131_01": "neṣyāmy enaṃ durātmānaṃ pākaśāsanaśāsanāt",
    "GE07mbh_03_u:235.008": "arjuna uvāca",
    "GE07mbh_03_u:235.008a": "utsṛjyatāṃ citrasena bhrātāsmākaṃ suyodhanaḥ",
    "GE07mbh_03_u:235.008c": "dharmarājasya saṃdeśān mama ced icchasi priyam",
    "GE07mbh_03_u:235.009": "citrasena uvāca",
    "GE07mbh_03_u:235.009a": "pāpo 'yaṃ nityasaṃduṣṭo na vimokṣaṇam arhati",
    "GE07mbh_03_u:235.009c": "pralabdhā dharmarājasya kṛṣṇāyāś ca dhanaṃjaya",
    "GE07mbh_03_u:235.010a": "nedaṃ cikīrṣitaṃ tasya kuntīputro mahāvrataḥ",
    "GE07mbh_03_u:235.010c": "jānāti dharmarājo hi śrutvā kuru yathecchasi",
    "GE07mbh_03_u:235.011": "vaiśaṃpāyana uvāca",
    "GE07mbh_03_u:235.011a": "te sarva eva rājānam abhijagmur yudhiṣṭhiram",
    "GE07mbh_03_u:235.011c": "abhigamya ca tat sarvaṃ śaśaṃsus tasya duṣkṛtam",
    "GE07mbh_03_u:235.012a": "ajātaśatrus tac chrutvā gandharvasya vacas tadā",
    "GE07mbh_03_u:235.012c": "mokṣayām āsa tān sarvān gandharvān praśaśaṃsa ca",
    "GE07mbh_03_u:235.013a": "diṣṭyā bhavadbhir balibhiḥ śaktaiḥ sarvair na hiṃsitaḥ",
    "GE07mbh_03_u:235.013c": "durvṛtto dhārtarāṣṭro 'yaṃ sāmātyajñātibāndhavaḥ",
    "GE07mbh_03_u:235.014a": "upakāro mahāṃs tāta kṛto 'yaṃ mama khecarāḥ",
    "GE07mbh_03_u:235.014c": "kulaṃ na paribhūtaṃ me mokṣeṇāsya durātmanaḥ",
    "GE07mbh_03_u:235.015a": "ājñāpayadhvam iṣṭāni prīyāmo darśanena vaḥ",
    "GE07mbh_03_u:235.015c": "prāpya sarvān abhiprāyāṃs tato vrajata māciram",
    "GE07mbh_03_u:235.016a": "anujñātās tu gandharvāḥ pāṇḍuputreṇa dhīmatā",
    "GE07mbh_03_u:235.016c": "sahāpsarobhiḥ saṃhṛṣṭāś citrasenamukhā yayuḥ",
    "GE07mbh_03_u:235.016d-1132_01": "devalokaṃ tato gatvā gandharvaiḥ sahitās tadā",
    "GE07mbh_03_u:235.016d-1132_02": "nyavedayac ca tat sarvaṃ citrasenaḥ śatakratoḥ",
    "GE07mbh_03_u:235.017a": "devarāḍ api gandharvān mṛtāṃs tān samajīvayat",
    "GE07mbh_03_u:235.017c": "divyenāmṛtavarṣeṇa ye hatāḥ kauravair yudhi",
    "GE07mbh_03_u:235.017d-1133_01": "citrasenas tadā vākyam uvāca prauḍhayā girā",
    "GE07mbh_03_u:235.017d-1133_02": "muñcadhvaṃ sānujāmātyaṃ sadāraṃ ca suyodhanam",
    "GE07mbh_03_u:235.017d-1133_03": "gandharvās tu vacaḥ śrutvā citrasenasya vai drutam",
    "GE07mbh_03_u:235.017d-1133_04": "rājānaṃ mokṣayām āsur baddhaṃ nigaḍabandhanaiḥ",
    "GE07mbh_03_u:235.017d-1133_05": "sadāraṃ sānugāmātyaṃ bāṇajālamaye vane",
    "GE07mbh_03_u:235.017d-1133_06": "luṭhantaś cāpi te sarve yudhiṣṭhirasamīpataḥ",
    "GE07mbh_03_u:235.017d-1133_07": "patitā lajjitāś caiva tasthuś cādhomukhās tadā",
    "GE07mbh_03_u:235.017d-1133_08": "yudhiṣṭhiro 'pi dayayā tān samīkṣya tathāgatān",
    "GE07mbh_03_u:235.018a": "jñātīṃs tān avamucyātha rājadārāṃś ca sarvaśaḥ",
    "GE07mbh_03_u:235.018c": "kṛtvā ca duṣkaraṃ karma prītiyuktāś ca pāṇḍavāḥ",
    "GE07mbh_03_u:235.019a": "sastrīkumāraiḥ kurubhiḥ pūjyamānā mahārathāḥ",
    "GE07mbh_03_u:235.019c": "babhrājire mahātmānaḥ kurumadhye yathāgnayaḥ",
    "GE07mbh_03_u:235.020a": "tato duryodhanaṃ mucya bhrātṛbhiḥ sahitaṃ tadā",
    "GE07mbh_03_u:235.020c": "yudhiṣṭhiraḥ sapraṇayam idaṃ vacanam abravīt",
    "GE07mbh_03_u:235.021a": "mā sma tāta punaḥ kārṣīr īdṛśaṃ sāhasaṃ kva cit",
    "GE07mbh_03_u:235.021c": "na hi sāhasakartāraḥ sukham edhanti bhārata",
    "GE07mbh_03_u:235.022a": "svastimān sahitaḥ sarvair bhrātṛbhiḥ kurunandana",
    "GE07mbh_03_u:235.022c": "gṛhān vraja yathākāmaṃ vaimanasyaṃ ca mā kṛthāḥ",
    "GE07mbh_03_u:235.023a": "pāṇḍavenābhyanujñāto rājā duryodhanas tadā",
    "GE07mbh_03_u:235.023b-1134_01": "abhivādya dharmaputraṃ gatendriya ivāturaḥ",
    "GE07mbh_03_u:235.023c": "vidīryamāṇo vrīḍena jagāma nagaraṃ prati",
    "GE07mbh_03_u:235.024a": "tasmin gate kauraveye kuntīputro yudhiṣṭhiraḥ",
    "GE07mbh_03_u:235.024c": "bhrātṛbhiḥ sahito vīraḥ pūjyamāno dvijātibhiḥ",
    "GE07mbh_03_u:235.025a": "tapodhanaiś ca taiḥ sarvair vṛtaḥ śakra ivāmaraiḥ",
    "GE07mbh_03_u:235.025c": "vane dvaitavane tasmin vijahāra mudā yutaḥ",
    "GE07mbh_03_u:236.001": "janamejaya uvāca",
    "GE07mbh_03_u:236.001a": "śatrubhir jitabaddhasya pāṇḍavaiś ca mahātmabhiḥ",
    "GE07mbh_03_u:236.001c": "mokṣitasya yudhā paścān mānasthasya durātmanaḥ",
    "GE07mbh_03_u:236.002a": "katthanasyāvaliptasya garvitasya ca nityaśaḥ",
    "GE07mbh_03_u:236.002c": "sadā ca pauruṣaudāryaiḥ pāṇḍavān avamanyataḥ",
    "GE07mbh_03_u:236.003a": "duryodhanasya pāpasya",
    "GE07mbh_03_u:236.003c": "praveśo hāstinapure duṣkaraḥ pratibhāti me",
    "GE07mbh_03_u:236.004a": "tasya lajjānvitasyaiva",
    "GE07mbh_03_u:236.004c": "praveśaṃ vistareṇa tvaṃ vaiśaṃpāyana kīrtaya",
    "GE07mbh_03_u:236.005": "vaiśaṃpāyana uvāca",
    "GE07mbh_03_u:236.005a": "dharmarājanisṛṣṭas tu dhārtarāṣṭraḥ suyodhanaḥ",
    "GE07mbh_03_u:236.005c": "lajjayādhomukhaḥ sīdann upāsarpat suduḥkhitaḥ",
    "GE07mbh_03_u:236.006a": "svapuraṃ prayayau rājā caturaṅgabalānugaḥ",
    "GE07mbh_03_u:236.006c": "śokopahatayā buddhyā cintayānaḥ parābhavam",
    "GE07mbh_03_u:236.007a": "vimucya pathi yānāni deśe suyavasodake",
    "GE07mbh_03_u:236.007c": "saṃniviṣṭaḥ śubhe ramye bhūmibhāge yathepsitam",
    "GE07mbh_03_u:236.007e": "hastyaśvarathapādātaṃ yathāsthānaṃ nyaveśayat",
    "GE07mbh_03_u:236.008a": "athopaviṣṭaṃ rājānaṃ paryaṅke jvalanaprabhe",
    "GE07mbh_03_u:236.008c": "upaplutaṃ yathā somaṃ rāhuṇā rātrisaṃkṣaye",
    "GE07mbh_03_u:236.008e": "upagamyābravīt karṇo duryodhanam idaṃ tadā",
    "GE07mbh_03_u:236.009a": "diṣṭyā jīvasi gāndhāre diṣṭyā naḥ saṃgamaḥ punaḥ",
    "GE07mbh_03_u:236.009c": "diṣṭyā tvayā jitāś caiva gandharvāḥ kāmarūpiṇaḥ",
    "GE07mbh_03_u:236.010a": "diṣṭyā samagrān paśyāmi bhrātṝṃs te kurunandana",
    "GE07mbh_03_u:236.010c": "vijigīṣūn raṇān muktān nirjitārīn mahārathān",
    "GE07mbh_03_u:236.011a": "ahaṃ tv abhidrutaḥ sarvair gandharvaiḥ paśyatas tava",
    "GE07mbh_03_u:236.011c": "nāśaknuvaṃ sthāpayituṃ dīryamāṇāṃ svavāhinīm",
    "GE07mbh_03_u:236.012a": "śarakṣatāṅgaś ca bhṛśaṃ vyapayāto 'bhipīḍitaḥ",
    "GE07mbh_03_u:236.012c": "idaṃ tv atyadbhutaṃ manye yad yuṣmān iha bhārata",
    "GE07mbh_03_u:236.013a": "ariṣṭān akṣatāṃś cāpi sadāradhanavāhanān",
    "GE07mbh_03_u:236.013c": "vimuktān saṃprapaśyāmi tasmād yuddhād amānuṣāt",
    "GE07mbh_03_u:236.014a": "naitasya kartā loke 'smin pumān vidyeta bhārata",
    "GE07mbh_03_u:236.014c": "yatkṛtaṃ te mahārāja saha bhrātṛbhir āhave",
    "GE07mbh_03_u:236.015a": "evam uktas tu karṇena rājā duryodhanas tadā",
    "GE07mbh_03_u:236.015c": "uvācāvākśirā rājan bāṣpagadgadayā girā",
    "GE07mbh_03_u:237.001": "duryodhana uvāca",
    "GE07mbh_03_u:237.001a": "ajānatas te rādheya nābhyasūyāmy ahaṃ vacaḥ",
    "GE07mbh_03_u:237.001c": "jānāsi tvaṃ jitāñ śatrūn gandharvāṃs tejasā mayā",
    "GE07mbh_03_u:237.002a": "āyodhitās tu gandharvāḥ suciraṃ sodarair mama",
    "GE07mbh_03_u:237.002c": "mayā saha mahābāho kṛtaś cobhayataḥ kṣayaḥ",
    "GE07mbh_03_u:237.003a": "māyādhikās tv ayudhyanta yadā śūrā viyadgatāḥ",
    "GE07mbh_03_u:237.003c": "tadā no nasamaṃ yuddham abhavat saha khecaraiḥ",
    "GE07mbh_03_u:237.003d-1135_01": "asamarthās tatas tāṃs tu pratiyoddhuṃ viyadgatān",
    "GE07mbh_03_u:237.004a": "parājayaṃ ca prāptāḥ sma raṇe bandhanam eva ca",
    "GE07mbh_03_u:237.004c": "sabhṛtyāmātyaputrāś ca sadāradhanavāhanāḥ",
    "GE07mbh_03_u:237.004e": "uccair ākāśamārgeṇa hriyāmas taiḥ suduḥkhitāḥ",
    "GE07mbh_03_u:237.005a": "atha naḥ sainikāḥ ke cid amātyāś ca mahārathān",
    "GE07mbh_03_u:237.005c": "upagamyābruvan dīnāḥ pāṇḍavāñ śaraṇapradān",
    "GE07mbh_03_u:237.006a": "eṣa duryodhano rājā dhārtarāṣṭraḥ sahānujaḥ",
    "GE07mbh_03_u:237.006c": "sāmātyadāro hriyate gandharvair divam āsthitaiḥ",
    "GE07mbh_03_u:237.007a": "taṃ mokṣayata bhadraṃ vaḥ sahadāraṃ narādhipam",
    "GE07mbh_03_u:237.007c": "parāmarśo mā bhaviṣyat kurudāreṣu sarvaśaḥ",
    "GE07mbh_03_u:237.007d-1136_01": "ity abruvan raṇān muktā dharmarājam upāgatāḥ",
    "GE07mbh_03_u:237.008a": "evam ukte tu dharmātmā jyeṣṭhaḥ pāṇḍusutas tadā",
    "GE07mbh_03_u:237.008c": "prasādya sodarān sarvān ājñāpayata mokṣaṇe",
    "GE07mbh_03_u:237.009a": "athāgamya tam uddeśaṃ pāṇḍavāḥ puruṣarṣabhāḥ",
    "GE07mbh_03_u:237.009c": "sāntvapūrvam ayācanta śaktāḥ santo mahārathāḥ",
    "GE07mbh_03_u:237.010a": "yadā cāsmān na mumucur gandharvāḥ sāntvitā api",
    "GE07mbh_03_u:237.010b-1137_01": "ākāśacāriṇo vīrā nadanto jaladā iva",
    "GE07mbh_03_u:237.010c": "tato 'rjunaś ca bhīmaś ca yamajau ca balotkaṭau",
    "GE07mbh_03_u:237.010e": "mumucuḥ śaravarṣāṇi gandharvān pratyanekaśaḥ",
    "GE07mbh_03_u:237.011a": "atha sarve raṇaṃ muktvā prayātāḥ khacarā divam",
    "GE07mbh_03_u:237.011c": "asmān evābhikarṣanto dīnān muditamānasāḥ",
    "GE07mbh_03_u:237.012a": "tataḥ samantāt paśyāmi śarajālena veṣṭitam",
    "GE07mbh_03_u:237.012c": "amānuṣāṇi cāstrāṇi prayuñjānaṃ",
    "GE07mbh_03_u:237.013a": "samāvṛtā diśo dṛṣṭvā pāṇḍavena śitaiḥ śaraiḥ",
    "GE07mbh_03_u:237.013c": "dhanaṃjayasakhātmānaṃ darśayām āsa vai tadā",
    "GE07mbh_03_u:237.014a": "citrasenaḥ pāṇḍavena samāśliṣya paraṃtapaḥ",
    "GE07mbh_03_u:237.014c": "kuśalaṃ paripapraccha taiḥ pṛṣṭaś cāpy anāmayam",
    "GE07mbh_03_u:237.015a": "te sametya tathānyonyaṃ saṃnāhān vipramucya ca",
    "GE07mbh_03_u:237.015c": "ekībhūtās tato vīrā gandharvāḥ saha pāṇḍavaiḥ",
    "GE07mbh_03_u:237.015d-1138_01": "parasparaṃ samāgamya prītyā paramayā yutāḥ",
    "GE07mbh_03_u:237.015e": "apūjayetām anyonyaṃ",
    "GE07mbh_03_u:238.001": "duryodhana uvāca",
    "GE07mbh_03_u:238.001a": "citrasenaṃ samāgamya prahasann arjunas tadā",
    "GE07mbh_03_u:238.001c": "idaṃ vacanam aklībam abravīt paravīrahā",
    "GE07mbh_03_u:238.002a": "bhrātṝn arhasi no vīra moktuṃ gandharvasattama",
    "GE07mbh_03_u:238.002c": "anarhā dharṣaṇaṃ hīme jīvamāneṣu pāṇḍuṣu",
    "GE07mbh_03_u:238.003a": "evam uktas tu gandharvaḥ pāṇḍavena mahātmanā",
    "GE07mbh_03_u:238.003c": "uvāca yat karṇa vayaṃ mantrayanto vinirgatāḥ",
    "GE07mbh_03_u:238.003e": "draṣṭāraḥ sma sukhād dhīnān sadārān pāṇḍavān iti",
    "GE07mbh_03_u:238.003f-1139_01": "sthito rājye cyutān sthānāc chriyā hīnāñ śriyāvṛtāḥ",
    "GE07mbh_03_u:238.004a": "tasminn uccāryamāṇe tu gandharveṇa vacasy atha",
    "GE07mbh_03_u:238.004c": "bhūmer vivaram anvaicchaṃ praveṣṭuṃ vrīḍayānvitaḥ",
    "GE07mbh_03_u:238.005a": "yudhiṣṭhiram athāgamya gandharvāḥ saha pāṇḍavaiḥ",
    "GE07mbh_03_u:238.005c": "asmaddurmantritaṃ tasmai baddhāṃś cāsmān nyavedayan",
    "GE07mbh_03_u:238.006a": "strīsamakṣam ahaṃ dīno baddhaḥ śatruvaśaṃ gataḥ",
    "GE07mbh_03_u:238.006c": "yudhiṣṭhirasyopahṛtaḥ kiṃ nu duḥkham ataḥ param",
    "GE07mbh_03_u:238.007a": "ye me nirākṛtā nityaṃ ripur yeṣām ahaṃ sadā",
    "GE07mbh_03_u:238.007c": "tair mokṣito 'haṃ durbuddhir dattaṃ tair jīvitaṃ ca me",
    "GE07mbh_03_u:238.008a": "prāptaḥ syāṃ yady ahaṃ vīra vadhaṃ tasmin mahāraṇe",
    "GE07mbh_03_u:238.008c": "śreyas tad bhavitā mahyam evaṃbhūtaṃ na jīvitam",
    "GE07mbh_03_u:238.009a": "bhaved yaśaḥ pṛthivyāṃ me khyātaṃ gandharvato vadhāt",
    "GE07mbh_03_u:238.009c": "prāptāś ca lokāḥ puṇyāḥ syur mahendrasadane 'kṣayāḥ",
    "GE07mbh_03_u:238.010a": "yat tv adya me vyavasitaṃ tac chṛṇudhvaṃ nararṣabhāḥ",
    "GE07mbh_03_u:238.010c": "iha prāyam upāsiṣye yūyaṃ vrajata vai gṛhān",
    "GE07mbh_03_u:238.010e": "bhrātaraś caiva me sarve prayāntv adya puraṃ prati",
    "GE07mbh_03_u:238.011a": "karṇaprabhṛtayaś caiva suhṛdo bāndhavāś ca ye",
    "GE07mbh_03_u:238.011c": "duḥśāsanaṃ puraskṛtya prayāntv adya puraṃ prati",
    "GE07mbh_03_u:238.012a": "na hy ahaṃ pratiyāsyāmi puraṃ śatrunirākṛtaḥ",
    "GE07mbh_03_u:238.012c": "śatrumānāpaho bhūtvā suhṛdāṃ mānakṛt tathā",
    "GE07mbh_03_u:238.012d-1140_01": "kāmaṃ raṇaśirasy adya śatrubhir vai vimānitaḥ",
    "GE07mbh_03_u:238.012d-1141_01": "kāraṇair asmy abhihitaḥ śatrubhir vai vimānitaḥ",
    "GE07mbh_03_u:238.012d-1141_02": "akāraṇe 'smy abhijitaḥ śatrubhir vai vimānitaḥ",
    "GE07mbh_03_u:238.013a": "sa suhṛcchokado bhūtvā śatrūṇāṃ harṣavardhanaḥ",
    "GE07mbh_03_u:238.013c": "vāraṇāhvayam āsādya kiṃ vakṣyāmi janādhipam",
    "GE07mbh_03_u:238.014a": "bhīṣmo droṇaḥ kṛpo drauṇir viduraḥ saṃjayas tathā",
    "GE07mbh_03_u:238.014c": "bāhlīkaḥ somadattaś ca ye cānye vṛddhasaṃmatāḥ",
    "GE07mbh_03_u:238.015a": "brāhmaṇāḥ śreṇimukhyāś ca tathodāsīnavṛttayaḥ",
    "GE07mbh_03_u:238.015c": "kiṃ māṃ vakṣyanti kiṃ cāpi prativakṣyāmi tān aham",
    "GE07mbh_03_u:238.016a": "ripūṇāṃ śirasi sthitvā tathā vikramya corasi",
    "GE07mbh_03_u:238.016c": "ātmadoṣāt paribhraṣṭaḥ kathaṃ vakṣyāmi tān aham",
    "GE07mbh_03_u:238.017a": "durvinītāḥ śriyaṃ prāpya vidyām aiśvaryam eva ca",
    "GE07mbh_03_u:238.017c": "tiṣṭhanti na ciraṃ bhadre yathāhaṃ madagarvitaḥ",
    "GE07mbh_03_u:238.018a": "aho bata yathedaṃ me kaṣṭaṃ duścaritaṃ kṛtam",
    "GE07mbh_03_u:238.018c": "svayaṃ durbuddhinā mohād yena prāpto 'smi saṃśayam",
    "GE07mbh_03_u:238.019a": "tasmāt prāyam upāsiṣye na hi śakṣyāmi jīvitum",
    "GE07mbh_03_u:238.019c": "cetayāno hi ko jīvet kṛcchrāc chatrubhir uddhṛtaḥ",
    "GE07mbh_03_u:238.020a": "śatrubhiś cāvahasito mānī pauruṣavarjitaḥ",
    "GE07mbh_03_u:238.020c": "pāṇḍavair vikramāḍhyaiś ca sāvamānam avekṣitaḥ",
    "GE07mbh_03_u:238.021": "vaiśaṃpāyana uvāca",
    "GE07mbh_03_u:238.021a": "evaṃ cintāparigato duḥśāsanam athābravīt",
    "GE07mbh_03_u:238.021c": "duḥśāsana nibodhedaṃ vacanaṃ mama bhārata",
    "GE07mbh_03_u:238.022a": "pratīccha tvaṃ mayā dattam abhiṣekaṃ nṛpo bhava",
    "GE07mbh_03_u:238.022c": "praśādhi pṛthivīṃ sphītāṃ karṇasaubalapālitām",
    "GE07mbh_03_u:238.023a": "bhrātṝn pālaya visrabdhaṃ maruto vṛtrahā yathā",
    "GE07mbh_03_u:238.023c": "bāndhavās tvopajīvantu devā iva śatakratum",
    "GE07mbh_03_u:238.024a": "brāhmaṇeṣu sadā vṛttiṃ kurvīthāś cāpramādataḥ",
    "GE07mbh_03_u:238.024c": "bandhūnāṃ suhṛdāṃ caiva bhavethās tvaṃ gatiḥ sadā",
    "GE07mbh_03_u:238.025a": "jñātīṃś cāpy anupaśyethā viṣṇur devagaṇān iva",
    "GE07mbh_03_u:238.025c": "guravaḥ pālanīyās te gaccha pālaya medinīm",
    "GE07mbh_03_u:238.026a": "nandayan suhṛdaḥ sarvāñ śātravāṃś cāvabhartsayan",
    "GE07mbh_03_u:238.026c": "kaṇṭhe cainaṃ pariṣvajya gamyatām ity uvāca ha",
    "GE07mbh_03_u:238.027a": "tasya tad vacanaṃ śrutvā dīno duḥśāsano 'bravīt",
    "GE07mbh_03_u:238.027c": "aśrukaṇṭhaḥ suduḥkhārtaḥ prāñjaliḥ praṇipatya ca",
    "GE07mbh_03_u:238.027e": "sagadgadam idaṃ vākyaṃ bhrātaraṃ jyeṣṭham ātmanaḥ",
    "GE07mbh_03_u:238.028a": "prasīdety apatad bhūmau dūyamānena cetasā",
    "GE07mbh_03_u:238.028c": "duḥkhitaḥ pādayos tasya netrajaṃ jalam utsṛjan",
    "GE07mbh_03_u:238.029a": "uktavāṃś ca naravyāghro naitad evaṃ bhaviṣyati",
    "GE07mbh_03_u:238.029c": "vidīryet sanagā bhūmir dyauś cāpi śakalībhavet",
    "GE07mbh_03_u:238.029e": "ravir ātmaprabhāṃ jahyāt somaḥ śītāṃśutāṃ tyajet",
    "GE07mbh_03_u:238.030a": "vāyuḥ śaighryam atho jahyād dhimavāṃś ca parivrajet",
    "GE07mbh_03_u:238.030c": "śuṣyet toyaṃ samudreṣu vahnir apy uṣṇatāṃ tyajet",
    "GE07mbh_03_u:238.031a": "na cāhaṃ tvad ṛte rājan praśāseyaṃ vasuṃdharām",
    "GE07mbh_03_u:238.031c": "punaḥ punaḥ prasīdeti vākyaṃ cedam uvāca ha",
    "GE07mbh_03_u:238.031d-1142_01": "śatrūṇāṃ śokakṛd rājan suhṛdāṃ śokanāśanaḥ",
    "GE07mbh_03_u:238.031e": "tvam eva naḥ kule rājā bhaviṣyasi śataṃ samāḥ",
    "GE07mbh_03_u:238.032a": "evam uktvā sa rājendra sasvanaṃ praruroda ha",
    "GE07mbh_03_u:238.032c": "pādau saṃgṛhya mānārhau bhrātur jyeṣṭhasya bhārata",
    "GE07mbh_03_u:238.033a": "tathā tau duḥkhitau dṛṣṭvā duḥśāsanasuyodhanau",
    "GE07mbh_03_u:238.033c": "abhigamya vyathāviṣṭaḥ karṇas tau pratyabhāṣata",
    "GE07mbh_03_u:238.034a": "viṣīdathaḥ kiṃ kauravyau bāliśyāt prākṛtāv iva",
    "GE07mbh_03_u:238.034c": "na śokaḥ śocamānasya vinivarteta kasya cit",
    "GE07mbh_03_u:238.035a": "yadā ca śocataḥ śoko vyasanaṃ nāpakarṣati",
    "GE07mbh_03_u:238.035c": "sāmarthyaṃ kiṃ tv ataḥ śoke śocamānau prapaśyathaḥ",
    "GE07mbh_03_u:238.035e": "dhṛtiṃ gṛhṇīta mā śatrūñ śocantau nandayiṣyathaḥ",
    "GE07mbh_03_u:238.035f-1143_01": "dhṛtimanto jayaṃ śatrūñ śocantau nābhaviṣyatha",
    "GE07mbh_03_u:238.036a": "kartavyaṃ hi kṛtaṃ rājan pāṇḍavais tava mokṣaṇam",
    "GE07mbh_03_u:238.036c": "nityam eva priyaṃ kāryaṃ rājño viṣayavāsibhiḥ",
    "GE07mbh_03_u:238.036e": "pālyamānās tvayā te hi nivasanti gatajvarāḥ",
    "GE07mbh_03_u:238.037a": "nārhasy evaṃgate manyuṃ kartuṃ prākṛtavad yathā",
    "GE07mbh_03_u:238.037c": "viṣaṇṇās tava sodaryās tvayi prāyaṃ samāsthite",
    "GE07mbh_03_u:238.037d-0044_01": "tad alaṃ duḥkhitān etān kartuṃ sarvān narādhipa",
    "GE07mbh_03_u:238.037e": "uttiṣṭha vraja bhadraṃ te samāśvāsaya sodarān",
    "GE07mbh_03_u:238.038a": "rājann adyāvagacchāmi taveha laghusattvatām",
    "GE07mbh_03_u:238.038b-1145_01": "alpatvaṃ ca tathā buddheḥ kāryāṇām avivekitām",
    "GE07mbh_03_u:238.038c": "kim atra citraṃ yad vīra mokṣitaḥ pāṇḍavair asi",
    "GE07mbh_03_u:238.038e": "sadyo vaśaṃ samāpannaḥ śatrūṇāṃ śatrukarśana",
    "GE07mbh_03_u:238.039a": "senājīvaiś ca kauravya tathā viṣayavāsibhiḥ",
    "GE07mbh_03_u:238.039c": "ajñātair yadi vā jñātaiḥ kartavyaṃ nṛpateḥ priyam",
    "GE07mbh_03_u:238.040a": "prāyaḥ pradhānāḥ puruṣāḥ kṣobhayanty arivāhinīm",
    "GE07mbh_03_u:238.040c": "nigṛhyante ca yuddheṣu mokṣyante ca svasainikaiḥ",
    "GE07mbh_03_u:238.041a": "senājīvāś ca ye rājñāṃ viṣaye santi mānavāḥ",
    "GE07mbh_03_u:238.041c": "taiḥ saṃgamya nṛpārthāya yatitavyaṃ yathātatham",
    "GE07mbh_03_u:238.042a": "yady evaṃ pāṇḍavai rājan bhavadviṣayavāsibhiḥ",
    "GE07mbh_03_u:238.042c": "yadṛcchayā mokṣito 'dya tatra kā paridevanā",
    "GE07mbh_03_u:238.043a": "na caitat sādhu yad rājan pāṇḍavās tvāṃ nṛpottama",
    "GE07mbh_03_u:238.043c": "svasenayā saṃprayāntaṃ nānuyānti sma pṛṣṭhataḥ",
    "GE07mbh_03_u:238.044a": "śūrāś ca balavantaś ca saṃyugeṣv apalāyinaḥ",
    "GE07mbh_03_u:238.044c": "bhavatas te sabhāyāṃ vai preṣyatāṃ pūrvam āgatāḥ",
    "GE07mbh_03_u:238.045a": "pāṇḍaveyāni ratnāni tvam adyāpy upabhuñjase",
    "GE07mbh_03_u:238.045c": "sattvasthān pāṇḍavān paśya na te prāyam upāviśan",
    "GE07mbh_03_u:238.045d-1146_01": "tad alaṃ te mahābāho buddhiḥ prāyopaveśane",
    "GE07mbh_03_u:238.045e": "uttiṣṭha rājan bhadraṃ te na cintāṃ kartum arhasi",
    "GE07mbh_03_u:238.046a": "avaśyam eva nṛpate rājño viṣayavāsibhiḥ",
    "GE07mbh_03_u:238.046c": "priyāṇy ācaritavyāni tatra kā paridevanā",
    "GE07mbh_03_u:238.047a": "madvākyam etad rājendra yady evaṃ na kariṣyasi",
    "GE07mbh_03_u:238.047c": "sthāsyāmīha bhavatpādau śuśrūṣann arimardana",
    "GE07mbh_03_u:238.048a": "notsahe jīvitum ahaṃ tvadvihīno nararṣabha",
    "GE07mbh_03_u:238.048c": "prāyopaviṣṭas tu nṛpa rājñāṃ hāsyo bhaviṣyasi",
    "GE07mbh_03_u:238.049": "vaiśaṃpāyana uvāca",
    "GE07mbh_03_u:238.049a": "evam uktas tu karṇena rājā duryodhanas tadā",
    "GE07mbh_03_u:238.049c": "naivotthātuṃ manaś cakre svargāya kṛtaniścayaḥ",
    "GE07mbh_03_u:239.001": "vaiśaṃpāyana uvāca",
    "GE07mbh_03_u:239.001a": "prāyopaviṣṭaṃ rājānaṃ duryodhanam amarṣaṇam",
    "GE07mbh_03_u:239.001c": "uvāca sāntvayan rājañ śakuniḥ saubalas tadā",
    "GE07mbh_03_u:239.002a": "samyag uktaṃ hi karṇena tac chrutaṃ kaurava tvayā",
    "GE07mbh_03_u:239.002c": "mayāhṛtāṃ śriyaṃ sphītāṃ mohāt samapahāya kim",
    "GE07mbh_03_u:239.002e": "tvam abuddhyā nṛpavara prāṇān utsraṣṭum icchasi",
    "GE07mbh_03_u:239.003a": "adya cāpy avagacchāmi na vṛddhāḥ sevitās tvayā",
    "GE07mbh_03_u:239.003c": "yaḥ samutpatitaṃ harṣaṃ dainyaṃ vā na niyacchati",
    "GE07mbh_03_u:239.003e": "sa naśyati śriyaṃ prāpya pātram āmam ivāmbhasi",
    "GE07mbh_03_u:239.003f-1147_01": "yaḥ śokaṃ samanuprāptaṃ na niyacchati bhārata",
    "GE07mbh_03_u:239.003f-1147_02": "tam īdṛśaṃ naraṃ na śrīḥ kadā cid api sevate",
    "GE07mbh_03_u:239.004a": "atibhīrum atiklībaṃ dīrghasūtraṃ pramādinam",
    "GE07mbh_03_u:239.004c": "vyasanād viṣayākrāntaṃ na bhajanti nṛpaṃ śriyaḥ",
    "GE07mbh_03_u:239.005a": "satkṛtasya hi te śoko viparīte kathaṃ bhavet",
    "GE07mbh_03_u:239.005c": "mā kṛtaṃ śobhanaṃ pārthaiḥ śokam ālambya nāśaya",
    "GE07mbh_03_u:239.006a": "yatra harṣas tvayā kāryaḥ satkartavyāś ca pāṇḍavāḥ",
    "GE07mbh_03_u:239.006c": "tatra śocasi rājendra viparītam idaṃ tava",
    "GE07mbh_03_u:239.007a": "prasīda mā tyajātmānaṃ tuṣṭaś ca sukṛtaṃ smara",
    "GE07mbh_03_u:239.007c": "prayaccha rājyaṃ pārthānāṃ yaśo dharmam avāpnuhi",
    "GE07mbh_03_u:239.008a": "kriyām etāṃ samājñāya kṛtaghno na bhaviṣyasi",
    "GE07mbh_03_u:239.008c": "saubhrātraṃ pāṇḍavaiḥ kṛtvā samavasthāpya caiva tān",
    "GE07mbh_03_u:239.008e": "pitryaṃ rājyaṃ prayacchaiṣāṃ tataḥ sukham avāpnuhi",
    "GE07mbh_03_u:239.009a": "śakunes tu vacaḥ śrutvā duḥśāsanam avekṣya ca",
    "GE07mbh_03_u:239.009c": "pādayoḥ patitaṃ vīraṃ viklavaṃ bhrātṛsauhṛdāt",
    "GE07mbh_03_u:239.010a": "bāhubhyāṃ sādhujātābhyāṃ duḥśāsanam ariṃdamam",
    "GE07mbh_03_u:239.010c": "utthāpya saṃpariṣvajya prītyājighrata mūrdhani",
    "GE07mbh_03_u:239.011a": "karṇasaubalayoś cāpi saṃsmṛtya vacanāny asau",
    "GE07mbh_03_u:239.011c": "nirvedaṃ paramaṃ gatvā rājā duryodhanas tadā",
    "GE07mbh_03_u:239.011e": "vrīḍayābhiparītātmā nairāśyam agamat param",
    "GE07mbh_03_u:239.012a": "suhṛdāṃ caiva tac chrutvā samanyur idam abravīt",
    "GE07mbh_03_u:239.012c": "na dharmadhanasaukhyena naiśvaryeṇa na cājñayā",
    "GE07mbh_03_u:239.012e": "naiva bhogaiś ca me kāryaṃ mā vihanyata gacchata",
    "GE07mbh_03_u:239.013a": "niściteyaṃ mama matiḥ sthitā prāyopaveśane",
    "GE07mbh_03_u:239.013c": "gacchadhvaṃ nagaraṃ sarve pūjyāś ca guravo mama",
    "GE07mbh_03_u:239.014a": "ta evam uktāḥ pratyūcū rājānam arimardanam",
    "GE07mbh_03_u:239.014c": "yā gatis tava rājendra sāsmākam api bhārata",
    "GE07mbh_03_u:239.014e": "kathaṃ vā saṃpravekṣyāmas tvadvihīnāḥ puraṃ vayam",
    "GE07mbh_03_u:239.015a": "sa suhṛdbhir amātyaiś ca bhrātṛbhiḥ svajanena ca",
    "GE07mbh_03_u:239.015c": "bahuprakāram apy ukto niścayān na vyacālyata",
    "GE07mbh_03_u:239.016a": "darbhaprastaram āstīrya niścayād dhṛtarāṣṭrajaḥ",
    "GE07mbh_03_u:239.016c": "saṃspṛśyāpaḥ śucir bhūtvā bhūtalaṃ samupāśritaḥ",
    "GE07mbh_03_u:239.017a": "kuśacīrāmbaradharaḥ paraṃ niyamam āsthitaḥ",
    "GE07mbh_03_u:239.017c": "vāgyato rājaśārdūlaḥ sa svargagatikāṅkṣayā",
    "GE07mbh_03_u:239.017e": "manasopacitiṃ kṛtvā nirasya ca bahiṣkriyāḥ",
    "GE07mbh_03_u:239.017f-1148_01": "tasthau prāyopaveśe 'tha matiṃ kṛtvā suniścayām",
    "GE07mbh_03_u:239.018a": "atha taṃ niścayaṃ tasya buddhvā daiteyadānavāḥ",
    "GE07mbh_03_u:239.018c": "pātālavāsino raudrāḥ pūrvaṃ devair vinirjitāḥ",
    "GE07mbh_03_u:239.019a": "te svapakṣakṣayaṃ taṃ tu jñātvā duryodhanasya vai",
    "GE07mbh_03_u:239.019c": "āhvānāya tadā cakruḥ karma vaitānasaṃbhavam",
    "GE07mbh_03_u:239.020a": "bṛhaspatyuśanoktaiś ca mantrair mantraviśāradāḥ",
    "GE07mbh_03_u:239.020c": "atharvavedaproktaiś ca yāś copaniṣadi kriyāḥ",
    "GE07mbh_03_u:239.020e": "mantrajapyasamāyuktās tās tadā samavartayan",
    "GE07mbh_03_u:239.021a": "juhvaty agnau haviḥ kṣīraṃ mantravat susamāhitāḥ",
    "GE07mbh_03_u:239.021c": "brāhmaṇā vedavedāṅgapāragāḥ sudṛḍhavratāḥ",
    "GE07mbh_03_u:239.021d-1149_01": "adhvaryavo dānavānāṃ karma prāvartayaṃs tataḥ",
    "GE07mbh_03_u:239.022a": "karmasiddhau tadā tatra jṛmbhamāṇā mahādbhutā",
    "GE07mbh_03_u:239.022b-1150_01": "tasmin yajñe dānavānāṃ vartamāne narādhipa",
    "GE07mbh_03_u:239.022c": "kṛtyā samutthitā rājan kiṃ karomīti cābravīt",
    "GE07mbh_03_u:239.023a": "āhur daityāś ca tāṃ tatra suprītenāntarātmanā",
    "GE07mbh_03_u:239.023b-1151_01": "kṛtyāṃ sutīkṣṇadantāgrāṃ dīptāṃ * * [śi]roruhām",
    "GE07mbh_03_u:239.023c": "prāyopaviṣṭaṃ rājānaṃ dhārtarāṣṭram ihānaya",
    "GE07mbh_03_u:239.024a": "tatheti ca pratiśrutya sā kṛtyā prayayau tadā",
    "GE07mbh_03_u:239.024c": "nimeṣād agamac cāpi yatra rājā suyodhanaḥ",
    "GE07mbh_03_u:239.025a": "samādāya ca rājānaṃ praviveśa rasātalam",
    "GE07mbh_03_u:239.025c": "dānavānāṃ muhūrtāc ca tam ānītaṃ nyavedayat",
    "GE07mbh_03_u:239.026a": "tam ānītaṃ nṛpaṃ dṛṣṭvā rātrau saṃhatya dānavāḥ",
    "GE07mbh_03_u:239.026c": "prahṛṣṭamanasaḥ sarve kiṃ cid utphullalocanāḥ",
    "GE07mbh_03_u:239.026d-1152_01": "dṛḍham enaṃ pariṣvajya pṛṣṭvā ca kuśalaṃ tadā",
    "GE07mbh_03_u:239.026e": "sābhimānam idaṃ vākyaṃ duryodhanam athābruvan",
    "GE07mbh_03_u:240.001": "dānavā ūcuḥ",
    "GE07mbh_03_u:240.001a": "bhoḥ suyodhana rājendra bharatānāṃ kulodvaha",
    "GE07mbh_03_u:240.001c": "śūraiḥ parivṛto nityaṃ tathaiva ca mahātmabhiḥ",
    "GE07mbh_03_u:240.002a": "akārṣīḥ sāhasam idaṃ kasmāt prāyopaveśanam",
    "GE07mbh_03_u:240.002c": "ātmatyāgī hy avāg yāti vācyatāṃ cāyaśaskarīm",
    "GE07mbh_03_u:240.003a": "na hi kāryaviruddheṣu bahv apāyeṣu karmasu",
    "GE07mbh_03_u:240.003c": "mūlaghātiṣu sajjante buddhimanto bhavadvidhāḥ",
    "GE07mbh_03_u:240.004a": "niyacchaitāṃ matiṃ rājan dharmārthasukhanāśinīm",
    "GE07mbh_03_u:240.004c": "yaśaḥpratāpadhairyaghnīṃ śatrūṇāṃ harṣavardhanīm",
    "GE07mbh_03_u:240.005a": "śrūyatāṃ ca prabho tattvaṃ divyatāṃ cātmano nṛpa",
    "GE07mbh_03_u:240.005c": "nirmāṇaṃ ca śarīrasya tato dhairyam avāpnuhi",
    "GE07mbh_03_u:240.006a": "purā tvaṃ tapasāsmābhir labdho devān maheśvarāt",
    "GE07mbh_03_u:240.006c": "pūrvakāyaś ca sarvas te nirmito vajrasaṃcayaiḥ",
    "GE07mbh_03_u:240.007a": "astrair abhedyaḥ śastraiś cāpy adhaḥkāyaś ca te 'nagha",
    "GE07mbh_03_u:240.007c": "kṛtaḥ puṣpamayo devyā rūpataḥ strīmanoharaḥ",
    "GE07mbh_03_u:240.008a": "evam īśvarasaṃyuktas tava deho nṛpottama",
    "GE07mbh_03_u:240.008c": "devyā ca rājaśārdūla divyas tvaṃ hi na mānuṣaḥ",
    "GE07mbh_03_u:240.009a": "kṣatriyāś ca mahāvīryā bhagadattapurogamāḥ",
    "GE07mbh_03_u:240.009b-1153_01": "yaiḥ surāpi ghṛṇāṃ tyaktvā yotsyante saha vairibhiḥ",
    "GE07mbh_03_u:240.009c": "divyāstraviduṣaḥ śūrāḥ kṣapayiṣyanti te ripūn",
    "GE07mbh_03_u:240.010a": "tad alaṃ te viṣādena bhayaṃ tava na vidyate",
    "GE07mbh_03_u:240.010c": "sāhyārthaṃ ca hi te vīrāḥ saṃbhūtā bhuvi dānavāḥ",
    "GE07mbh_03_u:240.011a": "bhīṣmadroṇakṛpādīṃś ca pravekṣyanty apare 'surāḥ",
    "GE07mbh_03_u:240.011c": "yair āviṣṭā ghṛṇāṃ tyaktvā yotsyante tava vairibhiḥ",
    "GE07mbh_03_u:240.012a": "naiva putrān na ca bhrātṝn na pitṝn na ca bāndhavān",
    "GE07mbh_03_u:240.012c": "naiva śiṣyān na ca jñātīn na bālān sthavirān na ca",
    "GE07mbh_03_u:240.013a": "yudhi saṃprahariṣyanto mokṣyanti kurusattama",
    "GE07mbh_03_u:240.013c": "niḥsnehā dānavāviṣṭāḥ samākrānte 'ntarātmani",
    "GE07mbh_03_u:240.014a": "prahariṣyanti bandhubhyaḥ sneham utsṛjya dūrataḥ",
    "GE07mbh_03_u:240.014c": "hṛṣṭāḥ puruṣaśārdūlāḥ",
    "GE07mbh_03_u:240.014e": "avijñānavimūḍhāś ca daivāc ca vidhinirmitāt",
    "GE07mbh_03_u:240.015a": "vyābhāṣamāṇāś cānyonyaṃ na me jīvan vimokṣyase",
    "GE07mbh_03_u:240.015c": "sarvaśastrāstramokṣeṇa pauruṣe samavasthitāḥ",
    "GE07mbh_03_u:240.015e": "ślāghamānāḥ kuruśreṣṭha kariṣyanti janakṣayam",
    "GE07mbh_03_u:240.016a": "te 'pi śaktyā mahātmānaḥ pratiyotsyanti pāṇḍavāḥ",
    "GE07mbh_03_u:240.016c": "vadhaṃ caiṣāṃ kariṣyanti daivayuktā mahābalāḥ",
    "GE07mbh_03_u:240.017a": "daityarakṣogaṇāś cāpi saṃbhūtāḥ kṣatrayoniṣu",
    "GE07mbh_03_u:240.017c": "yotsyanti yudhi vikramya śatrubhis tava pārthiva",
    "GE07mbh_03_u:240.017e": "gadābhir musalaiḥ khaḍgaiḥ śastrair uccāvacais tathā",
    "GE07mbh_03_u:240.017f-1154_01": "prahariṣyanti te vīrās tavāriṣu mahābalāḥ",
    "GE07mbh_03_u:240.018a": "yac ca te 'ntargataṃ vīra bhayam arjunasaṃbhavam",
    "GE07mbh_03_u:240.018c": "tatrāpi vihito 'smābhir vadhopāyo 'rjunasya vai",
    "GE07mbh_03_u:240.019a": "hatasya narakasyātmā karṇamūrtim upāśritaḥ",
    "GE07mbh_03_u:240.019c": "tad vairaṃ saṃsmaran vīra yotsyate keśavārjunau",
    "GE07mbh_03_u:240.020a": "sa te vikramaśauṇḍīro raṇe pārthaṃ vijeṣyati",
    "GE07mbh_03_u:240.020c": "karṇaḥ praharatāṃ śreṣṭhaḥ sarvāṃś cārīn mahārathaḥ",
    "GE07mbh_03_u:240.021a": "jñātvaitac chadmanā vajrī rakṣārthaṃ savyasācinaḥ",
    "GE07mbh_03_u:240.021c": "kuṇḍale kavacaṃ caiva karṇasyāpahariṣyati",
    "GE07mbh_03_u:240.022a": "tasmād asmābhir apy atra daityāḥ śatasahasraśaḥ",
    "GE07mbh_03_u:240.022c": "niyuktā rākṣasāś caiva ye te saṃśaptakā iti",
    "GE07mbh_03_u:240.022e": "prakhyātās te 'rjunaṃ vīraṃ nihaniṣyanti mā śucaḥ",
    "GE07mbh_03_u:240.023a": "asapatnā tvayā hīyaṃ bhoktavyā vasudhā nṛpa",
    "GE07mbh_03_u:240.023c": "mā viṣādaṃ nayasvāsmān naitat tvayy upapadyate",
    "GE07mbh_03_u:240.023e": "vinaṣṭe tvayi cāsmākaṃ pakṣo hīyeta kaurava",
    "GE07mbh_03_u:240.024a": "gaccha vīra na te buddhir anyā kāryā kathaṃ cana",
    "GE07mbh_03_u:240.024c": "tvam asmākaṃ gatir nityaṃ devatānāṃ ca pāṇḍavāḥ",
    "GE07mbh_03_u:240.025": "vaiśaṃpāyana uvāca",
    "GE07mbh_03_u:240.025a": "evam uktvā pariṣvajya daityās taṃ rājakuñjaram",
    "GE07mbh_03_u:240.025c": "samāśvāsya ca durdharṣaṃ putravad dānavarṣabhāḥ",
    "GE07mbh_03_u:240.026a": "sthirāṃ kṛtvā buddhim asya priyāṇy uktvā ca bhārata",
    "GE07mbh_03_u:240.026c": "gamyatām ity anujñāya jayam āpnuhi cety atha",
    "GE07mbh_03_u:240.027a": "tair visṛṣṭaṃ mahābāhuṃ kṛtyā saivānayat punaḥ",
    "GE07mbh_03_u:240.027c": "tam eva deśaṃ yatrāsau tadā prāyam upāviśat",
    "GE07mbh_03_u:240.028a": "pratinikṣipya taṃ vīraṃ kṛtyā samabhipūjya ca",
    "GE07mbh_03_u:240.028c": "anujñātā ca rājñā sā tatraivāntaradhīyata",
    "GE07mbh_03_u:240.029a": "gatāyām atha tasyāṃ tu rājā duryodhanas tadā",
    "GE07mbh_03_u:240.029c": "svapnabhūtam idaṃ sarvam acintayata bhārata",
    "GE07mbh_03_u:240.029d-1155_01": "saṃsmṛtya tāni vākyāni dānavoktāni durmatiḥ",
    "GE07mbh_03_u:240.029e": "vijeṣyāmi raṇe pāṇḍūn iti tasyābhavan matiḥ",
    "GE07mbh_03_u:240.030a": "karṇaṃ saṃśaptakāṃś caiva pārthasyāmitraghātinaḥ",
    "GE07mbh_03_u:240.030c": "amanyata vadhe yuktān samarthāṃś ca suyodhanaḥ",
    "GE07mbh_03_u:240.031a": "evam āśā dṛḍhā tasya dhārtarāṣṭrasya durmateḥ",
    "GE07mbh_03_u:240.031c": "vinirjaye pāṇḍavānām abhavad bharatarṣabha",
    "GE07mbh_03_u:240.032a": "karṇo 'py āviṣṭacittātmā narakasyāntarātmanā",
    "GE07mbh_03_u:240.032c": "arjunasya vadhe krūrām akarot sa matiṃ tadā",
    "GE07mbh_03_u:240.033a": "saṃśaptakāś ca te vīrā rākṣasāviṣṭacetasaḥ",
    "GE07mbh_03_u:240.033c": "rajastamobhyām ākrāntāḥ phalgunasya vadhaiṣiṇaḥ",
    "GE07mbh_03_u:240.034a": "bhīṣmadroṇakṛpādyāś ca dānavākrāntacetasaḥ",
    "GE07mbh_03_u:240.034c": "na tathā pāṇḍuputrāṇāṃ snehavanto viśāṃ pate",
    "GE07mbh_03_u:240.034e": "na cācacakṣe kasmai cid etad rājā suyodhanaḥ",
    "GE07mbh_03_u:240.034f-1156_01": "kṛtyayānāryakathitaṃ yad asya niśi dānavaiḥ",
    "GE07mbh_03_u:240.035a": "duryodhanaṃ niśānte ca karṇo vaikartano 'bravīt",
    "GE07mbh_03_u:240.035c": "smayann ivāñjaliṃ kṛtvā pārthivaṃ hetumad vacaḥ",
    "GE07mbh_03_u:240.036a": "na mṛto jayate śatrūñ jīvan bhadrāṇi paśyati",
    "GE07mbh_03_u:240.036c": "mṛtasya bhadrāṇi kutaḥ kauraveya kuto jayaḥ",
    "GE07mbh_03_u:240.036e": "na kālo 'dya viṣādasya bhayasya maraṇasya vā",
    "GE07mbh_03_u:240.037a": "pariṣvajyābravīc cainaṃ bhujābhyāṃ sa mahābhujaḥ",
    "GE07mbh_03_u:240.037c": "uttiṣṭha rājan kiṃ śeṣe kasmāc chocasi śatruhan",
    "GE07mbh_03_u:240.037e": "śatrūn pratāpya vīryeṇa sa kathaṃ martum icchasi",
    "GE07mbh_03_u:240.038a": "atha vā te bhayaṃ jātaṃ dṛṣṭvārjunaparākramam",
    "GE07mbh_03_u:240.038c": "satyaṃ te pratijānāmi vadhiṣyāmi raṇe 'rjunam",
    "GE07mbh_03_u:240.039a": "gate trayodaśe varṣe satyenāyudham ālabhe",
    "GE07mbh_03_u:240.039c": "ānayiṣyāmy ahaṃ pārthān vaśaṃ tava janādhipa",
    "GE07mbh_03_u:240.040a": "evam uktas tu karṇena daityānāṃ vacanāt tathā",
    "GE07mbh_03_u:240.040c": "praṇipātena cānyeṣām udatiṣṭhat suyodhanaḥ",
    "GE07mbh_03_u:240.040e": "daityānāṃ tad vacaḥ śrutvā hṛdi kṛtvā sthirāṃ matim",
    "GE07mbh_03_u:240.041a": "tato manujaśārdūlo yojayām āsa vāhinīm",
    "GE07mbh_03_u:240.041c": "rathanāgāśvakalilāṃ padātijanasaṃkulām",
    "GE07mbh_03_u:240.042a": "gaṅgaughapratimā rājan prayātā sā mahācamūḥ",
    "GE07mbh_03_u:240.042c": "śvetacchatraiḥ patākābhiś cāmaraiś ca supāṇḍuraiḥ",
    "GE07mbh_03_u:240.043a": "rathair nāgaiḥ padātaiś ca śuśubhe 'tīva saṃkulā",
    "GE07mbh_03_u:240.043c": "vyapetābhraghane kāle dyaur ivāvyaktaśāradī",
    "GE07mbh_03_u:240.043d-1157_01": "haṃsapaṅktisamākīrṇā bhramatsārasaśobhitā",
    "GE07mbh_03_u:240.044a": "jayāśīrbhir dvijendrais tu stūyamāno 'dhirājavat",
    "GE07mbh_03_u:240.044c": "gṛhṇann añjalimālāś ca dhārtarāṣṭro janādhipaḥ",
    "GE07mbh_03_u:240.045a": "suyodhano yayāv agre śriyā paramayā jvalan",
    "GE07mbh_03_u:240.045c": "karṇena sārdhaṃ rājendra saubalena ca devinā",
    "GE07mbh_03_u:240.046a": "duḥśāsanādayaś cāsya bhrātaraḥ sarva eva te",
    "GE07mbh_03_u:240.046b-1158_01": "pratyudgatāś ca kurubhir nāgarair brāhmaṇair api",
    "GE07mbh_03_u:240.046c": "bhūriśravāḥ somadatto mahārājaś ca bāhlikaḥ",
    "GE07mbh_03_u:240.047a": "rathair nānāvidhākārair hayair gajavarais tathā",
    "GE07mbh_03_u:240.047c": "prayāntaṃ nṛpasiṃhaṃ tam anujagmuḥ kurūdvahāḥ",
    "GE07mbh_03_u:240.047e": "kālenālpena rājaṃs te viviśuḥ svapuraṃ tadā",
    "GE07mbh_03_u:240.047f-1159_01": "prahṛṣṭamanasaḥ sarve duryodhanapurogamāḥ",
    "GE07mbh_03_u:241.001": "janamejaya uvāca",
    "GE07mbh_03_u:241.001a": "vasamāneṣu pārtheṣu vane tasmin mahātmasu",
    "GE07mbh_03_u:241.001c": "dhārtarāṣṭrā maheṣvāsāḥ kim akurvanta sattama",
    "GE07mbh_03_u:241.002a": "karṇo vaikartanaś cāpi śakuniś ca mahābalaḥ",
    "GE07mbh_03_u:241.002c": "bhīṣmadroṇakṛpāś caiva tan me śaṃsitum arhasi",
    "GE07mbh_03_u:241.003": "vaiśaṃpāyana uvāca",
    "GE07mbh_03_u:241.003a": "evaṃ gateṣu pārtheṣu visṛṣṭe ca suyodhane",
    "GE07mbh_03_u:241.003c": "āgate hāstinapuraṃ mokṣite pāṇḍunandanaiḥ",
    "GE07mbh_03_u:241.003e": "bhīṣmo 'bravīn mahārāja dhārtarāṣṭram idaṃ vacaḥ",
    "GE07mbh_03_u:241.004a": "uktaṃ tāta mayā pūrvaṃ gacchatas te tapovanam",
    "GE07mbh_03_u:241.004c": "gamanaṃ me na rucitaṃ tava tan na kṛtaṃ ca te",
    "GE07mbh_03_u:241.005a": "tataḥ prāptaṃ tvayā vīra grahaṇaṃ śatrubhir balāt",
    "GE07mbh_03_u:241.005c": "mokṣitaś cāsi dharmajñaiḥ pāṇḍavair na ca lajjase",
    "GE07mbh_03_u:241.006a": "pratyakṣaṃ tava gāndhāre sasainyasya viśāṃ pate",
    "GE07mbh_03_u:241.006c": "sūtaputro 'payād bhīto gandharvāṇāṃ tadā raṇāt",
    "GE07mbh_03_u:241.006e": "krośatas tava rājendra sasainyasya nṛpātmaja",
    "GE07mbh_03_u:241.006f-1160_01": "vyapayāt pṛṣṭhatas tasmāt prekṣamāṇaḥ punaḥ punaḥ",
    "GE07mbh_03_u:241.007a": "dṛṣṭas te vikramaś caiva pāṇḍavānāṃ mahātmanām",
    "GE07mbh_03_u:241.007c": "karṇasya ca mahābāho sūtaputrasya durmateḥ",
    "GE07mbh_03_u:241.008a": "na cāpi pādabhāk karṇaḥ pāṇḍavānāṃ nṛpottama",
    "GE07mbh_03_u:241.008c": "dhanurvede ca śaurye ca dharme vā dharmavatsala",
    "GE07mbh_03_u:241.009a": "tasya te 'haṃ kṣamaṃ manye pāṇḍavais tair mahātmabhiḥ",
    "GE07mbh_03_u:241.009c": "saṃdhiṃ saṃdhividāṃ śreṣṭha kulasyāsya vivṛddhaye",
    "GE07mbh_03_u:241.010a": "evam uktas tu bhīṣmeṇa dhārtarāṣṭro janeśvaraḥ",
    "GE07mbh_03_u:241.010c": "prahasya sahasā rājan vipratasthe sasaubalaḥ",
    "GE07mbh_03_u:241.011a": "taṃ tu prasthitam ājñāya karṇaduḥśāsanādayaḥ",
    "GE07mbh_03_u:241.011c": "anujagmur maheṣvāsā dhārtarāṣṭraṃ mahābalam",
    "GE07mbh_03_u:241.012a": "tāṃs tu saṃprasthitān dṛṣṭvā bhīṣmaḥ kurupitāmahaḥ",
    "GE07mbh_03_u:241.012c": "lajjayā vrīḍito rājañ jagāma svaṃ niveśanam",
    "GE07mbh_03_u:241.013a": "gate bhīṣme mahārāja dhārtarāṣṭro janādhipaḥ",
    "GE07mbh_03_u:241.013c": "punar āgamya taṃ deśam amantrayata mantribhiḥ",
    "GE07mbh_03_u:241.014a": "kim asmākaṃ bhavec chreyaḥ kiṃ kāryam avaśiṣyate",
    "GE07mbh_03_u:241.014c": "kathaṃ nu sukṛtaṃ ca syān mantrayām āsa bhārata",
    "GE07mbh_03_u:241.015": "karṇa uvāca",
    "GE07mbh_03_u:241.015a": "duryodhana nibodhedaṃ yat tvā vakṣyāmi kaurava",
    "GE07mbh_03_u:241.015b-024_0001": "bhīṣmo 'smān nindati sadā pāṇḍavāṃś ca praśaṃsati",
    "GE07mbh_03_u:241.015b-024_0002": "tvaddveṣāc ca mahābāho mamāpi dveṣṭum arhati",
    "GE07mbh_03_u:241.015b-024_0003": "vigarhate ca māṃ nityaṃ tvatsamīpe nareśvara",
    "GE07mbh_03_u:241.015b-024_0004": "so 'haṃ bhīṣmavacas tad vai na mṛṣyāmīha bhārata",
    "GE07mbh_03_u:241.015b-024_0005": "tvatsamakṣaṃ yad uktaṃ ca bhīṣmeṇāmitrakarśana",
    "GE07mbh_03_u:241.015b-024_0006": "pāṇḍavānāṃ yaśo rājaṃs tava nindāṃ ca bhārata",
    "GE07mbh_03_u:241.015b-024_0007": "anujānīhi māṃ rājan sabhṛtyabalavāhanam",
    "GE07mbh_03_u:241.015b-024_0008": "jeṣyāmi pṛthivīṃ rājan saśailavanakānanām",
    "GE07mbh_03_u:241.015b-024_0009": "jitā ca pāṇḍavair bhūmiś caturbhir balaśālibhiḥ",
    "GE07mbh_03_u:241.015b-024_0010": "tām ahaṃ te vijeṣyāmi eka eva na saṃśayaḥ",
    "GE07mbh_03_u:241.015b-024_0011": "saṃpaśyatu sudurbuddhir bhīṣmaḥ kurukulādhamaḥ",
    "GE07mbh_03_u:241.015b-024_0012": "anindyaṃ nindate yo hi apraśaṃsyaṃ praśaṃsati",
    "GE07mbh_03_u:241.015b-024_0013": "sa paśyatu balaṃ me 'dya ātmānaṃ tu vigarhatu",
    "GE07mbh_03_u:241.015b-024_0014": "anujānīhi māṃ rājan dhruvo hi vijayas tava",
    "GE07mbh_03_u:241.015b-024_0015": "pratijānāmi te satyaṃ rājann āyudham ālabhe",
    "GE07mbh_03_u:241.015b-024_0016": "tac chrutvā tu vaco rājan karṇasya bharatarṣabha",
    "GE07mbh_03_u:241.015b-024_0017": "prītyā paramayā yuktaḥ karṇam āha narādhipaḥ",
    "GE07mbh_03_u:241.015b-024_0018": "dhanyo 'smy anugṛhīto 'smi yasya me tvaṃ mahābalaḥ",
    "GE07mbh_03_u:241.015b-024_0019": "hiteṣu vartase nityaṃ saphalaṃ janma cādya me",
    "GE07mbh_03_u:241.015b-024_0020": "yadā ca manyase vīra sarvaśatrunibarhaṇam",
    "GE07mbh_03_u:241.015b-024_0021": "tadā nirgaccha bhadraṃ te hy anuśādhi ca mām iti",
    "GE07mbh_03_u:241.015b-024_0022": "evam uktas tadā karṇo dhārtarāṣṭreṇa dhīmatā",
    "GE07mbh_03_u:241.015b-024_0023": "sarvam ājñāpayām āsa prāyātrikam ariṃdama",
    "GE07mbh_03_u:241.015b-024_0024": "prayayau ca maheṣvāso nakṣatre śubhadaivate",
    "GE07mbh_03_u:241.015b-024_0025": "śubhe tithau muhūrte ca pūjyamāno dvijātibhiḥ",
    "GE07mbh_03_u:241.015b-024_0026": "maṅgalaiś ca śubhaiḥ snāto vāgbhiś cāpi prapūjitaḥ vaiśaṃpāyana uvāca",
    "GE07mbh_03_u:241.015b-024_0027": "nādayan rathaghoṣeṇa trailokyaṃ",
    "GE07mbh_03_u:241.015b-024_0028": "tataḥ karṇo maheṣvāso balena mahatā vṛtaḥ",
    "GE07mbh_03_u:241.015b-024_0029": "drupadasya puraṃ ramyaṃ rurodha bharatarṣabha",
    "GE07mbh_03_u:241.015b-024_0030": "yuddhena mahatā cainaṃ cakre vīraṃ vaśānugam",
    "GE07mbh_03_u:241.015b-024_0031": "suvarṇaṃ rajataṃ cāpi ratnāni vividhāni ca",
    "GE07mbh_03_u:241.015b-024_0032": "karaṃ ca dāpayām āsa drupadaṃ nṛpasattama",
    "GE07mbh_03_u:241.015b-024_0033": "taṃ vinirjitya rājendra rājānas tasya ye 'nugāḥ",
    "GE07mbh_03_u:241.015b-024_0034": "tān sarvān vaśagāṃś cakre karaṃ cainān adāpayat",
    "GE07mbh_03_u:241.015b-024_0035": "athottarāṃ diśaṃ gatvā vaśe cakre narādhipān",
    "GE07mbh_03_u:241.015b-024_0036": "bhagadattaṃ ca nirjitya rādheyo girim āruhat",
    "GE07mbh_03_u:241.015b-024_0037": "himavantaṃ mahāśailaṃ yudhyamānaś ca śatrubhiḥ",
    "GE07mbh_03_u:241.015b-024_0038": "prayayau ca diśaḥ sarvān nṛpatīn vaśam ānayat",
    "GE07mbh_03_u:241.015b-024_0039": "sa haimavatikāñ jitvā karaṃ sarvān adāpayat",
    "GE07mbh_03_u:241.015b-024_0040": "nepālaviṣaye ye ca rājānas tān avājayat",
    "GE07mbh_03_u:241.015b-024_0041": "avatīrya tataḥ śailāt pūrvāṃ diśam abhidrutaḥ",
    "GE07mbh_03_u:241.015b-024_0042": "aṅgān vaṅgān kaliṅgāṃś ca śuṇḍikān mithilān atha",
    "GE07mbh_03_u:241.015b-024_0043": "māgadhān karkakhaṇḍāṃś ca niveśya viṣaye ''tmanaḥ",
    "GE07mbh_03_u:241.015b-024_0044": "āvaśīrāṃś ca yodhyāṃś ca ahikṣatraṃ ca nirjayat",
    "GE07mbh_03_u:241.015b-024_0045": "pūrvāṃ diśaṃ vinirjitya vatsabhūmiṃ tathāgamat",
    "GE07mbh_03_u:241.015b-024_0046": "vatsabhūmiṃ vinirjitya kevalāṃ mṛttikāvatīm",
    "GE07mbh_03_u:241.015b-024_0047": "mohanaṃ pattanaṃ caiva tripurīṃ kosalāṃ tathā",
    "GE07mbh_03_u:241.015b-024_0048": "etān sarvān vinirjitya karam ādāya sarvaśaḥ",
    "GE07mbh_03_u:241.015b-024_0049": "dakṣiṇāṃ diśam āsthāya karṇo jitvā mahārathān",
    "GE07mbh_03_u:241.015b-024_0050": "rukmiṇaṃ dākṣiṇātyeṣu yodhayām āsa sūtajaḥ",
    "GE07mbh_03_u:241.015b-024_0051": "sa yuddhaṃ tumulaṃ kṛtvā rukmī provāca sūtajam",
    "GE07mbh_03_u:241.015b-024_0052": "prīto 'smi tava rājendra vikrameṇa balena ca",
    "GE07mbh_03_u:241.015b-024_0053": "na te vighnaṃ kariṣyāmi pratijñāṃ samapālayam",
    "GE07mbh_03_u:241.015b-024_0054": "prītyā cāhaṃ prayacchāmi hiraṇyaṃ yāvad icchasi",
    "GE07mbh_03_u:241.015b-024_0055": "sametya rukmiṇā karṇaḥ pāṇḍyaṃ śailaṃ ca so 'gamat",
    "GE07mbh_03_u:241.015b-024_0056": "sa keralaṃ raṇe caiva nīlaṃ cāpi mahīpatim",
    "GE07mbh_03_u:241.015b-024_0057": "veṇudārisutaṃ caiva ye cānye nṛpasattamāḥ",
    "GE07mbh_03_u:241.015b-024_0058": "dakṣiṇasyāṃ diśi nṛpān karān sarvān adāpayat",
    "GE07mbh_03_u:241.015b-024_0059": "śaiśupāliṃ tato gatvā vijigye sūtanandanaḥ",
    "GE07mbh_03_u:241.015b-024_0060": "pārśvasthāṃś cāpi nṛpatīn vaśe cakre mahābalaḥ",
    "GE07mbh_03_u:241.015b-024_0061": "āvantyāṃś ca vaśe kṛtvā sāmnā ca bharatarṣabha",
    "GE07mbh_03_u:241.015b-024_0062": "vṛṣṇibhiḥ saha saṃgamya paścimām api nirjayat",
    "GE07mbh_03_u:241.015b-024_0063": "vāruṇīṃ diśam āgamya yāvanān barbarāṃs tathā",
    "GE07mbh_03_u:241.015b-024_0064": "nṛpān paścimabhūmisthān dāpayām āsa vai karān",
    "GE07mbh_03_u:241.015b-024_0065": "vijitya pṛthivīṃ sarvāṃ sa pūrvāparadakṣiṇām",
    "GE07mbh_03_u:241.015b-024_0066": "samlecchāṭavikān vīraḥ saparvatanivāsinaḥ",
    "GE07mbh_03_u:241.015b-024_0067": "bhadrān rohitakāṃś caiva āgreyān mālavān api",
    "GE07mbh_03_u:241.015b-024_0068": "gaṇān sarvān vinirjitya nītikṛt prahasann iva",
    "GE07mbh_03_u:241.015b-024_0069": "śaśakān yavanāṃś caiva vijigye sūtanandanaḥ",
    "GE07mbh_03_u:241.015b-024_0070": "nagnajitpramukhāṃś caiva gaṇāñ jitvā mahārathān",
    "GE07mbh_03_u:241.015b-024_0071": "evaṃ sa pṛthivīṃ sarvāṃ vaśe kṛtvā mahārathaḥ",
    "GE07mbh_03_u:241.015b-024_0072": "vijitya puruṣavyāghro nāgasāhvayam āgamat",
    "GE07mbh_03_u:241.015b-024_0073": "tam āgataṃ maheṣvāsaṃ dhārtarāṣṭro janādhipaḥ",
    "GE07mbh_03_u:241.015b-024_0074": "pratyudgamya mahārāja sabhrātṛpitṛbāndhavaḥ",
    "GE07mbh_03_u:241.015b-024_0075": "arcayām āsa vidhinā karṇam āhavaśobhinam",
    "GE07mbh_03_u:241.015b-024_0076": "āśrāvayac ca tat karma prīyamāṇo janeśvaraḥ",
    "GE07mbh_03_u:241.015b-024_0077": "yan na bhīṣmān na ca droṇān na kṛpān na ca bāhlikāt",
    "GE07mbh_03_u:241.015b-024_0078": "prāptavān asmi bhadraṃ te tvattaḥ prāptaṃ mayā hi tat",
    "GE07mbh_03_u:241.015b-024_0079": "bahunā ca kim uktena śṛṇu karṇa vaco mama",
    "GE07mbh_03_u:241.015b-024_0080": "sanātho 'smi mahābāho tvayā nāthena sattama",
    "GE07mbh_03_u:241.015b-024_0081": "na hi te pāṇḍavāḥ sarve kalām arhanti ṣoḍaśīm",
    "GE07mbh_03_u:241.015b-024_0082": "anye vā puruṣavyāghra rājāno 'bhyuditoditāḥ",
    "GE07mbh_03_u:241.015b-024_0083": "sa bhavān dhṛtarāṣṭraṃ taṃ gāndhārīṃ ca yaśasvinīm",
    "GE07mbh_03_u:241.015b-024_0084": "paśya karṇa maheṣvāsa aditiṃ vajrabhṛd yathā",
    "GE07mbh_03_u:241.015b-024_0085": "tato halahalāśabdaḥ prādur āsīd viśāṃ pate",
    "GE07mbh_03_u:241.015b-024_0086": "hāhākārāś ca bahavo nagare nāgasāhvaye",
    "GE07mbh_03_u:241.015b-024_0087": "ke cid enaṃ praśaṃsanti nindanti sma tathāpare",
    "GE07mbh_03_u:241.015b-024_0088": "tūṣṇīm āsaṃs tathā cānye nṛpās tatra janādhipa",
    "GE07mbh_03_u:241.015b-024_0089": "evaṃ vijitya rājendra karṇaḥ śastrabhṛtāṃ varaḥ",
    "GE07mbh_03_u:241.015b-024_0090": "saparvatavanākāśāṃ sasamudrāṃ saniṣkuṭām",
    "GE07mbh_03_u:241.015b-024_0091": "deśair uccāvacaiḥ pūrṇāṃ pattanair nagarair api",
    "GE07mbh_03_u:241.015b-024_0092": "dvīpaiś cānūpasaṃpūrṇaiḥ pṛthivīṃ pṛthivīpate",
    "GE07mbh_03_u:241.015b-024_0093": "kālena nātidīrgheṇa vaśe kṛtvā tu pārthivān",
    "GE07mbh_03_u:241.015b-024_0094": "akṣayaṃ dhanam ādāya sūtajo nṛpam abhyayāt",
    "GE07mbh_03_u:241.015b-024_0095": "praviśya ca gṛhaṃ rājann abhyantaram ariṃdama",
    "GE07mbh_03_u:241.015b-024_0096": "gāndhārīsahitaṃ vīro dhṛtarāṣṭraṃ dadarśa saḥ",
    "GE07mbh_03_u:241.015b-024_0097": "putravac ca naravyāghra pādau jagrāha dharmavit",
    "GE07mbh_03_u:241.015b-024_0098": "dhṛtarāṣṭreṇa cāśliṣya premṇā cāpi visarjitaḥ",
    "GE07mbh_03_u:241.015b-024_0099": "tadā prabhṛti rājā ca śakuniś cāpi saubalaḥ vaiśaṃpāyana uvāca",
    "GE07mbh_03_u:241.015b-024_0100": "jānate nirjitān pārthān karṇena yudhi bhārata",
    "GE07mbh_03_u:241.015b-024_0101": "jitvā tu pṛthivīṃ rājan sūtaputro janādhipa",
    "GE07mbh_03_u:241.015b-024_0102": "abravīt paravīraghno duryodhanam idaṃ vacaḥ",
    "GE07mbh_03_u:241.015c": "śrutvā ca tat tathā sarvaṃ kartum arhasy ariṃdama",
    "GE07mbh_03_u:241.016a": "tavādya pṛthivī vīra niḥsapatnā nṛpottama",
    "GE07mbh_03_u:241.016c": "tāṃ pālaya yathā śakro hataśatrur mahāmanāḥ",
    "GE07mbh_03_u:241.017": "vaiśaṃpāyana uvāca",
    "GE07mbh_03_u:241.017a": "evam uktas tu karṇena karṇaṃ rājābravīt punaḥ",
    "GE07mbh_03_u:241.017c": "na kiṃ cid durlabhaṃ tasya yasya tvaṃ puruṣarṣabha",
    "GE07mbh_03_u:241.018a": "sahāyaś cānuraktaś ca madarthaṃ ca samudyataḥ",
    "GE07mbh_03_u:241.018c": "abhiprāyas tu me kaś cit taṃ vai śṛṇu yathātatham",
    "GE07mbh_03_u:241.019a": "rājasūyaṃ pāṇḍavasya dṛṣṭvā kratuvaraṃ tadā",
    "GE07mbh_03_u:241.019c": "mama spṛhā samutpannā tāṃ saṃpādaya sūtaja",
    "GE07mbh_03_u:241.020a": "evam uktas tataḥ karṇo rājānam idam abravīt",
    "GE07mbh_03_u:241.020c": "tavādya pṛthivīpālā vaśyāḥ sarve nṛpottama",
    "GE07mbh_03_u:241.021a": "āhūyantāṃ dvijavarāḥ saṃbhārāś ca yathāvidhi",
    "GE07mbh_03_u:241.021c": "saṃbhriyantāṃ kuruśreṣṭha yajñopakaraṇāni ca",
    "GE07mbh_03_u:241.022a": "ṛtvijaś ca samāhūtā yathoktaṃ vedapāragāḥ",
    "GE07mbh_03_u:241.022c": "kriyāṃ kurvantu te rājan yathāśāstram ariṃdama",
    "GE07mbh_03_u:241.023a": "bahvannapānasaṃyuktaḥ susamṛddhaguṇānvitaḥ",
    "GE07mbh_03_u:241.023c": "pravartatāṃ mahāyajñas tavāpi bharatarṣabha",
    "GE07mbh_03_u:241.024a": "evam uktas tu karṇena dhārtarāṣṭro viśāṃ pate",
    "GE07mbh_03_u:241.024c": "purohitaṃ samānāyya idaṃ vacanam abravīt",
    "GE07mbh_03_u:241.025a": "rājasūyaṃ kratuśreṣṭhaṃ",
    "GE07mbh_03_u:241.025c": "āhara tvaṃ mama kṛte yathānyāyaṃ yathākramam",
    "GE07mbh_03_u:241.026a": "sa evam ukto nṛpatim uvāca dvijapuṃgavaḥ",
    "GE07mbh_03_u:241.026b-1161_01": "brāhmaṇaiḥ sahito dhīmān ye tatrāsan samāgatāḥ",
    "GE07mbh_03_u:241.026c": "na sa śakyaḥ kratuśreṣṭho jīvamāne yudhiṣṭhire",
    "GE07mbh_03_u:241.026e": "āhartuṃ kauravaśreṣṭha kule tava nṛpottama",
    "GE07mbh_03_u:241.027a": "dīrghāyur jīvati ca vai dhṛtarāṣṭraḥ pitā tava",
    "GE07mbh_03_u:241.027c": "ataś cāpi viruddhas te kratur eṣa nṛpottama",
    "GE07mbh_03_u:241.028a": "asti tv anyan mahat satraṃ rājasūyasamaṃ prabho",
    "GE07mbh_03_u:241.028c": "tena tvaṃ yaja rājendra śṛṇu cedaṃ vaco mama",
    "GE07mbh_03_u:241.029a": "ya ime pṛthivīpālāḥ karadās tava pārthiva",
    "GE07mbh_03_u:241.029c": "te karān saṃprayacchantu suvarṇaṃ ca kṛtākṛtam",
    "GE07mbh_03_u:241.030a": "tena te kriyatām adya lāṅgalaṃ nṛpasattama",
    "GE07mbh_03_u:241.030c": "yajñavāṭasya te bhūmiḥ kṛṣyatāṃ tena bhārata",
    "GE07mbh_03_u:241.031a": "tatra yajño nṛpaśreṣṭha prabhūtānnaḥ susaṃskṛtaḥ",
    "GE07mbh_03_u:241.031c": "pravartatāṃ yathānyāyaṃ sarvato hy anivāritaḥ",
    "GE07mbh_03_u:241.032a": "eṣa te vaiṣṇavo nāma yajñaḥ satpuruṣocitaḥ",
    "GE07mbh_03_u:241.032c": "etena neṣṭavān kaś cid ṛte viṣṇuṃ purātanam",
    "GE07mbh_03_u:241.033a": "rājasūyaṃ kratuśreṣṭhaṃ spardhaty eṣa mahākratuḥ",
    "GE07mbh_03_u:241.033c": "asmākaṃ rocate caiva śreyaś ca tava bhārata",
    "GE07mbh_03_u:241.033e": "avighnaś ca bhaved eṣa saphalā syāt spṛhā tava",
    "GE07mbh_03_u:241.033f-1162_01": "tasmād eṣa mahābāho tava yajñaḥ pravartatām",
    "GE07mbh_03_u:241.034a": "evam uktas tu tair viprair dhārtarāṣṭro mahīpatiḥ",
    "GE07mbh_03_u:241.034c": "karṇaṃ ca saubalaṃ caiva bhrātṝṃś caivedam abravīt",
    "GE07mbh_03_u:241.035a": "rocate me vacaḥ kṛtsnaṃ brāhmaṇānāṃ na saṃśayaḥ",
    "GE07mbh_03_u:241.035c": "rocate yadi yuṣmākaṃ tan mā prabrūta māciram",
    "GE07mbh_03_u:241.036a": "evam uktās tu te sarve tathety ūcur narādhipam",
    "GE07mbh_03_u:241.036c": "saṃdideśa tato rājā vyāpārasthān yathākramam",
    "GE07mbh_03_u:241.037a": "halasya karaṇe cāpi vyādiṣṭāḥ sarvaśilpinaḥ",
    "GE07mbh_03_u:241.037c": "yathoktaṃ ca nṛpaśreṣṭha kṛtaṃ sarvaṃ yathākramam",
    "GE07mbh_03_u:242.001": "vaiśaṃpāyana uvāca",
    "GE07mbh_03_u:242.001a": "tatas tu śilpinaḥ sarve amātyapravarāś ca ha",
    "GE07mbh_03_u:242.001c": "viduraś ca mahāprājño dhārtarāṣṭre nyavedayat",
    "GE07mbh_03_u:242.002a": "sajjaṃ kratuvaraṃ rājan kālaprāptaṃ ca bhārata",
    "GE07mbh_03_u:242.002c": "sauvarṇaṃ ca kṛtaṃ divyaṃ lāṅgalaṃ sumahādhanam",
    "GE07mbh_03_u:242.003a": "etac chrutvā nṛpaśreṣṭho dhārtarāṣṭro viśāṃ pate",
    "GE07mbh_03_u:242.003c": "ājñāpayām āsa nṛpaḥ kraturājapravartanam",
    "GE07mbh_03_u:242.004a": "tataḥ pravavṛte yajñaḥ prabhūtānnaḥ susaṃskṛtaḥ",
    "GE07mbh_03_u:242.004c": "dīkṣitaś cāpi gāndhārir yathāśāstraṃ yathākramam",
    "GE07mbh_03_u:242.005a": "prahṛṣṭo dhṛtarāṣṭro 'bhūd viduraś ca mahāyaśāḥ",
    "GE07mbh_03_u:242.005c": "bhīṣmo droṇaḥ kṛpaḥ karṇo gāndhārī ca yaśasvinī",
    "GE07mbh_03_u:242.006a": "nimantraṇārthaṃ dūtāṃś ca preṣayām āsa śīghragān",
    "GE07mbh_03_u:242.006c": "pārthivānāṃ ca rājendra brāhmaṇānāṃ tathaiva ca",
    "GE07mbh_03_u:242.006e": "te prayātā yathoddiṣṭaṃ dūtās tvaritavāhanāḥ",
    "GE07mbh_03_u:242.007a": "tatra kaṃ cit prayātaṃ tu dūtaṃ duḥśāsano 'bravīt",
    "GE07mbh_03_u:242.007c": "gaccha dvaitavanaṃ śīghraṃ pāṇḍavān pāpapūruṣān",
    "GE07mbh_03_u:242.007e": "nimantraya yathānyāyaṃ viprāṃs tasmin mahāvane",
    "GE07mbh_03_u:242.008a": "sa gatvā pāṇḍavāvāsam uvācābhipraṇamya tān",
    "GE07mbh_03_u:242.008c": "duryodhano mahārāja yajate nṛpasattamaḥ",
    "GE07mbh_03_u:242.009a": "svavīryārjitam arthaugham avāpya kurunandanaḥ",
    "GE07mbh_03_u:242.009c": "tatra gacchanti rājāno brāhmaṇāś ca tatas tataḥ",
    "GE07mbh_03_u:242.010a": "ahaṃ tu preṣito rājan kauraveṇa mahātmanā",
    "GE07mbh_03_u:242.010c": "āmantrayati vo rājā dhārtarāṣṭro janeśvaraḥ",
    "GE07mbh_03_u:242.010e": "mano 'bhilaṣitaṃ rājñas taṃ kratuṃ draṣṭum arhatha",
    "GE07mbh_03_u:242.011a": "tato yudhiṣṭhiro rājā tac chrutvā dūtabhāṣitam",
    "GE07mbh_03_u:242.011c": "abravīn nṛpaśārdūlo diṣṭyā rājā suyodhanaḥ",
    "GE07mbh_03_u:242.011e": "yajate kratumukhyena pūrveṣāṃ kīrtivardhanaḥ",
    "GE07mbh_03_u:242.012a": "vayam apy upayāsyāmo na tv idānīṃ kathaṃ cana",
    "GE07mbh_03_u:242.012c": "samayaḥ paripālyo no yāvad varṣaṃ trayodaśam",
    "GE07mbh_03_u:242.013a": "śrutvaitad dharmarājasya bhīmo vacanam abravīt",
    "GE07mbh_03_u:242.013c": "tadā tu nṛpatir gantā dharmarājo yudhiṣṭhiraḥ",
    "GE07mbh_03_u:242.014a": "astraśastrapradīpte 'gnau yadā taṃ pātayiṣyati",
    "GE07mbh_03_u:242.014c": "varṣāt trayodaśād ūrdhvaṃ raṇasatre narādhipaḥ",
    "GE07mbh_03_u:242.015a": "yadā krodhahavir moktā dhārtarāṣṭreṣu pāṇḍavaḥ",
    "GE07mbh_03_u:242.015c": "āgantāras tadā smeti vācyas te sa suyodhanaḥ",
    "GE07mbh_03_u:242.016a": "śeṣās tu pāṇḍavā rājan naivocuḥ kiṃ cid apriyam",
    "GE07mbh_03_u:242.016c": "dūtaś cāpi yathāvṛttaṃ dhārtarāṣṭre nyavedayat",
    "GE07mbh_03_u:242.017a": "athājagmur naraśreṣṭhā nānājanapadeśvarāḥ",
    "GE07mbh_03_u:242.017c": "brāhmaṇāś ca mahābhāgā dhārtarāṣṭrapuraṃ prati",
    "GE07mbh_03_u:242.018a": "te tv arcitā yathāśāstraṃ yathāvarṇaṃ yathākramam",
    "GE07mbh_03_u:242.018c": "mudā paramayā yuktāḥ prītyā cāpi nareśvara",
    "GE07mbh_03_u:242.019a": "dhṛtarāṣṭro 'pi rājendra saṃvṛtaḥ sarvakauravaiḥ",
    "GE07mbh_03_u:242.019b-1163_01": "prāptān sarvān nṛpān dṛṣṭvā dhārtarāṣṭro mahāmanāḥ",
    "GE07mbh_03_u:242.019c": "harṣeṇa mahatā yukto viduraṃ pratyabhāṣata",
    "GE07mbh_03_u:242.020a": "yathā sukhī janaḥ sarvaḥ kṣattaḥ syād annasaṃyutaḥ",
    "GE07mbh_03_u:242.020c": "tuṣyec ca yajñasadane tathā kṣipraṃ vidhīyatām",
    "GE07mbh_03_u:242.021a": "viduras tv evam ājñaptaḥ sarvavarṇān ariṃdama",
    "GE07mbh_03_u:242.021c": "yathāpramāṇato vidvān pūjayām āsa dharmavit",
    "GE07mbh_03_u:242.022a": "bhakṣyabhojyānnapānena mālyaiś cāpi sugandhibhiḥ",
    "GE07mbh_03_u:242.022c": "vāsobhir vividhaiś caiva yojayām āsa hṛṣṭavat",
    "GE07mbh_03_u:242.023a": "kṛtvā hy avabhṛthaṃ vīro yathāśāstraṃ yathākramam",
    "GE07mbh_03_u:242.023b-1164_01": "snātaś cāvabhṛtho rājā dhārtarāṣṭro mahāmanāḥ",
    "GE07mbh_03_u:242.023c": "sāntvayitvā ca rājendro dattvā ca vividhaṃ vasu",
    "GE07mbh_03_u:242.023e": "visarjayām āsa nṛpān brāhmaṇāṃś ca sahasraśaḥ",
    "GE07mbh_03_u:242.024a": "visarjayitvā sa nṛpān bhrātṛbhiḥ parivāritaḥ",
    "GE07mbh_03_u:242.024c": "viveśa hāstinapuraṃ sahitaḥ karṇasaubalaiḥ",
    "GE07mbh_03_u:243.001": "vaiśaṃpāyana uvāca",
    "GE07mbh_03_u:243.001a": "praviśantaṃ mahārāja sūtās tuṣṭuvur acyutam",
    "GE07mbh_03_u:243.001c": "janāś cāpi maheṣvāsaṃ tuṣṭuvū rājasattamam",
    "GE07mbh_03_u:243.002a": "lājaiś candanacūrṇaiś cāpy avakīrya janās tadā",
    "GE07mbh_03_u:243.002c": "ūcur diṣṭyā nṛpāvighnāt samāpto 'yaṃ kratus tava",
    "GE07mbh_03_u:243.003a": "apare tv abruvaṃs tatra vātikās taṃ mahīpatim",
    "GE07mbh_03_u:243.003c": "yudhiṣṭhirasya yajñena na samo hy eṣa tu kratuḥ",
    "GE07mbh_03_u:243.003e": "naiva tasya krator eṣa kalām arhati ṣoḍaśīm",
    "GE07mbh_03_u:243.004a": "evaṃ tatrābruvan ke cid vātikās taṃ nareśvaram",
    "GE07mbh_03_u:243.004c": "suhṛdas tv abruvaṃs tatra ati sarvān ayaṃ kratuḥ",
    "GE07mbh_03_u:243.004d-1165_01": "pravartito hy ayaṃ rājñā dhārtarāṣṭreṇa dhīmatā",
    "GE07mbh_03_u:243.005a": "yayātir nahuṣaś cāpi māndhātā bharatas tathā",
    "GE07mbh_03_u:243.005c": "kratum enaṃ samāhṛtya pūtāḥ sarve divaṃ gatāḥ",
    "GE07mbh_03_u:243.006a": "etā vācaḥ śubhāḥ śṛṇvan suhṛdāṃ bharatarṣabha",
    "GE07mbh_03_u:243.006c": "praviveśa puraṃ hṛṣṭaḥ svaveśma ca narādhipaḥ",
    "GE07mbh_03_u:243.007a": "abhivādya tataḥ pādau mātāpitror viśāṃ pate",
    "GE07mbh_03_u:243.007c": "bhīṣmadroṇakṛpāṇāṃ ca vidurasya ca dhīmataḥ",
    "GE07mbh_03_u:243.008a": "abhivāditaḥ kanīyobhir bhrātṛbhir bhrātṛvatsalaḥ",
    "GE07mbh_03_u:243.008c": "niṣasādāsane mukhye bhrātṛbhiḥ parivāritaḥ",
    "GE07mbh_03_u:243.009a": "tam utthāya mahārāja sūtaputro 'bravīd vacaḥ",
    "GE07mbh_03_u:243.009c": "diṣṭyā te bharataśreṣṭha samāpto 'yaṃ mahākratuḥ",
    "GE07mbh_03_u:243.010a": "hateṣu yudhi pārtheṣu rājasūye tathā tvayā",
    "GE07mbh_03_u:243.010c": "āhṛte 'haṃ naraśreṣṭha tvāṃ sabhājayitā punaḥ",
    "GE07mbh_03_u:243.011a": "tam abravīn mahārājo dhārtarāṣṭro mahāyaśāḥ",
    "GE07mbh_03_u:243.011c": "satyam etat tvayā vīra pāṇḍaveṣu durātmasu",
    "GE07mbh_03_u:243.012a": "nihateṣu naraśreṣṭha prāpte cāpi mahākratau",
    "GE07mbh_03_u:243.012c": "rājasūye punar vīra tvaṃ māṃ saṃvardhayiṣyasi",
    "GE07mbh_03_u:243.013a": "evam uktvā mahāprājñaḥ karṇam āśliṣya bhārata",
    "GE07mbh_03_u:243.013c": "rājasūyaṃ kratuśreṣṭhaṃ cintayām āsa kauravaḥ",
    "GE07mbh_03_u:243.014a": "so 'bravīt suhṛdaś cāpi pārśvasthān nṛpasattamaḥ",
    "GE07mbh_03_u:243.014b-1166_01": "rādheyasaubalādīn vai dhārtarāṣṭro mahīpatiḥ",
    "GE07mbh_03_u:243.014c": "kadā tu taṃ kratuvaraṃ rājasūyaṃ mahādhanam",
    "GE07mbh_03_u:243.014e": "nihatya pāṇḍavān sarvān āhariṣyāmi kauravāḥ",
    "GE07mbh_03_u:243.015a": "tam abravīt tadā karṇaḥ śṛṇu me rājakuñjara",
    "GE07mbh_03_u:243.015c": "pādau na dhāvaye tāvad yāvan na nihato 'rjunaḥ",
    "GE07mbh_03_u:243.015d-1167_01": "kīlālajaṃ na khādeyaṃ kariṣye cāsuravratam",
    "GE07mbh_03_u:243.015d-1167_02": "nāstīti naiva vakṣyāmi yācito yena kena cit",
    "GE07mbh_03_u:243.016a": "athotkruṣṭaṃ maheṣvāsair dhārtarāṣṭrair mahārathaiḥ",
    "GE07mbh_03_u:243.016c": "pratijñāte phalgunasya vadhe karṇena saṃyuge",
    "GE07mbh_03_u:243.016e": "vijitāṃś cāpy amanyanta pāṇḍavān dhṛtarāṣṭrajāḥ",
    "GE07mbh_03_u:243.016f-1168_01": "tadā pratijñām āruhya sūtaputreṇa bhāṣite",
    "GE07mbh_03_u:243.017a": "duryodhano 'pi rājendra visṛjya narapuṃgavān",
    "GE07mbh_03_u:243.017c": "praviveśa gṛhaṃ śrīmān yathā caitrarathaṃ prabhuḥ",
    "GE07mbh_03_u:243.017e": "te 'pi sarve maheṣvāsā jagmur veśmāni bhārata",
    "GE07mbh_03_u:243.017f-1169_01": "karṇo 'pi svagṛhaṃ gatvā mudito bāndhavaiḥ saha",
    "GE07mbh_03_u:243.017f-1169_02": "pradadau vittam arthibhyo dhanādhyakṣa ivāparaḥ",
    "GE07mbh_03_u:243.017f-1170_01": "svāni svāni mahārāja bhīṣmadroṇādayo nṛpāḥ",
    "GE07mbh_03_u:243.018a": "pāṇḍavāś ca maheṣvāsā dūtavākyapracoditāḥ",
    "GE07mbh_03_u:243.018c": "cintayantas tam evārthaṃ nālabhanta sukhaṃ kva cit",
    "GE07mbh_03_u:243.019a": "bhūyaś ca cārai rājendra pravṛttir upapāditā",
    "GE07mbh_03_u:243.019c": "pratijñā sūtaputrasya vijayasya vadhaṃ prati",
    "GE07mbh_03_u:243.020a": "etac chrutvā dharmasutaḥ samudvigno narādhipa",
    "GE07mbh_03_u:243.020c": "abhedyakavacaṃ matvā karṇam adbhutavikramam",
    "GE07mbh_03_u:243.020e": "anusmaraṃś ca saṃkleśān na śāntim upayāti saḥ",
    "GE07mbh_03_u:243.020f-1171_01": "adhomukhaś ciraṃ tasthau kiṃ kāryam iti cintayan",
    "GE07mbh_03_u:243.021a": "tasya cintāparītasya buddhir jajñe mahātmanaḥ",
    "GE07mbh_03_u:243.021c": "bahuvyālamṛgākīrṇaṃ tyaktuṃ dvaitavanaṃ vanam",
    "GE07mbh_03_u:243.022a": "dhārtarāṣṭro 'pi nṛpatiḥ praśaśāsa vasuṃdharām",
    "GE07mbh_03_u:243.022c": "bhrātṛbhiḥ sahito vīrair bhīṣmadroṇakṛpais tathā",
    "GE07mbh_03_u:243.023a": "saṃgamya sūtaputreṇa",
    "GE07mbh_03_u:243.023b-1172_01": "satataṃ prīyamāṇo vai devinā saubalena ca",
    "GE07mbh_03_u:243.023c": "duryodhanaḥ priye nityaṃ vartamāno mahīpatiḥ",
    "GE07mbh_03_u:243.023e": "pūjayām āsa viprendrān kratubhir bhūridakṣiṇaiḥ",
    "GE07mbh_03_u:243.024a": "bhrātṝṇāṃ ca priyaṃ rājan sa cakāra paraṃtapaḥ",
    "GE07mbh_03_u:243.024c": "niścitya manasā vīro dattabhuktaphalaṃ dhanam",
    "GE07mbh_03_u:244.001": "janamejaya uvāca",
    "GE07mbh_03_u:244.001a": "duryodhanaṃ mocayitvā pāṇḍuputrā mahābalāḥ",
    "GE07mbh_03_u:244.001c": "kim akārṣur vane tasmiṃs tan mamākhyātum arhasi",
    "GE07mbh_03_u:244.002": "vaiśaṃpāyana uvāca",
    "GE07mbh_03_u:244.002a": "tataḥ śayānaṃ kaunteyaṃ rātrau dvaitavane mṛgāḥ",
    "GE07mbh_03_u:244.002c": "svapnānte darśayām āsur bāṣpakaṇṭhā yudhiṣṭhiram",
    "GE07mbh_03_u:244.003a": "tān abravīt sa rājendro vepamānān kṛtāñjalīn",
    "GE07mbh_03_u:244.003c": "brūta yad vaktukāmāḥ stha ke bhavantaḥ kim iṣyate",
    "GE07mbh_03_u:244.004a": "evam uktāḥ pāṇḍavena kaunteyena yaśasvinā",
    "GE07mbh_03_u:244.004c": "pratyabruvan mṛgās tatra hataśeṣā yudhiṣṭhiram",
    "GE07mbh_03_u:244.005a": "vayaṃ mṛgā dvaitavane hataśiṣṭāḥ sma bhārata",
    "GE07mbh_03_u:244.005c": "notsīdema mahārāja kriyatāṃ vāsaparyayaḥ",
    "GE07mbh_03_u:244.006a": "bhavanto bhrātaraḥ śūrāḥ sarva evāstrakovidāḥ",
    "GE07mbh_03_u:244.006c": "kulāny alpāvaśiṣṭāni kṛtavanto vanaukasām",
    "GE07mbh_03_u:244.007a": "bījabhūtā vayaṃ ke cid avaśiṣṭā mahāmate",
    "GE07mbh_03_u:244.007c": "vivardhemahi rājendra prasādāt te yudhiṣṭhira",
    "GE07mbh_03_u:244.008a": "tān vepamānān vitrastān",
    "GE07mbh_03_u:244.008c": "mṛgān dṛṣṭvā suduḥkhārto dharmarājo yudhiṣṭhiraḥ",
    "GE07mbh_03_u:244.009a": "tāṃs tathety abravīd rājā sarvabhūtahite rataḥ",
    "GE07mbh_03_u:244.009c": "tathyaṃ bhavanto bruvate kariṣyāmi ca tat tathā",
    "GE07mbh_03_u:244.010a": "ity evaṃ pratibuddhaḥ sa rātryante rājasattamaḥ",
    "GE07mbh_03_u:244.010c": "abravīt sahitān bhrātṝn dayāpanno mṛgān prati",
    "GE07mbh_03_u:244.011a": "ukto rātrau mṛgair asmi svapnānte hataśeṣitaiḥ",
    "GE07mbh_03_u:244.011c": "tanubhūtāḥ sma bhadraṃ te dayā naḥ kriyatām iti",
    "GE07mbh_03_u:244.012a": "te satyam āhuḥ kartavyā dayāsmābhir vanaukasām",
    "GE07mbh_03_u:244.012c": "sāṣṭamāsaṃ hi no varṣaṃ yad enān upayuñjmahe arjunaḥ",
    "GE07mbh_03_u:244.012d-1173_01": "tvadadhīnā vayaṃ rājan mā tvam asmin vicāraya",
    "GE07mbh_03_u:244.012d-1173_02": "yatraiva manyase pārtha tatra gacchāmahe vayam",
    "GE07mbh_03_u:244.013a": "punar bahumṛgaṃ ramyaṃ kāmyakaṃ kānanottamam",
    "GE07mbh_03_u:244.013c": "marubhūmeḥ śiraḥ khyātaṃ tṛṇabindusaraḥ prati",
    "GE07mbh_03_u:244.013e": "tatremā vasatīḥ śiṣṭā viharanto ramemahi vaiśaṃpāyanaḥ",
    "GE07mbh_03_u:244.013f-1174_01": "ity uktās te mahātmānaḥ pāṇḍavena mahātmanā",
    "GE07mbh_03_u:244.014a": "tatas te pāṇḍavāḥ śīghraṃ prayayur dharmakovidāḥ",
    "GE07mbh_03_u:244.014c": "brāhmaṇaiḥ sahitā rājan ye ca tatra sahoṣitāḥ",
    "GE07mbh_03_u:244.014e": "indrasenādibhiś caiva preṣyair anugatās tadā",
    "GE07mbh_03_u:244.015a": "te yātvānusṛtair mārgaiḥ svannaiḥ śucijalānvitaiḥ",
    "GE07mbh_03_u:244.015c": "dadṛśuḥ kāmyakaṃ puṇyam āśramaṃ tāpasāyutam",
    "GE07mbh_03_u:244.016a": "viviśus te sma kauravyā vṛtā viprarṣabhais tadā",
    "GE07mbh_03_u:244.016c": "tad vanaṃ bharataśreṣṭhāḥ svargaṃ sukṛtino yathā",
    "GE07mbh_03_u:245.001": "vaiśaṃpāyana uvāca",
    "GE07mbh_03_u:245.001a": "vane nivasatāṃ teṣāṃ pāṇḍavānāṃ mahātmanām",
    "GE07mbh_03_u:245.001c": "varṣāṇy ekādaśātīyuḥ kṛcchreṇa bharatarṣabha",
    "GE07mbh_03_u:245.002a": "phalamūlāśanās te hi sukhārhā duḥkham uttamam",
    "GE07mbh_03_u:245.002c": "prāptakālam anudhyāntaḥ sehur uttamapūruṣāḥ",
    "GE07mbh_03_u:245.003a": "yudhiṣṭhiras tu rājarṣir ātmakarmāparādhajam",
    "GE07mbh_03_u:245.003c": "cintayan sa mahābāhur bhrātṝṇāṃ duḥkham uttamam",
    "GE07mbh_03_u:245.004a": "na suṣvāpa sukhaṃ rājā hṛdi śalyair ivārpitaiḥ",
    "GE07mbh_03_u:245.004c": "daurātmyam anupaśyaṃs tat kāle dyūtodbhavasya hi",
    "GE07mbh_03_u:245.005a": "saṃsmaran paruṣā vācaḥ sūtaputrasya pāṇḍavaḥ",
    "GE07mbh_03_u:245.005c": "niḥśvāsaparamo dīno bibhrat kopaviṣaṃ mahat",
    "GE07mbh_03_u:245.006a": "arjuno yamajau cobhau draupadī ca yaśasvinī",
    "GE07mbh_03_u:245.006c": "sa ca bhīmo mahātejāḥ sarveṣām uttamo balī",
    "GE07mbh_03_u:245.006d-1175_01": "cirasya jātadharmajñaṃ sāsūyam iva te tadā",
    "GE07mbh_03_u:245.006e": "yudhiṣṭhiram udīkṣantaḥ sehur duḥkham anuttamam",
    "GE07mbh_03_u:245.007a": "avaśiṣṭam alpakālaṃ manvānāḥ puruṣarṣabhāḥ",
    "GE07mbh_03_u:245.007c": "vapur anyad ivākārṣur utsāhāmarṣaceṣṭitaiḥ",
    "GE07mbh_03_u:245.008a": "kasya cit tv atha kālasya vyāsaḥ satyavatīsutaḥ",
    "GE07mbh_03_u:245.008c": "ājagāma mahāyogī pāṇḍavān avalokakaḥ",
    "GE07mbh_03_u:245.009a": "tam āgatam abhiprekṣya kuntīputro yudhiṣṭhiraḥ",
    "GE07mbh_03_u:245.009c": "pratyudgamya mahātmānaṃ pratyagṛhṇād yathāvidhi",
    "GE07mbh_03_u:245.010a": "tam āsīnam upāsīnaḥ śuśrūṣur niyatendriyaḥ",
    "GE07mbh_03_u:245.010c": "toṣayan praṇipātena vyāsaṃ pāṇḍavanandanaḥ",
    "GE07mbh_03_u:245.011a": "tān avekṣya kṛśān pautrān vane vanyena jīvataḥ",
    "GE07mbh_03_u:245.011c": "maharṣir anukampārtham abravīd bāṣpagadgadam",
    "GE07mbh_03_u:245.012a": "yudhiṣṭhira mahābāho śṛṇu dharmabhṛtāṃ vara",
    "GE07mbh_03_u:245.012c": "nātaptatapasaḥ putra prāpnuvanti mahat sukham",
    "GE07mbh_03_u:245.013a": "sukhaduḥkhe hi puruṣaḥ paryāyeṇopasevate",
    "GE07mbh_03_u:245.013c": "nātyantam asukhaṃ kaś cit prāpnoti puruṣarṣabha",
    "GE07mbh_03_u:245.014a": "prajñāvāṃs tv eva puruṣaḥ saṃyuktaḥ parayā dhiyā",
    "GE07mbh_03_u:245.014c": "udayāstamayajño hi na śocati na hṛṣyati",
    "GE07mbh_03_u:245.015a": "sukham āpatitaṃ seved duḥkham āpatitaṃ sahet",
    "GE07mbh_03_u:245.015c": "kālaprāptam upāsīta sasyānām iva karṣakaḥ",
    "GE07mbh_03_u:245.016a": "tapaso hi paraṃ nāsti tapasā vindate mahat",
    "GE07mbh_03_u:245.016c": "nāsādhyaṃ tapasaḥ kiṃ cid iti budhyasva bhārata",
    "GE07mbh_03_u:245.017a": "satyam ārjavam akrodhaḥ saṃvibhāgo damaḥ śamaḥ",
    "GE07mbh_03_u:245.017c": "anasūyāvihiṃsā ca śaucam indriyasaṃyamaḥ",
    "GE07mbh_03_u:245.017e": "sādhanāni mahārāja narāṇāṃ puṇyakarmaṇām",
    "GE07mbh_03_u:245.018a": "adharmarucayo mūḍhās tiryaggatiparāyaṇāḥ",
    "GE07mbh_03_u:245.018c": "kṛcchrāṃ yonim anuprāpya na sukhaṃ vindate janāḥ",
    "GE07mbh_03_u:245.018d-1176_01": "karmabhūmir iyaṃ tāta phalabhūmir asau parā",
    "GE07mbh_03_u:245.019a": "iha yat kriyate karma tat paratropabhujyate",
    "GE07mbh_03_u:245.019b-1177_01": "mūle siktasya vṛkṣasya phalaṃ śākhāsu dṛśyate",
    "GE07mbh_03_u:245.019c": "tasmāc charīraṃ yuñjīta tapasā niyamena ca",
    "GE07mbh_03_u:245.020a": "yathāśakti prayacchec ca saṃpūjyābhipraṇamya ca",
    "GE07mbh_03_u:245.020c": "kāle pātre ca hṛṣṭātmā rājan vigatamatsaraḥ",
    "GE07mbh_03_u:245.021a": "satyavādī labhetāyur anāyāsam athārjavī",
    "GE07mbh_03_u:245.021c": "akrodhano 'nasūyaś ca nirvṛtiṃ labhate parām",
    "GE07mbh_03_u:245.022a": "dāntaḥ śamaparaḥ śaśvat parikleśaṃ na vindati",
    "GE07mbh_03_u:245.022c": "na ca tapyati dāntātmā dṛṣṭvā paragatāṃ śriyam",
    "GE07mbh_03_u:245.023a": "saṃvibhaktā ca dātā ca bhogavān sukhavān naraḥ",
    "GE07mbh_03_u:245.023c": "bhavaty ahiṃsakaś caiva paramārogyam aśnute",
    "GE07mbh_03_u:245.024a": "mānyān mānayitā janma kule mahati vindati",
    "GE07mbh_03_u:245.024b-1178_01": "vindate sukham atyantam iha loke paratra ca",
    "GE07mbh_03_u:245.024c": "vyasanair na tu saṃyogaṃ prāpnoti vijitendriyaḥ",
    "GE07mbh_03_u:245.025a": "śubhānuśayabuddhir hi saṃyuktaḥ kāladharmaṇā",
    "GE07mbh_03_u:245.025c": "prādurbhavati tadyogāt kalyāṇamatir eva saḥ",
    "GE07mbh_03_u:245.026": "yudhiṣṭhira uvāca",
    "GE07mbh_03_u:245.026a": "bhagavan dānadharmāṇāṃ tapaso vā mahāmune",
    "GE07mbh_03_u:245.026c": "kiṃ svid bahuguṇaṃ pretya kiṃ vā duṣkaram ucyate",
    "GE07mbh_03_u:245.027": "vyāsa uvāca",
    "GE07mbh_03_u:245.027a": "dānān na duṣkarataraṃ pṛthivyām asti kiṃ cana",
    "GE07mbh_03_u:245.027c": "arthe hi mahatī tṛṣṇā sa ca duḥkhena labhyate",
    "GE07mbh_03_u:245.027d-1179_01": "rājan pratyakṣam evaitad dṛśyate lokasākṣikam",
    "GE07mbh_03_u:245.028a": "parityajya priyān prāṇān dhanārthaṃ hi mahāhavam",
    "GE07mbh_03_u:245.028c": "praviśanti narā vīrāḥ samudram aṭavīṃ tathā",
    "GE07mbh_03_u:245.028c-1180_01": "**** **** śāstrārthakuśalā bhuvi",
    "GE07mbh_03_u:245.028c-1180_02": "tathaiva pratipadyante",
    "GE07mbh_03_u:245.029a": "kṛṣigorakṣyam ity eke pratipadyanti mānavāḥ",
    "GE07mbh_03_u:245.029c": "puruṣāḥ preṣyatām eke nirgacchanti dhanārthinaḥ",
    "GE07mbh_03_u:245.030a": "tasya duḥkhārjitasyaivaṃ parityāgaḥ suduṣkaraḥ",
    "GE07mbh_03_u:245.030c": "na duṣkarataraṃ dānāt tasmād dānaṃ mataṃ mama",
    "GE07mbh_03_u:245.030d-1181_01": "tad duṣkarataraṃ dānaṃ tasmād dānaṃ viśiṣyate",
    "GE07mbh_03_u:245.031a": "viśeṣas tv atra vijñeyo nyāyenopārjitaṃ dhanam",
    "GE07mbh_03_u:245.031c": "pātre deśe ca kāle ca sādhubhyaḥ pratipādayet",
    "GE07mbh_03_u:245.031d-1182_01": "śraddhayā vidhivat pātre dattasyānto na vidyate",
    "GE07mbh_03_u:245.032a": "anyāyasamupāttena dānadharmo dhanena yaḥ",
    "GE07mbh_03_u:245.032c": "kriyate na sa kartāraṃ trāyate mahato bhayāt",
    "GE07mbh_03_u:245.033a": "pātre dānaṃ svalpam api kāle dattaṃ yudhiṣṭhira",
    "GE07mbh_03_u:245.033c": "manasā suviśuddhena pretyānantaphalaṃ smṛtam",
    "GE07mbh_03_u:245.033d-1183_01": "deśe kāle ca pātre ca mudgalaḥ śraddhayānvitaḥ",
    "GE07mbh_03_u:245.033d-1183_02": "vrīhidroṇaṃ pradāyātha paramaṃ padam āptavān",
    "GE07mbh_03_u:245.034a": "atrāpy udāharantīmam itihāsaṃ purātanam",
    "GE07mbh_03_u:245.034c": "vrīhidroṇaparityāgād yat phalaṃ prāpa mudgalaḥ",
    "GE07mbh_03_u:246.001": "yudhiṣṭhira uvāca",
    "GE07mbh_03_u:246.001a": "vrīhidroṇaḥ parityaktaḥ kathaṃ tena mahātmanā",
    "GE07mbh_03_u:246.001c": "kasmai dattaś ca bhagavan vidhinā kena cāttha me",
    "GE07mbh_03_u:246.002a": "pratyakṣadharmā bhagavān yasya tuṣṭo hi karmabhiḥ",
    "GE07mbh_03_u:246.002c": "saphalaṃ tasya janmāhaṃ manye saddharmacāriṇaḥ",
    "GE07mbh_03_u:246.003": "vyāsa uvāca",
    "GE07mbh_03_u:246.003a": "śiloñchavṛttir dharmātmā mudgalaḥ saṃśitavrataḥ",
    "GE07mbh_03_u:246.003c": "āsīd rājan kurukṣetre satyavāg anasūyakaḥ",
    "GE07mbh_03_u:246.004a": "atithivratī kriyāvāṃś ca kāpotīṃ vṛttim āsthitaḥ",
    "GE07mbh_03_u:246.004c": "satram iṣṭīkṛtaṃ nāma samupāste mahātapāḥ",
    "GE07mbh_03_u:246.005a": "saputradāro hi muniḥ pakṣāhāro babhūva saḥ",
    "GE07mbh_03_u:246.005b-1184_01": "muniḥ sa tu mahārāja mahātmā niyatavrataḥ",
    "GE07mbh_03_u:246.005c": "kapotavṛttyā pakṣeṇa vrīhidroṇam upārjayat",
    "GE07mbh_03_u:246.006a": "darśaṃ ca paurṇamāsaṃ ca kurvan vigatamatsaraḥ",
    "GE07mbh_03_u:246.006c": "devatātithiśeṣeṇa kurute dehayāpanam",
    "GE07mbh_03_u:246.007a": "tasyendraḥ sahito devaiḥ sākṣāt tribhuvaneśvaraḥ",
    "GE07mbh_03_u:246.007c": "pratyagṛhṇān mahārāja bhāgaṃ parvaṇi parvaṇi",
    "GE07mbh_03_u:246.008a": "sa parvakālaṃ kṛtvā tu munivṛttyā samanvitaḥ",
    "GE07mbh_03_u:246.008c": "atithibhyo dadāv annaṃ prahṛṣṭenāntarātmanā",
    "GE07mbh_03_u:246.009a": "vrīhidroṇasya tadaho dadato 'nnaṃ mahātmanaḥ",
    "GE07mbh_03_u:246.009c": "śiṣṭaṃ mātsaryahīnasya vardhaty atithidarśanāt",
    "GE07mbh_03_u:246.010a": "tac chatāny api bhuñjanti brāhmaṇānāṃ manīṣiṇām",
    "GE07mbh_03_u:246.010c": "munes tyāgaviśuddhyā tu tadannaṃ vṛddhim ṛcchati",
    "GE07mbh_03_u:246.011a": "taṃ tu śuśrāva dharmiṣṭhaṃ mudgalaṃ saṃśitavratam",
    "GE07mbh_03_u:246.011c": "durvāsā nṛpa digvāsās tam athābhyājagāma ha",
    "GE07mbh_03_u:246.012a": "bibhrac cāniyataṃ veṣam unmatta iva pāṇḍava",
    "GE07mbh_03_u:246.012c": "vikacaḥ paruṣā vāco vyāharan vividhā muniḥ",
    "GE07mbh_03_u:246.013a": "abhigamyātha taṃ vipram uvāca munisattamaḥ",
    "GE07mbh_03_u:246.013c": "annārthinam anuprāptaṃ viddhi māṃ munisattama",
    "GE07mbh_03_u:246.014a": "svāgataṃ te 'stv iti muniṃ mudgalaḥ pratyabhāṣata",
    "GE07mbh_03_u:246.014c": "pādyam ācamanīyaṃ ca prativedyānnam uttamam",
    "GE07mbh_03_u:246.015a": "prādāt sa tapasopāttaṃ",
    "GE07mbh_03_u:246.015c": "unmattāya parāṃ śraddhām āsthāya sa dhṛtavrataḥ",
    "GE07mbh_03_u:246.016a": "tatas tadannaṃ rasavat sa eva kṣudhayānvitaḥ",
    "GE07mbh_03_u:246.016c": "bubhuje kṛtsnam unmattaḥ prādāt tasmai ca mudgalaḥ",
    "GE07mbh_03_u:246.017a": "bhuktvā cānnaṃ tataḥ sarvam ucchiṣṭenātmanas tataḥ",
    "GE07mbh_03_u:246.017b-1185_01": "śeṣe* * * *lipya hasan gāyan pradhāvati",
    "GE07mbh_03_u:246.017b-1185_02": "nṛtyate dhāvate caiva buddhyā tat krośate yathā",
    "GE07mbh_03_u:246.017c": "athānulilipe 'ṅgāni jagāma ca yathāgatam",
    "GE07mbh_03_u:246.018a": "evaṃ dvitīye saṃprāpte parvakāle manīṣiṇaḥ",
    "GE07mbh_03_u:246.018c": "āgamya bubhuje sarvam annam uñchopajīvinaḥ",
    "GE07mbh_03_u:246.019a": "nirāhāras tu sa munir uñcham ārjayate punaḥ",
    "GE07mbh_03_u:246.019c": "na cainaṃ vikriyāṃ netum aśakan mudgalaṃ kṣudhā",
    "GE07mbh_03_u:246.020a": "na krodho na ca mātsaryaṃ nāvamāno na saṃbhramaḥ",
    "GE07mbh_03_u:246.020c": "saputradāram uñchantam āviveśa dvijottamam",
    "GE07mbh_03_u:246.021a": "tathā tam uñchadharmāṇaṃ durvāsā munisattamam",
    "GE07mbh_03_u:246.021c": "upatasthe yathākālaṃ ṣaṭkṛtvaḥ kṛtaniścayaḥ",
    "GE07mbh_03_u:246.022a": "na cāsya mānasaṃ kiṃ cid vikāraṃ dadṛśe muniḥ",
    "GE07mbh_03_u:246.022c": "śuddhasattvasya śuddhaṃ sa dadṛśe nirmalaṃ manaḥ",
    "GE07mbh_03_u:246.023a": "tam uvāca tataḥ prītaḥ sa munir mudgalaṃ tadā",
    "GE07mbh_03_u:246.023c": "tvatsamo nāsti loke 'smin dātā mātsaryavarjitaḥ",
    "GE07mbh_03_u:246.024a": "kṣud dharmasaṃjñāṃ praṇudaty ādatte dhairyam eva ca",
    "GE07mbh_03_u:246.024c": "viṣayānusāriṇī jihvā karṣaty eva rasān prati",
    "GE07mbh_03_u:246.025a": "āhāraprabhavāḥ prāṇā mano durnigrahaṃ calam",
    "GE07mbh_03_u:246.025c": "manasaś cendriyāṇāṃ cāpy aikāgryaṃ niścitaṃ tapaḥ",
    "GE07mbh_03_u:246.026a": "śrameṇopārjitaṃ tyaktuṃ duḥkhaṃ śuddhena cetasā",
    "GE07mbh_03_u:246.026c": "tat sarvaṃ bhavatā sādho yathāvad upapāditam",
    "GE07mbh_03_u:246.027a": "prītāḥ smo 'nugṛhītāś ca sametya bhavatā saha",
    "GE07mbh_03_u:246.027b-1186_01": "sadbhiḥ samāgamo nityaṃ sarvapāpaharaḥ smṛtaḥ",
    "GE07mbh_03_u:246.027b-1187_01": "pāvanaṃ paramaṃ manye darśanaṃ te mahāmune",
    "GE07mbh_03_u:246.027c": "indriyābhijayo dhairyaṃ saṃvibhāgo damaḥ śamaḥ",
    "GE07mbh_03_u:246.028a": "dayā satyaṃ ca dharmaś ca tvayi sarvaṃ pratiṣṭhitam",
    "GE07mbh_03_u:246.028b-1188_01": "lokāḥ samastā dharmeṇa dhāryante sacarācarāḥ",
    "GE07mbh_03_u:246.028b-1188_02": "dharmo 'pi dhāryate brahman dhṛtiyuktātmanā tvayā",
    "GE07mbh_03_u:246.028b-1189_01": "viśuddhasattvasaṃpanno na tvad anyo 'sti kaś cana",
    "GE07mbh_03_u:246.028c": "jitās te karmabhir lokāḥ prāpto 'si paramāṃ gatim",
    "GE07mbh_03_u:246.029a": "aho dānaṃ vighuṣṭaṃ te sumahat svargavāsibhiḥ",
    "GE07mbh_03_u:246.029c": "saśarīro bhavān gantā svargaṃ sucaritavrata",
    "GE07mbh_03_u:246.030a": "ity evaṃ vadatas tasya tadā durvāsaso muneḥ",
    "GE07mbh_03_u:246.030c": "devadūto vimānena mudgalaṃ pratyupasthitaḥ",
    "GE07mbh_03_u:246.031a": "haṃsasārasayuktena kiṅkiṇījālamālinā",
    "GE07mbh_03_u:246.031c": "kāmagena vicitreṇa divyagandhavatā",
    "GE07mbh_03_u:246.032a": "uvāca cainaṃ viprarṣiṃ vimānaṃ karmabhir jitam",
    "GE07mbh_03_u:246.032c": "samupāroha saṃsiddhiṃ prāpto 'si paramāṃ mune",
    "GE07mbh_03_u:246.033a": "tam evaṃvādinam ṛṣir devadūtam uvāca ha",
    "GE07mbh_03_u:246.033c": "icchāmi bhavatā proktān guṇān svarganivāsinām",
    "GE07mbh_03_u:246.034a": "ke guṇās tatra vasatāṃ kiṃ tapaḥ kaś ca niścayaḥ",
    "GE07mbh_03_u:246.034c": "svarge svargasukhaṃ kiṃ ca doṣo vā devadūtaka",
    "GE07mbh_03_u:246.035a": "satāṃ saptapadaṃ mitram āhuḥ santaḥ kulocitāḥ",
    "GE07mbh_03_u:246.035c": "mitratāṃ ca puraskṛtya pṛcchāmi tvām ahaṃ vibho",
    "GE07mbh_03_u:246.036a": "yad atra tathyaṃ pathyaṃ ca tad bravīhy avicārayan",
    "GE07mbh_03_u:246.036c": "śrutvā tathā kariṣyāmi vyavasāyaṃ girā tava",
    "GE07mbh_03_u:247.001": "devadūta uvāca",
    "GE07mbh_03_u:247.001a": "maharṣe 'kāryabuddhis tvaṃ yaḥ svargasukham uttamam",
    "GE07mbh_03_u:247.001c": "saṃprāptaṃ bahu mantavyaṃ vimṛśasy abudho yathā",
    "GE07mbh_03_u:247.001d-1190_01": "nandanādīni ramyāṇi tatrodyānāni mudgala",
    "GE07mbh_03_u:247.001d-1190_02": "sarvakāmaphalair vṛkṣaiḥ śobhitāni samantataḥ",
    "GE07mbh_03_u:247.002a": "upariṣṭād asau loko yo 'yaṃ svar iti saṃjñitaḥ",
    "GE07mbh_03_u:247.002c": "ūrdhvagaḥ satpathaḥ śaśvad devayānacaro mune",
    "GE07mbh_03_u:247.003a": "nātaptatapasaḥ puṃso",
    "GE07mbh_03_u:247.003c": "nānṛtā nāstikāś caiva tatra gacchanti mudgala",
    "GE07mbh_03_u:247.004a": "dharmātmāno jitātmānaḥ śāntā dāntā vimatsarāḥ",
    "GE07mbh_03_u:247.004c": "dānadharmaratāḥ puṃsaḥ śūrāś cāhatalakṣaṇāḥ",
    "GE07mbh_03_u:247.005a": "tatra gacchanti karmāgryaṃ kṛtvā śamadamātmakam",
    "GE07mbh_03_u:247.005c": "lokān puṇyakṛtāṃ brahman sadbhir āsevitān nṛbhiḥ",
    "GE07mbh_03_u:247.006a": "devāḥ sādhyās tathā viśve marutaś ca maharṣibhiḥ",
    "GE07mbh_03_u:247.006c": "yāmā dhāmāś ca maudgalya gandharvāpsarasas tathā",
    "GE07mbh_03_u:247.006d-1191_01": "devānām api maudgalya kāṅkṣitā sā parā gatiḥ",
    "GE07mbh_03_u:247.006d-1191_02": "na duḥkham asukhaṃ cāpi rāgadveṣau kuto mune",
    "GE07mbh_03_u:247.007a": "eṣāṃ devanikāyānāṃ pṛthak pṛthag anekaśaḥ",
    "GE07mbh_03_u:247.007c": "bhāsvantaḥ kāmasaṃpannā lokās tejomayāḥ śubhāḥ",
    "GE07mbh_03_u:247.008a": "trayastriṃśat sahasrāṇi yojanānāṃ hiraṇmayaḥ",
    "GE07mbh_03_u:247.008c": "meruḥ parvatarāḍ yatra devodyānāni mudgala",
    "GE07mbh_03_u:247.009a": "nandanādīni puṇyāni vihārāḥ puṇyakarmaṇām",
    "GE07mbh_03_u:247.009c": "na kṣutpipāse na glānir na śītoṣṇabhayaṃ tathā",
    "GE07mbh_03_u:247.010a": "bībhatsam aśubhaṃ vāpi rogā vā tatra ke cana",
    "GE07mbh_03_u:247.010c": "manojñāḥ sarvato gandhāḥ sukhasparśāś ca sarvaśaḥ",
    "GE07mbh_03_u:247.011a": "śabdāḥ śrutimanogrāhyāḥ sarvatas tatra vai mune",
    "GE07mbh_03_u:247.011c": "na śoko na jarā tatra nāyāsaparidevane",
    "GE07mbh_03_u:247.012a": "īdṛśaḥ sa mune lokaḥ svakarmaphalahetukaḥ",
    "GE07mbh_03_u:247.012c": "sukṛtais tatra puruṣāḥ saṃbhavanty ātmakarmabhiḥ",
    "GE07mbh_03_u:247.013a": "taijasāni śarīrāṇi bhavanty atropapadyatām",
    "GE07mbh_03_u:247.013c": "karmajāny eva maudgalya na mātṛpitṛjāny uta",
    "GE07mbh_03_u:247.014a": "na ca svedo na daurgandhyaṃ purīṣaṃ mūtram eva ca",
    "GE07mbh_03_u:247.014c": "teṣāṃ na ca rajo vastraṃ bādhate tatra vai mune",
    "GE07mbh_03_u:247.015a": "na mlāyanti srajas teṣāṃ divyagandhā manoramāḥ",
    "GE07mbh_03_u:247.015c": "paryuhyante vimānaiś ca brahmann evaṃvidhāś ca te",
    "GE07mbh_03_u:247.016a": "īrṣyāśokaklamāpetā mohamātsaryavarjitāḥ",
    "GE07mbh_03_u:247.016c": "sukhaṃ svargajitas tatra vartayanti mahāmune",
    "GE07mbh_03_u:247.017a": "teṣāṃ tathāvidhānāṃ tu lokānāṃ munipuṃgava",
    "GE07mbh_03_u:247.017c": "upary upari śakrasya lokā divyaguṇānvitāḥ",
    "GE07mbh_03_u:247.018a": "purastād brahmaṇas tatra lokās tejomayāḥ śubhāḥ",
    "GE07mbh_03_u:247.018c": "yatra yānty ṛṣayo brahman pūtāḥ svaiḥ karmabhiḥ śubhaiḥ",
    "GE07mbh_03_u:247.019a": "ṛbhavo nāma tatrānye devānām api devatāḥ",
    "GE07mbh_03_u:247.019c": "teṣāṃ lokāḥ paratare tān yajantīha devatāḥ",
    "GE07mbh_03_u:247.020a": "svayaṃprabhās te bhāsvanto lokāḥ kāmadughāḥ pare",
    "GE07mbh_03_u:247.020c": "na teṣāṃ strīkṛtas tāpo na lokaiśvaryamatsaraḥ",
    "GE07mbh_03_u:247.021a": "na vartayanty āhutibhis te nāpy amṛtabhojanāḥ",
    "GE07mbh_03_u:247.021c": "tathā divyaśarīrās te na ca vigrahamūrtayaḥ",
    "GE07mbh_03_u:247.022a": "na sukhe sukhakāmāś ca devadevāḥ sanātanāḥ",
    "GE07mbh_03_u:247.022c": "na kalpaparivarteṣu parivartanti te tathā",
    "GE07mbh_03_u:247.023a": "jarā mṛtyuḥ kutas teṣāṃ harṣaḥ prītiḥ sukhaṃ na ca",
    "GE07mbh_03_u:247.023c": "na duḥkhaṃ na sukhaṃ cāpi rāgadveṣau kuto mune",
    "GE07mbh_03_u:247.024a": "devānām api maudgalya kāṅkṣitā sā gatiḥ parā",
    "GE07mbh_03_u:247.024c": "duṣprāpā paramā siddhir agamyā kāmagocaraiḥ",
    "GE07mbh_03_u:247.025a": "trayastriṃśad ime lokāḥ śeṣā lokā manīṣibhiḥ",
    "GE07mbh_03_u:247.025c": "gamyante niyamaiḥ śreṣṭhair dānair vā vidhipūrvakaiḥ",
    "GE07mbh_03_u:247.026a": "seyaṃ dānakṛtā vyuṣṭir atra prāptā sukhāvahā",
    "GE07mbh_03_u:247.026c": "tāṃ bhuṅkṣva sukṛtair labdhāṃ tapasā dyotitaprabhaḥ",
    "GE07mbh_03_u:247.027a": "etat svargasukhaṃ vipra lokā nānāvidhās tathā",
    "GE07mbh_03_u:247.027c": "guṇāḥ svargasya proktās te doṣān api nibodha me",
    "GE07mbh_03_u:247.028a": "kṛtasya karmaṇas tatra bhujyate yat phalaṃ divi",
    "GE07mbh_03_u:247.028c": "na cānyat kriyate karma mūlacchedena bhujyate",
    "GE07mbh_03_u:247.029a": "so 'tra doṣo mama matas tasyānte patanaṃ ca yat",
    "GE07mbh_03_u:247.029c": "sukhavyāptamanaskānāṃ patanaṃ yac ca mudgala",
    "GE07mbh_03_u:247.030a": "asaṃtoṣaḥ parītāpo dṛṣṭvā dīptatarāḥ śriyaḥ",
    "GE07mbh_03_u:247.030c": "yad bhavaty avare sthāne sthitānāṃ tac ca duṣkaram",
    "GE07mbh_03_u:247.031a": "saṃjñāmohaś ca patatāṃ rajasā ca pradharṣaṇam",
    "GE07mbh_03_u:247.031c": "pramlāneṣu ca mālyeṣu tataḥ pipatiṣor bhayam",
    "GE07mbh_03_u:247.032a": "ā brahmabhavanād ete doṣā maudgalya dāruṇāḥ",
    "GE07mbh_03_u:247.032c": "nākaloke sukṛtināṃ guṇās tv ayutaśo nṛṇām",
    "GE07mbh_03_u:247.033a": "ayaṃ tv anyo guṇaḥ śreṣṭhaś cyutānāṃ svargato mune",
    "GE07mbh_03_u:247.033c": "śubhānuśayayogena manuṣyeṣūpajāyate",
    "GE07mbh_03_u:247.034a": "tatrāpi sumahābhāgaḥ sukhabhāg abhijāyate",
    "GE07mbh_03_u:247.034c": "na cet saṃbudhyate tatra gacchaty adhamatāṃ tataḥ",
    "GE07mbh_03_u:247.034d-1192_01": "tatra gatvā nivartante na budhā yoginas tathā",
    "GE07mbh_03_u:247.035a": "iha yat kriyate karma tat paratropabhujyate",
    "GE07mbh_03_u:247.035c": "karmabhūmir iyaṃ brahman phalabhūmir asau matā",
    "GE07mbh_03_u:247.036a": "etat te sarvam ākhyātaṃ yan māṃ pṛcchasi mudgala",
    "GE07mbh_03_u:247.036c": "tavānukampayā sādho sādhu gacchāma māciram",
    "GE07mbh_03_u:247.037": "vyāsa uvāca",
    "GE07mbh_03_u:247.037a": "etac chrutvā tu maudgalyo vākyaṃ vimamṛśe dhiyā",
    "GE07mbh_03_u:247.037c": "vimṛśya ca muniśreṣṭho devadūtam uvāca ha",
    "GE07mbh_03_u:247.038a": "devadūta namas te 'stu gaccha tāta yathāsukham",
    "GE07mbh_03_u:247.038c": "mahādoṣeṇa me kāryaṃ na svargeṇa sukhena vā",
    "GE07mbh_03_u:247.039a": "patanaṃ tan mahad duḥkhaṃ paritāpaḥ sudāruṇaḥ",
    "GE07mbh_03_u:247.039c": "svargabhājaś cyavantīha tasmāt svargaṃ na kāmaye",
    "GE07mbh_03_u:247.040a": "yatra gatvā na śocanti na vyathanti calanti vā",
    "GE07mbh_03_u:247.040c": "tad ahaṃ sthānam atyantaṃ mārgayiṣyāmi kevalam mudgala uvāca",
    "GE07mbh_03_u:247.040d-1193_01": "mahāntas tu amī doṣās tvayā svargasya devadūta uvāca",
    "GE07mbh_03_u:247.040d-1193_02": "nirdoṣa eva yas tv anyo lokaṃ taṃ pravadasva me",
    "GE07mbh_03_u:247.040d-1193_03": "brahmaṇaḥ sadanād ūrdhvaṃ tad viṣṇoḥ paramaṃ padam",
    "GE07mbh_03_u:247.040d-1193_04": "śuddhaṃ sanātanaṃ jyotiḥ paraṃ brahmeti yad viduḥ",
    "GE07mbh_03_u:247.040d-1193_05": "na tatra vipra gacchanti puruṣā viṣayātmakāḥ",
    "GE07mbh_03_u:247.040d-1193_06": "dambhalobhamahākrodhamohadrohair abhidrutāḥ",
    "GE07mbh_03_u:247.040d-1193_07": "nirmamā nirahaṃkārā nirdvaṃdvāḥ saṃyatendriyāḥ",
    "GE07mbh_03_u:247.040d-1193_08": "dhyānayogaparāś caiva tatra gacchanti mānavāḥ",
    "GE07mbh_03_u:247.041a": "ity uktvā sa munir vākyaṃ devadūtaṃ visṛjya tam",
    "GE07mbh_03_u:247.041c": "śiloñchavṛttim utsṛjya śamam ātiṣṭhad uttamam",
    "GE07mbh_03_u:247.042a": "tulyanindāstutir bhūtvā samaloṣṭāśmakāñcanaḥ",
    "GE07mbh_03_u:247.042c": "jñānayogena śuddhena dhyānanityo babhūva ha",
    "GE07mbh_03_u:247.042d-1194_01": "nigṛhītendriyagrāmaṃ samayojayad ātmani",
    "GE07mbh_03_u:247.042d-1194_02": "yuktacittaṃ tathātmānaṃ yuyoja parameśvare",
    "GE07mbh_03_u:247.043a": "dhyānayogād balaṃ labdhvā prāpya carddhim anuttamām",
    "GE07mbh_03_u:247.043c": "jagāma śāśvatīṃ siddhiṃ parāṃ nirvāṇalakṣaṇām",
    "GE07mbh_03_u:247.044a": "tasmāt tvam api kaunteya na śokaṃ kartum arhasi",
    "GE07mbh_03_u:247.044c": "rājyāt sphītāt paribhraṣṭas tapasā tad avāpsyasi",
    "GE07mbh_03_u:247.045a": "sukhasyānantaraṃ duḥkhaṃ duḥkhasyānantaraṃ sukham",
    "GE07mbh_03_u:247.045c": "paryāyeṇopavartante naraṃ nemim arā iva",
    "GE07mbh_03_u:247.046a": "pitṛpaitāmahaṃ rājyaṃ prāpsyasy",
    "GE07mbh_03_u:247.046c": "varṣāt trayodaśād ūrdhvaṃ vyetu te mānaso jvaraḥ",
    "GE07mbh_03_u:247.047": "vaiśaṃpāyana uvāca",
    "GE07mbh_03_u:247.047a": "evam uktvā sa bhagavān vyāsaḥ pāṇḍavanandanam",
    "GE07mbh_03_u:247.047c": "jagāma tapase dhīmān punar evāśramaṃ prati janamejaya uvāca",
    "GE07mbh_03_u:247.047d-025_0001": "vasatsv evaṃ vane teṣu pāṇḍaveṣu",
    "GE07mbh_03_u:247.047d-025_0002": "ramamāṇeṣu citrābhiḥ kathābhir munibhiḥ saha",
    "GE07mbh_03_u:247.047d-025_0003": "sūryadattākṣayānnena kṛṣṇāyā bhojanāvadhi",
    "GE07mbh_03_u:247.047d-025_0004": "brāhmaṇāṃs tarpamāṇeṣu ye cānnārtham upāgatāḥ",
    "GE07mbh_03_u:247.047d-025_0005": "āraṇyānāṃ mṛgāṇāṃ ca māṃsair nānāvidhair api",
    "GE07mbh_03_u:247.047d-025_0006": "dhārtarāṣṭrā durātmānaḥ sarve duryodhanādayaḥ",
    "GE07mbh_03_u:247.047d-025_0007": "kathaṃ teṣv anvavartanta pāpācārā mahāmune",
    "GE07mbh_03_u:247.047d-025_0008": "duḥśāsanasya karṇasya śakuneś ca mate sthitāḥ",
    "GE07mbh_03_u:247.047d-025_0009": "etad ācakṣva bhagavan vaiśaṃpāyana pṛcchataḥ vaiśaṃpāyana uvāca",
    "GE07mbh_03_u:247.047d-025_0010": "śrutvā teṣāṃ tathā vṛttiṃ nagare vasatām iva",
    "GE07mbh_03_u:247.047d-025_0011": "duryodhano mahārāja teṣu pāpam arocayat",
    "GE07mbh_03_u:247.047d-025_0012": "tathā tair nikṛtiprajñaiḥ karṇaduḥśāsanādibhiḥ",
    "GE07mbh_03_u:247.047d-025_0013": "nānopāyair aghaṃ teṣu cintayatsu durātmasu",
    "GE07mbh_03_u:247.047d-025_0014": "abhyāgacchat sa dharmātmā tapasvī sumahāyaśāḥ",
    "GE07mbh_03_u:247.047d-025_0015": "śiṣyāyutasamopeto durvāsā nāma kāmataḥ",
    "GE07mbh_03_u:247.047d-025_0016": "tam āgatam abhiprekṣya muniṃ paramakopanam",
    "GE07mbh_03_u:247.047d-025_0017": "duryodhano vinītātmā praśrayeṇa damena ca",
    "GE07mbh_03_u:247.047d-025_0018": "sahito bhrātṛbhiḥ śrīmān ātithyena nyamantrayat",
    "GE07mbh_03_u:247.047d-025_0019": "vidhivat pūjayām āsa svayaṃ kiṃkaravat sthitaḥ",
    "GE07mbh_03_u:247.047d-025_0020": "ahāni kati cit tatra tasthau sa munisattamaḥ",
    "GE07mbh_03_u:247.047d-025_0021": "taṃ ca paryacarad rājā divārātram atandritaḥ",
    "GE07mbh_03_u:247.047d-025_0022": "duryodhano mahārāja śāpāt tasya viśaṅkitaḥ",
    "GE07mbh_03_u:247.047d-025_0023": "kṣudhito 'smi dadasvānnaṃ śīghraṃ mama narādhipa",
    "GE07mbh_03_u:247.047d-025_0024": "ity uktvā gacchati snātuṃ pratyāgacchati vai cirāt",
    "GE07mbh_03_u:247.047d-025_0025": "na bhokṣyāmy adya me nāsti kṣudhety uktvaity adarśanam",
    "GE07mbh_03_u:247.047d-025_0026": "akasmād etya ca brūte bhojayāsmāṃs tvarānvitaḥ",
    "GE07mbh_03_u:247.047d-025_0027": "kadā cic ca niśīthe sa utthāya nikṛtau sthitaḥ",
    "GE07mbh_03_u:247.047d-025_0028": "pūrvavat kārayitvānnaṃ na bhuṅkte garhayan sma saḥ",
    "GE07mbh_03_u:247.047d-025_0029": "vartamāne tathā tasmin yadā duryodhano nṛpaḥ",
    "GE07mbh_03_u:247.047d-025_0030": "vikṛtiṃ naiti na krodhaṃ tadā tuṣṭo 'bhavan muniḥ",
    "GE07mbh_03_u:247.047d-025_0031": "āha cainaṃ durādharṣo varado 'smīti bhārata",
    "GE07mbh_03_u:247.047d-025_0032": "varaṃ varaya bhadraṃ te yat te manasi vartate",
    "GE07mbh_03_u:247.047d-025_0033": "mayi prīte tu yad dharmyaṃ nālabhyaṃ vidyate tava",
    "GE07mbh_03_u:247.047d-025_0034": "etac chrutvā vacas tasya maharṣer bhāvitātmanaḥ",
    "GE07mbh_03_u:247.047d-025_0035": "amanyata punar jātam ātmānaṃ sa suyodhanaḥ",
    "GE07mbh_03_u:247.047d-025_0036": "prāg eva mantritaṃ cāsīt karṇaduḥśāsanādibhiḥ",
    "GE07mbh_03_u:247.047d-025_0037": "yācanīyaṃ munes tuṣṭād iti niścitya durmatiḥ",
    "GE07mbh_03_u:247.047d-025_0038": "atiharṣānvito rājā varam enam ayācata",
    "GE07mbh_03_u:247.047d-025_0039": "śiṣyaiḥ saha mama brahman yathā jāto 'tithir bhavān",
    "GE07mbh_03_u:247.047d-025_0040": "asmatkule mahārājo jyeṣṭhaḥ śreṣṭho yudhiṣṭhiraḥ",
    "GE07mbh_03_u:247.047d-025_0041": "vane vasati dharmātmā bhrātṛbhiḥ parivāritaḥ",
    "GE07mbh_03_u:247.047d-025_0042": "guṇavāñ śīlasaṃpannas tasya tvam atithir bhava",
    "GE07mbh_03_u:247.047d-025_0043": "yadā ca rājaputrī sā sukumārī yaśasvinī",
    "GE07mbh_03_u:247.047d-025_0044": "bhojayitvā dvijān sarvān patīṃś ca varavarṇinī",
    "GE07mbh_03_u:247.047d-025_0045": "viśrāntā ca svayaṃ bhuktvā sukhāsīnā bhaved yadā",
    "GE07mbh_03_u:247.047d-025_0046": "tadā tvaṃ tatra gacchethā yady anugrāhyatā mayi",
    "GE07mbh_03_u:247.047d-025_0047": "tathā kariṣye tvatprītyety evam uktvā suyodhanam",
    "GE07mbh_03_u:247.047d-025_0048": "durvāsā api viprendro yathāgatam agāt tataḥ",
    "GE07mbh_03_u:247.047d-025_0049": "kṛtārtham iva cātmānaṃ tadā mene suyodhanaḥ",
    "GE07mbh_03_u:247.047d-025_0050": "kareṇa ca karaṃ gṛhya karṇasya mudito bhṛśam",
    "GE07mbh_03_u:247.047d-025_0051": "karṇo 'pi bhrātṛsahitam ity uvāca nṛpaṃ mudā",
    "GE07mbh_03_u:247.047d-025_0052": "diṣṭyā kāmaḥ susaṃvṛtto diṣṭyā kaurava vardhase",
    "GE07mbh_03_u:247.047d-025_0053": "diṣṭyā te śatravo magnā dustare vyasanārṇave",
    "GE07mbh_03_u:247.047d-025_0054": "durvāsaḥkrodhaje vahnau patitāḥ pāṇḍunandanāḥ",
    "GE07mbh_03_u:247.047d-025_0055": "svair eva te mahāpāpair gatā vai dustaraṃ tamaḥ",
    "GE07mbh_03_u:247.047d-025_0056": "itthaṃ te nikṛtiprajñā rājan duryodhanādayaḥ vaiśaṃpāyana uvāca",
    "GE07mbh_03_u:247.047d-025_0057": "hasantaḥ prītamanaso jagmuḥ svaṃ svaṃ niketanam",
    "GE07mbh_03_u:247.047d-025_0058": "tataḥ kadā cid durvāsāḥ sukhāsīnāṃs tu pāṇḍavān",
    "GE07mbh_03_u:247.047d-025_0059": "bhuktvā cāvasthitāṃ kṛṣṇāṃ jñātvā tasmin vane muniḥ",
    "GE07mbh_03_u:247.047d-025_0060": "abhyāgacchat parivṛtaḥ śiṣyair ayutasaṃmitaiḥ",
    "GE07mbh_03_u:247.047d-025_0061": "dṛṣṭvāyāntaṃ tam atithiṃ sa ca rājā yudhiṣṭhiraḥ",
    "GE07mbh_03_u:247.047d-025_0062": "jagāmābhimukhaḥ śrīmān saha bhrātṛbhir acyutaḥ",
    "GE07mbh_03_u:247.047d-025_0063": "tasmai baddhvāñjaliṃ samyag upaveśya varāsane",
    "GE07mbh_03_u:247.047d-025_0064": "vidhivat pūjayitvā tam ātithyena nyamantrayat",
    "GE07mbh_03_u:247.047d-025_0065": "āhnikaṃ bhagavan kṛtvā śīghram ehīti cābravīt",
    "GE07mbh_03_u:247.047d-025_0066": "jagāma ca muniḥ so 'pi snātuṃ śiṣyaiḥ sahānaghaḥ",
    "GE07mbh_03_u:247.047d-025_0067": "bhojayet saha śiṣyaṃ māṃ katham ity avicintayan",
    "GE07mbh_03_u:247.047d-025_0068": "nyamajjat salile cāpi munisaṃghaḥ samāhitaḥ",
    "GE07mbh_03_u:247.047d-025_0069": "etasminn antare rājan draupadī yoṣitāṃ varā",
    "GE07mbh_03_u:247.047d-025_0070": "cintām avāpa paramām annahetoḥ pativratā",
    "GE07mbh_03_u:247.047d-025_0071": "sā cintayantī ca yadā nānnahetum avindata",
    "GE07mbh_03_u:247.047d-025_0072": "manasā cintayām āsa kṛṣṇaṃ kaṃsaniṣūdanam",
    "GE07mbh_03_u:247.047d-025_0073": "kṛṣṇa kṛṣṇa mahābāho devakīnandanāvyaya",
    "GE07mbh_03_u:247.047d-025_0074": "vāsudeva jagannātha praṇatārtivināśana",
    "GE07mbh_03_u:247.047d-025_0075": "viśvātman viśvajanaka viśvahartaḥ prabho 'vyaya",
    "GE07mbh_03_u:247.047d-025_0076": "prapannapāla gopāla prajāpāla parātpara",
    "GE07mbh_03_u:247.047d-025_0077": "ākūtīnāṃ ca cittīnāṃ pravartaka natāsmi te",
    "GE07mbh_03_u:247.047d-025_0078": "vareṇya varadānanta agatīnāṃ gatir bhava",
    "GE07mbh_03_u:247.047d-025_0079": "purāṇapuruṣa prāṇamanovṛttyādyagocara",
    "GE07mbh_03_u:247.047d-025_0080": "sarvādhyakṣa parādhyakṣa tvām ahaṃ śaraṇaṃ gatā",
    "GE07mbh_03_u:247.047d-025_0081": "pāhi māṃ kṛpayā deva śaraṇāgatavatsala",
    "GE07mbh_03_u:247.047d-025_0082": "nīlotpaladalaśyāma padmagarbhāruṇekṣaṇa",
    "GE07mbh_03_u:247.047d-025_0083": "pītāmbaraparīdhāna lasatkaustubhabhūṣaṇa",
    "GE07mbh_03_u:247.047d-025_0084": "tvam ādir anto bhūtānāṃ tvam eva ca parāyaṇam",
    "GE07mbh_03_u:247.047d-025_0085": "parāt parataraṃ jyotir viśvātmā sarvatomukhaḥ",
    "GE07mbh_03_u:247.047d-025_0086": "tvām evāhuḥ paraṃ bījaṃ nidhānaṃ sarvasaṃpadām",
    "GE07mbh_03_u:247.047d-025_0087": "tvayā nāthena deveśa sarvāpadbhyo bhayaṃ na hi",
    "GE07mbh_03_u:247.047d-025_0088": "duḥśāsanād ahaṃ pūrvaṃ sabhāyāṃ mocitā yathā",
    "GE07mbh_03_u:247.047d-025_0089": "tathaiva saṃkaṭād asmān mām uddhartum ihārhasi",
    "GE07mbh_03_u:247.047d-025_0090": "evaṃ stutas tadā devaḥ kṛṣṇayā bhaktavatsalaḥ",
    "GE07mbh_03_u:247.047d-025_0091": "draupadyāḥ saṃkaṭaṃ jñātvā devadevo jagatpatiḥ",
    "GE07mbh_03_u:247.047d-025_0092": "pārśvasthāṃ śayane tyaktvā rukmiṇīṃ keśavaḥ prabhuḥ",
    "GE07mbh_03_u:247.047d-025_0093": "tatrājagāma tvarito hy acintyagatir īśvaraḥ",
    "GE07mbh_03_u:247.047d-025_0094": "tatas taṃ draupadī dṛṣṭvā praṇamya parayā mudā",
    "GE07mbh_03_u:247.047d-025_0095": "abravīd vāsudevāya muner āgamanādikam",
    "GE07mbh_03_u:247.047d-025_0096": "tatas tām abravīt kṛṣṇaḥ kṣudhito 'smi bhṛśāturaḥ",
    "GE07mbh_03_u:247.047d-025_0097": "śīghraṃ bhojaya māṃ kṛṣṇe paścāt sarvaṃ kariṣyasi",
    "GE07mbh_03_u:247.047d-025_0098": "niśamya tadvacaḥ kṛṣṇā lajjitā vākyam abravīt",
    "GE07mbh_03_u:247.047d-025_0099": "sthālyāṃ bhāskaradattāyām annaṃ madbhojanāvadhi",
    "GE07mbh_03_u:247.047d-025_0100": "bhuktavaty asmy ahaṃ deva tasmād annaṃ na vidyate",
    "GE07mbh_03_u:247.047d-025_0101": "tataḥ provāca bhagavān kṛṣṇāṃ kamalalocanaḥ",
    "GE07mbh_03_u:247.047d-025_0102": "kṛṣṇe na narmakālo 'yaṃ kṣucchrameṇāture mayi",
    "GE07mbh_03_u:247.047d-025_0103": "śīghraṃ gaccha mama sthālīm ānayitvā pradarśaya",
    "GE07mbh_03_u:247.047d-025_0104": "iti nirbandhataḥ sthālīm ānāyya sa yadūdvahaḥ",
    "GE07mbh_03_u:247.047d-025_0105": "sthālyāḥ kaṇṭhe 'tha saṃlagnaṃ śākānnaṃ vīkṣya keśavaḥ",
    "GE07mbh_03_u:247.047d-025_0106": "upayujyābravīd enām anena harir īśvaraḥ",
    "GE07mbh_03_u:247.047d-025_0107": "viśvātmā prīyatāṃ devas tuṣṭaś cāstv iti yajñabhuk",
    "GE07mbh_03_u:247.047d-025_0108": "ākāraya munīñ śīghraṃ bhojanāyeti cābravīt",
    "GE07mbh_03_u:247.047d-025_0109": "tato jagāma tvaritaḥ sahadevo mahāyaśāḥ",
    "GE07mbh_03_u:247.047d-025_0110": "snātuṃ gatān devanadyāṃ durvāsaḥprabhṛtīn munīn",
    "GE07mbh_03_u:247.047d-025_0111": "te cāvatīrṇāḥ salile kṛtavanto 'ghamarṣaṇam",
    "GE07mbh_03_u:247.047d-025_0112": "dṛṣṭvodgārān sānnarasāṃs tṛptyā paramayā yutāḥ",
    "GE07mbh_03_u:247.047d-025_0113": "uttīrya salilāt tasmād dṛṣṭavantaḥ parasparam",
    "GE07mbh_03_u:247.047d-025_0114": "durvāsasam abhiprekṣya sarve te munayo 'bruvan",
    "GE07mbh_03_u:247.047d-025_0115": "rājñā hi kārayitvānnaṃ vayaṃ snātuṃ samāgatāḥ",
    "GE07mbh_03_u:247.047d-025_0116": "ākaṇṭhatṛptā viprarṣe kiṃ svid bhuñjāmahe vayam durvāsā uvāca",
    "GE07mbh_03_u:247.047d-025_0117": "vṛthā pākaḥ kṛto 'smābhis tatra kiṃ karavāmahe",
    "GE07mbh_03_u:247.047d-025_0118": "vṛthāpākena rājarṣer aparādhaḥ kṛto mahān",
    "GE07mbh_03_u:247.047d-025_0119": "māsmān adhākṣur dṛṣṭvaiva pāṇḍavāḥ krūracakṣuṣā",
    "GE07mbh_03_u:247.047d-025_0120": "smṛtvānubhāvaṃ rājarṣer ambarīṣasya dhīmataḥ",
    "GE07mbh_03_u:247.047d-025_0121": "bibhemi sutarāṃ viprā haripādāśrayāj janāt",
    "GE07mbh_03_u:247.047d-025_0122": "pāṇḍavāś ca mahātmānaḥ sarve dharmaparāyaṇāḥ",
    "GE07mbh_03_u:247.047d-025_0123": "śūrāś ca kṛtavidyāś ca vratinas tapasi sthitāḥ",
    "GE07mbh_03_u:247.047d-025_0124": "sadācāraratā nityaṃ vāsudevaparāyaṇāḥ",
    "GE07mbh_03_u:247.047d-025_0125": "kruddhās te nirdaheyur vai tūlarāśim ivānalaḥ vaiśaṃpāyana uvāca",
    "GE07mbh_03_u:247.047d-025_0126": "tata etān apṛṣṭvaiva śiṣyāḥ śīghraṃ palāyata",
    "GE07mbh_03_u:247.047d-025_0127": "ity uktās te dvijāḥ sarve muninā guruṇā tadā",
    "GE07mbh_03_u:247.047d-025_0128": "pāṇḍavebhyo bhṛśaṃ bhītā dudruvus te diśo daśa",
    "GE07mbh_03_u:247.047d-025_0129": "sahadevo devanadyām apaśyan munisattamān",
    "GE07mbh_03_u:247.047d-025_0130": "tīrtheṣv itas tatas tasyā vicacāra gaveṣayan",
    "GE07mbh_03_u:247.047d-025_0131": "tatrasthebhyas tāpasebhyaḥ śrutvā tāṃś caiva vidrutān",
    "GE07mbh_03_u:247.047d-025_0132": "yudhiṣṭhiram athābhyetya taṃ vṛttāntaṃ nyavedayat",
    "GE07mbh_03_u:247.047d-025_0133": "tatas te pāṇḍavāḥ sarve pratyāgamanakāṅkṣiṇaḥ",
    "GE07mbh_03_u:247.047d-025_0134": "pratīkṣantaḥ kiyat kālaṃ jitātmāno 'vatasthire",
    "GE07mbh_03_u:247.047d-025_0135": "niśīthe 'bhyetya cākasmād asmān sa chalayiṣyati",
    "GE07mbh_03_u:247.047d-025_0136": "kathaṃ ca nistaremāsmāt kṛcchrād daivopasāditāt",
    "GE07mbh_03_u:247.047d-025_0137": "iti cintāparān dṛṣṭvā niḥśvasanto muhur muhuḥ",
    "GE07mbh_03_u:247.047d-025_0138": "uvāca vacanaṃ śrīmān kṛṣṇaḥ pratyakṣatāṃ gataḥ śrīkṛṣṇa uvāca",
    "GE07mbh_03_u:247.047d-025_0139": "bhavatām āpadaṃ jñātvā ṛṣeḥ paramakopanāt",
    "GE07mbh_03_u:247.047d-025_0140": "draupadyā cintitaḥ pārthā ahaṃ satvaram āgataḥ",
    "GE07mbh_03_u:247.047d-025_0141": "na bhayaṃ vidyate tasmād ṛṣer durvāsaso 'lpakam",
    "GE07mbh_03_u:247.047d-025_0142": "tejasā bhavatāṃ bhītaḥ pūrvam eva palāyitaḥ",
    "GE07mbh_03_u:247.047d-025_0143": "dharmanityās tu ye ke cin na te sīdanti karhi cit vaiśaṃpāyana uvāca",
    "GE07mbh_03_u:247.047d-025_0144": "āpṛcche vo gamiṣyāmi niyataṃ bhadram astu vaḥ",
    "GE07mbh_03_u:247.047d-025_0145": "śrutveritaṃ keśavasya babhūvuḥ svasthamānasāḥ",
    "GE07mbh_03_u:247.047d-025_0146": "draupadyā sahitāḥ pārthās tam ūcur vigatajvarāḥ",
    "GE07mbh_03_u:247.047d-025_0147": "tvayā nāthena govinda dustarām āpadaṃ vibho",
    "GE07mbh_03_u:247.047d-025_0148": "tīrṇāḥ plavam ivāsādya majjamānā mahārṇave",
    "GE07mbh_03_u:247.047d-025_0149": "svasti sādhaya bhadraṃ te ity ājñāto yayau purīm",
    "GE07mbh_03_u:247.047d-025_0150": "pāṇḍavāś ca mahābhāga draupadyā sahitāḥ prabho",
    "GE07mbh_03_u:247.047d-025_0151": "ūṣuḥ prahṛṣṭamanaso viharanto vanād vanam",
    "GE07mbh_03_u:247.047d-025_0152": "iti te 'bhihitaṃ rājan yat pṛṣṭo 'ham iha tvayā",
    "GE07mbh_03_u:247.047d-025_0153": "evaṃvidhāny alīkāni dhārtarāṣṭair durātmabhiḥ",
    "GE07mbh_03_u:247.047d-025_0154": "pāṇḍaveṣu vanastheṣu prayuktāni vṛthābhavan",
    "GE07mbh_03_u:248.001": "vaiśaṃpāyana uvāca",
    "GE07mbh_03_u:248.001a": "tasmin bahumṛge 'raṇye ramamāṇā mahārathāḥ",
    "GE07mbh_03_u:248.001c": "kāmyake bharataśreṣṭhā vijahrus te yathāmarāḥ",
    "GE07mbh_03_u:248.002a": "prekṣamāṇā bahuvidhān vanoddeśān samantataḥ",
    "GE07mbh_03_u:248.002c": "yathartukālaramyāś ca vanarājīḥ supuṣpitāḥ",
    "GE07mbh_03_u:248.003a": "pāṇḍavā mṛgayāśīlāś carantas tan mahāvanam",
    "GE07mbh_03_u:248.003c": "vijahrur indrapratimāḥ kaṃ cit kālam ariṃdamāḥ",
    "GE07mbh_03_u:248.004a": "tatas te yaugapadyena yayuḥ sarve caturdiśam",
    "GE07mbh_03_u:248.004c": "mṛgayāṃ puruṣavyāghrā brāhmaṇārthe paraṃtapāḥ",
    "GE07mbh_03_u:248.005a": "draupadīm āśrame nyasya tṛṇabindor anujñayā",
    "GE07mbh_03_u:248.005c": "maharṣer dīptatapaso dhaumyasya ca purodhasaḥ",
    "GE07mbh_03_u:248.006a": "tatas tu rājā sindhūnāṃ vārddhakṣatrir mahāyaśāḥ",
    "GE07mbh_03_u:248.006c": "vivāhakāmaḥ śālveyān prayātaḥ so 'bhavat tadā",
    "GE07mbh_03_u:248.007a": "mahatā paribarheṇa rājayogyena saṃvṛtaḥ",
    "GE07mbh_03_u:248.007c": "rājabhir bahubhiḥ sārdham upāyāt kāmyakaṃ ca saḥ",
    "GE07mbh_03_u:248.008a": "tatrāpaśyat priyāṃ bhāryāṃ pāṇḍavānāṃ yaśasvinīm",
    "GE07mbh_03_u:248.008c": "tiṣṭhantīm āśramadvāri draupadīṃ nirjane vane",
    "GE07mbh_03_u:248.009a": "vibhrājamānāṃ vapuṣā bibhratīṃ rūpam uttamam",
    "GE07mbh_03_u:248.009c": "bhrājayantīṃ vanoddeśaṃ nīlābhram iva vidyutam",
    "GE07mbh_03_u:248.010a": "apsarā devakanyā vā māyā vā devanirmitā",
    "GE07mbh_03_u:248.010c": "iti kṛtvāñjaliṃ sarve dadṛśus tām aninditām",
    "GE07mbh_03_u:248.011a": "tataḥ sa rājā sindhūnāṃ vārddhakṣatrir jayadrathaḥ",
    "GE07mbh_03_u:248.011c": "vismitas tām anindyāṅgīṃ dṛṣṭvāsīd dhṛṣṭamānasaḥ",
    "GE07mbh_03_u:248.012a": "sa koṭikāśyaṃ rājānam abravīt kāmamohitaḥ",
    "GE07mbh_03_u:248.012c": "kasya tv eṣānavadyāṅgī yadi vāpi na mānuṣī",
    "GE07mbh_03_u:248.013a": "vivāhārtho na me kaś cid imāṃ dṛṣṭvātisundarīm",
    "GE07mbh_03_u:248.013c": "etām evāham ādāya gamiṣyāmi svam ālayam",
    "GE07mbh_03_u:248.014a": "gaccha jānīhi saumyaināṃ kasya kā ca kuto 'pi vā",
    "GE07mbh_03_u:248.014c": "kimartham āgatā subhrūr idaṃ kaṇṭakitaṃ vanam",
    "GE07mbh_03_u:248.015a": "api nāma varārohā mām eṣā lokasundarī",
    "GE07mbh_03_u:248.015c": "bhajed adyāyatāpāṅgī sudatī tanumadhyamā",
    "GE07mbh_03_u:248.016a": "apy ahaṃ kṛtakāmaḥ syām imāṃ prāpya varastriyam",
    "GE07mbh_03_u:248.016c": "gaccha jānīhi ko nv asyā nātha ity eva koṭika",
    "GE07mbh_03_u:248.017a": "sa koṭikāśyas tac chrutvā rathāt praskandya kuṇḍalī",
    "GE07mbh_03_u:248.017c": "upetya papraccha tadā kroṣṭā vyāghravadhūm iva",
    "GE07mbh_03_u:249.001": "koṭikāśya uvāca",
    "GE07mbh_03_u:249.001a": "kā tvaṃ kadambasya vinamya śākhām; ekāśrame tiṣṭhasi",
    "GE07mbh_03_u:249.001c": "dedīpyamānāgniśikheva naktaṃ; dodhūyamānā pavanena subhrūḥ",
    "GE07mbh_03_u:249.002a": "atīva rūpeṇa samanvitā tvaṃ; na cāpy araṇyeṣu bibheṣi kiṃ nu",
    "GE07mbh_03_u:249.002c": "devī nu yakṣī yadi dānavī vā; varāpsarā daityavarāṅganā vā",
    "GE07mbh_03_u:249.003a": "vapuṣmatī voragarājakanyā; vanecarī vā kṣaṇadācarastrī",
    "GE07mbh_03_u:249.003c": "yady eva rājño varuṇasya patnī; yamasya somasya dhaneśvarasya",
    "GE07mbh_03_u:249.004a": "dhātur vidhātuḥ savitur vibhor vā; śakrasya vā tvaṃ sadanāt prapannā",
    "GE07mbh_03_u:249.004c": "na hy eva naḥ pṛcchasi ye vayaṃ sma; na cāpi jānīma taveha nātham",
    "GE07mbh_03_u:249.005a": "vayaṃ hi mānaṃ tava vardhayantaḥ; pṛcchāma bhadre prabhavaṃ prabhuṃ ca",
    "GE07mbh_03_u:249.005c": "ācakṣva bandhūṃś ca patiṃ kulaṃ ca; tattvena yac ceha karoṣi kāryam",
    "GE07mbh_03_u:249.006a": "ahaṃ tu rājñaḥ surathasya putro; yaṃ koṭikāśyeti vidur manuṣyāḥ",
    "GE07mbh_03_u:249.006b-1195_01": "vaśyendriyaḥ sabhyarucir varoru",
    "GE07mbh_03_u:249.006b-1195_02": "vṛddhopasevī gurupūjakaś ca",
    "GE07mbh_03_u:249.006c": "asau tu yas tiṣṭhati kāñcanāṅge; rathe huto 'gniś cayane yathaiva",
    "GE07mbh_03_u:249.006e": "trigartarājaḥ kamalāyatākṣi; kṣemaṃkaro nāma sa eṣa vīraḥ",
    "GE07mbh_03_u:249.007a": "asmāt paras tv eṣa mahādhanuṣmān; putraḥ kuṇindādhipater variṣṭhaḥ",
    "GE07mbh_03_u:249.007c": "nirīkṣate tvāṃ vipulāyatāṃsaḥ; suvismitaḥ parvatavāsanityaḥ",
    "GE07mbh_03_u:249.007d-1196_01": "suvismitaḥ parvatavāsanidro",
    "GE07mbh_03_u:249.007d-1196_02": "na cāpi jānīma taveha nātham",
    "GE07mbh_03_u:249.008a": "asau tu yaḥ puṣkariṇīsamīpe; śyāmo yuvā tiṣṭhati darśanīyaḥ",
    "GE07mbh_03_u:249.008c": "ikṣvākurājñaḥ subalasya putraḥ; sa eṣa hantā dviṣatāṃ sugātri",
    "GE07mbh_03_u:249.009a": "yasyānuyātraṃ dhvajinaḥ prayānti; sauvīrakā dvādaśa rājaputrāḥ",
    "GE07mbh_03_u:249.009c": "śoṇāśvayukteṣu ratheṣu sarve; makheṣu dīptā iva havyavāhāḥ",
    "GE07mbh_03_u:249.010a": "aṅgārakaḥ kuñjaraguptakaś ca; śatruṃjayaḥ saṃjayasupravṛddhau",
    "GE07mbh_03_u:249.010c": "prabhaṃkaro 'tha bhramaro raviś ca; śūraḥ pratāpaḥ kuharaś ca nāma",
    "GE07mbh_03_u:249.011a": "yaṃ ṣaṭsahasrā rathino 'nuyānti; nāgā hayāś caiva padātinaś ca",
    "GE07mbh_03_u:249.011c": "jayadratho nāma yadi śrutas te; sauvīrarājaḥ subhage sa eṣaḥ",
    "GE07mbh_03_u:249.012a": "tasyāpare bhrātaro 'dīnasattvā; balāhakānīkavidāraṇādhyāḥ",
    "GE07mbh_03_u:249.012c": "sauvīravīrāḥ pravarā yuvāno; rājānam ete balino 'nuyānti",
    "GE07mbh_03_u:249.013a": "etaiḥ sahāyair upayāti rājā; marudgaṇair indra ivābhiguptaḥ",
    "GE07mbh_03_u:249.013c": "ajānatāṃ khyāpaya naḥ sukeśi; kasyāsi bhāryā duhitā ca kasya",
    "GE07mbh_03_u:250.001": "vaiśaṃpāyana uvāca",
    "GE07mbh_03_u:250.001a": "athābravīd draupadī rājaputrī; pṛṣṭā śibīnāṃ pravareṇa tena",
    "GE07mbh_03_u:250.001c": "avekṣya mandaṃ pravimucya śākhāṃ; saṃgṛhṇatī kauśikam uttarīyam",
    "GE07mbh_03_u:250.002a": "buddhyābhijānāmi narendraputra; na mādṛśī tvām abhibhāṣṭum arhā",
    "GE07mbh_03_u:250.002c": "na tveha vaktāsti taveha vākyam; anyo naro vāpy atha vāpi nārī",
    "GE07mbh_03_u:250.003a": "ekā hy ahaṃ saṃprati tena vācaṃ; dadāni vai bhadra nibodha cedam",
    "GE07mbh_03_u:250.003c": "ahaṃ hy araṇye katham ekam ekā; tvām ālapeyaṃ niratā svadharme",
    "GE07mbh_03_u:250.004a": "jānāmi ca tvāṃ surathasya putraṃ; yaṃ koṭikāśyeti vidur manuṣyāḥ",
    "GE07mbh_03_u:250.004c": "tasmād ahaṃ śaibya tathaiva tubhyam; ākhyāmi bandhūn prati tan nibodha",
    "GE07mbh_03_u:250.005a": "apatyam asmi drupadasya rājñaḥ; kṛṣṇeti māṃ śaibya vidur manuṣyāḥ",
    "GE07mbh_03_u:250.005c": "sāhaṃ vṛṇe pañca janān patitve; ye khāṇḍavaprasthagatāḥ śrutās te",
    "GE07mbh_03_u:250.006a": "yudhiṣṭhiro bhīmasenārjunau ca; mādryāś ca putrau puruṣapravīrau",
    "GE07mbh_03_u:250.006c": "te māṃ niveśyeha diśaś catasro; vibhajya pārthā mṛgayāṃ prayātāḥ",
    "GE07mbh_03_u:250.007a": "prācīṃ rājā dakṣiṇāṃ bhīmaseno; jayaḥ pratīcīṃ yamajāv udīcīm",
    "GE07mbh_03_u:250.007c": "manye tu teṣāṃ rathasattamānāṃ; kālo 'bhitaḥ prāpta ihopayātum",
    "GE07mbh_03_u:250.008a": "saṃmānitā yāsyatha tair yatheṣṭaṃ; vimucya vāhān avagāhayadhvam",
    "GE07mbh_03_u:250.008c": "priyātithir dharmasuto mahātmā; prīto bhaviṣyaty abhivīkṣya yuṣmān",
    "GE07mbh_03_u:250.009a": "etāvad uktvā drupadātmajā sā; śaibyātmajaṃ candramukhī pratītā",
    "GE07mbh_03_u:250.009c": "viveśa tāṃ parṇakuṭīṃ praśastāṃ; saṃcintya teṣām atithisvadharmam",
    "GE07mbh_03_u:251.001": "vaiśaṃpāyana uvāca",
    "GE07mbh_03_u:251.001a": "athāsīneṣu sarveṣu teṣu rājasu bhārata",
    "GE07mbh_03_u:251.001b-1197_01": "yad uktaṃ kṛṣṇayā sārdhaṃ tat sarvaṃ pratyavedayat",
    "GE07mbh_03_u:251.001b-1198_01": "vākyaṃ yathārthaṃ tac chrutvā koṭikāśyamukhodgatam",
    "GE07mbh_03_u:251.001b-1199_01": "koṭikāśyo jagāmāśu sindhurājaniṣevitam",
    "GE07mbh_03_u:251.001c": "koṭikāśyavacaḥ śrutvā śaibyaṃ sauvīrako 'bravīt",
    "GE07mbh_03_u:251.002a": "yadā vācaṃ vyāharantyām asyāṃ me ramate manaḥ",
    "GE07mbh_03_u:251.002c": "sīmantinīnāṃ mukhyāyāṃ vinivṛttaḥ kathaṃ bhavān",
    "GE07mbh_03_u:251.003a": "etāṃ dṛṣṭvā striyo me 'nyā yathā śākhāmṛgastriyaḥ",
    "GE07mbh_03_u:251.003c": "pratibhānti mahābāho satyam etad bravīmi te",
    "GE07mbh_03_u:251.004a": "darśanād eva hi manas tayā me 'pahṛtaṃ bhṛśam",
    "GE07mbh_03_u:251.004c": "tāṃ samācakṣva kalyāṇīṃ yadi syāc chaibya mānuṣī",
    "GE07mbh_03_u:251.005": "koṭikāśya uvāca",
    "GE07mbh_03_u:251.005a": "eṣā vai draupadī kṛṣṇā rājaputrī yaśasvinī",
    "GE07mbh_03_u:251.005c": "pañcānāṃ pāṇḍuputrāṇāṃ mahiṣī saṃmatā bhṛśam",
    "GE07mbh_03_u:251.006a": "sarveṣāṃ caiva pārthānāṃ priyā bahumatā satī",
    "GE07mbh_03_u:251.006c": "tayā sametya sauvīra suvīrān susukhī vraja",
    "GE07mbh_03_u:251.007": "vaiśaṃpāyana uvāca",
    "GE07mbh_03_u:251.007a": "evam uktaḥ pratyuvāca paśyāmo draupadīm iti",
    "GE07mbh_03_u:251.007c": "patiḥ sauvīrasindhūnāṃ duṣṭabhāvo jayadrathaḥ",
    "GE07mbh_03_u:251.008a": "sa praviśyāśramaṃ śūnyaṃ siṃhagoṣṭhaṃ vṛko yathā",
    "GE07mbh_03_u:251.008c": "ātmanā saptamaḥ kṛṣṇām idaṃ vacanam abravīt",
    "GE07mbh_03_u:251.009a": "kuśalaṃ te varārohe bhartāras te 'py anāmayāḥ",
    "GE07mbh_03_u:251.009c": "yeṣāṃ kuśalakāmāsi te 'pi kaccid anāmayāḥ",
    "GE07mbh_03_u:251.010": "draupady uvāca",
    "GE07mbh_03_u:251.010a": "kauravyaḥ kuśalī rājā kuntīputro yudhiṣṭhiraḥ",
    "GE07mbh_03_u:251.010c": "ahaṃ ca bhrātaraś cāsya yāṃś cānyān paripṛcchasi",
    "GE07mbh_03_u:251.010d-1200_01": "api te kuśalaṃ rājye rāṣṭre kośe bale tathā",
    "GE07mbh_03_u:251.010d-1200_02": "kaccid ekaḥ śibīn āḍhyān sauvīrān saha sindhubhiḥ",
    "GE07mbh_03_u:251.010d-1200_03": "anutiṣṭhasi dharmeṇa ye cānye viditās tvayā",
    "GE07mbh_03_u:251.010d-1201_01": "api tvaṃ kuśalī rājan sahāmātyaḥ sahaprajaḥ",
    "GE07mbh_03_u:251.011a": "pādyaṃ pratigṛhāṇedam āsanaṃ ca nṛpātmaja",
    "GE07mbh_03_u:251.011c": "mṛgān pañcāśataṃ caiva prātarāśaṃ dadāni te",
    "GE07mbh_03_u:251.012a": "aiṇeyān pṛṣatān nyaṅkūn hariṇāñ śarabhāñ śaśān",
    "GE07mbh_03_u:251.012c": "ṛśyān rurūñ śambarāṃś ca gavayāṃś ca mṛgān bahūn",
    "GE07mbh_03_u:251.013a": "varāhān mahiṣāṃś caiva yāś cānyā mṛgajātayaḥ",
    "GE07mbh_03_u:251.013c": "pradāsyati svayaṃ tubhyaṃ kuntīputro yudhiṣṭhiraḥ",
    "GE07mbh_03_u:251.014": "jayadratha uvāca",
    "GE07mbh_03_u:251.014a": "kuśalaṃ prātarāśasya sarvā me 'pacitiḥ kṛtā",
    "GE07mbh_03_u:251.014c": "ehi me ratham āroha sukham āpnuhi kevalam",
    "GE07mbh_03_u:251.015a": "gataśrīkāṃś cyutān rājyāt kṛpaṇān gatacetasaḥ",
    "GE07mbh_03_u:251.015c": "araṇyavāsinaḥ pārthān nānuroddhuṃ tvam arhasi",
    "GE07mbh_03_u:251.016a": "na vai prājñā gataśrīkaṃ bhartāram upayuñjate",
    "GE07mbh_03_u:251.016c": "yuñjānam anuyuñjīta na śriyaḥ saṃkṣaye vaset",
    "GE07mbh_03_u:251.017a": "śriyā vihīnā rājyāc ca vinaṣṭāḥ śāśvatīḥ samāḥ",
    "GE07mbh_03_u:251.017c": "alaṃ te pāṇḍuputrāṇāṃ bhaktyā kleśam upāsitum",
    "GE07mbh_03_u:251.018a": "bhāryā me bhava suśroṇi tyajainān sukham āpnuhi",
    "GE07mbh_03_u:251.018c": "akhilān sindhusauvīrān avāpnuhi mayā saha",
    "GE07mbh_03_u:251.019": "vaiśaṃpāyana uvāca",
    "GE07mbh_03_u:251.019a": "ity uktā sindhurājena vākyaṃ hṛdayakampanam",
    "GE07mbh_03_u:251.019c": "kṛṣṇā tasmād apākrāmad deśāt sabhrukuṭīmukhī",
    "GE07mbh_03_u:251.020a": "avamatyāsya tad vākyam ākṣipya ca sumadhyamā",
    "GE07mbh_03_u:251.020c": "maivam ity abravīt kṛṣṇā lajjasveti ca saindhavam",
    "GE07mbh_03_u:251.021a": "sā kāṅkṣamāṇā bhartṝṇām upayānam aninditā",
    "GE07mbh_03_u:251.021c": "vilobhayām āsa paraṃ vākyair vākyāni yuñjatī draupadī",
    "GE07mbh_03_u:251.021d-1202_01": "naivaṃ vada mahābāho nyāyyaṃ tvaṃ na ca manyase",
    "GE07mbh_03_u:251.021d-1202_02": "pāṇḍūnāṃ dhārtarāṣṭrāṇāṃ svasā caiva kanīyasī",
    "GE07mbh_03_u:251.021d-1202_03": "duḥśalā nāma tasyās tvaṃ bhartā rājakulodbhavaḥ",
    "GE07mbh_03_u:251.021d-1202_04": "mama bhrātā ca nyāyyena tvayā rakṣyā mahāratha vaiśaṃpāyanaḥ",
    "GE07mbh_03_u:251.021d-1202_05": "dharmiṣṭhānāṃ kule jāto na dharmaṃ tvam avekṣase",
    "GE07mbh_03_u:251.021d-1202_06": "ity uktaḥ sindhurājo 'pi vākyam uttaram abravīt",
    "GE07mbh_03_u:251.021d-1202_07": "rājñāṃ dharmaṃ na jānīṣe striyo ratnāni caiva hi",
    "GE07mbh_03_u:251.021d-1202_08": "sādhāraṇāni loke 'smin pravadanti manīṣiṇaḥ",
    "GE07mbh_03_u:251.021d-1202_09": "svasā ca svasriyā caiva bhrātṛbhāryā tathaiva ca",
    "GE07mbh_03_u:251.021d-1202_10": "saṃgṛhṇanti ca rājānas tāś ca tatra nṛpodbhavāḥ",
    "GE07mbh_03_u:252.001": "vaiśaṃpāyana uvāca",
    "GE07mbh_03_u:252.001a": "saroṣarāgopahatena valgunā; sarāganetreṇa natonnatabhruvā",
    "GE07mbh_03_u:252.001c": "mukhena visphūrya suvīrarāṣṭrapaṃ; tato 'bravīt taṃ drupadātmajā punaḥ",
    "GE07mbh_03_u:252.002a": "yaśasvinas tīkṣṇaviṣān mahārathān; adhikṣipan mūḍha na lajjase katham",
    "GE07mbh_03_u:252.002c": "mahendrakalpān niratān svakarmasu; sthitān samūheṣv api yakṣarakṣasām",
    "GE07mbh_03_u:252.003a": "na kiṃ cid īḍyaṃ pravadanti pāpaṃ; vanecaraṃ vā gṛhamedhinaṃ vā",
    "GE07mbh_03_u:252.003c": "tapasvinaṃ saṃparipūrṇavidyaṃ; bhaṣanti haivaṃ śvanarāḥ suvīra",
    "GE07mbh_03_u:252.004a": "ahaṃ tu manye tava nāsti kaś cid; etādṛśe kṣatriyasaṃniveśe",
    "GE07mbh_03_u:252.004c": "yas tvādya pātālamukhe patantaṃ; pāṇau gṛhītvā pratisaṃhareta",
    "GE07mbh_03_u:252.005a": "nāgaṃ prabhinnaṃ girikūṭakalpam; upatyakāṃ haimavatīṃ carantam",
    "GE07mbh_03_u:252.005c": "daṇḍīva yūthād apasedhase tvaṃ; yo jetum āśaṃsasi dharmarājam",
    "GE07mbh_03_u:252.006a": "bālyāt prasuptasya mahābalasya; siṃhasya pakṣmāṇi mukhāl lunāsi",
    "GE07mbh_03_u:252.006c": "padā samāhatya palāyamānaḥ; kruddhaṃ yadā drakṣyasi bhīmasenam",
    "GE07mbh_03_u:252.007a": "mahābalaṃ ghorataraṃ pravṛddhaṃ; jātaṃ hariṃ parvatakandareṣu",
    "GE07mbh_03_u:252.007c": "prasuptam ugraṃ prapadena haṃsi; yaḥ kruddham āsetsyasi jiṣṇum ugram",
    "GE07mbh_03_u:252.008a": "kṛṣṇoragau tīkṣṇaviṣau dvijihvau; mattaḥ padākrāmasi pucchadeśe",
    "GE07mbh_03_u:252.008c": "yaḥ pāṇḍavābhyāṃ puruṣottamābhyāṃ; jaghanyajābhyāṃ prayuyutsase tvam",
    "GE07mbh_03_u:252.009a": "yathā ca veṇuḥ kadalī nalo vā; phalanty abhāvāya na bhūtaye ''tmanaḥ",
    "GE07mbh_03_u:252.009c": "tathaiva māṃ taiḥ parirakṣyamāṇām; ādāsyase karkaṭakīva garbham",
    "GE07mbh_03_u:252.010": "jayadratha uvāca",
    "GE07mbh_03_u:252.010a": "jānāmi kṛṣṇe viditaṃ mamaitad; yathāvidhās te naradevaputrāḥ",
    "GE07mbh_03_u:252.010c": "na tv evam etena vibhīṣaṇena; śakyā vayaṃ trāsayituṃ tvayādya",
    "GE07mbh_03_u:252.011a": "vayaṃ punaḥ saptadaśeṣu kṛṣṇe; kuleṣu sarve 'navameṣu jātāḥ",
    "GE07mbh_03_u:252.011c": "ṣaḍbhyo guṇebhyo 'bhyadhikā vihīnān; manyāmahe draupadi pāṇḍuputrān",
    "GE07mbh_03_u:252.012a": "sā kṣipram ātiṣṭha gajaṃ rathaṃ vā; na vākyamātreṇa vayaṃ hi śakyāḥ",
    "GE07mbh_03_u:252.012c": "āśaṃsa vā tvaṃ kṛpaṇaṃ vadantī; sauvīrarājasya punaḥ prasādam",
    "GE07mbh_03_u:252.013": "draupady uvāca",
    "GE07mbh_03_u:252.013a": "mahābalā kiṃ tv iha durbaleva; sauvīrarājasya matāham",
    "GE07mbh_03_u:252.013c": "yāhaṃ pramāthād iha saṃpratītā; sauvīrarājaṃ kṛpaṇaṃ vadeyam",
    "GE07mbh_03_u:252.014a": "yasyā hi kṛṣṇau padavīṃ caretāṃ; samāsthitāv ekarathe sahāyau",
    "GE07mbh_03_u:252.014c": "indro 'pi tāṃ nāpaharet kathaṃ cin; manuṣyamātraḥ kṛpaṇaḥ kuto 'nyaḥ",
    "GE07mbh_03_u:252.015a": "yadā kirīṭī paravīraghātī; nighnan rathastho dviṣatāṃ manāṃsi",
    "GE07mbh_03_u:252.015c": "madantare tvaddhvajinīṃ praveṣṭā; kakṣaṃ dahann agnir ivoṣṇageṣu",
    "GE07mbh_03_u:252.016a": "janārdanasyānugā vṛṣṇivīrā; maheṣvāsāḥ kekayāś cāpi sarve",
    "GE07mbh_03_u:252.016c": "ete hi sarve mama rājaputrāḥ; prahṛṣṭarūpāḥ padavīṃ careyuḥ",
    "GE07mbh_03_u:252.017a": "maurvīvisṛṣṭāḥ stanayitnughoṣā; gāṇḍīvamuktās tv ativegavantaḥ",
    "GE07mbh_03_u:252.017c": "hastaṃ samāhatya dhanaṃjayasya; bhīmāḥ śabdaṃ ghorataraṃ nadanti",
    "GE07mbh_03_u:252.018a": "gāṇḍīvamuktāṃś ca mahāśaraughān; pataṃgasaṃghān iva śīghravegān",
    "GE07mbh_03_u:252.018b-1203_01": "yadā draṣṭāsy arjunaṃ vīryaśālinaṃ",
    "GE07mbh_03_u:252.018b-1203_02": "tadā svabuddhiṃ pratininditāsi",
    "GE07mbh_03_u:252.018c": "saśaṅkhaghoṣaḥ satalatraghoṣo; gāṇḍīvadhanvā muhur udvamaṃś ca",
    "GE07mbh_03_u:252.018e": "yadā śarān arpayitā tavorasi; tadā manas te kim ivābhaviṣyat",
    "GE07mbh_03_u:252.019a": "gadāhastaṃ bhīmam abhidravantaṃ; mādrīputrau saṃpatantau diśaś ca",
    "GE07mbh_03_u:252.019c": "amarṣajaṃ krodhaviṣaṃ vamantau; dṛṣṭvā ciraṃ tāpam upaiṣyase 'dhama",
    "GE07mbh_03_u:252.020a": "yathā cāhaṃ nāticare kathaṃ cit; patīn mahārhān manasāpi jātu",
    "GE07mbh_03_u:252.020c": "tenādya satyena vaśīkṛtaṃ tvāṃ; draṣṭāsmi pārthaiḥ parikṛṣyamāṇam",
    "GE07mbh_03_u:252.021a": "na saṃbhramaṃ gantum ahaṃ hi śakṣye; tvayā nṛśaṃsena vikṛṣyamāṇā",
    "GE07mbh_03_u:252.021c": "samāgatāhaṃ hi kurupravīraiḥ; punar vanaṃ kāmyakam āgatā ca",
    "GE07mbh_03_u:252.022": "vaiśaṃpāyana uvāca",
    "GE07mbh_03_u:252.022a": "sā tān anuprekṣya viśālanetrā; jighṛkṣamāṇān avabhartsayantī",
    "GE07mbh_03_u:252.022c": "provāca mā mā spṛśateti bhītā; dhaumyaṃ pracukrośa purohitaṃ sā",
    "GE07mbh_03_u:252.023a": "jagrāha tām uttaravastradeśe; jayadrathas taṃ samavākṣipat sā",
    "GE07mbh_03_u:252.023c": "tayā samākṣiptatanuḥ sa pāpaḥ; papāta śākhīva nikṛttamūlaḥ",
    "GE07mbh_03_u:252.024a": "pragṛhyamāṇā tu mahājavena; muhur viniḥśvasya ca rājaputrī",
    "GE07mbh_03_u:252.024c": "sā kṛṣyamāṇā ratham āruroha; dhaumyasya pādāv abhivādya kṛṣṇā",
    "GE07mbh_03_u:252.025": "dhaumya uvāca",
    "GE07mbh_03_u:252.025a": "neyaṃ śakyā tvayā netum avijitya mahārathān",
    "GE07mbh_03_u:252.025c": "dharmaṃ kṣatrasya paurāṇam avekṣasva jayadratha",
    "GE07mbh_03_u:252.026a": "kṣudraṃ kṛtvā phalaṃ pāpaṃ prāpsyasi tvam asaṃśayam",
    "GE07mbh_03_u:252.026c": "āsādya pāṇḍavān vīrān dharmarājapurogamān",
    "GE07mbh_03_u:252.027": "vaiśaṃpāyana uvāca",
    "GE07mbh_03_u:252.027a": "ity uktvā hriyamāṇāṃ tāṃ rājaputrīṃ yaśasvinīm",
    "GE07mbh_03_u:252.027c": "anvagacchat tadā dhaumyaḥ padātigaṇamadhyagaḥ",
    "GE07mbh_03_u:253.001": "vaiśaṃpāyana uvāca",
    "GE07mbh_03_u:253.001a": "tato diśaḥ saṃpravihṛtya pārthā; mṛgān varāhān mahiṣāṃś ca hatvā",
    "GE07mbh_03_u:253.001c": "dhanurdharāḥ śreṣṭhatamāḥ pṛthivyāṃ; pṛthak carantaḥ sahitā babhūvuḥ",
    "GE07mbh_03_u:253.002a": "tato mṛgavyālagaṇānukīrṇaṃ; mahāvanaṃ tad vihagopaghuṣṭam",
    "GE07mbh_03_u:253.002c": "bhrātṝṃś ca tān abhyavadad yudhiṣṭhiraḥ; śrutvā giro vyāharatāṃ mṛgāṇām",
    "GE07mbh_03_u:253.003a": "ādityadīptāṃ diśam abhyupetya; mṛgadvijāḥ krūram ime vadanti",
    "GE07mbh_03_u:253.003c": "āyāsam ugraṃ prativedayanto; mahāhavaṃ śatrubhir vāvamānam",
    "GE07mbh_03_u:253.004a": "kṣipraṃ nivartadhvam alaṃ mṛgair no; mano hi me dūyati dahyate ca",
    "GE07mbh_03_u:253.004c": "buddhiṃ samācchādya ca me samanyur; uddhūyate prāṇapatiḥ śarīre",
    "GE07mbh_03_u:253.005a": "saraḥ suparṇena hṛtoragaṃ yathā; rāṣṭraṃ yathārājakam āttalakṣmi",
    "GE07mbh_03_u:253.005c": "evaṃvidhaṃ me pratibhāti kāmyakaṃ; śauṇḍair yathā pītarasaś ca kumbhaḥ",
    "GE07mbh_03_u:253.006a": "te saindhavair atyanilaughavegair; mahājavair vājibhir uhyamānāḥ",
    "GE07mbh_03_u:253.006c": "yuktair bṛhadbhiḥ surathair nṛvīrās; tadāśramāyābhimukhā babhūvuḥ",
    "GE07mbh_03_u:253.007a": "teṣāṃ tu gomāyur analpaghoṣo; nivartatāṃ vāmam upetya pārśvam",
    "GE07mbh_03_u:253.007c": "pravyāharat taṃ pravimṛśya rājā; provāca bhīmaṃ ca dhanaṃjayaṃ ca",
    "GE07mbh_03_u:253.008a": "yathā vadaty eṣa vihīnayoniḥ; śālāvṛko vāmam upetya pārśvam",
    "GE07mbh_03_u:253.008c": "suvyaktam asmān avamanya pāpaiḥ; kṛto 'bhimardaḥ kurubhiḥ prasahya",
    "GE07mbh_03_u:253.009a": "ity eva te tad vanam āviśanto; mahaty araṇye mṛgayāṃ caritvā",
    "GE07mbh_03_u:253.009c": "bālām apaśyanta tadā rudantīṃ; dhātreyikāṃ preṣyavadhūṃ priyāyāḥ",
    "GE07mbh_03_u:253.010a": "tām indrasenas tvarito 'bhisṛtya; rathād avaplutya tato 'bhyadhāvat",
    "GE07mbh_03_u:253.010c": "provāca caināṃ vacanaṃ narendra; dhātreyikām ārtataras tadānīm",
    "GE07mbh_03_u:253.011a": "kiṃ rodiṣi tvaṃ patitā dharaṇyāṃ; kiṃ te mukhaṃ śuṣyati dīnavarṇam",
    "GE07mbh_03_u:253.011b-1204_01": "gateṣv araṇyaṃ hi suteṣu pāṇḍoḥ",
    "GE07mbh_03_u:253.011b-1204_02": "kva cit parair nāpakṛtaṃ vane 'smin",
    "GE07mbh_03_u:253.011b-1204_03": "paryākulā sā tu samīkṣya sūtam",
    "GE07mbh_03_u:253.011b-1204_04": "abhyāpatantaṃ drutam",
    "GE07mbh_03_u:253.011b-1204_05": "uro ghnatī kaṣṭataraṃ tadānīm",
    "GE07mbh_03_u:253.011b-1204_06": "uccaiḥ pracukrośa hṛteti devī",
    "GE07mbh_03_u:253.011b-1205_01": "pativratā satyasaṃdhā tathaiva",
    "GE07mbh_03_u:253.011b-1205_02": "kva sā nītā kena vā śaṃsa tathyam",
    "GE07mbh_03_u:253.011b-1206_01": "kenātmanāśāya vadāpanītā",
    "GE07mbh_03_u:253.011b-1206_02": "chidraṃ samāsādya narendrapatnī",
    "GE07mbh_03_u:253.011c": "kaccin na pāpaiḥ sunṛśaṃsakṛdbhiḥ; pramāthitā draupadī rājaputrī",
    "GE07mbh_03_u:253.011e": "anindyarūpā suviśālanetrā; śarīratulyā kurupuṃgavānām",
    "GE07mbh_03_u:253.012a": "yady eva devī pṛthivīṃ praviṣṭā; divaṃ prapannāpy atha vā samudram",
    "GE07mbh_03_u:253.012c": "tasyā gamiṣyanti padaṃ hi pārthās; tathā hi saṃtapyati dharmarājaḥ",
    "GE07mbh_03_u:253.013a": "ko hīdṛśānām arimardanānāṃ; kleśakṣamāṇām aparājitānām",
    "GE07mbh_03_u:253.013c": "prāṇaiḥ samām iṣṭatamāṃ jihīrṣed; anuttamaṃ ratnam iva pramūḍhaḥ",
    "GE07mbh_03_u:253.013e": "na budhyate nāthavatīm ihādya; bahiścaraṃ hṛdayaṃ pāṇḍavānām",
    "GE07mbh_03_u:253.014a": "kasyādya kāyaṃ pratibhidya ghorā; mahīṃ pravekṣyanti śitāḥ śarāgryāḥ",
    "GE07mbh_03_u:253.014c": "mā tvaṃ śucas tāṃ prati bhīru viddhi; yathādya kṛṣṇā punar eṣyatīti",
    "GE07mbh_03_u:253.014e": "nihatya sarvān dviṣataḥ samagrān; pārthāḥ sameṣyanty atha yājñasenyā",
    "GE07mbh_03_u:253.015a": "athābravīc cārumukhaṃ pramṛjya; dhātreyikā sārathim indrasenam",
    "GE07mbh_03_u:253.015c": "jayadrathenāpahṛtā pramathya; pañcendrakalpān paribhūya kṛṣṇā",
    "GE07mbh_03_u:253.016a": "tiṣṭhanti vartmāni navāny amūni; vṛkṣāś ca na mlānti tathaiva bhagnāḥ",
    "GE07mbh_03_u:253.016c": "āvartayadhvaṃ hy anuyāta śīghraṃ; na dūrayātaiva hi rājaputrī",
    "GE07mbh_03_u:253.017a": "saṃnahyadhvaṃ sarva evendrakalpā; mahānti cārūṇi ca daṃśanāni",
    "GE07mbh_03_u:253.017c": "gṛhṇīta cāpāni mahādhanāni; śarāṃś ca śīghraṃ padavīṃ vrajadhvam",
    "GE07mbh_03_u:253.018a": "purā hi nirbhartsanadaṇḍamohitā; pramūḍhacittā vadanena śuṣyatā",
    "GE07mbh_03_u:253.018c": "dadāti kasmai cid anarhate tanuṃ; varājyapūrṇām iva bhasmani srucam",
    "GE07mbh_03_u:253.019a": "purā tuṣāgnāv iva hūyate haviḥ; purā śmaśāne srag ivāpavidhyate",
    "GE07mbh_03_u:253.019c": "purā ca somo 'dhvarago 'valihyate; śunā yathā viprajane pramohite",
    "GE07mbh_03_u:253.019d-1207_01": "purā hi pārthāś ca hatau ca kāpilam",
    "GE07mbh_03_u:253.019d-1207_02": "prasicyate kṣīradhārā yatadhvam",
    "GE07mbh_03_u:253.019e": "mahaty araṇye mṛgayāṃ caritvā; purā śṛgālo nalinīṃ vigāhate",
    "GE07mbh_03_u:253.019f-1208_01": "śrutiṃ ca samyak prakṛtiṃ mahādhvare",
    "GE07mbh_03_u:253.019f-1208_02": "grāmyo jano yadvad asau na nāśayet",
    "GE07mbh_03_u:253.019f-1209_01": "purā hi mantrāhutipūjitāyāṃ",
    "GE07mbh_03_u:253.019f-1209_02": "hutāgnivedyāṃ balibhuṅ nilīyate",
    "GE07mbh_03_u:253.020a": "mā vaḥ priyāyāḥ sunasaṃ sulocanaṃ; candraprabhācchaṃ vadanaṃ prasannam",
    "GE07mbh_03_u:253.020c": "spṛśyāc chubhaṃ kaś cid akṛtyakārī; śvā vai puroḍāśam ivopayuṅkṣīt",
    "GE07mbh_03_u:253.020e": "etāni vartmāny anuyāta śīghraṃ; mā vaḥ kālaḥ kṣipram ihātyagād vai",
    "GE07mbh_03_u:253.020f-1210_01": "śīghraṃ pradhāvadhvam ito narendro",
    "GE07mbh_03_u:253.020f-1210_02": "yāvan na dūraṃ vrajatīti pāpaḥ",
    "GE07mbh_03_u:253.020f-1211_01": "pratyāharadhvaṃ dviṣatāṃ sakāśāl",
    "GE07mbh_03_u:253.020f-1211_02": "lakṣmīm iva svāṃ dayitāṃ nṛsiṃhāḥ",
    "GE07mbh_03_u:253.021": "yudhiṣṭhira uvāca",
    "GE07mbh_03_u:253.021a": "bhadre tūṣṇīm āssva niyaccha vācaṃ; māsmatsakāśe paruṣāṇy avocaḥ",
    "GE07mbh_03_u:253.021c": "rājāno vā yadi vā rājaputrā; balena mattā vañcanāṃ prāpnuvanti",
    "GE07mbh_03_u:253.022": "vaiśaṃpāyana uvāca",
    "GE07mbh_03_u:253.022a": "etāvad uktvā prayayur hi śīghraṃ; tāny eva vartmāny anuvartamānāḥ",
    "GE07mbh_03_u:253.022c": "muhur muhur vyālavad ucchvasanto; jyāṃ vikṣipantaś ca mahādhanurbhyaḥ",
    "GE07mbh_03_u:253.023a": "tato 'paśyaṃs tasya sainyasya reṇum; uddhūtaṃ vai vājikhurapraṇunnam",
    "GE07mbh_03_u:253.023c": "padātīnāṃ madhyagataṃ ca dhaumyaṃ; vikrośantaṃ bhīmam abhidraveti",
    "GE07mbh_03_u:253.024a": "te sāntvya dhaumyaṃ paridīnasattvāḥ; sukhaṃ bhavān etv iti rājaputrāḥ",
    "GE07mbh_03_u:253.024c": "śyenā yathaivāmiṣasaṃprayuktā; javena tat sainyam athābhyadhāvan",
    "GE07mbh_03_u:253.025a": "teṣāṃ mahendropamavikramāṇāṃ; saṃrabdhānāṃ dharṣaṇād yājñasenyāḥ",
    "GE07mbh_03_u:253.025c": "krodhaḥ prajajvāla jayadrathaṃ ca; dṛṣṭvā priyāṃ tasya rathe sthitāṃ ca",
    "GE07mbh_03_u:253.026a": "pracukruśuś cāpy atha sindhurājaṃ; vṛkodaraś caiva dhanaṃjayaś ca",
    "GE07mbh_03_u:253.026c": "yamau ca rājā ca mahādhanurdharās; tato diśaḥ saṃmumuhuḥ pareṣām",
    "GE07mbh_03_u:254.001": "vaiśaṃpāyana uvāca",
    "GE07mbh_03_u:254.001a": "tato ghorataraḥ śabdo vane samabhavat tadā",
    "GE07mbh_03_u:254.001c": "bhīmasenārjunau dṛṣṭvā kṣatriyāṇām amarṣiṇām",
    "GE07mbh_03_u:254.002a": "teṣāṃ dhvajāgrāṇy abhivīkṣya rājā; svayaṃ durātmā kurupuṃgavānām",
    "GE07mbh_03_u:254.002c": "jayadratho yājñasenīm uvāca; rathe sthitāṃ bhānumatīṃ hataujāḥ",
    "GE07mbh_03_u:254.003a": "āyāntīme pañca rathā mahānto; manye ca kṛṣṇe patayas tavaite",
    "GE07mbh_03_u:254.003c": "sā jānatī khyāpaya naḥ sukeśi; paraṃ paraṃ pāṇḍavānāṃ rathastham",
    "GE07mbh_03_u:254.004": "draupady uvāca",
    "GE07mbh_03_u:254.004a": "kiṃ te jñātair mūḍha mahādhanurdharair; anāyuṣyaṃ karma kṛtvātighoram",
    "GE07mbh_03_u:254.004c": "ete vīrāḥ patayo me sametā; na vaḥ śeṣaḥ kaś cid ihāsti yuddhe",
    "GE07mbh_03_u:254.005a": "ākhyātavyaṃ tv eva sarvaṃ mumūrṣor; mayā tubhyaṃ pṛṣṭayā dharma eṣaḥ",
    "GE07mbh_03_u:254.005c": "na me vyathā vidyate tvadbhayaṃ vā; saṃpaśyantyāḥ sānujaṃ dharmarājam",
    "GE07mbh_03_u:254.006a": "yasya dhvajāgre nadato mṛdaṅgau; nandopanandau madhurau yuktarūpau",
    "GE07mbh_03_u:254.006c": "etaṃ svadharmārthaviniścayajñaṃ; sadā janāḥ kṛtyavanto 'nuyānti",
    "GE07mbh_03_u:254.007a": "ya eṣa jāmbūnadaśuddhagauraḥ; pracaṇḍaghoṇas tanur āyatākṣaḥ",
    "GE07mbh_03_u:254.007c": "etaṃ kuruśreṣṭhatamaṃ vadanti; yudhiṣṭhiraṃ dharmasutaṃ patiṃ me",
    "GE07mbh_03_u:254.008a": "apy eṣa śatroḥ śaraṇāgatasya; dadyāt prāṇān dharmacārī nṛvīraḥ",
    "GE07mbh_03_u:254.008c": "paraihy enaṃ mūḍha javena bhūtaye; tvam ātmanaḥ prāñjalir nyastaśastraḥ",
    "GE07mbh_03_u:254.009a": "athāpy enaṃ paśyasi yaṃ rathasthaṃ; mahābhujaṃ śālam iva pravṛddham",
    "GE07mbh_03_u:254.009c": "saṃdaṣṭoṣṭhaṃ bhrukuṭīsaṃhatabhruvaṃ; vṛkodaro nāma patir mamaiṣaḥ",
    "GE07mbh_03_u:254.010a": "ājāneyā balinaḥ sādhu dāntā; mahābalāḥ śūram udāvahanti",
    "GE07mbh_03_u:254.010c": "etasya karmāṇy atimānuṣāṇi; bhīmeti śabdo 'sya gataḥ pṛthivyām",
    "GE07mbh_03_u:254.011a": "nāsyāparāddhāḥ śeṣam ihāpnuvanti; nāpy asya vairaṃ vismarate kadā cit",
    "GE07mbh_03_u:254.011c": "vairasyāntaṃ saṃvidhāyopayāti; paścāc chāntiṃ na ca gacchaty atīva",
    "GE07mbh_03_u:254.012a": "mṛdur vadānyo dhṛtimān yaśasvī; jitendriyo vṛddhasevī nṛvīraḥ",
    "GE07mbh_03_u:254.012c": "bhrātā ca śiṣyaś ca yudhiṣṭhirasya; dhanaṃjayo nāma patir mamaiṣaḥ",
    "GE07mbh_03_u:254.013a": "yo vai na kāmān na bhayān na lobhāt; tyajed dharmaṃ na nṛśaṃsaṃ ca kuryāt",
    "GE07mbh_03_u:254.013c": "sa eṣa vaiśvānaratulyatejāḥ; kuntīsutaḥ śatrusahaḥ pramāthī",
    "GE07mbh_03_u:254.014a": "yaḥ sarvadharmārthaviniścayajño; bhayārtānāṃ bhayahartā manīṣī",
    "GE07mbh_03_u:254.014b-1212_01": "bandhupriyaḥ śastrabhṛtāṃ variṣṭho",
    "GE07mbh_03_u:254.014b-1212_02": "mahāhaveṣv aprativāryavīryaḥ",
    "GE07mbh_03_u:254.014c": "yasyottamaṃ rūpam āhuḥ pṛthivyāṃ; yaṃ pāṇḍavāḥ parirakṣanti sarve",
    "GE07mbh_03_u:254.015a": "prāṇair garīyāṃsam anuvrataṃ vai; sa eṣa vīro nakulaḥ patir me",
    "GE07mbh_03_u:254.015a-1213_01": "**** **** śūraḥ kṛtajño dṛḍhasauhṛdaś ca",
    "GE07mbh_03_u:254.015a-1213_02": "mahāhave yaś ca ripupramāthī",
    "GE07mbh_03_u:254.015c": "yaḥ khaḍgayodhī laghucitrahasto; mahāṃś ca dhīmān sahadevo 'dvitīyaḥ",
    "GE07mbh_03_u:254.016a": "yasyādya karma drakṣyase mūḍhasattva; śatakrator vā daityasenāsu saṃkhye",
    "GE07mbh_03_u:254.016c": "śūraḥ kṛtāstro matimān manīṣī; priyaṃkaro dharmasutasya rājñaḥ",
    "GE07mbh_03_u:254.017a": "ya eṣa candrārkasamānatejā; jaghanyajaḥ pāṇḍavānāṃ priyaś ca",
    "GE07mbh_03_u:254.017c": "buddhyā samo yasya naro na vidyate; vaktā tathā satsu viniścayajñaḥ",
    "GE07mbh_03_u:254.018a": "sa eṣa śūro nityam amarṣaṇaś ca; dhīmān prājñaḥ sahadevaḥ patir me",
    "GE07mbh_03_u:254.018c": "tyajet prāṇān praviśed dhavyavāhaṃ; na tv evaiṣa vyāhared dharmabāhyam",
    "GE07mbh_03_u:254.018e": "sadā manasvī kṣatradharme niviṣṭaḥ; kuntyāḥ prāṇair iṣṭatamo nṛvīraḥ",
    "GE07mbh_03_u:254.019a": "viśīryantīṃ nāvam ivārṇavānte; ratnābhipūrṇāṃ makarasya pṛṣṭhe",
    "GE07mbh_03_u:254.019c": "senāṃ tavemāṃ hatasarvayodhāṃ; vikṣobhitāṃ drakṣyasi pāṇḍuputraiḥ",
    "GE07mbh_03_u:254.020a": "ity ete vai kathitāḥ pāṇḍuputrā; yāṃs tvaṃ mohād avamanya pravṛttaḥ",
    "GE07mbh_03_u:254.020c": "yady etais tvaṃ mucyase 'riṣṭadehaḥ; punarjanma prāpsyase jīva eva",
    "GE07mbh_03_u:254.021": "vaiśaṃpāyana uvāca",
    "GE07mbh_03_u:254.021a": "tataḥ pārthāḥ pañca pañcendrakalpās; tyaktvā trastān prāñjalīṃs tān padātīn",
    "GE07mbh_03_u:254.021c": "rathānīkaṃ śaravarṣāndhakāraṃ; cakruḥ kruddhāḥ sarvataḥ saṃnigṛhya",
    "GE07mbh_03_u:255.001": "vaiśaṃpāyana uvāca",
    "GE07mbh_03_u:255.001a": "saṃtiṣṭhata praharata tūrṇaṃ viparidhāvata",
    "GE07mbh_03_u:255.001c": "iti sma saindhavo rājā codayām āsa tān nṛpān",
    "GE07mbh_03_u:255.002a": "tato ghorataraḥ śabdo raṇe samabhavat tadā",
    "GE07mbh_03_u:255.002c": "bhīmārjunayamān dṛṣṭvā sainyānāṃ sayudhiṣṭhirān",
    "GE07mbh_03_u:255.003a": "śibisindhutrigartānāṃ viṣādaś cāpy ajāyata",
    "GE07mbh_03_u:255.003c": "tān dṛṣṭvā puruṣavyāghrān vyāghrān iva balotkaṭān",
    "GE07mbh_03_u:255.004a": "hemacitrasamutsedhāṃ sarvaśaikyāyasīṃ gadām",
    "GE07mbh_03_u:255.004c": "pragṛhyābhyadravad bhīmaḥ saindhavaṃ kālacoditam",
    "GE07mbh_03_u:255.005a": "tadantaram athāvṛtya koṭikāśyo 'bhyahārayat",
    "GE07mbh_03_u:255.005c": "mahatā rathavaṃśena parivārya vṛkodaram",
    "GE07mbh_03_u:255.006a": "śaktitomaranārācair vīrabāhupracoditaiḥ",
    "GE07mbh_03_u:255.006c": "kīryamāṇo 'pi bahubhir na sma bhīmo 'bhyakampata",
    "GE07mbh_03_u:255.007a": "gajaṃ tu sagajārohaṃ padātīṃś ca caturdaśa",
    "GE07mbh_03_u:255.007c": "jaghāna gadayā bhīmaḥ saindhavadhvajinīmukhe",
    "GE07mbh_03_u:255.008a": "pārthaḥ pañcaśatāñ śūrān pārvatīyān mahārathān",
    "GE07mbh_03_u:255.008c": "parīpsamānaḥ sauvīraṃ jaghāna dhvajinīmukhe",
    "GE07mbh_03_u:255.009a": "rājā svayaṃ suvīrāṇāṃ pravarāṇāṃ prahāriṇām",
    "GE07mbh_03_u:255.009c": "nimeṣamātreṇa śataṃ jaghāna samare tadā",
    "GE07mbh_03_u:255.010a": "dadṛśe nakulas tatra rathāt praskandya khaḍgadhṛk",
    "GE07mbh_03_u:255.010c": "śirāṃsi pādarakṣāṇāṃ bījavat pravapan muhuḥ",
    "GE07mbh_03_u:255.011a": "sahadevas tu saṃyāya rathena gajayodhinaḥ",
    "GE07mbh_03_u:255.011c": "pātayām āsa nārācair drumebhya iva barhiṇaḥ",
    "GE07mbh_03_u:255.012a": "tatas trigartaḥ sadhanur avatīrya mahārathāt",
    "GE07mbh_03_u:255.012c": "gadayā caturo vāhān rājñas tasya tadāvadhīt",
    "GE07mbh_03_u:255.013a": "tam abhyāśagataṃ rājā padātiṃ kuntinandanaḥ",
    "GE07mbh_03_u:255.013c": "ardhacandreṇa bāṇena vivyādhorasi dharmarāṭ",
    "GE07mbh_03_u:255.014a": "sa bhinnahṛdayo vīro vaktrāc choṇitam udvaman",
    "GE07mbh_03_u:255.014c": "papātābhimukhaḥ pārthaṃ chinnamūla iva drumaḥ",
    "GE07mbh_03_u:255.015a": "indrasenadvitīyas tu rathāt praskandya dharmarāṭ",
    "GE07mbh_03_u:255.015c": "hatāśvaḥ sahadevasya pratipede mahāratham",
    "GE07mbh_03_u:255.016a": "nakulaṃ tv abhisaṃdhāya kṣemaṃkaramahāmukhau",
    "GE07mbh_03_u:255.016c": "ubhāv ubhayatas tīkṣṇaiḥ śaravarṣair avarṣatām",
    "GE07mbh_03_u:255.017a": "tau śarair abhivarṣantau jīmūtāv iva vārṣikau",
    "GE07mbh_03_u:255.017c": "ekaikena vipāṭhena jaghne mādravatīsutaḥ",
    "GE07mbh_03_u:255.018a": "trigartarājaḥ surathas tasyātha rathadhūrgataḥ",
    "GE07mbh_03_u:255.018c": "ratham ākṣepayām āsa gajena gajayānavit",
    "GE07mbh_03_u:255.019a": "nakulas tv apabhīs tasmād rathāc carmāsipāṇimān",
    "GE07mbh_03_u:255.019c": "udbhrāntaṃ sthānam āsthāya tasthau girir ivācalaḥ",
    "GE07mbh_03_u:255.020a": "surathas taṃ gajavaraṃ vadhāya nakulasya tu",
    "GE07mbh_03_u:255.020c": "preṣayām āsa sakrodham abhyucchritakaraṃ tataḥ",
    "GE07mbh_03_u:255.021a": "nakulas tasya nāgasya",
    "GE07mbh_03_u:255.021c": "saviṣāṇaṃ bhujaṃ mūle khaḍgena nirakṛntata",
    "GE07mbh_03_u:255.022a": "sa vinadya mahānādaṃ gajaḥ kaṅkaṇabhūṣaṇaḥ",
    "GE07mbh_03_u:255.022c": "patann avākśirā bhūmau hastyārohān apothayat",
    "GE07mbh_03_u:255.023a": "sa tat karma mahat kṛtvā śūro mādravatīsutaḥ",
    "GE07mbh_03_u:255.023c": "bhīmasenarathaṃ prāpya śarma lebhe mahārathaḥ",
    "GE07mbh_03_u:255.024a": "bhīmas tv āpatato rājñaḥ koṭikāśyasya saṃgare",
    "GE07mbh_03_u:255.024c": "sūtasya nudato vāhān kṣureṇāpāharac chiraḥ",
    "GE07mbh_03_u:255.025a": "na bubodha hataṃ sūtaṃ sa rājā bāhuśālinā",
    "GE07mbh_03_u:255.025c": "tasyāśvā vyadravan saṃkhye hatasūtās tatas tataḥ",
    "GE07mbh_03_u:255.026a": "vimukhaṃ hatasūtaṃ taṃ bhīmaḥ praharatāṃ varaḥ",
    "GE07mbh_03_u:255.026c": "jaghāna talayuktena prāsenābhyetya pāṇḍavaḥ",
    "GE07mbh_03_u:255.026d-1214_01": "tadā tu saṃpravṛtte tu tumule yodhasaṃkṣaye",
    "GE07mbh_03_u:255.026d-1214_02": "aṅgārakaḥ kuñjaraś ca saṃjayo guptakas tathā",
    "GE07mbh_03_u:255.026d-1214_03": "śatruṃjayaḥ suprabuddho śubhakṛd bhramakā api",
    "GE07mbh_03_u:255.026d-1214_04": "śūraḥ parākuḥ kuhako dvādaśaite mahārathāḥ",
    "GE07mbh_03_u:255.026d-1214_05": "subalāḥ saindhavāś caiva trigartāś ca mahābalāḥ",
    "GE07mbh_03_u:255.026d-1214_06": "ikṣvākuyodhāḥ prabalā rathinaḥ saha yad dvipāḥ",
    "GE07mbh_03_u:255.026d-1214_07": "koṭīkṛtya ca pārthaṃ tu śaravarṣair avākiran",
    "GE07mbh_03_u:255.026d-1214_08": "arjunas tu tataḥ kruddhaḥ śaravarṣaṃ nihatya ca",
    "GE07mbh_03_u:255.027a": "dvādaśānāṃ tu sarveṣāṃ sauvīrāṇāṃ dhanaṃjayaḥ",
    "GE07mbh_03_u:255.027c": "cakarta niṣitair bhallair dhanūṃṣi ca śirāṃsi ca",
    "GE07mbh_03_u:255.028a": "śibīn ikṣvākumukhyāṃś ca trigartān saindhavān api",
    "GE07mbh_03_u:255.028c": "jaghānātirathaḥ saṃkhye bāṇagocaram āgatān",
    "GE07mbh_03_u:255.029a": "sāditāḥ pratyadṛśyanta bahavaḥ savyasācinā",
    "GE07mbh_03_u:255.029c": "sapatākāś ca mātaṅgāḥ sadhvajāś ca mahārathāḥ",
    "GE07mbh_03_u:255.030a": "pracchādya pṛthivīṃ tasthuḥ sarvam āyodhanaṃ prati",
    "GE07mbh_03_u:255.030c": "śarīrāṇy aśiraskāni videhāni śirāṃsi ca śvagṛdhrakaṅkakākolabhāsagomāyuvāyasāḥ",
    "GE07mbh_03_u:255.031c": "atṛpyaṃs tatra vīrāṇāṃ hatānāṃ māṃsaśoṇitaiḥ",
    "GE07mbh_03_u:255.031d-026_0001": "evaṃ tīkṣṇaśarajvālair",
    "GE07mbh_03_u:255.031d-026_0002": "senendhanaṃ dadāhāśu saroṣaḥ pārthayājakaḥ",
    "GE07mbh_03_u:255.031d-026_0003": "cakrāṇāṃ patitānāṃ ca yugānāṃ ca mahīpate",
    "GE07mbh_03_u:255.031d-026_0004": "tūṇīrāṇāṃ patākānāṃ dhvajānāṃ ca rathaiḥ saha",
    "GE07mbh_03_u:255.031d-026_0005": "śarāṇām anukarṣāṇāṃ triveṇūnāṃ tathaiva ca",
    "GE07mbh_03_u:255.031d-026_0006": "akṣāṇām atha yoktrāṇāṃ pratodānāṃ ca rāśayaḥ",
    "GE07mbh_03_u:255.031d-026_0007": "śirasāṃ patitānāṃ ca kuṇḍaloṣṇīṣadhāriṇām",
    "GE07mbh_03_u:255.031d-026_0008": "bhujānāṃ mukuṭānāṃ ca hārāṇām aṅgadaiḥ saha",
    "GE07mbh_03_u:255.031d-026_0009": "chattrāṇāṃ vyajanānāṃ ca carmaṇāṃ caiva rāśayaḥ",
    "GE07mbh_03_u:255.031d-026_0010": "chinnānāṃ kārmukāṇāṃ ca paṭṭasānāṃ tathaiva ca",
    "GE07mbh_03_u:255.031d-026_0011": "śaktīnām atha khaḍgānāṃ daṇḍānām atha tomaraiḥ",
    "GE07mbh_03_u:255.031d-026_0012": "rāśayas tatra dṛśyante tatra tatra viśāṃ pate",
    "GE07mbh_03_u:255.031d-026_0013": "patitaiś caiva mātaṅgaiḥ sayodhaiḥ parvatopamaiḥ",
    "GE07mbh_03_u:255.031d-026_0014": "hayair nipatitaiḥ sārdhaṃ sādibhiḥ sāyudhais tadā",
    "GE07mbh_03_u:255.031d-026_0015": "vipraviṣṭai rathaiś caiva nihataiś ca padātibhiḥ",
    "GE07mbh_03_u:255.031d-026_0016": "agamyarūpā pṛthivī māṃsaśoṇitakardamā",
    "GE07mbh_03_u:255.032a": "hateṣu teṣu vīreṣu sindhurājo jayadrathaḥ",
    "GE07mbh_03_u:255.032c": "vimucya kṛṣṇāṃ saṃtrastaḥ palāyanaparo 'bhavat",
    "GE07mbh_03_u:255.032d-1215_01": "vidrāvyamāne sainye tu makarair arṇavo yathā",
    "GE07mbh_03_u:255.033a": "sa tasmin saṃkule sainye draupadīm avatārya vai",
    "GE07mbh_03_u:255.033c": "prāṇaprepsur upādhāvad vanaṃ yena narādhamaḥ",
    "GE07mbh_03_u:255.034a": "draupadīṃ dharmarājas tu dṛṣṭvā dhaumyapuraskṛtām",
    "GE07mbh_03_u:255.034c": "mādrīputreṇa vīreṇa ratham āropayat tadā",
    "GE07mbh_03_u:255.035a": "tatas tad vidrutaṃ sainyam apayāte jayadrathe",
    "GE07mbh_03_u:255.035c": "ādiśyādiśya nārācair ājaghāna vṛkodaraḥ",
    "GE07mbh_03_u:255.036a": "savyasācī tu taṃ dṛṣṭvā palāyantaṃ jayadratham",
    "GE07mbh_03_u:255.036c": "vārayām āsa nighnantaṃ bhīmaṃ saindhavasainikān",
    "GE07mbh_03_u:255.037": "arjuna uvāca",
    "GE07mbh_03_u:255.037a": "yasyāpacārāt prāpto 'yam asmān kleśo durāsadaḥ",
    "GE07mbh_03_u:255.037c": "tam asmin samaroddeśe na paśyāmi jayadratham",
    "GE07mbh_03_u:255.038a": "tam evānviṣa bhadraṃ te kiṃ te yodhair nipātitaiḥ",
    "GE07mbh_03_u:255.038c": "anāmiṣam idaṃ karma kathaṃ vā manyate bhavān",
    "GE07mbh_03_u:255.039": "vaiśaṃpāyana uvāca",
    "GE07mbh_03_u:255.039a": "ity ukto bhīmasenas tu guḍākeśena dhīmatā",
    "GE07mbh_03_u:255.039c": "yudhiṣṭhiram abhiprekṣya vāgmī vacanam abravīt",
    "GE07mbh_03_u:255.040a": "hatapravīrā ripavo bhūyiṣṭhaṃ vidrutā diśaḥ",
    "GE07mbh_03_u:255.040c": "gṛhītvā draupadīṃ rājan nivartatu bhavān itaḥ",
    "GE07mbh_03_u:255.041a": "yamābhyāṃ saha rājendra dhaumyena ca mahātmanā",
    "GE07mbh_03_u:255.041c": "prāpyāśramapadaṃ rājan draupadīṃ parisāntvaya",
    "GE07mbh_03_u:255.042a": "na hi me mokṣyate jīvan mūḍhaḥ saindhavako nṛpaḥ",
    "GE07mbh_03_u:255.042c": "pātālatalasaṃstho 'pi yadi śakro 'sya sārathiḥ",
    "GE07mbh_03_u:255.043": "yudhiṣṭhira uvāca",
    "GE07mbh_03_u:255.043a": "na hantavyo mahābāho durātmāpi sa saindhavaḥ",
    "GE07mbh_03_u:255.043c": "duḥśalām abhisaṃsmṛtya gāndhārīṃ ca yaśasvinīm",
    "GE07mbh_03_u:255.044": "vaiśaṃpāyana uvāca",
    "GE07mbh_03_u:255.044a": "tac chrutvā draupadī bhīmam uvāca vyākulendriyā",
    "GE07mbh_03_u:255.044c": "kupitā hrīmatī prājñā patī bhīmārjunāv ubhau",
    "GE07mbh_03_u:255.045a": "kartavyaṃ cet priyaṃ mahyaṃ vadhyaḥ sa puruṣādhamaḥ",
    "GE07mbh_03_u:255.045c": "saindhavāpasadaḥ pāpo durmatiḥ kulapāṃsanaḥ",
    "GE07mbh_03_u:255.046a": "bhāryābhihartā nirvairo yaś ca rājyaharo ripuḥ",
    "GE07mbh_03_u:255.046c": "yācamāno 'pi saṃgrāme na sa jīvitum arhati",
    "GE07mbh_03_u:255.047a": "ity uktau tau naravyāghrau yayatur yatra saindhavaḥ",
    "GE07mbh_03_u:255.047c": "rājā nivavṛte kṛṣṇām ādāya sapurohitaḥ",
    "GE07mbh_03_u:255.048a": "sa praviśyāśramapadaṃ vyapaviddhabṛsīghaṭam",
    "GE07mbh_03_u:255.048c": "mārkaṇḍeyādibhir viprair anukīrṇaṃ dadarśa ha",
    "GE07mbh_03_u:255.049a": "draupadīm anuśocadbhir brāhmaṇais taiḥ samāgataiḥ",
    "GE07mbh_03_u:255.049c": "samiyāya mahāprājñaḥ sabhāryo bhrātṛmadhyagaḥ",
    "GE07mbh_03_u:255.050a": "te sma taṃ muditā dṛṣṭvā punar abhyāgataṃ nṛpam",
    "GE07mbh_03_u:255.050c": "jitvā tān sindhusauvīrān draupadīṃ cāhṛtāṃ punaḥ",
    "GE07mbh_03_u:255.051a": "sa taiḥ parivṛto rājā tatraivopaviveśa ha",
    "GE07mbh_03_u:255.051c": "praviveśāśramaṃ kṛṣṇā yamābhyāṃ saha bhāminī",
    "GE07mbh_03_u:255.052a": "bhīmārjunāv api śrutvā krośamātragataṃ ripum",
    "GE07mbh_03_u:255.052c": "svayam aśvāṃs tudantau tau javenaivābhyadhāvatām",
    "GE07mbh_03_u:255.053a": "idam atyadbhutaṃ cātra cakāra puruṣo 'rjunaḥ",
    "GE07mbh_03_u:255.053c": "krośamātragatān aśvān saindhavasya jaghāna yat",
    "GE07mbh_03_u:255.054a": "sa hi divyāstrasaṃpannaḥ kṛcchrakāle 'py asaṃbhramaḥ",
    "GE07mbh_03_u:255.054c": "akarod duṣkaraṃ karma śarair astrānumantritaiḥ",
    "GE07mbh_03_u:255.055a": "tato 'bhyadhāvatāṃ vīrāv ubhau bhīmadhanaṃjayau",
    "GE07mbh_03_u:255.055c": "hatāśvaṃ saindhavaṃ bhītam ekaṃ vyākulacetasam",
    "GE07mbh_03_u:255.056a": "saindhavas tu hatān dṛṣṭvā tathāśvān svān suduḥkhitaḥ",
    "GE07mbh_03_u:255.056b-1216_01": "rathāt praskandya padbhyāṃ vai palāyanaparo 'bhavat",
    "GE07mbh_03_u:255.056c": "dṛṣṭvā vikramakarmāṇi kurvāṇaṃ ca dhanaṃjayam",
    "GE07mbh_03_u:255.056e": "palāyanakṛtotsāhaḥ prādravad yena vai vanam",
    "GE07mbh_03_u:255.057a": "saindhavaṃ tvabhisaṃprekṣya parākrāntaṃ palāyane",
    "GE07mbh_03_u:255.057c": "anuyāya mahābāhuḥ phalguno vākyam abravīt",
    "GE07mbh_03_u:255.058a": "anena vīryeṇa kathaṃ striyaṃ prārthayase balāt",
    "GE07mbh_03_u:255.058c": "rājaputra nivartasva na te yuktaṃ palāyanam",
    "GE07mbh_03_u:255.058e": "kathaṃ cānucarān hitvā śatrumadhye palāyase",
    "GE07mbh_03_u:255.059a": "ity ucyamānaḥ pārthena saindhavo na nyavartata",
    "GE07mbh_03_u:255.059a-1217_01": "**** **** arjunena ca dhīmatā",
    "GE07mbh_03_u:255.059a-1217_02": "saindhavo 'pi ca pāpātmā",
    "GE07mbh_03_u:255.059c": "tiṣṭha tiṣṭheti taṃ bhīmaḥ sahasābhyadravad",
    "GE07mbh_03_u:255.059e": "mā vadhīr iti pārthas taṃ dayāvān abhyabhāṣata",
    "GE07mbh_03_u:256.001": "vaiśaṃpāyana uvāca",
    "GE07mbh_03_u:256.001a": "jayadrathas tu saṃprekṣya bhrātarāv udyatāyudhau",
    "GE07mbh_03_u:256.001c": "prādravat tūrṇam avyagro jīvitepsuḥ suduḥkhitaḥ",
    "GE07mbh_03_u:256.001d-1218_01": "salatābhiḥ *saṃvṛte kirīṭaṃ ratnabhāsvaram",
    "GE07mbh_03_u:256.001d-1218_02": "āpe vidravya dhāvantaṃ nilīyantaṃ vanāntaram",
    "GE07mbh_03_u:256.001d-1218_03": "bhīmasenas tu taṃ kakṣe līyamānaṃ bhayākulam",
    "GE07mbh_03_u:256.001d-1218_04": "mārgamāṇo 'vatīryāśu rathād ratnavibhūṣitāt",
    "GE07mbh_03_u:256.002a": "taṃ bhīmaseno dhāvantam avatīrya rathād balī",
    "GE07mbh_03_u:256.002c": "abhidrutya nijagrāha keśapakṣe 'tyamarṣaṇaḥ",
    "GE07mbh_03_u:256.003a": "samudyamya ca taṃ roṣān niṣpipeṣa mahītale",
    "GE07mbh_03_u:256.003c": "gale gṛhītvā rājānaṃ tāḍayām āsa caiva ha",
    "GE07mbh_03_u:256.004a": "punaḥ saṃjīvamānasya tasyotpatitum icchataḥ",
    "GE07mbh_03_u:256.004c": "padā mūrdhni mahābāhuḥ prāharad vilapiṣyataḥ",
    "GE07mbh_03_u:256.005a": "tasya jānuṃ dadau bhīmo jaghne cainam aratninā",
    "GE07mbh_03_u:256.005c": "sa moham agamad rājā prahāravarapīḍitaḥ",
    "GE07mbh_03_u:256.006a": "viroṣaṃ bhīmasenaṃ tu vārayām āsa phalgunaḥ",
    "GE07mbh_03_u:256.006c": "duḥśalāyāḥ kṛte rājā yat tad āheti kaurava",
    "GE07mbh_03_u:256.007": "bhīmasena uvāca",
    "GE07mbh_03_u:256.007a": "nāyaṃ pāpasamācāro matto jīvitum arhati",
    "GE07mbh_03_u:256.007c": "draupadyās tadanarhāyāḥ parikleṣṭā narādhamaḥ",
    "GE07mbh_03_u:256.008a": "kiṃ nu śakyaṃ mayā kartuṃ yad rājā satataṃ ghṛṇī",
    "GE07mbh_03_u:256.008c": "tvaṃ ca bāliśayā buddhyā sadaivāsmān prabādhase",
    "GE07mbh_03_u:256.009a": "evam uktvā saṭās tasya pañca cakre vṛkodaraḥ",
    "GE07mbh_03_u:256.009c": "ardhacandreṇa bāṇena kiṃ cid abruvatas tadā",
    "GE07mbh_03_u:256.010a": "vikalpayitvā rājānaṃ tataḥ prāha vṛkodaraḥ",
    "GE07mbh_03_u:256.010b-1219_01": "taṃ tathā na viceṣṭantam abudhvāpa vṛkodaraḥ",
    "GE07mbh_03_u:256.010c": "jīvituṃ cecchase mūḍha hetuṃ me gadataḥ śṛṇu",
    "GE07mbh_03_u:256.011a": "dāso 'smīti tvayā vācyaṃ saṃsatsu ca sabhāsu ca",
    "GE07mbh_03_u:256.011c": "evaṃ te jīvitaṃ dadyām eṣa yuddhajito vidhiḥ",
    "GE07mbh_03_u:256.012a": "evam astv iti taṃ rājā kṛcchraprāṇo jayadrathaḥ",
    "GE07mbh_03_u:256.012c": "provāca puruṣavyāghraṃ bhīmam āhavaśobhinam",
    "GE07mbh_03_u:256.013a": "tata enaṃ viceṣṭantaṃ baddhvā pārtho vṛkodaraḥ",
    "GE07mbh_03_u:256.013c": "ratham āropayām āsa visaṃjñaṃ pāṃsuguṇṭhitam",
    "GE07mbh_03_u:256.014a": "tatas taṃ ratham āsthāya bhīmaḥ pārthānugas tadā",
    "GE07mbh_03_u:256.014c": "abhyetyāśramamadhyastham abhyagacchad yudhiṣṭhiram",
    "GE07mbh_03_u:256.015a": "darśayām āsa bhīmas tu tadavasthaṃ jayadratham",
    "GE07mbh_03_u:256.015c": "taṃ rājā prāhasad dṛṣṭvā mucyatām iti cābravīt",
    "GE07mbh_03_u:256.016a": "rājānaṃ cābravīd bhīmo draupadyai kathayeti vai",
    "GE07mbh_03_u:256.016c": "dāsabhāvaṃ gato hy eṣa pāṇḍūnāṃ pāpacetanaḥ",
    "GE07mbh_03_u:256.017a": "tam uvāca tato jyeṣṭho bhrātā sapraṇayaṃ vacaḥ",
    "GE07mbh_03_u:256.017c": "muñcainam adhamācāraṃ pramāṇaṃ yadi te vayam",
    "GE07mbh_03_u:256.018a": "draupadī cābravīd bhīmam abhiprekṣya yudhiṣṭhiram",
    "GE07mbh_03_u:256.018c": "dāso 'yaṃ mucyatāṃ rājñas tvayā pañcasaṭaḥ kṛtaḥ",
    "GE07mbh_03_u:256.018d-1220_01": "evam uktaḥ sa bhīmas tu bhrātrā caiva ca kṛṣṇayā",
    "GE07mbh_03_u:256.018d-1220_02": "mumoca taṃ mahāpāpaṃ jayadratham acetasam",
    "GE07mbh_03_u:256.018d-1221_01": "sa mu[mo]caivam uktas tu bhīmas taṃ bandhanāt tadā",
    "GE07mbh_03_u:256.019a": "sa mukto 'bhyetya rājānam abhivādya yudhiṣṭhiram",
    "GE07mbh_03_u:256.019c": "vavande vihvalo rājā tāṃś ca sarvān munīṃs tadā",
    "GE07mbh_03_u:256.020a": "tam uvāca ghṛṇī rājā dharmaputro yudhiṣṭhiraḥ",
    "GE07mbh_03_u:256.020c": "tathā jayadrathaṃ dṛṣṭvā gṛhītaṃ savyasācinā",
    "GE07mbh_03_u:256.021a": "adāso gaccha mukto 'si maivaṃ kārṣīḥ punaḥ kva cit",
    "GE07mbh_03_u:256.021c": "strīkāmuka dhig astu tvāṃ kṣudraḥ kṣudrasahāyavān",
    "GE07mbh_03_u:256.021e": "evaṃvidhaṃ hi kaḥ kuryāt tvad anyaḥ puruṣādhamaḥ",
    "GE07mbh_03_u:256.021f-1222_01": "karma dharmaviruddhaṃ vai lokaduṣṭaṃ ca durmate",
    "GE07mbh_03_u:256.022a": "gatasattvam iva jñātvā kartāram aśubhasya tam",
    "GE07mbh_03_u:256.022c": "saṃprekṣya bharataśreṣṭhaḥ kṛpāṃ cakre narādhipaḥ",
    "GE07mbh_03_u:256.023a": "dharme te vardhatāṃ buddhir mā cādharme manaḥ kṛthāḥ",
    "GE07mbh_03_u:256.023c": "sāśvaḥ sarathapādātaḥ svasti gaccha jayadratha",
    "GE07mbh_03_u:256.024a": "evam uktas tu savrīḍaṃ tūṣṇīṃ kiṃ cid avāṅmukhaḥ",
    "GE07mbh_03_u:256.024c": "jagāma rājā duḥkhārto gaṅgādvārāya bhārata",
    "GE07mbh_03_u:256.025a": "sa devaṃ śaraṇaṃ gatvā virūpākṣam umāpatim",
    "GE07mbh_03_u:256.025b-1223_01": "nirāhāro jitakrodhaḥ pādāṅguṣṭhāgraviṣṭhitaḥ",
    "GE07mbh_03_u:256.025c": "tapaś cacāra vipulaṃ tasya prīto vṛṣadhvajaḥ",
    "GE07mbh_03_u:256.026a": "baliṃ svayaṃ pratyagṛhṇāt prīyamāṇas trilocanaḥ",
    "GE07mbh_03_u:256.026c": "varaṃ cāsmai dadau devaḥ sa ca jagrāha tac chṛṇu",
    "GE07mbh_03_u:256.027a": "samastān sarathān pañca jayeyaṃ yudhi pāṇḍavān",
    "GE07mbh_03_u:256.027c": "iti rājābravīd devaṃ neti devas tam abravīt",
    "GE07mbh_03_u:256.028a": "ajayyāṃś cāpy avadhyāṃś ca vārayiṣyasi tān yudhi",
    "GE07mbh_03_u:256.028c": "ṛte 'rjunaṃ mahābāhuṃ devair api durāsadam",
    "GE07mbh_03_u:256.028c-1224_01": "**** **** naraṃ nāma sureśavaram",
    "GE07mbh_03_u:256.028c-1224_02": "badaryāṃ taptatapasaṃ nārāyaṇasahāyakam",
    "GE07mbh_03_u:256.028c-1224_03": "ajitaṃ sarvalokānāṃ",
    "GE07mbh_03_u:256.028d-1225_01": "mama pāśupatāstreṇa guptaṃ sarvatra sarvadā",
    "GE07mbh_03_u:256.028d-027_0001": "mayā dattaṃ pāśupataṃ divyam apratimaṃ śaram",
    "GE07mbh_03_u:256.028d-027_0002": "avāpa lokapālebhyo vajrādīn sa mahāśarān",
    "GE07mbh_03_u:256.028d-027_0003": "devadevo hy anantātmā viṣṇuḥ suraguruḥ prabhuḥ",
    "GE07mbh_03_u:256.028d-027_0004": "pradhānapuruṣo 'vyakto viśvātmā viśvamūrtimān",
    "GE07mbh_03_u:256.028d-027_0005": "yugāntakāle saṃprāpte kālāgnir dahate jagat",
    "GE07mbh_03_u:256.028d-027_0006": "saparvatārṇavadvīpaṃ saśailavanakānanam",
    "GE07mbh_03_u:256.028d-027_0007": "nirdahan nāgalokāṃś ca pātālatalacāriṇaḥ",
    "GE07mbh_03_u:256.028d-027_0008": "athāntarikṣe sumahannānāvarṇāḥ payodharāḥ",
    "GE07mbh_03_u:256.028d-027_0009": "ghorasvarā vinadinas taḍinmālāvalambinaḥ",
    "GE07mbh_03_u:256.028d-027_0010": "samuttiṣṭhan diśaḥ sarvā vivarṣantaḥ samantataḥ",
    "GE07mbh_03_u:256.028d-027_0011": "tato 'gniṃ nāśayām āsuḥ saṃvartāgniniyāmakāḥ",
    "GE07mbh_03_u:256.028d-027_0012": "akṣamātraiś ca dhārābhis tiṣṭhanty āpūrya sarvaśaḥ",
    "GE07mbh_03_u:256.028d-027_0013": "ekārṇave tadā tasminn upaśāntacarācare",
    "GE07mbh_03_u:256.028d-027_0014": "naṣṭacandrārkapavane grahanakṣatravarjite",
    "GE07mbh_03_u:256.028d-027_0015": "caturyugasahasrānte salilenāplutā mahī",
    "GE07mbh_03_u:256.028d-027_0016": "tato nārāyaṇākhyas tu sahasrākṣaḥ sahasrapāt",
    "GE07mbh_03_u:256.028d-027_0017": "sahasraśīrṣā puruṣaḥ svaptukāmas tv atīndriyaḥ",
    "GE07mbh_03_u:256.028d-027_0018": "phaṭāsahasravikaṭaṃ śeṣaṃ paryaṅkabhoginam",
    "GE07mbh_03_u:256.028d-027_0019": "sahasram iva tigmāṃśusaṃghātam amitadyutim kundenduhāragokṣīramṛṇālakumudaprabham",
    "GE07mbh_03_u:256.028d-027_0021": "tatrāsau bhagavān devaḥ svapañ jalanidhau tadā",
    "GE07mbh_03_u:256.028d-027_0022": "naiśena tamasā vyāptāṃ svāṃ rātriṃ kurute vibhuḥ",
    "GE07mbh_03_u:256.028d-027_0023": "sattvodrekāt pravṛddhas tu śūnyaṃ lokam apaśyata",
    "GE07mbh_03_u:256.028d-027_0024": "imaṃ codāharanty atra ślokaṃ nārāyaṇaṃ prati",
    "GE07mbh_03_u:256.028d-027_0025": "āpo nārās tattanava ity apāṃ nāma śuśruma",
    "GE07mbh_03_u:256.028d-027_0026": "ayanaṃ tena caivāste tena nārāyaṇaḥ smṛtaḥ",
    "GE07mbh_03_u:256.028d-027_0027": "pradhyānasamakālaṃ tu prajāhetoḥ sanātanaḥ",
    "GE07mbh_03_u:256.028d-027_0028": "dhyātamātre tu bhagavannābhyāṃ padmaḥ samutthitaḥ",
    "GE07mbh_03_u:256.028d-027_0029": "tataś caturmukho brahmā nābhipadmād viniḥsṛtaḥ",
    "GE07mbh_03_u:256.028d-027_0030": "tatropaviṣṭaḥ sahasā padme lokapitāmahaḥ",
    "GE07mbh_03_u:256.028d-027_0031": "śūnyaṃ dṛṣṭvā jagat kṛtsnaṃ mānasān ātmanaḥ samān",
    "GE07mbh_03_u:256.028d-027_0032": "tato marīcipramukhān maharṣīn asṛjan nava",
    "GE07mbh_03_u:256.028d-027_0033": "te 'sṛjan sarvabhūtāni trasāni sthāvarāṇi ca",
    "GE07mbh_03_u:256.028d-027_0034": "yakṣarākṣasabhūtāni piśācoragamānuṣān",
    "GE07mbh_03_u:256.028d-027_0035": "sṛjate brahmamūrtis tu rakṣate pauruṣī tanuḥ",
    "GE07mbh_03_u:256.028d-027_0036": "raudrībhāvena śamayet tisro 'vasthāḥ prajāpateḥ",
    "GE07mbh_03_u:256.028d-027_0037": "na śrutaṃ te sindhupate viṣṇor adbhutakarmaṇaḥ",
    "GE07mbh_03_u:256.028d-027_0038": "kathyamānāni munibhir brāhmaṇair vedapāragaiḥ",
    "GE07mbh_03_u:256.028d-027_0039": "jalena samanuprāpte sarvataḥ pṛthivītale",
    "GE07mbh_03_u:256.028d-027_0040": "tadā caikārṇave tasminn ekākāśe prabhuś caran",
    "GE07mbh_03_u:256.028d-027_0041": "niśāyām iva khadyotaḥ prāvṛṭkāle samantataḥ",
    "GE07mbh_03_u:256.028d-027_0042": "pratiṣṭhānāya pṛthivīṃ mārgamāṇas tadābhavat",
    "GE07mbh_03_u:256.028d-027_0043": "jale nimagnāṃ gāṃ dṛṣṭvā coddhartuṃ manasecchati",
    "GE07mbh_03_u:256.028d-027_0044": "kiṃ nu rūpam ahaṃ kṛtvā salilād uddhare mahīm",
    "GE07mbh_03_u:256.028d-027_0045": "evaṃ saṃcintya manasā dṛṣṭvā divyena cakṣuṣā",
    "GE07mbh_03_u:256.028d-027_0046": "jalakrīḍābhirucitaṃ vārāhaṃ rūpam asmarat",
    "GE07mbh_03_u:256.028d-027_0047": "kṛtvā vārāhavapuṣaṃ vāṅmayaṃ vedasaṃmitam",
    "GE07mbh_03_u:256.028d-027_0048": "daśayojanavistīrṇam āyataṃ śatayojanam",
    "GE07mbh_03_u:256.028d-027_0049": "mahāparvatavarṣmābhaṃ tīkṣṇadaṃṣṭraṃ pradīptimat",
    "GE07mbh_03_u:256.028d-027_0050": "mahāmeghaughanirghoṣaṃ nīlajīmūtasaṃnibham",
    "GE07mbh_03_u:256.028d-027_0051": "bhūtvā yajñavarāho vai apaḥ saṃprāviśat prabhuḥ",
    "GE07mbh_03_u:256.028d-027_0052": "daṃṣṭreṇaikena coddhṛtya sve sthāne nyaviśan mahīm",
    "GE07mbh_03_u:256.028d-027_0053": "punar eva mahābāhur apūrvāṃ tanum āśritaḥ",
    "GE07mbh_03_u:256.028d-027_0054": "narasya kṛtvārdhatanuṃ siṃhasyārdhatanuṃ prabhuḥ",
    "GE07mbh_03_u:256.028d-027_0055": "daityendrasya sabhāṃ gatvā pāṇiṃ saṃspṛśya pāṇinā",
    "GE07mbh_03_u:256.028d-027_0056": "daityānām ādipuruṣaḥ surārir ditinandanaḥ",
    "GE07mbh_03_u:256.028d-027_0057": "dṛṣṭvā cāpūrvavapuṣaṃ krodhāt saṃraktalocanaḥ",
    "GE07mbh_03_u:256.028d-027_0058": "śūlodyatakaraḥ sragvī hiraṇyakaśipus tadā",
    "GE07mbh_03_u:256.028d-027_0059": "meghastanitanirghoṣo nīlābhracayasaṃnibhaḥ",
    "GE07mbh_03_u:256.028d-027_0060": "devārir ditijo vīro nṛsiṃhaṃ samupādravat",
    "GE07mbh_03_u:256.028d-027_0061": "samupetya tatas tīkṣṇair mṛgendreṇa balīyasā",
    "GE07mbh_03_u:256.028d-027_0062": "nārasiṃhena vapuṣā dāritaḥ karajair bhṛśam",
    "GE07mbh_03_u:256.028d-027_0063": "evaṃ nihatya bhagavān daityendraṃ ripughātinam",
    "GE07mbh_03_u:256.028d-027_0064": "bhūyo 'nyaḥ puṇḍarīkākṣaḥ prabhur lokahitāya ca",
    "GE07mbh_03_u:256.028d-027_0065": "kaśyapasyātmajaḥ śrīmān adityā garbhadhāritaḥ",
    "GE07mbh_03_u:256.028d-027_0066": "pūrṇe varṣasahasre tu prasūtā garbham uttamam",
    "GE07mbh_03_u:256.028d-027_0067": "durdināmbhodasadṛśo dīptākṣo vāmanākṛtiḥ",
    "GE07mbh_03_u:256.028d-027_0068": "daṇḍī kamaṇḍaludharaḥ śrīvatsorasibhūṣitaḥ",
    "GE07mbh_03_u:256.028d-027_0069": "jaṭī yajñopavītī ca bhagavān bālarūpadhṛk",
    "GE07mbh_03_u:256.028d-027_0070": "yajñavāṭaṃ gataḥ śrīmān dānavendrasya vai tadā",
    "GE07mbh_03_u:256.028d-027_0071": "bṛhaspatisahāyo 'sau praviṣṭo balino makhe",
    "GE07mbh_03_u:256.028d-027_0072": "taṃ dṛṣṭvā vāmanatanuṃ prahṛṣṭo balir abravīt",
    "GE07mbh_03_u:256.028d-027_0073": "prīto 'smi darśane vipra brūhi tvaṃ kiṃ dadāni te",
    "GE07mbh_03_u:256.028d-027_0074": "evam uktas tu balinā vāmanaḥ pratyuvāca ha",
    "GE07mbh_03_u:256.028d-027_0075": "svastīty uktvā baliṃ devaḥ smayamāno 'bhyabhāṣata",
    "GE07mbh_03_u:256.028d-027_0076": "medinīṃ dānavapate dehi me vikramatrayam",
    "GE07mbh_03_u:256.028d-027_0077": "balir dadau prasannātmā viprāyāmitatejase",
    "GE07mbh_03_u:256.028d-027_0078": "tato divyādbhutatamaṃ rūpaṃ vikramato hareḥ",
    "GE07mbh_03_u:256.028d-027_0079": "vikramais tribhir akṣobhyo jahārāśu sa medinīm",
    "GE07mbh_03_u:256.028d-027_0080": "dadau śakrāya ca mahīṃ viṣṇur devaḥ sanātanaḥ",
    "GE07mbh_03_u:256.028d-027_0081": "eṣa te vāmano nāma prādurbhāvaḥ prakīrtitaḥ",
    "GE07mbh_03_u:256.028d-027_0082": "tena devāḥ prādur āsan vaiṣṇavaṃ cocyate jagat",
    "GE07mbh_03_u:256.028d-027_0083": "asatāṃ nigrahārthāya dharmasaṃrakṣaṇāya ca",
    "GE07mbh_03_u:256.028d-027_0084": "avatīrṇo manuṣyāṇām ajāyata yadukṣaye",
    "GE07mbh_03_u:256.028d-027_0085": "sa evaṃ bhagavān viṣṇuḥ kṛṣṇeti parikīrtyate",
    "GE07mbh_03_u:256.028d-027_0086": "anādyantam ajaṃ devaṃ prabhuṃ lokanamaskṛtam",
    "GE07mbh_03_u:256.028d-027_0087": "yaṃ devaṃ viduṣo gānti tasya karmāṇi saindhava",
    "GE07mbh_03_u:256.029a": "yam āhur ajitaṃ devaṃ śaṅkhacakragadādharam",
    "GE07mbh_03_u:256.029b-1226_01": "śrīvatsadhāriṇaṃ devaṃ pītakauśeyavāsasam",
    "GE07mbh_03_u:256.029c": "pradhānaḥ so 'straviduṣāṃ tena kṛṣṇena rakṣyate",
    "GE07mbh_03_u:256.029d-1227_01": "sahāyaḥ puṇḍarīkākṣaḥ śrīmān atulavikramaḥ",
    "GE07mbh_03_u:256.029d-1227_02": "samānasyandane pārtham āsthāya paravīrahā",
    "GE07mbh_03_u:256.029d-1227_03": "na śakyate tena jetuṃ tridaśair api duḥsahaḥ",
    "GE07mbh_03_u:256.029d-1227_04": "kaḥ punar mānuṣo bhāvo raṇe pārthaṃ vijeṣyati",
    "GE07mbh_03_u:256.029d-1227_05": "tam ekaṃ varjayitvā tu sarvaṃ yaudhiṣṭhiraṃ balam",
    "GE07mbh_03_u:256.029d-1227_06": "caturaḥ pāṇḍavān rājan dinaikaṃ jeṣyase ripūn vaiśaṃpāyana uvāca",
    "GE07mbh_03_u:256.029d-1227_07": "ity evam uktvā nṛpatiṃ sarvapāpaharo",
    "GE07mbh_03_u:256.029d-1227_08": "umāpatiḥ paśupatir yajñahā tripurārdanaḥ",
    "GE07mbh_03_u:256.029d-1227_09": "vāmanair vikaṭaiḥ kubjair ugraśravaṇadarśanaiḥ",
    "GE07mbh_03_u:256.029d-1227_10": "vṛtaḥ pāriṣadair ghorair nānāpraharaṇodyataiḥ",
    "GE07mbh_03_u:256.029d-1227_11": "tryambako rājaśārdūla bhaganetranipātanaḥ",
    "GE07mbh_03_u:256.029d-1227_12": "umāsahāyo bhagavāṃs tatraivāntaradhīyata",
    "GE07mbh_03_u:256.029d-1228_01": "tasmāt tvaṃ pārtharahitān pāṇḍavān vārayiṣyasi",
    "GE07mbh_03_u:256.029d-1228_02": "ekadā puruṣavyāghra mayā dattaṃ varaṃ tava",
    "GE07mbh_03_u:256.030a": "evam uktas tu nṛpatiḥ svam eva bhavanaṃ yayau",
    "GE07mbh_03_u:256.030c": "pāṇḍavāś ca vane tasmin nyavasan kāmyake tadā",
    "GE07mbh_03_u:257.001": "janamejaya uvāca",
    "GE07mbh_03_u:257.001a": "evaṃ hṛtāyāṃ kṛṣṇāyāṃ prāpya kleśam anuttamam",
    "GE07mbh_03_u:257.001c": "ata ūrdhvaṃ naravyāghrāḥ kim akurvata pāṇḍavāḥ",
    "GE07mbh_03_u:257.002": "vaiśaṃpāyana uvāca",
    "GE07mbh_03_u:257.002a": "evaṃ kṛṣṇāṃ mokṣayitvā vinirjitya jayadratham",
    "GE07mbh_03_u:257.002c": "āsāṃ cakre munigaṇair dharmarājo yudhiṣṭhiraḥ",
    "GE07mbh_03_u:257.003a": "teṣāṃ madhye maharṣīṇāṃ śṛṇvatām anuśocatām",
    "GE07mbh_03_u:257.003c": "mārkaṇḍeyam idaṃ vākyam abravīt pāṇḍunandanaḥ yudhiṣṭhira uvāca",
    "GE07mbh_03_u:257.003d-1229_01": "bhagavan devarṣīṇāṃ tvaṃ khyāto bhūtabhaviṣyavit",
    "GE07mbh_03_u:257.003d-1229_02": "saṃśayaṃ paripṛcchāmi chindhi me hṛdi saṃsthitam",
    "GE07mbh_03_u:257.003d-1230_01": "drupadasya sutā hy eṣā vedimadhyāt samutthitā",
    "GE07mbh_03_u:257.003d-1230_02": "ayonijā mahābhāgā snuṣā pāṇḍor mahātmanaḥ",
    "GE07mbh_03_u:257.004a": "manye kālaś ca balavān daivaṃ ca vidhinirmitam",
    "GE07mbh_03_u:257.004c": "bhavitavyaṃ ca bhūtānāṃ yasya nāsti vyatikramaḥ",
    "GE07mbh_03_u:257.005a": "kathaṃ hi patnīm asmākaṃ dharmajñāṃ dharmacāriṇīm",
    "GE07mbh_03_u:257.005c": "saṃspṛśed īdṛśo bhāvaḥ śuciṃ stainyam ivānṛtam",
    "GE07mbh_03_u:257.006a": "na hi pāpaṃ kṛtaṃ kiṃ cit karma vā ninditaṃ kva cit",
    "GE07mbh_03_u:257.006c": "draupadyā brāhmaṇeṣv eva dharmaḥ sucarito mahān",
    "GE07mbh_03_u:257.007a": "tāṃ jahāra balād rājā mūḍhabuddhir jayadrathaḥ",
    "GE07mbh_03_u:257.007c": "tasyāḥ saṃharaṇāt prāptaḥ śirasaḥ keśavāpanam",
    "GE07mbh_03_u:257.007e": "parājayaṃ ca saṃgrāme sasahāyaḥ samāptavān",
    "GE07mbh_03_u:257.008a": "pratyāhṛtā tathāsmābhir hatvā tat saindhavaṃ balam",
    "GE07mbh_03_u:257.008c": "tad dāraharaṇaṃ prāptam asmābhir avitarkitam",
    "GE07mbh_03_u:257.009a": "duḥkhaś cāyaṃ vane vāso mṛgayāyāṃ ca jīvikā",
    "GE07mbh_03_u:257.009c": "hiṃsā ca mṛgajātīnāṃ vanaukobhir vanaukasām",
    "GE07mbh_03_u:257.009e": "jñātibhir vipravāsaś ca mithyā vyavasitair ayam",
    "GE07mbh_03_u:257.010a": "asti nūnaṃ mayā kaś cid alpabhāgyataro naraḥ",
    "GE07mbh_03_u:257.010c": "bhavatā dṛṣṭapūrvo vā śrutapūrvo 'pi vā bhavet",
    "GE07mbh_03_u:258.001": "mārkaṇḍeya uvāca",
    "GE07mbh_03_u:258.001a": "prāptam apratimaṃ duḥkhaṃ rāmeṇa bharatarṣabha",
    "GE07mbh_03_u:258.001b-1231_01": "vyasanaṃ pitṛśokādi bhāryāyā haraṇaṃ mahat",
    "GE07mbh_03_u:258.001b-1231_02": "pitur nideśād vasato vane 'sya svargataḥ pitā",
    "GE07mbh_03_u:258.001c": "rakṣasā jānakī tasya hṛtā bhāryā balīyasā",
    "GE07mbh_03_u:258.002a": "āśramād rākṣasendreṇa rāvaṇena vihāyasā",
    "GE07mbh_03_u:258.002c": "māyām āsthāya tarasā hatvā gṛdhraṃ jaṭāyuṣam",
    "GE07mbh_03_u:258.003a": "pratyājahāra tāṃ rāmaḥ sugrīvabalam āśritaḥ",
    "GE07mbh_03_u:258.003c": "baddhvā setuṃ samudrasya dagdhvā laṅkāṃ śitaiḥ śaraiḥ",
    "GE07mbh_03_u:258.003d-1232_01": "tatas taṃ balavān rāmo ripuṃ bhāryāpahāriṇam",
    "GE07mbh_03_u:258.003d-1232_02": "saha vānarasainyena jaghāna raṇamūrdhani",
    "GE07mbh_03_u:258.004": "yudhiṣṭhira uvāca",
    "GE07mbh_03_u:258.004a": "kasmin rāmaḥ kule jātaḥ kiṃvīryaḥ kiṃparākramaḥ",
    "GE07mbh_03_u:258.004c": "rāvaṇaḥ kasya vā putraḥ kiṃ vairaṃ tasya tena ha",
    "GE07mbh_03_u:258.005a": "etan me bhagavan sarvaṃ samyag ākhyātum arhasi",
    "GE07mbh_03_u:258.005b-1233_01": "tvayā pratyakṣato dṛṣṭaṃ yathā sarvam aśeṣataḥ",
    "GE07mbh_03_u:258.005c": "śrotum icchāmi caritaṃ rāmasyākliṣṭakarmaṇaḥ mārkaṇḍeya uvāca",
    "GE07mbh_03_u:258.006-1234_01": "śṛṇu rājan purā vṛttam itihāsaṃ purātanam",
    "GE07mbh_03_u:258.006-1234_02": "sabhāryeṇa yathā prāptaṃ duḥkhaṃ rāmeṇa bhārata",
    "GE07mbh_03_u:258.006a": "ajo nāmābhavad rājā mahān ikṣvākuvaṃśajaḥ",
    "GE07mbh_03_u:258.006c": "tasya putro daśarathaḥ śaśvat svādhyāyavāñ śuciḥ",
    "GE07mbh_03_u:258.007a": "abhavaṃs tasya catvāraḥ putrā dharmārthakovidāḥ",
    "GE07mbh_03_u:258.007c": "rāmalakṣmaṇaśatrughnā bharataś ca mahābalaḥ",
    "GE07mbh_03_u:258.008a": "rāmasya mātā kausalyā kaikeyī bharatasya tu",
    "GE07mbh_03_u:258.008c": "sutau lakṣmaṇaśatrughnau sumitrāyāḥ paraṃtapau",
    "GE07mbh_03_u:258.009a": "videharājo janakaḥ sītā tasyātmajā vibho",
    "GE07mbh_03_u:258.009c": "yāṃ cakāra svayaṃ tvaṣṭā rāmasya mahiṣīṃ priyām",
    "GE07mbh_03_u:258.010a": "etad rāmasya te janma sītāyāś ca prakīrtitam",
    "GE07mbh_03_u:258.010c": "rāvaṇasyāpi te janma vyākhyāsyāmi janeśvara",
    "GE07mbh_03_u:258.011a": "pitāmaho rāvaṇasya sākṣād devaḥ prajāpatiḥ",
    "GE07mbh_03_u:258.011c": "svayaṃbhūḥ sarvalokānāṃ prabhuḥ sraṣṭā mahātapāḥ",
    "GE07mbh_03_u:258.012a": "pulastyo nāma tasyāsīn mānaso dayitaḥ sutaḥ",
    "GE07mbh_03_u:258.012c": "tasya vaiśravaṇo nāma gavi putro 'bhavat prabhuḥ",
    "GE07mbh_03_u:258.013a": "pitaraṃ sa samutsṛjya pitāmaham upasthitaḥ",
    "GE07mbh_03_u:258.013c": "tasya kopāt pitā rājan sasarjātmānam ātmanā",
    "GE07mbh_03_u:258.014a": "sa jajñe viśravā nāma tasyātmārdhena vai dvijaḥ",
    "GE07mbh_03_u:258.014c": "pratīkārāya sakrodhas tato vaiśravaṇasya vai",
    "GE07mbh_03_u:258.015a": "pitāmahas tu prītātmā dadau vaiśravaṇasya ha",
    "GE07mbh_03_u:258.015c": "amaratvaṃ dhaneśatvaṃ lokapālatvam eva ca",
    "GE07mbh_03_u:258.016a": "īśānena tathā sakhyaṃ putraṃ ca nalakūbaram",
    "GE07mbh_03_u:258.016c": "rājadhānīniveśaṃ ca laṅkāṃ rakṣogaṇānvitām",
    "GE07mbh_03_u:258.016d-1235_01": "vimānaṃ puṣpakaṃ nāma kāmagaṃ ca dadau prabhuḥ",
    "GE07mbh_03_u:258.016d-1235_02": "yakṣāṇām ādhipatyaṃ ca rājarājatvam eva ca",
    "GE07mbh_03_u:259.001": "mārkaṇḍeya uvāca",
    "GE07mbh_03_u:259.001a": "pulastyasya tu yaḥ krodhād ardhadeho 'bhavan muniḥ",
    "GE07mbh_03_u:259.001c": "viśravā nāma sakrodhaḥ sa vaiśravaṇam aikṣata",
    "GE07mbh_03_u:259.002a": "bubudhe taṃ tu sakrodhaṃ pitaraṃ rākṣaseśvaraḥ",
    "GE07mbh_03_u:259.002c": "kuberas tatprasādārthaṃ yatate sma sadā nṛpa",
    "GE07mbh_03_u:259.003a": "sa rājarājo laṅkāyāṃ nivasan naravāhanaḥ",
    "GE07mbh_03_u:259.003c": "rākṣasīḥ pradadau tisraḥ pitur vai paricārikāḥ",
    "GE07mbh_03_u:259.004a": "tās tadā taṃ mahātmānaṃ saṃtoṣayitum udyatāḥ",
    "GE07mbh_03_u:259.004c": "ṛṣiṃ bharataśārdūla nṛttagītaviśāradāḥ",
    "GE07mbh_03_u:259.005a": "puṣpotkaṭā ca rākā ca mālinī ca viśāṃ pate",
    "GE07mbh_03_u:259.005c": "anyonyaspardhayā rājañ śreyaskāmāḥ sumadhyamāḥ",
    "GE07mbh_03_u:259.006a": "tāsāṃ sa bhagavāṃs tuṣṭo mahātmā pradadau varān",
    "GE07mbh_03_u:259.006c": "lokapālopamān putrān ekaikasyā yathepsitān",
    "GE07mbh_03_u:259.007a": "puṣpotkaṭāyāṃ jajñāte dvau putrau rākṣaseśvarau",
    "GE07mbh_03_u:259.007c": "kumbhakarṇadaśagrīvau balenāpratimau bhuvi",
    "GE07mbh_03_u:259.008a": "mālinī janayām āsa putram ekaṃ vibhīṣaṇam",
    "GE07mbh_03_u:259.008c": "rākāyāṃ mithunaṃ jajñe kharaḥ śūrpaṇakhā tathā",
    "GE07mbh_03_u:259.009a": "vibhīṣaṇas tu rūpeṇa sarvebhyo 'bhyadhiko 'bhavat",
    "GE07mbh_03_u:259.009c": "sa babhūva mahābhāgo dharmagoptā kriyāratiḥ",
    "GE07mbh_03_u:259.010a": "daśagrīvas tu sarveṣāṃ jyeṣṭho rākṣasapuṃgavaḥ",
    "GE07mbh_03_u:259.010c": "mahotsāho mahāvīryo mahāsattvaparākramaḥ",
    "GE07mbh_03_u:259.011a": "kumbhakarṇo balenāsīt sarvebhyo 'bhyadhikas tadā",
    "GE07mbh_03_u:259.011c": "māyāvī raṇaśauṇḍaś ca raudraś ca rajanīcaraḥ",
    "GE07mbh_03_u:259.012a": "kharo dhanuṣi vikrānto brahmadviṭ piśitāśanaḥ",
    "GE07mbh_03_u:259.012c": "siddhavighnakarī cāpi raudrā śūrpaṇakhā tathā",
    "GE07mbh_03_u:259.013a": "sarve vedavidaḥ śūrāḥ sarve sucaritavratāḥ",
    "GE07mbh_03_u:259.013c": "ūṣuḥ pitrā saha ratā gandhamādanaparvate",
    "GE07mbh_03_u:259.014a": "tato vaiśravaṇaṃ tatra dadṛśur naravāhanam",
    "GE07mbh_03_u:259.014c": "pitrā sārdhaṃ samāsīnam ṛddhyā paramayā yutam",
    "GE07mbh_03_u:259.015a": "jātaspardhās tatas te tu tapase dhṛtaniścayāḥ",
    "GE07mbh_03_u:259.015c": "brahmāṇaṃ toṣayām āsur ghoreṇa tapasā tadā",
    "GE07mbh_03_u:259.016a": "atiṣṭhad ekapādena sahasraṃ parivatsarān",
    "GE07mbh_03_u:259.016c": "vāyubhakṣo daśagrīvaḥ pañcāgniḥ susamāhitaḥ",
    "GE07mbh_03_u:259.017a": "adhaḥśāyī kumbhakarṇo yatāhāro yatavrataḥ",
    "GE07mbh_03_u:259.017c": "vibhīṣaṇaḥ śīrṇaparṇam ekam abhyavahārayat",
    "GE07mbh_03_u:259.018a": "upavāsaratir dhīmān sadā japyaparāyaṇaḥ",
    "GE07mbh_03_u:259.018c": "tam eva kālam ātiṣṭhat tīvraṃ tapa udāradhīḥ",
    "GE07mbh_03_u:259.019a": "kharaḥ śūrpaṇakhā caiva teṣāṃ vai tapyatāṃ tapaḥ",
    "GE07mbh_03_u:259.019c": "paricaryāṃ ca rakṣāṃ ca cakratur hṛṣṭamānasau",
    "GE07mbh_03_u:259.019d-1236_01": "vibhīṣaṇadaśagrīvau tepāte uttamaṃ tapaḥ",
    "GE07mbh_03_u:259.019d-1236_02": "daśa varṣasahasrāṇi vāyubhakṣau paraṃtapau",
    "GE07mbh_03_u:259.019d-1236_03": "sarake daśa varṣāṇi aṣṭa varṣāṇi sāgare",
    "GE07mbh_03_u:259.019d-1236_04": "ūṣur varṣasahasrāṇi gokarṇe 'smiṃs tapovane",
    "GE07mbh_03_u:259.019d-1236_05": "ceratus tṛṇaparṇāṇi mṛgaiḥ sārdham ariṃdamau",
    "GE07mbh_03_u:259.019d-1236_06": "bādaryās tv āśrame rājan tepāte paramaṃ tapaḥ",
    "GE07mbh_03_u:259.019d-1236_07": "ārādhayantau śaucena brahmāṇaṃ sutapasvinau",
    "GE07mbh_03_u:259.020a": "pūrṇe varṣasahasre tu śiraś chittvā daśānanaḥ",
    "GE07mbh_03_u:259.020c": "juhoty agnau durādharṣas tenātuṣyaj jagatprabhuḥ",
    "GE07mbh_03_u:259.021a": "tato brahmā svayaṃ gatvā tapasas tān nyavārayat",
    "GE07mbh_03_u:259.021c": "pralobhya varadānena sarvān eva pṛthak pṛthak brahmovāca",
    "GE07mbh_03_u:259.022a": "prīto 'smi vo nivartadhvaṃ varān vṛṇuta putrakāḥ",
    "GE07mbh_03_u:259.022c": "yad yad iṣṭam ṛte tv ekam amaratvaṃ tathāstu tat",
    "GE07mbh_03_u:259.023a": "yad yad agnau hutaṃ sarvaṃ śiras te mahad īpsayā",
    "GE07mbh_03_u:259.023c": "tathaiva tāni te dehe bhaviṣyanti yathepsitam",
    "GE07mbh_03_u:259.024a": "vairūpyaṃ ca na te dehe kāmarūpadharas tathā",
    "GE07mbh_03_u:259.024c": "bhaviṣyasi raṇe 'rīṇāṃ vijetāsi na saṃśayaḥ",
    "GE07mbh_03_u:259.025": "rāvaṇa uvāca",
    "GE07mbh_03_u:259.025a": "gandharvadevāsurato yakṣarākṣasatas tathā",
    "GE07mbh_03_u:259.025c": "sarpakiṃnarabhūtebhyo na me bhūyāt parābhavaḥ brahmovāca",
    "GE07mbh_03_u:259.026a": "ya ete kīrtitāḥ sarve na tebhyo 'sti bhayaṃ tava",
    "GE07mbh_03_u:259.026c": "ṛte manuṣyād bhadraṃ te tathā tad vihitaṃ mayā",
    "GE07mbh_03_u:259.027": "mārkaṇḍeya uvāca",
    "GE07mbh_03_u:259.027a": "evam ukto daśagrīvas tuṣṭaḥ samabhavat tadā",
    "GE07mbh_03_u:259.027c": "avamene hi durbuddhir manuṣyān puruṣādakaḥ",
    "GE07mbh_03_u:259.028a": "kumbhakarṇam athovāca tathaiva prapitāmahaḥ",
    "GE07mbh_03_u:259.028b-1237_01": "kumbhakarṇa mahābāho varaṃ varaya suvrata",
    "GE07mbh_03_u:259.028b-1238_01": "varaṃ vṛṇīṣva bhadraṃ te prīto 'smīti punaḥ punaḥ",
    "GE07mbh_03_u:259.028c": "sa vavre mahatīṃ nidrāṃ tamasā grastacetanaḥ",
    "GE07mbh_03_u:259.029a": "tathā bhaviṣyatīty uktvā vibhīṣaṇam uvāca ha",
    "GE07mbh_03_u:259.029c": "varaṃ vṛṇīṣva putra tvaṃ prīto 'smīti punaḥ punaḥ",
    "GE07mbh_03_u:259.030": "vibhīṣaṇa uvāca",
    "GE07mbh_03_u:259.030a": "paramāpadgatasyāpi nādharme me matir bhavet",
    "GE07mbh_03_u:259.030c": "aśikṣitaṃ ca bhagavan brahmāstraṃ pratibhātu me brahmovāca",
    "GE07mbh_03_u:259.031a": "yasmād rākṣasayonau te jātasyāmitrakarśana",
    "GE07mbh_03_u:259.031c": "nādharme ramate buddhir amaratvaṃ dadāmi te",
    "GE07mbh_03_u:259.032": "mārkaṇḍeya uvāca",
    "GE07mbh_03_u:259.032a": "rākṣasas tu varaṃ labdhvā daśagrīvo viśāṃ pate",
    "GE07mbh_03_u:259.032c": "laṅkāyāś cyāvayām āsa yudhi jitvā dhaneśvaram",
    "GE07mbh_03_u:259.033a": "hitvā sa bhagavāṃl laṅkām āviśad gandhamādanam",
    "GE07mbh_03_u:259.033c": "gandharvayakṣānugato rakṣaḥkiṃpuruṣaiḥ saha",
    "GE07mbh_03_u:259.034a": "vimānaṃ puṣpakaṃ tasya jahārākramya rāvaṇaḥ",
    "GE07mbh_03_u:259.034c": "śaśāpa taṃ vaiśravaṇo na tvām etad vahiṣyati",
    "GE07mbh_03_u:259.035a": "yas tu tvāṃ samare hantā tam evaitad vahiṣyati",
    "GE07mbh_03_u:259.035c": "avamanya guruṃ māṃ ca kṣipraṃ tvaṃ na bhaviṣyasi",
    "GE07mbh_03_u:259.036a": "vibhīṣaṇas tu dharmātmā satāṃ dharmam anusmaran",
    "GE07mbh_03_u:259.036c": "anvagacchan mahārāja śriyā paramayā yutaḥ",
    "GE07mbh_03_u:259.037a": "tasmai sa bhagavāṃs tuṣṭo bhrātā bhrātre dhaneśvaraḥ",
    "GE07mbh_03_u:259.037c": "senāpatyaṃ dadau dhīmān yakṣarākṣasasenayoḥ",
    "GE07mbh_03_u:259.038a": "rākṣasāḥ puruṣādāś ca piśācāś ca mahābalāḥ",
    "GE07mbh_03_u:259.038c": "sarve sametya rājānam abhyaṣiñcad daśānanam",
    "GE07mbh_03_u:259.039a": "daśagrīvas tu daityānāṃ devānāṃ ca balotkaṭaḥ",
    "GE07mbh_03_u:259.039c": "ākramya ratnāny aharat kāmarūpī vihaṃgamaḥ",
    "GE07mbh_03_u:259.040a": "rāvayām āsa lokān yat tasmād rāvaṇa ucyate",
    "GE07mbh_03_u:259.040c": "daśagrīvaḥ kāmabalo devānāṃ bhayam ādadhat",
    "GE07mbh_03_u:260.001": "mārkaṇḍeya uvāca",
    "GE07mbh_03_u:260.001a": "tato brahmarṣayaḥ siddhā devarājarṣayas tathā",
    "GE07mbh_03_u:260.001c": "havyavāhaṃ puraskṛtya brahmāṇaṃ śaraṇaṃ gatāḥ",
    "GE07mbh_03_u:260.001d-1239_01": "tato devāḥ samāgamya sarve śakrapurogamāḥ",
    "GE07mbh_03_u:260.001d-1239_02": "agnau vākyaṃ samādhāya brahmaṇe te 'bhyavādayan",
    "GE07mbh_03_u:260.001d-1239_03": "tataḥ kṛśānur bhagavān bhagavantaṃ pitāmaham",
    "GE07mbh_03_u:260.001d-1239_04": "praṇamyovāca lokeśaṃ kṛtāñjalir idaṃ vacaḥ",
    "GE07mbh_03_u:260.002": "agnir uvāca",
    "GE07mbh_03_u:260.002a": "yaḥ sa viśravasaḥ putro daśagrīvo mahābalaḥ",
    "GE07mbh_03_u:260.002c": "avadhyo varadānena kṛto bhagavatā purā",
    "GE07mbh_03_u:260.003a": "sa bādhate prajāḥ sarvā viprakārair mahābalaḥ",
    "GE07mbh_03_u:260.003c": "tato nas trātu bhagavan nānyas trātā hi vidyate brahmovāca",
    "GE07mbh_03_u:260.004a": "na sa devāsuraiḥ śakyo yuddhe jetuṃ vibhāvaso",
    "GE07mbh_03_u:260.004c": "vihitaṃ tatra yat kāryam abhitas tasya nigrahe",
    "GE07mbh_03_u:260.005a": "tadartham avatīrṇo 'sau manniyogāc caturbhujaḥ",
    "GE07mbh_03_u:260.005c": "viṣṇuḥ praharatāṃ śreṣṭhaḥ sa karmaitat kariṣyati",
    "GE07mbh_03_u:260.006": "mārkaṇḍeya uvāca",
    "GE07mbh_03_u:260.006a": "pitāmahas tatas teṣāṃ saṃnidhau vākyam abravīt",
    "GE07mbh_03_u:260.006c": "sarvair devagaṇaiḥ sārdhaṃ saṃbhavadhvaṃ mahītale",
    "GE07mbh_03_u:260.007a": "viṣṇoḥ sahāyān ṛkṣīṣu vānarīṣu ca sarvaśaḥ",
    "GE07mbh_03_u:260.007c": "janayadhvaṃ sutān vīrān kāmarūpabalānvitān",
    "GE07mbh_03_u:260.007d-1240_01": "te tathoktā bhagavatā tat pratiśrutya śāsanam",
    "GE07mbh_03_u:260.007d-1240_02": "sasṛjur devagandharvāḥ putrān vānararūpiṇaḥ",
    "GE07mbh_03_u:260.008a": "tato bhāgānubhāgena devagandharvadānavāḥ",
    "GE07mbh_03_u:260.008c": "avatartuṃ mahīṃ sarve rañjayām āsur añjasā",
    "GE07mbh_03_u:260.008d-1241_01": "ṛṣayaś ca mahātmānaḥ siddhāś ca saha kiṃnaraiḥ",
    "GE07mbh_03_u:260.008d-1241_02": "cāraṇāś cāsṛjan ghorān vānarān vanacāriṇaḥ",
    "GE07mbh_03_u:260.008d-1241_03": "te sṛṣṭā bahusāhasrā daśagrīvavadhe ratāḥ",
    "GE07mbh_03_u:260.008d-1241_04": "aprameyabalāḥ śūrā vānarāḥ kāmarūpiṇaḥ",
    "GE07mbh_03_u:260.008d-1241_05": "yasya devasya yad rūpaṃ veṣas tejaś ca yadvidham",
    "GE07mbh_03_u:260.008d-1241_06": "ajāyanta samās tena tasya tasya sutās tadā",
    "GE07mbh_03_u:260.009a": "teṣāṃ samakṣaṃ gandharvīṃ dundubhīṃ nāma nāmataḥ",
    "GE07mbh_03_u:260.009c": "śaśāsa varado devo devakāryārthasiddhaye",
    "GE07mbh_03_u:260.010a": "pitāmahavacaḥ śrutvā gandharvī dundubhī tataḥ",
    "GE07mbh_03_u:260.010c": "mantharā mānuṣe loke kubjā samabhavat tadā",
    "GE07mbh_03_u:260.011a": "śakraprabhṛtayaś caiva sarve te surasattamāḥ",
    "GE07mbh_03_u:260.011c": "vānararkṣavarastrīṣu janayām āsur ātmajān",
    "GE07mbh_03_u:260.011e": "te 'nvavartan pitṝn sarve yaśasā ca balena ca",
    "GE07mbh_03_u:260.012a": "bhettāro giriśṛṅgāṇāṃ śālatālaśilāyudhāḥ",
    "GE07mbh_03_u:260.012c": "vajrasaṃhananāḥ sarve sarve caughabalās tathā",
    "GE07mbh_03_u:260.013a": "kāmavīryadharāś caiva sarve yuddhaviśāradāḥ",
    "GE07mbh_03_u:260.013c": "nāgāyutasamaprāṇā vāyuvegasamā jave",
    "GE07mbh_03_u:260.013e": "yatrecchakanivāsāś ca ke cid atra vanaukasaḥ",
    "GE07mbh_03_u:260.014a": "evaṃ vidhāya tat sarvaṃ bhagavāṃl lokabhāvanaḥ",
    "GE07mbh_03_u:260.014c": "mantharāṃ bodhayām āsa yad yat kāryaṃ yathā yathā",
    "GE07mbh_03_u:260.015a": "sā tadvacanam ājñāya tathā cakre manojavā",
    "GE07mbh_03_u:260.015c": "itaś cetaś ca gacchantī vairasaṃdhukṣaṇe ratā",
    "GE07mbh_03_u:261.001": "yudhiṣṭhira uvāca",
    "GE07mbh_03_u:261.001a": "uktaṃ bhagavatā janma rāmādīnāṃ pṛthak pṛthak",
    "GE07mbh_03_u:261.001b-1242_01": "janmādi caritaṃ sarvaṃ vivāhādi mayā śrutam",
    "GE07mbh_03_u:261.001c": "prasthānakāraṇaṃ brahmañ śrotum icchāmi kathyatām",
    "GE07mbh_03_u:261.002a": "kathaṃ dāśarathī vīrau bhrātarau rāmalakṣmaṇau",
    "GE07mbh_03_u:261.002c": "prasthāpitau vanaṃ brahma maithilī ca yaśasvinī mārkaṇḍeya uvāca",
    "GE07mbh_03_u:261.003-1243_01": "vṛṣṭir jayanto vijayaḥ siddhārtho rāṣṭravardhanaḥ",
    "GE07mbh_03_u:261.003-1243_02": "aśoko dharmapālaś ca sumantraś cāṣṭamo 'bhavat",
    "GE07mbh_03_u:261.003-1243_03": "eteṣṭau daśarathāmātyāḥ",
    "GE07mbh_03_u:261.003a": "jātaputro daśarathaḥ prītimān abhavan nṛpaḥ",
    "GE07mbh_03_u:261.003c": "kriyāratir dharmaparaḥ satataṃ vṛddhasevitā",
    "GE07mbh_03_u:261.004a": "krameṇa cāsya te putrā vyavardhanta mahaujasaḥ",
    "GE07mbh_03_u:261.004c": "vedeṣu sarahasyeṣu dhanurvede ca pāragāḥ",
    "GE07mbh_03_u:261.005a": "caritabrahmacaryās te kṛtadārāś ca pārthiva",
    "GE07mbh_03_u:261.005c": "yadā tadā daśarathaḥ prītimān abhavat sukhī",
    "GE07mbh_03_u:261.006a": "jyeṣṭho rāmo 'bhavat teṣāṃ ramayām āsa hi prajāḥ",
    "GE07mbh_03_u:261.006c": "manoharatayā dhīmān pitur hṛdayatoṣaṇaḥ",
    "GE07mbh_03_u:261.007a": "tataḥ sa rājā matimān matvātmānaṃ vayo 'dhikam",
    "GE07mbh_03_u:261.007c": "mantrayām āsa sacivair dharmajñaiś ca purohitaiḥ",
    "GE07mbh_03_u:261.008a": "abhiṣekāya rāmasya yauvarājyena bhārata",
    "GE07mbh_03_u:261.008c": "prāptakālaṃ ca te sarve menire mantrisattamāḥ",
    "GE07mbh_03_u:261.009a": "lohitākṣaṃ mahābāhuṃ mattamātaṅgagāminam",
    "GE07mbh_03_u:261.009c": "dīrghabāhuṃ mahoraskaṃ nīlakuñcitamūrdhajam",
    "GE07mbh_03_u:261.010a": "dīpyamānaṃ śriyā vīraṃ śakrād anavamaṃ bale",
    "GE07mbh_03_u:261.010c": "pāragaṃ sarvadharmāṇāṃ bṛhaspatisamaṃ matau",
    "GE07mbh_03_u:261.011a": "sarvānuraktaprakṛtiṃ sarvavidyāviśāradam",
    "GE07mbh_03_u:261.011c": "jitendriyam amitrāṇām api dṛṣṭimanoharam",
    "GE07mbh_03_u:261.012a": "niyantāram asādhūnāṃ goptāraṃ dharmacāriṇām",
    "GE07mbh_03_u:261.012c": "dhṛtimantam anādhṛṣyaṃ jetāram aparājitam",
    "GE07mbh_03_u:261.013a": "putraṃ rājā daśarathaḥ kausalyānandavardhanam",
    "GE07mbh_03_u:261.013c": "saṃdṛśya paramāṃ prītim agacchat kurunandana",
    "GE07mbh_03_u:261.014a": "cintayaṃś ca mahātejā guṇān rāmasya vīryavān",
    "GE07mbh_03_u:261.014c": "abhyabhāṣata bhadraṃ te prīyamāṇaḥ purohitam",
    "GE07mbh_03_u:261.015a": "adya puṣyo niśi brahman puṇyaṃ yogam upaiṣyati",
    "GE07mbh_03_u:261.015c": "saṃbhārāḥ saṃbhriyantāṃ me rāmaś copanimantryatām",
    "GE07mbh_03_u:261.015d-1244_01": "śva eṣa puṣyo bhavitā yatra rāmaḥ suto mayā",
    "GE07mbh_03_u:261.015d-1244_02": "yauvarājye 'bhiṣektavyaḥ pauraiś ca saha mantribhiḥ",
    "GE07mbh_03_u:261.016a": "iti tad rājavacanaṃ pratiśrutyātha mantharā",
    "GE07mbh_03_u:261.016c": "kaikeyīm abhigamyedaṃ kāle vacanam abravīt",
    "GE07mbh_03_u:261.017a": "adya kaikeyi daurbhāgyaṃ rājñā te khyāpitaṃ mahat",
    "GE07mbh_03_u:261.017c": "āśīviṣas tvāṃ saṃkruddhaś caṇḍo daśati durbhage",
    "GE07mbh_03_u:261.018a": "subhagā khalu kausalyā yasyāḥ putro 'bhiṣekṣyate",
    "GE07mbh_03_u:261.018c": "kuto hi tava saubhāgyaṃ yasyāḥ putro na rājyabhāk",
    "GE07mbh_03_u:261.019a": "sā tad vacanam ājñāya sarvābharaṇabhūṣitā",
    "GE07mbh_03_u:261.019c": "vedīvilagnamadhyeva bibhratī rūpam uttamam",
    "GE07mbh_03_u:261.020a": "vivikte patim āsādya hasantīva śucismitā",
    "GE07mbh_03_u:261.020c": "praṇayaṃ vyañjayantīva madhuraṃ vākyam abravīt",
    "GE07mbh_03_u:261.021a": "satyapratijña yan me tvaṃ kāmam ekaṃ nisṛṣṭavān",
    "GE07mbh_03_u:261.021c": "upākuruṣva tad rājaṃs tasmān mucyasva saṃkaṭāt rājovāca",
    "GE07mbh_03_u:261.022a": "varaṃ dadāni te hanta tad gṛhāṇa yad icchasi",
    "GE07mbh_03_u:261.022c": "avadhyo vadhyatāṃ ko 'dya vadhyaḥ ko 'dya vimucyatām",
    "GE07mbh_03_u:261.023a": "dhanaṃ dadāni kasyādya hriyatāṃ kasya vā punaḥ",
    "GE07mbh_03_u:261.023c": "brāhmaṇasvād ihānyatra yat kiṃ cid vittam asti me",
    "GE07mbh_03_u:261.023d-1245_01": "pṛthivyāṃ rājarājo 'smi cāturvarṇyasya rakṣitā",
    "GE07mbh_03_u:261.023d-1245_02": "yas te 'bhilaṣitaḥ kāmo brūhi kalyāṇi māciram",
    "GE07mbh_03_u:261.024": "mārkaṇḍeya uvāca",
    "GE07mbh_03_u:261.024a": "sā tad vacanam ājñāya parigṛhya narādhipam",
    "GE07mbh_03_u:261.024c": "ātmano balam ājñāya tata enam uvāca ha",
    "GE07mbh_03_u:261.025a": "ābhiṣecanikaṃ yat te rāmārtham upakalpitam",
    "GE07mbh_03_u:261.025c": "bharatas tad avāpnotu vanaṃ gacchatu rāghavaḥ",
    "GE07mbh_03_u:261.025d-1246_01": "nava pañca ca varṣāṇi daṇḍakāraṇyam āśritaḥ",
    "GE07mbh_03_u:261.025d-1246_02": "cīrājinajaṭādhārī rāmo vasatu tāpasaḥ",
    "GE07mbh_03_u:261.026a": "sa tad rājā vacaḥ śrutvā vipriyaṃ dāruṇodayam",
    "GE07mbh_03_u:261.026c": "duḥkhārto bharataśreṣṭha na kiṃ cid vyājahāra ha",
    "GE07mbh_03_u:261.027a": "tatas tathoktaṃ pitaraṃ rāmo vijñāya vīryavān",
    "GE07mbh_03_u:261.027c": "vanaṃ pratasthe dharmātmā rājā satyo bhavatv iti",
    "GE07mbh_03_u:261.028a": "tam anvagacchal lakṣmīvān dhanuṣmāṃl lakṣmaṇas tadā",
    "GE07mbh_03_u:261.028c": "sītā ca bhāryā bhadraṃ te vaidehī janakātmajā",
    "GE07mbh_03_u:261.029a": "tato vanaṃ gate rāme rājā daśarathas tadā",
    "GE07mbh_03_u:261.029c": "samayujyata dehasya kālaparyāyadharmaṇā",
    "GE07mbh_03_u:261.030a": "rāmaṃ tu gatam ājñāya rājānaṃ ca tathāgatam",
    "GE07mbh_03_u:261.030c": "ānāyya bharataṃ devī kaikeyī vākyam abravīt",
    "GE07mbh_03_u:261.031a": "gato daśarathaḥ svargaṃ vanasthau rāmalakṣmaṇau",
    "GE07mbh_03_u:261.031c": "gṛhāṇa rājyaṃ vipulaṃ kṣemaṃ nihatakaṇṭakam",
    "GE07mbh_03_u:261.032a": "tām uvāca sa dharmātmā nṛśaṃsaṃ bata te kṛtam",
    "GE07mbh_03_u:261.032c": "patiṃ hatvā kulaṃ cedam utsādya dhanalubdhayā",
    "GE07mbh_03_u:261.033a": "ayaśaḥ pātayitvā me mūrdhni tvaṃ kulapāṃsane",
    "GE07mbh_03_u:261.033c": "sakāmā bhava me mātar ity uktvā praruroda ha",
    "GE07mbh_03_u:261.034a": "sa cāritraṃ viśodhyātha",
    "GE07mbh_03_u:261.034b-1247_01": "saṃskṛtya pitaraṃ vṛttaṃ bharato dharmavatsalaḥ",
    "GE07mbh_03_u:261.034c": "anvayād bhrātaraṃ rāmaṃ vinivartanalālasaḥ",
    "GE07mbh_03_u:261.035a": "kausalyāṃ ca sumitrāṃ ca kaikeyīṃ ca suduḥkhitaḥ",
    "GE07mbh_03_u:261.035c": "agre prasthāpya yānaiḥ sa śatrughnasahito yayau",
    "GE07mbh_03_u:261.036a": "vasiṣṭhavāmadevābhyāṃ vipraiś cānyaiḥ sahasraśaḥ",
    "GE07mbh_03_u:261.036c": "paurajānapadaiḥ sārdhaṃ rāmānayanakāṅkṣayā",
    "GE07mbh_03_u:261.037a": "dadarśa citrakūṭasthaṃ sa rāmaṃ sahalakṣmaṇam",
    "GE07mbh_03_u:261.037b-1249_01": "sa rāmo bharataṃ dṛṣṭvā śrutvā svargagatiṃ pituḥ",
    "GE07mbh_03_u:261.037b-1249_02": "kṛtvā tasyodakaṃ samyag uvāca bhrātaraṃ priyam",
    "GE07mbh_03_u:261.037b-1249_03": "gaccha tāta prajā rakṣa satyaṃ rakṣāmy ahaṃ pituḥ",
    "GE07mbh_03_u:261.037c": "tāpasānām alaṃkāraṃ dhārayantaṃ dhanurdharam",
    "GE07mbh_03_u:261.037d-1248_01": "uvāca prāñjalir bhūtvā praṇipatya raghūttamam",
    "GE07mbh_03_u:261.037d-1248_02": "śaśaṃsa maraṇaṃ rājñaḥ so 'nāthāṃś caiva kośalān",
    "GE07mbh_03_u:261.037d-1248_03": "nātha tvaṃ pratipadyasva svarājyam iti coktavān",
    "GE07mbh_03_u:261.037d-1248_04": "tasya tad vacanaṃ śrutvā rāmaḥ paramaduḥkhitaḥ",
    "GE07mbh_03_u:261.037d-1248_05": "cakāra devakalpasya pituḥ snātvodakakriyām",
    "GE07mbh_03_u:261.037d-1248_06": "abravīc ca tadā rāmo bharataṃ bhrātṛvatsalam",
    "GE07mbh_03_u:261.037d-1248_07": "pāduke me bhaviṣyete rājyagopte paraṃtapa",
    "GE07mbh_03_u:261.037d-1248_08": "evam astv iti taṃ prāha bharataḥ praṇatas tadā",
    "GE07mbh_03_u:261.038a": "visarjitaḥ sa rāmeṇa pitur vacanakāriṇā",
    "GE07mbh_03_u:261.038c": "nandigrāme 'karod rājyaṃ puraskṛtyāsya pāduke",
    "GE07mbh_03_u:261.039a": "rāmas tu punar āśaṅkya paurajānapadāgamam",
    "GE07mbh_03_u:261.039c": "praviveśa mahāraṇyaṃ śarabhaṅgāśramaṃ prati",
    "GE07mbh_03_u:261.040a": "satkṛtya śarabhaṅgaṃ sa daṇḍakāraṇyam āśritaḥ",
    "GE07mbh_03_u:261.040c": "nadīṃ godāvarīṃ ramyām āśritya nyavasat tadā",
    "GE07mbh_03_u:261.041a": "vasatas tasya rāmasya tataḥ śūrpaṇakhākṛtam",
    "GE07mbh_03_u:261.041c": "khareṇāsīn mahad vairaṃ",
    "GE07mbh_03_u:261.042a": "rakṣārthaṃ tāpasānāṃ ca rāghavo dharmavatsalaḥ",
    "GE07mbh_03_u:261.042c": "caturdaśa sahasrāṇi jaghāna bhuvi rakṣasām",
    "GE07mbh_03_u:261.043a": "dūṣaṇaṃ ca kharaṃ caiva nihatya sumahābalau",
    "GE07mbh_03_u:261.043c": "cakre kṣemaṃ punar dhīmān dharmāraṇyaṃ sa rāghavaḥ",
    "GE07mbh_03_u:261.043d-1250_01": "tena śūrpaṇakhā dṛṣṭvā sahasrāṇi caturdaśa",
    "GE07mbh_03_u:261.043d-1250_02": "hatāni yudhi rāmeṇa śarais tīkṣṇaiḥ padātinā",
    "GE07mbh_03_u:261.044a": "hateṣu teṣu rakṣaḥsu tataḥ śūrpaṇakhā punaḥ",
    "GE07mbh_03_u:261.044c": "yayau nikṛttanāsoṣṭhī laṅkāṃ bhrātur niveśanam",
    "GE07mbh_03_u:261.045a": "tato rāvaṇam abhyetya rākṣasī duḥkhamūrchitā",
    "GE07mbh_03_u:261.045c": "papāta pādayor bhrātuḥ saṃśuṣkarudhirānanā",
    "GE07mbh_03_u:261.046a": "tāṃ tathā vikṛtāṃ dṛṣṭvā rāvaṇaḥ krodhamūrchitaḥ",
    "GE07mbh_03_u:261.046c": "utpapātāsanāt kruddho dantair dantān upaspṛśan",
    "GE07mbh_03_u:261.047a": "svān amātyān visṛjyātha vivikte tām uvāca saḥ",
    "GE07mbh_03_u:261.047c": "kenāsy evaṃ kṛtā bhadre mām acintyāvamanya ca",
    "GE07mbh_03_u:261.048a": "kaḥ śūlaṃ tīkṣṇam āsādya sarvagātrair niṣevate",
    "GE07mbh_03_u:261.048c": "kaḥ śirasy agnim ādāya viśvastaḥ svapate sukham",
    "GE07mbh_03_u:261.049a": "āśīviṣaṃ ghorataraṃ pādena spṛśatīha kaḥ",
    "GE07mbh_03_u:261.049c": "siṃhaṃ kesariṇaṃ kaś ca daṃṣṭrāsu spṛśya tiṣṭhati",
    "GE07mbh_03_u:261.050a": "ity evaṃ bruvatas tasya srotobhyas tejaso 'rciṣaḥ",
    "GE07mbh_03_u:261.050c": "niścerur dahyato rātrau vṛkṣasyeva svarandhrataḥ",
    "GE07mbh_03_u:261.051a": "tasya tat sarvam ācakhyau bhaginī rāmavikramam",
    "GE07mbh_03_u:261.051c": "kharadūṣaṇasaṃyuktaṃ rākṣasānāṃ parābhavam",
    "GE07mbh_03_u:261.051d-1251_01": "tato jñātivadhaṃ śrutvā rāvaṇaḥ kālanoditaḥ",
    "GE07mbh_03_u:261.051d-1251_02": "rāmasya vadham ākāṅkṣan mārīcaṃ manasāgamat",
    "GE07mbh_03_u:261.052a": "sa niścitya tataḥ kṛtyaṃ svasāram upasāntvya ca",
    "GE07mbh_03_u:261.052c": "ūrdhvam ācakrame rājā vidhāya nagare vidhim",
    "GE07mbh_03_u:261.053a": "trikūṭaṃ samatikramya kālaparvatam eva ca",
    "GE07mbh_03_u:261.053c": "dadarśa makarāvāsaṃ gambhīrodaṃ",
    "GE07mbh_03_u:261.054a": "tam atītyātha gokarṇam abhyagacchad daśānanaḥ",
    "GE07mbh_03_u:261.054c": "dayitaṃ sthānam avyagraṃ śūlapāṇer mahātmanaḥ",
    "GE07mbh_03_u:261.055a": "tatrābhyagacchan mārīcaṃ pūrvāmātyaṃ daśānanaḥ",
    "GE07mbh_03_u:261.055c": "purā rāmabhayād eva tāpasyaṃ samupāśritam",
    "GE07mbh_03_u:262.001": "mārkaṇḍeya uvāca",
    "GE07mbh_03_u:262.001a": "mārīcas tv atha saṃbhrānto dṛṣṭvā rāvaṇam āgatam",
    "GE07mbh_03_u:262.001c": "pūjayām āsa satkāraiḥ phalamūlādibhis tathā",
    "GE07mbh_03_u:262.002a": "viśrāntaṃ cainam āsīnam anvāsīnaḥ sa rākṣasaḥ",
    "GE07mbh_03_u:262.002c": "uvāca praśritaṃ vākyaṃ vākyajño vākyakovidam",
    "GE07mbh_03_u:262.003a": "na te prakṛtimān varṇaḥ kaccit kṣemaṃ pure tava",
    "GE07mbh_03_u:262.003c": "kaccit prakṛtayaḥ sarvā bhajante tvāṃ yathā purā",
    "GE07mbh_03_u:262.004a": "kim ihāgamane cāpi kāryaṃ te rākṣaseśvara",
    "GE07mbh_03_u:262.004c": "kṛtam ity eva tad viddhi yady api syāt suduṣkaram",
    "GE07mbh_03_u:262.005a": "śaśaṃsa rāvaṇas tasmai tat sarvaṃ rāmaceṣṭitam",
    "GE07mbh_03_u:262.005b-1252_01": "samāsenaiva kāryāṇi krodhamarṣasamanvitaḥ",
    "GE07mbh_03_u:262.005c": "mārīcas tv abravīc chrutvā samāsenaiva rāvaṇam",
    "GE07mbh_03_u:262.006a": "alaṃ te rāmam āsādya vīryajño hy asmi tasya vai",
    "GE07mbh_03_u:262.006c": "bāṇavegaṃ hi kas tasya śaktaḥ soḍhuṃ mahātmanaḥ",
    "GE07mbh_03_u:262.007a": "pravrajyāyāṃ hi me hetuḥ sa eva puruṣarṣabhaḥ",
    "GE07mbh_03_u:262.007c": "vināśamukham etat te kenākhyātaṃ durātmanā",
    "GE07mbh_03_u:262.008a": "tam uvācātha sakrodho rāvaṇaḥ paribhartsayan",
    "GE07mbh_03_u:262.008c": "akurvato 'smadvacanaṃ syān mṛtyur api te dhruvam",
    "GE07mbh_03_u:262.009a": "mārīcaś cintayām āsa viśiṣṭān maraṇaṃ varam",
    "GE07mbh_03_u:262.009c": "avaśyaṃ maraṇe prāpte kariṣyāmy asya yan matam",
    "GE07mbh_03_u:262.010a": "tatas taṃ pratyuvācātha mārīco rākṣaseśvaram",
    "GE07mbh_03_u:262.010c": "kiṃ te sāhyaṃ mayā kāryaṃ kariṣyāmy avaśo 'pi tat",
    "GE07mbh_03_u:262.011a": "tam abravīd daśagrīvo gaccha sītāṃ pralobhaya",
    "GE07mbh_03_u:262.011c": "ratnaśṛṅgo mṛgo bhūtvā ratnacitratanūruhaḥ",
    "GE07mbh_03_u:262.012a": "dhruvaṃ sītā samālakṣya tvāṃ rāmaṃ codayiṣyati",
    "GE07mbh_03_u:262.012c": "apakrānte ca kākutsthe sītā vaśyā bhaviṣyati",
    "GE07mbh_03_u:262.013a": "tām ādāyāpaneṣyāmi tataḥ sa na bhaviṣyati",
    "GE07mbh_03_u:262.013c": "bhāryāviyogād durbuddhir etat sāhyaṃ kuruṣva me",
    "GE07mbh_03_u:262.014a": "ity evam ukto mārīcaḥ kṛtvodakam athātmanaḥ",
    "GE07mbh_03_u:262.014c": "rāvaṇaṃ purato yāntam anvagacchat suduḥkhitaḥ",
    "GE07mbh_03_u:262.015a": "tatas tasyāśramaṃ gatvā rāmasyākliṣṭakarmaṇaḥ",
    "GE07mbh_03_u:262.015c": "cakratus tat tathā sarvam ubhau yat pūrvamantritam",
    "GE07mbh_03_u:262.016a": "rāvaṇas tu yatir bhūtvā muṇḍaḥ kuṇḍī tridaṇḍadhṛk",
    "GE07mbh_03_u:262.016c": "mṛgaś ca bhūtvā mārīcas taṃ deśam upajagmatuḥ",
    "GE07mbh_03_u:262.017a": "darśayām āsa vaidehīṃ mārīco mṛgarūpadhṛk",
    "GE07mbh_03_u:262.017c": "codayām āsa tasyārthe sā rāmaṃ vidhicoditā",
    "GE07mbh_03_u:262.018a": "rāmas tasyāḥ priyaṃ kurvan dhanur ādāya satvaraḥ",
    "GE07mbh_03_u:262.018c": "rakṣārthe lakṣmaṇaṃ nyasya prayayau mṛgalipsayā",
    "GE07mbh_03_u:262.019a": "sa dhanvī baddhatūṇīraḥ",
    "GE07mbh_03_u:262.019c": "anvadhāvan mṛgaṃ rāmo rudras tārāmṛgaṃ yathā",
    "GE07mbh_03_u:262.020a": "so 'ntarhitaḥ punas tasya darśanaṃ rākṣaso vrajan",
    "GE07mbh_03_u:262.020c": "cakarṣa mahad adhvānaṃ rāmas taṃ bubudhe tataḥ",
    "GE07mbh_03_u:262.021a": "niśācaraṃ viditvā taṃ rāghavaḥ pratibhānavān",
    "GE07mbh_03_u:262.021c": "amoghaṃ śaram ādāya jaghāna mṛgarūpiṇam",
    "GE07mbh_03_u:262.022a": "sa rāmabāṇābhihataḥ kṛtvā rāmasvaraṃ tadā",
    "GE07mbh_03_u:262.022c": "hā sīte lakṣmaṇety evaṃ cukrośārtasvareṇa ha",
    "GE07mbh_03_u:262.023a": "śuśrāva tasya vaidehī tatas tāṃ karuṇāṃ giram",
    "GE07mbh_03_u:262.023c": "sā prādravad yataḥ śabdas tām uvācātha lakṣmaṇaḥ",
    "GE07mbh_03_u:262.024a": "alaṃ te śaṅkayā bhīru ko rāmaṃ viṣahiṣyati",
    "GE07mbh_03_u:262.024c": "muhūrtād drakṣyase rāmam āgataṃ taṃ śucismite",
    "GE07mbh_03_u:262.025a": "ity uktvā sā prarudatī paryaśaṅkata devaram",
    "GE07mbh_03_u:262.025c": "hatā vai strīsvabhāvena śuddhacāritrabhūṣaṇam",
    "GE07mbh_03_u:262.026a": "sā taṃ paruṣam ārabdhā vaktuṃ sādhvī pativratā",
    "GE07mbh_03_u:262.026c": "naiṣa kālo bhaven mūḍha yaṃ tvaṃ prārthayase hṛdā",
    "GE07mbh_03_u:262.027a": "apy ahaṃ śastram ādāya hanyām ātmānam ātmanā",
    "GE07mbh_03_u:262.027c": "pateyaṃ giriśṛṅgād vā viśeyaṃ vā hutāśanam",
    "GE07mbh_03_u:262.027d-1253_01": "pibeyaṃ vā viṣaṃ ghoraṃ tyajāmy ātmānam adya vai",
    "GE07mbh_03_u:262.028a": "rāmaṃ bhartāram utsṛjya na tv ahaṃ tvāṃ kathaṃ cana",
    "GE07mbh_03_u:262.028c": "nihīnam upatiṣṭheyaṃ śārdūlī kroṣṭukaṃ yathā",
    "GE07mbh_03_u:262.029a": "etādṛśaṃ vacaḥ śrutvā lakṣmaṇaḥ priyarāghavaḥ",
    "GE07mbh_03_u:262.029c": "pidhāya karṇau sadvṛttaḥ prasthito yena rāghavaḥ",
    "GE07mbh_03_u:262.029e": "sa rāmasya padaṃ gṛhya prasasāra dhanurdharaḥ",
    "GE07mbh_03_u:262.029f-1254_01": "avekṣamāṇo vaidehīṃ prayayau lakṣmaṇas tadā",
    "GE07mbh_03_u:262.030a": "etasminn antare rakṣo rāvaṇaḥ pratyadṛśyata",
    "GE07mbh_03_u:262.030c": "abhavyo bhavyarūpeṇa bhasmacchanna ivānalaḥ",
    "GE07mbh_03_u:262.030e": "yativeṣapraticchanno jihīrṣus tām aninditām",
    "GE07mbh_03_u:262.030f-1255_01": "upāgacchat sa vaidehīṃ rāvaṇaḥ pāpaniścayaḥ",
    "GE07mbh_03_u:262.031a": "sā tam ālakṣya saṃprāptaṃ dharmajñā janakātmajā",
    "GE07mbh_03_u:262.031c": "nimantrayām āsa tadā phalamūlāśanādibhiḥ",
    "GE07mbh_03_u:262.032a": "avamanya sa tat sarvaṃ svarūpaṃ pratipadya ca",
    "GE07mbh_03_u:262.032c": "sāntvayām āsa vaidehīm iti rākṣasapuṃgavaḥ",
    "GE07mbh_03_u:262.033a": "sīte rākṣasarājo 'haṃ rāvaṇo nāma viśrutaḥ",
    "GE07mbh_03_u:262.033c": "mama laṅkā purī nāmnā ramyā pāre mahodadheḥ",
    "GE07mbh_03_u:262.034a": "tatra tvaṃ varanārīṣu śobhiṣyasi mayā saha",
    "GE07mbh_03_u:262.034c": "bhāryā me bhava suśroṇi tāpasaṃ tyaja rāghavam",
    "GE07mbh_03_u:262.035a": "evamādīni vākyāni śrutvā sītātha jānakī",
    "GE07mbh_03_u:262.035c": "pidhāya karṇau suśroṇī maivam ity abravīd vacaḥ",
    "GE07mbh_03_u:262.036a": "prapated dyauḥ sanakṣatrā pṛthivī śakalībhavet",
    "GE07mbh_03_u:262.036b-1256_01": "śuṣyet toyanidhau toyaṃ candraḥ śītāṃśutāṃ tyajet",
    "GE07mbh_03_u:262.036b-1256_02": "uṣṇāṃśutvam atho jahyād ādityo vahnir uṣṇatām",
    "GE07mbh_03_u:262.036c": "śaityam agnir iyān nāhaṃ tyajeyaṃ raghunandanam",
    "GE07mbh_03_u:262.037a": "kathaṃ hi bhinnakaraṭaṃ padminaṃ vanagocaram",
    "GE07mbh_03_u:262.037c": "upasthāya mahānāgaṃ kareṇuḥ sūkaraṃ spṛśet",
    "GE07mbh_03_u:262.038a": "kathaṃ hi pītvā mādhvīkaṃ pītvā ca madhumādhavīm",
    "GE07mbh_03_u:262.038c": "lobhaṃ sauvīrake kuryān nārī kā cid iti smare",
    "GE07mbh_03_u:262.039a": "iti sā taṃ samābhāṣya praviveśāśramaṃ punaḥ",
    "GE07mbh_03_u:262.039b-1257_01": "krodhāt prasphuramāṇauṣṭhī vidhunvānā karau muhuḥ",
    "GE07mbh_03_u:262.039c": "tām anudrutya suśroṇīṃ rāvaṇaḥ pratyaṣedhayat",
    "GE07mbh_03_u:262.040a": "bhartsayitvā tu rūkṣeṇa svareṇa gatacetanām",
    "GE07mbh_03_u:262.040c": "mūrdhajeṣu nijagrāha kham upācakrame tataḥ",
    "GE07mbh_03_u:262.041a": "tāṃ dadarśa tadā gṛdhro jaṭāyur girigocaraḥ",
    "GE07mbh_03_u:262.041c": "rudatīṃ rāma rāmeti hriyamāṇāṃ tapasvinīm",
    "GE07mbh_03_u:263.001": "mārkaṇḍeya uvāca",
    "GE07mbh_03_u:263.001a": "sakhā daśarathasyāsīj jaṭāyur aruṇātmajaḥ",
    "GE07mbh_03_u:263.001c": "gṛdhrarājo mahāvīryaḥ saṃpātir yasya sodaraḥ",
    "GE07mbh_03_u:263.002a": "sa dadarśa tadā sītāṃ rāvaṇāṅkagatāṃ snuṣām",
    "GE07mbh_03_u:263.002c": "krodhād abhyadravat pakṣī rāvaṇaṃ rākṣaseśvaram",
    "GE07mbh_03_u:263.003a": "athainam abravīd gṛdhro muñca muñceti maithilīm",
    "GE07mbh_03_u:263.003c": "dhriyamāṇe mayi kathaṃ hariṣyasi niśācara",
    "GE07mbh_03_u:263.003e": "na hi me mokṣyase jīvan yadi notsṛjase vadhūm",
    "GE07mbh_03_u:263.004a": "uktvaivaṃ rākṣasendraṃ taṃ cakarta nakharair bhṛśam",
    "GE07mbh_03_u:263.004c": "pakṣatuṇḍaprahāraiś ca bahuśo jarjarīkṛtaḥ",
    "GE07mbh_03_u:263.004e": "cakṣāra rudhiraṃ bhūri giriḥ prasravaṇair iva",
    "GE07mbh_03_u:263.005a": "sa vadhyamāno gṛdhreṇa rāmapriyahitaiṣiṇā",
    "GE07mbh_03_u:263.005b-1258_01": "abhidudrāva saṃkruddhaḥ patagendraṃ daśānanaḥ",
    "GE07mbh_03_u:263.005c": "khaḍgam ādāya ciccheda bhujau tasya patatriṇaḥ",
    "GE07mbh_03_u:263.006a": "nihatya gṛdhrarājaṃ sa chinnābhraśikharopamam",
    "GE07mbh_03_u:263.006c": "ūrdhvam ācakrame sītāṃ gṛhītvāṅkena rākṣasaḥ",
    "GE07mbh_03_u:263.007a": "yatra yatra tu vaidehī paśyaty āśramamaṇḍalam",
    "GE07mbh_03_u:263.007c": "saro vā saritaṃ vāpi tatra muñcati bhūṣaṇam",
    "GE07mbh_03_u:263.008a": "sā dadarśa giriprasthe pañca vānarapuṃgavān",
    "GE07mbh_03_u:263.008c": "tatra vāso mahad divyam utsasarja manasvinī",
    "GE07mbh_03_u:263.009a": "tat teṣāṃ vānarendrāṇāṃ papāta pavanoddhutam",
    "GE07mbh_03_u:263.009c": "madhye supītaṃ pañcānāṃ vidyun meghāntare yathā",
    "GE07mbh_03_u:263.009d-1259_01": "atha laṅkeśvaro mānī samuttīrya mahodadhim",
    "GE07mbh_03_u:263.009d-1259_02": "sītāṃ niveśayām āsa bhavane nandanopame",
    "GE07mbh_03_u:263.009d-1260_01": "acireṇāticakrāma khecaraḥ khe carann iva",
    "GE07mbh_03_u:263.009d-1260_02": "dadarśātha purīṃ ramyāṃ bahudvārāṃ manoramām",
    "GE07mbh_03_u:263.009d-1260_03": "prākāravaprasaṃbādhāṃ nirmitāṃ viśvakarmaṇā",
    "GE07mbh_03_u:263.009d-1260_04": "praviveśa purīṃ laṅkāṃ sasīto rākṣaseśvaraḥ",
    "GE07mbh_03_u:263.009d-1261_01": "evaṃ hṛtvā rāmapatnīṃ rāvaṇo 'gāt svakāṃ purīm",
    "GE07mbh_03_u:263.010a": "evaṃ hṛtāyāṃ vaidehyāṃ rāmo hatvā mahāmṛgam",
    "GE07mbh_03_u:263.010c": "nivṛtto dadṛśe dhīmān bhrātaraṃ lakṣmaṇaṃ tadā",
    "GE07mbh_03_u:263.011a": "katham utsṛjya vaidehīṃ vane rākṣasasevite",
    "GE07mbh_03_u:263.011c": "ity evaṃ bhrātaraṃ dṛṣṭvā prāpto 'sīti vyagarhayat",
    "GE07mbh_03_u:263.012a": "mṛgarūpadhareṇātha rakṣasā so 'pakarṣaṇam",
    "GE07mbh_03_u:263.012c": "bhrātur āgamanaṃ caiva cintayan paryatapyata",
    "GE07mbh_03_u:263.013a": "garhayann eva rāmas tu tvaritas taṃ samāsadat",
    "GE07mbh_03_u:263.013c": "api jīvati vaidehī neti paśyāmi lakṣmaṇa",
    "GE07mbh_03_u:263.014a": "tasya tat sarvam ācakhyau sītāyā lakṣmaṇo vacaḥ",
    "GE07mbh_03_u:263.014c": "yad uktavaty asadṛśaṃ vaidehī paścimaṃ vacaḥ",
    "GE07mbh_03_u:263.015a": "dahyamānena tu hṛdā rāmo 'bhyapatad āśramam",
    "GE07mbh_03_u:263.015c": "sa dadarśa tadā gṛdhraṃ nihataṃ parvatopamam",
    "GE07mbh_03_u:263.016a": "rākṣasaṃ śaṅkamānas tu vikṛṣya balavad dhanuḥ",
    "GE07mbh_03_u:263.016c": "abhyadhāvata kākutsthas tatas taṃ sahalakṣmaṇaḥ",
    "GE07mbh_03_u:263.017a": "sa tāv uvāca tejasvī sahitau rāmalakṣmaṇau",
    "GE07mbh_03_u:263.017c": "gṛdhrarājo 'smi bhadraṃ vāṃ sakhā daśarathasya ha",
    "GE07mbh_03_u:263.018a": "tasya tad vacanaṃ śrutvā saṃgṛhya dhanuṣī śubhe",
    "GE07mbh_03_u:263.018c": "ko 'yaṃ pitaram asmākaṃ nāmnāhety ūcatuś ca tau",
    "GE07mbh_03_u:263.019a": "tato dadṛśatus tau taṃ chinnapakṣadvayaṃ tathā",
    "GE07mbh_03_u:263.019c": "tayoḥ śaśaṃsa gṛdhras tu sītārthe rāvaṇād vadham",
    "GE07mbh_03_u:263.020a": "apṛcchad rāghavo gṛdhraṃ rāvaṇaḥ kāṃ diśaṃ gataḥ",
    "GE07mbh_03_u:263.020c": "tasya gṛdhraḥ śiraḥkampair ācacakṣe mamāra ca",
    "GE07mbh_03_u:263.021a": "dakṣiṇām iti kākutstho viditvāsya tad iṅgitam",
    "GE07mbh_03_u:263.021c": "saṃskāraṃ lambhayām āsa sakhāyaṃ pūjayan pituḥ",
    "GE07mbh_03_u:263.021d-1262_01": "aho dhanyaḥ subhāgyo 'sau jaṭāyur iti bhāratīm",
    "GE07mbh_03_u:263.021d-1262_02": "divi śṛṇvan gataḥ siddhiṃ siddhānām api durlabhām",
    "GE07mbh_03_u:263.022a": "tato dṛṣṭvāśramapadaṃ vyapaviddhabṛsīghaṭam",
    "GE07mbh_03_u:263.022c": "vidhvastakalaśaṃ śūnyaṃ gomāyubalasevitam",
    "GE07mbh_03_u:263.023a": "duḥkhaśokasamāviṣṭau vaidehīharaṇārditau",
    "GE07mbh_03_u:263.023c": "jagmatur daṇḍakāraṇyaṃ dakṣiṇena paraṃtapau",
    "GE07mbh_03_u:263.024a": "vane mahati tasmiṃs tu rāmaḥ saumitriṇā saha",
    "GE07mbh_03_u:263.024c": "dadarśa mṛgayūthāni dravamāṇāni sarvaśaḥ",
    "GE07mbh_03_u:263.024e": "śabdaṃ ca ghoraṃ sattvānāṃ dāvāgner iva vardhataḥ",
    "GE07mbh_03_u:263.025a": "apaśyetāṃ muhūrtāc ca kabandhaṃ ghoradarśanam",
    "GE07mbh_03_u:263.025c": "meghaparvatasaṃkāśaṃ śālaskandhaṃ mahābhujam",
    "GE07mbh_03_u:263.025e": "urogataviśālākṣaṃ mahodaramahāmukham",
    "GE07mbh_03_u:263.026a": "yadṛcchayātha tad rakṣaḥ kare jagrāha lakṣmaṇam",
    "GE07mbh_03_u:263.026c": "viṣādam agamat sadyaḥ saumitrir atha bhārata",
    "GE07mbh_03_u:263.027a": "sa rāmam abhisaṃprekṣya kṛṣyate yena tanmukham",
    "GE07mbh_03_u:263.027c": "viṣaṇṇaś cābravīd rāmaṃ paśyāvasthām imāṃ mama",
    "GE07mbh_03_u:263.028a": "haraṇaṃ caiva vaidehyā mama cāyam upaplavaḥ",
    "GE07mbh_03_u:263.028c": "rājyabhraṃśaś ca bhavatas tātasya maraṇaṃ tathā",
    "GE07mbh_03_u:263.029a": "nāhaṃ tvāṃ saha vaidehyā sametaṃ kosalāgatam",
    "GE07mbh_03_u:263.029c": "drakṣyāmi pṛthivīrājye pitṛpaitāmahe sthitam",
    "GE07mbh_03_u:263.030a": "drakṣyanty āryasya dhanyā ye kuśalājaśamīlavaiḥ",
    "GE07mbh_03_u:263.030c": "abhiṣiktasya vadanaṃ somaṃ sābhralavaṃ yathā",
    "GE07mbh_03_u:263.031a": "evaṃ bahuvidhaṃ dhīmān vilalāpa sa lakṣmaṇaḥ",
    "GE07mbh_03_u:263.031c": "tam uvācātha kākutsthaḥ saṃbhrameṣv apy asaṃbhramaḥ",
    "GE07mbh_03_u:263.032a": "mā viṣīda naravyāghra naiṣa kaś cin mayi sthite",
    "GE07mbh_03_u:263.032b-1263_01": "śakto dharṣayituṃ vīra sumitrānandivardhana",
    "GE07mbh_03_u:263.032c": "chindhy asya dakṣiṇaṃ bāhuṃ chinnaḥ savyo mayā bhujaḥ",
    "GE07mbh_03_u:263.033a": "ity evaṃ vadatā tasya bhujo rāmeṇa pātitaḥ",
    "GE07mbh_03_u:263.033c": "khaḍgena bhṛśatīkṣṇena nikṛttas tilakāṇḍavat",
    "GE07mbh_03_u:263.034a": "tato 'sya dakṣiṇaṃ bāhuṃ khaḍgenājaghnivān balī",
    "GE07mbh_03_u:263.034c": "saumitrir api saṃprekṣya bhrātaraṃ rāghavaṃ sthitam",
    "GE07mbh_03_u:263.035a": "punar abhyāhanat pārśve tad rakṣo lakṣmaṇo bhṛśam",
    "GE07mbh_03_u:263.035c": "gatāsur apatad bhūmau kabandhaḥ sumahāṃs tataḥ",
    "GE07mbh_03_u:263.036a": "tasya dehād viniḥsṛtya puruṣo divyadarśanaḥ",
    "GE07mbh_03_u:263.036c": "dadṛśe divam āsthāya divi sūrya iva jvalan",
    "GE07mbh_03_u:263.037a": "papraccha rāmas taṃ vāgmī kas tvaṃ prabrūhi pṛcchataḥ",
    "GE07mbh_03_u:263.037c": "kāmayā kim idaṃ citram āścaryaṃ pratibhāti me",
    "GE07mbh_03_u:263.038a": "tasyācacakṣe gandharvo viśvāvasur ahaṃ nṛpa",
    "GE07mbh_03_u:263.038c": "prāpto brahmānuśāpena yoniṃ rākṣasasevitām",
    "GE07mbh_03_u:263.039a": "rāvaṇena hṛtā sītā rājñā laṅkānivāsinā",
    "GE07mbh_03_u:263.039c": "sugrīvam abhigacchasva sa te sāhyaṃ kariṣyati",
    "GE07mbh_03_u:263.040a": "eṣā pampā śivajalā haṃsakāraṇḍavāyutā",
    "GE07mbh_03_u:263.040c": "ṛśyamūkasya śailasya saṃnikarṣe taṭākinī",
    "GE07mbh_03_u:263.041a": "saṃvasaty atra sugrīvaś caturbhiḥ sacivaiḥ saha",
    "GE07mbh_03_u:263.041c": "bhrātā vānararājasya vālino hemamālinaḥ",
    "GE07mbh_03_u:263.041d-1264_01": "tena tvaṃ saha saṃgamya duḥkhamūlaṃ nivedaya",
    "GE07mbh_03_u:263.041d-1264_02": "samānaśīlo bhavataḥ sāhāyaṃ sa kariṣyati",
    "GE07mbh_03_u:263.042a": "etāvac chakyam asmābhir vaktuṃ draṣṭāsi jānakīm",
    "GE07mbh_03_u:263.042c": "dhruvaṃ vānararājasya vidito rāvaṇālayaḥ",
    "GE07mbh_03_u:263.043a": "ity uktvāntarhito divyaḥ puruṣaḥ sa mahāprabhaḥ",
    "GE07mbh_03_u:263.043c": "vismayaṃ jagmatuś cobhau tau vīrau rāmalakṣmaṇau",
    "GE07mbh_03_u:264.001": "mārkaṇḍeya uvāca",
    "GE07mbh_03_u:264.001a": "tato 'vidūre nalinīṃ prabhūtakamalotpalām",
    "GE07mbh_03_u:264.001c": "sītāharaṇaduḥkhārtaḥ pampāṃ rāmaḥ samāsadat",
    "GE07mbh_03_u:264.002a": "mārutena suśītena sukhenāmṛtagandhinā",
    "GE07mbh_03_u:264.002c": "sevyamāno vane tasmiñ jagāma manasā priyām",
    "GE07mbh_03_u:264.003a": "vilalāpa sa rājendras tatra kāntām anusmaran",
    "GE07mbh_03_u:264.003c": "kāmabāṇābhisaṃtaptaḥ saumitris tam athābravīt",
    "GE07mbh_03_u:264.004a": "na tvām evaṃvidho bhāvaḥ spraṣṭum arhati mānada",
    "GE07mbh_03_u:264.004c": "ātmavantam iva vyādhiḥ puruṣaṃ vṛddhaśīlinam",
    "GE07mbh_03_u:264.005a": "pravṛttir upalabdhā te vaidehyā rāvaṇasya ca",
    "GE07mbh_03_u:264.005c": "tāṃ tvaṃ puruṣakāreṇa buddhyā caivopapādaya",
    "GE07mbh_03_u:264.006a": "abhigacchāva sugrīvaṃ śailasthaṃ haripuṃgavam",
    "GE07mbh_03_u:264.006c": "mayi śiṣye ca bhṛtye ca sahāye ca samāśvasa",
    "GE07mbh_03_u:264.007a": "evaṃ bahuvidhair vākyair lakṣmaṇena sa rāghavaḥ",
    "GE07mbh_03_u:264.007c": "uktaḥ prakṛtim āpede kārye cānantaro 'bhavat",
    "GE07mbh_03_u:264.008a": "niṣevya vāri pampāyās tarpayitvā pitṝn api",
    "GE07mbh_03_u:264.008c": "pratasthatur ubhau vīrau bhrātarau rāmalakṣmaṇau",
    "GE07mbh_03_u:264.009a": "tāv ṛśyamūkam abhyetya bahumūlaphalaṃ girim",
    "GE07mbh_03_u:264.009c": "giryagre vānarān pañca vīrau dadṛśatus tadā",
    "GE07mbh_03_u:264.010a": "sugrīvaḥ preṣayām āsa sacivaṃ vānaraṃ tayoḥ",
    "GE07mbh_03_u:264.010c": "buddhimantaṃ hanūmantaṃ himavantam iva sthitam",
    "GE07mbh_03_u:264.011a": "tena saṃbhāṣya pūrvaṃ tau sugrīvam abhijagmatuḥ",
    "GE07mbh_03_u:264.011c": "sakhyaṃ vānararājena cakre rāmas tato nṛpa",
    "GE07mbh_03_u:264.011d-1265_01": "tataḥ sītāṃ hṛtāṃ śrutvā sugrīvo vālinā kṛtam",
    "GE07mbh_03_u:264.011d-1265_02": "duḥkham ākhyātavān sarvaṃ rāmāyāmitatejase",
    "GE07mbh_03_u:264.012a": "tad vāso darśayām āsus tasya kārye nivedite",
    "GE07mbh_03_u:264.012c": "vānarāṇāṃ tu yat sītā hriyamāṇābhyavāsṛjat",
    "GE07mbh_03_u:264.013a": "tat pratyayakaraṃ labdhvā sugrīvaṃ plavagādhipam",
    "GE07mbh_03_u:264.013c": "pṛthivyāṃ vānaraiśvarye svayaṃ rāmo 'bhyaṣecayat",
    "GE07mbh_03_u:264.014a": "pratijajñe ca kākutsthaḥ samare vālino vadham",
    "GE07mbh_03_u:264.014c": "sugrīvaś cāpi vaidehyāḥ punar ānayanaṃ nṛpa",
    "GE07mbh_03_u:264.015a": "ity uktvā samayaṃ kṛtvā viśvāsya ca parasparam",
    "GE07mbh_03_u:264.015c": "abhyetya sarve kiṣkindhāṃ tasthur yuddhābhikāṅkṣiṇaḥ",
    "GE07mbh_03_u:264.016a": "sugrīvaḥ prāpya kiṣkindhāṃ nanādaughanibhasvanaḥ",
    "GE07mbh_03_u:264.016c": "nāsya tan mamṛṣe vālī taṃ tārā pratyaṣedhayat",
    "GE07mbh_03_u:264.017a": "yathā nadati sugrīvo balavān eṣa vānaraḥ",
    "GE07mbh_03_u:264.017c": "manye cāśrayavān prāpto na tvaṃ nirgantum arhasi",
    "GE07mbh_03_u:264.018a": "hemamālī tato vālī tārāṃ tārādhipānanām",
    "GE07mbh_03_u:264.018c": "provāca vacanaṃ vāgmī tāṃ vānarapatiḥ patiḥ",
    "GE07mbh_03_u:264.019a": "sarvabhūtarutajñā tvaṃ paśya buddhyā samanvitā",
    "GE07mbh_03_u:264.019c": "kenāpāśrayavān prāpto mamaiṣa bhrātṛgandhikaḥ",
    "GE07mbh_03_u:264.020a": "cintayitvā muhūrtaṃ tu tārā tārādhipaprabhā",
    "GE07mbh_03_u:264.020c": "patim ity abravīt prājñā śṛṇu sarvaṃ kapīśvara",
    "GE07mbh_03_u:264.021a": "hṛtadāro mahāsattvo rāmo daśarathātmajaḥ",
    "GE07mbh_03_u:264.021c": "tulyārimitratāṃ prāptaḥ sugrīveṇa dhanurdharaḥ",
    "GE07mbh_03_u:264.021d-1266_01": "śrūyate dāśarathī rāmo vane pitur anujñayā",
    "GE07mbh_03_u:264.022a": "bhrātā cāsya mahābāhuḥ saumitrir aparājitaḥ",
    "GE07mbh_03_u:264.022c": "lakṣmaṇo nāma medhāvī sthitaḥ kāryārthasiddhaye",
    "GE07mbh_03_u:264.023a": "maindaś ca dvividaś caiva hanūmāṃś cānilātmajaḥ",
    "GE07mbh_03_u:264.023c": "jāmbavān ṛkṣarājaś ca sugrīvasacivāḥ sthitāḥ",
    "GE07mbh_03_u:264.024a": "sarva ete mahātmāno buddhimanto mahābalāḥ",
    "GE07mbh_03_u:264.024c": "alaṃ tava vināśāya rāmavīryavyapāśrayāt",
    "GE07mbh_03_u:264.025a": "tasyās tad ākṣipya vaco hitam uktaṃ kapīśvaraḥ",
    "GE07mbh_03_u:264.025c": "paryaśaṅkata tām īrṣuḥ sugrīvagatamānasām",
    "GE07mbh_03_u:264.026a": "tārāṃ paruṣam uktvā sa nirjagāma guhāmukhāt",
    "GE07mbh_03_u:264.026c": "sthitaṃ mālyavato 'bhyāśe sugrīvaṃ so 'bhyabhāṣata",
    "GE07mbh_03_u:264.027a": "asakṛt tvaṃ mayā mūḍha nirjito jīvitapriyaḥ",
    "GE07mbh_03_u:264.027c": "mukto jñātir iti jñātvā kā tvarā maraṇe punaḥ",
    "GE07mbh_03_u:264.028a": "ity uktaḥ prāha sugrīvo bhrātaraṃ hetumad vacaḥ",
    "GE07mbh_03_u:264.028b-1267_01": "ity uktas tu jahāsoccaiḥ sugrīvo bhrātaraṃ prati",
    "GE07mbh_03_u:264.028b-1267_02": "hetumad vacanaṃ bhrātre provācedaṃ mahātmane",
    "GE07mbh_03_u:264.028c": "prāptakālam amitraghno rāmaṃ saṃbodhayann iva",
    "GE07mbh_03_u:264.029a": "hṛtadārasya me rājan hṛtarājyasya ca tvayā",
    "GE07mbh_03_u:264.029c": "kiṃ nu jīvitasāmarthyam iti viddhi samāgatam",
    "GE07mbh_03_u:264.030a": "evam uktvā bahuvidhaṃ tatas tau saṃnipetatuḥ",
    "GE07mbh_03_u:264.030c": "samare vālisugrīvau śālatālaśilāyudhau",
    "GE07mbh_03_u:264.031a": "ubhau jaghnatur anyonyam ubhau bhūmau nipetatuḥ",
    "GE07mbh_03_u:264.031c": "ubhau vavalgatuś citraṃ muṣṭibhiś ca nijaghnatuḥ",
    "GE07mbh_03_u:264.032a": "ubhau rudhirasaṃsiktau nakhadantaparikṣatau",
    "GE07mbh_03_u:264.032c": "śuśubhāte tadā vīrau puṣpitāv iva kiṃśukau",
    "GE07mbh_03_u:264.033a": "na viśeṣas tayor yuddhe tadā kaś cana dṛśyate",
    "GE07mbh_03_u:264.033b-1268_01": "prajñānārthaṃ tadā rāmo niścitya manasā tadā",
    "GE07mbh_03_u:264.033c": "sugrīvasya tadā mālāṃ hanūmān kaṇṭha āsajat",
    "GE07mbh_03_u:264.034a": "sa mālayā tadā vīraḥ śuśubhe kaṇṭhasaktayā",
    "GE07mbh_03_u:264.034c": "śrīmān iva mahāśailo malayo meghamālayā",
    "GE07mbh_03_u:264.035a": "kṛtacihnaṃ tu sugrīvaṃ rāmo dṛṣṭvā mahādhanuḥ",
    "GE07mbh_03_u:264.035c": "vicakarṣa dhanuḥśreṣṭhaṃ vālim uddiśya lakṣyavat",
    "GE07mbh_03_u:264.036a": "visphāras tasya dhanuṣo yantrasyeva tadā babhau",
    "GE07mbh_03_u:264.036c": "vitatrāsa tadā vālī śareṇābhihato hṛdi",
    "GE07mbh_03_u:264.037a": "sa bhinnamarmābhihato vaktrāc choṇitam udvaman",
    "GE07mbh_03_u:264.037c": "dadarśāvasthitaṃ rāmam ārāt saumitriṇā saha",
    "GE07mbh_03_u:264.038a": "garhayitvā sa kākutsthaṃ papāta bhuvi mūrchitaḥ",
    "GE07mbh_03_u:264.038c": "tārā dadarśa taṃ bhūmau tārāpatim iva cyutam",
    "GE07mbh_03_u:264.039a": "hate vālini sugrīvaḥ kiṣkindhāṃ pratyapadyata",
    "GE07mbh_03_u:264.039c": "tāṃ ca tārāpatimukhīṃ tārāṃ nipatiteśvarām",
    "GE07mbh_03_u:264.040a": "rāmas tu caturo māsān pṛṣṭhe mālyavataḥ śubhe",
    "GE07mbh_03_u:264.040c": "nivāsam akarod dhīmān sugrīveṇābhyupasthitaḥ",
    "GE07mbh_03_u:264.041a": "rāvaṇo 'pi purīṃ gatvā laṅkāṃ kāmabalātkṛtaḥ",
    "GE07mbh_03_u:264.041c": "sītāṃ niveśayām āsa bhavane nandanopame",
    "GE07mbh_03_u:264.041e": "aśokavanikābhyāśe tāpasāśramasaṃnibhe",
    "GE07mbh_03_u:264.042a": "bhartṛsmaraṇatanvaṅgī tāpasīveṣadhāriṇī",
    "GE07mbh_03_u:264.042c": "upavāsatapaḥśīlā tatra sā pṛthulekṣaṇā",
    "GE07mbh_03_u:264.042e": "uvāsa duḥkhavasatīḥ phalamūlakṛtāśanā",
    "GE07mbh_03_u:264.043a": "dideśa rākṣasīs tatra rakṣaṇe rākṣasādhipaḥ prāsāsiśūlaparaśumudgarālātadhāriṇīḥ",
    "GE07mbh_03_u:264.044a": "dvyakṣīṃ tryakṣīṃ lalāṭākṣīṃ dīrghajihvām ajihvikām",
    "GE07mbh_03_u:264.044c": "tristanīm ekapādāṃ ca trijaṭām ekalocanām",
    "GE07mbh_03_u:264.045a": "etāś cānyāś ca dīptākṣyaḥ karabhotkaṭamūrdhajāḥ",
    "GE07mbh_03_u:264.045c": "parivāryāsate sītāṃ divārātram atandritāḥ",
    "GE07mbh_03_u:264.046a": "tās tu tām āyatāpāṅgīṃ piśācyo dāruṇasvanāḥ",
    "GE07mbh_03_u:264.046c": "tarjayanti sadā raudrāḥ paruṣavyañjanākṣarāḥ",
    "GE07mbh_03_u:264.047a": "khādāma pāṭayāmaināṃ tilaśaḥ pravibhajya tām",
    "GE07mbh_03_u:264.047c": "yeyaṃ bhartāram asmākam avamanyeha jīvati",
    "GE07mbh_03_u:264.048a": "ity evaṃ paribhartsantīs trāsyamānā punaḥ punaḥ",
    "GE07mbh_03_u:264.048c": "bhartṛśokasamāviṣṭā niḥśvasyedam uvāca tāḥ",
    "GE07mbh_03_u:264.049a": "āryāḥ khādata māṃ śīghraṃ na me lobho 'sti jīvite",
    "GE07mbh_03_u:264.049c": "vinā taṃ puṇḍarīkākṣaṃ nīlakuñcitamūrdhajam",
    "GE07mbh_03_u:264.050a": "apy evāhaṃ nirāhārā jīvitapriyavarjitā",
    "GE07mbh_03_u:264.050c": "śoṣayiṣyāmi gātrāṇi vyālī tālagatā yathā",
    "GE07mbh_03_u:264.051a": "na tv anyam abhigaccheyaṃ pumāṃsaṃ rāghavād ṛte",
    "GE07mbh_03_u:264.051c": "iti jānīta satyaṃ me kriyatāṃ yad anantaram",
    "GE07mbh_03_u:264.052a": "tasyās tad vacanaṃ śrutvā rākṣasyas tāḥ kharasvanāḥ",
    "GE07mbh_03_u:264.052c": "ākhyātuṃ rākṣasendrāya jagmus tat sarvam āditaḥ",
    "GE07mbh_03_u:264.053a": "gatāsu tāsu sarvāsu trijaṭā nāma rākṣasī",
    "GE07mbh_03_u:264.053c": "sāntvayām āsa vaidehīṃ dharmajñā priyavādinī",
    "GE07mbh_03_u:264.054a": "sīte vakṣyāmi te kiṃ cid viśvāsaṃ kuru me sakhi",
    "GE07mbh_03_u:264.054c": "bhayaṃ te vyetu vāmoru śṛṇu cedaṃ vaco mama",
    "GE07mbh_03_u:264.055a": "avindhyo nāma medhāvī vṛddho rākṣasapuṃgavaḥ",
    "GE07mbh_03_u:264.055c": "sa rāmasya hitānveṣī tvadarthe hi sa māvadat",
    "GE07mbh_03_u:264.056a": "sītā madvacanād vācyā samāśvāsya prasādya ca",
    "GE07mbh_03_u:264.056c": "bhartā te kuśalī rāmo lakṣmaṇānugato balī",
    "GE07mbh_03_u:264.057a": "sakhyaṃ vānararājena śakrapratimatejasā",
    "GE07mbh_03_u:264.057c": "kṛtavān rāghavaḥ śrīmāṃs tvadarthe ca samudyataḥ",
    "GE07mbh_03_u:264.058a": "mā ca te 'stu bhayaṃ bhīru rāvaṇāl lokagarhitāt",
    "GE07mbh_03_u:264.058c": "nalakūbaraśāpena rakṣitā hy asy anindite",
    "GE07mbh_03_u:264.059a": "śapto hy eṣa purā pāpo vadhūṃ rambhāṃ parāmṛśan",
    "GE07mbh_03_u:264.059c": "na śakto vivaśāṃ nārīm upaitum ajitendriyaḥ",
    "GE07mbh_03_u:264.060a": "kṣipram eṣyati te bhartā sugrīveṇābhirakṣitaḥ",
    "GE07mbh_03_u:264.060c": "saumitrisahito dhīmāṃs tvāṃ ceto mokṣayiṣyati",
    "GE07mbh_03_u:264.061a": "svapnā hi sumahāghorā dṛṣṭā me 'niṣṭadarśanāḥ",
    "GE07mbh_03_u:264.061c": "vināśāyāsya durbuddheḥ paulastyakulaghātinaḥ",
    "GE07mbh_03_u:264.062a": "dāruṇo hy eṣa duṣṭātmā kṣudrakarmā niśācaraḥ",
    "GE07mbh_03_u:264.062c": "svabhāvāc chīladoṣeṇa sarveṣāṃ bhayavardhanaḥ",
    "GE07mbh_03_u:264.063a": "spardhate sarvadevair yaḥ kālopahatacetanaḥ",
    "GE07mbh_03_u:264.063c": "mayā vināśaliṅgāni svapne dṛṣṭāni tasya vai",
    "GE07mbh_03_u:264.064a": "tailābhiṣikto vikaco majjan paṅke daśānanaḥ",
    "GE07mbh_03_u:264.064c": "asakṛt kharayukte tu rathe nṛtyann iva sthitaḥ",
    "GE07mbh_03_u:264.065a": "kumbhakarṇādayaś ceme nagnāḥ patitamūrdhajāḥ",
    "GE07mbh_03_u:264.065c": "kṛṣyante dakṣiṇām āśāṃ raktamālyānulepanāḥ",
    "GE07mbh_03_u:264.066a": "śvetātapatraḥ soṣṇīṣaḥ śuklamālyavibhūṣaṇaḥ",
    "GE07mbh_03_u:264.066c": "śvetaparvatam ārūḍha eka eva vibhīṣaṇaḥ",
    "GE07mbh_03_u:264.067a": "sacivāś cāsya catvāraḥ",
    "GE07mbh_03_u:264.067c": "śvetaparvatam ārūḍhā mokṣyante 'smān mahābhayāt",
    "GE07mbh_03_u:264.067d-1269_01": "mokṣitā tvāṃ bhayād asmād rāmaḥ śatruniṣūdanaḥ",
    "GE07mbh_03_u:264.068a": "rāmasyāstreṇa pṛthivī parikṣiptā sasāgarā",
    "GE07mbh_03_u:264.068c": "yaśasā pṛthivīṃ kṛtsnāṃ pūrayiṣyati te patiḥ",
    "GE07mbh_03_u:264.069a": "asthisaṃcayam ārūḍho bhuñjāno madhupāyasam",
    "GE07mbh_03_u:264.069c": "lakṣmaṇaś ca mayā dṛṣṭo nirīkṣan sarvatodiśaḥ",
    "GE07mbh_03_u:264.070a": "rudatī rudhirārdrāṅgī vyāghreṇa parirakṣitā",
    "GE07mbh_03_u:264.070c": "asakṛt tvaṃ mayā dṛṣṭā gacchantī diśam uttarām",
    "GE07mbh_03_u:264.071a": "harṣam eṣyasi vaidehi kṣipraṃ bhartṛsamanvitā",
    "GE07mbh_03_u:264.071c": "rāghaveṇa saha bhrātrā sīte tvam acirād iva",
    "GE07mbh_03_u:264.072a": "iti sā mṛgaśāvākṣī tac chrutvā trijaṭāvacaḥ",
    "GE07mbh_03_u:264.072c": "babhūvāśāvatī bālā punar bhartṛsamāgame",
    "GE07mbh_03_u:264.073a": "yāvad abhyāgatā raudrāḥ piśācyas tāḥ sudāruṇāḥ",
    "GE07mbh_03_u:264.073c": "dadṛśus tāṃ trijaṭayā sahāsīnāṃ yathā purā",
    "GE07mbh_03_u:265.001": "mārkaṇḍeya uvāca",
    "GE07mbh_03_u:265.001a": "tatas tāṃ bhartṛśokārtāṃ dīnāṃ malinavāsasam",
    "GE07mbh_03_u:265.001c": "maṇiśeṣābhyalaṃkārāṃ rudatīṃ ca pativratām",
    "GE07mbh_03_u:265.002a": "rākṣasībhir upāsyantīṃ samāsīnāṃ śilātale",
    "GE07mbh_03_u:265.002c": "rāvaṇaḥ kāmabāṇārto dadarśopasasarpa ca",
    "GE07mbh_03_u:265.003a": "devadānavagandharvayakṣakiṃpuruṣair yudhi",
    "GE07mbh_03_u:265.003c": "ajito 'śokavanikāṃ yayau kandarpamohitaḥ",
    "GE07mbh_03_u:265.004a": "divyāmbaradharaḥ śrīmān sumṛṣṭamaṇikuṇḍalaḥ",
    "GE07mbh_03_u:265.004c": "vicitramālyamukuṭo vasanta iva mūrtimān",
    "GE07mbh_03_u:265.005a": "sa kalpavṛkṣasadṛśo yatnād api vibhūṣitaḥ",
    "GE07mbh_03_u:265.005c": "śmaśānacaityadrumavad bhūṣito 'pi bhayaṃkaraḥ",
    "GE07mbh_03_u:265.006a": "sa tasyās tanumadhyāyāḥ samīpe rajanīcaraḥ",
    "GE07mbh_03_u:265.006c": "dadṛśe rohiṇīm etya śanaiścara iva grahaḥ",
    "GE07mbh_03_u:265.007a": "sa tām āmantrya suśroṇīṃ puṣpaketuśarāhataḥ",
    "GE07mbh_03_u:265.007c": "idam ity abravīd bālāṃ trastāṃ rauhīm ivābalām",
    "GE07mbh_03_u:265.008a": "sīte paryāptam etāvat kṛto bhartur anugrahaḥ",
    "GE07mbh_03_u:265.008c": "prasādaṃ kuru tanvaṅgi kriyatāṃ parikarma te",
    "GE07mbh_03_u:265.009a": "bhajasva māṃ varārohe mahārhābharaṇāmbarā",
    "GE07mbh_03_u:265.009c": "bhava me sarvanārīṇām uttamā varavarṇini",
    "GE07mbh_03_u:265.010a": "santi me devakanyāś ca rājarṣīṇāṃ tathāṅganāḥ",
    "GE07mbh_03_u:265.010c": "santi dānavakanyāś ca daityānāṃ cāpi yoṣitaḥ",
    "GE07mbh_03_u:265.011a": "caturdaśa piśācānāṃ koṭyo me vacane sthitāḥ",
    "GE07mbh_03_u:265.011c": "dvis tāvat puruṣādānāṃ rakṣasāṃ bhīmakarmaṇām",
    "GE07mbh_03_u:265.012a": "tato me triguṇā yakṣā ye madvacanakāriṇaḥ",
    "GE07mbh_03_u:265.012c": "ke cid eva dhanādhyakṣaṃ bhrātaraṃ me samāśritāḥ",
    "GE07mbh_03_u:265.013a": "gandharvāpsaraso bhadre mām āpānagataṃ sadā",
    "GE07mbh_03_u:265.013c": "upatiṣṭhanti vāmoru yathaiva bhrātaraṃ mama",
    "GE07mbh_03_u:265.014a": "putro 'ham api viprarṣeḥ sākṣād viśravaso muneḥ",
    "GE07mbh_03_u:265.014c": "pañcamo lokapālānām iti me prathitaṃ yaśaḥ",
    "GE07mbh_03_u:265.015a": "divyāni bhakṣyabhojyāni pānāni vividhāni ca",
    "GE07mbh_03_u:265.015c": "yathaiva tridaśeśasya tathaiva mama bhāmini",
    "GE07mbh_03_u:265.016a": "kṣīyatāṃ duṣkṛtaṃ karma vanavāsakṛtaṃ tava",
    "GE07mbh_03_u:265.016c": "bhāryā me bhava suśroṇi yathā mandodarī tathā",
    "GE07mbh_03_u:265.017a": "ity uktā tena vaidehī parivṛtya śubhānanā",
    "GE07mbh_03_u:265.017c": "tṛṇam antarataḥ kṛtvā tam uvāca niśācaram",
    "GE07mbh_03_u:265.018a": "aśivenātivāmorūr ajasraṃ netravāriṇā",
    "GE07mbh_03_u:265.018c": "stanāv apatitau bālā sahitāv abhivarṣatī",
    "GE07mbh_03_u:265.018d-1270_01": "vyavasthāpya kathaṃ cit sā viṣādād atimohitā",
    "GE07mbh_03_u:265.018e": "uvāca vākyaṃ taṃ kṣudraṃ vaidehī patidevatā",
    "GE07mbh_03_u:265.019a": "asakṛd vadato vākyam īdṛśaṃ rākṣaseśvara",
    "GE07mbh_03_u:265.019c": "viṣādayuktam etat te mayā śrutam abhāgyayā",
    "GE07mbh_03_u:265.020a": "tad bhadrasukha bhadraṃ te mānasaṃ vinivartyatām",
    "GE07mbh_03_u:265.020c": "paradārāsmy alabhyā ca satataṃ ca pativratā",
    "GE07mbh_03_u:265.021a": "na caivopayikī bhāryā mānuṣī kṛpaṇā tava",
    "GE07mbh_03_u:265.021c": "vivaśāṃ dharṣayitvā ca kāṃ tvaṃ prītim avāpsyasi",
    "GE07mbh_03_u:265.022a": "prajāpatisamo vipro brahmayoniḥ pitā tava",
    "GE07mbh_03_u:265.022c": "na ca pālayase dharmaṃ lokapālasamaḥ katham",
    "GE07mbh_03_u:265.023a": "bhrātaraṃ rājarājānaṃ maheśvarasakhaṃ prabhum",
    "GE07mbh_03_u:265.023c": "dhaneśvaraṃ vyapadiśan kathaṃ tv iha na lajjase",
    "GE07mbh_03_u:265.024a": "ity uktvā prārudat sītā kampayantī payodharau",
    "GE07mbh_03_u:265.024c": "śirodharāṃ ca tanvaṅgī mukhaṃ pracchādya vāsasā",
    "GE07mbh_03_u:265.025a": "tasyā rudatyā bhāminyā dīrghā veṇī susaṃyatā",
    "GE07mbh_03_u:265.025c": "dadṛśe svasitā snigdhā kālī vyālīva mūrdhani",
    "GE07mbh_03_u:265.026a": "tac chrutvā rāvaṇo vākyaṃ sītayoktaṃ suniṣṭhuram",
    "GE07mbh_03_u:265.026c": "pratyākhyāto 'pi durmedhāḥ punar evābravīd vacaḥ",
    "GE07mbh_03_u:265.027a": "kāmam aṅgāni me sīte dunotu makaradhvajaḥ",
    "GE07mbh_03_u:265.027c": "na tvām akāmāṃ suśroṇīṃ sameṣye cāruhāsinīm",
    "GE07mbh_03_u:265.028a": "kiṃ nu śakyaṃ mayā kartuṃ yat tvam adyāpi mānuṣam",
    "GE07mbh_03_u:265.028c": "āhārabhūtam asmākaṃ rāmam evānurudhyase",
    "GE07mbh_03_u:265.029a": "ity uktvā tām anindyāṅgīṃ sa rākṣasagaṇeśvaraḥ",
    "GE07mbh_03_u:265.029c": "tatraivāntarhito bhūtvā jagāmābhimatāṃ diśam",
    "GE07mbh_03_u:265.030a": "rākṣasībhiḥ parivṛtā vaidehī śokakarśitā",
    "GE07mbh_03_u:265.030c": "sevyamānā trijaṭayā tatraiva nyavasat tadā",
    "GE07mbh_03_u:266.001": "mārkaṇḍeya uvāca",
    "GE07mbh_03_u:266.001a": "rāghavas tu sasaumitriḥ sugrīveṇābhipālitaḥ",
    "GE07mbh_03_u:266.001c": "vasan mālyavataḥ pṛṣṭhe dadarśa vimalaṃ nabhaḥ",
    "GE07mbh_03_u:266.002a": "sa dṛṣṭvā vimale vyomni nirmalaṃ śaśalakṣaṇam",
    "GE07mbh_03_u:266.002c": "grahanakṣatratārābhir anuyātam amitrahā",
    "GE07mbh_03_u:266.003a": "kumudotpalapadmānāṃ gandham ādāya vāyunā",
    "GE07mbh_03_u:266.003c": "mahīdharasthaḥ śītena sahasā pratibodhitaḥ",
    "GE07mbh_03_u:266.004a": "prabhāte lakṣmaṇaṃ vīram abhyabhāṣata durmanāḥ",
    "GE07mbh_03_u:266.004c": "sītāṃ saṃsmṛtya dharmātmā ruddhāṃ rākṣasaveśmani",
    "GE07mbh_03_u:266.005a": "gaccha lakṣmaṇa jānīhi kiṣkindhāyāṃ kapīśvaram",
    "GE07mbh_03_u:266.005c": "pramattaṃ grāmyadharmeṣu kṛtaghnaṃ svārthapaṇḍitam",
    "GE07mbh_03_u:266.006a": "yo 'sau kulādhamo mūḍho mayā rājye 'bhiṣecitaḥ",
    "GE07mbh_03_u:266.006c": "sarvavānaragopucchā yam ṛkṣāś ca bhajanti vai",
    "GE07mbh_03_u:266.007a": "yadarthaṃ nihato vālī mayā raghukulodvaha",
    "GE07mbh_03_u:266.007c": "tvayā saha mahābāho kiṣkindhopavane tadā",
    "GE07mbh_03_u:266.008a": "kṛtaghnaṃ tam ahaṃ manye vānarāpasadaṃ bhuvi",
    "GE07mbh_03_u:266.008c": "yo mām evaṃgato mūḍho na jānīte 'dya lakṣmaṇa",
    "GE07mbh_03_u:266.009a": "asau manye na jānīte samayapratipādanam",
    "GE07mbh_03_u:266.009c": "kṛtopakāraṃ māṃ nūnam avamanyālpayā dhiyā",
    "GE07mbh_03_u:266.010a": "yadi tāvad anudyuktaḥ śete kāmasukhātmakaḥ",
    "GE07mbh_03_u:266.010c": "netavyo vālimārgeṇa sarvabhūtagatiṃ tvayā",
    "GE07mbh_03_u:266.011a": "athāpi ghaṭate 'smākam arthe vānarapuṃgavaḥ",
    "GE07mbh_03_u:266.011c": "tam ādāyaihi kākutstha tvarāvān bhava mā ciram",
    "GE07mbh_03_u:266.012a": "ity ukto lakṣmaṇo bhrātrā guruvākyahite rataḥ",
    "GE07mbh_03_u:266.012c": "pratasthe ruciraṃ gṛhya samārgaṇaguṇaṃ dhanuḥ",
    "GE07mbh_03_u:266.012e": "kiṣkindhādvāram āsādya",
    "GE07mbh_03_u:266.013a": "sakrodha iti taṃ matvā rājā pratyudyayau hariḥ",
    "GE07mbh_03_u:266.013c": "taṃ sadāro vinītātmā sugrīvaḥ plavagādhipaḥ",
    "GE07mbh_03_u:266.013e": "pūjayā pratijagrāha prīyamāṇas tadarhayā",
    "GE07mbh_03_u:266.014a": "tam abravīd rāmavacaḥ saumitrir akutobhayaḥ",
    "GE07mbh_03_u:266.014c": "sa tat sarvam aśeṣeṇa śrutvā prahvaḥ kṛtāñjaliḥ",
    "GE07mbh_03_u:266.015a": "sabhṛtyadāro rājendra sugrīvo vānarādhipaḥ",
    "GE07mbh_03_u:266.015c": "idam āha vacaḥ prīto lakṣmaṇaṃ narakuñjaram",
    "GE07mbh_03_u:266.016a": "nāsmi lakṣmaṇa durmedhā na kṛtaghno na nirghṛṇaḥ",
    "GE07mbh_03_u:266.016c": "śrūyatāṃ yaḥ prayatno me sītāparyeṣaṇe kṛtaḥ",
    "GE07mbh_03_u:266.017a": "diśaḥ prasthāpitāḥ sarve vinītā harayo mayā",
    "GE07mbh_03_u:266.017c": "sarveṣāṃ ca kṛtaḥ kālo māsenāgamanaṃ punaḥ",
    "GE07mbh_03_u:266.018a": "yair iyaṃ savanā sādriḥ sapurā sāgarāmbarā",
    "GE07mbh_03_u:266.018c": "vicetavyā mahī vīra sagrāmanagarākarā",
    "GE07mbh_03_u:266.019a": "sa māsaḥ pañcarātreṇa pūrṇo bhavitum arhati",
    "GE07mbh_03_u:266.019c": "tataḥ śroṣyasi rāmeṇa sahitaḥ sumahat priyam",
    "GE07mbh_03_u:266.020a": "ity ukto lakṣmaṇas tena vānarendreṇa dhīmatā",
    "GE07mbh_03_u:266.020c": "tyaktvā roṣam adīnātmā sugrīvaṃ pratyapūjayat",
    "GE07mbh_03_u:266.021a": "sa rāmaṃ sahasugrīvo mālyavatpṛṣṭham āsthitam",
    "GE07mbh_03_u:266.021c": "abhigamyodayaṃ tasya kāryasya pratyavedayat",
    "GE07mbh_03_u:266.022a": "ity evaṃ vānarendrās te samājagmuḥ sahasraśaḥ",
    "GE07mbh_03_u:266.022a-1271_01": "**** **** āyātā vānarās tadā",
    "GE07mbh_03_u:266.022a-1271_02": "diśas tisro vānarendrāḥ",
    "GE07mbh_03_u:266.022c": "diśas tisro vicityātha na tu ye dakṣiṇāṃ gatāḥ",
    "GE07mbh_03_u:266.023a": "ācakhyus te tu rāmāya mahīṃ sāgaramekhalām",
    "GE07mbh_03_u:266.023c": "vicitāṃ na tu vaidehyā darśanaṃ rāvaṇasya vā",
    "GE07mbh_03_u:266.024a": "gatās tu dakṣiṇām āśāṃ ye vai vānarapuṃgavāḥ",
    "GE07mbh_03_u:266.024c": "āśāvāṃs teṣu kākutsthaḥ prāṇān ārto 'py adhārayat",
    "GE07mbh_03_u:266.025a": "dvimāsoparame kāle vyatīte plavagās tataḥ",
    "GE07mbh_03_u:266.025c": "sugrīvam abhigamyedaṃ tvaritā vākyam abruvan",
    "GE07mbh_03_u:266.026a": "rakṣitaṃ vālinā yat tat sphītaṃ madhuvanaṃ mahat",
    "GE07mbh_03_u:266.026c": "tvayā ca plavagaśreṣṭha tad bhuṅkte pavanātmajaḥ",
    "GE07mbh_03_u:266.027a": "vāliputro 'ṅgadaś caiva ye cānye plavagarṣabhāḥ",
    "GE07mbh_03_u:266.027c": "vicetuṃ dakṣiṇām āśāṃ rājan prasthāpitās tvayā",
    "GE07mbh_03_u:266.028a": "teṣāṃ taṃ praṇayaṃ śrutvā mene sa kṛtakṛtyatām",
    "GE07mbh_03_u:266.028c": "kṛtārthānāṃ hi bhṛtyānām etad bhavati ceṣṭitam",
    "GE07mbh_03_u:266.029a": "sa tad rāmāya medhāvī śaśaṃsa plavagarṣabhaḥ",
    "GE07mbh_03_u:266.029c": "rāmaś cāpy anumānena mene dṛṣṭāṃ tu maithilīm",
    "GE07mbh_03_u:266.030a": "hanūmatpramukhāś cāpi viśrāntās te plavaṃgamāḥ",
    "GE07mbh_03_u:266.030c": "abhijagmur harīndraṃ taṃ rāmalakṣmaṇasaṃnidhau",
    "GE07mbh_03_u:266.031a": "gatiṃ ca mukhavarṇaṃ ca dṛṣṭvā rāmo hanūmataḥ",
    "GE07mbh_03_u:266.031c": "agamat pratyayaṃ bhūyo dṛṣṭā sīteti bhārata",
    "GE07mbh_03_u:266.032a": "hanūmatpramukhās te tu vānarāḥ pūrṇamānasāḥ",
    "GE07mbh_03_u:266.032c": "praṇemur vidhivad rāmaṃ sugrīvaṃ lakṣmaṇaṃ tathā",
    "GE07mbh_03_u:266.033a": "tān uvācāgatān rāmaḥ pragṛhya saśaraṃ dhanuḥ",
    "GE07mbh_03_u:266.033c": "api māṃ jīvayiṣyadhvam api vaḥ kṛtakṛtyatā",
    "GE07mbh_03_u:266.034a": "api rājyam ayodhyāyāṃ kārayiṣyāmy ahaṃ punaḥ",
    "GE07mbh_03_u:266.034c": "nihatya samare śatrūn āhṛtya janakātmajām",
    "GE07mbh_03_u:266.035a": "amokṣayitvā vaidehīm ahatvā ca ripūn raṇe",
    "GE07mbh_03_u:266.035c": "hṛtadāro 'vadhūtaś ca nāhaṃ jīvitum utsahe",
    "GE07mbh_03_u:266.036a": "ity uktavacanaṃ rāmaṃ pratyuvācānilātmajaḥ",
    "GE07mbh_03_u:266.036c": "priyam ākhyāmi te rāma dṛṣṭā sā jānakī mayā",
    "GE07mbh_03_u:266.037a": "vicitya dakṣiṇām āśāṃ",
    "GE07mbh_03_u:266.037c": "śrāntāḥ kāle vyatīte sma dṛṣṭavanto mahāguhām",
    "GE07mbh_03_u:266.038a": "praviśāmo vayaṃ tāṃ tu bahuyojanam āyatām",
    "GE07mbh_03_u:266.038c": "andhakārāṃ suvipināṃ gahanāṃ kīṭasevitām",
    "GE07mbh_03_u:266.039a": "gatvā sumahad adhvānam ādityasya prabhāṃ tataḥ",
    "GE07mbh_03_u:266.039c": "dṛṣṭavantaḥ sma tatraiva bhavanaṃ divyam antarā",
    "GE07mbh_03_u:266.040a": "mayasya kila daityasya tadāsīd veśma rāghava",
    "GE07mbh_03_u:266.040c": "tatra prabhāvatī nāma tapo 'tapyata tāpasī",
    "GE07mbh_03_u:266.041a": "tayā dattāni bhojyāni pānāni vividhāni ca",
    "GE07mbh_03_u:266.041c": "bhuktvā labdhabalāḥ santas tayoktena pathā tataḥ",
    "GE07mbh_03_u:266.042a": "niryāya tasmād uddeśāt paśyāmo lavaṇāmbhasaḥ",
    "GE07mbh_03_u:266.042c": "samīpe sahyamalayau darduraṃ ca mahāgirim",
    "GE07mbh_03_u:266.043a": "tato malayam āruhya paśyanto varuṇālayam",
    "GE07mbh_03_u:266.043c": "viṣaṇṇā vyathitāḥ khinnā nirāśā jīvite bhṛśam",
    "GE07mbh_03_u:266.044a": "anekaśatavistīrṇaṃ yojanānāṃ mahodadhim",
    "GE07mbh_03_u:266.044c": "timinakrajhaṣāvāsaṃ cintayantaḥ suduḥkhitāḥ",
    "GE07mbh_03_u:266.045a": "tatrānaśanasaṃkalpaṃ kṛtvāsīnā vayaṃ tadā",
    "GE07mbh_03_u:266.045c": "tataḥ kathānte gṛdhrasya jaṭāyor abhavat kathā",
    "GE07mbh_03_u:266.046a": "tataḥ parvataśṛṅgābhaṃ ghorarūpaṃ bhayāvaham",
    "GE07mbh_03_u:266.046c": "pakṣiṇaṃ dṛṣṭavantaḥ sma vainateyam ivāparam",
    "GE07mbh_03_u:266.047a": "so 'smān atarkayad bhoktum athābhyetya vaco 'bravīt",
    "GE07mbh_03_u:266.047c": "bhoḥ ka eṣa mama bhrātur jaṭāyoḥ kurute kathām",
    "GE07mbh_03_u:266.048a": "saṃpātir nāma tasyāhaṃ jyeṣṭho bhrātā khagādhipaḥ",
    "GE07mbh_03_u:266.048c": "anyonyaspardhayārūḍhāv āvām ādityasaṃsadam",
    "GE07mbh_03_u:266.049a": "tato dagdhāv imau pakṣau na dagdhau tu jaṭāyuṣaḥ",
    "GE07mbh_03_u:266.049c": "tadā me ciradṛṣṭaḥ sa bhrātā gṛdhrapatiḥ priyaḥ",
    "GE07mbh_03_u:266.049e": "nirdagdhapakṣaḥ patito hy aham asmin mahāgirau",
    "GE07mbh_03_u:266.049f-1272_01": "draṣṭuṃ vīraṃ na śaknomi bhrātaraṃ vai jaṭāyuṣam",
    "GE07mbh_03_u:266.050a": "tasyaivaṃ vadato 'smābhir hato bhrātā niveditaḥ",
    "GE07mbh_03_u:266.050c": "vyasanaṃ bhavataś cedaṃ saṃkṣepād vai niveditam",
    "GE07mbh_03_u:266.051a": "sa saṃpātis tadā rājañ śrutvā sumahad apriyam",
    "GE07mbh_03_u:266.051c": "viṣaṇṇacetāḥ papraccha punar asmān ariṃdama",
    "GE07mbh_03_u:266.052a": "kaḥ sa rāmaḥ kathaṃ sītā jaṭāyuś ca kathaṃ hataḥ",
    "GE07mbh_03_u:266.052c": "icchāmi sarvam evaitac chrotuṃ plavagasattamāḥ",
    "GE07mbh_03_u:266.053a": "tasyāhaṃ sarvam evaitaṃ bhavato vyasanāgamam",
    "GE07mbh_03_u:266.053c": "prāyopaveśane caiva hetuṃ vistarato 'bruvam",
    "GE07mbh_03_u:266.054a": "so 'smān utthāpayām āsa vākyenānena pakṣirāṭ",
    "GE07mbh_03_u:266.054c": "rāvaṇo vidito mahyaṃ laṅkā cāsya mahāpurī",
    "GE07mbh_03_u:266.055a": "dṛṣṭā pāre samudrasya trikūṭagirikandare",
    "GE07mbh_03_u:266.055c": "bhavitrī tatra vaidehī na me 'sty atra vicāraṇā",
    "GE07mbh_03_u:266.056a": "iti tasya vacaḥ śrutvā vayam utthāya satvarāḥ",
    "GE07mbh_03_u:266.056c": "sāgaraplavane mantraṃ mantrayāmaḥ paraṃtapa",
    "GE07mbh_03_u:266.057a": "nādhyavasyad yadā kaś cit sāgarasya vilaṅghane",
    "GE07mbh_03_u:266.057c": "tataḥ pitaram āviśya pupluve 'haṃ mahārṇavam",
    "GE07mbh_03_u:266.057e": "śatayojanavistīrṇaṃ nihatya jalarākṣasīm",
    "GE07mbh_03_u:266.058a": "tatra sītā mayā dṛṣṭā rāvaṇāntaḥpure satī",
    "GE07mbh_03_u:266.058c": "upavāsatapaḥśīlā bhartṛdarśanalālasā",
    "GE07mbh_03_u:266.058e": "jaṭilā maladigdhāṅgī kṛśā dīnā tapasvinī",
    "GE07mbh_03_u:266.059a": "nimittais tām ahaṃ sītām upalabhya pṛthagvidhaiḥ",
    "GE07mbh_03_u:266.059c": "upasṛtyābruvaṃ cāryām abhigamya rahogatām",
    "GE07mbh_03_u:266.060a": "sīte rāmasya dūto 'haṃ vānaro mārutātmajaḥ",
    "GE07mbh_03_u:266.060c": "tvaddarśanam abhiprepsur iha prāpto vihāyasā",
    "GE07mbh_03_u:266.061a": "rājaputrau kuśalinau bhrātarau rāmalakṣmaṇau",
    "GE07mbh_03_u:266.061c": "sarvaśākhāmṛgendreṇa sugrīveṇābhipālitau",
    "GE07mbh_03_u:266.062a": "kuśalaṃ tvābravīd rāmaḥ sīte saumitriṇā saha",
    "GE07mbh_03_u:266.062c": "sakhibhāvāc ca sugrīvaḥ kuśalaṃ tvānupṛcchati",
    "GE07mbh_03_u:266.063a": "kṣipram eṣyati te bhartā sarvaśākhāmṛgaiḥ saha",
    "GE07mbh_03_u:266.063c": "pratyayaṃ kuru me devi vānaro 'smi na rākṣasaḥ",
    "GE07mbh_03_u:266.064a": "muhūrtam iva ca dhyātvā sītā māṃ pratyuvāca ha",
    "GE07mbh_03_u:266.064c": "avaimi tvāṃ hanūmantam avindhyavacanād aham",
    "GE07mbh_03_u:266.065a": "avindhyo hi mahābāho rākṣaso vṛddhasaṃmataḥ",
    "GE07mbh_03_u:266.065c": "kathitas tena sugrīvas tvadvidhaiḥ sacivair vṛtaḥ",
    "GE07mbh_03_u:266.066a": "gamyatām iti coktvā māṃ sītā prādād imaṃ maṇim",
    "GE07mbh_03_u:266.066c": "dhāritā yena vaidehī kālam etam aninditā",
    "GE07mbh_03_u:266.067a": "pratyayārthaṃ kathāṃ cemāṃ kathayām āsa jānakī",
    "GE07mbh_03_u:266.067c": "kṣiptām iṣīkāṃ kākasya citrakūṭe mahāgirau",
    "GE07mbh_03_u:266.067e": "bhavatā puruṣavyāghra",
    "GE07mbh_03_u:266.067f-1273_01": "ekākṣī vikalaḥ kākaḥ suduṣṭātmā kṛtaś ca vai",
    "GE07mbh_03_u:266.068a": "śrāvayitvā tadātmānaṃ tato dagdhvā ca tāṃ purīm",
    "GE07mbh_03_u:266.068c": "saṃprāpta iti taṃ rāmaḥ priyavādinam arcayat",
    "GE07mbh_03_u:267.001": "mārkaṇḍeya uvāca",
    "GE07mbh_03_u:267.001a": "tatas tatraiva rāmasya samāsīnasya taiḥ saha",
    "GE07mbh_03_u:267.001c": "samājagmuḥ kapiśreṣṭhāḥ sugrīvavacanāt tadā",
    "GE07mbh_03_u:267.002a": "vṛtaḥ koṭisahasreṇa vānarāṇāṃ tarasvinām",
    "GE07mbh_03_u:267.002c": "śvaśuro vālinaḥ śrīmān suṣeṇo rāmam abhyayāt",
    "GE07mbh_03_u:267.003a": "koṭīśatavṛtau cāpi gajo gavaya eva ca",
    "GE07mbh_03_u:267.003c": "vānarendrau mahāvīryau pṛthak pṛthag adṛśyatām",
    "GE07mbh_03_u:267.003d-1274_01": "kumudo 'pi mahāvīryaḥ plavagarṣabhasattama",
    "GE07mbh_03_u:267.004a": "ṣaṣṭikoṭisahasrāṇi prakarṣan pratyadṛśyata",
    "GE07mbh_03_u:267.004c": "golāṅgūlo mahārāja gavākṣo bhīmadarśanaḥ",
    "GE07mbh_03_u:267.005a": "gandhamādanavāsī tu prathito gandhamādanaḥ",
    "GE07mbh_03_u:267.005c": "koṭīsahasram ugrāṇāṃ harīṇāṃ samakarṣata",
    "GE07mbh_03_u:267.006a": "panaso nāma medhāvī vānaraḥ sumahābalaḥ",
    "GE07mbh_03_u:267.006c": "koṭīr daśa dvādaśa ca triṃśatpañca",
    "GE07mbh_03_u:267.007a": "śrīmān dadhimukho nāma harivṛddho 'pi vīryavān",
    "GE07mbh_03_u:267.007c": "pracakarṣa mahat sainyaṃ harīṇāṃ bhīmatejasām",
    "GE07mbh_03_u:267.008a": "kṛṣṇānāṃ mukhapuṇḍrāṇām ṛkṣāṇāṃ bhīmakarmaṇām",
    "GE07mbh_03_u:267.008c": "koṭīśatasahasreṇa jāmbavān pratyadṛśyata",
    "GE07mbh_03_u:267.009a": "ete cānye ca bahavo hariyūthapayūthapāḥ",
    "GE07mbh_03_u:267.009c": "asaṃkhyeyā mahārāja samīyū",
    "GE07mbh_03_u:267.010a": "śirīṣakusumābhānāṃ siṃhānām iva nardatām",
    "GE07mbh_03_u:267.010c": "śrūyate tumulaḥ śabdas tatra tatra pradhāvatām",
    "GE07mbh_03_u:267.011a": "girikūṭanibhāḥ ke cit ke cin mahiṣasaṃnibhāḥ",
    "GE07mbh_03_u:267.011c": "śaradabhrapratīkāśāḥ piṣṭahiṅgulakānanāḥ",
    "GE07mbh_03_u:267.012a": "utpatantaḥ patantaś ca plavamānāś ca vānarāḥ",
    "GE07mbh_03_u:267.012c": "uddhunvanto 'pare reṇūn samājagmuḥ samantataḥ",
    "GE07mbh_03_u:267.013a": "sa vānaramahālokaḥ pūrṇasāgarasaṃnibhaḥ",
    "GE07mbh_03_u:267.013c": "niveśam akarot tatra sugrīvānumate tadā",
    "GE07mbh_03_u:267.014a": "tatas teṣu harīndreṣu samāvṛtteṣu sarvaśaḥ",
    "GE07mbh_03_u:267.014c": "tithau praśaste nakṣatre muhūrte cābhipūjite",
    "GE07mbh_03_u:267.015a": "tena vyūḍhena sainyena lokān udvartayann iva",
    "GE07mbh_03_u:267.015c": "prayayau rāghavaḥ śrīmān sugrīvasahitas tadā",
    "GE07mbh_03_u:267.016a": "mukham āsīt tu sainyasya hanūmān mārutātmajaḥ",
    "GE07mbh_03_u:267.016c": "jaghanaṃ pālayām āsa saumitrir akutobhayaḥ",
    "GE07mbh_03_u:267.017a": "baddhagodhāṅgulitrāṇau rāghavau tatra rejatuḥ",
    "GE07mbh_03_u:267.017c": "vṛtau harimahāmātraiś candrasūryau grahair iva",
    "GE07mbh_03_u:267.018a": "prababhau harisainyaṃ tac chālatālaśilāyudham",
    "GE07mbh_03_u:267.018c": "sumahac chālibhavanaṃ yathā sūryodayaṃ prati nalanīlāṅgadakrāthamaindadvividapālitā",
    "GE07mbh_03_u:267.019c": "yayau sumahatī senā rāghavasyārthasiddhaye",
    "GE07mbh_03_u:267.020a": "vidhivat supraśasteṣu bahumūlaphaleṣu ca",
    "GE07mbh_03_u:267.020c": "prabhūtamadhumāṃseṣu vārimatsu śiveṣu ca",
    "GE07mbh_03_u:267.021a": "nivasantī nirābādhā tathaiva girisānuṣu",
    "GE07mbh_03_u:267.021c": "upāyād dharisenā sā kṣārodam atha sāgaram",
    "GE07mbh_03_u:267.022a": "dvitīyasāgaranibhaṃ tad balaṃ bahuladhvajam",
    "GE07mbh_03_u:267.022c": "velāvanaṃ samāsādya nivāsam akarot tadā",
    "GE07mbh_03_u:267.023a": "tato dāśarathiḥ śrīmān sugrīvaṃ pratyabhāṣata",
    "GE07mbh_03_u:267.023c": "madhye vānaramukhyānāṃ prāptakālam idaṃ vacaḥ",
    "GE07mbh_03_u:267.024a": "upāyaḥ ko nu bhavatāṃ mataḥ sāgaralaṅghane",
    "GE07mbh_03_u:267.024c": "iyaṃ ca mahatī senā sāgaraś cāpi dustaraḥ",
    "GE07mbh_03_u:267.025a": "tatrānye vyāharanti sma vānarāḥ paṭumāninaḥ",
    "GE07mbh_03_u:267.025c": "samarthā laṅghane sindhor na tu kṛtsnasya vānarāḥ",
    "GE07mbh_03_u:267.026a": "ke cin naubhir vyavasyanti kecīc ca vividhaiḥ plavaiḥ",
    "GE07mbh_03_u:267.026c": "neti rāmaś ca tān sarvān sāntvayan pratyabhāṣata",
    "GE07mbh_03_u:267.027a": "śatayojanavistāraṃ na śaktāḥ sarvavānarāḥ",
    "GE07mbh_03_u:267.027c": "krāntuṃ toyanidhiṃ vīrā naiṣā vo naiṣṭhikī matiḥ",
    "GE07mbh_03_u:267.028a": "nāvo na santi senāyā bahvyas tārayituṃ tathā",
    "GE07mbh_03_u:267.028c": "vaṇijām upaghātaṃ ca katham asmadvidhaś caret",
    "GE07mbh_03_u:267.029a": "vistīrṇaṃ caiva naḥ sainyaṃ hanyāc chidreṣu vai paraḥ",
    "GE07mbh_03_u:267.029c": "plavoḍupapratāraś ca naivātra mama rocate",
    "GE07mbh_03_u:267.030a": "ahaṃ tv imaṃ jalanidhiṃ samārapsyāmy upāyataḥ",
    "GE07mbh_03_u:267.030c": "pratiśeṣyāmy upavasan darśayiṣyati māṃ tataḥ",
    "GE07mbh_03_u:267.031a": "na ced darśayitā mārgaṃ dhakṣyāmy enam ahaṃ tataḥ",
    "GE07mbh_03_u:267.031c": "mahāstrair apratihatair atyagnipavanojjvalaiḥ",
    "GE07mbh_03_u:267.032a": "ity uktvā sahasaumitrir upaspṛśyātha rāghavaḥ",
    "GE07mbh_03_u:267.032c": "pratiśiśye jalanidhiṃ vidhivat kuśasaṃstare",
    "GE07mbh_03_u:267.033a": "sāgaras tu tataḥ svapne darśayām āsa rāghavam",
    "GE07mbh_03_u:267.033c": "devo nadanadībhartā śrīmān yādogaṇair vṛtaḥ",
    "GE07mbh_03_u:267.034a": "kausalyāmātar ity evam ābhāṣya madhuraṃ vacaḥ",
    "GE07mbh_03_u:267.034c": "idam ity āha ratnānām ākaraiḥ śataśo vṛtaḥ",
    "GE07mbh_03_u:267.035a": "brūhi kiṃ te karomy atra sāhāyyaṃ puruṣarṣabha",
    "GE07mbh_03_u:267.035c": "ikṣvākur asmi te jñātir iti rāmas tam abravīt",
    "GE07mbh_03_u:267.035d-1275_01": "evam uktaḥ samudreṇa rāmo vākyam athābravīt",
    "GE07mbh_03_u:267.036a": "mārgam icchāmi sainyasya dattaṃ nadanadīpate",
    "GE07mbh_03_u:267.036c": "yena gatvā daśagrīvaṃ hanyāṃ paulastyapāṃsanam",
    "GE07mbh_03_u:267.036d-1276_01": "rākṣasaṃ sānubandhaṃ tu mama bhāryāpahāriṇam",
    "GE07mbh_03_u:267.037a": "yady evaṃ yācato mārgaṃ na pradāsyati me bhavān",
    "GE07mbh_03_u:267.037c": "śarais tvāṃ śoṣayiṣyāmi divyāstrapratimantritaiḥ",
    "GE07mbh_03_u:267.038a": "ity evaṃ bruvataḥ śrutvā rāmasya varuṇālayaḥ",
    "GE07mbh_03_u:267.038c": "uvāca vyathito vākyam iti baddhāñjaliḥ sthitaḥ",
    "GE07mbh_03_u:267.039a": "necchāmi pratighātaṃ te nāsmi vighnakaras tava",
    "GE07mbh_03_u:267.039c": "śṛṇu cedaṃ vaco rāma śrutvā kartavyam ācara",
    "GE07mbh_03_u:267.040a": "yadi dāsyāmi te mārgaṃ sainyasya vrajato ''jñayā",
    "GE07mbh_03_u:267.040c": "anye 'py ājñāpayiṣyanti mām evaṃ dhanuṣo balāt",
    "GE07mbh_03_u:267.041a": "asti tv atra nalo nāma vānaraḥ śilpisaṃmataḥ",
    "GE07mbh_03_u:267.041c": "tvaṣṭur devasya tanayo balavān viśvakarmaṇaḥ",
    "GE07mbh_03_u:267.042a": "sa yat kāṣṭhaṃ tṛṇaṃ vāpi śilāṃ vā kṣepsyate mayi",
    "GE07mbh_03_u:267.042c": "sarvaṃ tad dhārayiṣyāmi sa te setur bhaviṣyati",
    "GE07mbh_03_u:267.043a": "ity uktvāntarhite tasmin rāmo nalam uvāca ha",
    "GE07mbh_03_u:267.043c": "kuru setuṃ samudre tvaṃ śakto hy asi mato mama",
    "GE07mbh_03_u:267.044a": "tenopāyena kākutsthaḥ setubandham akārayat",
    "GE07mbh_03_u:267.044c": "daśayojanavistāram āyataṃ śatayojanam",
    "GE07mbh_03_u:267.045a": "nalasetur iti khyāto yo 'dyāpi prathito bhuvi",
    "GE07mbh_03_u:267.045c": "rāmasyājñāṃ puraskṛtya dhāryate girisaṃnibhaḥ",
    "GE07mbh_03_u:267.046a": "tatrasthaṃ sa tu dharmātmā samāgacchad vibhīṣaṇaḥ",
    "GE07mbh_03_u:267.046c": "bhrātā vai rākṣasendrasya caturbhiḥ sacivaiḥ saha",
    "GE07mbh_03_u:267.047a": "pratijagrāha rāmas taṃ svāgatena mahāmanāḥ",
    "GE07mbh_03_u:267.047c": "sugrīvasya tu śaṅkābhūt praṇidhiḥ syād iti sma ha",
    "GE07mbh_03_u:267.048a": "rāghavas tasya ceṣṭābhiḥ samyak ca cariteṅgitaiḥ",
    "GE07mbh_03_u:267.048c": "yadā tattvena tuṣṭo 'bhūt tata enam apūjayat",
    "GE07mbh_03_u:267.049a": "sarvarākṣasarājye cāpy abhyaṣiñcad vibhīṣaṇam",
    "GE07mbh_03_u:267.049c": "cakre ca mantrānucaraṃ suhṛdaṃ lakṣmaṇasya ca",
    "GE07mbh_03_u:267.050a": "vibhīṣaṇamate caiva so 'tyakrāman mahārṇavam",
    "GE07mbh_03_u:267.050c": "sasainyaḥ setunā tena māsenaiva narādhipa",
    "GE07mbh_03_u:267.051a": "tato gatvā samāsādya laṅkodyānāny anekaśaḥ",
    "GE07mbh_03_u:267.051c": "bhedayām āsa kapibhir mahānti ca bahūni ca",
    "GE07mbh_03_u:267.052a": "tatrāstāṃ rāvaṇāmātyau rākṣasau śukasāraṇau",
    "GE07mbh_03_u:267.052b-1277_01": "draṣṭuṃ senām anuprāptau rāvaṇapriyakāriṇau",
    "GE07mbh_03_u:267.052c": "cārau vānararūpeṇa tau jagrāha vibhīṣaṇaḥ",
    "GE07mbh_03_u:267.053a": "pratipannau yadā rūpaṃ rākṣasaṃ tau niśācarau",
    "GE07mbh_03_u:267.053c": "darśayitvā tataḥ sainyaṃ rāmaḥ paścād avāsṛjat",
    "GE07mbh_03_u:267.054a": "niveśyopavane sainyaṃ tac chūraḥ prājñavānaram",
    "GE07mbh_03_u:267.054c": "preṣayām āsa dautyena rāvaṇasya tato 'ṅgadam",
    "GE07mbh_03_u:268.001": "mārkaṇḍeya uvāca",
    "GE07mbh_03_u:268.001a": "prabhūtānnodake tasmin bahumūlaphale vane",
    "GE07mbh_03_u:268.001c": "senāṃ niveśya kākutstho vidhivat paryarakṣata",
    "GE07mbh_03_u:268.002a": "rāvaṇaś ca vidhiṃ cakre laṅkāyāṃ śāstranirmitam",
    "GE07mbh_03_u:268.002c": "prakṛtyaiva durādharṣā dṛḍhaprākāratoraṇā",
    "GE07mbh_03_u:268.003a": "agādhatoyāḥ parikhā mīnanakrasamākulāḥ",
    "GE07mbh_03_u:268.003c": "babhūvuḥ sapta durdharṣāḥ khādiraiḥ śaṅkubhiś citāḥ",
    "GE07mbh_03_u:268.004a": "karṇāṭṭayantradurdharṣā babhūvuḥ sahuḍopalāḥ",
    "GE07mbh_03_u:268.004c": "sāśīviṣaghaṭāyodhāḥ sasarjarasapāṃsavaḥ musalālātanārācatomarāsiparaśvadhaiḥ",
    "GE07mbh_03_u:268.005c": "anvitāś ca śataghnībhiḥ samadhūcchiṣṭamudgarāḥ",
    "GE07mbh_03_u:268.006a": "puradvāreṣu sarveṣu gulmāḥ sthāvarajaṅgamāḥ",
    "GE07mbh_03_u:268.006c": "babhūvuḥ pattibahulāḥ prabhūtagajavājinaḥ",
    "GE07mbh_03_u:268.007a": "aṅgadas tv atha laṅkāyā dvāradeśam upāgataḥ",
    "GE07mbh_03_u:268.007c": "vidito rākṣasendrasya praviveśa gatavyathaḥ",
    "GE07mbh_03_u:268.008a": "madhye rākṣasakoṭīnāṃ bahvīnāṃ sumahābalaḥ",
    "GE07mbh_03_u:268.008c": "śuśubhe meghamālābhir āditya iva saṃvṛtaḥ",
    "GE07mbh_03_u:268.009a": "sa samāsādya paulastyam amātyair abhisaṃvṛtam",
    "GE07mbh_03_u:268.009c": "rāmasaṃdeśam āmantrya vāgmī vaktuṃ pracakrame",
    "GE07mbh_03_u:268.010a": "āha tvāṃ rāghavo rājan kosalendro mahāyaśāḥ",
    "GE07mbh_03_u:268.010c": "prāptakālam idaṃ vākyaṃ tad ādatsva kuruṣva ca",
    "GE07mbh_03_u:268.011a": "akṛtātmānam āsādya rājānam anaye ratam",
    "GE07mbh_03_u:268.011c": "vinaśyanty anayāviṣṭā deśāś ca nagarāṇi ca",
    "GE07mbh_03_u:268.012a": "tvayaikenāparāddhaṃ me sītām āharatā balāt",
    "GE07mbh_03_u:268.012c": "vadhāyānaparāddhānām anyeṣāṃ tad bhaviṣyati",
    "GE07mbh_03_u:268.013a": "ye tvayā baladarpābhyām āviṣṭena vanecarāḥ",
    "GE07mbh_03_u:268.013c": "ṛṣayo hiṃsitāḥ pūrvaṃ devāś cāpy avamānitāḥ",
    "GE07mbh_03_u:268.014a": "rājarṣayaś ca nihatā rudantyaś cāhṛtāḥ striyaḥ",
    "GE07mbh_03_u:268.014c": "tad idaṃ samanuprāptaṃ phalaṃ tasyānayasya te",
    "GE07mbh_03_u:268.015a": "hantāsmi tvāṃ sahāmātyaṃ yudhyasva puruṣo bhava",
    "GE07mbh_03_u:268.015c": "paśya me dhanuṣo vīryaṃ mānuṣasya niśācara",
    "GE07mbh_03_u:268.016a": "mucyatāṃ jānakī sītā na me mokṣyasi karhi cit",
    "GE07mbh_03_u:268.016c": "arākṣasam imaṃ lokaṃ kartāsmi niśitaiḥ śaraiḥ",
    "GE07mbh_03_u:268.017a": "iti tasya bruvāṇasya dūtasya paruṣaṃ vacaḥ",
    "GE07mbh_03_u:268.017c": "śrutvā na mamṛṣe rājā rāvaṇaḥ krodhamūrchitaḥ",
    "GE07mbh_03_u:268.018a": "iṅgitajñās tato bhartuś catvāro rajanīcarāḥ",
    "GE07mbh_03_u:268.018c": "caturṣv aṅgeṣu jagṛhuḥ śārdūlam iva pakṣiṇaḥ",
    "GE07mbh_03_u:268.019a": "tāṃs tathāṅgeṣu saṃsaktān aṅgado rajanīcarān",
    "GE07mbh_03_u:268.019c": "ādāyaiva kham utpatya prāsādatalam āviśat",
    "GE07mbh_03_u:268.020a": "vegenotpatatas tasya petus te rajanīcarāḥ",
    "GE07mbh_03_u:268.020c": "bhuvi saṃbhinnahṛdayāḥ prahāraparipīḍitāḥ",
    "GE07mbh_03_u:268.021a": "sa mukto harmyaśikharāt tasmāt punar avāpatat",
    "GE07mbh_03_u:268.021c": "laṅghayitvā purīṃ laṅkāṃ svabalasya samīpataḥ",
    "GE07mbh_03_u:268.022a": "kosalendram athābhyetya sarvam āvedya cāṅgadaḥ",
    "GE07mbh_03_u:268.022c": "viśaśrāma sa tejasvī rāghaveṇābhinanditaḥ",
    "GE07mbh_03_u:268.023a": "tataḥ sarvābhisāreṇa harīṇāṃ vātaraṃhasām",
    "GE07mbh_03_u:268.023c": "bhedayām āsa laṅkāyāḥ prākāraṃ raghunandanaḥ",
    "GE07mbh_03_u:268.024a": "vibhīṣaṇarkṣādhipatī puraskṛtyātha lakṣmaṇaḥ",
    "GE07mbh_03_u:268.024c": "dakṣiṇaṃ nagaradvāram avāmṛdnād durāsadam",
    "GE07mbh_03_u:268.025a": "karabhāruṇagātrāṇāṃ harīṇāṃ yuddhaśālinām",
    "GE07mbh_03_u:268.025c": "koṭīśatasahasreṇa laṅkām abhyapatat tadā pralambabāhūrukarajaṅghāntaravilambinām",
    "GE07mbh_03_u:268.025d-1278_02": "ṛkṣāṇāṃ dhūmravarṇānāṃ tisraḥ koṭyo vyavasthitāḥ",
    "GE07mbh_03_u:268.026a": "utpatadbhiḥ patadbhiś ca nipatadbhiś ca vānaraiḥ",
    "GE07mbh_03_u:268.026c": "nādṛśyata tadā sūryo rajasā nāśitaprabhaḥ",
    "GE07mbh_03_u:268.027a": "śāliprasūnasadṛśaiḥ śirīṣakusumaprabhaiḥ",
    "GE07mbh_03_u:268.027c": "taruṇādityasadṛśaiḥ śaragauraiś ca vānaraiḥ",
    "GE07mbh_03_u:268.028a": "prākāraṃ dadṛśus te tu samantāt kapilīkṛtam",
    "GE07mbh_03_u:268.028c": "rākṣasā vismitā rājan sastrīvṛddhāḥ samantataḥ",
    "GE07mbh_03_u:268.029a": "bibhidus te maṇistambhān karṇāṭṭaśikharāṇi ca",
    "GE07mbh_03_u:268.029c": "bhagnonmathitavegāni yantrāṇi ca vicikṣipuḥ",
    "GE07mbh_03_u:268.030a": "parigṛhya śataghnīś ca sacakrāḥ sahuḍopalāḥ",
    "GE07mbh_03_u:268.030c": "cikṣipur bhujavegena laṅkāmadhye mahābalāḥ",
    "GE07mbh_03_u:268.031a": "prākārasthāś ca ye ke cin niśācaragaṇās tadā",
    "GE07mbh_03_u:268.031c": "pradudruvus te śataśaḥ kapibhiḥ samabhidrutāḥ",
    "GE07mbh_03_u:268.032a": "tatas tu rājavacanād rākṣasāḥ kāmarūpiṇaḥ",
    "GE07mbh_03_u:268.032c": "niryayur vikṛtākārāḥ sahasraśatasaṃghaśaḥ",
    "GE07mbh_03_u:268.033a": "śastravarṣāṇi varṣanto drāvayanto vanaukasaḥ",
    "GE07mbh_03_u:268.033c": "prākāraṃ śodhayantas te paraṃ vikramam āsthitāḥ",
    "GE07mbh_03_u:268.034a": "sa māṣarāśisadṛśair babhūva kṣaṇadācaraiḥ",
    "GE07mbh_03_u:268.034c": "kṛto nirvānaro bhūyaḥ prākāro bhīmadarśanaiḥ",
    "GE07mbh_03_u:268.035a": "petuḥ śūlavibhinnāṅgā bahavo vānararṣabhāḥ",
    "GE07mbh_03_u:268.035c": "stambhatoraṇabhagnāś ca petus tatra niśācarāḥ",
    "GE07mbh_03_u:268.036a": "keśākeśy abhavad yuddhaṃ rakṣasāṃ vānaraiḥ saha",
    "GE07mbh_03_u:268.036c": "nakhair dantaiś ca vīrāṇāṃ khādatāṃ vai parasparam",
    "GE07mbh_03_u:268.037a": "niṣṭananto hy ubhayatas tatra vānararākṣasāḥ",
    "GE07mbh_03_u:268.037c": "hatā nipatitā bhūmau na muñcanti parasparam",
    "GE07mbh_03_u:268.038a": "rāmas tu śarajālāni vavarṣa jalado yathā",
    "GE07mbh_03_u:268.038c": "tāni laṅkāṃ samāsādya jaghnus tān rajanīcarān",
    "GE07mbh_03_u:268.039a": "saumitrir api nārācair dṛḍhadhanvā jitaklamaḥ",
    "GE07mbh_03_u:268.039c": "ādiśyādiśya durgasthān pātayām āsa rākṣasān",
    "GE07mbh_03_u:268.040a": "tataḥ pratyavahāro 'bhūt sainyānāṃ rāghavājñayā",
    "GE07mbh_03_u:268.040c": "kṛte vimarde laṅkāyāṃ labdhalakṣo jayottaraḥ",
    "GE07mbh_03_u:269.001": "mārkaṇḍeya uvāca",
    "GE07mbh_03_u:269.001a": "tato niviśamānāṃs tān sainikān rāvaṇānugāḥ",
    "GE07mbh_03_u:269.001c": "abhijagmur gaṇān eke piśācakṣudrarakṣasām",
    "GE07mbh_03_u:269.002a": "parvaṇaḥ pūtano jambhaḥ kharaḥ krodhavaśo hariḥ",
    "GE07mbh_03_u:269.002c": "prarujaś cārujaś caiva praghasaś caivam ādayaḥ",
    "GE07mbh_03_u:269.003a": "tato 'bhipatatāṃ teṣām adṛśyānāṃ durātmanām",
    "GE07mbh_03_u:269.003c": "antardhānavadhaṃ tajjñaś cakāra sa vibhīṣaṇaḥ",
    "GE07mbh_03_u:269.004a": "te dṛśyamānā haribhir balibhir dūrapātibhiḥ",
    "GE07mbh_03_u:269.004c": "nihatāḥ sarvaśo rājan mahīṃ jagmur gatāsavaḥ",
    "GE07mbh_03_u:269.005a": "amṛṣyamāṇaḥ sabalo rāvaṇo niryayāv atha",
    "GE07mbh_03_u:269.005b-1279_01": "rākṣasānāṃ balair ghoraiḥ piśācānāṃ ca saṃvṛtaḥ",
    "GE07mbh_03_u:269.005b-1279_02": "yuddhaśāstravidhānajña uśanā iva cāparaḥ",
    "GE07mbh_03_u:269.005c": "vyūhya cauśanasaṃ vyūhaṃ harīn sarvān ahārayat",
    "GE07mbh_03_u:269.006a": "rāghavas tv abhiniryāya vyūḍhānīkaṃ daśānanam",
    "GE07mbh_03_u:269.006c": "bārhaspatyaṃ vidhiṃ kṛtvā pratyavyūhan niśācaram",
    "GE07mbh_03_u:269.007a": "sametya yuyudhe tatra tato rāmeṇa rāvaṇaḥ",
    "GE07mbh_03_u:269.007c": "yuyudhe lakṣmaṇaś caiva tathaivendrajitā saha",
    "GE07mbh_03_u:269.008a": "virūpākṣeṇa sugrīvas tāreṇa ca nikharvaṭaḥ",
    "GE07mbh_03_u:269.008c": "tuṇḍena ca nalas tatra paṭuśaḥ panasena ca",
    "GE07mbh_03_u:269.009a": "viṣahyaṃ yaṃ hi yo mene sa sa tena sameyivān",
    "GE07mbh_03_u:269.009c": "yuyudhe yuddhavelāyāṃ svabāhubalam āśritaḥ",
    "GE07mbh_03_u:269.010a": "sa saṃprahāro vavṛdhe bhīrūṇāṃ bhayavardhanaḥ",
    "GE07mbh_03_u:269.010c": "lomasaṃharṣaṇo ghoraḥ purā devāsure yathā",
    "GE07mbh_03_u:269.011a": "rāvaṇo rāmam ānarchac chaktiśūlāsivṛṣṭibhiḥ",
    "GE07mbh_03_u:269.011c": "niśitair āyasais tīkṣṇai rāvaṇaṃ cāpi rāghavaḥ",
    "GE07mbh_03_u:269.012a": "tathaivendrajitaṃ yattaṃ lakṣmaṇo marmabhedibhiḥ",
    "GE07mbh_03_u:269.012c": "indrajic cāpi saumitriṃ bibheda bahubhiḥ śaraiḥ",
    "GE07mbh_03_u:269.013a": "vibhīṣaṇaḥ prahastaṃ ca prahastaś ca vibhīṣaṇam",
    "GE07mbh_03_u:269.013c": "khagapatraiḥ śarais tīkṣṇair abhyavarṣad gatavyathaḥ",
    "GE07mbh_03_u:269.014a": "teṣāṃ balavatām āsīn mahāstrāṇāṃ samāgamaḥ",
    "GE07mbh_03_u:269.014c": "vivyathuḥ sakalā yena trayo lokāś carācarāḥ",
    "GE07mbh_03_u:270.001": "mārkaṇḍeya uvāca",
    "GE07mbh_03_u:270.001a": "tataḥ prahastaḥ sahasā samabhyetya vibhīṣaṇam",
    "GE07mbh_03_u:270.001c": "gadayā tāḍayām āsa vinadya raṇakarkaśaḥ",
    "GE07mbh_03_u:270.002a": "sa tayābhihato dhīmān gadayā bhīmavegayā",
    "GE07mbh_03_u:270.002c": "nākampata mahābāhur himavān iva susthiraḥ",
    "GE07mbh_03_u:270.003a": "tataḥ pragṛhya vipulāṃ śataghaṇṭāṃ vibhīṣaṇaḥ",
    "GE07mbh_03_u:270.003c": "abhimantrya mahāśaktiṃ cikṣepāsya śiraḥ prati",
    "GE07mbh_03_u:270.004a": "patantyā sa tayā vegād rākṣaso 'śaninādayā",
    "GE07mbh_03_u:270.004c": "hṛtottamāṅgo dadṛśe vātarugṇa iva drumaḥ",
    "GE07mbh_03_u:270.004d-1280_01": "kṛttottamāṅgaṃ sahyaṃ tad anayānugatāsavām",
    "GE07mbh_03_u:270.004d-1280_02": "papāta rakṣaḥ sahasā vātarugṇa iva drumaḥ",
    "GE07mbh_03_u:270.005a": "taṃ dṛṣṭvā nihataṃ saṃkhye prahastaṃ kṣaṇadācaram",
    "GE07mbh_03_u:270.005c": "abhidudrāva dhūmrākṣo vegena mahatā kapīn",
    "GE07mbh_03_u:270.006a": "tasya meghopamaṃ sainyam āpatad bhīmadarśanam",
    "GE07mbh_03_u:270.006c": "dṛṣṭvaiva sahasā dīrṇā raṇe vānarapuṃgavāḥ",
    "GE07mbh_03_u:270.007a": "tatas tān sahasā dīrṇān dṛṣṭvā vānarapuṃgavān",
    "GE07mbh_03_u:270.007c": "niryāya kapiśārdūlo hanūmān paryavasthitaḥ",
    "GE07mbh_03_u:270.008a": "taṃ dṛṣṭvāvasthitaṃ saṃkhye harayaḥ pavanātmajam",
    "GE07mbh_03_u:270.008c": "vegena mahatā rājan saṃnyavartanta sarvaśaḥ",
    "GE07mbh_03_u:270.009a": "tataḥ śabdo mahān āsīt tumulo lomaharṣaṇaḥ",
    "GE07mbh_03_u:270.009c": "rāmarāvaṇasainyānām anyonyam abhidhāvatām",
    "GE07mbh_03_u:270.010a": "tasmin pravṛtte saṃgrāme ghore rudhirakardame",
    "GE07mbh_03_u:270.010c": "dhūmrākṣaḥ kapisainyaṃ tad drāvayām āsa patribhiḥ",
    "GE07mbh_03_u:270.011a": "taṃ rākṣasamahāmātram āpatantaṃ sapatnajit",
    "GE07mbh_03_u:270.011c": "tarasā pratijagrāha hanūmān pavanātmajaḥ",
    "GE07mbh_03_u:270.012a": "tayor yuddham abhūd ghoraṃ harirākṣasavīrayoḥ",
    "GE07mbh_03_u:270.012c": "jigīṣator yudhānyonyam indraprahlādayor iva",
    "GE07mbh_03_u:270.013a": "gadābhiḥ parighaiś caiva rākṣaso jaghnivān kapim",
    "GE07mbh_03_u:270.013c": "kapiś ca jaghnivān rakṣaḥ saskandhaviṭapair drumaiḥ",
    "GE07mbh_03_u:270.013d-1281_01": "śirasy abhyahanat pūrvaṃ kālayā ca punaḥ punaḥ",
    "GE07mbh_03_u:270.013d-1281_02": "tṛṇarājena mahatā lohasārathibhedinā",
    "GE07mbh_03_u:270.014a": "tatas tam atikāyena sāśvaṃ sarathasārathim",
    "GE07mbh_03_u:270.014c": "dhūmrākṣam avadhīd dhīmān hanūmān mārutātmajaḥ",
    "GE07mbh_03_u:270.014d-1282_01": "vegena mahatāviṣṭo rākṣasānāṃ mahad balam",
    "GE07mbh_03_u:270.014d-1282_02": "yodhayām āsa rājendra śilāvarṣaiḥ samantataḥ",
    "GE07mbh_03_u:270.015a": "tatas taṃ nihataṃ dṛṣṭvā dhūmrākṣaṃ rākṣasottamam",
    "GE07mbh_03_u:270.015c": "harayo jātavisrambhā jaghnur abhyetya sainikān",
    "GE07mbh_03_u:270.016a": "te vadhyamānā balibhir haribhir jitakāśibhiḥ",
    "GE07mbh_03_u:270.016c": "rākṣasā bhagnasaṃkalpā laṅkām abhyapatan bhayāt",
    "GE07mbh_03_u:270.017a": "te 'bhipatya puraṃ bhagnā hataśeṣā niśācarāḥ",
    "GE07mbh_03_u:270.017c": "sarvaṃ rājñe yathāvṛttaṃ rāvaṇāya nyavedayan",
    "GE07mbh_03_u:270.018a": "śrutvā tu rāvaṇas tebhyaḥ prahastaṃ nihataṃ yudhi",
    "GE07mbh_03_u:270.018c": "dhūmrākṣaṃ ca maheṣvāsaṃ sasainyaṃ vānararṣabhaiḥ",
    "GE07mbh_03_u:270.019a": "sudīrgham iva niḥśvasya samutpatya varāsanāt",
    "GE07mbh_03_u:270.019c": "uvāca kumbhakarṇasya karmakālo 'yam āgataḥ",
    "GE07mbh_03_u:270.020a": "ity evam uktvā vividhair vāditraiḥ sumahāsvanaiḥ",
    "GE07mbh_03_u:270.020c": "śayānam atinidrāluṃ kumbhakarṇam abodhayat",
    "GE07mbh_03_u:270.021a": "prabodhya mahatā cainaṃ yatnenāgatasādhvasaḥ",
    "GE07mbh_03_u:270.021c": "svastham āsīnam avyagraṃ vinidraṃ rākṣasādhipaḥ",
    "GE07mbh_03_u:270.021e": "tato 'bravīd daśagrīvaḥ kumbhakarṇaṃ mahābalam",
    "GE07mbh_03_u:270.022a": "dhanyo 'si yasya te nidrā kumbhakarṇeyam īdṛśī",
    "GE07mbh_03_u:270.022c": "ya imaṃ dāruṇaṃ kālaṃ na jānīṣe mahābhayam",
    "GE07mbh_03_u:270.023a": "eṣa tīrtvārṇavaṃ rāmaḥ setunā haribhiḥ saha",
    "GE07mbh_03_u:270.023c": "avamanyeha naḥ sarvān karoti kadanaṃ mahat",
    "GE07mbh_03_u:270.024a": "mayā hy apahṛtā bhāryā sītā nāmāsya jānakī",
    "GE07mbh_03_u:270.024c": "tāṃ mokṣayiṣur āyāto baddhvā setuṃ mahārṇave",
    "GE07mbh_03_u:270.025a": "tena caiva prahastādir mahān naḥ svajano hataḥ",
    "GE07mbh_03_u:270.025c": "tasya nānyo nihantāsti tvad ṛte śatrukarśana",
    "GE07mbh_03_u:270.026a": "sa daṃśito 'bhiniryāya tvam adya balināṃ vara",
    "GE07mbh_03_u:270.026c": "rāmādīn samare sarvāñ jahi śatrūn ariṃdama",
    "GE07mbh_03_u:270.027a": "dūṣaṇāvarajau caiva vajravegapramāthinau",
    "GE07mbh_03_u:270.027c": "tau tvāṃ balena mahatā sahitāv anuyāsyataḥ",
    "GE07mbh_03_u:270.028a": "ity uktvā rākṣasapatiḥ kumbhakarṇaṃ tarasvinam",
    "GE07mbh_03_u:270.028c": "saṃdideśetikartavye vajravegapramāthinau",
    "GE07mbh_03_u:270.029a": "tathety uktvā tu tau vīrau rāvaṇaṃ dūṣaṇānujau",
    "GE07mbh_03_u:270.029c": "kumbhakarṇaṃ puraskṛtya tūrṇaṃ niryayatuḥ purāt",
    "GE07mbh_03_u:271.001": "mārkaṇḍeya uvāca",
    "GE07mbh_03_u:271.001a": "tato viniryāya purāt kumbhakarṇaḥ sahānugaḥ",
    "GE07mbh_03_u:271.001c": "apaśyat kapisainyaṃ taj jitakāśy agrataḥ sthitam",
    "GE07mbh_03_u:271.001d-1282a_01": "sa vīkṣamāṇas tat sainyaṃ rāmadarśanakāṅkṣayā",
    "GE07mbh_03_u:271.001d-1282a_02": "apaśyac cāpi saumitriṃ dhanuṣpāṇiṃ vyavasthitam",
    "GE07mbh_03_u:271.002a": "tam abhyetyāśu harayaḥ parivārya samantataḥ",
    "GE07mbh_03_u:271.002b-1283_01": "śailavṛkṣāyudhā nādān amuñcan bhīṣaṇās tataḥ",
    "GE07mbh_03_u:271.002c": "abhyaghnaṃś ca mahākāyair bahubhir jagatīruhaiḥ",
    "GE07mbh_03_u:271.002e": "karajair atudaṃś cānye vihāya bhayam uttamam",
    "GE07mbh_03_u:271.003a": "bahudhā yudhyamānās te yuddhamārgaiḥ plavaṃgamāḥ",
    "GE07mbh_03_u:271.003c": "nānāpraharaṇair bhīmaṃ rākṣasendram atāḍayan",
    "GE07mbh_03_u:271.004a": "sa tāḍyamānaḥ prahasan bhakṣayām āsa vānarān",
    "GE07mbh_03_u:271.004c": "panasaṃ ca gavākṣaṃ ca vajrabāhuṃ ca vānaram",
    "GE07mbh_03_u:271.005a": "tad dṛṣṭvā vyathanaṃ karma kumbhakarṇasya rakṣasaḥ",
    "GE07mbh_03_u:271.005c": "udakrośan paritrastās tāraprabhṛtayas tadā",
    "GE07mbh_03_u:271.006a": "taṃ tāram uccaiḥ krośantam anyāṃś ca hariyūthapān",
    "GE07mbh_03_u:271.006c": "abhidudrāva sugrīvaḥ kumbhakarṇam apetabhīḥ",
    "GE07mbh_03_u:271.007a": "tato 'bhipatya vegena kumbhakarṇaṃ mahāmanāḥ",
    "GE07mbh_03_u:271.007c": "śālena jaghnivān mūrdhni balena kapikuñjaraḥ",
    "GE07mbh_03_u:271.008a": "sa mahātmā mahāvegaḥ kumbhakarṇasya mūrdhani",
    "GE07mbh_03_u:271.008c": "bibheda śālaṃ sugrīvo na caivāvyathayat kapiḥ",
    "GE07mbh_03_u:271.009a": "tato vinadya prahasañ śālasparśavibodhitaḥ",
    "GE07mbh_03_u:271.009c": "dorbhyām ādāya sugrīvaṃ kumbhakarṇo 'harad balāt",
    "GE07mbh_03_u:271.010a": "hriyamāṇaṃ tu sugrīvaṃ kumbhakarṇena rakṣasā",
    "GE07mbh_03_u:271.010b-1284_01": "gacchan saṃbodhayām āsa prahāreṇālpacetasam",
    "GE07mbh_03_u:271.010b-1284_02": "tataḥ saṃlabdhasaṃjñas tu hṛtvā karṇoṣṭanāsikām",
    "GE07mbh_03_u:271.010b-1284_03": "sugrīvaḥ kumbhakarṇasya jagāma harivāhinīm",
    "GE07mbh_03_u:271.010b-1284_04": "atha kruddhaḥ kumbhakarṇo miśritān harirākṣasān",
    "GE07mbh_03_u:271.010b-1284_05": "bhakṣayām āsa balavān mamarda padayor api",
    "GE07mbh_03_u:271.010b-1284_06": "bhakṣyamāṇān harīn sarvān kumbhakarṇena rakṣasā",
    "GE07mbh_03_u:271.010c": "avekṣyābhyadravad vīraḥ saumitrir mitranandanaḥ",
    "GE07mbh_03_u:271.011a": "so 'bhipatya mahāvegaṃ rukmapuṅkhaṃ mahāśaram",
    "GE07mbh_03_u:271.011c": "prāhiṇot kumbhakarṇāya lakṣmaṇaḥ paravīrahā",
    "GE07mbh_03_u:271.012a": "sa tasya dehāvaraṇaṃ bhittvā dehaṃ ca sāyakaḥ",
    "GE07mbh_03_u:271.012c": "jagāma dārayan bhūmiṃ rudhireṇa samukṣitaḥ",
    "GE07mbh_03_u:271.013a": "tathā sa bhinnahṛdayaḥ samutsṛjya kapīśvaram",
    "GE07mbh_03_u:271.013b-1285_01": "vegena mahatāviṣṭas tiṣṭha tiṣṭheti cābravīt",
    "GE07mbh_03_u:271.013c": "kumbhakarṇo maheṣvāsaḥ pragṛhītaśilāyudhaḥ",
    "GE07mbh_03_u:271.013e": "abhidudrāva saumitrim udyamya mahatīṃ śilām",
    "GE07mbh_03_u:271.014a": "tasyābhidravatas tūrṇaṃ kṣurābhyām ucchritau karau",
    "GE07mbh_03_u:271.014c": "ciccheda niśitāgrābhyāṃ sa babhūva caturbhujaḥ",
    "GE07mbh_03_u:271.015a": "tān apy asya bhujān sarvān pragṛhītaśilāyudhān",
    "GE07mbh_03_u:271.015c": "kṣuraiś ciccheda laghv astraṃ saumitriḥ pratidarśayan",
    "GE07mbh_03_u:271.016a": "sa babhūvātikāyaś ca bahupādaśirobhujaḥ",
    "GE07mbh_03_u:271.016b-1286_01": "saumitrir adbhutaṃ dṛṣṭvā krūraḥ samarakovidaḥ",
    "GE07mbh_03_u:271.016c": "taṃ brahmāstreṇa saumitrir dadāhādricayopamam",
    "GE07mbh_03_u:271.017a": "sa papāta mahāvīryo divyāstrābhihato raṇe",
    "GE07mbh_03_u:271.017c": "mahāśanivinirdagdhaḥ pādapo 'ṅkuravān iva",
    "GE07mbh_03_u:271.018a": "taṃ dṛṣṭvā vṛtrasaṃkāśaṃ kumbhakarṇaṃ tarasvinam",
    "GE07mbh_03_u:271.018c": "gatāsuṃ patitaṃ bhūmau rākṣasāḥ prādravan bhayāt",
    "GE07mbh_03_u:271.019a": "tathā tān dravato yodhān dṛṣṭvā tau dūṣaṇānujau",
    "GE07mbh_03_u:271.019c": "avasthāpyātha saumitriṃ saṃkruddhāv abhyadhāvatām",
    "GE07mbh_03_u:271.020a": "tāv ādravantau saṃkruddhau vajravegapramāthinau",
    "GE07mbh_03_u:271.020c": "pratijagrāha saumitrir vinadyobhau patatribhiḥ",
    "GE07mbh_03_u:271.021a": "tataḥ sutumulaṃ yuddham abhaval lomaharṣaṇam",
    "GE07mbh_03_u:271.021c": "dūṣaṇānujayoḥ pārtha lakṣmaṇasya ca dhīmataḥ",
    "GE07mbh_03_u:271.022a": "mahatā śaravarṣeṇa rākṣasau so 'bhyavarṣata",
    "GE07mbh_03_u:271.022c": "tau cāpi vīrau saṃkruddhāv ubhau tau samavarṣatām",
    "GE07mbh_03_u:271.023a": "muhūrtam evam abhavad vajravegapramāthinoḥ",
    "GE07mbh_03_u:271.023c": "saumitreś ca mahābāhoḥ saṃprahāraḥ sudāruṇaḥ",
    "GE07mbh_03_u:271.024a": "athādriśṛṅgam ādāya hanūmān mārutātmajaḥ",
    "GE07mbh_03_u:271.024c": "abhidrutyādade prāṇān vajravegasya rakṣasaḥ",
    "GE07mbh_03_u:271.025a": "nīlaś ca mahatā grāvṇā dūṣaṇāvarajaṃ hariḥ",
    "GE07mbh_03_u:271.025c": "pramāthinam abhidrutya pramamātha mahābalaḥ",
    "GE07mbh_03_u:271.026a": "tataḥ prāvartata punaḥ saṃgrāmaḥ kaṭukodayaḥ",
    "GE07mbh_03_u:271.026c": "rāmarāvaṇasainyānām anyonyam abhidhāvatām",
    "GE07mbh_03_u:271.027a": "śataśo nairṛtān vanyā jaghnur vanyāṃś ca nairṛtāḥ",
    "GE07mbh_03_u:271.027c": "nairṛtās tatra vadhyante prāyaśo na tu vānarāḥ",
    "GE07mbh_03_u:272.001": "mārkaṇḍeya uvāca",
    "GE07mbh_03_u:272.001a": "tataḥ śrutvā hataṃ saṃkhye kumbhakarṇaṃ sahānugam",
    "GE07mbh_03_u:272.001c": "prahastaṃ ca maheṣvāsaṃ dhūmrākṣaṃ cātitejasam",
    "GE07mbh_03_u:272.002a": "putram indrajitaṃ śūraṃ rāvaṇaḥ pratyabhāṣata",
    "GE07mbh_03_u:272.002c": "jahi rāmam amitraghna sugrīvaṃ ca salakṣmaṇam",
    "GE07mbh_03_u:272.003a": "tvayā hi mama satputra yaśo dīptam upārjitam",
    "GE07mbh_03_u:272.003c": "jitvā vajradharaṃ saṃkhye sahasrākṣaṃ śacīpatim",
    "GE07mbh_03_u:272.004a": "antarhitaḥ prakāśo vā divyair dattavaraiḥ śaraiḥ",
    "GE07mbh_03_u:272.004c": "jahi śatrūn amitraghna mama śastrabhṛtāṃ vara",
    "GE07mbh_03_u:272.005a": "rāmalakṣmaṇasugrīvāḥ śarasparśaṃ na te 'nagha",
    "GE07mbh_03_u:272.005c": "samarthāḥ pratisaṃsoḍhuṃ kutas tadanuyāyinaḥ",
    "GE07mbh_03_u:272.006a": "akṛtā yā prahastena kumbhakarṇena cānagha",
    "GE07mbh_03_u:272.006c": "kharasyāpacitiḥ saṃkhye tāṃ gacchasva mahābhuja",
    "GE07mbh_03_u:272.007a": "tvam adya niśitair bāṇair hatvā śatrūn sasainikān",
    "GE07mbh_03_u:272.007c": "pratinandaya māṃ putra purā baddhveva vāsavam",
    "GE07mbh_03_u:272.008a": "ity uktaḥ sa tathety uktvā ratham āsthāya daṃśitaḥ",
    "GE07mbh_03_u:272.008c": "prayayāv indrajid rājaṃs tūrṇam āyodhanaṃ prati",
    "GE07mbh_03_u:272.009a": "tatra viśrāvya vispaṣṭaṃ nāma rākṣasapuṃgavaḥ",
    "GE07mbh_03_u:272.009c": "āhvayām āsa samare lakṣmaṇaṃ śubhalakṣaṇam",
    "GE07mbh_03_u:272.010a": "taṃ lakṣmaṇo 'py abhyadhāvat pragṛhya saśaraṃ dhanuḥ",
    "GE07mbh_03_u:272.010c": "trāsayaṃs talaghoṣeṇa siṃhaḥ kṣudramṛgaṃ yathā",
    "GE07mbh_03_u:272.011a": "tayoḥ samabhavad yuddhaṃ sumahaj jayagṛddhinoḥ",
    "GE07mbh_03_u:272.011c": "divyāstraviduṣos tīvram anyonyaspardhinos tadā",
    "GE07mbh_03_u:272.012a": "rāvaṇis tu yadā nainaṃ viśeṣayati sāyakaiḥ",
    "GE07mbh_03_u:272.012c": "tato gurutaraṃ yatnam ātiṣṭhad balināṃ varaḥ",
    "GE07mbh_03_u:272.013a": "tata enaṃ mahāvegair ardayām āsa tomaraiḥ",
    "GE07mbh_03_u:272.013c": "tān āgatān sa ciccheda saumitrir niśitaiḥ śaraiḥ",
    "GE07mbh_03_u:272.013e": "te nikṛttāḥ śarais tīkṣṇair nyapatan vasudhātale",
    "GE07mbh_03_u:272.013f-1287_01": "sāyakā rāvaṇerājau śataśaḥ śakalīkṛtāḥ",
    "GE07mbh_03_u:272.014a": "tam aṅgado vālisutaḥ śrīmān udyamya pādapam",
    "GE07mbh_03_u:272.014c": "abhidrutya mahāvegas tāḍayām āsa mūrdhani",
    "GE07mbh_03_u:272.015a": "tasyendrajid asaṃbhrāntaḥ prāsenorasi vīryavān",
    "GE07mbh_03_u:272.015c": "prahartum aicchat taṃ cāsya prāsaṃ ciccheda lakṣmaṇaḥ",
    "GE07mbh_03_u:272.016a": "tam abhyāśagataṃ vīram aṅgadaṃ rāvaṇātmajaḥ",
    "GE07mbh_03_u:272.016c": "gadayātāḍayat savye pārśve vānarapuṃgavam",
    "GE07mbh_03_u:272.017a": "tam acintya prahāraṃ sa balavān vālinaḥ sutaḥ",
    "GE07mbh_03_u:272.017c": "sasarjendrajitaḥ krodhāc chālaskandham amitrajit",
    "GE07mbh_03_u:272.018a": "so 'ṅgadena ruṣotsṛṣṭo vadhāyendrajitas taruḥ",
    "GE07mbh_03_u:272.018c": "jaghānendrajitaḥ pārtha rathaṃ sāśvaṃ sasārathim",
    "GE07mbh_03_u:272.019a": "tato hatāśvāt praskandya rathāt sa hatasārathiḥ",
    "GE07mbh_03_u:272.019c": "tatraivāntardadhe rājan māyayā rāvaṇātmajaḥ",
    "GE07mbh_03_u:272.020a": "antarhitaṃ viditvā taṃ bahumāyaṃ ca rākṣasam",
    "GE07mbh_03_u:272.020c": "rāmas taṃ deśam āgamya tat sainyaṃ paryarakṣata",
    "GE07mbh_03_u:272.021a": "sa rāmam uddiśya śarais tato dattavarais tadā",
    "GE07mbh_03_u:272.021c": "vivyādha sarvagātreṣu lakṣmaṇaṃ ca mahāratham",
    "GE07mbh_03_u:272.022a": "tam adṛśyaṃ śaraiḥ śūrau māyayāntarhitaṃ tadā",
    "GE07mbh_03_u:272.022c": "yodhayām āsatur ubhau rāvaṇiṃ rāmalakṣmaṇau",
    "GE07mbh_03_u:272.023a": "sa ruṣā sarvagātreṣu tayoḥ puruṣasiṃhayoḥ",
    "GE07mbh_03_u:272.023c": "vyasṛjat sāyakān bhūyaḥ śataśo 'tha sahasraśaḥ",
    "GE07mbh_03_u:272.024a": "tam adṛśyaṃ vicinvantaḥ sṛjantam aniśaṃ śarān",
    "GE07mbh_03_u:272.024c": "harayo viviśur vyoma pragṛhya mahatīḥ śilāḥ",
    "GE07mbh_03_u:272.025a": "tāṃś ca tau cāpy adṛśyaḥ sa śarair vivyādha rākṣasaḥ",
    "GE07mbh_03_u:272.025c": "sa bhṛśaṃ tāḍayan vīro rāvaṇir māyayāvṛtaḥ",
    "GE07mbh_03_u:272.026a": "tau śarair ācitau vīrau bhrātarau rāmalakṣmaṇau",
    "GE07mbh_03_u:272.026c": "petatur gaganād bhūmiṃ sūryācandramasāv iva",
    "GE07mbh_03_u:273.001": "mārkaṇḍeya uvāca",
    "GE07mbh_03_u:273.001a": "tāv ubhau patitau dṛṣṭvā bhrātarāv amitaujasau",
    "GE07mbh_03_u:273.001c": "babandha rāvaṇir bhūyaḥ śarair dattavarais tadā",
    "GE07mbh_03_u:273.002a": "tau vīrau śarajālena baddhāv indrajitā raṇe",
    "GE07mbh_03_u:273.002c": "rejatuḥ puruṣavyāghrau śakuntāv iva pañjare",
    "GE07mbh_03_u:273.003a": "tau dṛṣṭvā patitau bhūmau śataśaḥ sāyakaiś citau",
    "GE07mbh_03_u:273.003c": "sugrīvaḥ kapibhiḥ sārdhaṃ parivārya tataḥ sthitaḥ",
    "GE07mbh_03_u:273.004a": "suṣeṇamaindadvividaiḥ kumudenāṅgadena ca",
    "GE07mbh_03_u:273.004c": "hanūmannīlatāraiś ca nalena ca kapīśvaraḥ",
    "GE07mbh_03_u:273.004d-1288_01": "tataḥ samīravacanād rāmādhyātaḥ khageśvaraḥ",
    "GE07mbh_03_u:273.004d-1288_02": "āgamyāmocayad vīrau sarpabandhāt sudāruṇāt",
    "GE07mbh_03_u:273.004d-1289_01": "kṣaṇena garuḍas tāta patatrī samadṛśyata",
    "GE07mbh_03_u:273.004d-1289_02": "darśanāt pakṣirājasya pannagāś ca pradudruvuḥ",
    "GE07mbh_03_u:273.004d-1289_03": "sa cāgatya mahāpakṣī tāv ubhau rāmalakṣmaṇau",
    "GE07mbh_03_u:273.004d-1289_04": "parāmṛjya kareṇātha yayau yena pathāgataḥ",
    "GE07mbh_03_u:273.005a": "tatas taṃ deśam āgamya kṛtakarmā vibhīṣaṇaḥ",
    "GE07mbh_03_u:273.005c": "bodhayām āsa tau vīrau prajñāstreṇa prabodhitau",
    "GE07mbh_03_u:273.006a": "viśalyau cāpi sugrīvaḥ kṣaṇenobhau cakāra tau",
    "GE07mbh_03_u:273.006c": "viśalyayā mahauṣadhyā divyamantraprayuktayā",
    "GE07mbh_03_u:273.007a": "tau labdhasaṃjñau nṛvarau viśalyāv udatiṣṭhatām",
    "GE07mbh_03_u:273.007c": "gatatandrīklamau cāstāṃ kṣaṇenobhau mahārathau",
    "GE07mbh_03_u:273.008a": "tato vibhīṣaṇaḥ pārtha rāmam ikṣvākunandanam",
    "GE07mbh_03_u:273.008c": "uvāca vijvaraṃ dṛṣṭvā kṛtāñjalir idaṃ vacaḥ",
    "GE07mbh_03_u:273.009a": "ayam ambho gṛhītvā tu rājarājasya śāsanāt",
    "GE07mbh_03_u:273.009c": "guhyako 'bhyāgataḥ śvetāt tvatsakāśam ariṃdama",
    "GE07mbh_03_u:273.010a": "idam ambhaḥ kuberas te mahārājaḥ prayacchati",
    "GE07mbh_03_u:273.010c": "antarhitānāṃ bhūtānāṃ darśanārthaṃ paraṃtapa",
    "GE07mbh_03_u:273.011a": "anena spṛṣṭanayano bhūtāny antarhitāny uta",
    "GE07mbh_03_u:273.011c": "bhavān drakṣyati yasmai ca bhavān etat pradāsyati",
    "GE07mbh_03_u:273.012a": "tatheti rāmas tad vāri pratigṛhyātha satkṛtam",
    "GE07mbh_03_u:273.012c": "cakāra netrayoḥ śaucaṃ lakṣmaṇaś ca mahāmanāḥ",
    "GE07mbh_03_u:273.013a": "sugrīvajāmbavantau ca hanūmān aṅgadas tathā",
    "GE07mbh_03_u:273.013c": "maindadvividanīlāś ca prāyaḥ plavagasattamāḥ",
    "GE07mbh_03_u:273.014a": "tathā samabhavac cāpi yad uvāca vibhīṣaṇaḥ",
    "GE07mbh_03_u:273.014c": "kṣaṇenātīndriyāṇy eṣāṃ cakṣūṃṣy āsan yudhiṣṭhira",
    "GE07mbh_03_u:273.014d-1290_01": "tato bibheda paulastyaḥ śaktyā vakṣasi lakṣmaṇam",
    "GE07mbh_03_u:273.014d-1290_02": "paulastyam etad ālakṣya prāpa mūrchāṃ sa lakṣmaṇaḥ",
    "GE07mbh_03_u:273.014d-1290_03": "avahāraṃ tataḥ kṛtvā rāghavaḥ sarvavānarān",
    "GE07mbh_03_u:273.014d-1290_04": "vākyam ity abravīd dīnaṃ tan me nigadataḥ śṛṇu",
    "GE07mbh_03_u:273.014d-1290_05": "rājyabhaṅgo vane vāsaḥ sītā nītā pitā mṛtaḥ",
    "GE07mbh_03_u:273.014d-1290_06": "lakṣmaṇo moham āpannaḥ kiṃ no duḥkham ataḥ param",
    "GE07mbh_03_u:273.014d-1290_07": "bibhīṣaṇo hanumatā rāmas taṃ bodhya buddhimān",
    "GE07mbh_03_u:273.014d-1290_08": "ānāyyauṣadhayo divyā lakṣmaṇaṃ samajīvayat",
    "GE07mbh_03_u:273.015a": "indrajit kṛtakarmā tu pitre karma tadātmanaḥ",
    "GE07mbh_03_u:273.015c": "nivedya punar āgacchat tvarayājiśiraḥ prati",
    "GE07mbh_03_u:273.016a": "tam āpatantaṃ saṃkruddhaṃ punar eva yuyutsayā",
    "GE07mbh_03_u:273.016c": "abhidudrāva saumitrir vibhīṣaṇamate sthitaḥ",
    "GE07mbh_03_u:273.017a": "akṛtāhnikam evainaṃ jighāṃsur jitakāśinam",
    "GE07mbh_03_u:273.017c": "śarair jaghāna saṃkruddhaḥ kṛtasaṃjño 'tha lakṣmaṇaḥ",
    "GE07mbh_03_u:273.018a": "tayoḥ samabhavad yuddhaṃ tadānyonyaṃ jigīṣatoḥ",
    "GE07mbh_03_u:273.018c": "atīva citram āścaryaṃ śakraprahlādayor iva",
    "GE07mbh_03_u:273.019a": "avidhyad indrajit tīkṣṇaiḥ saumitriṃ marmabhedibhiḥ",
    "GE07mbh_03_u:273.019c": "saumitriś cānalasparśair avidhyad rāvaṇiṃ śaraiḥ",
    "GE07mbh_03_u:273.020a": "saumitriśarasaṃsparśād rāvaṇiḥ krodhamūrchitaḥ",
    "GE07mbh_03_u:273.020c": "asṛjal lakṣmaṇāyāṣṭau śarān āśīviṣopamān",
    "GE07mbh_03_u:273.020d-1291_01": "tāṃś ciccheda * saumitriḥ śarān aṣṭāv anāgatān",
    "GE07mbh_03_u:273.020d-1292_01": "tān aprāptāñ śitair bāṇaiś ciccheda raghunandanaḥ",
    "GE07mbh_03_u:273.021a": "tasyāsūn pāvakasparśaiḥ saumitriḥ patribhis tribhiḥ",
    "GE07mbh_03_u:273.021b-1293_01": "vārayām āsa nārācaiḥ saumitrir mitranandanaḥ",
    "GE07mbh_03_u:273.021b-1293_02": "asṛjal lakṣmaṇaś cāṣṭau rākṣasāya śarān punaḥ",
    "GE07mbh_03_u:273.021c": "yathā niraharad vīras tan me nigadataḥ śṛṇu",
    "GE07mbh_03_u:273.022a": "ekenāsya dhanuṣmantaṃ bāhuṃ dehād apātayat",
    "GE07mbh_03_u:273.022c": "dvitīyena sanārācaṃ bhujaṃ bhūmau nyapātayat",
    "GE07mbh_03_u:273.023a": "tṛtīyena tu bāṇena pṛthudhāreṇa bhāsvatā",
    "GE07mbh_03_u:273.023c": "jahāra sunasaṃ cāru śiro bhrājiṣṇukuṇḍalam",
    "GE07mbh_03_u:273.024a": "vinikṛttabhujaskandhaṃ kabandhaṃ bhīmadarśanam",
    "GE07mbh_03_u:273.024b-1294_01": "papāta vasudhāyāṃ tu chinnamūla iva drumaḥ",
    "GE07mbh_03_u:273.024c": "taṃ hatvā sūtam apy astrair jaghāna balināṃ varaḥ",
    "GE07mbh_03_u:273.025a": "laṅkāṃ praveśayām āsur vājinas taṃ rathaṃ tadā",
    "GE07mbh_03_u:273.025c": "dadarśa rāvaṇas taṃ ca rathaṃ putravinākṛtam",
    "GE07mbh_03_u:273.026a": "sa putraṃ nihataṃ dṛṣṭvā trāsāt saṃbhrāntalocanaḥ",
    "GE07mbh_03_u:273.026c": "rāvaṇaḥ śokamohārto vaidehīṃ hantum udyataḥ",
    "GE07mbh_03_u:273.027a": "aśokavanikāsthāṃ tāṃ",
    "GE07mbh_03_u:273.027c": "khaḍgam ādāya duṣṭātmā javenābhipapāta ha",
    "GE07mbh_03_u:273.028a": "taṃ dṛṣṭvā tasya durbuddher avindhyaḥ pāpaniścayam",
    "GE07mbh_03_u:273.028c": "śamayām āsa saṃkruddhaṃ śrūyatāṃ yena hetunā",
    "GE07mbh_03_u:273.029a": "mahārājye sthito dīpte na striyaṃ hantum arhasi",
    "GE07mbh_03_u:273.029c": "hataivaiṣā yadā strī ca bandhanasthā ca te gṛhe",
    "GE07mbh_03_u:273.030a": "na caiṣā dehabhedena hatā syād iti me matiḥ",
    "GE07mbh_03_u:273.030c": "jahi bhartāram evāsyā hate tasmin hatā bhavet",
    "GE07mbh_03_u:273.031a": "na hi te vikrame tulyaḥ sākṣād api śatakratuḥ",
    "GE07mbh_03_u:273.031c": "asakṛd dhi tvayā sendrās trāsitās tridaśā yudhi",
    "GE07mbh_03_u:273.032a": "evaṃ bahuvidhair vākyair avindhyo rāvaṇaṃ tadā",
    "GE07mbh_03_u:273.032c": "kruddhaṃ saṃśamayām āsa jagṛhe ca sa tadvacaḥ",
    "GE07mbh_03_u:273.033a": "niryāṇe sa matiṃ kṛtvā nidhāyāsiṃ kṣapācaraḥ",
    "GE07mbh_03_u:273.033c": "ājñāpayām āsa tadā ratho me kalpyatām iti",
    "GE07mbh_03_u:274.001": "mārkaṇḍeya uvāca",
    "GE07mbh_03_u:274.001a": "tataḥ kruddho daśagrīvaḥ priye putre nipātite",
    "GE07mbh_03_u:274.001c": "niryayau ratham āsthāya hemaratnavibhūṣitam",
    "GE07mbh_03_u:274.002a": "saṃvṛto rākṣasair ghorair vividhāyudhapāṇibhiḥ",
    "GE07mbh_03_u:274.002c": "abhidudrāva rāmaṃ sa pothayan hariyūthapān",
    "GE07mbh_03_u:274.003a": "tam ādravantaṃ saṃkruddhaṃ",
    "GE07mbh_03_u:274.003c": "hanūmāñ jāmbavāṃś caiva sasainyāḥ paryavārayan",
    "GE07mbh_03_u:274.004a": "te daśagrīvasainyaṃ tad ṛkṣavānarayūthapāḥ",
    "GE07mbh_03_u:274.004c": "drumair vidhvaṃsayāṃ cakrur daśagrīvasya paśyataḥ",
    "GE07mbh_03_u:274.005a": "tataḥ svasainyam ālokya vadhyamānam arātibhiḥ",
    "GE07mbh_03_u:274.005c": "māyāvī vyadadhān māyāṃ rāvaṇo rākṣaseśvaraḥ",
    "GE07mbh_03_u:274.006a": "tasya dehād viniṣkrāntāḥ śataśo 'tha sahasraśaḥ",
    "GE07mbh_03_u:274.006c": "rākṣasāḥ pratyadṛśyanta śaraśaktyṛṣṭipāṇayaḥ",
    "GE07mbh_03_u:274.007a": "tān rāmo jaghnivān sarvān divyenāstreṇa rākṣasān",
    "GE07mbh_03_u:274.007c": "atha bhūyo 'pi māyāṃ sa vyadadhād rākṣasādhipaḥ",
    "GE07mbh_03_u:274.008a": "kṛtvā rāmasya rūpāṇi lakṣmaṇasya ca bhārata",
    "GE07mbh_03_u:274.008c": "abhidudrāva rāmaṃ ca lakṣmaṇaṃ ca daśānanaḥ",
    "GE07mbh_03_u:274.009a": "tatas te rāmam archanto lakṣmaṇaṃ ca kṣapācarāḥ",
    "GE07mbh_03_u:274.009c": "abhipetus tadā rājan pragṛhītoccakārmukāḥ",
    "GE07mbh_03_u:274.010a": "tāṃ dṛṣṭvā rākṣasendrasya māyām ikṣvākunandanaḥ",
    "GE07mbh_03_u:274.010c": "uvāca rāmaṃ saumitrir asaṃbhrānto bṛhad vacaḥ",
    "GE07mbh_03_u:274.011a": "jahīmān rākṣasān pāpān ātmanaḥ pratirūpakān",
    "GE07mbh_03_u:274.011b-1295_01": "ity ukto lakṣmaṇaṃ pārtha tadā gantuṃ samudyataḥ",
    "GE07mbh_03_u:274.011c": "jaghāna rāmas tāṃś cānyān ātmanaḥ pratirūpakān",
    "GE07mbh_03_u:274.012a": "tato haryaśvayuktena rathenādityavarcasā",
    "GE07mbh_03_u:274.012c": "upatasthe raṇe rāmaṃ mātaliḥ śakrasārathiḥ",
    "GE07mbh_03_u:274.013": "mātalir uvāca",
    "GE07mbh_03_u:274.013a": "ayaṃ haryaśvayug jaitro maghonaḥ syandanottamaḥ",
    "GE07mbh_03_u:274.013b-1296_01": "tvad artham iha saṃprāptaḥ saṃdeśād vai śatakratoḥ",
    "GE07mbh_03_u:274.013c": "anena śakraḥ kākutstha samare daityadānavān",
    "GE07mbh_03_u:274.013e": "śataśaḥ puruṣavyāghra rathodāreṇa jaghnivān",
    "GE07mbh_03_u:274.014a": "tad anena naravyāghra mayā yat tena saṃyuge",
    "GE07mbh_03_u:274.014c": "syandanena jahi kṣipraṃ rāvaṇaṃ mā ciraṃ kṛthāḥ",
    "GE07mbh_03_u:274.015a": "ity ukto rāghavas tathyaṃ vaco 'śaṅkata mātaleḥ",
    "GE07mbh_03_u:274.015c": "māyeyaṃ rākṣasasyeti tam uvāca vibhīṣaṇaḥ",
    "GE07mbh_03_u:274.016a": "neyaṃ māyā naravyāghra rāvaṇasya durātmanaḥ",
    "GE07mbh_03_u:274.016c": "tad ātiṣṭha rathaṃ śīghram imam aindraṃ mahādyute",
    "GE07mbh_03_u:274.017a": "tataḥ prahṛṣṭaḥ kākutsthas tathety uktvā vibhīṣaṇam",
    "GE07mbh_03_u:274.017c": "rathenābhipapātāśu daśagrīvaṃ ruṣānvitaḥ",
    "GE07mbh_03_u:274.018a": "hāhākṛtāni bhūtāni rāvaṇe samabhidrute",
    "GE07mbh_03_u:274.018c": "siṃhanādāḥ sapaṭahā divi divyāś ca nānadan",
    "GE07mbh_03_u:274.018d-1297_01": "tataḥ pravavṛte yuddhaṃ rāmarāvaṇayor mahat",
    "GE07mbh_03_u:274.018d-1298_01": "daśakandhararājasūnvos tathā yuddham abhūn mahat",
    "GE07mbh_03_u:274.018d-1299_01": "alabdhopamam anyatra tayor eva tathābhavat",
    "GE07mbh_03_u:274.019a": "sa rāmāya mahāghoraṃ visasarja niśācaraḥ",
    "GE07mbh_03_u:274.019c": "śūlam indrāśaniprakhyaṃ brahmadaṇḍam ivodyatam",
    "GE07mbh_03_u:274.020a": "tac chūlam antarā rāmaś ciccheda niśitaiḥ śaraiḥ",
    "GE07mbh_03_u:274.020c": "tad dṛṣṭvā duṣkaraṃ karma rāvaṇaṃ bhayam āviśat",
    "GE07mbh_03_u:274.021a": "tataḥ kruddhaḥ sasarjāśu daśagrīvaḥ śitāñ śarān",
    "GE07mbh_03_u:274.021c": "sahasrāyutaśo rāme śastrāṇi vividhāni ca",
    "GE07mbh_03_u:274.022a": "tato bhuśuṇḍīḥ śūlāṃś ca musalāni paraśvadhān",
    "GE07mbh_03_u:274.022c": "śaktīś ca vividhākārāḥ śataghnīś ca śitakṣurāḥ",
    "GE07mbh_03_u:274.023a": "tāṃ māyāṃ vikṛtāṃ dṛṣṭvā daśagrīvasya rakṣasaḥ",
    "GE07mbh_03_u:274.023c": "bhayāt pradudruvuḥ sarve vānarāḥ sarvatodiśam",
    "GE07mbh_03_u:274.024a": "tataḥ supatraṃ sumukhaṃ hemapuṅkhaṃ śarottamam",
    "GE07mbh_03_u:274.024c": "tūṇād ādāya kākutstho brahmāstreṇa yuyoja ha",
    "GE07mbh_03_u:274.025a": "taṃ bāṇavaryaṃ rāmeṇa brahmāstreṇābhimantritam",
    "GE07mbh_03_u:274.025c": "jahṛṣur devagandharvā dṛṣṭvā śakrapurogamāḥ",
    "GE07mbh_03_u:274.026a": "alpāvaśeṣam āyuś ca tato 'manyanta rakṣasaḥ",
    "GE07mbh_03_u:274.026c": "brahmāstrodīraṇāc chatror devagandharvakiṃnarāḥ",
    "GE07mbh_03_u:274.027a": "tataḥ sasarja taṃ rāmaḥ śaram apratimaujasam",
    "GE07mbh_03_u:274.027c": "rāvaṇāntakaraṃ ghoraṃ brahmadaṇḍam ivodyatam",
    "GE07mbh_03_u:274.027d-1300_01": "muktamātreṇa rāmeṇa dūrākṛṣṭena bhārata",
    "GE07mbh_03_u:274.027d-1301_01": "amogham aviṣahyaṃ ca sa devāsurapannagaiḥ",
    "GE07mbh_03_u:274.027d-1301_02": "bhāsayantaṃ diśaḥ sarvāḥ svayā dīptyā mahāprabhā",
    "GE07mbh_03_u:274.028a": "sa tena rākṣasaśreṣṭhaḥ sarathaḥ sāśvasārathiḥ",
    "GE07mbh_03_u:274.028c": "prajajvāla mahājvālenāgninābhipariṣkṛtaḥ",
    "GE07mbh_03_u:274.029a": "tataḥ prahṛṣṭās tridaśāḥ sagandharvāḥ sacāraṇāḥ",
    "GE07mbh_03_u:274.029c": "nihataṃ rāvaṇaṃ dṛṣṭvā rāmeṇākliṣṭakarmaṇā",
    "GE07mbh_03_u:274.030a": "tatyajus taṃ mahābhāgaṃ pañca bhūtāni rāvaṇam",
    "GE07mbh_03_u:274.030c": "bhraṃśitaḥ sarvalokeṣu sa hi brahmāstratejasā",
    "GE07mbh_03_u:274.031a": "śarīradhātavo hy asya māṃsaṃ rudhiram eva ca",
    "GE07mbh_03_u:274.031c": "neśur brahmāstranirdagdhā na ca bhasmāpy adṛśyata",
    "GE07mbh_03_u:275.001": "mārkaṇḍeya uvāca",
    "GE07mbh_03_u:275.001a": "sa hatvā rāvaṇaṃ kṣudraṃ rākṣasendraṃ suradviṣam",
    "GE07mbh_03_u:275.001c": "babhūva hṛṣṭaḥ sasuhṛd rāmaḥ saumitriṇā saha",
    "GE07mbh_03_u:275.002a": "tato hate daśagrīve devāḥ sarṣipurogamāḥ",
    "GE07mbh_03_u:275.002c": "āśīrbhir jayayuktābhir ānarcus taṃ mahābhujam",
    "GE07mbh_03_u:275.003a": "rāmaṃ kamalapatrākṣaṃ tuṣṭuvuḥ sarvadevatāḥ",
    "GE07mbh_03_u:275.003c": "gandharvāḥ puṣpavarṣaiś ca vāgbhiś ca tridaśālayāḥ",
    "GE07mbh_03_u:275.004a": "pūjayitvā yathā rāmaṃ pratijagmur yathāgatam",
    "GE07mbh_03_u:275.004c": "tan mahotsavasaṃkāśam āsīd ākāśam acyuta",
    "GE07mbh_03_u:275.005a": "tato hatvā daśagrīvaṃ laṅkāṃ rāmo mahāyaśāḥ",
    "GE07mbh_03_u:275.005c": "vibhīṣaṇāya pradadau prabhuḥ parapuraṃjayaḥ",
    "GE07mbh_03_u:275.006a": "tataḥ sītāṃ puraskṛtya vibhīṣaṇapuraskṛtām",
    "GE07mbh_03_u:275.006c": "avindhyo nāma suprajño vṛddhāmātyo viniryayau",
    "GE07mbh_03_u:275.007a": "uvāca ca mahātmānaṃ kākutsthaṃ dainyam āsthitam",
    "GE07mbh_03_u:275.007c": "pratīccha devīṃ sadvṛttāṃ mahātmañ jānakīm iti",
    "GE07mbh_03_u:275.008a": "etac chrutvā vacas tasmād avatīrya rathottamāt",
    "GE07mbh_03_u:275.008c": "bāṣpeṇāpihitāṃ sītāṃ dadarśekṣvākunandanaḥ",
    "GE07mbh_03_u:275.009a": "tāṃ dṛṣṭvā cārusarvāṅgīṃ yānasthāṃ śokakarśitām",
    "GE07mbh_03_u:275.009c": "malopacitasarvāṅgīṃ jaṭilāṃ kṛṣṇavāsasam",
    "GE07mbh_03_u:275.010a": "uvāca rāmo vaidehīṃ parāmarśaviśaṅkitaḥ",
    "GE07mbh_03_u:275.010c": "gaccha vaidehi muktā tvaṃ yat kāryaṃ tan mayā kṛtam",
    "GE07mbh_03_u:275.011a": "mām āsādya patiṃ bhadre na tvaṃ rākṣasaveśmani",
    "GE07mbh_03_u:275.011c": "jarāṃ vrajethā iti me nihato 'sau niśācaraḥ",
    "GE07mbh_03_u:275.012a": "kathaṃ hy asmadvidho jātu jānan dharmaviniścayam",
    "GE07mbh_03_u:275.012c": "parahastagatāṃ nārīṃ muhūrtam api dhārayet",
    "GE07mbh_03_u:275.013a": "suvṛttām asuvṛttāṃ vāpy ahaṃ tvām adya maithili",
    "GE07mbh_03_u:275.013c": "notsahe paribhogāya śvāvalīḍhaṃ havir yathā",
    "GE07mbh_03_u:275.014a": "tataḥ sā sahasā bālā tac chrutvā dāruṇaṃ vacaḥ",
    "GE07mbh_03_u:275.014c": "papāta devī vyathitā nikṛttā kadalī yathā",
    "GE07mbh_03_u:275.015a": "yo hy asyā harṣasaṃbhūto mukharāgas tadābhavat",
    "GE07mbh_03_u:275.015c": "kṣaṇena sa punar bhraṣṭo niḥśvāsād iva darpaṇe",
    "GE07mbh_03_u:275.016a": "tatas te harayaḥ sarve tac chrutvā rāmabhāṣitam",
    "GE07mbh_03_u:275.016c": "gatāsukalpā niśceṣṭā babhūvuḥ sahalakṣmaṇāḥ",
    "GE07mbh_03_u:275.016d-028_0001": "amṛṣyamāṇā sā sītā vacanaṃ rāghavoditam",
    "GE07mbh_03_u:275.016d-028_0002": "lakṣmaṇaṃ prāha me śīghraṃ prajvālaya hutāśanam",
    "GE07mbh_03_u:275.016d-028_0003": "viśvāsārthe hi rāmasya lokānāṃ pratyayāya ca",
    "GE07mbh_03_u:275.016d-028_0004": "rāghavasya mataṃ jñātvā lakṣmaṇo 'pi tadaiva hi",
    "GE07mbh_03_u:275.016d-028_0005": "mahākāṣṭhacayaṃ kṛtvā jvālayitvā hutāśanam",
    "GE07mbh_03_u:275.016d-028_0006": "rāmapārśvam upāgamya tasthau tūṣṇīm ariṃdamaḥ",
    "GE07mbh_03_u:275.016d-028_0007": "tataḥ sītā parikramya rāghavaṃ bhaktisaṃyutā",
    "GE07mbh_03_u:275.016d-028_0008": "paśyatāṃ sarvalokānāṃ devarākṣasayoṣitām",
    "GE07mbh_03_u:275.016d-028_0009": "praṇamya daivatebhyaś ca brāhmaṇebhyaś ca maithilī",
    "GE07mbh_03_u:275.016d-028_0010": "baddhāñjalipuṭā cedam uvācāgnisamīpagā",
    "GE07mbh_03_u:275.016d-028_0011": "yathā me hṛdayaṃ nityaṃ nāpasarpati rāghavāt",
    "GE07mbh_03_u:275.016d-028_0012": "tathā lokasya sākṣī māṃ sarvataḥ pātu pāvakaḥ",
    "GE07mbh_03_u:275.016d-028_0013": "evam uktvā tu sā sītā parikramya hutāśanam",
    "GE07mbh_03_u:275.016d-028_0014": "viveśa jvalanaṃ dīptaṃ nirbhayena hṛdā satī",
    "GE07mbh_03_u:275.017a": "tato devo viśuddhātmā vimānena caturmukhaḥ",
    "GE07mbh_03_u:275.017c": "pitāmaho jagatsraṣṭā darśayām āsa rāghavam",
    "GE07mbh_03_u:275.018a": "śakraś cāgniś ca vāyuś ca yamo varuṇa eva ca",
    "GE07mbh_03_u:275.018c": "yakṣādhipaś ca bhagavāṃs tathā saptarṣayo 'malāḥ",
    "GE07mbh_03_u:275.019a": "rājā daśarathaś caiva divyabhāsvaramūrtimān",
    "GE07mbh_03_u:275.019c": "vimānena mahārheṇa haṃsayuktena bhāsvatā",
    "GE07mbh_03_u:275.020a": "tato 'ntarikṣaṃ tat sarvaṃ devagandharvasaṃkulam",
    "GE07mbh_03_u:275.020c": "śuśubhe tārakācitraṃ śaradīva nabhastalam",
    "GE07mbh_03_u:275.021a": "tata utthāya vaidehi teṣāṃ madhye yaśasvinī",
    "GE07mbh_03_u:275.021c": "uvāca vākyaṃ kalyāṇī rāmaṃ pṛthulavakṣasam",
    "GE07mbh_03_u:275.022a": "rājaputra na te kopaṃ karomi viditā hi me",
    "GE07mbh_03_u:275.022c": "gatiḥ strīṇāṃ narāṇāṃ ca śṛṇu cedaṃ vaco mama",
    "GE07mbh_03_u:275.023a": "antaś carati bhūtānāṃ mātariśvā sadāgatiḥ",
    "GE07mbh_03_u:275.023c": "sa me vimuñcatu prāṇān yadi pāpaṃ carāmy aham",
    "GE07mbh_03_u:275.024a": "agnir āpas tathākāśaṃ pṛthivī vāyur eva ca",
    "GE07mbh_03_u:275.024c": "vimuñcantu mama prāṇān yadi pāpaṃ carāmy aham",
    "GE07mbh_03_u:275.024d-1302_01": "yathāhaṃ tvad ṛte vīra nānyaṃ svapne 'py acintayam",
    "GE07mbh_03_u:275.024d-1302_02": "tathā me devanirdiṣṭas tvam eva hi patir bhava",
    "GE07mbh_03_u:275.025a": "tato 'ntarikṣe vāg āsīt sarvā viśrāvayan diśaḥ",
    "GE07mbh_03_u:275.025c": "puṇyā saṃharṣaṇī teṣāṃ vānarāṇāṃ mahātmanām",
    "GE07mbh_03_u:275.026": "vāyur uvāca",
    "GE07mbh_03_u:275.026a": "bho bho rāghava satyaṃ vai vāyur asmi sadāgatiḥ",
    "GE07mbh_03_u:275.026c": "apāpā maithilī rājan saṃgaccha saha bhāryayā",
    "GE07mbh_03_u:275.027": "agnir uvāca",
    "GE07mbh_03_u:275.027a": "aham antaḥśarīrastho bhūtānāṃ raghunandana",
    "GE07mbh_03_u:275.027c": "susūkṣmam api kākutstha maithilī nāparādhyati",
    "GE07mbh_03_u:275.028": "varuṇa uvāca",
    "GE07mbh_03_u:275.028a": "rasā vai matprasūtā hi bhūtadeheṣu rāghava",
    "GE07mbh_03_u:275.028c": "ahaṃ vai tvāṃ prabravīmi maithilī pratigṛhyatām",
    "GE07mbh_03_u:275.028d-1303_01": "pāraṃ paraṃ tvam evāsīr viṣṇubrahmātmarūpavān",
    "GE07mbh_03_u:275.028d-1303_02": "apārapāro 'si hare pārebhyo 'pi paraḥ sadā",
    "GE07mbh_03_u:275.028d-1303_03": "brahmapāro 'si viśveśa parapāranayas tathā",
    "GE07mbh_03_u:275.028d-1303_04": "parāṇāṃ ca parāsyasi pāraḥ pāraḥ sadaiva saḥ",
    "GE07mbh_03_u:275.028d-1303_05": "sarvabhūtanivāsī ca bhūman sa paramas tathā yamaḥ",
    "GE07mbh_03_u:275.028d-1304_01": "dharmarājo 'smi kākutstha sākṣī lokasya karmaṇām",
    "GE07mbh_03_u:275.028d-1304_02": "śubhāśubhānāṃ sīteyam apāpā pratigṛhyatām brahmovāca",
    "GE07mbh_03_u:275.029a": "putra naitad ihāścaryaṃ tvayi rājarṣidharmiṇi",
    "GE07mbh_03_u:275.029c": "sādho sadvṛttamārgasthe śṛṇu cedaṃ vaco mama",
    "GE07mbh_03_u:275.030a": "śatrur eṣa tvayā vīra devagandharvabhoginām",
    "GE07mbh_03_u:275.030c": "yakṣāṇāṃ dānavānāṃ ca maharṣīṇāṃ ca pātitaḥ",
    "GE07mbh_03_u:275.031a": "avadhyaḥ sarvabhūtānāṃ matprasādāt purābhavat",
    "GE07mbh_03_u:275.031c": "kasmāc cit kāraṇāt pāpaḥ kaṃ cit kālam upekṣitaḥ",
    "GE07mbh_03_u:275.032a": "vadhārtham ātmanas tena hṛtā sītā durātmanā",
    "GE07mbh_03_u:275.032c": "nalakūbaraśāpena rakṣā cāsyāḥ kṛtā mayā",
    "GE07mbh_03_u:275.033a": "yadi hy akāmām āsevet striyam anyām api dhruvam",
    "GE07mbh_03_u:275.033c": "śatadhāsya phaled deha ity uktaḥ so 'bhavat purā",
    "GE07mbh_03_u:275.034a": "nātra śaṅkā tvayā kāryā pratīcchemāṃ mahādyute",
    "GE07mbh_03_u:275.034c": "kṛtaṃ tvayā mahat kāryaṃ devānām amaraprabha",
    "GE07mbh_03_u:275.035": "daśaratha uvāca",
    "GE07mbh_03_u:275.035a": "prīto 'smi vatsa bhadraṃ te pitā daśaratho 'smi",
    "GE07mbh_03_u:275.035c": "anujānāmi rājyaṃ ca praśādhi puruṣottama",
    "GE07mbh_03_u:275.036": "rāma uvāca",
    "GE07mbh_03_u:275.036a": "abhivādaye tvāṃ rājendra yadi tvaṃ janako mama",
    "GE07mbh_03_u:275.036c": "gamiṣyāmi purīṃ ramyām ayodhyāṃ śāsanāt tava",
    "GE07mbh_03_u:275.037": "mārkaṇḍeya uvāca",
    "GE07mbh_03_u:275.037a": "tam uvāca pitā bhūyaḥ prahṛṣṭo manujādhipa",
    "GE07mbh_03_u:275.037c": "gacchāyodhyāṃ praśādhi tvaṃ rāma raktāntalocana",
    "GE07mbh_03_u:275.037d-1305_01": "saṃpūrṇāni hi varṣāṇi caturdaśa mahādyute",
    "GE07mbh_03_u:275.038a": "tato devān namaskṛtya suhṛdbhir abhinanditaḥ",
    "GE07mbh_03_u:275.038c": "mahendra iva paulomyā bhāryayā sa sameyivān",
    "GE07mbh_03_u:275.039a": "tato varaṃ dadau tasmai avindhyāya paraṃtapaḥ",
    "GE07mbh_03_u:275.039c": "trijaṭāṃ cārthamānābhyāṃ yojayām āsa rākṣasīm",
    "GE07mbh_03_u:275.040a": "tam uvāca tato brahmā devaiḥ śakramukhair vṛtaḥ",
    "GE07mbh_03_u:275.040c": "kausalyāmātar iṣṭāṃs te varān adya dadāni kān",
    "GE07mbh_03_u:275.041a": "vavre rāmaḥ sthitiṃ dharme śatrubhiś cāparājayam",
    "GE07mbh_03_u:275.041c": "rākṣasair nihatānāṃ ca vānarāṇāṃ samudbhavam",
    "GE07mbh_03_u:275.042a": "tatas te brahmaṇā prokte tatheti vacane tadā",
    "GE07mbh_03_u:275.042c": "samuttasthur mahārāja vānarā labdhacetasaḥ",
    "GE07mbh_03_u:275.043a": "sītā cāpi mahābhāgā varaṃ hanumate dadau",
    "GE07mbh_03_u:275.043c": "rāmakīrtyā samaṃ putra jīvitaṃ te bhaviṣyati",
    "GE07mbh_03_u:275.044a": "divyās tvām upabhogāś ca matprasādakṛtāḥ sadā",
    "GE07mbh_03_u:275.044c": "upasthāsyanti hanumann iti sma harilocana",
    "GE07mbh_03_u:275.045a": "tatas te prekṣamāṇānāṃ teṣām akliṣṭakarmaṇām",
    "GE07mbh_03_u:275.045c": "antardhānaṃ yayur devāḥ sarve śakrapurogamāḥ",
    "GE07mbh_03_u:275.046a": "dṛṣṭvā tu rāmaṃ jānakyā sametaṃ śakrasārathiḥ",
    "GE07mbh_03_u:275.046c": "uvāca paramaprītaḥ suhṛnmadhya idaṃ vacaḥ",
    "GE07mbh_03_u:275.047a": "devagandharvayakṣāṇāṃ mānuṣāsurabhoginām",
    "GE07mbh_03_u:275.047c": "apanītaṃ tvayā duḥkham idaṃ satyaparākrama",
    "GE07mbh_03_u:275.048a": "sadevāsuragandharvā yakṣarākṣasapannagāḥ",
    "GE07mbh_03_u:275.048c": "kathayiṣyanti lokās tvāṃ yāvad bhūmir dhariṣyati",
    "GE07mbh_03_u:275.049a": "ity evam uktvānujñāpya rāmaṃ śastrabhṛtāṃ varam",
    "GE07mbh_03_u:275.049c": "saṃpūjyāpākramat tena rathenādityavarcasā",
    "GE07mbh_03_u:275.050a": "tataḥ sītāṃ puraskṛtya rāmaḥ saumitriṇā saha",
    "GE07mbh_03_u:275.050c": "sugrīvapramukhaiś caiva sahitaḥ sarvavānaraiḥ",
    "GE07mbh_03_u:275.051a": "vidhāya rakṣāṃ laṅkāyāṃ vibhīṣaṇapuraskṛtaḥ",
    "GE07mbh_03_u:275.051c": "saṃtatāra punas tena setunā makarālayam",
    "GE07mbh_03_u:275.052a": "puṣpakeṇa vimānena khecareṇa",
    "GE07mbh_03_u:275.052c": "kāmagena yathā mukhyair amātyaiḥ saṃvṛto vaśī",
    "GE07mbh_03_u:275.053a": "tatas tīre samudrasya yatra śiśye sa pārthivaḥ",
    "GE07mbh_03_u:275.053c": "tatraivovāsa dharmātmā sahitaḥ sarvavānaraiḥ",
    "GE07mbh_03_u:275.054a": "athainān rāghavaḥ kāle samānīyābhipūjya ca",
    "GE07mbh_03_u:275.054c": "visarjayām āsa tadā ratnaiḥ saṃtoṣya sarvaśaḥ",
    "GE07mbh_03_u:275.055a": "gateṣu vānarendreṣu gopuccharkṣeṣu teṣu ca",
    "GE07mbh_03_u:275.055c": "sugrīvasahito rāmaḥ kiṣkindhāṃ punar āgamat",
    "GE07mbh_03_u:275.056a": "vibhīṣaṇenānugataḥ sugrīvasahitas tadā",
    "GE07mbh_03_u:275.056c": "puṣpakeṇa vimānena vaidehyā darśayan vanam",
    "GE07mbh_03_u:275.057a": "kiṣkindhāṃ tu samāsādya rāmaḥ praharatāṃ varaḥ",
    "GE07mbh_03_u:275.057c": "aṅgadaṃ kṛtakarmāṇaṃ yauvarājye 'bhyaṣecayat",
    "GE07mbh_03_u:275.058a": "tatas tair eva sahito rāmaḥ saumitriṇā saha",
    "GE07mbh_03_u:275.058c": "yathāgatena mārgeṇa prayayau svapuraṃ prati",
    "GE07mbh_03_u:275.059a": "ayodhyāṃ sa samāsādya purīṃ rāṣṭrapatis tataḥ",
    "GE07mbh_03_u:275.059c": "bharatāya hanūmantaṃ dūtaṃ prasthāpayat tadā",
    "GE07mbh_03_u:275.060a": "lakṣayitveṅgitaṃ sarvaṃ priyaṃ tasmai nivedya ca",
    "GE07mbh_03_u:275.060c": "vāyuputre punaḥ prāpte nandigrāmam upāgamat",
    "GE07mbh_03_u:275.061a": "sa tatra maladigdhāṅgaṃ bharataṃ cīravāsasam",
    "GE07mbh_03_u:275.061b-1306_01": "nandigrāmagataṃ rāmaḥ saśatrughnaṃ sa rāghavaḥ",
    "GE07mbh_03_u:275.061c": "agrataḥ pāduke kṛtvā dadarśāsīnam āsane",
    "GE07mbh_03_u:275.062a": "sametya bharatenātha śatrughnena ca vīryavān",
    "GE07mbh_03_u:275.062c": "rāghavaḥ sahasaumitrir mumude bharatarṣabha",
    "GE07mbh_03_u:275.063a": "tathā bharataśatrughnau sametau guruṇā tadā",
    "GE07mbh_03_u:275.063c": "vaidehyā darśanenobhau praharṣaṃ samavāpatuḥ",
    "GE07mbh_03_u:275.064a": "tasmai tad bharato rājyam āgatāyābhisatkṛtam",
    "GE07mbh_03_u:275.064c": "nyāsaṃ niryātayām āsa yuktaḥ paramayā mudā",
    "GE07mbh_03_u:275.065a": "tatas taṃ vaiṣṇave śūraṃ nakṣatre 'bhimate 'hani",
    "GE07mbh_03_u:275.065c": "vasiṣṭho vāmadevaś ca sahitāv abhyaṣiñcatām",
    "GE07mbh_03_u:275.066a": "so 'bhiṣiktaḥ kapiśreṣṭhaṃ sugrīvaṃ sasuhṛjjanam",
    "GE07mbh_03_u:275.066c": "vibhīṣaṇaṃ ca paulastyam anvajānād gṛhān prati",
    "GE07mbh_03_u:275.067a": "abhyarcya vividhai ratnaiḥ prītiyuktau mudā yutau",
    "GE07mbh_03_u:275.067c": "samādhāyetikartavyaṃ duḥkhena visasarja ha",
    "GE07mbh_03_u:275.068a": "puṣpakaṃ ca vimānaṃ tat pūjayitvā sa rāghavaḥ",
    "GE07mbh_03_u:275.068c": "prādād vaiśravaṇāyaiva prītyā sa raghunandanaḥ",
    "GE07mbh_03_u:275.069a": "tato devarṣisahitaḥ saritaṃ gomatīm anu",
    "GE07mbh_03_u:275.069c": "daśāśvamedhān ājahre jārūthyān sa nirargalān",
    "GE07mbh_03_u:275.069d-1307_01": "daśa varṣasahasrāṇi daśa varṣaśatāni ca",
    "GE07mbh_03_u:275.069d-1307_02": "rājyaṃ kāritavān rāmaḥ paścāt sa tridivaṃ gataḥ",
    "GE07mbh_03_u:276.001": "mārkaṇḍeya uvāca",
    "GE07mbh_03_u:276.001a": "evam etan mahābāho rāmeṇāmitatejasā",
    "GE07mbh_03_u:276.001c": "prāptaṃ vyasanam atyugraṃ vanavāsakṛtaṃ purā",
    "GE07mbh_03_u:276.001d-1308_01": "tad uktaṃ bhavatāṃ sarvaṃ rāmāyaṇam anuttamam",
    "GE07mbh_03_u:276.001d-1308_02": "āyuṣyam idam ākhyānaṃ śṛṇvatām aghanāśanam",
    "GE07mbh_03_u:276.001d-1308_03": "putrapautrapradaṃ puṃsām āyurārogyavardhanam",
    "GE07mbh_03_u:276.001d-1308_04": "tasmāt tvam api rājendra bhrātṛbhiḥ saha dharmaja",
    "GE07mbh_03_u:276.002a": "mā śucaḥ puruṣavyāghra kṣatriyo 'si paraṃtapa",
    "GE07mbh_03_u:276.002c": "bāhuvīryāśraye mārge vartase dīptanirṇaye",
    "GE07mbh_03_u:276.003a": "na hi te vṛjinaṃ kiṃ cid dṛśyate param aṇv api",
    "GE07mbh_03_u:276.003c": "asmin mārge viṣīdeyuḥ sendrā api surāsurāḥ",
    "GE07mbh_03_u:276.004a": "saṃhatya nihato vṛtro marudbhir vajrapāṇinā",
    "GE07mbh_03_u:276.004c": "namuciś caiva durdharṣo dīrghajihvā ca rākṣasī",
    "GE07mbh_03_u:276.005a": "sahāyavati sarvārthāḥ saṃtiṣṭhantīha sarvaśaḥ",
    "GE07mbh_03_u:276.005c": "kiṃ nu tasyājitaṃ saṃkhye bhrātā yasya dhanaṃjayaḥ",
    "GE07mbh_03_u:276.006a": "ayaṃ ca balināṃ śreṣṭho bhīmo bhīmaparākramaḥ",
    "GE07mbh_03_u:276.006c": "yuvānau ca maheṣvāsau yamau mādravatīsutau",
    "GE07mbh_03_u:276.006e": "ebhiḥ sahāyaiḥ kasmāt tvaṃ viṣīdasi paraṃtapa",
    "GE07mbh_03_u:276.007a": "ya ime vajriṇaḥ senāṃ jayeyuḥ samarudgaṇām",
    "GE07mbh_03_u:276.007c": "tvam apy ebhir maheṣvāsaiḥ sahāyair devarūpibhiḥ",
    "GE07mbh_03_u:276.007e": "vijeṣyasi raṇe sarvān amitrān bharatarṣabha",
    "GE07mbh_03_u:276.008a": "itaś ca tvam imāṃ paśya saindhavena durātmanā",
    "GE07mbh_03_u:276.008c": "balinā vīryamattena hṛtām ebhir mahātmabhiḥ",
    "GE07mbh_03_u:276.009a": "ānītāṃ draupadīṃ kṛṣṇāṃ kṛtvā karma suduṣkaram",
    "GE07mbh_03_u:276.009c": "jayadrathaṃ ca rājānaṃ vijitaṃ vaśam āgatam",
    "GE07mbh_03_u:276.010a": "asahāyena rāmeṇa vaidehī punar āhṛtā",
    "GE07mbh_03_u:276.010c": "hatvā saṃkhye daśagrīvaṃ rākṣasaṃ bhīmavikramam",
    "GE07mbh_03_u:276.011a": "yasya śākhāmṛgā mitrā ṛkṣāḥ kālamukhās tathā",
    "GE07mbh_03_u:276.011c": "jātyantaragatā rājann etad buddhyānucintaya",
    "GE07mbh_03_u:276.012a": "tasmāt tvaṃ kuruśārdūla mā śuco bharatarṣabha",
    "GE07mbh_03_u:276.012c": "tvadvidhā hi mahātmāno na śocanti paraṃtapa vaiśaṃpāyana uvāca",
    "GE07mbh_03_u:276.012d-029_0001": "ye cedaṃ kathayiṣyanti rāmasya caritaṃ mahat",
    "GE07mbh_03_u:276.012d-029_0002": "śroṣyanti cāpy abhīkṣṇaṃ ye nālakṣmīs tān bhaviṣyati",
    "GE07mbh_03_u:276.012d-029_0003": "arghās tebhyo bhaviṣyanti dhanatā ca bhaviṣyati",
    "GE07mbh_03_u:276.012d-029_0004": "itihāsam imaṃ śrutvā purāṇaṃ śaśvad uttamam",
    "GE07mbh_03_u:276.012d-029_0005": "putrān pautrān paśūṃś caiva vetsyante nṛṣu cāgryatām",
    "GE07mbh_03_u:276.012d-029_0006": "arogāḥ pratibhāṃś caiva bhaviṣyanti na saṃśayaḥ",
    "GE07mbh_03_u:276.012d-029_0007": "idam ākhyānakaṃ ramyaṃ ye smaranti narottamāḥ",
    "GE07mbh_03_u:276.012d-029_0008": "putrapautraiś ca nandanti labhante viṣṇuvallabhām",
    "GE07mbh_03_u:276.012d-029_0009": "śṛṇvantīdaṃ puṇyaśīlāḥ śrāvayec cedam uttamam",
    "GE07mbh_03_u:276.012d-029_0010": "naraḥ phalam avāpnoti rājasūyāśvamedhayoḥ",
    "GE07mbh_03_u:276.012d-029_0011": "kāñcanena vimānena svargaṃ yāti narottamaḥ",
    "GE07mbh_03_u:276.012d-029_0012": "punar lakṣmīr upayuto jāyate pṛthivītale",
    "GE07mbh_03_u:276.012d-029_0013": "śrutvā cedam upākhyānaṃ śrāvyam anyan na rocayet",
    "GE07mbh_03_u:276.012d-029_0014": "puṃskokilarutaṃ śrutvā krauñcīdhvāṅkṣasya vāg iva",
    "GE07mbh_03_u:276.013": "vaiśaṃpāyana uvāca",
    "GE07mbh_03_u:276.013a": "evam āśvāsito rājā mārkaṇḍeyena dhīmatā",
    "GE07mbh_03_u:276.013c": "tyaktvā duḥkham adīnātmā punar evedam abravīt",
    "GE07mbh_03_u:276.013d-1309_01": "śrutvā rāmāyaṇaṃ sarvaṃ tyaktvā duḥkhaṃ yudhiṣṭhiraḥ",
    "GE07mbh_03_u:276.013d-1309_02": "mārkaṇḍeyaṃ punaḥ prāha bhrātṛbhiḥ saha saṃmataiḥ",
    "GE07mbh_03_u:277.001": "yudhiṣṭhira uvāca",
    "GE07mbh_03_u:277.001a": "nātmānam anuśocāmi nemān bhrātṝn mahāmune",
    "GE07mbh_03_u:277.001c": "haraṇaṃ cāpi rājyasya yathemāṃ drupadātmajām",
    "GE07mbh_03_u:277.002a": "dyūte durātmabhiḥ kliṣṭāḥ kṛṣṇayā tāritā vayam",
    "GE07mbh_03_u:277.002c": "jayadrathena ca punar vanād apahṛtā balāt",
    "GE07mbh_03_u:277.003a": "asti sīmantinī kā cid dṛṣṭapūrvātha vā śrutā",
    "GE07mbh_03_u:277.003c": "pativratā mahābhāgā yatheyaṃ drupadātmajā",
    "GE07mbh_03_u:277.004": "mārkaṇḍeya uvāca",
    "GE07mbh_03_u:277.004a": "śṛṇu rājan kulastrīṇāṃ mahābhāgyaṃ yudhiṣṭhira",
    "GE07mbh_03_u:277.004c": "sarvam etad yathā prāptaṃ sāvitryā rājakanyayā",
    "GE07mbh_03_u:277.005a": "āsīn madreṣu dharmātmā rājā paramadhārmikaḥ",
    "GE07mbh_03_u:277.005c": "brahmaṇyaś ca śaraṇyaś ca satyasaṃdho jitendriyaḥ",
    "GE07mbh_03_u:277.006a": "yajvā dānapatir dakṣaḥ paurajānapadapriyaḥ",
    "GE07mbh_03_u:277.006c": "pārthivo 'śvapatir nāma sarvabhūtahite rataḥ",
    "GE07mbh_03_u:277.007a": "kṣamāvān anapatyaś ca satyavāg vijitendriyaḥ",
    "GE07mbh_03_u:277.007c": "atikrāntena vayasā saṃtāpam upajagmivān",
    "GE07mbh_03_u:277.008a": "apatyotpādanārthaṃ sa tīvraṃ niyamam āsthitaḥ",
    "GE07mbh_03_u:277.008c": "kāle parimitāhāro brahmacārī jitendriyaḥ",
    "GE07mbh_03_u:277.009a": "hutvā śatasahasraṃ sa sāvitryā rājasattama",
    "GE07mbh_03_u:277.009c": "ṣaṣṭhe ṣaṣṭhe tadā kāle babhūva mitabhojanaḥ",
    "GE07mbh_03_u:277.010a": "etena niyamenāsīd varṣāṇy aṣṭādaśaiva tu",
    "GE07mbh_03_u:277.010c": "pūrṇe tv aṣṭādaśe varṣe sāvitrī tuṣṭim abhyagāt",
    "GE07mbh_03_u:277.010e": "svarūpiṇī tadā rājan darśayām āsa taṃ nṛpam",
    "GE07mbh_03_u:277.011a": "agnihotrāt samutthāya harṣeṇa mahatānvitā",
    "GE07mbh_03_u:277.011c": "uvāca cainaṃ varadā vacanaṃ pārthivaṃ tadā",
    "GE07mbh_03_u:277.011d-1310_01": "sā tam aśvapatiṃ rājan sāvitrī niyamasthitam",
    "GE07mbh_03_u:277.012a": "brahmacaryeṇa śuddhena damena niyamena ca",
    "GE07mbh_03_u:277.012c": "sarvātmanā ca madbhaktyā tuṣṭāsmi tava pārthiva",
    "GE07mbh_03_u:277.013a": "varaṃ vṛṇīṣvāśvapate madrarāja yathepsitam",
    "GE07mbh_03_u:277.013c": "na pramādaś ca dharmeṣu kartavyas te kathaṃ cana",
    "GE07mbh_03_u:277.014": "aśvapatir uvāca",
    "GE07mbh_03_u:277.014a": "apatyārthaḥ samārambhaḥ kṛto dharmepsayā mayā",
    "GE07mbh_03_u:277.014c": "putrā me bahavo devi bhaveyuḥ kulabhāvanāḥ",
    "GE07mbh_03_u:277.015a": "tuṣṭāsi yadi me devi kāmam etaṃ vṛṇomy aham",
    "GE07mbh_03_u:277.015c": "saṃtānaṃ hi paro dharma ity āhur māṃ dvijātayaḥ",
    "GE07mbh_03_u:277.015d-1311_01": "evam uktvā tu sāvitrī pratyuvāca ca taṃ nṛpam",
    "GE07mbh_03_u:277.016": "sāvitry uvāca",
    "GE07mbh_03_u:277.016a": "pūrvam eva mayā rājann abhiprāyam imaṃ tava",
    "GE07mbh_03_u:277.016c": "jñātvā putrārtham ukto vai tava hetoḥ pitāmahaḥ",
    "GE07mbh_03_u:277.017a": "prasādāc caiva tasmāt te svayaṃbhuvihitād bhuvi",
    "GE07mbh_03_u:277.017c": "kanyā tejasvinī saumya kṣipram eva bhaviṣyati",
    "GE07mbh_03_u:277.018a": "uttaraṃ ca na te kiṃ cid vyāhartavyaṃ kathaṃ cana",
    "GE07mbh_03_u:277.018c": "pitāmahanisargeṇa tuṣṭā hy etad bravīmi te",
    "GE07mbh_03_u:277.019": "mārkaṇḍeya uvāca",
    "GE07mbh_03_u:277.019a": "sa tatheti pratijñāya sāvitryā vacanaṃ nṛpaḥ",
    "GE07mbh_03_u:277.019c": "prasādayām āsa punaḥ kṣipram evaṃ bhaved iti",
    "GE07mbh_03_u:277.020a": "antarhitāyāṃ sāvitryāṃ jagāma svagṛhaṃ nṛpaḥ",
    "GE07mbh_03_u:277.020c": "svarājye cāvasat prītaḥ prajā dharmeṇa pālayan",
    "GE07mbh_03_u:277.021a": "kasmiṃś cit tu gate kāle sa rājā niyatavrataḥ",
    "GE07mbh_03_u:277.021c": "jyeṣṭhāyāṃ dharmacāriṇyāṃ mahiṣyāṃ garbham ādadhe",
    "GE07mbh_03_u:277.022a": "rājaputryāṃ tu garbhaḥ sa mālavyāṃ bharatarṣabha",
    "GE07mbh_03_u:277.022c": "vyavardhata yathā śukle tārāpatir ivāmbare",
    "GE07mbh_03_u:277.023a": "prāpte kāle tu suṣuve kanyāṃ rājīvalocanām",
    "GE07mbh_03_u:277.023c": "kriyāś ca tasyā muditaś cakre sa nṛpatis tadā",
    "GE07mbh_03_u:277.024a": "sāvitryā prītayā dattā sāvitryā hutayā hy api",
    "GE07mbh_03_u:277.024c": "sāvitrīty eva nāmāsyāś cakrur viprās tathā pitā",
    "GE07mbh_03_u:277.025a": "sā vigrahavatīva śrīr vyavardhata nṛpātmajā",
    "GE07mbh_03_u:277.025c": "kālena cāpi sā kanyā yauvanasthā babhūva ha",
    "GE07mbh_03_u:277.026a": "tāṃ sumadhyāṃ pṛthuśroṇīṃ pratimāṃ kāñcanīm iva",
    "GE07mbh_03_u:277.026c": "prāpteyaṃ devakanyeti dṛṣṭvā saṃmenire janāḥ",
    "GE07mbh_03_u:277.027a": "tāṃ tu padmapalāśākṣīṃ jvalantīm iva tejasā",
    "GE07mbh_03_u:277.027c": "na kaś cid varayām āsa tejasā prativāritaḥ",
    "GE07mbh_03_u:277.028a": "athopoṣya śiraḥsnātā daivatāny abhigamya sā",
    "GE07mbh_03_u:277.028c": "hutvāgniṃ vidhivad viprān vācayām āsa parvaṇi",
    "GE07mbh_03_u:277.029a": "tataḥ sumanasaḥ śeṣāḥ pratigṛhya mahātmanaḥ",
    "GE07mbh_03_u:277.029c": "pituḥ sakāśam agamad devī śrīr iva rūpiṇī",
    "GE07mbh_03_u:277.030a": "sābhivādya pituḥ pādau śeṣāḥ pūrvaṃ nivedya ca",
    "GE07mbh_03_u:277.030c": "kṛtāñjalir varārohā nṛpateḥ pārśvataḥ sthitā",
    "GE07mbh_03_u:277.031a": "yauvanasthāṃ tu tāṃ dṛṣṭvā svāṃ sutāṃ devarūpiṇīm",
    "GE07mbh_03_u:277.031c": "ayācyamānāṃ ca varair nṛpatir duḥkhito 'bhavat rājovāca",
    "GE07mbh_03_u:277.032a": "putri pradānakālas te na ca kaś cid vṛṇoti mām",
    "GE07mbh_03_u:277.032c": "svayam anviccha bhartāraṃ guṇaiḥ sadṛśam ātmanaḥ",
    "GE07mbh_03_u:277.033a": "prārthitaḥ puruṣo yaś ca sa nivedyas tvayā mama",
    "GE07mbh_03_u:277.033c": "vimṛśyāhaṃ pradāsyāmi varaya tvaṃ yathepsitam",
    "GE07mbh_03_u:277.034a": "śrutaṃ hi dharmaśāstre me paṭhyamānaṃ dvijātibhiḥ",
    "GE07mbh_03_u:277.034c": "tathā tvam api kalyāṇi gadato me vacaḥ śṛṇu",
    "GE07mbh_03_u:277.035a": "apradātā pitā vācyo vācyaś cānupayan patiḥ",
    "GE07mbh_03_u:277.035c": "mṛte bhartari putraś ca vācyo mātur arakṣitā",
    "GE07mbh_03_u:277.036a": "idaṃ me vacanaṃ śrutvā bhartur anveṣaṇe tvara",
    "GE07mbh_03_u:277.036c": "devatānāṃ yathā vācyo na bhaveyaṃ tathā kuru",
    "GE07mbh_03_u:277.037": "mārkaṇḍeya uvāca",
    "GE07mbh_03_u:277.037a": "evam uktvā duhitaraṃ tathā vṛddhāṃś ca mantriṇaḥ",
    "GE07mbh_03_u:277.037c": "vyādideśānuyātraṃ ca gamyatām ity acodayat",
    "GE07mbh_03_u:277.038a": "sābhivādya pituḥ pādau vrīḍiteva manasvinī",
    "GE07mbh_03_u:277.038c": "pitur vacanam ājñāya nirjagāmāvicāritam",
    "GE07mbh_03_u:277.039a": "sā haimaṃ ratham āsthāya sthaviraiḥ sacivair vṛtā",
    "GE07mbh_03_u:277.039c": "tapovanāni ramyāṇi rājarṣīṇāṃ jagām aha",
    "GE07mbh_03_u:277.040a": "mānyānāṃ tatra vṛddhānāṃ kṛtvā pādābhivandanam",
    "GE07mbh_03_u:277.040c": "vanāni kramaśas tāta sarvāṇy evābhyagacchata",
    "GE07mbh_03_u:277.041a": "evaṃ sarveṣu tīrtheṣu dhanotsargaṃ nṛpātmajā",
    "GE07mbh_03_u:277.041c": "kurvatī dvijamukhyānāṃ taṃ taṃ deśaṃ jagāma ha",
    "GE07mbh_03_u:278.001": "mārkaṇḍeya uvāca",
    "GE07mbh_03_u:278.001a": "atha madrādhipo rājā nāradena samāgataḥ",
    "GE07mbh_03_u:278.001c": "upaviṣṭaḥ sabhāmadhye kathāyogena bhārata",
    "GE07mbh_03_u:278.002a": "tato 'bhigamya tīrthāni sarvāṇy evāśramāṃs tathā",
    "GE07mbh_03_u:278.002c": "ājagāma pitur veśma sāvitrī saha mantribhiḥ",
    "GE07mbh_03_u:278.003a": "nāradena sahāsīnaṃ dṛṣṭvā sā pitaraṃ śubhā",
    "GE07mbh_03_u:278.003c": "ubhayor eva śirasā cakre pādābhivandanam",
    "GE07mbh_03_u:278.004": "nārada uvāca",
    "GE07mbh_03_u:278.004a": "kva gatābhūt suteyaṃ te kutaś caivāgatā nṛpa",
    "GE07mbh_03_u:278.004c": "kimarthaṃ yuvatīṃ bhartre na caināṃ saṃprayacchasi",
    "GE07mbh_03_u:278.005": "aśvapatir uvāca",
    "GE07mbh_03_u:278.005a": "kāryeṇa khalv anenaiva preṣitādyaiva cāgatā",
    "GE07mbh_03_u:278.005c": "tad asyāḥ śṛṇu devarṣe bhartāraṃ yo 'nayā vṛtaḥ",
    "GE07mbh_03_u:278.006": "mārkaṇḍeya uvāca",
    "GE07mbh_03_u:278.006a": "sā brūhi vistareṇeti pitrā saṃcoditā śubhā",
    "GE07mbh_03_u:278.006c": "daivatasyeva vacanaṃ pratigṛhyedam abravīt",
    "GE07mbh_03_u:278.007a": "āsīc chālveṣu dharmātmā kṣatriyaḥ pṛthivīpatiḥ",
    "GE07mbh_03_u:278.007c": "dyumatsena iti khyātaḥ paścād andho babhūva ha",
    "GE07mbh_03_u:278.008a": "vinaṣṭacakṣuṣas tasya bālaputrasya dhīmataḥ",
    "GE07mbh_03_u:278.008c": "sāmīpyena hṛtaṃ rājyaṃ chidre 'smin pūrvavairiṇā",
    "GE07mbh_03_u:278.009a": "sa bālavatsayā sārdhaṃ bhāryayā prasthito vanam",
    "GE07mbh_03_u:278.009c": "mahāraṇyagataś cāpi tapas tepe mahāvrataḥ",
    "GE07mbh_03_u:278.010a": "tasya putraḥ pure jātaḥ saṃvṛddhaś ca tapovane",
    "GE07mbh_03_u:278.010c": "satyavān anurūpo me bharteti manasā vṛtaḥ",
    "GE07mbh_03_u:278.011": "nārada uvāca",
    "GE07mbh_03_u:278.011a": "aho bata mahat pāpaṃ sāvitryā nṛpate kṛtam",
    "GE07mbh_03_u:278.011c": "ajānantyā yad anayā guṇavān satyavān vṛtaḥ",
    "GE07mbh_03_u:278.012a": "satyaṃ vadaty asya pitā satyaṃ mātā prabhāṣate",
    "GE07mbh_03_u:278.012c": "tato 'sya brāhmaṇāś cakrur nāmaitat satyavān iti",
    "GE07mbh_03_u:278.013a": "bālasyāśvāḥ priyāś cāsya karoty aśvāṃś ca mṛnmayān",
    "GE07mbh_03_u:278.013c": "citre 'pi ca likhaty aśvāṃś citrāśva iti cocyate rājovāca",
    "GE07mbh_03_u:278.014a": "apīdānīṃ sa tejasvī buddhimān vā nṛpātmajaḥ",
    "GE07mbh_03_u:278.014c": "kṣamāvān api vā śūraḥ satyavān pitṛnandanaḥ",
    "GE07mbh_03_u:278.015": "nārada uvāca",
    "GE07mbh_03_u:278.015a": "vivasvān iva tejasvī bṛhaspatisamo matau",
    "GE07mbh_03_u:278.015c": "mahendra iva śūraś ca vasudheva kṣamānvitaḥ",
    "GE07mbh_03_u:278.016": "aśvapatir uvāca",
    "GE07mbh_03_u:278.016a": "api rājātmajo dātā brahmaṇyo vāpi satyavān",
    "GE07mbh_03_u:278.016c": "rūpavān apy udāro vāpy atha vā priyadarśanaḥ",
    "GE07mbh_03_u:278.017": "nārada uvāca",
    "GE07mbh_03_u:278.017a": "sāṅkṛte rantidevasya sa śaktyā dānataḥ samaḥ",
    "GE07mbh_03_u:278.017c": "brahmaṇyaḥ satyavādī ca śibir auśīnaro yathā",
    "GE07mbh_03_u:278.018a": "yayātir iva codāraḥ somavat priyadarśanaḥ",
    "GE07mbh_03_u:278.018c": "rūpeṇānyatamo 'śvibhyāṃ dyumatsenasuto balī",
    "GE07mbh_03_u:278.018d-1312_01": "sa vadānyaḥ sa tejasvī sa dhīmān sa kṣamānvitaḥ",
    "GE07mbh_03_u:278.019a": "sa dāntaḥ sa mṛduḥ śūraḥ sa satyaḥ sa jitendriyaḥ",
    "GE07mbh_03_u:278.019c": "sa maitraḥ so 'nasūyaś ca sa hrīmān dhṛtimāṃś ca saḥ",
    "GE07mbh_03_u:278.020a": "nityaśaś cārjavaṃ tasmin sthitis tasyaiva ca dhruvā",
    "GE07mbh_03_u:278.020c": "saṃkṣepatas tapovṛddhaiḥ śīlavṛddhaiś ca kathyate",
    "GE07mbh_03_u:278.021": "aśvapatir uvāca",
    "GE07mbh_03_u:278.021a": "guṇair upetaṃ sarvais taṃ bhagavan prabravīṣi me",
    "GE07mbh_03_u:278.021c": "doṣān apy asya me brūhi yadi santīha ke cana nārada uvāca",
    "GE07mbh_03_u:278.022-1313_01": "eka evāsya doṣo hi guṇān ākramya tiṣṭhati",
    "GE07mbh_03_u:278.022-1313_02": "sa ca doṣaḥ prayatnena na śakyam ativartitum",
    "GE07mbh_03_u:278.022a": "eko doṣo 'sya nānyo 'sti so 'dya prabhṛti satyavān",
    "GE07mbh_03_u:278.022c": "saṃvatsareṇa kṣīṇāyur dehanyāsaṃ kariṣyati rājovāca",
    "GE07mbh_03_u:278.023a": "ehi sāvitri gaccha tvam anyaṃ varaya śobhane",
    "GE07mbh_03_u:278.023c": "tasya doṣo mahān eko guṇān ākramya tiṣṭhati",
    "GE07mbh_03_u:278.024a": "yathā me bhagavān āha nārado devasatkṛtaḥ",
    "GE07mbh_03_u:278.024c": "saṃvatsareṇa so 'lpāyur dehanyāsaṃ kariṣyati",
    "GE07mbh_03_u:278.025": "sāvitry uvāca",
    "GE07mbh_03_u:278.025a": "sakṛd aṃśo nipatati sakṛt kanyā pradīyate",
    "GE07mbh_03_u:278.025c": "sakṛd āha dadānīti trīṇy etāni sakṛt sakṛt",
    "GE07mbh_03_u:278.026a": "dīrghāyur atha vālpāyuḥ saguṇo nirguṇo 'pi vā",
    "GE07mbh_03_u:278.026c": "sakṛd vṛto mayā bhartā na dvitīyaṃ vṛṇomy aham",
    "GE07mbh_03_u:278.027a": "manasā niścayaṃ kṛtvā tato vācābhidhīyate",
    "GE07mbh_03_u:278.027c": "kriyate karmaṇā paścāt pramāṇaṃ me manas tataḥ",
    "GE07mbh_03_u:278.028": "nārada uvāca",
    "GE07mbh_03_u:278.028a": "sthirā buddhir naraśreṣṭha sāvitryā duhitus tava",
    "GE07mbh_03_u:278.028b-1314_01": "vilambo nātra kartavyo niścite karmaṇi dhruvam",
    "GE07mbh_03_u:278.028c": "naiṣā cālayituṃ śakyā dharmād asmāt kathaṃ cana",
    "GE07mbh_03_u:278.029a": "nānyasmin puruṣe santi ye satyavati vai guṇāḥ",
    "GE07mbh_03_u:278.029c": "pradānam eva tasmān me rocate duhitus tava rājovāca",
    "GE07mbh_03_u:278.030a": "avicāryam etad uktaṃ hi tathyaṃ bhagavatā vacaḥ",
    "GE07mbh_03_u:278.030c": "kariṣyāmy etad evaṃ ca gurur hi bhagavān mama",
    "GE07mbh_03_u:278.031": "nārada uvāca",
    "GE07mbh_03_u:278.031a": "avighnam astu sāvitryāḥ pradāne duhitus tava",
    "GE07mbh_03_u:278.031c": "sādhayiṣyāmahe tāvat sarveṣāṃ bhadram astu vaḥ",
    "GE07mbh_03_u:278.032": "mārkaṇḍeya uvāca",
    "GE07mbh_03_u:278.032a": "evam uktvā kham utpatya nāradas tridivaṃ gataḥ",
    "GE07mbh_03_u:278.032c": "rājāpi duhituḥ sarvaṃ vaivāhikam akārayat",
    "GE07mbh_03_u:279.001": "mārkaṇḍeya uvāca",
    "GE07mbh_03_u:279.001a": "atha kanyāpradāne sa tam evārthaṃ vicintayan",
    "GE07mbh_03_u:279.001c": "samāninye ca tat sarvaṃ bhāṇḍaṃ vaivāhikaṃ nṛpaḥ",
    "GE07mbh_03_u:279.002a": "tato vṛddhān dvijān sarvān ṛtvijaḥ sapurohitān",
    "GE07mbh_03_u:279.002c": "samāhūya tithau puṇye prayayau saha kanyayā",
    "GE07mbh_03_u:279.003a": "medhyāraṇyaṃ sa gatvā ca dyumatsenāśramaṃ nṛpaḥ",
    "GE07mbh_03_u:279.003c": "padbhyām eva dvijaiḥ sārdhaṃ rājarṣiṃ tam upāgamat",
    "GE07mbh_03_u:279.004a": "tatrāpaśyan mahābhāgaṃ śālavṛkṣam upāśritam",
    "GE07mbh_03_u:279.004c": "kauśyāṃ bṛsyāṃ samāsīnaṃ cakṣurhīnaṃ nṛpaṃ tadā",
    "GE07mbh_03_u:279.005a": "sa rājā tasya rājarṣeḥ kṛtvā pūjāṃ yathārhataḥ",
    "GE07mbh_03_u:279.005c": "vācā suniyato bhūtvā cakārātmanivedanam",
    "GE07mbh_03_u:279.006a": "tasyārghyam āsanaṃ caiva gāṃ cāvedya sa dharmavit",
    "GE07mbh_03_u:279.006c": "kim āgamanam ity evaṃ rājā rājānam abravīt",
    "GE07mbh_03_u:279.007a": "tasya sarvam abhiprāyam itikartavyatāṃ ca tām",
    "GE07mbh_03_u:279.007c": "satyavantaṃ samuddiśya sarvam eva nyavedayat",
    "GE07mbh_03_u:279.008": "aśvapatir uvāca",
    "GE07mbh_03_u:279.008a": "sāvitrī nāma rājarṣe kanyeyaṃ mama śobhanā",
    "GE07mbh_03_u:279.008c": "tāṃ svadharmeṇa dharmajña snuṣārthe tvaṃ gṛhāṇa me",
    "GE07mbh_03_u:279.009": "dyumatsena uvāca",
    "GE07mbh_03_u:279.009a": "cyutāḥ sma rājyād vanavāsam āśritāś; carāma dharmaṃ tapasvinaḥ",
    "GE07mbh_03_u:279.009c": "kathaṃ tv anarhā vanavāsam āśrame; sahiṣyate kleśam imaṃ sutā tava",
    "GE07mbh_03_u:279.010": "aśvapatir uvāca",
    "GE07mbh_03_u:279.010a": "sukhaṃ ca duḥkhaṃ ca bhavābhavātmakaṃ; yadā vijānāti sutāham eva ca",
    "GE07mbh_03_u:279.010c": "na madvidhe yujyati vākyam īdṛśaṃ; viniścayenābhigato 'smi te nṛpa",
    "GE07mbh_03_u:279.011a": "āśāṃ nārhasi me hantuṃ sauhṛdād praṇayena ca",
    "GE07mbh_03_u:279.011c": "abhitaś cāgataṃ premṇā pratyākhyātuṃ na mārhasi",
    "GE07mbh_03_u:279.012a": "anurūpo hi saṃyoge tvaṃ mamāhaṃ tavāpi ca",
    "GE07mbh_03_u:279.012c": "snuṣāṃ pratīccha me kanyāṃ bhāryāṃ satyavataḥ sutām",
    "GE07mbh_03_u:279.013": "dyumatsena uvāca",
    "GE07mbh_03_u:279.013a": "pūrvam evābhilaṣitaḥ saṃbandho me tvayā saha",
    "GE07mbh_03_u:279.013c": "bhraṣṭarājyas tv aham iti tata etad vicāritam",
    "GE07mbh_03_u:279.014a": "abhiprāyas tv ayaṃ yo me pūrvam evābhikāṅkṣitaḥ",
    "GE07mbh_03_u:279.014c": "sa nirvartatu me 'dyaiva kāṅkṣito hy asi me 'tithiḥ",
    "GE07mbh_03_u:279.015": "mārkaṇḍeya uvāca",
    "GE07mbh_03_u:279.015a": "tataḥ sarvān samānīya dvijān āśramavāsinaḥ",
    "GE07mbh_03_u:279.015c": "yathāvidhi samudvāhaṃ kārayām āsatur nṛpau",
    "GE07mbh_03_u:279.016a": "dattvā tv aśvapatiḥ kanyāṃ yathārhaṃ ca paricchadam",
    "GE07mbh_03_u:279.016c": "yayau svam eva bhavanaṃ yuktaḥ paramayā mudā",
    "GE07mbh_03_u:279.017a": "satyavān api bhāryāṃ tāṃ labdhvā sarvaguṇānvitām",
    "GE07mbh_03_u:279.017c": "mumude sā ca taṃ labdhvā bhartāraṃ manasepsitam",
    "GE07mbh_03_u:279.018a": "gate pitari sarvāṇi saṃnyasyābharaṇāni sā",
    "GE07mbh_03_u:279.018c": "jagṛhe valkalāny eva vastraṃ kāṣāyam eva ca",
    "GE07mbh_03_u:279.019a": "paricārair guṇaiś caiva praśrayeṇa damena ca",
    "GE07mbh_03_u:279.019c": "sarvakāmakriyābhiś ca sarveṣāṃ tuṣṭim āvahat",
    "GE07mbh_03_u:279.020a": "śvaśrūṃ śarīrasatkāraiḥ sarvair ācchādanādibhiḥ",
    "GE07mbh_03_u:279.020c": "śvaśuraṃ devakāryaiś ca vācaḥ saṃyamanena ca",
    "GE07mbh_03_u:279.021a": "tathaiva priyavādena naipuṇena śamena ca",
    "GE07mbh_03_u:279.021c": "rahaś caivopacāreṇa bhartāraṃ",
    "GE07mbh_03_u:279.022a": "evaṃ tatrāśrame teṣāṃ tadā nivasatāṃ satām",
    "GE07mbh_03_u:279.022c": "kālas tapasyatāṃ kaś cid aticakrāma bhārata",
    "GE07mbh_03_u:279.023a": "sāvitryās tu śayānāyās tiṣṭhantyāś ca divāniśam",
    "GE07mbh_03_u:279.023c": "nāradena yad uktaṃ tad vākyaṃ manasi vartate",
    "GE07mbh_03_u:279.023d-1315_01": "tadā prabhṛti sāvitrī gaṇayām āsa vāsarān",
    "GE07mbh_03_u:280.001": "mārkaṇḍeya uvāca",
    "GE07mbh_03_u:280.001a": "tataḥ kāle bahutithe vyatikrānte kadā cana",
    "GE07mbh_03_u:280.001c": "prāptaḥ sa kālo martavyaṃ yatra satyavatā nṛpa",
    "GE07mbh_03_u:280.002a": "gaṇayantyāś ca sāvitryā divase divase gate",
    "GE07mbh_03_u:280.002c": "tad vākyaṃ nāradenoktaṃ vartate hṛdi nityaśaḥ",
    "GE07mbh_03_u:280.003a": "caturthe 'hani martavyam iti saṃcintya bhāminī",
    "GE07mbh_03_u:280.003c": "vrataṃ trirātram uddiśya divārātraṃ sthitābhavat",
    "GE07mbh_03_u:280.004a": "taṃ śrutvā niyamaṃ duḥkhaṃ vadhvā duḥkhānvito nṛpaḥ",
    "GE07mbh_03_u:280.004c": "utthāya vākyaṃ sāvitrīm abravīt parisāntvayan",
    "GE07mbh_03_u:280.005a": "atitīvro 'yam ārambhas tvayārabdho nṛpātmaje",
    "GE07mbh_03_u:280.005c": "tisṛṇāṃ vasatīnāṃ hi sthānaṃ paramaduṣkaram",
    "GE07mbh_03_u:280.006": "sāvitry uvāca",
    "GE07mbh_03_u:280.006a": "na kāryas tāta saṃtāpaḥ pārayiṣyāmy ahaṃ vratam",
    "GE07mbh_03_u:280.006c": "vyavasāyakṛtaṃ hīdaṃ vyavasāyaś ca kāraṇam",
    "GE07mbh_03_u:280.007": "dyumatsena uvāca",
    "GE07mbh_03_u:280.007a": "vrataṃ bhindhīti vaktuṃ tvāṃ nāsmi śaktaḥ kathaṃ cana",
    "GE07mbh_03_u:280.007c": "pārayasveti vacanaṃ yuktam asmadvidho vadet",
    "GE07mbh_03_u:280.008": "mārkaṇḍeya uvāca",
    "GE07mbh_03_u:280.008a": "evam uktvā dyumatseno virarāma mahāmanāḥ",
    "GE07mbh_03_u:280.008c": "tiṣṭhantī cāpi sāvitrī kāṣṭhabhūteva lakṣyate",
    "GE07mbh_03_u:280.009a": "śvobhūte bhartṛmaraṇe sāvitryā bharatarṣabha",
    "GE07mbh_03_u:280.009c": "duḥkhānvitāyās tiṣṭhantyāḥ sā rātrir vyatyavartata",
    "GE07mbh_03_u:280.010a": "adya tad divasaṃ ceti hutvā dīptaṃ hutāśanam",
    "GE07mbh_03_u:280.010c": "yugamātrodite sūrye kṛtvā paurvāhṇikīḥ kriyāḥ",
    "GE07mbh_03_u:280.010d-1316_01": "vrataṃ samāpya sāvitrī snātvā śuddhā yaśasvinī",
    "GE07mbh_03_u:280.011a": "tataḥ sarvān dvijān vṛddhāñ śvaśrūṃ śvaśuram eva ca",
    "GE07mbh_03_u:280.011c": "abhivādyānupūrvyeṇa prāñjalir niyatā sthitā",
    "GE07mbh_03_u:280.012a": "avaidhavyāśiṣas te tu sāvitryarthaṃ hitāḥ śubhāḥ",
    "GE07mbh_03_u:280.012c": "ūcus tapasvinaḥ sarve tapovananivāsinaḥ",
    "GE07mbh_03_u:280.013a": "evam astv iti sāvitrī dhyānayogaparāyaṇā",
    "GE07mbh_03_u:280.013c": "manasā tā giraḥ sarvāḥ pratyagṛhṇāt tapasvinām",
    "GE07mbh_03_u:280.014a": "taṃ kālaṃ ca muhūrtaṃ ca pratīkṣantī nṛpātmajā",
    "GE07mbh_03_u:280.014c": "yathoktaṃ nāradavacaś cintayantī suduḥkhitā",
    "GE07mbh_03_u:280.015a": "tatas tu śvaśrūśvaśurāv ūcatus tāṃ nṛpātmajām",
    "GE07mbh_03_u:280.015c": "ekāntastham idaṃ vākyaṃ prītyā bharatasattama",
    "GE07mbh_03_u:280.016": "śvaśurāv ūcatuḥ",
    "GE07mbh_03_u:280.016a": "vrato yathopadiṣṭo 'yaṃ yathāvat pāritas tvayā",
    "GE07mbh_03_u:280.016c": "āhārakālaḥ saṃprāptaḥ kriyatāṃ yad anantaram",
    "GE07mbh_03_u:280.017": "sāvitry uvāca",
    "GE07mbh_03_u:280.017a": "astaṃ gate mayāditye bhoktavyaṃ kṛtakāmayā",
    "GE07mbh_03_u:280.017c": "eṣa me hṛdi saṃkalpaḥ samayaś ca kṛto mayā",
    "GE07mbh_03_u:280.018": "mārkaṇḍeya uvāca",
    "GE07mbh_03_u:280.018a": "evaṃ saṃbhāṣamāṇāyāḥ sāvitryā bhojanaṃ prati",
    "GE07mbh_03_u:280.018c": "skandhe paraśum ādāya satyavān prasthito vanam",
    "GE07mbh_03_u:280.018c-1317_01": "**** **** kaṭhinaṃ ca tathā kare",
    "GE07mbh_03_u:280.018c-1317_02": "khanitraṃ satyavān gṛhya prasthitaś ca vanaṃ prati",
    "GE07mbh_03_u:280.018c-1317_03": "taṃ praṇamyābravīt sādhvī nāradoktaṃ vaśānugā",
    "GE07mbh_03_u:280.019a": "sāvitrī tv āha bhartāraṃ naikas tvaṃ gantum arhasi",
    "GE07mbh_03_u:280.019c": "saha tvayāgamiṣyāmi na hi tvāṃ hātum utsahe",
    "GE07mbh_03_u:280.020": "satyavān uvāca",
    "GE07mbh_03_u:280.020a": "vanaṃ na gatapūrvaṃ te duḥkhaḥ panthāś ca bhāmini",
    "GE07mbh_03_u:280.020c": "vratopavāsakṣāmā ca kathaṃ padbhyāṃ gamiṣyasi",
    "GE07mbh_03_u:280.021": "sāvitry uvāca",
    "GE07mbh_03_u:280.021a": "upavāsān na me glānir nāsti cāpi pariśramaḥ",
    "GE07mbh_03_u:280.021c": "gamane ca kṛtotsāhāṃ pratiṣeddhuṃ na mārhasi",
    "GE07mbh_03_u:280.022": "satyavān uvāca",
    "GE07mbh_03_u:280.022a": "yadi te gamanotsāhaḥ kariṣyāmi tava priyam",
    "GE07mbh_03_u:280.022c": "mama tv āmantraya gurūn na māṃ doṣaḥ spṛśed ayam",
    "GE07mbh_03_u:280.023": "mārkaṇḍeya uvāca",
    "GE07mbh_03_u:280.023a": "sābhigamyābravīc chvaśrūṃ śvaśuraṃ ca mahāvratā",
    "GE07mbh_03_u:280.023c": "ayaṃ gacchati me bhartā phalāhāro mahāvanam",
    "GE07mbh_03_u:280.024a": "iccheyam abhyanujñātum āryayā śvaśureṇa ca",
    "GE07mbh_03_u:280.024c": "anena saha nirgantuṃ na hi me virahaḥ kṣamaḥ",
    "GE07mbh_03_u:280.025a": "gurvagnihotrārthakṛte prasthitaś ca sutas tava",
    "GE07mbh_03_u:280.025c": "na nivāryo nivāryaḥ syād anyathā prasthito vanam",
    "GE07mbh_03_u:280.026a": "saṃvatsaraḥ kiṃ cid ūno na niṣkrāntāham āśramāt",
    "GE07mbh_03_u:280.026c": "vanaṃ kusumitaṃ draṣṭuṃ paraṃ kautūhalaṃ hi me",
    "GE07mbh_03_u:280.027": "dyumatsena uvāca",
    "GE07mbh_03_u:280.027a": "yataḥ prabhṛti sāvitrī pitrā dattā snuṣā mama",
    "GE07mbh_03_u:280.027c": "nānayābhyarthanāyuktam uktapūrvaṃ smarāmy aham",
    "GE07mbh_03_u:280.028a": "tad eṣā labhatāṃ kāmaṃ yathābhilaṣitaṃ vadhūḥ",
    "GE07mbh_03_u:280.028c": "apramādaś ca kartavyaḥ putri satyavataḥ pathi",
    "GE07mbh_03_u:280.029": "mārkaṇḍeya uvāca",
    "GE07mbh_03_u:280.029a": "ubhābhyām abhyanujñātā sā jagāma yaśasvinī",
    "GE07mbh_03_u:280.029c": "saha bhartrā hasantīva hṛdayena vidūyatā",
    "GE07mbh_03_u:280.030a": "sā vanāni vicitrāṇi ramaṇīyāni sarvaśaḥ",
    "GE07mbh_03_u:280.030c": "mayūraravaghuṣṭāni dadarśa vipulekṣaṇā",
    "GE07mbh_03_u:280.031a": "nadīḥ puṇyavahāś caiva puṣpitāṃś ca nagottamān",
    "GE07mbh_03_u:280.031c": "satyavān āha paśyeti sāvitrīṃ madhurākṣaram",
    "GE07mbh_03_u:280.032a": "nirīkṣamāṇā bhartāraṃ sarvāvastham aninditā",
    "GE07mbh_03_u:280.032c": "mṛtam eva hi taṃ mene kāle munivacaḥ smaran",
    "GE07mbh_03_u:280.033a": "anuvartatī tu bhartāraṃ jagāma mṛdugāminī",
    "GE07mbh_03_u:280.033c": "dvidheva hṛdayaṃ kṛtvā taṃ ca kālam avekṣatī",
    "GE07mbh_03_u:281.001": "mārkaṇḍeya uvāca",
    "GE07mbh_03_u:281.001a": "atha bhāryāsahāyaḥ sa phalāny ādāya vīryavān",
    "GE07mbh_03_u:281.001c": "kaṭhinaṃ pūrayām āsa tataḥ kāṣṭhāny apāṭayat",
    "GE07mbh_03_u:281.002a": "tasya pāṭayataḥ kāṣṭhaṃ svedo vai samajāyata",
    "GE07mbh_03_u:281.002c": "vyāyāmena ca tenāsya jajñe śirasi vedanā",
    "GE07mbh_03_u:281.003a": "so 'bhigamya priyāṃ bhāryām uvāca śramapīḍitaḥ",
    "GE07mbh_03_u:281.003c": "vyāyāmena mamānena jātā śirasi vedanā",
    "GE07mbh_03_u:281.004a": "aṅgāni caiva sāvitri hṛdayaṃ dūyatīva ca",
    "GE07mbh_03_u:281.004c": "asvastham iva cātmānaṃ lakṣaye mitabhāṣiṇi",
    "GE07mbh_03_u:281.005a": "śūlair iva śiro viddham idaṃ saṃlakṣayāmy aham",
    "GE07mbh_03_u:281.005c": "tat svaptum icche kalyāṇi na sthātuṃ śaktir asti me",
    "GE07mbh_03_u:281.005d-1318_01": "bhramatīva diśaḥ sarvāś cakrārūḍhaṃ mano mama",
    "GE07mbh_03_u:281.006a": "samāsādyātha sāvitrī bhartāram upagūhya ca",
    "GE07mbh_03_u:281.006c": "utsaṅge 'sya śiraḥ kṛtvā niṣasāda mahītale",
    "GE07mbh_03_u:281.007a": "tataḥ sā nāradavaco vimṛśantī tapasvinī",
    "GE07mbh_03_u:281.007c": "taṃ muhūrtaṃ kṣaṇaṃ velāṃ divasaṃ ca yuyoja ha",
    "GE07mbh_03_u:281.007d-1319_01": "hanta prāptaḥ sa kālo 'yam iti cintāparā satī",
    "GE07mbh_03_u:281.008a": "muhūrtād iva cāpaśyat puruṣaṃ pītavāsasam",
    "GE07mbh_03_u:281.008c": "baddhamauliṃ vapuṣmantam",
    "GE07mbh_03_u:281.009a": "śyāmāvadātaṃ raktākṣaṃ pāśahastaṃ bhayāvaham",
    "GE07mbh_03_u:281.009c": "sthitaṃ satyavataḥ pārśve nirīkṣantaṃ tam eva ca",
    "GE07mbh_03_u:281.010a": "taṃ dṛṣṭvā sahasotthāya bhartur nyasya śanaiḥ śiraḥ",
    "GE07mbh_03_u:281.010c": "kṛtāñjalir uvācārtā hṛdayena pravepatā",
    "GE07mbh_03_u:281.011a": "daivataṃ tvābhijānāmi vapur etad dhy amānuṣam",
    "GE07mbh_03_u:281.011c": "kāmayā brūhi me deva kas tvaṃ kiṃ ca cikīrṣasi",
    "GE07mbh_03_u:281.012": "yama uvāca",
    "GE07mbh_03_u:281.012a": "pativratāsi sāvitri tathaiva ca taponvitā",
    "GE07mbh_03_u:281.012c": "atas tvām abhibhāṣāmi viddhi māṃ tvaṃ śubhe yamam",
    "GE07mbh_03_u:281.013a": "ayaṃ te satyavān bhartā kṣīṇāyuḥ pārthivātmajaḥ",
    "GE07mbh_03_u:281.013c": "neṣyāmy enam ahaṃ baddhvā viddhy etan me cikīrṣitam sāvitry uvāca",
    "GE07mbh_03_u:281.013d-1320_01": "śrūyate bhagavan dūtās tavāgacchanti mānavān",
    "GE07mbh_03_u:281.013d-1320_02": "netuṃ kila bhavān kasmād āgato 'si svayaṃ prabho",
    "GE07mbh_03_u:281.014": "mārkaṇḍeya uvāca",
    "GE07mbh_03_u:281.014a": "ity uktvā pitṛrājas tāṃ bhagavān svaṃ cikīrṣitam",
    "GE07mbh_03_u:281.014c": "yathāvat sarvam ākhyātuṃ tatpriyārthaṃ pracakrame",
    "GE07mbh_03_u:281.015a": "ayaṃ hi dharmasaṃyukto rūpavān guṇasāgaraḥ",
    "GE07mbh_03_u:281.015c": "nārho matpuruṣair netum ato 'smi svayam āgataḥ",
    "GE07mbh_03_u:281.016a": "tataḥ satyavataḥ kāyāt pāśabaddhaṃ vaśaṃ gatam",
    "GE07mbh_03_u:281.016c": "aṅguṣṭhamātraṃ puruṣaṃ niścakarṣa yamo balāt",
    "GE07mbh_03_u:281.017a": "tataḥ samuddhṛtaprāṇaṃ gataśvāsaṃ hataprabham",
    "GE07mbh_03_u:281.017c": "nirviceṣṭaṃ śarīraṃ tad babhūvāpriyadarśanam",
    "GE07mbh_03_u:281.018a": "yamas tu taṃ tathā baddhvā prayāto dakṣiṇāmukhaḥ",
    "GE07mbh_03_u:281.018c": "sāvitrī cāpi duḥkhārtā yamam evānvagacchata",
    "GE07mbh_03_u:281.018d-1321_01": "bhartuḥ śarīrarakṣāṃ ca vidhāya hi tapasvinī",
    "GE07mbh_03_u:281.018d-1321_02": "bhartāram anugacchantī tathāvasthaṃ sumadhyamā",
    "GE07mbh_03_u:281.018e": "niyamavratasaṃsiddhā mahābhāgā pativratā",
    "GE07mbh_03_u:281.019": "yama uvāca",
    "GE07mbh_03_u:281.019a": "nivarta gaccha sāvitri kuruṣvāsyaurdhvadehikam",
    "GE07mbh_03_u:281.019c": "kṛtaṃ bhartus tvayānṛṇyaṃ yāvad gamyaṃ gataṃ tvayā",
    "GE07mbh_03_u:281.019d-1322_01": "eṣa mārgo viśālākṣi na kenāpy anugamyate",
    "GE07mbh_03_u:281.020": "sāvitry uvāca",
    "GE07mbh_03_u:281.020a": "yatra me nīyate bhartā svayaṃ vā yatra gacchati",
    "GE07mbh_03_u:281.020c": "mayāpi tatra gantavyam eṣa dharmaḥ sanātanaḥ",
    "GE07mbh_03_u:281.021a": "tapasā guruvṛttyā ca bhartuḥ snehād vratena ca",
    "GE07mbh_03_u:281.021c": "tava caiva prasādena na me pratihatā gatiḥ",
    "GE07mbh_03_u:281.022a": "prāhuḥ saptapadaṃ mitraṃ budhās tattvārthadarśinaḥ",
    "GE07mbh_03_u:281.022c": "mitratāṃ ca puraskṛtya kiṃ cid vakṣyāmi tac chṛṇu",
    "GE07mbh_03_u:281.023a": "nānātmavantas tu vane caranti; dharmaṃ ca vāsaṃ ca pariśramaṃ ca",
    "GE07mbh_03_u:281.023c": "vijñānato dharmam udāharanti; tasmāt santo dharmam āhuḥ pradhānam",
    "GE07mbh_03_u:281.024a": "ekasya dharmeṇa satāṃ matena; sarve sma taṃ mārgam anuprapannāḥ",
    "GE07mbh_03_u:281.024c": "mā vai dvitīyaṃ mā tṛtīyaṃ ca vāñche; tasmāt santo dharmam āhuḥ pradhānam",
    "GE07mbh_03_u:281.025": "yama uvāca",
    "GE07mbh_03_u:281.025a": "nivarta tuṣṭo 'smi tavānayā girā; svarākṣaravyañjanahetuyuktayā",
    "GE07mbh_03_u:281.025c": "varaṃ vṛṇīṣveha vināsya jīvitaṃ; dadāni te sarvam anindite varam",
    "GE07mbh_03_u:281.026": "sāvitry uvāca",
    "GE07mbh_03_u:281.026a": "cyutaḥ svarājyād vanavāsam āśrito; vinaṣṭacakṣuḥ śvaśuro mamāśrame",
    "GE07mbh_03_u:281.026c": "sa labdhacakṣur balavān bhaven nṛpas; tava prasādāj jvalanārkasaṃnibhaḥ",
    "GE07mbh_03_u:281.027": "yama uvāca",
    "GE07mbh_03_u:281.027a": "dadāni te sarvam anindite varaṃ; yathā tvayoktaṃ bhavitā ca tat tathā",
    "GE07mbh_03_u:281.027c": "tavādhvanā glānim ivopalakṣaye; nivarta gacchasva na te śramo bhavet",
    "GE07mbh_03_u:281.028": "sāvitry uvāca",
    "GE07mbh_03_u:281.028a": "kutaḥ śramo bhartṛsamīpato hi me; yato hi bhartā mama sā gatir dhruvā",
    "GE07mbh_03_u:281.028c": "yataḥ patiṃ neṣyasi tatra me gatiḥ; sureśa bhūyaś ca vaco nibodha me",
    "GE07mbh_03_u:281.029a": "satāṃ sakṛt saṃgatam īpsitaṃ paraṃ; tataḥ paraṃ mitram iti pracakṣate",
    "GE07mbh_03_u:281.029c": "na cāphalaṃ satpuruṣeṇa saṃgataṃ; tataḥ satāṃ saṃnivaset samāgame",
    "GE07mbh_03_u:281.030": "yama uvāca",
    "GE07mbh_03_u:281.030a": "manonukūlaṃ budhabuddhivardhanaṃ; tvayāham ukto vacanaṃ hitāśrayam",
    "GE07mbh_03_u:281.030c": "vinā punaḥ satyavato 'sya jīvitaṃ; varaṃ dvitīyaṃ varayasva bhāmini",
    "GE07mbh_03_u:281.031": "sāvitry uvāca",
    "GE07mbh_03_u:281.031a": "hṛtaṃ purā me śvaśurasya dhīmataḥ; svam eva rājyaṃ sa labheta pārthivaḥ",
    "GE07mbh_03_u:281.031c": "jahyāt svadharmaṃ na ca me gurur yathā; dvitīyam etaṃ varayāmi te varam",
    "GE07mbh_03_u:281.032": "yama uvāca",
    "GE07mbh_03_u:281.032a": "svam eva rājyaṃ pratipatsyate 'cirān; na ca svadharmāt parihāsyate nṛpaḥ",
    "GE07mbh_03_u:281.032c": "kṛtena kāmena mayā nṛpātmaje; nivarta gacchasva na te śramo bhavet",
    "GE07mbh_03_u:281.033": "sāvitry uvāca",
    "GE07mbh_03_u:281.033a": "prajās tvayemā niyamena saṃyatā; niyamya caitā nayase na kāmayā",
    "GE07mbh_03_u:281.033c": "ato yamatvaṃ tava deva viśrutaṃ; nibodha cemāṃ giram īritāṃ mayā",
    "GE07mbh_03_u:281.034a": "adrohaḥ sarvabhūteṣu karmaṇā manasā girā",
    "GE07mbh_03_u:281.034c": "anugrahaś ca dānaṃ ca satāṃ dharmaḥ sanātanaḥ",
    "GE07mbh_03_u:281.035a": "evaṃprāyaś ca loko 'yaṃ manuṣyāḥ śaktipeśalāḥ",
    "GE07mbh_03_u:281.035c": "santas tv evāpy amitreṣu dayāṃ prāpteṣu kurvate",
    "GE07mbh_03_u:281.036": "yama uvāca",
    "GE07mbh_03_u:281.036a": "pipāsitasyeva yathā bhavet payas; tathā tvayā vākyam idaṃ samīritam",
    "GE07mbh_03_u:281.036c": "vinā punaḥ satyavato 'sya jīvitaṃ; varaṃ vṛṇīṣveha śubhe yad icchasi",
    "GE07mbh_03_u:281.037": "sāvitry uvāca",
    "GE07mbh_03_u:281.037a": "mamānapatyaḥ pṛthivīpatiḥ pitā; bhavet pituḥ putraśataṃ mamaurasam",
    "GE07mbh_03_u:281.037c": "kulasya saṃtānakaraṃ ca yad bhavet; tṛtīyam etaṃ varayāmi te varam",
    "GE07mbh_03_u:281.038": "yama uvāca",
    "GE07mbh_03_u:281.038a": "kulasya saṃtānakaraṃ suvarcasaṃ; śataṃ sutānāṃ pitur astu te śubhe",
    "GE07mbh_03_u:281.038c": "kṛtena kāmena narādhipātmaje; nivarta dūraṃ hi pathas tvam āgatā",
    "GE07mbh_03_u:281.039": "sāvitry uvāca",
    "GE07mbh_03_u:281.039a": "na dūram etan mama bhartṛsaṃnidhau; mano hi me dūrataraṃ pradhāvati",
    "GE07mbh_03_u:281.039c": "tathā vrajann eva giraṃ samudyatāṃ; mayocyamānāṃ śṛṇu bhūya eva ca",
    "GE07mbh_03_u:281.040a": "vivasvatas tvaṃ tanayaḥ pratāpavāṃs; tato hi vaivasvata ucyase budhaiḥ",
    "GE07mbh_03_u:281.040c": "śamena dharmeṇa ca rañjitāḥ prajās; tatas taveheśvara dharmarājatā",
    "GE07mbh_03_u:281.041a": "ātmany api na viśvāsas tāvān bhavati satsu yaḥ",
    "GE07mbh_03_u:281.041c": "tasmāt satsu viśeṣeṇa sarvaḥ praṇayam icchati",
    "GE07mbh_03_u:281.042a": "sauhṛdāt sarvabhūtānāṃ viśvāso nāma jāyate",
    "GE07mbh_03_u:281.042c": "tasmāt satsu viśeṣeṇa viśvāsaṃ kurute janaḥ",
    "GE07mbh_03_u:281.043": "yama uvāca",
    "GE07mbh_03_u:281.043a": "udāhṛtaṃ te vacanaṃ yad aṅgane; śubhe na tādṛk tvad ṛte śrutam",
    "GE07mbh_03_u:281.043c": "anena tuṣṭo 'smi vināsya jīvitaṃ; varaṃ caturthaṃ varayasva gaccha ca",
    "GE07mbh_03_u:281.044": "sāvitry uvāca",
    "GE07mbh_03_u:281.044a": "mamātmajaṃ satyavatas tathaurasaṃ; bhaved ubhābhyām iha yat kulodvaham",
    "GE07mbh_03_u:281.044c": "śataṃ sutānāṃ balavīryaśālinām; idaṃ caturthaṃ varayāmi te varam",
    "GE07mbh_03_u:281.044d-1323_01": "varaṃ vṛṇe satyavato mayi prabho",
    "GE07mbh_03_u:281.044d-1323_02": "bhavet sutānāṃ śatam etad īpsitam",
    "GE07mbh_03_u:281.045": "yama uvāca",
    "GE07mbh_03_u:281.045a": "śataṃ sutānāṃ balavīryaśālināṃ; bhaviṣyati prītikaraṃ tavābale",
    "GE07mbh_03_u:281.045c": "pariśramas te na bhaven nṛpātmaje; nivarta dūraṃ hi pathas tvam āgatā",
    "GE07mbh_03_u:281.045d-1324_01": "tathāstu te putraśataṃ śubhānane",
    "GE07mbh_03_u:281.045d-1324_02": "drutaṃ nivartasva pariśramo na te",
    "GE07mbh_03_u:281.046": "sāvitry uvāca",
    "GE07mbh_03_u:281.046a": "satāṃ sadā śāśvatī dharmavṛttiḥ; santo na sīdanti na ca vyathanti",
    "GE07mbh_03_u:281.046c": "satāṃ sadbhir nāphalaḥ saṃgamo 'sti; sadbhyo bhayaṃ nānuvartanti santaḥ",
    "GE07mbh_03_u:281.047a": "santo hi satyena nayanti sūryaṃ; santo bhūmiṃ tapasā dhārayanti",
    "GE07mbh_03_u:281.047c": "santo gatir bhūtabhavyasya rājan; satāṃ madhye nāvasīdanti santaḥ",
    "GE07mbh_03_u:281.048a": "āryajuṣṭam idaṃ vṛttam iti vijñāya śāśvatam",
    "GE07mbh_03_u:281.048c": "santaḥ parārthaṃ kurvāṇā nāvekṣante pratikriyām",
    "GE07mbh_03_u:281.049a": "na ca prasādaḥ satpuruṣeṣu mogho; na cāpy artho naśyati nāpi mānaḥ",
    "GE07mbh_03_u:281.049c": "yasmād etan niyataṃ satsu nityaṃ; tasmāt santo rakṣitāro bhavanti",
    "GE07mbh_03_u:281.050": "yama uvāca",
    "GE07mbh_03_u:281.050a": "yathā yathā bhāṣasi dharmasaṃhitaṃ; manonukūlaṃ supadaṃ mahārthavat",
    "GE07mbh_03_u:281.050c": "tathā tathā me tvayi bhaktir uttamā; varaṃ vṛṇīṣvāpratimaṃ yatavrate",
    "GE07mbh_03_u:281.051": "sāvitry uvāca",
    "GE07mbh_03_u:281.051a": "na te 'pavargaḥ sukṛtād vinākṛtas; tathā yathānyeṣu mānada",
    "GE07mbh_03_u:281.051c": "varaṃ vṛṇe jīvatu satyavān ayaṃ; yathā mṛtā hy evam ahaṃ vinā patim",
    "GE07mbh_03_u:281.052a": "na kāmaye bhartṛvinākṛtā sukhaṃ; na kāmaye bhartṛvinākṛtā divam",
    "GE07mbh_03_u:281.052c": "na kāmaye bhartṛvinākṛtā śriyaṃ; na bhartṛhīnā vyavasāmi jīvitum",
    "GE07mbh_03_u:281.053a": "varātisargaḥ śataputratā mama; tvayaiva datto hriyate ca me patiḥ",
    "GE07mbh_03_u:281.053c": "varaṃ vṛṇe jīvatu satyavān ayaṃ; tavaiva satyaṃ vacanaṃ bhaviṣyati",
    "GE07mbh_03_u:281.054": "mārkaṇḍeya uvāca",
    "GE07mbh_03_u:281.054a": "tathety uktvā tu tān pāśān muktvā vaivasvato yamaḥ",
    "GE07mbh_03_u:281.054c": "dharmarājaḥ prahṛṣṭātmā sāvitrīm idam abravīt",
    "GE07mbh_03_u:281.055a": "eṣa bhadre mayā mukto bhartā te kulanandini",
    "GE07mbh_03_u:281.055b-1325_01": "toṣitena tvayā sādhvī vākyair dharmārthasaṃhitaiḥ",
    "GE07mbh_03_u:281.055c": "arogas tava neyaś ca siddhārthaś ca bhaviṣyati",
    "GE07mbh_03_u:281.056a": "caturvarṣaśataṃ cāyus tvayā sārdham avāpsyati",
    "GE07mbh_03_u:281.056c": "iṣṭvā yajñaiś ca dharmeṇa khyātiṃ loke gamiṣyati",
    "GE07mbh_03_u:281.057a": "tvayi putraśataṃ caiva satyavāñ janayiṣyati",
    "GE07mbh_03_u:281.057c": "te cāpi sarve rājānaḥ kṣatriyāḥ putrapautriṇaḥ",
    "GE07mbh_03_u:281.057e": "khyātās tvannāmadheyāś ca bhaviṣyantīha śāśvatāḥ",
    "GE07mbh_03_u:281.058a": "pituś ca te putraśataṃ bhavitā tava mātari",
    "GE07mbh_03_u:281.058c": "mālavyāṃ mālavā nāma śāśvatāḥ putrapautriṇaḥ",
    "GE07mbh_03_u:281.058e": "bhrātaras te bhaviṣyanti kṣatriyās tridaśopamāḥ",
    "GE07mbh_03_u:281.059a": "evaṃ tasyai varaṃ dattvā dharmarājaḥ pratāpavān",
    "GE07mbh_03_u:281.059c": "nivartayitvā sāvitrīṃ svam eva bhavanaṃ yayau",
    "GE07mbh_03_u:281.060a": "sāvitry api yame yāte bhartāraṃ pratilabhya ca",
    "GE07mbh_03_u:281.060c": "jagāma tatra yatrāsyā bhartuḥ śāvaṃ kalevaram",
    "GE07mbh_03_u:281.061a": "sā bhūmau prekṣya bhartāram upasṛtyopagūhya ca",
    "GE07mbh_03_u:281.061c": "utsaṅge śira āropya bhūmāv upaviveśa ha",
    "GE07mbh_03_u:281.062a": "saṃjñāṃ ca satyavāṃl labdhvā sāvitrīm abhyabhāṣata",
    "GE07mbh_03_u:281.062c": "proṣyāgata iva premṇā punaḥ punar udīkṣya vai",
    "GE07mbh_03_u:281.063": "satyavān uvāca",
    "GE07mbh_03_u:281.063a": "suciraṃ bata supto 'smi kimarthaṃ nāvabodhitaḥ",
    "GE07mbh_03_u:281.063c": "kva cāsau puruṣaḥ śyāmo yo 'sau māṃ saṃcakarṣa ha",
    "GE07mbh_03_u:281.064": "sāvitry uvāca",
    "GE07mbh_03_u:281.064a": "suciraṃ bata supto 'si mamāṅke puruṣarṣabha",
    "GE07mbh_03_u:281.064c": "gataḥ sa bhagavān devaḥ prajāsaṃyamano yamaḥ",
    "GE07mbh_03_u:281.065a": "viśrānto 'si mahābhāga vinidraś ca nṛpātmaja",
    "GE07mbh_03_u:281.065c": "yadi śakyaṃ samuttiṣṭha vigāḍhāṃ paśya śarvarīm",
    "GE07mbh_03_u:281.066": "mārkaṇḍeya uvāca",
    "GE07mbh_03_u:281.066a": "upalabhya tataḥ saṃjñāṃ sukhasupta ivotthitaḥ",
    "GE07mbh_03_u:281.066c": "diśaḥ sarvā vanāntāṃś ca nirīkṣyovāca satyavān",
    "GE07mbh_03_u:281.067a": "phalāhāro 'smi niṣkrāntas tvayā saha sumadhyame",
    "GE07mbh_03_u:281.067c": "tataḥ pāṭayataḥ kāṣṭhaṃ śiraso me rujābhavat",
    "GE07mbh_03_u:281.068a": "śirobhitāpasaṃtaptaḥ sthātuṃ ciram aśaknuvan",
    "GE07mbh_03_u:281.068c": "tavotsaṅge prasupto 'ham iti sarvaṃ smare śubhe",
    "GE07mbh_03_u:281.069a": "tvayopagūḍhasya ca me nidrayāpahṛtaṃ manaḥ",
    "GE07mbh_03_u:281.069c": "tato 'paśyaṃ tamo ghoraṃ puruṣaṃ ca mahaujasam",
    "GE07mbh_03_u:281.070a": "tad yadi tvaṃ vijānāsi kiṃ tad brūhi sumadhyame",
    "GE07mbh_03_u:281.070c": "svapno me yadi vā dṛṣṭo yadi vā satyam eva tat",
    "GE07mbh_03_u:281.071a": "tam uvācātha sāvitrī rajanī vyavagāhate",
    "GE07mbh_03_u:281.071c": "śvas te sarvaṃ yathāvṛttam ākhyāsyāmi nṛpātmaja",
    "GE07mbh_03_u:281.072a": "uttiṣṭhottiṣṭha bhadraṃ te pitarau paśya suvrata",
    "GE07mbh_03_u:281.072c": "vigāḍhā rajanī ceyaṃ nivṛttaś ca divākaraḥ",
    "GE07mbh_03_u:281.073a": "naktaṃcarāś caranty ete hṛṣṭāḥ krūrābhibhāṣiṇaḥ",
    "GE07mbh_03_u:281.073c": "śrūyante parṇaśabdāś ca mṛgāṇāṃ caratāṃ vane",
    "GE07mbh_03_u:281.074a": "etāḥ śivā ghoranādā diśaṃ dakṣiṇapaścimām",
    "GE07mbh_03_u:281.074c": "āsthāya viruvanty ugrāḥ kampayantyo mano mama",
    "GE07mbh_03_u:281.075": "satyavān uvāca",
    "GE07mbh_03_u:281.075a": "vanaṃ pratibhayākāraṃ ghanena tamasā vṛtam",
    "GE07mbh_03_u:281.075c": "na vijñāsyasi panthānaṃ gantuṃ caiva na śakṣyasi",
    "GE07mbh_03_u:281.076": "sāvitry uvāca",
    "GE07mbh_03_u:281.076a": "asminn adya vane dagdhe śuṣkavṛkṣaḥ sthito jvalan",
    "GE07mbh_03_u:281.076c": "vāyunā dhamyamāno 'gnir dṛśyate 'tra kva cit kva cit",
    "GE07mbh_03_u:281.077a": "tato 'gnim ānayitveha jvālayiṣyāmi sarvataḥ",
    "GE07mbh_03_u:281.077c": "kāṣṭhānīmāni santīha jahi saṃtāpam ātmanaḥ",
    "GE07mbh_03_u:281.078a": "yadi notsahase gantuṃ sarujaṃ tvābhilakṣaye",
    "GE07mbh_03_u:281.078c": "na ca jñāsyasi panthānaṃ tamasā saṃvṛte vane",
    "GE07mbh_03_u:281.079a": "śvaḥ prabhāte vane dṛśye yāsyāvo 'numate tava",
    "GE07mbh_03_u:281.079c": "vasāveha kṣapām etāṃ rucitaṃ yadi te 'nagha",
    "GE07mbh_03_u:281.080": "satyavān uvāca",
    "GE07mbh_03_u:281.080a": "śirorujā nivṛttā me svasthāny aṅgāni lakṣaye",
    "GE07mbh_03_u:281.080c": "mātāpitṛbhyām icchāmi saṃgamaṃ tvatprasādajam",
    "GE07mbh_03_u:281.081a": "na kadā cid vikāle hi gatapūrvo mayāśramaḥ",
    "GE07mbh_03_u:281.081c": "anāgatāyāṃ saṃdhyāyāṃ mātā me praruṇaddhi mām",
    "GE07mbh_03_u:281.082a": "divāpi mayi niṣkrānte saṃtapyete gurū mama",
    "GE07mbh_03_u:281.082c": "vicinoti ca māṃ tātaḥ sahaivāśramavāsibhiḥ",
    "GE07mbh_03_u:281.083a": "mātrā pitrā ca subhṛśaṃ duḥkhitābhyām ahaṃ purā",
    "GE07mbh_03_u:281.083c": "upālabdhaḥ subahuśaś cireṇāgacchasīti ha",
    "GE07mbh_03_u:281.084a": "kā tv avasthā tayor adya madartham iti cintaye",
    "GE07mbh_03_u:281.084c": "tayor adṛśye mayi ca mahad duḥkhaṃ bhaviṣyati",
    "GE07mbh_03_u:281.085a": "purā mām ūcatuś caiva rātrāv asrāyamāṇakau",
    "GE07mbh_03_u:281.085c": "bhṛśaṃ suduḥkhitau vṛddhau bahuśaḥ prītisaṃyutau",
    "GE07mbh_03_u:281.086a": "tvayā hīnau na jīvāva muhūrtam api putraka",
    "GE07mbh_03_u:281.086c": "yāvad dhariṣyase putra tāvan nau jīvitaṃ dhruvam",
    "GE07mbh_03_u:281.087a": "vṛddhayor andhayor yaṣṭis tvayi vaṃśaḥ pratiṣṭhitaḥ",
    "GE07mbh_03_u:281.087c": "tvayi piṇḍaś ca kīrtiś ca saṃtānaṃ cāvayor iti",
    "GE07mbh_03_u:281.088a": "mātā vṛddhā pitā vṛddhas tayor yaṣṭir ahaṃ kila",
    "GE07mbh_03_u:281.088c": "tau rātrau mām apaśyantau kām avasthāṃ gamiṣyataḥ",
    "GE07mbh_03_u:281.089a": "nidrāyāś cābhyasūyāmi yasyā hetoḥ pitā mama",
    "GE07mbh_03_u:281.089c": "mātā ca saṃśayaṃ prāptā matkṛte 'napakāriṇī",
    "GE07mbh_03_u:281.090a": "ahaṃ ca saṃśayaṃ prāptaḥ kṛcchrām āpadam āsthitaḥ",
    "GE07mbh_03_u:281.090c": "mātāpitṛbhyāṃ hi vinā nāhaṃ jīvitum utsahe",
    "GE07mbh_03_u:281.091a": "vyaktam ākulayā buddhyā prajñācakṣuḥ pitā mama",
    "GE07mbh_03_u:281.091c": "ekaikam asyāṃ velāyāṃ pṛcchaty āśramavāsinam",
    "GE07mbh_03_u:281.092a": "nātmānam anuśocāmi yathāhaṃ pitaraṃ śubhe",
    "GE07mbh_03_u:281.092c": "bhartāraṃ cāpy anugatāṃ mātaraṃ paridurbalām",
    "GE07mbh_03_u:281.093a": "matkṛtena hi tāv adya saṃtāpaṃ param eṣyataḥ",
    "GE07mbh_03_u:281.093c": "jīvantāv anujīvāmi bhartavyau tau mayeti ha",
    "GE07mbh_03_u:281.093e": "tayoḥ priyaṃ me kartavyam iti jīvāmi cāpy aham",
    "GE07mbh_03_u:281.093f-1326_01": "paramaṃ daivataṃ tau me pūjanīyau sadā mayā",
    "GE07mbh_03_u:281.093f-1327_01": "tayos tu me sadāsty evaṃ vratam etat purātanam",
    "GE07mbh_03_u:281.094": "mārkaṇḍeya uvāca",
    "GE07mbh_03_u:281.094a": "evam uktvā sa dharmātmā guruvartī gurupriyaḥ",
    "GE07mbh_03_u:281.094c": "ucchritya bāhū duḥkhārtaḥ sasvaraṃ praruroda ha",
    "GE07mbh_03_u:281.095a": "tato 'bravīt tathā dṛṣṭvā bhartāraṃ śokakarśitam",
    "GE07mbh_03_u:281.095c": "pramṛjyāśrūṇi netrābhyāṃ sāvitrī dharmacāriṇī",
    "GE07mbh_03_u:281.096a": "yadi me 'sti tapas taptaṃ yadi dattaṃ hutaṃ yadi",
    "GE07mbh_03_u:281.096c": "śvaśrūśvaśurabhartṝṇāṃ mama puṇyās tu śarvarī",
    "GE07mbh_03_u:281.097a": "na smarāmy uktapūrvāṃ vai svaireṣv apy anṛtāṃ giram",
    "GE07mbh_03_u:281.097c": "tena satyena tāv adya dhriyetāṃ śvaśurau mama",
    "GE07mbh_03_u:281.098": "satyavān uvāca",
    "GE07mbh_03_u:281.098a": "kāmaye darśanaṃ pitror yāhi sāvitri māciram",
    "GE07mbh_03_u:281.098b-1328_01": "api nāma gurū tau hi paśyeyaṃ dhriyamāṇakau",
    "GE07mbh_03_u:281.098c": "purā mātuḥ pitur vāpi yadi paśyāmi vipriyam",
    "GE07mbh_03_u:281.098e": "na jīviṣye varārohe satyenātmānam ālabhe",
    "GE07mbh_03_u:281.099a": "yadi dharme ca te buddhir māṃ cej jīvantam icchasi",
    "GE07mbh_03_u:281.099c": "mama priyaṃ vā kartavyaṃ gacchasvāśramam antikāt",
    "GE07mbh_03_u:281.100": "mārkaṇḍeya uvāca",
    "GE07mbh_03_u:281.100a": "sāvitrī tata utthāya keśān saṃyamya bhāminī",
    "GE07mbh_03_u:281.100c": "patim utthāpayām āsa bāhubhyāṃ parigṛhya vai",
    "GE07mbh_03_u:281.101a": "utthāya satyavāṃś cāpi pramṛjyāṅgāni pāṇinā",
    "GE07mbh_03_u:281.101c": "diśaḥ sarvāḥ samālokya kaṭhine dṛṣṭim ādadhe",
    "GE07mbh_03_u:281.102a": "tam uvācātha sāvitrī śvaḥ phalānīha neṣyasi",
    "GE07mbh_03_u:281.102c": "yogakṣemārtham etat te neṣyāmi paraśuṃ tv aham",
    "GE07mbh_03_u:281.103a": "kṛtvā kaṭhinabhāraṃ sā vṛkṣaśākhāvalambinam",
    "GE07mbh_03_u:281.103c": "gṛhītvā paraśuṃ bhartuḥ sakāśaṃ punar āgamat",
    "GE07mbh_03_u:281.104a": "vāme skandhe tu vāmorūr bhartur bāhuṃ niveśya sā",
    "GE07mbh_03_u:281.104c": "dakṣiṇena pariṣvajya jagāma mṛdugāminī",
    "GE07mbh_03_u:281.105": "satyavān uvāca",
    "GE07mbh_03_u:281.105a": "abhyāsagamanād bhīru panthāno viditā mama",
    "GE07mbh_03_u:281.105c": "vṛkṣāntarālokitayā jyotsnayā cāpi lakṣaye",
    "GE07mbh_03_u:281.106a": "āgatau svaḥ pathā yena phalāny avacitāni ca",
    "GE07mbh_03_u:281.106c": "yathāgataṃ śubhe gaccha panthānaṃ mā vicāraya",
    "GE07mbh_03_u:281.107a": "palāśaṣaṇḍe caitasmin panthā vyāvartate dvidhā",
    "GE07mbh_03_u:281.107c": "tasyottareṇa yaḥ panthās tena gaccha tvarasva ca",
    "GE07mbh_03_u:281.107e": "svastho 'smi balavān asmi didṛkṣuḥ pitarāv ubhau",
    "GE07mbh_03_u:281.108": "mārkaṇḍeya uvāca",
    "GE07mbh_03_u:281.108a": "bruvann evaṃ tvarāyuktaḥ sa prāyād āśramaṃ prati",
    "GE07mbh_03_u:281.108b-1329_01": "sāvitrīsahitaḥ śrīmān satyavān saṃśitavrataḥ",
    "GE07mbh_03_u:282.001": "mārkaṇḍeya uvāca",
    "GE07mbh_03_u:282.001a": "etasminn eva kāle tu dyumatseno mahāvane",
    "GE07mbh_03_u:282.001c": "labdhacakṣuḥ prasannātmā dṛṣṭyā sarvaṃ dadarśa ha",
    "GE07mbh_03_u:282.002a": "sa sarvān āśramān gatvā śaibyayā saha bhāryayā",
    "GE07mbh_03_u:282.002c": "putrahetoḥ parām ārtiṃ jagāma manujarṣabha",
    "GE07mbh_03_u:282.003a": "tāv āśramān nadīś caiva vanāni ca sarāṃsi ca",
    "GE07mbh_03_u:282.003c": "tāṃs tān deśān vicinvantau dampatī parijagmatuḥ",
    "GE07mbh_03_u:282.004a": "śrutvā śabdaṃ tu yat kiṃ cid unmukhau sutaśaṅkayā",
    "GE07mbh_03_u:282.004c": "sāvitrīsahito 'bhyeti satyavān ity adhāvatām",
    "GE07mbh_03_u:282.005a": "bhinnaiś ca paruṣaiḥ pādaiḥ savraṇaiḥ śoṇitokṣitaiḥ",
    "GE07mbh_03_u:282.005c": "kuśakaṇṭakaviddhāṅgāv unmattāv iva dhāvataḥ",
    "GE07mbh_03_u:282.006a": "tato 'bhisṛtya tair vipraiḥ sarvair āśramavāsibhiḥ",
    "GE07mbh_03_u:282.006c": "parivārya samāśvāsya samānītau svam āśramam",
    "GE07mbh_03_u:282.007a": "tatra bhāryāsahāyaḥ sa vṛto vṛddhais tapodhanaiḥ",
    "GE07mbh_03_u:282.007c": "āśvāsito vicitrārthaiḥ pūrvarājñāṃ kathāśrayaiḥ",
    "GE07mbh_03_u:282.008a": "tatas tau punar āśvastau vṛddhau putradidṛkṣayā",
    "GE07mbh_03_u:282.008c": "bālye vṛttāni putrasya smarantau bhṛśaduḥkhitau",
    "GE07mbh_03_u:282.008c-1330_01": "**** **** sāvitryā darśanāni ca",
    "GE07mbh_03_u:282.008c-1330_02": "śokaṃ jagmatur anyonyaṃ",
    "GE07mbh_03_u:282.009a": "punar uktvā ca karuṇāṃ vācaṃ tau śokakarśitau",
    "GE07mbh_03_u:282.009c": "hā putra hā sādhvi vadhūḥ kvāsi kvāsīty arodatām",
    "GE07mbh_03_u:282.009d-1331_01": "brāhmaṇaḥ satyavāk teṣām uvācedaṃ tayor vacaḥ",
    "GE07mbh_03_u:282.010": "suvarcā uvāca",
    "GE07mbh_03_u:282.010a": "yathāsya bhāryā sāvitrī tapasā ca damena ca",
    "GE07mbh_03_u:282.010c": "ācāreṇa ca saṃyuktā tathā jīvati satyavān",
    "GE07mbh_03_u:282.011": "gautama uvāca",
    "GE07mbh_03_u:282.011a": "vedāḥ sāṅgā mayādhītās tapo me saṃcitaṃ mahat",
    "GE07mbh_03_u:282.011c": "kaumāraṃ brahmacaryaṃ me guravo 'gniś ca toṣitāḥ",
    "GE07mbh_03_u:282.012a": "samāhitena cīrṇāni sarvāṇy eva vratāni me",
    "GE07mbh_03_u:282.012c": "vāyubhakṣopavāsaś ca kuśalāni ca yāni me",
    "GE07mbh_03_u:282.013a": "anena tapasā vedmi sarvaṃ paricikīrṣitam",
    "GE07mbh_03_u:282.013c": "satyam etan nibodha tvaṃ dhriyate satyavān iti",
    "GE07mbh_03_u:282.014": "śiṣya uvāca",
    "GE07mbh_03_u:282.014a": "upādhyāyasya me vaktrād yathā vākyaṃ viniḥsṛtam",
    "GE07mbh_03_u:282.014c": "naitaj jātu bhaven mithyā tathā jīvati satyavān",
    "GE07mbh_03_u:282.015": "ṛṣaya ūcuḥ",
    "GE07mbh_03_u:282.015a": "yathāsya bhāryā sāvitrī sarvair eva sulakṣaṇaiḥ",
    "GE07mbh_03_u:282.015c": "avaidhavyakarair yuktā tathā jīvati satyavān",
    "GE07mbh_03_u:282.016": "bhāradvāja uvāca",
    "GE07mbh_03_u:282.016a": "yathāsya bhāryā sāvitrī tapasā ca damena ca",
    "GE07mbh_03_u:282.016c": "ācāreṇa ca saṃyuktā tathā jīvati satyavān",
    "GE07mbh_03_u:282.017": "dālbhya uvāca",
    "GE07mbh_03_u:282.017a": "yathā dṛṣṭiḥ pravṛttā te sāvitryāś ca yathā vratam",
    "GE07mbh_03_u:282.017c": "gatāhāram akṛtvā ca tathā jīvati satyavān",
    "GE07mbh_03_u:282.018": "māṇḍavya uvāca",
    "GE07mbh_03_u:282.018a": "yathā vadanti śāntāyāṃ diśi vai mṛgapakṣiṇaḥ",
    "GE07mbh_03_u:282.018c": "pārthivī ca pravṛttis te tathā jīvati satyavān",
    "GE07mbh_03_u:282.019": "dhaumya uvāca",
    "GE07mbh_03_u:282.019a": "sarvair guṇair upetas te yathā putro janapriyaḥ",
    "GE07mbh_03_u:282.019c": "dīrghāyur lakṣaṇopetas tathā jīvati satyavān",
    "GE07mbh_03_u:282.020": "mārkaṇḍeya uvāca",
    "GE07mbh_03_u:282.020a": "evam āśvāsitas tais tu satyavāgbhis tapasvibhiḥ",
    "GE07mbh_03_u:282.020c": "tāṃs tān vigaṇayann arthān avasthita ivābhavat",
    "GE07mbh_03_u:282.021a": "tato muhūrtāt sāvitrī bhartrā satyavatā saha",
    "GE07mbh_03_u:282.021c": "ājagāmāśramaṃ rātrau prahṛṣṭā praviveśa ha",
    "GE07mbh_03_u:282.021d-1332_01": "dṛṣṭvā cotpatitāḥ sarve harṣaṃ jagmuś ca te dvijāḥ",
    "GE07mbh_03_u:282.021d-1332_02": "kaṇṭhaṃ mātā pitā cāsya samāliṅgyābhyarodatām",
    "GE07mbh_03_u:282.022": "brāhmaṇā ūcuḥ",
    "GE07mbh_03_u:282.022a": "putreṇa saṃgataṃ tvādya cakṣuṣmantaṃ nirīkṣya ca",
    "GE07mbh_03_u:282.022c": "sarve vayaṃ vai pṛcchāmo vṛddhiṃ te pṛthivīpate",
    "GE07mbh_03_u:282.023a": "samāgamena putrasya sāvitryā darśanena ca",
    "GE07mbh_03_u:282.023c": "cakṣuṣaś cātmano lābhāt tribhir diṣṭyā vivardhase",
    "GE07mbh_03_u:282.024a": "sarvair asmābhir uktaṃ yat tathā tan nātra saṃśayaḥ",
    "GE07mbh_03_u:282.024c": "bhūyo bhūyaś ca vṛddhis te kṣipram eva bhaviṣyati",
    "GE07mbh_03_u:282.025": "mārkaṇḍeya uvāca",
    "GE07mbh_03_u:282.025a": "tato 'gniṃ tatra saṃjvālya dvijās te sarva eva hi",
    "GE07mbh_03_u:282.025c": "upāsāṃ cakrire pārtha dyumatsenaṃ mahīpatim",
    "GE07mbh_03_u:282.026a": "śaibyā ca satyavāṃś caiva sāvitrī caikataḥ sthitāḥ",
    "GE07mbh_03_u:282.026c": "sarvais tair abhyanujñātā viśokāḥ samupāviśan",
    "GE07mbh_03_u:282.027a": "tato rājñā sahāsīnāḥ sarve te vanavāsinaḥ",
    "GE07mbh_03_u:282.027c": "jātakautūhalāḥ pārtha papracchur nṛpateḥ sutam",
    "GE07mbh_03_u:282.028a": "prāg eva nāgataṃ kasmāt sabhāryeṇa tvayā vibho",
    "GE07mbh_03_u:282.028c": "virātre cāgataṃ kasmāt ko 'nubandhaś ca te 'bhavat",
    "GE07mbh_03_u:282.029a": "saṃtāpitaḥ pitā mātā vayaṃ caiva nṛpātmaja",
    "GE07mbh_03_u:282.029c": "nākasmād iti jānīmas tat sarvaṃ vaktum arhasi",
    "GE07mbh_03_u:282.030": "satyavān uvāca",
    "GE07mbh_03_u:282.030a": "pitrāham abhyanujñātaḥ sāvitrīsahito gataḥ",
    "GE07mbh_03_u:282.030c": "atha me 'bhūc chiroduḥkhaṃ vane kāṣṭhāni bhindataḥ",
    "GE07mbh_03_u:282.031a": "suptaś cāhaṃ vedanayā ciram ity upalakṣaye",
    "GE07mbh_03_u:282.031c": "tāvat kālaṃ ca na mayā suptapūrvaṃ kadā cana",
    "GE07mbh_03_u:282.032a": "sarveṣām eva bhavatāṃ saṃtāpo mā bhaved iti",
    "GE07mbh_03_u:282.032c": "ato virātrāgamanaṃ nānyad astīha kāraṇam",
    "GE07mbh_03_u:282.033": "gautama uvāca",
    "GE07mbh_03_u:282.033a": "akasmāc cakṣuṣaḥ prāptir dyumatsenasya te pituḥ",
    "GE07mbh_03_u:282.033c": "nāsya tvaṃ kāraṇaṃ vettha sāvitrī vaktum arhati",
    "GE07mbh_03_u:282.034a": "śrotum icchāmi sāvitri tvaṃ hi vettha parāvaram",
    "GE07mbh_03_u:282.034c": "tvāṃ hi jānāmi sāvitri sāvitrīm iva tejasā",
    "GE07mbh_03_u:282.035a": "tvam atra hetuṃ jānīṣe tasmāt satyaṃ nirucyatām",
    "GE07mbh_03_u:282.035c": "rahasyaṃ yadi te nāsti kiṃ cid atra vadasva naḥ",
    "GE07mbh_03_u:282.036": "sāvitry uvāca",
    "GE07mbh_03_u:282.036a": "evam etad yathā vettha saṃkalpo nānyathā hi vaḥ",
    "GE07mbh_03_u:282.036c": "na ca kiṃ cid rahasyaṃ me śrūyatāṃ tathyam atra yat",
    "GE07mbh_03_u:282.037a": "mṛtyur me bhartur ākhyāto nāradena mahātmanā",
    "GE07mbh_03_u:282.037c": "sa cādya divasaḥ prāptas tato nainaṃ jahāmy aham",
    "GE07mbh_03_u:282.038a": "suptaṃ cainaṃ yamaḥ sākṣād upāgacchat sakiṃkaraḥ",
    "GE07mbh_03_u:282.038c": "sa enam anayad baddhvā diśaṃ pitṛniṣevitām",
    "GE07mbh_03_u:282.039a": "astauṣaṃ tam ahaṃ devaṃ satyena vacasā vibhum",
    "GE07mbh_03_u:282.039c": "pañca vai tena me dattā varāḥ śṛṇuta tān mama",
    "GE07mbh_03_u:282.040a": "cakṣuṣī ca svarājyaṃ ca dvau varau śvaśurasya me",
    "GE07mbh_03_u:282.040c": "labdhaṃ pituḥ putraśataṃ putrāṇām ātmanaḥ śatam",
    "GE07mbh_03_u:282.041a": "caturvarṣaśatāyur me bhartā labdhaś ca satyavān",
    "GE07mbh_03_u:282.041c": "bhartur hi jīvitārthaṃ tu mayā cīrṇaṃ sthiraṃ vratam",
    "GE07mbh_03_u:282.042a": "etat satyaṃ mayākhyātaṃ kāraṇaṃ vistareṇa vaḥ",
    "GE07mbh_03_u:282.042c": "yathā vṛttaṃ sukhodarkam idaṃ duḥkhaṃ mahan mama",
    "GE07mbh_03_u:282.043": "ṛṣaya ūcuḥ",
    "GE07mbh_03_u:282.043a": "nimajjamānaṃ vyasanair abhidrutaṃ; kulaṃ narendrasya hrade",
    "GE07mbh_03_u:282.043c": "tvayā suśīle dhṛtadharmapuṇyayā; samuddhṛtaṃ sādhvi punaḥ kulīnayā",
    "GE07mbh_03_u:282.044": "mārkaṇḍeya uvāca",
    "GE07mbh_03_u:282.044a": "tathā praśasya hy abhipūjya caiva te; varastriyaṃ tām ṛṣayaḥ samāgatāḥ",
    "GE07mbh_03_u:282.044c": "narendram āmantrya saputram añjasā; śivena jagmur muditāḥ svam ālayam",
    "GE07mbh_03_u:283.001": "mārkaṇḍeya uvāca",
    "GE07mbh_03_u:283.001a": "tasyāṃ rātryāṃ vyatītāyām udite sūryamaṇḍale",
    "GE07mbh_03_u:283.001c": "kṛtapūrvāhṇikāḥ sarve sameyus te tapodhanāḥ",
    "GE07mbh_03_u:283.002a": "tad eva sarvaṃ sāvitryā mahābhāgyaṃ maharṣayaḥ",
    "GE07mbh_03_u:283.002c": "dyumatsenāya nātṛpyan kathayantaḥ punaḥ punaḥ",
    "GE07mbh_03_u:283.003a": "tataḥ prakṛtayaḥ sarvāḥ śālvebhyo 'bhyāgatā nṛpa",
    "GE07mbh_03_u:283.003c": "ācakhyur nihataṃ caiva svenāmātyena taṃ nṛpam",
    "GE07mbh_03_u:283.004a": "taṃ mantriṇā hataṃ śrutvā sasahāyaṃ sabāndhavam",
    "GE07mbh_03_u:283.004c": "nyavedayan yathātattvaṃ vidrutaṃ ca dviṣadbalam",
    "GE07mbh_03_u:283.005a": "aikamatyaṃ ca sarvasya janasyātha nṛpaṃ prati",
    "GE07mbh_03_u:283.005c": "sacakṣur vāpy acakṣur vā sa no rājā bhavatv iti",
    "GE07mbh_03_u:283.006a": "anena niścayeneha vayaṃ prasthāpitā nṛpa",
    "GE07mbh_03_u:283.006c": "prāptānīmāni yānāni caturaṅgaṃ ca te balam",
    "GE07mbh_03_u:283.007a": "prayāhi rājan bhadraṃ te ghuṣṭas te nagare jayaḥ",
    "GE07mbh_03_u:283.007c": "adhyāssva cirarātrāya pitṛpaitāmahaṃ padam",
    "GE07mbh_03_u:283.008a": "cakṣuṣmantaṃ ca taṃ dṛṣṭvā rājānaṃ vapuṣānvitam",
    "GE07mbh_03_u:283.008c": "mūrdhabhiḥ patitāḥ sarve vismayotphullalocanāḥ",
    "GE07mbh_03_u:283.009a": "tato 'bhivādya tān vṛddhān dvijān āśramavāsinaḥ",
    "GE07mbh_03_u:283.009c": "taiś cābhipūjitaḥ sarvaiḥ prayayau nagaraṃ prati",
    "GE07mbh_03_u:283.010a": "śaibyā ca saha sāvitryā svāstīrṇena suvarcasā",
    "GE07mbh_03_u:283.010c": "narayuktena yānena prayayau senayā vṛtā",
    "GE07mbh_03_u:283.011a": "tato 'bhiṣiṣicuḥ prītyā dyumatsenaṃ purohitāḥ",
    "GE07mbh_03_u:283.011c": "putraṃ cāsya mahātmānaṃ yauvarājye 'bhyaṣecayan",
    "GE07mbh_03_u:283.012a": "tataḥ kālena mahatā sāvitryāḥ kīrtivardhanam",
    "GE07mbh_03_u:283.012c": "tad vai putraśataṃ jajñe śūrāṇām anivartinām",
    "GE07mbh_03_u:283.013a": "bhrātṝṇāṃ sodarāṇāṃ ca tathaivāsyābhavac chatam",
    "GE07mbh_03_u:283.013c": "madrādhipasyāśvapater mālavyāṃ sumahābalam",
    "GE07mbh_03_u:283.014a": "evam ātmā pitā mātā śvaśrūḥ śvaśura eva ca",
    "GE07mbh_03_u:283.014c": "bhartuḥ kulaṃ ca sāvitryā sarvaṃ kṛcchrāt samuddhṛtam",
    "GE07mbh_03_u:283.015a": "tathaivaiṣāpi kalyāṇī draupadī śīlasaṃmatā",
    "GE07mbh_03_u:283.015c": "tārayiṣyati vaḥ sarvān sāvitrīva kulāṅganā",
    "GE07mbh_03_u:283.016": "vaiśaṃpāyana uvāca",
    "GE07mbh_03_u:283.016a": "evaṃ sa pāṇḍavas tena anunīto mahātmanā",
    "GE07mbh_03_u:283.016c": "viśoko vijvaro rājan kāmyake nyavasat tadā",
    "GE07mbh_03_u:283.016d-1333_01": "yaś cedaṃ śṛṇuyād bhaktyā sāvitryākhyānam uttamam",
    "GE07mbh_03_u:283.016d-1333_02": "sa sukhī sarvasiddhārtho na duḥkhaṃ prāpnuyān naraḥ",
    "GE07mbh_03_u:284.001": "janamejaya uvāca",
    "GE07mbh_03_u:284.001a": "yat tat tadā mahābrahmaṃl lomaśo vākyam abravīt",
    "GE07mbh_03_u:284.001c": "indrasya vacanād etya pāṇḍuputraṃ yudhiṣṭhiram",
    "GE07mbh_03_u:284.002a": "yac cāpi te bhayaṃ tīvraṃ na ca kīrtayase kva cit",
    "GE07mbh_03_u:284.002c": "tac cāpy apahariṣyāmi savyasācāv ihāgate",
    "GE07mbh_03_u:284.003a": "kiṃ nu tad viduṣāṃ śreṣṭha karṇaṃ prati mahad bhayam",
    "GE07mbh_03_u:284.003c": "āsīn na ca sa dharmātmā kathayām āsa kasya cit",
    "GE07mbh_03_u:284.004": "vaiśaṃpāyana uvāca",
    "GE07mbh_03_u:284.004a": "ahaṃ te rājaśārdūla kathayāmi kathām imām",
    "GE07mbh_03_u:284.004c": "pṛcchate bharataśreṣṭha śuśrūṣasva giraṃ mama",
    "GE07mbh_03_u:284.005a": "dvādaśe samatikrānte varṣe prāpte trayodaśe",
    "GE07mbh_03_u:284.005c": "pāṇḍūnāṃ hitakṛc chakraḥ karṇaṃ bhikṣitum udyataḥ",
    "GE07mbh_03_u:284.006a": "abhiprāyam atho jñātvā mahendrasya vibhāvasuḥ",
    "GE07mbh_03_u:284.006c": "kuṇḍalārthe mahārāja sūryaḥ karṇam upāgamat",
    "GE07mbh_03_u:284.007a": "mahārhe śayane vīraṃ spardhyāstaraṇasaṃvṛte",
    "GE07mbh_03_u:284.007c": "śayānam abhiviśvastaṃ brahmaṇyaṃ satyavādinam",
    "GE07mbh_03_u:284.008a": "svapnānte niśi rājendra darśayām āsa raśmivān",
    "GE07mbh_03_u:284.008c": "kṛpayā parayāviṣṭaḥ putrasnehāc ca bhārata",
    "GE07mbh_03_u:284.009a": "brāhmaṇo vedavid bhūtvā sūryo yogād dhi rūpavān",
    "GE07mbh_03_u:284.009c": "hitārtham abravīt karṇaṃ sāntvapūrvam idaṃ vacaḥ",
    "GE07mbh_03_u:284.010a": "karṇa madvacanaṃ tāta śṛṇu satyabhṛtāṃ vara",
    "GE07mbh_03_u:284.010c": "bruvato 'dya mahābāho sauhṛdāt paramaṃ hitam",
    "GE07mbh_03_u:284.011a": "upāyāsyati śakras tvāṃ pāṇḍavānāṃ hitepsayā",
    "GE07mbh_03_u:284.011c": "brāhmaṇacchadmanā karṇa",
    "GE07mbh_03_u:284.012a": "viditaṃ tena śīlaṃ te sarvasya jagatas tathā",
    "GE07mbh_03_u:284.012c": "yathā tvaṃ bhikṣitaḥ sadbhir dadāsy eva na yācase",
    "GE07mbh_03_u:284.013a": "tvaṃ hi tāta dadāsy eva brāhmaṇebhyaḥ prayācitaḥ",
    "GE07mbh_03_u:284.013c": "vittaṃ yac cānyad apy āhur na pratyākhyāsi karhi cit",
    "GE07mbh_03_u:284.014a": "taṃ tvām evaṃvidhaṃ jñātvā svayaṃ vai pākaśāsanaḥ",
    "GE07mbh_03_u:284.014c": "āgantā kuṇḍalārthāya kavacaṃ caiva bhikṣitum",
    "GE07mbh_03_u:284.015a": "tasmai prayācamānāya na deye kuṇḍale tvayā",
    "GE07mbh_03_u:284.015c": "anuneyaḥ paraṃ śaktyā śreya etad dhi te param",
    "GE07mbh_03_u:284.016a": "kuṇḍalārthe bruvaṃs tāta kāraṇair bahubhis tvayā",
    "GE07mbh_03_u:284.016c": "anyair bahuvidhair vittaiḥ sa nivāryaḥ punaḥ punaḥ",
    "GE07mbh_03_u:284.017a": "ratnaiḥ strībhis tathā bhogair dhanair bahuvidhair api",
    "GE07mbh_03_u:284.017c": "nidarśanaiś ca bahubhiḥ kuṇḍalepsuḥ puraṃdaraḥ",
    "GE07mbh_03_u:284.018a": "yadi dāsyasi karṇa tvaṃ sahaje kuṇḍale śubhe",
    "GE07mbh_03_u:284.018c": "āyuṣaḥ prakṣayaṃ gatvā mṛtyor vaśam upeṣyasi",
    "GE07mbh_03_u:284.019a": "kavacena ca saṃyuktaḥ kuṇḍalābhyāṃ ca mānada",
    "GE07mbh_03_u:284.019c": "avadhyas tvaṃ raṇe 'rīṇām iti viddhi vaco mama",
    "GE07mbh_03_u:284.020a": "amṛtād utthitaṃ hy etad ubhayaṃ ratnasaṃbhavam",
    "GE07mbh_03_u:284.020c": "tasmād rakṣyaṃ tvayā karṇa jīvitaṃ cet priyaṃ tava",
    "GE07mbh_03_u:284.021": "karṇa uvāca",
    "GE07mbh_03_u:284.021a": "ko mām evaṃ bhavān prāha darśayan sauhṛdaṃ param",
    "GE07mbh_03_u:284.021c": "kāmayā bhagavan brūhi ko bhavān dvijaveṣadhṛk",
    "GE07mbh_03_u:284.022": "brāhmaṇa uvāca",
    "GE07mbh_03_u:284.022a": "ahaṃ tāta sahasrāṃśuḥ sauhṛdāt tvāṃ nidarśaye",
    "GE07mbh_03_u:284.022c": "kuruṣvaitad vaco me tvam etac chreyaḥ paraṃ hi te",
    "GE07mbh_03_u:284.023": "karṇa uvāca",
    "GE07mbh_03_u:284.023a": "śreya eva mamātyantaṃ yasya me gopatiḥ prabhuḥ",
    "GE07mbh_03_u:284.023c": "pravaktādya hitānveṣī śṛṇu cedaṃ vaco mama",
    "GE07mbh_03_u:284.024a": "prasādaye tvāṃ varadaṃ praṇayāc ca bravīmy aham",
    "GE07mbh_03_u:284.024c": "na nivāryo vratād asmād ahaṃ yady asmi te priyaḥ",
    "GE07mbh_03_u:284.025a": "vrataṃ vai mama loko 'yaṃ vetti kṛtsno vibhāvaso",
    "GE07mbh_03_u:284.025c": "yathāhaṃ dvijamukhyebhyo dadyāṃ prāṇān api dhruvam",
    "GE07mbh_03_u:284.026a": "yady āgacchati śakro māṃ brāhmaṇacchadmanāvṛtaḥ",
    "GE07mbh_03_u:284.026c": "hitārthaṃ pāṇḍuputrāṇāṃ khecarottama bhikṣitum",
    "GE07mbh_03_u:284.027a": "dāsyāmi vibudhaśreṣṭha kuṇḍale varma cottamam",
    "GE07mbh_03_u:284.027c": "na me kīrtiḥ praṇaśyeta triṣu lokeṣu viśrutā",
    "GE07mbh_03_u:284.028a": "madvidhasyāyaśasyaṃ hi na yuktaṃ prāṇarakṣaṇam",
    "GE07mbh_03_u:284.028c": "yuktaṃ hi yaśasā yuktaṃ maraṇaṃ lokasaṃmatam",
    "GE07mbh_03_u:284.029a": "so 'ham indrāya dāsyāmi kuṇḍale saha varmaṇā",
    "GE07mbh_03_u:284.029c": "yadi māṃ balavṛtraghno bhikṣārtham upayāsyati",
    "GE07mbh_03_u:284.030a": "hitārthaṃ pāṇḍuputrāṇāṃ kuṇḍale me prayācitum",
    "GE07mbh_03_u:284.030c": "tan me kīrtikaraṃ loke tasyākīrtir bhaviṣyati",
    "GE07mbh_03_u:284.031a": "vṛṇomi kīrtiṃ loke hi jīvitenāpi bhānuman",
    "GE07mbh_03_u:284.031c": "kīrtimān aśnute svargaṃ hīnakīrtis tu naśyati",
    "GE07mbh_03_u:284.032a": "kīrtir hi puruṣaṃ loke saṃjīvayati mātṛvat",
    "GE07mbh_03_u:284.032c": "akīrtir jīvitaṃ hanti jīvato 'pi śarīriṇaḥ",
    "GE07mbh_03_u:284.033a": "ayaṃ purāṇaḥ śloko hi svayaṃ gīto vibhāvaso",
    "GE07mbh_03_u:284.033c": "dhātrā lokeśvara yathā kīrtir āyur narasya vai",
    "GE07mbh_03_u:284.034a": "puruṣasya pare loke kīrtir eva parāyaṇam",
    "GE07mbh_03_u:284.034c": "iha loke viśuddhā ca kīrtir āyurvivardhanī",
    "GE07mbh_03_u:284.035a": "so 'haṃ śarīraje dattvā kīrtiṃ prāpsyāmi śāśvatīm",
    "GE07mbh_03_u:284.035c": "dattvā ca vidhivad dānaṃ brāhmaṇebhyo yathāvidhi",
    "GE07mbh_03_u:284.036a": "hutvā śarīraṃ saṃgrāme kṛtvā karma suduṣkaram",
    "GE07mbh_03_u:284.036c": "vijitya vā parān ājau yaśaḥ prāpsyāmi kevalam",
    "GE07mbh_03_u:284.037a": "bhītānām abhayaṃ dattvā saṃgrāme jīvitārthinām",
    "GE07mbh_03_u:284.037c": "vṛddhān bālān dvijātīṃś ca mokṣayitvā mahābhayāt",
    "GE07mbh_03_u:284.038a": "prāpsyāmi paramaṃ loke yaśaḥ svarbhānusūdana",
    "GE07mbh_03_u:284.038c": "jīvitenāpi me rakṣyā kīrtis tad viddhi me vratam",
    "GE07mbh_03_u:284.039a": "so 'haṃ dattvā maghavate bhikṣām etām anuttamām",
    "GE07mbh_03_u:284.039c": "brāhmaṇacchadmine deva loke gantā parāṃ gatim",
    "GE07mbh_03_u:285.001": "sūrya uvāca",
    "GE07mbh_03_u:285.001a": "māhitaṃ karṇa kārṣīs tvam ātmanaḥ suhṛdāṃ tathā",
    "GE07mbh_03_u:285.001c": "putrāṇām atha bhāryāṇām atho mātur atho pituḥ",
    "GE07mbh_03_u:285.002a": "śarīrasyāvirodhena prāṇināṃ prāṇabhṛdvara",
    "GE07mbh_03_u:285.002c": "iṣyate yaśasaḥ prāptiḥ kīrtiś ca tridive sthirā",
    "GE07mbh_03_u:285.003a": "yas tvaṃ prāṇavirodhena kīrtim icchasi śāśvatīm",
    "GE07mbh_03_u:285.003c": "sā te prāṇān samādāya gamiṣyati na saṃśayaḥ",
    "GE07mbh_03_u:285.004a": "jīvatāṃ kurute kāryaṃ pitā mātā sutās tathā",
    "GE07mbh_03_u:285.004c": "ye cānye bāndhavāḥ ke cil loke 'smin puruṣarṣabha",
    "GE07mbh_03_u:285.004e": "rājānaś ca naravyāghra pauruṣeṇa nibodha tat",
    "GE07mbh_03_u:285.005a": "kīrtiś ca jīvataḥ sādhvī puruṣasya mahādyute",
    "GE07mbh_03_u:285.005c": "mṛtasya kīrtyā kiṃ kāryaṃ bhasmībhūtasya dehinaḥ",
    "GE07mbh_03_u:285.005e": "mṛtaḥ kīrtiṃ na jānāti jīvan kīrtiṃ samaśnute",
    "GE07mbh_03_u:285.006a": "mṛtasya kīrtir martyasya yathā mālā gatāyuṣaḥ",
    "GE07mbh_03_u:285.006c": "ahaṃ tu tvāṃ bravīmy etad bhakto 'sīti hitepsayā",
    "GE07mbh_03_u:285.007a": "bhaktimanto hi me rakṣyā ity etenāpi hetunā",
    "GE07mbh_03_u:285.007c": "bhakto 'yaṃ parayā bhaktyā mām ity eva mahābhuja",
    "GE07mbh_03_u:285.007e": "mamāpi bhaktir utpannā sa tvaṃ kuru vaco mama",
    "GE07mbh_03_u:285.008a": "asti cātra paraṃ kiṃ cid adhyātmaṃ devanirmitam",
    "GE07mbh_03_u:285.008c": "ataś ca tvāṃ bravīmy etat kriyatām aviśaṅkayā",
    "GE07mbh_03_u:285.009a": "devaguhyaṃ tvayā jñātuṃ na śakyaṃ puruṣarṣabha",
    "GE07mbh_03_u:285.009c": "tasmān nākhyāmi te guhyaṃ kāle vetsyati tad bhavān",
    "GE07mbh_03_u:285.010a": "punar uktaṃ ca vakṣyāmi tvaṃ rādheya nibodha tat",
    "GE07mbh_03_u:285.010c": "māsmai te kuṇḍale dadyā bhikṣave vajrapāṇaye",
    "GE07mbh_03_u:285.011a": "śobhase kuṇḍalābhyāṃ hi rucirābhyāṃ mahādyute",
    "GE07mbh_03_u:285.011c": "viśākhayor madhyagataḥ śaśīva vimalo divi",
    "GE07mbh_03_u:285.012a": "kīrtiś ca jīvataḥ sādhvī puruṣasyeti viddhi tat",
    "GE07mbh_03_u:285.012c": "pratyākhyeyas tvayā tāta kuṇḍalārthe puraṃdaraḥ",
    "GE07mbh_03_u:285.012d-1334_01": "pāṇḍavānāṃ hite yukto bhikṣan brāhmaṇaveṣadhṛk",
    "GE07mbh_03_u:285.013a": "śakyā bahuvidhair vākyaiḥ kuṇḍalepsā tvayānagha",
    "GE07mbh_03_u:285.013c": "vihantuṃ devarājasya hetuyuktaiḥ punaḥ punaḥ",
    "GE07mbh_03_u:285.014a": "upapattyupapannārthair mādhuryakṛtabhūṣaṇaiḥ",
    "GE07mbh_03_u:285.014c": "puraṃdarasya karṇa tvaṃ buddhim etām apānuda",
    "GE07mbh_03_u:285.015a": "tva hi nityaṃ naravyāghra spardhase savyasācinā",
    "GE07mbh_03_u:285.015c": "savyasācī tvayā caiva yudhi śūraḥ sameṣyati",
    "GE07mbh_03_u:285.016a": "na tu tvām arjunaḥ śaktaḥ kuṇḍalābhyāṃ samanvitam",
    "GE07mbh_03_u:285.016c": "vijetuṃ yudhi yady asya svayam indraḥ śaro bhavet",
    "GE07mbh_03_u:285.017a": "tasmān na deye śakrāya tvayaite kuṇḍale śubhe",
    "GE07mbh_03_u:285.017c": "saṃgrāme yadi nirjetuṃ karṇa kāmayase 'rjunam",
    "GE07mbh_03_u:286.001": "karṇa uvāca",
    "GE07mbh_03_u:286.001a": "bhagavantam ahaṃ bhakto yathā māṃ vettha gopate",
    "GE07mbh_03_u:286.001c": "tathā paramatigmāṃśo nānyaṃ devaṃ kathaṃ cana",
    "GE07mbh_03_u:286.002a": "na me dārā na me putrā na cātmā suhṛdo na ca",
    "GE07mbh_03_u:286.002c": "tatheṣṭā vai sadā bhaktyā yathā tvaṃ gopate mama",
    "GE07mbh_03_u:286.003a": "iṣṭānāṃ ca mahātmāno bhaktānāṃ ca na saṃśayaḥ",
    "GE07mbh_03_u:286.003c": "kurvanti bhaktim iṣṭāṃ ca jānīṣe tvaṃ ca bhāskara",
    "GE07mbh_03_u:286.004a": "iṣṭo bhaktaś ca me karṇo na cānyad daivataṃ divi",
    "GE07mbh_03_u:286.004c": "jānīta iti vai kṛtvā bhagavān āha maddhitam",
    "GE07mbh_03_u:286.005a": "bhūyaś ca śirasā yāce prasādya ca punaḥ punaḥ",
    "GE07mbh_03_u:286.005c": "iti bravīmi tigmāṃśo tvaṃ tu me kṣantum arhasi",
    "GE07mbh_03_u:286.006a": "bibhemi na tathā mṛtyor yathā bibhye 'nṛtād aham",
    "GE07mbh_03_u:286.006c": "viśeṣeṇa dvijātīnāṃ sarveṣāṃ sarvadā satām",
    "GE07mbh_03_u:286.006e": "pradāne jīvitasyāpi na me 'trāsti vicāraṇā",
    "GE07mbh_03_u:286.007a": "yac ca mām āttha deva tvaṃ pāṇḍavaṃ phalgunaṃ prati",
    "GE07mbh_03_u:286.007c": "vyetu saṃtāpajaṃ duḥkhaṃ tava bhāskara mānasam",
    "GE07mbh_03_u:286.007e": "arjunaṃ prati māṃ caiva vijeṣyāmi raṇe 'rjunam",
    "GE07mbh_03_u:286.008a": "tavāpi viditaṃ deva mamāpy astrabalaṃ mahat",
    "GE07mbh_03_u:286.008c": "jāmadagnyād upāttaṃ yat tathā droṇān mahātmanaḥ",
    "GE07mbh_03_u:286.009a": "idaṃ tvam anujānīhi suraśreṣṭha vrataṃ mama",
    "GE07mbh_03_u:286.009c": "bhikṣate vajriṇe dadyām api jīvitam ātmanaḥ",
    "GE07mbh_03_u:286.010": "sūrya uvāca",
    "GE07mbh_03_u:286.010a": "yadi tāta dadāsy ete vajriṇe kuṇḍale śubhe",
    "GE07mbh_03_u:286.010c": "tvam apy enam atho brūyā vijayārthaṃ mahābala",
    "GE07mbh_03_u:286.011a": "niyamena pradadyās tvaṃ kuṇḍale vai śatakratoḥ",
    "GE07mbh_03_u:286.011c": "avadhyo hy asi bhūtānāṃ kuṇḍalābhyāṃ samanvitaḥ",
    "GE07mbh_03_u:286.012a": "arjunena vināśaṃ hi tava dānavasūdanaḥ",
    "GE07mbh_03_u:286.012c": "prārthayāno raṇe vatsa kuṇḍale te jihīrṣati",
    "GE07mbh_03_u:286.013a": "sa tvam apy enam ārādhya sūnṛtābhiḥ punaḥ punaḥ",
    "GE07mbh_03_u:286.013c": "abhyarthayethā deveśam amoghārthaṃ puraṃdaram",
    "GE07mbh_03_u:286.014a": "amoghāṃ dehi me śaktim amitravinibarhiṇīm",
    "GE07mbh_03_u:286.014c": "dāsyāmi te sahasrākṣa kuṇḍale varma cottamam",
    "GE07mbh_03_u:286.015a": "ity evaṃ niyamena tvaṃ dadyāḥ śakrāya kuṇḍale",
    "GE07mbh_03_u:286.015c": "tayā tvaṃ karṇa saṃgrāme haniṣyasi raṇe ripūn",
    "GE07mbh_03_u:286.016a": "nāhatvā hi mahābāho śatrūn eti karaṃ punaḥ",
    "GE07mbh_03_u:286.016c": "sā śaktir devarājasya śataśo 'tha sahasraśaḥ",
    "GE07mbh_03_u:286.017": "vaiśaṃpāyana uvāca",
    "GE07mbh_03_u:286.017a": "evam uktvā sahasrāṃśuḥ sahasāntaradhīyata",
    "GE07mbh_03_u:286.017b-1335_01": "karṇas tu bubudhe rājan svapnānte pravyathann iva",
    "GE07mbh_03_u:286.017b-1335_02": "pratibuddhas tu rādheyaḥ svapnaṃ saṃcintya bhārata",
    "GE07mbh_03_u:286.017b-1335_03": "cakāra niścayaṃ rājañ śaktyarthaṃ vadatāṃ vara",
    "GE07mbh_03_u:286.017b-1335_04": "yadi mām indra āyāti kuṇḍalārthaṃ paraṃtapaḥ",
    "GE07mbh_03_u:286.017b-1335_05": "śaktyā tasmai pradāsyāmi kuṇḍale varma caiva ha",
    "GE07mbh_03_u:286.017b-1335_06": "sa kṛtvā prātar utthāya kāryāṇi bharatarṣabha",
    "GE07mbh_03_u:286.017b-1335_07": "brāhmaṇān vācayitvā ca yathākāryam upākramat",
    "GE07mbh_03_u:286.017b-1335_08": "vidhinā rājaśārdūla muhūrtam ajapat tataḥ",
    "GE07mbh_03_u:286.017c": "tataḥ sūryāya japyānte karṇaḥ svapnaṃ nyavedayat",
    "GE07mbh_03_u:286.018a": "yathādṛṣṭaṃ yathātattvaṃ yathoktam ubhayor niśi",
    "GE07mbh_03_u:286.018c": "tat sarvam ānupūrvyeṇa śaśaṃsāsmai vṛṣas tadā",
    "GE07mbh_03_u:286.019a": "tac chrutvā bhagavān devo bhānuḥ svarbhānusūdanaḥ",
    "GE07mbh_03_u:286.019c": "uvāca taṃ tathety eva karṇaṃ sūryaḥ smayann iva",
    "GE07mbh_03_u:286.020a": "tatas tattvam iti jñātvā rādheyaḥ paravīrahā",
    "GE07mbh_03_u:286.020c": "śaktim evābhikāṅkṣan vai vāsavaṃ pratyapālayat",
    "GE07mbh_03_u:287.001": "janamejaya uvāca",
    "GE07mbh_03_u:287.001a": "kiṃ tad guhyaṃ na cākhyātaṃ karṇāyehoṣṇaraśminā",
    "GE07mbh_03_u:287.001c": "kīdṛśe kuṇḍale te ca kavacaṃ caiva kīdṛśam",
    "GE07mbh_03_u:287.002a": "kutaś ca kavacaṃ tasya kuṇḍale caiva sattama",
    "GE07mbh_03_u:287.002c": "etad icchāmy ahaṃ śrotuṃ tan me brūhi tapodhana",
    "GE07mbh_03_u:287.002d-1336_01": "yat tad vivasvato guhyaṃ yādṛśe kuṇḍale ca te",
    "GE07mbh_03_u:287.002d-1336_02": "ubhayaṃ tad yathā brahmaṃs tan mamācakṣva sattama",
    "GE07mbh_03_u:287.003": "vaiśaṃpāyana uvāca",
    "GE07mbh_03_u:287.003a": "ayaṃ rājan bravīmy etad yat tad guhyaṃ vibhāvasoḥ",
    "GE07mbh_03_u:287.003c": "yādṛśe kuṇḍale caiva kavacaṃ caiva yādṛśam",
    "GE07mbh_03_u:287.004a": "kuntibhojaṃ purā rājan brāhmaṇaḥ samupasthitaḥ",
    "GE07mbh_03_u:287.004c": "tigmatejā mahāprāṃśuḥ",
    "GE07mbh_03_u:287.005a": "darśanīyo 'navadyāṅgas tejasā prajvalann iva",
    "GE07mbh_03_u:287.005c": "madhupiṅgo madhuravāk tapaḥsvādhyāyabhūṣaṇaḥ",
    "GE07mbh_03_u:287.006a": "sa rājānaṃ kuntibhojam abravīt sumahātapāḥ",
    "GE07mbh_03_u:287.006c": "bhikṣām icchāmy ahaṃ bhoktuṃ tava gehe vimatsara",
    "GE07mbh_03_u:287.007a": "na me vyalīkaṃ kartavyaṃ tvayā vā tava cānugaiḥ",
    "GE07mbh_03_u:287.007c": "evaṃ vatsyāmi te gehe yadi te rocate 'nagha",
    "GE07mbh_03_u:287.008a": "yathākāmaṃ ca gaccheyam āgaccheyaṃ tathaiva ca",
    "GE07mbh_03_u:287.008c": "śayyāsane ca me rājan nāparādhyeta kaś cana",
    "GE07mbh_03_u:287.009a": "tam abravīt kuntibhojaḥ prītiyuktam idaṃ vacaḥ",
    "GE07mbh_03_u:287.009c": "evam astu paraṃ ceti punaś cainam athābravīt",
    "GE07mbh_03_u:287.010a": "mama kanyā mahābrahman pṛthā nāma yaśasvinī",
    "GE07mbh_03_u:287.010c": "śīlavṛttānvitā sādhvī niyatā na ca māninī",
    "GE07mbh_03_u:287.011a": "upasthāsyati sā tvāṃ vai pūjayānavamanya ca",
    "GE07mbh_03_u:287.011c": "tasyāś ca śīlavṛttena tuṣṭiṃ samupayāsyasi",
    "GE07mbh_03_u:287.012a": "evam uktvā tu taṃ vipram abhipūjya yathāvidhi",
    "GE07mbh_03_u:287.012c": "uvāca kanyām abhyetya pṛthāṃ pṛthulalocanām",
    "GE07mbh_03_u:287.013a": "ayaṃ vatse mahābhāgo brāhmaṇo vastum icchati",
    "GE07mbh_03_u:287.013c": "mama gehe mayā cāsya tathety evaṃ pratiśrutam",
    "GE07mbh_03_u:287.014a": "tvayi vatse parāśvasya brāhmaṇasyābhirādhanam",
    "GE07mbh_03_u:287.014c": "tan me vākyaṃ na mithyā tvaṃ kartum arhasi karhi cit",
    "GE07mbh_03_u:287.015a": "ayaṃ tapasvī bhagavān svādhyāyaniyato dvijaḥ",
    "GE07mbh_03_u:287.015c": "yad yad brūyān mahātejās tat tad deyam amatsarāt",
    "GE07mbh_03_u:287.016a": "brāhmaṇā hi paraṃ tejo brāhmaṇā hi paraṃ tapaḥ",
    "GE07mbh_03_u:287.016c": "brāhmaṇānāṃ namaskāraiḥ sūryo divi virājate",
    "GE07mbh_03_u:287.017a": "amānayan hi mānārhān vātāpiś ca mahāsuraḥ",
    "GE07mbh_03_u:287.017c": "nihato brahmadaṇḍena tālajaṅghas tathaiva ca",
    "GE07mbh_03_u:287.018a": "so 'yaṃ vatse mahābhāra āhitas tvayi sāṃpratam",
    "GE07mbh_03_u:287.018c": "tvaṃ sadā niyatā kuryā brāhmaṇasyābhirādhanam",
    "GE07mbh_03_u:287.019a": "jānāmi praṇidhānaṃ te bālyāt prabhṛti nandini",
    "GE07mbh_03_u:287.019c": "brāhmaṇeṣv iha sarveṣu gurubandhuṣu caiva ha",
    "GE07mbh_03_u:287.020a": "tathā preṣyeṣu sarveṣu mitrasaṃbandhimātṛṣu",
    "GE07mbh_03_u:287.020c": "mayi caiva yathāvat tvaṃ sarvam ādṛtya vartase",
    "GE07mbh_03_u:287.021a": "na hy atuṣṭo jano 'stīha pure cāntaḥpure ca te",
    "GE07mbh_03_u:287.021c": "samyagvṛttyānavadyāṅgi tava bhṛtyajaneṣv api",
    "GE07mbh_03_u:287.022a": "saṃdeṣṭavyāṃ tu manye tvāṃ dvijātiṃ kopanaṃ prati",
    "GE07mbh_03_u:287.022c": "pṛthe bāleti kṛtvā vai sutā cāsi mameti ca",
    "GE07mbh_03_u:287.023a": "vṛṣṇīnāṃ tvaṃ kule jātā śūrasya dayitā sutā",
    "GE07mbh_03_u:287.023c": "dattā prītimatā mahyaṃ pitrā bālā purā svayam",
    "GE07mbh_03_u:287.024a": "vasudevasya bhaginī sutānāṃ pravarā mama",
    "GE07mbh_03_u:287.024c": "agryam agre pratijñāya tenāsi duhitā mama",
    "GE07mbh_03_u:287.025a": "tādṛśe hi kule jātā kule caiva vivardhitā",
    "GE07mbh_03_u:287.025c": "sukhāt sukham anuprāptā hradād dhradam ivāgatā",
    "GE07mbh_03_u:287.026a": "dauṣkuleyā viśeṣeṇa kathaṃ cit pragrahaṃ gatāḥ",
    "GE07mbh_03_u:287.026c": "bālabhāvād vikurvanti prāyaśaḥ pramadāḥ śubhe",
    "GE07mbh_03_u:287.027a": "pṛthe rājakule janma rūpaṃ cādbhutadarśanam",
    "GE07mbh_03_u:287.027c": "tena tenāsi saṃpannā samupetā ca bhāminī",
    "GE07mbh_03_u:287.028a": "sā tvaṃ darpaṃ parityajya dambhaṃ mānaṃ ca bhāmini",
    "GE07mbh_03_u:287.028c": "ārādhya varadaṃ vipraṃ śreyasā yokṣyase pṛthe",
    "GE07mbh_03_u:287.029a": "evaṃ prāpsyasi kalyāṇi kalyāṇam anaghe dhruvam",
    "GE07mbh_03_u:287.029c": "kopite tu dvijaśreṣṭhe kṛtsnaṃ dahyeta me kulam",
    "GE07mbh_03_u:288.001": "kunty uvāca",
    "GE07mbh_03_u:288.001a": "brāhmaṇaṃ yantritā rājan upasthāsyāmi pūjayā",
    "GE07mbh_03_u:288.001c": "yathāpratijñaṃ rājendra na ca mithyā bravīmy aham",
    "GE07mbh_03_u:288.002a": "eṣa caiva svabhāvo me pūjayeyaṃ dvijān iti",
    "GE07mbh_03_u:288.002c": "tava caiva priyaṃ kāryaṃ śreyaś caitat paraṃ mama",
    "GE07mbh_03_u:288.003a": "yady evaiṣyati sāyāhne yadi prātar atho niśi",
    "GE07mbh_03_u:288.003c": "yady ardharātre bhagavān na me kopaṃ kariṣyati",
    "GE07mbh_03_u:288.004a": "lābho mamaiṣa rājendra yad vai pūjayatī dvijān",
    "GE07mbh_03_u:288.004c": "ādeśe tava tiṣṭhantī hitaṃ kuryāṃ narottama",
    "GE07mbh_03_u:288.005a": "visrabdho bhava rājendra na vyalīkaṃ dvijottamaḥ",
    "GE07mbh_03_u:288.005c": "vasan prāpsyati te gehe satyam etad bravīmi te",
    "GE07mbh_03_u:288.006a": "yat priyaṃ ca dvijasyāsya hitaṃ caiva tavānagha",
    "GE07mbh_03_u:288.006c": "yatiṣyāmi tathā rājan vyetu te mānaso jvaraḥ",
    "GE07mbh_03_u:288.007a": "brāhmaṇā hi mahābhāgāḥ pūjitāḥ pṛthivīpate",
    "GE07mbh_03_u:288.007c": "tāraṇāya samarthāḥ syur viparīte vadhāya ca",
    "GE07mbh_03_u:288.008a": "sāham etad vijānantī toṣayiṣye dvijottamam",
    "GE07mbh_03_u:288.008c": "na matkṛte vyathāṃ rājan prāpsyasi dvijasattamāt",
    "GE07mbh_03_u:288.009a": "aparādhe hi rājendra rājñām aśreyase dvijāḥ",
    "GE07mbh_03_u:288.009c": "bhavanti cyavano yadvat sukanyāyāḥ kṛte purā",
    "GE07mbh_03_u:288.010a": "niyamena pareṇāham upasthāsye dvijottamam",
    "GE07mbh_03_u:288.010c": "yathā tvayā narendredaṃ bhāṣitaṃ brāhmaṇaṃ prati",
    "GE07mbh_03_u:288.010d-1337_01": "evaṃ bruvantīṃ bahuśaḥ pariṣvajya samarthya ca",
    "GE07mbh_03_u:288.010d-1337_02": "iti ceti ca kartavyaṃ rājā sarvam athādiśat rājovāca",
    "GE07mbh_03_u:288.011a": "evam etat tvayā bhadre kartavyam aviśaṅkayā",
    "GE07mbh_03_u:288.011c": "maddhitārthaṃ kulārthaṃ ca tathātmārthaṃ ca nandini",
    "GE07mbh_03_u:288.012": "vaiśaṃpāyana uvāca",
    "GE07mbh_03_u:288.012a": "evam uktvā tu tāṃ kanyāṃ kuntibhojo mahāyaśāḥ",
    "GE07mbh_03_u:288.012c": "pṛthāṃ paridadau tasmai dvijāya sutavatsalaḥ",
    "GE07mbh_03_u:288.013a": "iyaṃ brahman mama sutā bālā sukhavivardhitā",
    "GE07mbh_03_u:288.013c": "aparādhyeta yat kiṃ cin na tat kāryaṃ hṛdi tvayā",
    "GE07mbh_03_u:288.014a": "dvijātayo mahābhāgā vṛddhabālatapasviṣu",
    "GE07mbh_03_u:288.014c": "bhavanty akrodhanāḥ prāyo viruddheṣv api nityadā",
    "GE07mbh_03_u:288.015a": "sumahaty aparādhe 'pi kṣāntiḥ kāryā dvijātibhiḥ",
    "GE07mbh_03_u:288.015c": "yathāśakti yathotsāhaṃ pūjā grāhyā dvijottama",
    "GE07mbh_03_u:288.016a": "tatheti brāhmaṇenokte sa rājā prītamānasaḥ",
    "GE07mbh_03_u:288.016c": "haṃsacandrāṃśusaṃkāśaṃ gṛham asya nyavedayat",
    "GE07mbh_03_u:288.017a": "tatrāgniśaraṇe kḷptam āsanaṃ tasya bhānumat",
    "GE07mbh_03_u:288.017c": "āhārādi ca sarvaṃ tat tathaiva pratyavedayat",
    "GE07mbh_03_u:288.018a": "nikṣipya rājaputrī tu tandrīṃ mānaṃ tathaiva ca",
    "GE07mbh_03_u:288.018c": "ātasthe paramaṃ yatnaṃ brāhmaṇasyābhirādhane",
    "GE07mbh_03_u:288.019a": "tatra sā brāhmaṇaṃ gatvā pṛthā śaucaparā satī",
    "GE07mbh_03_u:288.019b-1338_01": "paricaryāparā rājan kuṃ[? read naktaṃ]dinam atandritā",
    "GE07mbh_03_u:288.019c": "vidhivat paricārārhaṃ devavat paryatoṣayat",
    "GE07mbh_03_u:289.001": "vaiśaṃpāyana uvāca",
    "GE07mbh_03_u:289.001a": "sā tu kanyā mahārāja brāhmaṇaṃ saṃśitavratam",
    "GE07mbh_03_u:289.001c": "toṣayām āsa śuddhena manasā saṃśitavratā",
    "GE07mbh_03_u:289.002a": "prātar āyāsya ity uktvā kadā cid dvijasattamaḥ",
    "GE07mbh_03_u:289.002c": "tata āyāti rājendra sāye rātrāv atho punaḥ",
    "GE07mbh_03_u:289.003a": "taṃ ca sarvāsu velāsu bhakṣyabhojyapratiśrayaiḥ",
    "GE07mbh_03_u:289.003c": "pūjayām āsa sā kanyā vardhamānais tu sarvadā",
    "GE07mbh_03_u:289.004a": "annādisamudācāraḥ śayyāsanakṛtas tathā",
    "GE07mbh_03_u:289.004c": "divase divase tasya vardhate na tu hīyate",
    "GE07mbh_03_u:289.005a": "nirbhartsanāpavādaiś ca tathaivāpriyayā girā",
    "GE07mbh_03_u:289.005c": "brāhmaṇasya pṛthā rājan na cakārāpriyaṃ tadā",
    "GE07mbh_03_u:289.006a": "vyaste kāle punaś caiti na caiti bahuśo dvijaḥ",
    "GE07mbh_03_u:289.006c": "durlabhyam api caivānnaṃ dīyatām iti so 'bravīt",
    "GE07mbh_03_u:289.007a": "kṛtam eva ca tat sarvaṃ pṛthā tasmai nyavedayat",
    "GE07mbh_03_u:289.007c": "śiṣyavat putravac caiva svasṛvac ca susaṃyatā",
    "GE07mbh_03_u:289.008a": "yathopajoṣaṃ rājendra dvijātipravarasya sā",
    "GE07mbh_03_u:289.008c": "prītim utpādayām āsa kanyā yatnair aninditā",
    "GE07mbh_03_u:289.009a": "tasyās tu śīlavṛttena tutoṣa dvijasattamaḥ",
    "GE07mbh_03_u:289.009c": "avadhānena bhūyo 'sya paraṃ yatnam athākarot",
    "GE07mbh_03_u:289.010a": "tāṃ prabhāte ca sāye ca pitā papraccha bhārata",
    "GE07mbh_03_u:289.010c": "api tuṣyati te putri brāhmaṇaḥ paricaryayā",
    "GE07mbh_03_u:289.011a": "taṃ sā paramam ity eva pratyuvāca yaśasvinī",
    "GE07mbh_03_u:289.011c": "tataḥ prītim avāpāgryāṃ kuntibhojo mahāmanāḥ",
    "GE07mbh_03_u:289.012a": "tataḥ saṃvatsare pūrṇe yadāsau japatāṃ varaḥ",
    "GE07mbh_03_u:289.012c": "nāpaśyad duṣkṛtaṃ kiṃ cit pṛthāyāḥ sauhṛde rataḥ",
    "GE07mbh_03_u:289.013a": "tataḥ prītamanā bhūtvā sa enāṃ brāhmaṇo 'bravīt",
    "GE07mbh_03_u:289.013c": "prīto 'smi paramaṃ bhadre paricāreṇa te śubhe",
    "GE07mbh_03_u:289.014a": "varān vṛṇīṣva kalyāṇi durāpān mānuṣair iha",
    "GE07mbh_03_u:289.014c": "yais tvaṃ sīmantinīḥ sarvā yaśasābhibhaviṣyasi",
    "GE07mbh_03_u:289.015": "kunty uvāca",
    "GE07mbh_03_u:289.015a": "kṛtāni mama sarvāṇi yasyā me vedavittama",
    "GE07mbh_03_u:289.015c": "tvaṃ prasannaḥ pitā caiva kṛtaṃ vipra varair mama",
    "GE07mbh_03_u:289.016": "brāhmaṇa uvāca",
    "GE07mbh_03_u:289.016a": "yadi necchasi bhadre tvaṃ varaṃ mattaḥ śucismite",
    "GE07mbh_03_u:289.016c": "imaṃ mantraṃ gṛhāṇa tvam āhvānāya divaukasām",
    "GE07mbh_03_u:289.017a": "yaṃ yaṃ devaṃ tvam etena mantreṇāvāhayiṣyasi",
    "GE07mbh_03_u:289.017c": "tena tena vaśe bhadre sthātavyaṃ te bhaviṣyati",
    "GE07mbh_03_u:289.018a": "akāmo vā sakāmo vā na sa naiṣyati te vaśam",
    "GE07mbh_03_u:289.018c": "vibudho mantrasaṃśānto vākye bhṛtya ivānataḥ",
    "GE07mbh_03_u:289.019": "vaiśaṃpāyana uvāca",
    "GE07mbh_03_u:289.019a": "na śaśāka dvitīyaṃ sā pratyākhyātum aninditā",
    "GE07mbh_03_u:289.019c": "taṃ vai dvijātipravaraṃ tadā śāpabhayān nṛpa",
    "GE07mbh_03_u:289.020a": "tatas tām anavadyāṅgīṃ grāhayām āsa vai dvijaḥ",
    "GE07mbh_03_u:289.020c": "mantragrāmaṃ tadā rājann atharvaśirasi śrutam",
    "GE07mbh_03_u:289.021a": "taṃ pradāya tu rājendra kuntibhojam uvāca ha",
    "GE07mbh_03_u:289.021c": "uṣito 'smi sukhaṃ rājan kanyayā paritoṣitaḥ",
    "GE07mbh_03_u:289.022a": "tava gehe suvihitaḥ sadā supratipūjitaḥ",
    "GE07mbh_03_u:289.022c": "sādhayiṣyāmahe tāvad ity",
    "GE07mbh_03_u:289.023a": "sa tu rājā dvijaṃ dṛṣṭvā tatraivāntarhitaṃ tadā",
    "GE07mbh_03_u:289.023c": "babhūva vismayāviṣṭaḥ pṛthāṃ ca samapūjayat",
    "GE07mbh_03_u:290.001": "vaiśaṃpāyana uvāca",
    "GE07mbh_03_u:290.001a": "gate tasmin dvijaśreṣṭhe kasmiṃś cit kālaparyaye",
    "GE07mbh_03_u:290.001c": "cintayām āsa sā kanyā mantragrāmabalābalam",
    "GE07mbh_03_u:290.002a": "ayaṃ vai kīdṛśas tena mama datto mahātmanā",
    "GE07mbh_03_u:290.002c": "mantragrāmo balaṃ tasya jñāsye nāticirād iva",
    "GE07mbh_03_u:290.003a": "evaṃ saṃcintayantī sā dadarśartuṃ yadṛcchayā",
    "GE07mbh_03_u:290.003c": "vrīḍitā sābhavad bālā kanyābhāve rajasvalā",
    "GE07mbh_03_u:290.003d-1339_01": "tato harmyatalasthā sā mahārhaśayanocitā",
    "GE07mbh_03_u:290.004a": "athodyantaṃ sahasrāṃśuṃ pṛthā dīptaṃ dadarśa ha",
    "GE07mbh_03_u:290.004b-1340_01": "tatra baddhamanodṛṣṭir abhavat sā samudhyamā",
    "GE07mbh_03_u:290.004c": "na tatarpa ca rūpeṇa bhānoḥ saṃdhyāgatasya sā",
    "GE07mbh_03_u:290.005a": "tasyā dṛṣṭir abhūd divyā sāpaśyad divyadarśanam",
    "GE07mbh_03_u:290.005c": "āmuktakavacaṃ devaṃ kuṇḍalābhyāṃ vibhūṣitam",
    "GE07mbh_03_u:290.006a": "tasyāḥ kautūhalaṃ tv āsīn mantraṃ prati narādhipa",
    "GE07mbh_03_u:290.006c": "āhvānam akarot sātha tasya devasya bhāminī",
    "GE07mbh_03_u:290.007a": "prāṇān upaspṛśya tadā ājuhāva divākaram",
    "GE07mbh_03_u:290.007c": "ājagāma tato rājaṃs tvaramāṇo divākaraḥ",
    "GE07mbh_03_u:290.008a": "madhupiṅgo mahābāhuḥ kambugrīvo hasann iva",
    "GE07mbh_03_u:290.008c": "aṅgadī baddhamukuṭo diśaḥ prajvālayann iva",
    "GE07mbh_03_u:290.009a": "yogāt kṛtvā dvidhātmānam ājagāma tatāpa ca",
    "GE07mbh_03_u:290.009c": "ābabhāṣe tataḥ kuntīṃ sāmnā paramavalgunā",
    "GE07mbh_03_u:290.010a": "āgato 'smi vaśaṃ bhadre tava mantrabalātkṛtaḥ",
    "GE07mbh_03_u:290.010c": "kiṃ karomy avaśo rājñi brūhi kartā tad asmi te",
    "GE07mbh_03_u:290.011": "kunty uvāca",
    "GE07mbh_03_u:290.011a": "gamyatāṃ bhagavaṃs tatra yato 'si samupāgataḥ",
    "GE07mbh_03_u:290.011c": "kautūhalāt samāhūtaḥ prasīda bhagavann iti",
    "GE07mbh_03_u:290.012": "sūrya uvāca",
    "GE07mbh_03_u:290.012a": "gamiṣye 'haṃ yathā māṃ tvaṃ bravīṣi tanumadhyame",
    "GE07mbh_03_u:290.012c": "na tu devaṃ samāhūya nyāyyaṃ preṣayituṃ vṛthā",
    "GE07mbh_03_u:290.013a": "tavābhisaṃdhiḥ subhage sūryāt putro bhaved iti",
    "GE07mbh_03_u:290.013c": "vīryeṇāpratimo loke kavacī kuṇḍalīti ca",
    "GE07mbh_03_u:290.014a": "sā tvam ātmapradānaṃ vai kuruṣva gajagāmini",
    "GE07mbh_03_u:290.014c": "utpatsyati hi putras te yathāsaṃkalpam aṅgane",
    "GE07mbh_03_u:290.015a": "atha gacchāmy ahaṃ bhadre tvayāsaṃgamya susmite",
    "GE07mbh_03_u:290.015b-1341_01": "yadi tvaṃ vacanaṃ nādya kariṣyasi mama priyam",
    "GE07mbh_03_u:290.015c": "śapsyāmi tvām ahaṃ kruddho brāhmaṇaṃ pitaraṃ ca te",
    "GE07mbh_03_u:290.016a": "tvatkṛte tān pradhakṣyāmi sarvān api na saṃśayaḥ",
    "GE07mbh_03_u:290.016c": "pitaraṃ caiva te mūḍhaṃ yo na vetti tavānayam",
    "GE07mbh_03_u:290.017a": "tasya ca brāhmaṇasyādya yo 'sau mantram adāt tava",
    "GE07mbh_03_u:290.017c": "śīlavṛttam avijñāya dhāsyāmi vinayaṃ param",
    "GE07mbh_03_u:290.018a": "ete hi vibudhāḥ sarve puraṃdaramukhā divi",
    "GE07mbh_03_u:290.018c": "tvayā pralabdhaṃ paśyanti smayanta iva bhāmini",
    "GE07mbh_03_u:290.019a": "paśya cainān suragaṇān divyaṃ cakṣur idaṃ hi te",
    "GE07mbh_03_u:290.019c": "pūrvam eva mayā dattaṃ dṛṣṭavaty asi yena mām",
    "GE07mbh_03_u:290.020": "vaiśaṃpāyana uvāca",
    "GE07mbh_03_u:290.020a": "tato 'paśyat tridaśān rājaputrī; sarvān eva sveṣu dhiṣṇyeṣu khasthān",
    "GE07mbh_03_u:290.020c": "prabhāsantaṃ bhānumantaṃ mahāntaṃ; yathādityaṃ rocamānaṃ tathaiva",
    "GE07mbh_03_u:290.021a": "sā tān dṛṣṭvā vrīḍamāneva bālā; sūryaṃ devī vacanaṃ prāha bhītā",
    "GE07mbh_03_u:290.021c": "gaccha tvaṃ vai gopate svaṃ vimānaṃ; kanyābhāvād duḥkha eṣopacāraḥ",
    "GE07mbh_03_u:290.022a": "pitā mātā guravaś caiva ye 'nye; dehasyāsya prabhavanti pradāne",
    "GE07mbh_03_u:290.022c": "nāhaṃ dharmaṃ lopayiṣyāmi loke; strīṇāṃ vṛttaṃ pūjyate deharakṣā",
    "GE07mbh_03_u:290.023a": "mayā mantrabalaṃ jñātum āhūtas tvaṃ vibhāvaso",
    "GE07mbh_03_u:290.023c": "bālyād bāleti kṛtvā tat kṣantum arhasi me vibho",
    "GE07mbh_03_u:290.024": "sūrya uvāca",
    "GE07mbh_03_u:290.024a": "bāleti kṛtvānunayaṃ tavāhaṃ; dadāni nānyānunayaṃ labheta",
    "GE07mbh_03_u:290.024c": "ātmapradānaṃ kuru kuntikanye; śāntis tavaivaṃ hi bhavec ca bhīru",
    "GE07mbh_03_u:290.025a": "na cāpi yuktaṃ gantuṃ hi mayā mithyākṛtena vai",
    "GE07mbh_03_u:290.025b-1342_01": "asametya tvayā bhīru mantrāhūtena bhāvini",
    "GE07mbh_03_u:290.025c": "gamiṣyāmy anavadyāṅgi loke samavahāsyatām",
    "GE07mbh_03_u:290.025d-1343_01": "gaccheyam evaṃ suśroṇi gato 'haṃ vai nirākṛtaḥ",
    "GE07mbh_03_u:290.025e": "sarveṣāṃ vibudhānāṃ ca vaktavyaḥ syām ahaṃ śubhe",
    "GE07mbh_03_u:290.026a": "sā tvaṃ mayā samāgaccha putraṃ lapsyasi mādṛśam",
    "GE07mbh_03_u:290.026c": "viśiṣṭā sarvalokeṣu bhaviṣyasi ca bhāmini",
    "GE07mbh_03_u:291.001": "vaiśaṃpāyana uvāca",
    "GE07mbh_03_u:291.001a": "sā tu kanyā bahuvidhaṃ bruvantī madhuraṃ vacaḥ",
    "GE07mbh_03_u:291.001c": "anunetuṃ sahasrāṃśuṃ na śaśāka manasvinī",
    "GE07mbh_03_u:291.002a": "na śaśāka yadā bālā pratyākhyātuṃ",
    "GE07mbh_03_u:291.002c": "bhītā śāpāt tato rājan dadhyau dīrgham athāntaram",
    "GE07mbh_03_u:291.003a": "anāgasaḥ pituḥ śāpo brāhmaṇasya tathaiva ca",
    "GE07mbh_03_u:291.003c": "mannimittaḥ kathaṃ na syāt kruddhād asmād vibhāvasoḥ",
    "GE07mbh_03_u:291.004a": "bālenāpi satā mohād bhṛśaṃ sāpahnavāny api",
    "GE07mbh_03_u:291.004c": "nātyāsādayitavyāni tejāṃsi ca tapāṃsi ca",
    "GE07mbh_03_u:291.005a": "sāham adya bhṛśaṃ bhītā gṛhītā ca kare bhṛśam",
    "GE07mbh_03_u:291.005c": "kathaṃ tv akāryaṃ kuryāṃ vai pradānaṃ hy ātmanaḥ svayam",
    "GE07mbh_03_u:291.006a": "saivaṃ śāpaparitrastā bahu cintayatī tadā",
    "GE07mbh_03_u:291.006c": "mohenābhiparītāṅgī smayamānā punaḥ punaḥ",
    "GE07mbh_03_u:291.007a": "taṃ devam abravīd bhītā bandhūnāṃ rājasattama",
    "GE07mbh_03_u:291.007c": "vrīḍāvihvalayā vācā śāpatrastā viśāṃ pate",
    "GE07mbh_03_u:291.008": "kunty uvāca",
    "GE07mbh_03_u:291.008a": "pitā me dhriyate deva mātā cānye ca bāndhavāḥ",
    "GE07mbh_03_u:291.008c": "na teṣu dhriyamāṇeṣu vidhilopo bhaved ayam",
    "GE07mbh_03_u:291.009a": "tvayā me saṃgamo deva yadi syād vidhivarjitaḥ",
    "GE07mbh_03_u:291.009c": "mannimittaṃ kulasyāsya loke kīrtir naśet tataḥ",
    "GE07mbh_03_u:291.010a": "atha vā dharmam etaṃ tvaṃ manyase tapatāṃ vara",
    "GE07mbh_03_u:291.010c": "ṛte pradānād bandhubhyas tava kāmaṃ karomy aham",
    "GE07mbh_03_u:291.011a": "ātmapradānaṃ durdharṣa tava kṛtvā satī tv aham",
    "GE07mbh_03_u:291.011c": "tvayi dharmo yaśaś caiva kīrtir āyuś ca dehinām",
    "GE07mbh_03_u:291.012": "sūrya uvāca",
    "GE07mbh_03_u:291.012a": "na te pitā na te mātā guravo vā śucismite",
    "GE07mbh_03_u:291.012c": "prabhavanti varārohe bhadraṃ te śṛṇu me vacaḥ",
    "GE07mbh_03_u:291.013a": "sarvān kāmayate yasmāt kaner dhātoś ca bhāmini",
    "GE07mbh_03_u:291.013c": "tasmāt kanyeha suśroṇi svatantrā varavarṇini",
    "GE07mbh_03_u:291.014a": "nādharmaś caritaḥ kaś cit tvayā bhavati bhāmini",
    "GE07mbh_03_u:291.014c": "adharmaṃ kuta evāhaṃ careyaṃ lokakāmyayā",
    "GE07mbh_03_u:291.015a": "anāvṛtāḥ striyaḥ sarvā narāś ca varavarṇini",
    "GE07mbh_03_u:291.015c": "svabhāva eṣa lokānāṃ vikāro 'nya iti smṛtaḥ",
    "GE07mbh_03_u:291.016a": "sā mayā saha saṃgamya punaḥ kanyā bhaviṣyasi",
    "GE07mbh_03_u:291.016c": "putraś ca te mahābāhur bhaviṣyati mahāyaśāḥ",
    "GE07mbh_03_u:291.017": "kunty uvāca",
    "GE07mbh_03_u:291.017a": "yadi putro mama bhavet tvattaḥ sarvatamopaha",
    "GE07mbh_03_u:291.017c": "kuṇḍalī kavacī śūro mahābāhur mahābalaḥ",
    "GE07mbh_03_u:291.017d-1344_01": "tigmaraśme mahābāho saṃgamiṣye duhā[read rā]sada",
    "GE07mbh_03_u:291.017d-1345_01": "astu me saṃgamo deva anena samayena te",
    "GE07mbh_03_u:291.018": "sūrya uvāca",
    "GE07mbh_03_u:291.018a": "bhaviṣyati mahābāhuḥ kuṇḍalī divyavarmabhṛt",
    "GE07mbh_03_u:291.018c": "ubhayaṃ cāmṛtamayaṃ tasya bhadre bhaviṣyati",
    "GE07mbh_03_u:291.019": "kunty uvāca",
    "GE07mbh_03_u:291.019a": "yady etad amṛtād asti kuṇḍale varma cottamam",
    "GE07mbh_03_u:291.019c": "mama putrasya yaṃ vai tvaṃ matta utpādayiṣyasi",
    "GE07mbh_03_u:291.020a": "astu me saṃgamo deva yathoktaṃ bhagavaṃs tvayā",
    "GE07mbh_03_u:291.020c": "tvadvīryarūpasattvaujā dharmayukto bhavet sa ca",
    "GE07mbh_03_u:291.021": "sūrya uvāca",
    "GE07mbh_03_u:291.021a": "adityā kuṇḍale rājñi datte me mattakāśini",
    "GE07mbh_03_u:291.021c": "te 'sya dāsyāmi vai bhīru varma caivedam uttamam pṛthovāca",
    "GE07mbh_03_u:291.022a": "paramaṃ bhagavan deva saṃgamiṣye tvayā saha",
    "GE07mbh_03_u:291.022c": "yadi putro bhaved evaṃ yathā vadasi gopate",
    "GE07mbh_03_u:291.023": "vaiśaṃpāyana uvāca",
    "GE07mbh_03_u:291.023a": "tathety uktvā tu tāṃ kuntīm āviveśa vihaṃgamaḥ",
    "GE07mbh_03_u:291.023c": "svarbhānuśatrur yogātmā nābhyāṃ pasparśa caiva tām",
    "GE07mbh_03_u:291.024a": "tataḥ sā vihvalevāsīt kanyā sūryasya tejasā",
    "GE07mbh_03_u:291.024c": "papātātha ca sā devī śayane mūḍhacetanā",
    "GE07mbh_03_u:291.025": "sūrya uvāca",
    "GE07mbh_03_u:291.025a": "sādhayiṣyāmi suśroṇi putraṃ vai janayiṣyasi",
    "GE07mbh_03_u:291.025c": "sarvaśastrabhṛtāṃ śreṣṭhaṃ kanyā caiva bhaviṣyasi",
    "GE07mbh_03_u:291.026": "vaiśaṃpāyana uvāca",
    "GE07mbh_03_u:291.026a": "tataḥ sā vrīḍitā bālā tadā sūryam athābravīt",
    "GE07mbh_03_u:291.026c": "evam astv iti rājendra prasthitaṃ bhūrivarcasam",
    "GE07mbh_03_u:291.027a": "iti smoktā kuntirājātmajā sā; vivasvantaṃ yācamānā salajjā",
    "GE07mbh_03_u:291.027c": "tasmin puṇye śayanīye papāta; mohāviṣṭā bhajyamānā lateva",
    "GE07mbh_03_u:291.028a": "tāṃ tigmāṃśus tejasā mohayitvā; yogenāviṣyātmasaṃsthāṃ cakāra",
    "GE07mbh_03_u:291.028c": "na caivaināṃ dūṣayām āsa bhānuḥ; saṃjñāṃ lebhe bhūya evātha bālā",
    "GE07mbh_03_u:292.001": "vaiśaṃpāyana uvāca",
    "GE07mbh_03_u:292.001a": "tato garbhaḥ samabhavat pṛthāyāḥ pṛthivīpate",
    "GE07mbh_03_u:292.001c": "śukle daśottare pakṣe tārāpatir ivāmbare",
    "GE07mbh_03_u:292.002a": "sā bāndhavabhayād bālā taṃ garbhaṃ vinigūhatī",
    "GE07mbh_03_u:292.002c": "dhārayām āsa suśroṇī na caināṃ bubudhe janaḥ",
    "GE07mbh_03_u:292.003a": "na hi tāṃ veda nāry anyā kā cid dhātreyikām ṛte",
    "GE07mbh_03_u:292.003c": "kanyāpuragatāṃ bālāṃ nipuṇāṃ parirakṣaṇe",
    "GE07mbh_03_u:292.004a": "tataḥ kālena sā garbhaṃ suṣuve varavarṇinī",
    "GE07mbh_03_u:292.004c": "kanyaiva tasya devasya prasādād amaraprabham",
    "GE07mbh_03_u:292.005a": "tathaiva baddhakavacaṃ",
    "GE07mbh_03_u:292.005c": "haryakṣaṃ vṛṣabhaskandhaṃ yathāsya pitaraṃ tathā",
    "GE07mbh_03_u:292.006a": "jātamātraṃ ca taṃ garbhaṃ dhātryā saṃmantrya bhāminī",
    "GE07mbh_03_u:292.006b-1346_01": "utsraṣṭukāmā taṃ garbhaṃ kārayām āsa bhārata",
    "GE07mbh_03_u:292.006b-1346_02": "mañjūṣāṃ śilpibhis tūrṇaṃ sunaddhāṃ supratiṣṭhitām",
    "GE07mbh_03_u:292.006b-1346_03": "plavair bahuvidhair baddhāṃ plavanārthaṃ jale nṛpa",
    "GE07mbh_03_u:292.006b-1346_04": "ajinair mṛdubhiś caiva saṃstīrṇaśayanāṃ tathā",
    "GE07mbh_03_u:292.006c": "mañjūṣāyām avadadhe svāstīrṇāyāṃ samantataḥ",
    "GE07mbh_03_u:292.007a": "madhūcchiṣṭasthitāyāṃ sā sukhāyāṃ rudatī tathā",
    "GE07mbh_03_u:292.007c": "ślakṣṇāyāṃ supidhānāyām aśvanadyām avāsṛjat",
    "GE07mbh_03_u:292.008a": "jānatī cāpy akartavyaṃ kanyāyā garbhadhāraṇam",
    "GE07mbh_03_u:292.008c": "putrasnehena rājendra karuṇaṃ paryadevayat",
    "GE07mbh_03_u:292.009a": "samutsṛjantī mañjūṣām aśvanadyās tadā jale",
    "GE07mbh_03_u:292.009c": "uvāca rudatī kuntī yāni vākyāni tac chṛṇu",
    "GE07mbh_03_u:292.010a": "svasti te 'stv āntarikṣebhyaḥ pārthivebhyaś ca putraka",
    "GE07mbh_03_u:292.010c": "divyebhyaś caiva bhūtebhyas tathā toyacarāś ca ye",
    "GE07mbh_03_u:292.011a": "śivās te santu panthāno mā ca te paripanthinaḥ",
    "GE07mbh_03_u:292.011c": "āgamāś ca tathā putra bhavantv adrohacetasaḥ",
    "GE07mbh_03_u:292.012a": "pātu tvāṃ varuṇo rājā salile salileśvaraḥ",
    "GE07mbh_03_u:292.012c": "antarikṣe 'ntarikṣasthaḥ pavanaḥ sarvagas tathā",
    "GE07mbh_03_u:292.013a": "pitā tvāṃ pātu sarvatra tapanas tapatāṃ varaḥ",
    "GE07mbh_03_u:292.013c": "yena datto 'si me putra divyena vidhinā kila",
    "GE07mbh_03_u:292.014a": "ādityā vasavo rudrāḥ sādhyā viśve ca devatāḥ",
    "GE07mbh_03_u:292.014c": "marutaś ca sahendreṇa diśaś ca sadigīśvarāḥ",
    "GE07mbh_03_u:292.015a": "rakṣantu tvāṃ surāḥ sarve sameṣu viṣameṣu ca",
    "GE07mbh_03_u:292.015c": "vetsyāmi tvāṃ videśe 'pi kavacenopasūcitam",
    "GE07mbh_03_u:292.016a": "dhanyas te putra janako devo bhānur vibhāvasuḥ",
    "GE07mbh_03_u:292.016c": "yas tvāṃ drakṣyati divyena cakṣuṣā vāhinīgatam",
    "GE07mbh_03_u:292.017a": "dhanyā sā pramadā yā tvāṃ putratve kalpayiṣyati",
    "GE07mbh_03_u:292.017c": "yasyās tvaṃ tṛṣitaḥ putra stanaṃ pāsyasi devaja",
    "GE07mbh_03_u:292.018a": "ko nu svapnas tayā dṛṣṭo yā tvām ādityavarcasam",
    "GE07mbh_03_u:292.018c": "divyavarmasamāyuktaṃ divyakuṇḍalabhūṣitam",
    "GE07mbh_03_u:292.019a": "padmāyataviśālākṣaṃ padmatāmratalojjvalam",
    "GE07mbh_03_u:292.019c": "sulalāṭaṃ sukeśāntaṃ putratve kalpayiṣyati",
    "GE07mbh_03_u:292.020a": "dhanyā drakṣyanti putra tvāṃ bhūmau saṃsarpamāṇakam",
    "GE07mbh_03_u:292.020c": "avyaktakalavākyāni vadantaṃ reṇuguṇṭhitam",
    "GE07mbh_03_u:292.021a": "dhanyā drakṣyanti putra tvāṃ punar yauvanage mukhe",
    "GE07mbh_03_u:292.021c": "himavadvanasaṃbhūtaṃ siṃhaṃ kesariṇaṃ yathā",
    "GE07mbh_03_u:292.022a": "evaṃ bahuvidhaṃ rājan vilapya karuṇaṃ pṛthā",
    "GE07mbh_03_u:292.022c": "avāsṛjata mañjūṣām aśvanadyās tadā jale",
    "GE07mbh_03_u:292.023a": "rudatī putraśokārtā niśīthe",
    "GE07mbh_03_u:292.023c": "dhātryā saha pṛthā rājan putradarśanalālasā",
    "GE07mbh_03_u:292.024a": "visarjayitvā mañjūṣāṃ saṃbodhanabhayāt pituḥ",
    "GE07mbh_03_u:292.024c": "viveśa rājabhavanaṃ punaḥ śokāturā tataḥ",
    "GE07mbh_03_u:292.025a": "mañjūṣā tv aśvanadyāḥ sā yayau carmaṇvatīṃ nadīm",
    "GE07mbh_03_u:292.025c": "carmaṇvatyāś ca yamunāṃ tato gaṅgāṃ jagāma ha",
    "GE07mbh_03_u:292.026a": "gaṅgāyāḥ sūtaviṣayaṃ campām abhyāyayau purīm",
    "GE07mbh_03_u:292.026c": "sa mañjūṣāgato garbhas taraṅgair uhyamānakaḥ",
    "GE07mbh_03_u:292.027a": "amṛtād utthitaṃ divyaṃ tat tu varma sakuṇḍalam",
    "GE07mbh_03_u:292.027c": "dhārayām āsa taṃ garbhaṃ daivaṃ ca vidhinirmitam",
    "GE07mbh_03_u:293.001": "vaiśaṃpāyana uvāca",
    "GE07mbh_03_u:293.001a": "etasminn eva kāle tu dhṛtarāṣṭrasya vai sakhā",
    "GE07mbh_03_u:293.001c": "sūto 'dhiratha ity eva sadāro jāhnavīṃ yayau",
    "GE07mbh_03_u:293.002a": "tasya bhāryābhavad rājan rūpeṇāsadṛśī bhuvi",
    "GE07mbh_03_u:293.002c": "rādhā nāma mahābhāgā na sā putram avindata",
    "GE07mbh_03_u:293.002e": "apatyārthe paraṃ yatnam akaroc ca viśeṣataḥ",
    "GE07mbh_03_u:293.003a": "sā dadarśātha mañjūṣām uhyamānāṃ yadṛcchayā",
    "GE07mbh_03_u:293.003c": "dattarakṣāpratisarām anvālabhanaśobhitām",
    "GE07mbh_03_u:293.003e": "ūrmītaraṅgair jāhnavyāḥ samānītām upahvaram",
    "GE07mbh_03_u:293.003f-1347_01": "vivartamānāṃ bahuśaḥ punaḥ punar itas tataḥ",
    "GE07mbh_03_u:293.003f-1347_02": "tataḥ sā vāyunā rājan srotasā ca balīyasā",
    "GE07mbh_03_u:293.003f-1347_03": "upānītā yataḥ sūtaḥ sabhāryo jalam āśritaḥ",
    "GE07mbh_03_u:293.004a": "sā tāṃ kautūhalāt prāptāṃ grāhayām āsa bhāminī",
    "GE07mbh_03_u:293.004c": "tato nivedayām āsa sūtasyādhirathasya vai",
    "GE07mbh_03_u:293.005a": "sa tām uddhṛtya mañjūṣām utsārya jalam antikāt",
    "GE07mbh_03_u:293.005c": "yantrair udghāṭayām āsa so 'paśyat tatra bālakam",
    "GE07mbh_03_u:293.006a": "taruṇādityasaṃkāśaṃ hemavarmadharaṃ tathā",
    "GE07mbh_03_u:293.006c": "mṛṣṭakuṇḍalayuktena vadanena virājatā",
    "GE07mbh_03_u:293.006d-1348_01": "parimlānamukhaṃ bālaṃ rudantaṃ kṣudhitaṃ bhṛśam",
    "GE07mbh_03_u:293.006d-1348_02": "sa taṃ paramayā lakṣmyā dṛṣṭvā yuktaṃ varātmajam",
    "GE07mbh_03_u:293.007a": "sa sūto bhāryayā sārdhaṃ vismayotphullalocanaḥ",
    "GE07mbh_03_u:293.007c": "aṅkam āropya taṃ bālaṃ bhāryāṃ vacanam abravīt",
    "GE07mbh_03_u:293.008a": "idam atyadbhutaṃ bhīru yato jāto 'smi bhāmini",
    "GE07mbh_03_u:293.008c": "dṛṣṭavān devagarbho 'yaṃ manye 'smān samupāgataḥ",
    "GE07mbh_03_u:293.009a": "anapatyasya putro 'yaṃ devair datto dhruvaṃ mama",
    "GE07mbh_03_u:293.009c": "ity uktvā taṃ dadau putraṃ rādhāyai sa mahīpate",
    "GE07mbh_03_u:293.010a": "pratijagrāha taṃ rādhā vidhivad divyarūpiṇam",
    "GE07mbh_03_u:293.010c": "putraṃ kamalagarbhābhaṃ devagarbhaṃ śriyā vṛtam",
    "GE07mbh_03_u:293.010d-1349_01": "stanyaṃ samāsravac cāsyā daivād ity atha niścayaḥ",
    "GE07mbh_03_u:293.011a": "pupoṣa cainaṃ vidhivad vavṛdhe sa ca vīryavān",
    "GE07mbh_03_u:293.011c": "tataḥ prabhṛti cāpy anye prābhavann aurasāḥ sutāḥ",
    "GE07mbh_03_u:293.011d-1350_01": "nāmakarma ca cakrāte kuṇḍale tasya dṛśyate",
    "GE07mbh_03_u:293.011d-1350_02": "karṇa ity eva taṃ bālaṃ dṛṣṭvā karṇaṃ sakuṇḍalam",
    "GE07mbh_03_u:293.012a": "vasuvarmadharaṃ dṛṣṭvā taṃ bālaṃ hemakuṇḍalam",
    "GE07mbh_03_u:293.012c": "nāmāsya vasuṣeṇeti tataś cakrur dvijātayaḥ",
    "GE07mbh_03_u:293.013a": "evaṃ sa sūtaputratvaṃ jagāmāmitavikramaḥ",
    "GE07mbh_03_u:293.013c": "vasuṣeṇa iti khyāto vṛṣa ity eva ca prabhuḥ",
    "GE07mbh_03_u:293.014a": "sa jyeṣṭhaputraḥ sūtasya vavṛdhe 'ṅgeṣu vīryavān",
    "GE07mbh_03_u:293.014c": "cāreṇa viditaś cāsīt pṛthāyā divyavarmabhṛt",
    "GE07mbh_03_u:293.015a": "sūtas tv adhirathaḥ putraṃ vivṛddhaṃ samaye tataḥ",
    "GE07mbh_03_u:293.015c": "dṛṣṭvā prasthāpayām āsa puraṃ vāraṇasāhvayam",
    "GE07mbh_03_u:293.016a": "tatropasadanaṃ cakre",
    "GE07mbh_03_u:293.016c": "sakhyaṃ duryodhanenaivam agacchat sa ca vīryavān",
    "GE07mbh_03_u:293.017a": "droṇāt kṛpāc ca rāmāc ca so 'stragrāmaṃ caturvidham",
    "GE07mbh_03_u:293.017c": "labdhvā loke 'bhavat khyātaḥ parameṣvāsatāṃ gataḥ",
    "GE07mbh_03_u:293.018a": "saṃdhāya dhārtarāṣṭreṇa pārthānāṃ vipriye sthitaḥ",
    "GE07mbh_03_u:293.018c": "yoddhum āśaṃsate nityaṃ phalgunena mahātmanā",
    "GE07mbh_03_u:293.019a": "sadā hi tasya spardhāsīd arjunena viśāṃ pate",
    "GE07mbh_03_u:293.019c": "arjunasya ca karṇena yato dṛṣṭo babhūva saḥ",
    "GE07mbh_03_u:293.019d-1351_01": "etad guhyaṃ mahārāja sūryasyāsīn na saṃśayaḥ",
    "GE07mbh_03_u:293.019d-1351_02": "yaḥ sūryasaṃbhavaḥ karṇaḥ kuntyāṃ sūtakule tadā",
    "GE07mbh_03_u:293.020a": "taṃ tu kuṇḍalinaṃ dṛṣṭvā varmaṇā ca samanvitam",
    "GE07mbh_03_u:293.020c": "avadhyaṃ samare matvā paryatapyad yudhiṣṭhiraḥ",
    "GE07mbh_03_u:293.021a": "yadā tu karṇo rājendra bhānumantaṃ divākaram",
    "GE07mbh_03_u:293.021c": "stauti madhyaṃdine prāpte prāñjaliḥ salile sthitaḥ",
    "GE07mbh_03_u:293.022a": "tatrainam upatiṣṭhanti brāhmaṇā dhanahetavaḥ",
    "GE07mbh_03_u:293.022c": "nādeyaṃ tasya tatkāle kiṃ cid asti dvijātiṣu",
    "GE07mbh_03_u:293.022d-1352_01": "etasminn eva kāle tu pāṇḍavānāṃ hite rataḥ",
    "GE07mbh_03_u:293.023a": "tam indro brāhmaṇo bhūtvā bhikṣāṃ dehīty upasthitaḥ",
    "GE07mbh_03_u:293.023c": "svāgataṃ ceti rādheyas tam atha pratyabhāṣata",
    "GE07mbh_03_u:294.001": "vaiśaṃpāyana uvāca",
    "GE07mbh_03_u:294.001a": "devarājam anuprāptaṃ brāhmaṇacchadmanā vṛṣaḥ",
    "GE07mbh_03_u:294.001c": "dṛṣṭvā svāgatam ity āha na bubodhāsya mānasam",
    "GE07mbh_03_u:294.002a": "hiraṇyakaṇṭhīḥ pramadā grāmān vā bahugokulān",
    "GE07mbh_03_u:294.002c": "kiṃ dadānīti taṃ vipram uvācādhirathis tataḥ",
    "GE07mbh_03_u:294.003": "brāhmaṇa uvāca",
    "GE07mbh_03_u:294.003a": "hiraṇyakaṇṭhyaḥ pramadā yac cānyat prītivardhanam",
    "GE07mbh_03_u:294.003c": "nāhaṃ dattam ihecchāmi tadarthibhyaḥ pradīyatām",
    "GE07mbh_03_u:294.004a": "yad etat sahajaṃ varma kuṇḍale ca tavānagha",
    "GE07mbh_03_u:294.004c": "etad utkṛtya me dehi yadi satyavrato bhavān",
    "GE07mbh_03_u:294.005a": "etad icchāmy ahaṃ kṣipraṃ tvayā dattaṃ paraṃtapa",
    "GE07mbh_03_u:294.005c": "eṣa me sarvalābhānāṃ lābhaḥ paramako mataḥ",
    "GE07mbh_03_u:294.006": "karṇa uvāca",
    "GE07mbh_03_u:294.006a": "avaniṃ pramadā gāś ca nirvāpaṃ bahuvārṣikam",
    "GE07mbh_03_u:294.006c": "tat te vipra pradāsyāmi na tu varma na kuṇḍale",
    "GE07mbh_03_u:294.007": "vaiśaṃpāyana uvāca",
    "GE07mbh_03_u:294.007a": "evaṃ bahuvidhair vākyair yācyamānaḥ sa tu dvijaḥ",
    "GE07mbh_03_u:294.007c": "karṇena bharataśreṣṭha nānyaṃ varam ayācata",
    "GE07mbh_03_u:294.008a": "sāntvitaś ca yathāśakti pūjitaś ca yathāvidhi",
    "GE07mbh_03_u:294.008c": "naivānyaṃ sa dvijaśreṣṭhaḥ kāmayām āsa vai varam",
    "GE07mbh_03_u:294.009a": "yadā nānyaṃ pravṛṇute varaṃ vai dvijasattamaḥ",
    "GE07mbh_03_u:294.009b-1353_01": "vināsya sahajaṃ varma kuṇḍale ca viśāṃ pate",
    "GE07mbh_03_u:294.009c": "tadainam abravīd bhūyo rādheyaḥ prahasann iva",
    "GE07mbh_03_u:294.010a": "sahajaṃ varma me vipra kuṇḍale cāmṛtodbhave",
    "GE07mbh_03_u:294.010c": "tenāvadhyo 'smi lokeṣu tato naitad dadāmy aham",
    "GE07mbh_03_u:294.011a": "viśālaṃ pṛthivīrājyaṃ kṣemaṃ nihatakaṇṭakam",
    "GE07mbh_03_u:294.011c": "pratigṛhṇīṣva mattas tvaṃ sādhu brāhmaṇapuṃgava",
    "GE07mbh_03_u:294.012a": "kuṇḍalābhyāṃ vimukto 'haṃ varmaṇā sahajena ca",
    "GE07mbh_03_u:294.012c": "gamanīyo bhaviṣyāmi śatrūṇāṃ dvijasattama",
    "GE07mbh_03_u:294.013a": "yadā nānyaṃ varaṃ vavre bhagavān pākaśāsanaḥ",
    "GE07mbh_03_u:294.013c": "tataḥ prahasya karṇas taṃ punar ity abravīd vacaḥ",
    "GE07mbh_03_u:294.014a": "vidito devadeveśa prāg evāsi mama prabho",
    "GE07mbh_03_u:294.014c": "na tu nyāyyaṃ mayā dātuṃ tava śakra vṛthā varam",
    "GE07mbh_03_u:294.015a": "tvaṃ hi deveśvaraḥ sākṣāt tvayā deyo varo mama",
    "GE07mbh_03_u:294.015c": "anyeṣāṃ caiva bhūtānām īśvaro hy asi bhūtakṛt",
    "GE07mbh_03_u:294.016a": "yadi dāsyāmi te deva kuṇḍale kavacaṃ tathā",
    "GE07mbh_03_u:294.016c": "vadhyatām upayāsyāmi tvaṃ ca śakrāvahāsyatām",
    "GE07mbh_03_u:294.017a": "tasmād vinimayaṃ kṛtvā kuṇḍale varma cottamam",
    "GE07mbh_03_u:294.017c": "harasva śakra kāmaṃ me na dadyām aham anyathā",
    "GE07mbh_03_u:294.018": "śakra uvāca",
    "GE07mbh_03_u:294.018a": "vidito 'haṃ raveḥ pūrvam āyann eva tavāntikam",
    "GE07mbh_03_u:294.018c": "tena te sarvam ākhyātam evam etan na saṃśayaḥ",
    "GE07mbh_03_u:294.019a": "kāmam astu tathā tāta tava karṇa yathecchasi",
    "GE07mbh_03_u:294.019c": "varjayitvā tu me vajraṃ pravṛṇīṣva yad icchasi",
    "GE07mbh_03_u:294.020": "vaiśaṃpāyana uvāca",
    "GE07mbh_03_u:294.020a": "tataḥ karṇaḥ prahṛṣṭas tu upasaṃgamya vāsavam",
    "GE07mbh_03_u:294.020c": "amoghāṃ śaktim abhyetya vavre saṃpūrṇamānasaḥ",
    "GE07mbh_03_u:294.021": "karṇa uvāca",
    "GE07mbh_03_u:294.021a": "varmaṇā kuṇḍalābhyāṃ ca śaktiṃ me dehi vāsava",
    "GE07mbh_03_u:294.021c": "amoghāṃ śatrusaṃghānāṃ ghātanīṃ pṛtanāmukhe",
    "GE07mbh_03_u:294.022": "vaiśaṃpāyana uvāca",
    "GE07mbh_03_u:294.022a": "tataḥ saṃcintya manasā muhūrtam iva vāsavaḥ",
    "GE07mbh_03_u:294.022c": "śaktyarthaṃ pṛthivīpāla karṇaṃ vākyam athābravīt",
    "GE07mbh_03_u:294.023a": "kuṇḍale me prayacchasva varma caiva śarīrajam",
    "GE07mbh_03_u:294.023c": "gṛhāṇa karṇa śaktiṃ tvam anena samayena me",
    "GE07mbh_03_u:294.024a": "amoghā hanti śataśaḥ śatrūn mama karacyutā",
    "GE07mbh_03_u:294.024c": "punaś ca pāṇim abhyeti mama daityān vinighnataḥ",
    "GE07mbh_03_u:294.025a": "seyaṃ tava karaṃ prāpya hatvaikaṃ ripum ūrjitam",
    "GE07mbh_03_u:294.025c": "garjantaṃ pratapantaṃ ca mām evaiṣyati sūtaja",
    "GE07mbh_03_u:294.026": "karṇa uvāca",
    "GE07mbh_03_u:294.026a": "ekam evāham icchāmi ripuṃ hantuṃ mahāhave",
    "GE07mbh_03_u:294.026c": "garjantaṃ pratapantaṃ ca yato mama bhayaṃ bhavet",
    "GE07mbh_03_u:294.027": "indra uvāca",
    "GE07mbh_03_u:294.027a": "ekaṃ haniṣyasi ripuṃ garjantaṃ balinaṃ raṇe",
    "GE07mbh_03_u:294.027c": "tvaṃ tu yaṃ prārthayasy ekaṃ rakṣyate sa mahātmanā",
    "GE07mbh_03_u:294.028a": "yam āhur vedavidvāṃso varāham ajitaṃ harim",
    "GE07mbh_03_u:294.028c": "nārāyaṇam acintyaṃ ca tena kṛṣṇena rakṣyate karṇa uvāca",
    "GE07mbh_03_u:294.029-1354_01": "evam etad yathāttha tvaṃ dānavānāṃ niṣūdana",
    "GE07mbh_03_u:294.029-1354_02": "vadhiṣyāmi raṇe śatruṃ yo me sthātā puraḥsaraḥ",
    "GE07mbh_03_u:294.029a": "evam apy astu bhagavann ekavīravadhe mama",
    "GE07mbh_03_u:294.029c": "amoghā pravarā śaktir yena hanyāṃ pratāpinam",
    "GE07mbh_03_u:294.030a": "utkṛtya tu pradāsyāmi kuṇḍale kavacaṃ ca te",
    "GE07mbh_03_u:294.030c": "nikṛtteṣu ca gātreṣu na me bībhatsatā bhavet",
    "GE07mbh_03_u:294.031": "indra uvāca",
    "GE07mbh_03_u:294.031a": "na te bībhatsatā karṇa bhaviṣyati kathaṃ cana",
    "GE07mbh_03_u:294.031c": "vraṇaś cāpi na gātreṣu yas tvaṃ nānṛtam icchasi",
    "GE07mbh_03_u:294.032a": "yādṛśas te pitur varṇas tejaś ca vadatāṃ vara",
    "GE07mbh_03_u:294.032c": "tādṛśenaiva varṇena tvaṃ karṇa bhavitā punaḥ",
    "GE07mbh_03_u:294.033a": "vidyamāneṣu śastreṣu yady amoghām asaṃśaye",
    "GE07mbh_03_u:294.033c": "pramatto mokṣyase cāpi tvayy evaiṣā patiṣyati",
    "GE07mbh_03_u:294.034": "karṇa uvāca",
    "GE07mbh_03_u:294.034a": "saṃśayaṃ paramaṃ prāpya vimokṣye vāsavīm imām",
    "GE07mbh_03_u:294.034c": "yathā mām āttha śakra tvaṃ satyam etad bravīmi te",
    "GE07mbh_03_u:294.035": "vaiśaṃpāyana uvāca",
    "GE07mbh_03_u:294.035a": "tataḥ śaktiṃ prajvalitāṃ pratigṛhya viśāṃ pate",
    "GE07mbh_03_u:294.035c": "śastraṃ gṛhītvā niśitaṃ sarvagātrāṇy akṛntata",
    "GE07mbh_03_u:294.036a": "tato devā mānavā dānavāś ca; nikṛntantaṃ karṇam ātmānam evam",
    "GE07mbh_03_u:294.036c": "dṛṣṭvā sarve siddhasaṃghāś ca nedur; na hy asyāsīd duḥkhajo vai vikāraḥ",
    "GE07mbh_03_u:294.037a": "tato divyā dundubhayaḥ praṇeduḥ; papātoccaiḥ puṣpavarṣaṃ ca divyam",
    "GE07mbh_03_u:294.037c": "dṛṣṭvā karṇaṃ śastrasaṃkṛttagātraṃ; muhuś cāpi smayamānaṃ nṛvīram",
    "GE07mbh_03_u:294.038a": "tataś chittvā kavacaṃ divyam aṅgāt; tathaivārdraṃ pradadau vāsavāya",
    "GE07mbh_03_u:294.038c": "tathotkṛtya pradadau kuṇḍale te; vaikartanaḥ karmaṇā tena karṇaḥ",
    "GE07mbh_03_u:294.038d-1355_01": "tato devo mudito vajrapāṇir",
    "GE07mbh_03_u:294.038d-1355_02": "dṛṣṭvā karṇaṃ śastranikṛttagātram",
    "GE07mbh_03_u:294.039a": "tataḥ śakraḥ prahasan vañcayitvā; karṇaṃ loke yaśasā yojayitvā",
    "GE07mbh_03_u:294.039c": "kṛtaṃ kāryaṃ pāṇḍavānāṃ hi mene; tataḥ paścād divam evotpapāta",
    "GE07mbh_03_u:294.040a": "śrutvā karṇaṃ muṣitaṃ dhārtarāṣṭrā; dīnāḥ sarve bhagnadarpā ivāsan",
    "GE07mbh_03_u:294.040c": "tāṃ cāvasthāṃ gamitaṃ sūtaputraṃ; śrutvā pārthā jahṛṣuḥ kānanasthāḥ",
    "GE07mbh_03_u:294.041": "janamejaya uvāca",
    "GE07mbh_03_u:294.041a": "kvasthā vīrāḥ pāṇḍavās te babhūvuḥ; kutaś caitac priyaṃ te",
    "GE07mbh_03_u:294.041c": "kiṃ vākārṣur dvādaśe 'bde vyatīte; tan me sarvaṃ bhagavān vyākarotu",
    "GE07mbh_03_u:294.042": "vaiśaṃpāyana uvāca",
    "GE07mbh_03_u:294.042a": "labdhvā kṛṣṇāṃ saindhavaṃ drāvayitvā; vipraiḥ sārdhaṃ kāmyakād āśramāt te",
    "GE07mbh_03_u:294.042c": "mārkaṇḍeyāc chrutavantaḥ purāṇaṃ; devarṣīṇāṃ caritaṃ vistareṇa",
    "GE07mbh_03_u:294.043a": "pratyājagmuḥ sarathāḥ sānuyātrāḥ; sarvaiḥ sārdhaṃ sūdapaurogavaiś ca",
    "GE07mbh_03_u:294.043c": "tataḥ puṇyaṃ dvaitavanaṃ nṛvīrā; nistīryograṃ vanavāsaṃ samagram",
    "GE07mbh_03_u:295.001": "janamejaya uvāca",
    "GE07mbh_03_u:295.001a": "evaṃ hṛtāyāṃ kṛṣṇāyāṃ prāpya kleśam anuttamam",
    "GE07mbh_03_u:295.001c": "pratilabhya tataḥ kṛṣṇāṃ kim akurvata pāṇḍavāḥ vaiśaṃpāyana uvāca",
    "GE07mbh_03_u:295.002-1356_01": "sarve puṣpaphalāhārāḥ sarva eva mitāśanāḥ",
    "GE07mbh_03_u:295.002a": "evaṃ hṛtāyāṃ kṛṣṇāyāṃ prāpya kleśam anuttamam",
    "GE07mbh_03_u:295.002b-1357_01": "pratilabhya tataḥ kṛṣṇāṃ yad akurvanta tac chṛṇu",
    "GE07mbh_03_u:295.002c": "vihāya kāmyakaṃ rājā saha bhrātṛbhir acyutaḥ",
    "GE07mbh_03_u:295.003a": "punar dvaitavanaṃ ramyam ājagāma yudhiṣṭhiraḥ",
    "GE07mbh_03_u:295.003c": "svādumūlaphalaṃ ramyaṃ mārkaṇḍeyāśramaṃ prati",
    "GE07mbh_03_u:295.004a": "anuguptaphalāhārāḥ sarva eva mitāśanāḥ",
    "GE07mbh_03_u:295.004c": "nyavasan pāṇḍavās tatra kṛṣṇayā saha bhārata",
    "GE07mbh_03_u:295.005a": "vasan dvaitavane rājā kuntīputro yudhiṣṭhiraḥ",
    "GE07mbh_03_u:295.005c": "bhīmaseno 'rjunaś caiva mādrīputrau ca pāṇḍavau",
    "GE07mbh_03_u:295.006a": "brāhmaṇārthe parākrāntā dharmātmāno yatavratāḥ",
    "GE07mbh_03_u:295.006c": "kleśam ārchanta vipulaṃ sukhodarkaṃ paraṃtapāḥ",
    "GE07mbh_03_u:295.006d-1358_01": "tasmin prativasantas te yat prāpuḥ kurusattamāḥ",
    "GE07mbh_03_u:295.006d-1358_02": "vane kleśaṃ sukhodarkaṃ tat pravakṣyāmi tac chṛṇu",
    "GE07mbh_03_u:295.006d-1358_03": "araṇīsahitaṃ manthaṃ brāhmaṇasya tapasvinaḥ",
    "GE07mbh_03_u:295.006d-1358_04": "mṛgasya gharṣamāṇasya viṣāṇe samasajjata",
    "GE07mbh_03_u:295.006d-1358_05": "tad ādāya gato rājaṃs tvaramāṇo mahāmṛgaḥ",
    "GE07mbh_03_u:295.006d-1358_06": "āśramāntaritaḥ śīghraṃ plavamāno mahājavaḥ",
    "GE07mbh_03_u:295.006d-1358_07": "hriyamāṇaṃ tu taṃ dṛṣṭvā sa vipraḥ kurusattama",
    "GE07mbh_03_u:295.006d-1358_08": "tvarito 'bhyāgamat tatra agnihotraparīpsayā",
    "GE07mbh_03_u:295.006d-1359_01": "teṣāṃ ca vasatāṃ tatra pāṇḍavānāṃ mahāratham",
    "GE07mbh_03_u:295.007a": "ajātaśatrum āsīnaṃ bhrātṛbhiḥ sahitaṃ vane",
    "GE07mbh_03_u:295.007b-030_0001": "ājagāma vane rājan durvāsāḥ kopano dvijaḥ",
    "GE07mbh_03_u:295.007b-030_0002": "duryodhanapreritaś cā[pya]parāhṇe bubhukṣitaḥ",
    "GE07mbh_03_u:295.007b-030_0003": "draupadyā sahite bhukte dharmarāje yudhiṣṭhire",
    "GE07mbh_03_u:295.007b-030_0004": "tadā cintāparītātmā dharmasūnur janārdanam",
    "GE07mbh_03_u:295.007b-030_0005": "cintayām āsa bhagavān ājagāma tvarānvitaḥ",
    "GE07mbh_03_u:295.007b-030_0006": "gate durvāsasi tadā gaṅgāyāṃ snapanāya ca",
    "GE07mbh_03_u:295.007b-030_0007": "śākapatraṃ tadā rājan bubhuje madhusūdanaḥ",
    "GE07mbh_03_u:295.007b-030_0008": "tṛptāṃ trilokīm ity uvāca kāruṇyād bhaktavatsalaḥ",
    "GE07mbh_03_u:295.007b-030_0009": "durvāsās tuṣṭim āpanno hṛṣṭas tasmai śivaṃ dadau",
    "GE07mbh_03_u:295.007b-030_0010": "mārkaṇḍeyāśramāsīnaṃ dharmarājaṃ yudhiṣṭhiram",
    "GE07mbh_03_u:295.007c": "āgamya brāhmaṇas tūrṇaṃ saṃtapta idam abravīt",
    "GE07mbh_03_u:295.008a": "araṇīsahitaṃ mahyaṃ samāsaktaṃ vanaspatau",
    "GE07mbh_03_u:295.008c": "mṛgasya gharṣamāṇasya viṣāṇe samasajjata",
    "GE07mbh_03_u:295.009a": "tad ādāya gato rājaṃs tvaramāṇo mahāmṛgaḥ",
    "GE07mbh_03_u:295.009c": "āśramāt tvaritaḥ śīghraṃ plavamāno mahājavaḥ",
    "GE07mbh_03_u:295.010a": "tasya gatvā padaṃ śīghram āsādya ca mahāmṛgam",
    "GE07mbh_03_u:295.010c": "agnihotraṃ na lupyeta tadānayata pāṇḍavāḥ",
    "GE07mbh_03_u:295.011a": "brāhmaṇasya vacaḥ śrutvā saṃtapto 'tha yudhiṣṭhiraḥ",
    "GE07mbh_03_u:295.011c": "dhanur ādāya kaunteyaḥ prādravad bhrātṛbhiḥ saha",
    "GE07mbh_03_u:295.012a": "sannaddhā dhanvinaḥ sarve prādravan narapuṃgavāḥ",
    "GE07mbh_03_u:295.012c": "brāhmaṇārthe yatantas te śīghram anvagaman mṛgam",
    "GE07mbh_03_u:295.013a": "karṇinālīkanārācān utsṛjanto mahārathāḥ",
    "GE07mbh_03_u:295.013c": "nāvidhyan pāṇḍavās tatra paśyanto mṛgam antikāt",
    "GE07mbh_03_u:295.014a": "teṣāṃ prayatamānānāṃ nādṛśyata mahāmṛgaḥ",
    "GE07mbh_03_u:295.014c": "apaśyanto mṛgaṃ śrāntā duḥkhaṃ prāptā manasvinaḥ",
    "GE07mbh_03_u:295.015a": "śītalacchāyam āsādya nyagrodhaṃ gahane vane",
    "GE07mbh_03_u:295.015c": "kṣutpipāsāparītāṅgāḥ pāṇḍavāḥ samupāviśan",
    "GE07mbh_03_u:295.016a": "teṣāṃ samupaviṣṭānāṃ nakulo duḥkhitas tadā",
    "GE07mbh_03_u:295.016c": "abravīd bhrātaraṃ jyeṣṭham amarṣāt kurusattama",
    "GE07mbh_03_u:295.017a": "nāsmin kule jātu mamajja dharmo; na cālasyād arthalopo babhūva",
    "GE07mbh_03_u:295.017c": "anuttarāḥ sarvabhūteṣu bhūyaḥ; saṃprāptāḥ smaḥ saṃśayaṃ kena rājan",
    "GE07mbh_03_u:296.001": "yudhiṣṭhira uvāca",
    "GE07mbh_03_u:296.001a": "nāpadām asti maryādā na nimittaṃ na kāraṇam",
    "GE07mbh_03_u:296.001c": "dharmas tu vibhajaty atra ubhayoḥ puṇyapāpayoḥ",
    "GE07mbh_03_u:296.002": "bhīma uvāca",
    "GE07mbh_03_u:296.002a": "prātikāmy anayat kṛṣṇāṃ sabhāyāṃ preṣyavat tadā",
    "GE07mbh_03_u:296.002c": "na mayā nihatas tatra tena prāptāḥ sma saṃśayam",
    "GE07mbh_03_u:296.003": "arjuna uvāca",
    "GE07mbh_03_u:296.003a": "vācas tīkṣṇāsthibhedinyaḥ sūtaputreṇa bhāṣitāḥ",
    "GE07mbh_03_u:296.003c": "atitīkṣṇā mayā kṣāntās tena prāptāḥ sma saṃśayam nakula uvāca",
    "GE07mbh_03_u:296.003d-1360_01": "dhārtarāṣṭrāḥ kutsayanto yan me na nihatās tadā",
    "GE07mbh_03_u:296.003d-1360_02": "dyūtakāle mahārāja tenemām āpadaṃ gatāḥ",
    "GE07mbh_03_u:296.004": "sahadeva uvāca",
    "GE07mbh_03_u:296.004a": "śakunis tvāṃ yadājaiṣīd akṣadyūtena bhārata",
    "GE07mbh_03_u:296.004c": "sa mayā na hatas tatra tena prāptāḥ sma saṃśayam",
    "GE07mbh_03_u:296.005": "vaiśaṃpāyana uvāca",
    "GE07mbh_03_u:296.005a": "tato yudhiṣṭhiro rājā nakulaṃ vākyam abravīt",
    "GE07mbh_03_u:296.005c": "āruhya vṛkṣaṃ mādreya nirīkṣasva diśo daśa",
    "GE07mbh_03_u:296.006a": "pānīyam antike paśya vṛkṣān vāpy udakāśrayān",
    "GE07mbh_03_u:296.006c": "ime hi bhrātaraḥ śrāntās tava tāta pipāsitāḥ",
    "GE07mbh_03_u:296.007a": "nakulas tu tathety uktvā śīghram āruhya pādapam",
    "GE07mbh_03_u:296.007a-1361_01": "**** **** bhrātur jyeṣṭhasya śāsanāt",
    "GE07mbh_03_u:296.007a-1361_02": "tata utthāya matimān",
    "GE07mbh_03_u:296.007c": "abravīd bhrātaraṃ jyeṣṭham abhivīkṣya samantataḥ",
    "GE07mbh_03_u:296.008a": "paśyāmi bahulān rājan vṛkṣān udakasaṃśrayān",
    "GE07mbh_03_u:296.008c": "sārasānāṃ ca nirhrādam atrodakam asaṃśayam",
    "GE07mbh_03_u:296.009a": "tato 'bravīt satyadhṛtiḥ kuntīputro yudhiṣṭhiraḥ",
    "GE07mbh_03_u:296.009c": "gaccha saumya tataḥ śīghraṃ tūrṇaṃ pānīyam ānaya",
    "GE07mbh_03_u:296.010a": "nakulas tu tathety uktvā bhrātur jyeṣṭhasya śāsanāt",
    "GE07mbh_03_u:296.010c": "prādravad yatra pānīyaṃ śīghraṃ caivānvapadyata",
    "GE07mbh_03_u:296.011a": "sa dṛṣṭvā vimalaṃ toyaṃ sārasaiḥ parivāritam",
    "GE07mbh_03_u:296.011c": "pātukāmas tato vācam antarikṣāt sa śuśruve",
    "GE07mbh_03_u:296.012a": "mā tāta sāhasaṃ kārṣīr mama pūrvaparigrahaḥ",
    "GE07mbh_03_u:296.012c": "praśnān uktvā tu mādreya tataḥ piba harasva ca",
    "GE07mbh_03_u:296.013a": "anādṛtya tu tad vākyaṃ nakulaḥ supipāsitaḥ",
    "GE07mbh_03_u:296.013c": "apibac chītalaṃ toyaṃ pītvā ca nipapāta ha",
    "GE07mbh_03_u:296.014a": "cirāyamāṇe nakule kuntīputro yudhiṣṭhiraḥ",
    "GE07mbh_03_u:296.014c": "abravīd bhrātaraṃ vīraṃ sahadevam ariṃdamam",
    "GE07mbh_03_u:296.015a": "bhrātā cirāyate tāta sahadeva tavāgrajaḥ",
    "GE07mbh_03_u:296.015c": "taṃ caivānaya sodaryaṃ pānīyaṃ ca tvam ānaya",
    "GE07mbh_03_u:296.016a": "sahadevas tathety uktvā tāṃ diśaṃ pratyapadyata",
    "GE07mbh_03_u:296.016c": "dadarśa ca hataṃ bhūmau bhrātaraṃ nakulaṃ tadā",
    "GE07mbh_03_u:296.017a": "bhrātṛśokābhisaṃtaptas tṛṣayā ca prapīḍitaḥ",
    "GE07mbh_03_u:296.017c": "abhidudrāva pānīyaṃ tato vāg abhyabhāṣata",
    "GE07mbh_03_u:296.018a": "mā tāta sāhasaṃ kārṣīr mama pūrvaparigrahaḥ",
    "GE07mbh_03_u:296.018c": "praśnān uktvā yathākāmaṃ tataḥ piba harasva ca",
    "GE07mbh_03_u:296.019a": "anādṛtya tu tad vākyaṃ sahadevaḥ pipāsitaḥ",
    "GE07mbh_03_u:296.019c": "apibac chītalaṃ toyaṃ pītvā ca nipapāta ha",
    "GE07mbh_03_u:296.020a": "athābravīt sa vijayaṃ kuntīputro yudhiṣṭhiraḥ",
    "GE07mbh_03_u:296.020c": "bhrātarau te ciragatau bībhatso śatrukarśana",
    "GE07mbh_03_u:296.020e": "tau caivānaya bhadraṃ te pānīyaṃ ca tvam ānaya",
    "GE07mbh_03_u:296.020f-1362_01": "tvaṃ hi nas tāta sarveṣāṃ duḥkhitānām apāśrayaḥ",
    "GE07mbh_03_u:296.021a": "evam ukto guḍākeśaḥ pragṛhya saśaraṃ dhanuḥ",
    "GE07mbh_03_u:296.021c": "āmuktakhaḍgo medhāvī tat saraḥ pratyapadyata",
    "GE07mbh_03_u:296.022a": "yataḥ puruṣaśārdūlau pānīyaharaṇe gatau",
    "GE07mbh_03_u:296.022c": "tau dadarśa hatau tatra bhrātarau śvetavāhanaḥ",
    "GE07mbh_03_u:296.022d-1363_01": "vigatāsū naravyāghrau śayānau vasudhātale",
    "GE07mbh_03_u:296.023a": "prasuptāv iva tau dṛṣṭvā narasiṃhaḥ suduḥkhitaḥ",
    "GE07mbh_03_u:296.023c": "dhanur udyamya kaunteyo vyalokayata tad vanam",
    "GE07mbh_03_u:296.024a": "nāpaśyat tatra kiṃ cit sa bhūtaṃ tasmin mahāvane",
    "GE07mbh_03_u:296.024c": "savyasācī tataḥ śrāntaḥ pānīyaṃ so 'bhyadhāvata",
    "GE07mbh_03_u:296.025a": "abhidhāvaṃs tato vācam antarikṣāt sa śuśruve",
    "GE07mbh_03_u:296.025c": "kim āsīd asi pānīyaṃ naitac chakyaṃ balāt tvayā",
    "GE07mbh_03_u:296.026a": "kaunteya yadi vai praśnān mayoktān pratipatsyase",
    "GE07mbh_03_u:296.026c": "tataḥ pāsyasi pānīyaṃ hariṣyasi ca bhārata",
    "GE07mbh_03_u:296.027a": "vāritas tv abravīt pārtho dṛśyamāno nivāraya",
    "GE07mbh_03_u:296.027c": "yāvad bāṇair vinirbhinnaḥ punar naivaṃ vadiṣyasi",
    "GE07mbh_03_u:296.028a": "evam uktvā tataḥ pārthaḥ śarair astrānumantritaiḥ",
    "GE07mbh_03_u:296.028c": "vavarṣa tāṃ diśaṃ kṛtsnāṃ śabdavedhaṃ ca darśayan",
    "GE07mbh_03_u:296.029a": "karṇinālīkanārācān utsṛjan bharatarṣabha",
    "GE07mbh_03_u:296.029c": "anekair iṣusaṃghātair antarikṣaṃ vavarṣa ha",
    "GE07mbh_03_u:296.029d-1364_01": "so 'py adṛśyāya bhūtāya nabhasy āmitatejase",
    "GE07mbh_03_u:296.029d-1364_02": "utsasarja mahābāhur bāṇajālaṃ dhanaṃjayaḥ",
    "GE07mbh_03_u:296.029d-1364_03": "tatas tān iṣusaṃghātān gāṇḍīvadhanuṣaś cyutān",
    "GE07mbh_03_u:296.029d-1364_04": "meghān kṛtvā jahāsoccais tad adbhutam ivābhavat",
    "GE07mbh_03_u:296.030": "yakṣa uvāca",
    "GE07mbh_03_u:296.030a": "kiṃ vighātena te pārtha praśnān uktvā tataḥ piba",
    "GE07mbh_03_u:296.030c": "anuktvā tu tataḥ praśnān pītvaiva na bhaviṣyasi",
    "GE07mbh_03_u:296.030d-1365_01": "evam uktas tataḥ pārthaḥ savyasācī dhanaṃjayaḥ",
    "GE07mbh_03_u:296.031": "vaiśaṃpāyana uvāca",
    "GE07mbh_03_u:296.031a": "sa tv amoghān iṣūn muktvā tṛṣṇayābhiprapīḍitaḥ",
    "GE07mbh_03_u:296.031c": "avijñāyaiva tān praśnān pītvaiva nipapāta ha",
    "GE07mbh_03_u:296.032a": "athābravīd bhīmasenaṃ kuntīputro yudhiṣṭhiraḥ",
    "GE07mbh_03_u:296.032c": "nakulaḥ sahadevaś ca bībhatsuś cāparājitaḥ",
    "GE07mbh_03_u:296.033a": "ciraṃ gatās toyahetor na cāgacchanti bhārata",
    "GE07mbh_03_u:296.033c": "tāṃś caivānaya bhadraṃ te pānīyaṃ ca tvam ānaya",
    "GE07mbh_03_u:296.034a": "bhīmasenas tathety uktvā tāṃ diśaṃ pratyapadyata",
    "GE07mbh_03_u:296.034c": "yatra te puruṣavyāghrā bhrātaro 'sya nipātitāḥ",
    "GE07mbh_03_u:296.035a": "tān dṛṣṭvā duḥkhito bhīmas tṛṣayā ca prapīḍitaḥ",
    "GE07mbh_03_u:296.035c": "amanyata mahābāhuḥ karma tad yakṣarakṣasām",
    "GE07mbh_03_u:296.035e": "sa cintayām āsa tadā yoddhavyaṃ dhruvam adya me",
    "GE07mbh_03_u:296.036a": "pāsyāmi tāvat pānīyam iti pārtho vṛkodaraḥ",
    "GE07mbh_03_u:296.036c": "tato 'bhyadhāvat pānīyaṃ pipāsuḥ puruṣarṣabhaḥ",
    "GE07mbh_03_u:296.036d-1366_01": "vāg uvācātha suspaṣṭam adṛśyā pāṇḍunandanam",
    "GE07mbh_03_u:296.037": "yakṣa uvāca",
    "GE07mbh_03_u:296.037a": "mā tāta sāhasaṃ kārṣīr mama pūrvaparigrahaḥ",
    "GE07mbh_03_u:296.037c": "praśnān uktvā tu kaunteya tataḥ piba harasva ca",
    "GE07mbh_03_u:296.038": "vaiśaṃpāyana uvāca",
    "GE07mbh_03_u:296.038a": "evam uktas tato bhīmo yakṣeṇāmitatejasā",
    "GE07mbh_03_u:296.038c": "avijñāyaiva tān praśnān pītvaiva nipapāta ha",
    "GE07mbh_03_u:296.038d-1367_01": "tataḥ kuntīsuto rājā dharmaputro yudhiṣṭhiraḥ",
    "GE07mbh_03_u:296.038d-1368_01": "tataś ciragatān bhrātṝn atha jñātuṃ yudhiṣṭhiraḥ",
    "GE07mbh_03_u:296.038d-1369_01": "cirāyamānān bahuśaḥ punaḥ punar uvāca ha",
    "GE07mbh_03_u:296.038d-1369_02": "mādreyau kiṃ cirāyete gāṇḍīvī kiṃ cirāyate",
    "GE07mbh_03_u:296.038d-1369_03": "mahābaladharas tatra kiṃ nu bhīmaś cirāyate",
    "GE07mbh_03_u:296.038d-1369_04": "gacchāmy eṣāṃ padaṃ draṣṭum iti kṛtvā yudhiṣṭhiraḥ",
    "GE07mbh_03_u:296.039a": "tataḥ kuntīsuto rājā vicintya puruṣarṣabhaḥ vaiśaṃpāyana uvāca",
    "GE07mbh_03_u:296.039b-1370_01": "ātmanātmānam etac ca cintayann idam abravīt",
    "GE07mbh_03_u:296.039b-1370_02": "tataś ciragatān bhrātṝn atha rājā yudhiṣṭhiraḥ",
    "GE07mbh_03_u:296.039b-1370_03": "cirāyamāṇān bahuśaḥ punaḥ punar uvāca ha",
    "GE07mbh_03_u:296.039b-1370_04": "kiṃ svid vanam idaṃ draṣṭuṃ kiṃ svid dṛṣṭo mṛgo bhavet",
    "GE07mbh_03_u:296.039b-1370_05": "prāhasan vā mahābhūtaṃ śaptās tenātha te 'patan",
    "GE07mbh_03_u:296.039b-1370_06": "na paśyanty atha vā vīrāḥ pānīyaṃ yatra te gatāḥ",
    "GE07mbh_03_u:296.039b-1370_07": "anviṣadbhir vane toyaṃ kālo 'yam iti pātitaḥ",
    "GE07mbh_03_u:296.039b-1370_08": "kiṃ nu tat kāraṇaṃ yena nāyānti puruṣarṣabhāḥ",
    "GE07mbh_03_u:296.039b-1370_09": "gacchāmy eṣāṃ padaṃ draṣṭum iti kṛtvā yudhiṣṭhiraḥ vaiśaṃpāyana uvāca",
    "GE07mbh_03_u:296.039b-1371_01": "evamādīni vākyāni vimṛṣan nṛpasattamaḥ",
    "GE07mbh_03_u:296.039c": "samutthāya mahābāhur dahyamānena cetasā",
    "GE07mbh_03_u:296.040a": "apetajananirghoṣaṃ praviveśa mahāvanam",
    "GE07mbh_03_u:296.040c": "rurubhiś ca varāhaiś ca pakṣibhiś ca niṣevitam",
    "GE07mbh_03_u:296.041a": "nīlabhāsvaravarṇaiś ca pādapair upaśobhitam",
    "GE07mbh_03_u:296.041c": "bhramarair upagītaṃ ca pakṣibhiś ca mahāyaśāḥ",
    "GE07mbh_03_u:296.041d-1372_01": "mṛduśāḍvalasaṃkīrṇaṃ bhūmibhāgaṃ manoharam",
    "GE07mbh_03_u:296.042a": "sa gacchan kānane tasmin hemajālapariṣkṛtam",
    "GE07mbh_03_u:296.042c": "dadarśa tat saraḥ śrīmān viśvakarmakṛtaṃ yathā",
    "GE07mbh_03_u:296.043a": "upetaṃ nalinījālaiḥ sindhuvāraiś ca vetasaiḥ",
    "GE07mbh_03_u:296.043c": "ketakaiḥ karavīraiś ca pippalaiś caiva saṃvṛtam",
    "GE07mbh_03_u:296.043d-1373_01": "tato dharmasutaḥ śrīmān bhrātṛdarśanalālasaḥ",
    "GE07mbh_03_u:296.043e": "śramārtas tad upāgamya saro dṛṣṭvātha vismitaḥ",
    "GE07mbh_03_u:297.001": "vaiśaṃpāyana uvāca",
    "GE07mbh_03_u:297.001a": "sa dadarśa hatān bhrātṝṃl lokapālān iva cyutān",
    "GE07mbh_03_u:297.001c": "yugānte samanuprāpte śakrapratimagauravān",
    "GE07mbh_03_u:297.002a": "viprakīrṇadhanurbāṇaṃ dṛṣṭvā nihatam arjunam",
    "GE07mbh_03_u:297.002c": "bhīmasenaṃ yamau cobhau nirviceṣṭān gatāyuṣaḥ",
    "GE07mbh_03_u:297.003a": "sa dīrgham uṣṇaṃ niḥśvasya śokabāṣpapariplutaḥ",
    "GE07mbh_03_u:297.003b-031_0001": "tān dṛṣṭvā patitān bhrātṝn sarvāṃś cintāsamanvitaḥ",
    "GE07mbh_03_u:297.003b-031_0002": "dharmaputro mahābāhur vilalāpa suvistaram",
    "GE07mbh_03_u:297.003b-031_0003": "nanu tvayā mahābāho pratijñātaṃ vṛkodara",
    "GE07mbh_03_u:297.003b-031_0004": "suyodhanasya bhetsyāmi gadayā sakthinī raṇe",
    "GE07mbh_03_u:297.003b-031_0005": "vyarthaṃ tad adya me sarvaṃ tvayi vīre nipātite",
    "GE07mbh_03_u:297.003b-031_0006": "mahātmani mahābāho kurūṇāṃ kīrtivardhane",
    "GE07mbh_03_u:297.003b-031_0007": "manuṣyasaṃbhavā vāco vidharmiṇyaḥ pratiśrutāḥ",
    "GE07mbh_03_u:297.003b-031_0008": "bhavatāṃ divyavācas tu tā bhavantu kathaṃ mṛṣā",
    "GE07mbh_03_u:297.003b-031_0009": "devāś cāpi yadāvocan sūtake tvāṃ dhanaṃjaya",
    "GE07mbh_03_u:297.003b-031_0010": "sahasrākṣād anavaraḥ kunti putras taveti vai",
    "GE07mbh_03_u:297.003b-031_0011": "uttare pāriyātre ca jagbur bhūtāni sarvaśaḥ",
    "GE07mbh_03_u:297.003b-031_0012": "vipranaṣṭāṃ śriyaṃ caiṣām āhartā punar añjasā",
    "GE07mbh_03_u:297.003b-031_0013": "nāsya jetā raṇe kaś cid ajetā naiṣa kasya cit",
    "GE07mbh_03_u:297.003b-031_0014": "so 'yaṃ mṛtyuvaśaṃ yātaḥ kathaṃ jiṣṇur mahābalaḥ",
    "GE07mbh_03_u:297.003b-031_0015": "ayaṃ mamāśāṃ saṃhatya śete bhūmau dhanaṃjayaḥ",
    "GE07mbh_03_u:297.003b-031_0016": "āśritya yaṃ vayaṃ nāthaṃ duḥkhāny etāni sehima",
    "GE07mbh_03_u:297.003b-031_0017": "raṇe 'pramattau vīrau ca sadā śatrunibarhaṇau",
    "GE07mbh_03_u:297.003b-031_0018": "kathaṃ ripuvaśaṃ yātau kuntīputrau mahābalau",
    "GE07mbh_03_u:297.003b-031_0019": "yau sarvāstrāpratihatau bhīmasenadhanaṃjayau",
    "GE07mbh_03_u:297.003b-031_0020": "aśmasāramayaṃ nūnaṃ hṛdayaṃ mama durhṛdaḥ",
    "GE07mbh_03_u:297.003b-031_0021": "yamau yad etau dṛṣṭvādya patitau nāvadīryate",
    "GE07mbh_03_u:297.003b-031_0022": "śāstrajñā deśakālajñās tapoyuktāḥ kriyānvitāḥ",
    "GE07mbh_03_u:297.003b-031_0023": "akṛtvā sadṛśaṃ karma kiṃ śedhvaṃ puruṣarṣabhāḥ",
    "GE07mbh_03_u:297.003b-031_0024": "avikṣataśarīrāś cāpy apramṛṣṭaśarāsanāḥ",
    "GE07mbh_03_u:297.003b-031_0025": "asaṃjñā bhuvi saṃgamya kiṃ śedhvam aparājitāḥ",
    "GE07mbh_03_u:297.003b-031_0026": "sānūn ivādreḥ saṃsuptān dṛṣṭvā bhrātṝn mahāmatiḥ",
    "GE07mbh_03_u:297.003b-031_0027": "sukhaṃ prasuptān prasvinnaḥ khinnaḥ kaṣṭāṃ daśāṃ gataḥ",
    "GE07mbh_03_u:297.003b-031_0028": "evam evedam ity uktvā dharmātmā sa nareśvaraḥ",
    "GE07mbh_03_u:297.003b-031_0029": "śokasāgaramadhyastho dadhyau kāraṇam ākulaḥ",
    "GE07mbh_03_u:297.003b-031_0030": "itikartavyatāṃ ceti deśakālavibhāgavit",
    "GE07mbh_03_u:297.003b-031_0031": "nābhipede mahābāhuś cintayāno mahāmatiḥ",
    "GE07mbh_03_u:297.003b-031_0032": "atha saṃstabhya dharmātmā tadātmānaṃ tapaḥsutaḥ",
    "GE07mbh_03_u:297.003b-031_0033": "evaṃ vilapya bahudhā dharmaputro yudhiṣṭhiraḥ",
    "GE07mbh_03_u:297.003c": "buddhyā vicintayām āsa vīrāḥ kena nipātitāḥ",
    "GE07mbh_03_u:297.004a": "naiṣāṃ śastraprahāro 'sti padaṃ nehāsti kasya cit",
    "GE07mbh_03_u:297.004c": "bhūtaṃ mahad idaṃ manye bhrātaro yena me hatāḥ",
    "GE07mbh_03_u:297.004e": "ekāgraṃ cintayiṣyāmi pītvā vetsyāmi vā jalam",
    "GE07mbh_03_u:297.004f-1374_01": "bhrātṝṇāṃ vyasanaṃ ghoraṃ samam eva mahātmanām",
    "GE07mbh_03_u:297.005a": "syāt tu duryodhanenedam upāṃśuvihitaṃ kṛtam",
    "GE07mbh_03_u:297.005c": "gāndhārarājaracitaṃ satataṃ jihmabuddhinā",
    "GE07mbh_03_u:297.006a": "yasya kāryam akāryaṃ vā samam eva bhavaty uta",
    "GE07mbh_03_u:297.006c": "kas tasya viśvased vīro durmater akṛtātmanaḥ",
    "GE07mbh_03_u:297.007a": "atha vā puruṣair gūḍhaiḥ prayogo 'yaṃ durātmanaḥ",
    "GE07mbh_03_u:297.007c": "bhaved iti mahābāhur bahudhā samacintayat",
    "GE07mbh_03_u:297.007d-1375_01": "ācāryaṃ kiṃ nu vakṣyāmi kṛpaṃ bhīṣmam ahaṃ nu kim",
    "GE07mbh_03_u:297.007d-1376_01": "viduraṃ kiṃ nu vakṣyāmi bṛhaspatisamaṃ naye",
    "GE07mbh_03_u:297.007d-1377_01": "ambāṃ ca kiṃ nu vakṣyāmi sadā duḥkhasya bhāginīm",
    "GE07mbh_03_u:297.007d-1377_02": "dṛṣṭvā māṃ bhrātṛbhir hīnaṃ pṛcchantīṃ putragṛddhinīm",
    "GE07mbh_03_u:297.007d-1377_03": "yadā tvaṃ bhrātṛbhiḥ sarvaiḥ śakratulyaparākramaiḥ",
    "GE07mbh_03_u:297.007d-1377_04": "sārdhaṃ vanaṃ gato vīraiḥ katham ekas tvam āgataḥ",
    "GE07mbh_03_u:297.008a": "tasyāsīn na viṣeṇedam udakaṃ dūṣitaṃ yathā",
    "GE07mbh_03_u:297.008b-1378_01": "mṛtānām api caiteṣāṃ vikṛtaṃ naiva jāyate",
    "GE07mbh_03_u:297.008c": "mukhavarṇāḥ prasannā me bhrātṝṇām ity acintayat",
    "GE07mbh_03_u:297.009a": "ekaikaśaś caughabalān imān puruṣasattamān",
    "GE07mbh_03_u:297.009c": "ko 'nyaḥ pratisamāseta kālāntakayamād ṛte",
    "GE07mbh_03_u:297.010a": "etenādhyavasāyena tat toyam avagāḍhavān",
    "GE07mbh_03_u:297.010c": "gāhamānaś ca tat toyam antarikṣāt sa śuśruve",
    "GE07mbh_03_u:297.011": "yakṣa uvāca",
    "GE07mbh_03_u:297.011a": "ahaṃ bakaḥ śaivalamatsyabhakṣo; mayā nītāḥ pretavaśaṃ tavānujāḥ",
    "GE07mbh_03_u:297.011c": "tvaṃ pañcamo bhavitā rājaputra; na cet praśnān pṛcchato vyākaroṣi",
    "GE07mbh_03_u:297.012a": "mā tāta sāhasaṃ kārṣīr mama pūrvaparigrahaḥ",
    "GE07mbh_03_u:297.012c": "praśnān uktvā tu kaunteya tataḥ piba harasva ca",
    "GE07mbh_03_u:297.013": "yudhiṣṭhira uvāca",
    "GE07mbh_03_u:297.013a": "rudrāṇāṃ vā vasūnāṃ vā marutāṃ vā pradhānabhāk",
    "GE07mbh_03_u:297.013c": "pṛcchāmi ko bhavān devo naitac chakuninā kṛtam",
    "GE07mbh_03_u:297.014a": "himavān pāriyātraś ca vindhyo malaya eva ca",
    "GE07mbh_03_u:297.014c": "catvāraḥ parvatāḥ kena pātitā bhuvi tejasā",
    "GE07mbh_03_u:297.015a": "atīva te mahat karma kṛtaṃ balavatāṃ vara",
    "GE07mbh_03_u:297.015b-1379_01": "vinighnatā maheṣvāsāṃś caturo 'pi mamānujān",
    "GE07mbh_03_u:297.015c": "yan na devā na gandharvā nāsurā na ca rākṣasāḥ",
    "GE07mbh_03_u:297.015e": "viṣaheran mahāyuddhe kṛtaṃ te tan mahādbhutam",
    "GE07mbh_03_u:297.016a": "na te jānāmi yat kāryaṃ nābhijānāmi kāṅkṣitam",
    "GE07mbh_03_u:297.016c": "kautūhalaṃ mahaj jātaṃ sādhvasaṃ cāgataṃ mama",
    "GE07mbh_03_u:297.017a": "yenāsmy udvignahṛdayaḥ samutpannaśirojvaraḥ",
    "GE07mbh_03_u:297.017c": "pṛcchāmi bhagavaṃs tasmāt ko bhavān iha tiṣṭhati",
    "GE07mbh_03_u:297.018": "yakṣa uvāca",
    "GE07mbh_03_u:297.018a": "yakṣo 'ham asmi bhadraṃ te nāsmi pakṣī jalecaraḥ",
    "GE07mbh_03_u:297.018c": "mayaite nihatāḥ sarve bhrātaras te mahaujasaḥ",
    "GE07mbh_03_u:297.019": "vaiśaṃpāyana uvāca",
    "GE07mbh_03_u:297.019a": "tatas tām aśivāṃ śrutvā vācaṃ sa paruṣākṣarām",
    "GE07mbh_03_u:297.019c": "yakṣasya bruvato rājann upakramya tadā sthitaḥ",
    "GE07mbh_03_u:297.019d-1380_01": "tato rājann apākramya tasmād deśād avasthitaḥ",
    "GE07mbh_03_u:297.020a": "virūpākṣaṃ mahākāyaṃ yakṣaṃ tālasamucchrayam",
    "GE07mbh_03_u:297.020c": "jvalanārkapratīkāśam adhṛṣyaṃ parvatopamam",
    "GE07mbh_03_u:297.021a": "setum āśritya tiṣṭhantaṃ dadarśa bharatarṣabhaḥ",
    "GE07mbh_03_u:297.021c": "meghagambhīrayā vācā tarjayantaṃ mahābalam",
    "GE07mbh_03_u:297.021d-1381_01": "uvāca yakṣaḥ kaunteyaṃ bhrātṛśokābhipīḍitam",
    "GE07mbh_03_u:297.022": "yakṣa uvāca",
    "GE07mbh_03_u:297.022a": "ime te bhrātaro rājan vāryamāṇā mayāsakṛt",
    "GE07mbh_03_u:297.022c": "balāt toyaṃ jihīrṣantas tato vai sūditā mayā",
    "GE07mbh_03_u:297.023a": "na peyam udakaṃ rājan prāṇān iha parīpsatā",
    "GE07mbh_03_u:297.023c": "pārtha mā sāhasaṃ kārṣīr mama pūrvaparigrahaḥ",
    "GE07mbh_03_u:297.023e": "praśnān uktvā tu kaunteya tataḥ piba harasva ca",
    "GE07mbh_03_u:297.024": "yudhiṣṭhira uvāca",
    "GE07mbh_03_u:297.024a": "naivāhaṃ kāmaye yakṣa tava pūrvaparigraham",
    "GE07mbh_03_u:297.024c": "kāmaṃ naitat praśaṃsanti santo hi puruṣāḥ sadā",
    "GE07mbh_03_u:297.025a": "yadātmanā svam ātmānaṃ praśaṃset puruṣaḥ prabho",
    "GE07mbh_03_u:297.025c": "yathāprajñaṃ tu te praśnān prativakṣyāmi pṛccha mām",
    "GE07mbh_03_u:297.026": "yakṣa uvāca",
    "GE07mbh_03_u:297.026a": "kiṃ svid ādityam unnayati ke ca tasyābhitaś carāḥ",
    "GE07mbh_03_u:297.026c": "kaś cainam astaṃ nayati kasmiṃś ca pratitiṣṭhati",
    "GE07mbh_03_u:297.027": "yudhiṣṭhira uvāca",
    "GE07mbh_03_u:297.027a": "brahmādityam unnayati devās tasyābhitaś carāḥ",
    "GE07mbh_03_u:297.027c": "dharmaś cāstaṃ nayati ca satye ca pratitiṣṭhati",
    "GE07mbh_03_u:297.028": "yakṣa uvāca",
    "GE07mbh_03_u:297.028a": "kena svic chrotriyo bhavati kena svid vindate mahat",
    "GE07mbh_03_u:297.028c": "kena dvitīyavān bhavati rājan kena ca buddhimān",
    "GE07mbh_03_u:297.029": "yudhiṣṭhira uvāca",
    "GE07mbh_03_u:297.029a": "śrutena śrotriyo bhavati tapasā vindate mahat",
    "GE07mbh_03_u:297.029c": "dhṛtyā dvitīyavān bhavati buddhimān vṛddhasevayā",
    "GE07mbh_03_u:297.030": "yakṣa uvāca",
    "GE07mbh_03_u:297.030a": "kiṃ brāhmaṇānāṃ devatvaṃ kaś ca dharmaḥ satām iva",
    "GE07mbh_03_u:297.030c": "kaś caiṣāṃ mānuṣo bhāvaḥ kim eṣām asatām iva",
    "GE07mbh_03_u:297.031": "yudhiṣṭhira uvāca",
    "GE07mbh_03_u:297.031a": "svādhyāya eṣāṃ devatvaṃ tapa eṣāṃ satām iva",
    "GE07mbh_03_u:297.031c": "maraṇaṃ mānuṣo bhāvaḥ parivādo 'satām iva",
    "GE07mbh_03_u:297.032": "yakṣa uvāca",
    "GE07mbh_03_u:297.032a": "kiṃ kṣatriyāṇāṃ devatvaṃ kaś ca dharmaḥ satām iva",
    "GE07mbh_03_u:297.032c": "kaś caiṣāṃ mānuṣo bhāvaḥ kim eṣām asatām iva",
    "GE07mbh_03_u:297.033": "yudhiṣṭhira uvāca",
    "GE07mbh_03_u:297.033a": "iṣvastram eṣāṃ devatvaṃ yajña eṣāṃ satām iva",
    "GE07mbh_03_u:297.033c": "bhayaṃ vai mānuṣo bhāvaḥ parityāgo 'satām iva",
    "GE07mbh_03_u:297.034": "yakṣa uvāca",
    "GE07mbh_03_u:297.034a": "kim ekaṃ yajñiyaṃ sāma kim ekaṃ yajñiyaṃ yajuḥ",
    "GE07mbh_03_u:297.034c": "kā caikā vṛścate yajñaṃ kāṃ yajño nātivartate",
    "GE07mbh_03_u:297.035": "yudhiṣṭhira uvāca",
    "GE07mbh_03_u:297.035a": "prāṇo vai yajñiyaṃ sāma mano vai yajñiyaṃ yajuḥ",
    "GE07mbh_03_u:297.035c": "vāg ekā vṛścate yajñaṃ tāṃ yajño nātivartate",
    "GE07mbh_03_u:297.036": "yakṣa uvāca",
    "GE07mbh_03_u:297.036a": "kiṃ svid āpatatāṃ śreṣṭhaṃ kiṃ svin nipatatāṃ varam",
    "GE07mbh_03_u:297.036c": "kiṃ svit pratiṣṭhamānānāṃ kiṃ svit pravadatāṃ varam",
    "GE07mbh_03_u:297.037": "yudhiṣṭhira uvāca",
    "GE07mbh_03_u:297.037a": "varṣam āpatatāṃ śreṣṭhaṃ bījaṃ nipatatāṃ varam",
    "GE07mbh_03_u:297.037c": "gāvaḥ pratiṣṭhamānānāṃ putraḥ pravadatāṃ varaḥ",
    "GE07mbh_03_u:297.038": "yakṣa uvāca",
    "GE07mbh_03_u:297.038a": "indriyārthān anubhavan buddhimāṃl lokapūjitaḥ",
    "GE07mbh_03_u:297.038c": "saṃmataḥ sarvabhūtānām ucchvasan ko na jīvati",
    "GE07mbh_03_u:297.039": "yudhiṣṭhira uvāca",
    "GE07mbh_03_u:297.039a": "devatātithibhṛtyānāṃ pitṝṇām ātmanaś ca yaḥ",
    "GE07mbh_03_u:297.039c": "na nirvapati pañcānām ucchvasan na sa jīvati",
    "GE07mbh_03_u:297.040": "yakṣa uvāca",
    "GE07mbh_03_u:297.040a": "kiṃ svid gurutaraṃ bhūmeḥ kiṃ svid uccataraṃ ca khāt",
    "GE07mbh_03_u:297.040c": "kiṃ svic chīghrataraṃ vāyoḥ kiṃ svid bahutaraṃ nṛṇām",
    "GE07mbh_03_u:297.041": "yudhiṣṭhira uvāca",
    "GE07mbh_03_u:297.041a": "mātā gurutarā bhūmeḥ pitā uccataraś ca khāt",
    "GE07mbh_03_u:297.041c": "manaḥ śīghrataraṃ vāyoś cintā bahutarī nṛṇām",
    "GE07mbh_03_u:297.042": "yakṣa uvāca",
    "GE07mbh_03_u:297.042a": "kiṃ svit suptaṃ na nimiṣati kiṃ svij jātaṃ na copati",
    "GE07mbh_03_u:297.042c": "kasya svid dhṛdayaṃ nāsti kiṃ svid vegena vardhate",
    "GE07mbh_03_u:297.043": "yudhiṣṭhira uvāca",
    "GE07mbh_03_u:297.043a": "matsyaḥ supto na nimiṣaty aṇḍaṃ jātaṃ na copati",
    "GE07mbh_03_u:297.043c": "aśmano hṛdayaṃ nāsti nadī vegena vardhate",
    "GE07mbh_03_u:297.044": "yakṣa uvāca",
    "GE07mbh_03_u:297.044a": "kiṃ svit pravasato mitraṃ kiṃ svin mitraṃ gṛhe sataḥ",
    "GE07mbh_03_u:297.044c": "āturasya ca kiṃ mitraṃ kiṃ svin mitraṃ mariṣyataḥ",
    "GE07mbh_03_u:297.045": "yudhiṣṭhira uvāca",
    "GE07mbh_03_u:297.045a": "sārthaḥ pravasato mitraṃ bhāryā mitraṃ gṛhe sataḥ",
    "GE07mbh_03_u:297.045c": "āturasya bhiṣaṅ mitraṃ dānaṃ mitraṃ mariṣyataḥ yakṣa uvāca",
    "GE07mbh_03_u:297.045d-1382_01": "ko 'tithiḥ sarvabhūtānāṃ kiṃ svid dharmaṃ sanātanam",
    "GE07mbh_03_u:297.045d-1382_02": "amṛtaṃ kiṃ svid rājendra kiṃ svit sarvam idaṃ jagat yudhiṣṭhira uvāca",
    "GE07mbh_03_u:297.045d-1382_03": "atithiḥ sarvabhūtānām agniḥ somo gavāmṛtam",
    "GE07mbh_03_u:297.045d-1382_04": "sanātano 'mṛto dharmo vāyuḥ sarvam idaṃ jagat",
    "GE07mbh_03_u:297.046": "yakṣa uvāca",
    "GE07mbh_03_u:297.046a": "kiṃ svid eko vicarati jātaḥ ko jāyate punaḥ",
    "GE07mbh_03_u:297.046c": "kiṃ svid dhimasya bhaiṣajyaṃ kiṃ svid āvapanaṃ mahat",
    "GE07mbh_03_u:297.047": "yudhiṣṭhira uvāca",
    "GE07mbh_03_u:297.047a": "sūrya eko vicarati candramā jāyate punaḥ",
    "GE07mbh_03_u:297.047c": "agnir himasya bhaiṣajyaṃ bhūmir āvapanaṃ mahat",
    "GE07mbh_03_u:297.048": "yakṣa uvāca",
    "GE07mbh_03_u:297.048a": "kiṃ svid ekapadaṃ dharmyaṃ kiṃ svid ekapadaṃ yaśaḥ",
    "GE07mbh_03_u:297.048c": "kiṃ svid ekapadaṃ svargyaṃ kiṃ svid ekapadaṃ sukham",
    "GE07mbh_03_u:297.049": "yudhiṣṭhira uvāca",
    "GE07mbh_03_u:297.049a": "dākṣyam ekapadaṃ dharmyaṃ dānam ekapadaṃ yaśaḥ",
    "GE07mbh_03_u:297.049c": "satyam ekapadaṃ svargyaṃ śīlam ekapadaṃ sukham",
    "GE07mbh_03_u:297.050": "yakṣa uvāca",
    "GE07mbh_03_u:297.050a": "kiṃ svid ātmā manuṣyasya kiṃ svid daivakṛtaḥ sakhā",
    "GE07mbh_03_u:297.050c": "upajīvanaṃ kiṃ svid asya kiṃ svid asya parāyaṇam",
    "GE07mbh_03_u:297.051": "yudhiṣṭhira uvāca",
    "GE07mbh_03_u:297.051a": "putra ātmā manuṣyasya bhāryā daivakṛtaḥ sakhā",
    "GE07mbh_03_u:297.051c": "upajīvanaṃ ca parjanyo dānam asya parāyaṇam",
    "GE07mbh_03_u:297.052": "yakṣa uvāca",
    "GE07mbh_03_u:297.052a": "dhanyānām uttamaṃ kiṃ svid dhanānāṃ kiṃ svid uttamam",
    "GE07mbh_03_u:297.052c": "lābhānām uttamaṃ kiṃ svit kiṃ sukhānāṃ tathottamam",
    "GE07mbh_03_u:297.053": "yudhiṣṭhira uvāca",
    "GE07mbh_03_u:297.053a": "dhanyānām uttamaṃ dākṣyaṃ dhanānām uttamaṃ śrutam",
    "GE07mbh_03_u:297.053c": "lābhānāṃ śreṣṭham ārogyaṃ sukhānāṃ tuṣṭir uttamā",
    "GE07mbh_03_u:297.054": "yakṣa uvāca",
    "GE07mbh_03_u:297.054a": "kaś ca dharmaḥ paro loke kaś ca dharmaḥ sadāphalaḥ",
    "GE07mbh_03_u:297.054c": "kiṃ niyamya na śocanti kaiś ca saṃdhir na jīryate",
    "GE07mbh_03_u:297.055": "yudhiṣṭhira uvāca",
    "GE07mbh_03_u:297.055a": "ānṛśaṃsyaṃ paro dharmas trayīdharmaḥ sadāphalaḥ",
    "GE07mbh_03_u:297.055c": "mano yamya na śocanti sadbhiḥ saṃdhir na jīryate",
    "GE07mbh_03_u:297.056": "yakṣa uvāca",
    "GE07mbh_03_u:297.056a": "kiṃ nu hitvā priyo bhavati kiṃ nu hitvā na śocati",
    "GE07mbh_03_u:297.056c": "kiṃ nu hitvārthavān bhavati kiṃ nu hitvā sukhī bhavet",
    "GE07mbh_03_u:297.057": "yudhiṣṭhira uvāca",
    "GE07mbh_03_u:297.057a": "mānaṃ hitvā priyo bhavati krodhaṃ hitvā na śocati",
    "GE07mbh_03_u:297.057c": "kāmaṃ hitvārthavān bhavati lobhaṃ hitvā sukhī bhavet yakṣa uvāca",
    "GE07mbh_03_u:297.057d-1383_01": "kimarthaṃ brāhmaṇe dānaṃ kimarthaṃ naṭanartake",
    "GE07mbh_03_u:297.057d-1383_02": "kimarthaṃ caiva bhṛtyeṣu kimarthaṃ caiva rājasu yudhiṣṭhira uvāca",
    "GE07mbh_03_u:297.057d-1383_03": "dharmārthaṃ brāhmaṇe dānaṃ yaśorthaṃ naṭanartake",
    "GE07mbh_03_u:297.057d-1383_04": "bhṛtyeṣu bharaṇārthaṃ vai bhayārthaṃ caiva rājasu yakṣa uvāca",
    "GE07mbh_03_u:297.057d-1383_05": "kena svid āvṛto lokaḥ kena svin na prakāśate",
    "GE07mbh_03_u:297.057d-1383_06": "kena tyajati mitrāṇi kena svargaṃ na gacchati yudhiṣṭhira uvāca",
    "GE07mbh_03_u:297.057d-1383_07": "ajñānenāvṛto lokas tamasā na prakāśate",
    "GE07mbh_03_u:297.057d-1383_08": "lobhāt tyajati mitrāṇi saṅgāt svargaṃ na gacchati",
    "GE07mbh_03_u:297.058": "yakṣa uvāca",
    "GE07mbh_03_u:297.058a": "mṛtaḥ kathaṃ syāt puruṣaḥ kathaṃ rāṣṭraṃ mṛtaṃ bhavet",
    "GE07mbh_03_u:297.058c": "śrāddhaṃ mṛtaṃ kathaṃ ca syāt kathaṃ yajño mṛto bhavet",
    "GE07mbh_03_u:297.059": "yudhiṣṭhira uvāca",
    "GE07mbh_03_u:297.059a": "mṛto daridraḥ puruṣo mṛtaṃ rāṣṭram arājakam",
    "GE07mbh_03_u:297.059c": "mṛtam aśrotriyaṃ śrāddhaṃ mṛto yajñas tv adakṣiṇaḥ",
    "GE07mbh_03_u:297.060": "yakṣa uvāca",
    "GE07mbh_03_u:297.060a": "kā dik kim udakaṃ proktaṃ kim annaṃ pārtha kiṃ viṣam",
    "GE07mbh_03_u:297.060c": "śrāddhasya kālam ākhyāhi tataḥ piba harasva ca",
    "GE07mbh_03_u:297.061": "yudhiṣṭhira uvāca",
    "GE07mbh_03_u:297.061a": "santo dig jalam ākāśaṃ gaur annaṃ prārthanā viṣam",
    "GE07mbh_03_u:297.061c": "śrāddhasya brāhmaṇaḥ kālaḥ kathaṃ vā yakṣa manyase yakṣa uvāca",
    "GE07mbh_03_u:297.061d-032_0001": "tapaḥ kiṃlakṣaṇaṃ proktaṃ ko damaś ca prakīrtitaḥ yudhiṣṭhira uvāca",
    "GE07mbh_03_u:297.061d-032_0002": "kṣamā ca kā parā proktā kā ca hrīḥ parikīrtitā",
    "GE07mbh_03_u:297.061d-032_0003": "tapaḥ svadharmavartitvaṃ manaso damanaṃ damaḥ",
    "GE07mbh_03_u:297.061d-032_0004": "kṣamā dvaṃdvasahiṣṇutvaṃ hrīr akāryanivartanam yakṣa uvāca",
    "GE07mbh_03_u:297.061d-032_0005": "kiṃ jñānaṃ procyate rājan kaḥ śamaś ca prakīrtitaḥ yudhiṣṭhira uvāca",
    "GE07mbh_03_u:297.061d-032_0006": "dayā ca kā parā proktā kiṃ cārjavam udāhṛtam",
    "GE07mbh_03_u:297.061d-032_0007": "jñānaṃ tattvārthasaṃbodhaḥ śamaś cittapraśāntatā yakṣa uvāca",
    "GE07mbh_03_u:297.061d-032_0008": "dayā sarvasukhaiṣitvam ārjavaṃ samacittatā",
    "GE07mbh_03_u:297.061d-032_0009": "kaḥ śatrur durjayaḥ puṃsāṃ kaś ca vyādhir anantakaḥ",
    "GE07mbh_03_u:297.061d-032_0010": "kīdṛśaś ca smṛtaḥ sādhur asādhuḥ kīdṛśaḥ smṛtaḥ yudhiṣṭhira uvāca",
    "GE07mbh_03_u:297.061d-032_0011": "krodhaḥ sudurjayaḥ śatrur lobho vyādhir anantakaḥ yakṣa uvāca",
    "GE07mbh_03_u:297.061d-032_0012": "sarvabhūtahitaḥ sādhur asādhur nirdayaḥ smṛtaḥ",
    "GE07mbh_03_u:297.061d-032_0013": "ko mohaḥ procyate rājan kaś ca mānaḥ prakīrtitaḥ yudhiṣṭhira uvāca",
    "GE07mbh_03_u:297.061d-032_0014": "kim ālasyaṃ ca vijñeyaṃ kaś ca śokaḥ prakīrtitaḥ",
    "GE07mbh_03_u:297.061d-032_0015": "moho hi dharmamūḍhatvaṃ mānas tv ātmābhimānitā",
    "GE07mbh_03_u:297.061d-032_0016": "dharmaniṣkriyatālasyaṃ śokas tv ajñānam ucyate yakṣa uvāca",
    "GE07mbh_03_u:297.061d-032_0017": "kiṃ sthairyam ṛṣibhiḥ proktaṃ kiṃ ca dhairyam udāhṛtam yudhiṣṭhira uvāca",
    "GE07mbh_03_u:297.061d-032_0018": "snānaṃ ca kiṃ paraṃ proktaṃ dānaṃ ca kim ihocyate",
    "GE07mbh_03_u:297.061d-032_0019": "svadharme sthiratā sthairyaṃ dhairyam indriyanigrahaḥ yakṣa uvāca",
    "GE07mbh_03_u:297.061d-032_0020": "snānaṃ manomalatyāgo dānaṃ vai bhūtarakṣaṇam",
    "GE07mbh_03_u:297.061d-032_0021": "kaḥ paṇḍitaḥ pumāñ jñeyo nāstikaḥ kaś ca ucyate",
    "GE07mbh_03_u:297.061d-032_0022": "ko mūrkhaḥ kaś ca kāmaḥ syāt ko matsara iti smṛtaḥ yudhiṣṭhira uvāca",
    "GE07mbh_03_u:297.061d-032_0023": "dharmajñaḥ paṇḍito jñeyo nāstiko mūrkha ucyate yakṣa uvāca",
    "GE07mbh_03_u:297.061d-032_0024": "kāmaḥ saṃsārahetuś ca hṛttāpo matsaraḥ",
    "GE07mbh_03_u:297.061d-032_0025": "ko 'haṃkāra iti proktaḥ kaś ca dambhaḥ prakīrtitaḥ yudhiṣṭhira uvāca",
    "GE07mbh_03_u:297.061d-032_0026": "kiṃ tad daivaṃ paraṃ proktaṃ kiṃ tat paiśunyam ucyate",
    "GE07mbh_03_u:297.061d-032_0027": "mahājñānam ahaṃkāro dambho dharmadhvajocchrayaḥ",
    "GE07mbh_03_u:297.061d-032_0028": "daivaṃ dānaphalaṃ proktaṃ paiśunyaṃ paradūṣaṇam yakṣa uvāca",
    "GE07mbh_03_u:297.061d-032_0029": "dharmaś cārthaś ca kāmaś ca parasparavirodhinaḥ yudhiṣṭhira uvāca",
    "GE07mbh_03_u:297.061d-032_0030": "eṣāṃ nityaviruddhānāṃ katham ekatra saṃgamaḥ",
    "GE07mbh_03_u:297.061d-032_0031": "yadā dharmaś ca bhāryā ca parasparavaśānugau yakṣa uvāca",
    "GE07mbh_03_u:297.061d-032_0032": "tadā dharmārthakāmānāṃ trayāṇām api saṃgamaḥ",
    "GE07mbh_03_u:297.061d-032_0033": "akṣayo narakaḥ kena prāpyate bharatarṣabha",
    "GE07mbh_03_u:297.061d-032_0034": "etan me pṛcchataḥ praśnaṃ tac chīghraṃ vaktum arhasi yudhiṣṭhira uvāca",
    "GE07mbh_03_u:297.061d-032_0035": "brāhmaṇaṃ svayam āhūya yācamānam akiṃcanam",
    "GE07mbh_03_u:297.061d-032_0036": "paścān nāstīti yo brūyāt so 'kṣayaṃ narakaṃ vrajet",
    "GE07mbh_03_u:297.061d-032_0037": "vedeṣu dharmaśāstreṣu mithyā yo vai dvijātiṣu",
    "GE07mbh_03_u:297.061d-032_0038": "deveṣu pitṛdharmeṣu so 'kṣayaṃ narakaṃ vrajet",
    "GE07mbh_03_u:297.061d-032_0039": "vidyamāne dhane lobhād dānabhogavivarjitaḥ yakṣa uvāca",
    "GE07mbh_03_u:297.061d-032_0040": "paścān nāstīti yo brūyāt so 'kṣayaṃ narakaṃ vrajet",
    "GE07mbh_03_u:297.061d-032_0041": "rājan kulena vṛttena svādhyāyena śrutena vā yudhiṣṭhira uvāca",
    "GE07mbh_03_u:297.061d-032_0042": "brāhmaṇyaṃ kena bhavati prabrūhy etat suniścitam",
    "GE07mbh_03_u:297.061d-032_0043": "śṛṇu yakṣa kulaṃ tāta na svādhyāyo na ca śrutam",
    "GE07mbh_03_u:297.061d-032_0044": "kāraṇaṃ hi dvijatve ca vṛttam eva na saṃśayaḥ",
    "GE07mbh_03_u:297.061d-032_0045": "vṛttaṃ yatnena saṃrakṣyaṃ brāhmaṇena viśeṣataḥ",
    "GE07mbh_03_u:297.061d-032_0046": "akṣīṇavṛtto na kṣīṇo vṛttatas tu hato hataḥ",
    "GE07mbh_03_u:297.061d-032_0047": "paṭhakāḥ pāṭhakāś caiva ye cānye śāstracintakāḥ",
    "GE07mbh_03_u:297.061d-032_0048": "sarve vyasanino mūrkhā yaḥ kriyāvān sa paṇḍitaḥ",
    "GE07mbh_03_u:297.061d-032_0049": "caturvedo 'pi durvṛttaḥ sa śūdrād atiricyate yakṣa uvāca",
    "GE07mbh_03_u:297.061d-032_0050": "yo 'gnihotraparo dāntaḥ sa brāhmaṇa iti smṛtaḥ",
    "GE07mbh_03_u:297.061d-032_0051": "priyavacanavādī kiṃ labhate",
    "GE07mbh_03_u:297.061d-032_0052": "vimṛśitakāryakaraḥ kiṃ labhate",
    "GE07mbh_03_u:297.061d-032_0053": "bahumitrakaraḥ kiṃ labhate yudhiṣṭhira uvāca",
    "GE07mbh_03_u:297.061d-032_0054": "dharme rataḥ kiṃ labhate kathaya",
    "GE07mbh_03_u:297.061d-032_0055": "priyavacanavādī priyo bhavati",
    "GE07mbh_03_u:297.061d-032_0056": "vimṛśitakāryakaro 'dhikaṃ jayati",
    "GE07mbh_03_u:297.061d-032_0057": "bahumitrakaraḥ sukhaṃ vasate yakṣa uvāca",
    "GE07mbh_03_u:297.061d-032_0058": "yaś ca dharmarataḥ sa gatiṃ labhate",
    "GE07mbh_03_u:297.061d-032_0059": "ko modate kim āścaryaṃ kaḥ panthāḥ kā ca vārtikā yudhiṣṭhira uvāca",
    "GE07mbh_03_u:297.061d-032_0060": "vada me caturaḥ praśnān mṛtā jīvantu bāndhavāḥ",
    "GE07mbh_03_u:297.061d-032_0061": "pañcame 'hani ṣaṣṭhe vā śākaṃ pacati sve gṛhe",
    "GE07mbh_03_u:297.061d-032_0062": "anṛṇī cāpravāsī ca sa vāricara modate",
    "GE07mbh_03_u:297.061d-032_0063": "ahany ahani bhūtāni gacchantīha yamālayam",
    "GE07mbh_03_u:297.061d-032_0064": "śeṣāḥ sthāvaram icchanti kim āścaryam ataḥ param",
    "GE07mbh_03_u:297.061d-032_0065": "tarko 'pratiṣṭhaḥ śrutayo vibhinnā",
    "GE07mbh_03_u:297.061d-032_0066": "naiko ṛṣir yasya mataṃ pramāṇam",
    "GE07mbh_03_u:297.061d-032_0067": "dharmasya tattvaṃ nihitaṃ guhāyāṃ",
    "GE07mbh_03_u:297.061d-032_0068": "mahājano yena gataḥ sa panthāḥ",
    "GE07mbh_03_u:297.061d-032_0069": "asmin mahāmohamaye",
    "GE07mbh_03_u:297.061d-032_0070": "sūryāgninā rātridivendhanena māsartudarvīparighaṭṭanena",
    "GE07mbh_03_u:297.061d-032_0072": "bhūtāni kālaḥ pacatīti vārtā",
    "GE07mbh_03_u:297.062": "yakṣa uvāca",
    "GE07mbh_03_u:297.062a": "vyākhyātā me tvayā praśnā yāthātathyaṃ paraṃtapa",
    "GE07mbh_03_u:297.062c": "puruṣaṃ tv idānīm ākhyāhi yaś ca sarvadhanī naraḥ",
    "GE07mbh_03_u:297.063": "yudhiṣṭhira uvāca",
    "GE07mbh_03_u:297.063a": "divaṃ spṛśati bhūmiṃ ca śabdaḥ puṇyasya karmaṇaḥ",
    "GE07mbh_03_u:297.063c": "yāvat sa śabdo bhavati tāvat puruṣa ucyate",
    "GE07mbh_03_u:297.064a": "tulye priyāpriye yasya sukhaduḥkhe tathaiva ca",
    "GE07mbh_03_u:297.064b-1384_01": "samatvaṃ yasya sarveṣu sa vai puruṣa ucyate",
    "GE07mbh_03_u:297.064b-1384_02": "bhūtabhavyabhaviṣyeṣu niḥspṛhaḥ śāntamānasaḥ",
    "GE07mbh_03_u:297.064c": "atītānāgate cobhe sa vai sarvadhanī naraḥ",
    "GE07mbh_03_u:297.065": "yakṣa uvāca",
    "GE07mbh_03_u:297.065a": "vyākhyātaḥ puruṣo rājan yaś ca sarvadhanī naraḥ",
    "GE07mbh_03_u:297.065c": "tasmāt tavaiko bhrātṝṇāṃ yam icchasi sa jīvatu",
    "GE07mbh_03_u:297.066": "yudhiṣṭhira uvāca",
    "GE07mbh_03_u:297.066a": "śyāmo ya eṣa raktākṣo bṛhacchāla ivodgataḥ",
    "GE07mbh_03_u:297.066c": "vyūḍhorasko mahābāhur nakulo yakṣa jīvatu",
    "GE07mbh_03_u:297.067": "yakṣa uvāca",
    "GE07mbh_03_u:297.067a": "priyas te bhīmaseno 'yam arjuno vaḥ parāyaṇam",
    "GE07mbh_03_u:297.067c": "sa kasmān nakulaṃ rājan sāpatnaṃ jīvam icchasi",
    "GE07mbh_03_u:297.068a": "yasya nāgasahasreṇa daśasaṃkhyena vai balam",
    "GE07mbh_03_u:297.068c": "tulyaṃ taṃ bhīmam utsṛjya nakulaṃ jīvam icchasi",
    "GE07mbh_03_u:297.069a": "tathainaṃ manujāḥ prāhur bhīmasenaṃ priyaṃ tava",
    "GE07mbh_03_u:297.069c": "atha kenānubhāvena sāpatnaṃ jīvam icchasi",
    "GE07mbh_03_u:297.070a": "yasya bāhubalaṃ sarve pāṇḍavāḥ samupāśritāḥ",
    "GE07mbh_03_u:297.070c": "arjunaṃ tam apāhāya nakulaṃ jīvam icchasi yudhiṣṭhira uvāca",
    "GE07mbh_03_u:297.071-1385_01": "dharma eva hato hanti dharmo rakṣati rakṣitaḥ",
    "GE07mbh_03_u:297.071-1385_02": "tasmād dharmaṃ na tyajāmi mā no dharmo hato vadhīt",
    "GE07mbh_03_u:297.071a": "ānṛśaṃsyaṃ paro dharmaḥ paramārthāc ca me matam",
    "GE07mbh_03_u:297.071c": "ānṛśaṃsyaṃ cikīrṣāmi nakulo yakṣa jīvatu",
    "GE07mbh_03_u:297.072a": "dharmaśīlaḥ sadā rājā iti māṃ mānavā viduḥ",
    "GE07mbh_03_u:297.072c": "svadharmān na caliṣyāmi nakulo yakṣa jīvatu",
    "GE07mbh_03_u:297.072d-1386_01": "kuntī caiva tu mādrī ca dve bhārye tu pitur mama",
    "GE07mbh_03_u:297.072d-1386_02": "ubhe saputre syātāṃ vai iti me dhīyate matiḥ",
    "GE07mbh_03_u:297.073a": "yathā kuntī tathā mādrī viśeṣo nāsti me tayoḥ",
    "GE07mbh_03_u:297.073c": "mātṛbhyāṃ samam icchāmi nakulo yakṣa jīvatu",
    "GE07mbh_03_u:297.074": "yakṣa uvāca",
    "GE07mbh_03_u:297.074a": "yasya te 'rthāc ca kāmāc ca ānṛśaṃsyaṃ paraṃ matam",
    "GE07mbh_03_u:297.074c": "tasmāt te bhrātaraḥ sarve jīvantu bharatarṣabha",
    "GE07mbh_03_u:298.001": "vaiśaṃpāyana uvāca",
    "GE07mbh_03_u:298.001a": "tatas te yakṣavacanād udatiṣṭhanta pāṇḍavāḥ",
    "GE07mbh_03_u:298.001c": "kṣutpipāse ca sarveṣāṃ kṣaṇe tasmin vyagacchatām",
    "GE07mbh_03_u:298.002": "yudhiṣṭhira uvāca",
    "GE07mbh_03_u:298.002a": "sarasy ekena pādena tiṣṭhantam aparājitam",
    "GE07mbh_03_u:298.002c": "pṛcchāmi ko bhavān devo na me yakṣo mato bhavān",
    "GE07mbh_03_u:298.003a": "vasūnāṃ vā bhavān eko rudrāṇām atha vā bhavān",
    "GE07mbh_03_u:298.003c": "atha vā marutāṃ śreṣṭho vajrī vā tridaśeśvaraḥ",
    "GE07mbh_03_u:298.004a": "mama hi bhrātara ime sahasraśatayodhinaḥ",
    "GE07mbh_03_u:298.004c": "na taṃ yogaṃ prapaśyāmi yena syur vinipātitāḥ",
    "GE07mbh_03_u:298.005a": "sukhaṃ prativibuddhānām indriyāṇy upalakṣaye",
    "GE07mbh_03_u:298.005c": "sa bhavān suhṛd asmākam atha vā naḥ pitā bhavān",
    "GE07mbh_03_u:298.006": "yakṣa uvāca",
    "GE07mbh_03_u:298.006a": "ahaṃ te janakas tāta dharmo mṛduparākrama",
    "GE07mbh_03_u:298.006c": "tvāṃ didṛkṣur anuprāpto viddhi māṃ bharatarṣabha",
    "GE07mbh_03_u:298.007a": "yaśaḥ satyaṃ damaḥ śaucam ārjavaṃ hrīr acāpalam",
    "GE07mbh_03_u:298.007c": "dānaṃ tapo brahmacaryam ity etās tanavo mama",
    "GE07mbh_03_u:298.008a": "ahiṃsā samatā śāntis tapaḥ śaucam amatsaraḥ",
    "GE07mbh_03_u:298.008c": "dvārāṇy etāni me viddhi priyo hy asi sadā mama",
    "GE07mbh_03_u:298.009a": "diṣṭyā pañcasu rakto 'si diṣṭyā te ṣaṭpadī jitā",
    "GE07mbh_03_u:298.009c": "dve pūrve madhyame dve ca dve cānte sāṃparāyike",
    "GE07mbh_03_u:298.010a": "dharmo 'ham asmi bhadraṃ te jijñāsus tvām ihāgataḥ",
    "GE07mbh_03_u:298.010c": "ānṛśaṃsyena tuṣṭo 'smi varaṃ dāsyāmi te 'nagha",
    "GE07mbh_03_u:298.010d-1387_01": "kāmakrodhau tu prathamau lobhamohau tu madhyamau",
    "GE07mbh_03_u:298.010d-1387_02": "ante bhayaviṣādau ca eṣā sā ṣaṭpadī smṛtā",
    "GE07mbh_03_u:298.011a": "varaṃ vṛṇīṣva rājendra dātā hy asmi tavānagha",
    "GE07mbh_03_u:298.011c": "ye hi me puruṣā bhaktā na teṣām asti durgatiḥ",
    "GE07mbh_03_u:298.012": "yudhiṣṭhira uvāca",
    "GE07mbh_03_u:298.012a": "araṇīsahitaṃ yasya mṛga ādāya gacchati",
    "GE07mbh_03_u:298.012c": "tasyāgnayo na lupyeran prathamo 'stu varo mama",
    "GE07mbh_03_u:298.013": "dharma uvāca",
    "GE07mbh_03_u:298.013a": "araṇīsahitaṃ tasya brāhmaṇasya hṛtaṃ mayā",
    "GE07mbh_03_u:298.013c": "mṛgaveṣeṇa kaunteya jijñāsārthaṃ tava prabho",
    "GE07mbh_03_u:298.014": "vaiśaṃpāyana uvāca",
    "GE07mbh_03_u:298.014a": "dadānīty eva bhagavān uttaraṃ pratyapadyata",
    "GE07mbh_03_u:298.014c": "anyaṃ varaya bhadraṃ te varaṃ tvam amaropama",
    "GE07mbh_03_u:298.015": "yudhiṣṭhira uvāca",
    "GE07mbh_03_u:298.015a": "varṣāṇi dvādaśāraṇye trayodaśam upasthitam",
    "GE07mbh_03_u:298.015c": "tatra no nābhijānīyur vasato manujāḥ kva cit",
    "GE07mbh_03_u:298.016": "vaiśaṃpāyana uvāca",
    "GE07mbh_03_u:298.016a": "dadānīty eva bhagavān uttaraṃ pratyapadyata",
    "GE07mbh_03_u:298.016c": "bhūyaś cāśvāsayām āsa kaunteyaṃ satyavikramam",
    "GE07mbh_03_u:298.017a": "yady api svena rūpeṇa cariṣyatha mahīm imām",
    "GE07mbh_03_u:298.017c": "na vo vijñāsyate kaś cit triṣu lokeṣu bhārata",
    "GE07mbh_03_u:298.018a": "varṣaṃ trayodaśaṃ cedaṃ matprasādāt kurūdvahāḥ",
    "GE07mbh_03_u:298.018c": "virāṭanagare gūḍhā avijñātāś cariṣyatha",
    "GE07mbh_03_u:298.019a": "yad vaḥ saṃkalpitaṃ rūpaṃ manasā yasya yādṛśam",
    "GE07mbh_03_u:298.019c": "tādṛśaṃ tādṛśaṃ sarve chandato dhārayiṣyatha",
    "GE07mbh_03_u:298.020a": "araṇīsahitaṃ cedaṃ brāhmaṇāya prayacchata",
    "GE07mbh_03_u:298.020c": "jijñāsārthaṃ mayā hy etad āhṛtaṃ mṛgarūpiṇā",
    "GE07mbh_03_u:298.020d-1388_01": "pravṛṇīṣvāparaṃ saumya varam iṣṭaṃ dadāni te",
    "GE07mbh_03_u:298.020d-1388_02": "na tṛpyāmi naraśreṣṭha prayacchan vai varāṃs tava",
    "GE07mbh_03_u:298.021a": "tṛtīyaṃ gṛhyatāṃ putra varam apratimaṃ mahat",
    "GE07mbh_03_u:298.021c": "tvaṃ hi matprabhavo rājan viduraś ca mamāṃśabhāk",
    "GE07mbh_03_u:298.022": "yudhiṣṭhira uvāca",
    "GE07mbh_03_u:298.022a": "devadevo mayā dṛṣṭo bhavān sākṣāt sanātanaḥ",
    "GE07mbh_03_u:298.022c": "yaṃ dadāsi varaṃ tuṣṭas taṃ grahīṣyāmy ahaṃ pitaḥ",
    "GE07mbh_03_u:298.023a": "jayeyaṃ lobhamohau ca krodhaṃ cāhaṃ sadā vibho",
    "GE07mbh_03_u:298.023c": "dāne tapasi satye ca mano me satataṃ bhavet",
    "GE07mbh_03_u:298.024": "dharma uvāca",
    "GE07mbh_03_u:298.024a": "upapanno guṇaiḥ sarvaiḥ svabhāvenāsi pāṇḍava",
    "GE07mbh_03_u:298.024c": "bhavān dharmaḥ punaś caiva yathoktaṃ te bhaviṣyati",
    "GE07mbh_03_u:298.025": "vaiśaṃpāyana uvāca",
    "GE07mbh_03_u:298.025a": "ity uktvāntardadhe dharmo bhagavāṃl lokabhāvanaḥ",
    "GE07mbh_03_u:298.025c": "sametāḥ pāṇḍavāś caiva sukhasuptā manasvinaḥ",
    "GE07mbh_03_u:298.026a": "abhyetya cāśramaṃ vīrāḥ sarva eva gataklamāḥ",
    "GE07mbh_03_u:298.026c": "āraṇeyaṃ dadus tasmai brāhmaṇāya tapasvine",
    "GE07mbh_03_u:298.027a": "idaṃ samutthānasamāgamaṃ mahat; pituś ca putrasya ca kīrtivardhanam",
    "GE07mbh_03_u:298.027c": "paṭhan naraḥ syād vijitendriyo vaśī; saputrapautraḥ śatavarṣabhāg bhavet",
    "GE07mbh_03_u:298.028a": "na cāpy adharme na suhṛdvibhedane; parasvahāre paradāramarśane",
    "GE07mbh_03_u:298.028c": "kadaryabhāve na ramen manaḥ sadā; nṛṇāṃ sadākhyānam idaṃ vijānatām",
    "GE07mbh_03_u:299.001": "vaiśaṃpāyana uvāca",
    "GE07mbh_03_u:299.001a": "dharmeṇa te 'bhyanujñātāḥ pāṇḍavāḥ satyavikramāḥ",
    "GE07mbh_03_u:299.001c": "ajñātavāsaṃ vatsyantaś channā varṣaṃ trayodaśam",
    "GE07mbh_03_u:299.001e": "upopaviśya vidvāṃsaḥ sahitāḥ saṃśitavratāḥ",
    "GE07mbh_03_u:299.002a": "ye tadbhaktā vasanti sma vanavāse tapasvinaḥ",
    "GE07mbh_03_u:299.002c": "tān abruvan mahātmānaḥ śiṣṭāḥ prāñjalayas tadā",
    "GE07mbh_03_u:299.002e": "abhyanujñāpayiṣyantas taṃ nivāsaṃ dhṛtavratāḥ",
    "GE07mbh_03_u:299.003a": "viditaṃ bhavatāṃ sarvaṃ dhārtarāṣṭrair yathā vayam",
    "GE07mbh_03_u:299.003c": "chadmanā hṛtarājyāś ca niḥsvāś ca bahuśaḥ kṛtāḥ",
    "GE07mbh_03_u:299.004a": "uṣitāś ca vane kṛcchraṃ yatra dvādaśa vatsarān",
    "GE07mbh_03_u:299.004c": "ajñātavāsasamayaṃ śeṣaṃ varṣaṃ trayodaśam",
    "GE07mbh_03_u:299.004e": "tad vatsyāmo vayaṃ channās tad anujñātum arhatha",
    "GE07mbh_03_u:299.005a": "suyodhanaś ca duṣṭātmā karṇaś ca sahasaubalaḥ",
    "GE07mbh_03_u:299.005c": "jānanto viṣamaṃ kuryur asmāsv atyantavairiṇaḥ",
    "GE07mbh_03_u:299.005e": "yuktācārāś ca yuktāś ca paurasya svajanasya ca",
    "GE07mbh_03_u:299.005f-1389_01": "durātmanāṃ hi kas teṣāṃ viśvāsaṃ gantum arhati",
    "GE07mbh_03_u:299.006a": "api nas tad bhaved bhūyo yad vayaṃ brāhmaṇaiḥ saha",
    "GE07mbh_03_u:299.006c": "samastāḥ sveṣu rāṣṭreṣu svarājyasthā bhavemahi",
    "GE07mbh_03_u:299.007a": "ity uktvā duḥkhaśokārtaḥ śucir dharmasutas tadā",
    "GE07mbh_03_u:299.007c": "saṃmūrchito 'bhavad rājā sāśrukaṇṭho yudhiṣṭhiraḥ",
    "GE07mbh_03_u:299.008a": "tam athāśvāsayan sarve brāhmaṇā bhrātṛbhiḥ saha",
    "GE07mbh_03_u:299.008c": "atha dhaumyo 'bravīd vākyaṃ mahārthaṃ nṛpatiṃ tadā",
    "GE07mbh_03_u:299.009a": "rājan vidvān bhavān dāntaḥ satyasaṃdho jitendriyaḥ",
    "GE07mbh_03_u:299.009c": "naivaṃvidhāḥ pramuhyanti narāḥ kasyāṃ cid āpadi",
    "GE07mbh_03_u:299.010a": "devair apy āpadaḥ prāptāś channaiś ca bahuśas tathā",
    "GE07mbh_03_u:299.010c": "tatra tatra sapatnānāṃ nigrahārthaṃ mahātmabhiḥ",
    "GE07mbh_03_u:299.011a": "indreṇa niṣadhān prāpya giriprasthāśrame tadā",
    "GE07mbh_03_u:299.011c": "channenoṣya kṛtaṃ karma dviṣatāṃ balanigrahe",
    "GE07mbh_03_u:299.012a": "viṣṇunāśvaśiraḥ prāpya tathādityāṃ nivatsyatā",
    "GE07mbh_03_u:299.012c": "garbhe vadhārthaṃ daityānām ajñātenoṣitaṃ ciram",
    "GE07mbh_03_u:299.013a": "prāpya vāmanarūpeṇa pracchannaṃ brahmarūpiṇā",
    "GE07mbh_03_u:299.013c": "baler yathā hṛtaṃ rājyaṃ vikramais tac ca te śrutam",
    "GE07mbh_03_u:299.014a": "aurveṇa vasatā channam ūrau brahmarṣiṇā tadā",
    "GE07mbh_03_u:299.014c": "yatkṛtaṃ tāta lokeṣu tac ca sarvaṃ śrutaṃ tvayā",
    "GE07mbh_03_u:299.015a": "pracchannaṃ cāpi dharmajña hariṇā vṛtranigrahe",
    "GE07mbh_03_u:299.015c": "vajraṃ praviśya śakrasya yatkṛtaṃ tac ca te śrutam",
    "GE07mbh_03_u:299.016a": "hutāśanena yac cāpaḥ praviśya channam āsatā",
    "GE07mbh_03_u:299.016c": "vibudhānāṃ kṛtaṃ karma tac ca sarvaṃ śrutaṃ tvayā",
    "GE07mbh_03_u:299.017a": "evaṃ vivasvatā tāta channenottamatejasā",
    "GE07mbh_03_u:299.017c": "nirdagdhāḥ śatravaḥ sarve vasatā bhuvi sarvaśaḥ",
    "GE07mbh_03_u:299.018a": "viṣṇunā vasatā cāpi gṛhe daśarathasya vai",
    "GE07mbh_03_u:299.018c": "daśagrīvo hataś channaṃ saṃyuge bhīmakarmaṇā",
    "GE07mbh_03_u:299.019a": "evam ete mahātmānaḥ pracchannās tatra tatra ha",
    "GE07mbh_03_u:299.019c": "ajayañ śātravān yuddhe tathā tvam api jeṣyasi",
    "GE07mbh_03_u:299.020a": "tathā dhaumyena dharmajño vākyaiḥ saṃparitoṣitaḥ",
    "GE07mbh_03_u:299.020c": "śāstrabuddhyā svabuddhyā ca na cacāla yudhiṣṭhiraḥ",
    "GE07mbh_03_u:299.021a": "athābravīn mahābāhur bhīmaseno mahābalaḥ",
    "GE07mbh_03_u:299.021c": "rājānaṃ balināṃ śreṣṭho girā saṃpariharṣayan",
    "GE07mbh_03_u:299.022a": "avekṣayā mahārāja tava gāṇḍīvadhanvanā",
    "GE07mbh_03_u:299.022c": "dharmānugatayā buddhyā na kiṃ cit sāhasaṃ kṛtam",
    "GE07mbh_03_u:299.023a": "sahadevo mayā nityaṃ nakulaś ca nivāritau",
    "GE07mbh_03_u:299.023c": "śaktau vidhvaṃsane teṣāṃ śatrughnau bhīmavikramau",
    "GE07mbh_03_u:299.024a": "na vayaṃ tat prahāsyāmo yasmin yokṣyati no bhavān",
    "GE07mbh_03_u:299.024c": "bhavān vidhattāṃ tat sarvaṃ kṣipraṃ jeṣyāmahe parān",
    "GE07mbh_03_u:299.025a": "ity ukte bhīmasenena brāhmaṇāḥ paramāśiṣaḥ",
    "GE07mbh_03_u:299.025c": "prayujyāpṛcchya bharatān yathāsvān svān yayur gṛhān",
    "GE07mbh_03_u:299.026a": "sarve vedavido mukhyā yatayo munayas tathā",
    "GE07mbh_03_u:299.026c": "āśīr uktvā yathānyāyaṃ punar darśanakāṅkṣiṇaḥ",
    "GE07mbh_03_u:299.027a": "saha dhaumyena vidvāṃsas tathā te pañca pāṇḍavāḥ",
    "GE07mbh_03_u:299.027c": "utthāya prayayur vīrāḥ kṛṣṇām ādāya bhārata",
    "GE07mbh_03_u:299.028a": "krośamātram atikramya tasmād deśān nimittataḥ",
    "GE07mbh_03_u:299.028c": "śvobhūte manujavyāghrāś channavāsārtham udyatāḥ",
    "GE07mbh_03_u:299.029a": "pṛthakśāstravidaḥ sarve sarve mantraviśāradāḥ",
    "GE07mbh_03_u:299.029c": "saṃdhivigrahakālajñā mantrāya samupāviśan"
}