{
    "GK17kedvratu:0": " [śrīḥ]",
    "GK17kedvratu:1": " [vṛttaratnākaraḥ]",
    "GK17kedvratu:2": " prathamo 'dhyāyaḥ",
    "GK17kedvratu:3": " sukhasantānasiddhyarthaṃ natvā brahmā 'cyutā 'rcitam /",
    "GK17kedvratu:4": " gaurīvināyakopetaṃ śaṅkaraṃ lokaśaṅkaram // KedV_1.1 //",
    "GK17kedvratu:5": " vedārthaśaivaśāstrajñaḥ pavyeko 'bhūd lokaśaṅkaram /",
    "GK17kedvratu:6": " tasya putro 'sti kedāraḥ śivapādārcane rataḥ // KedV_1.2 //",
    "GK17kedvratu:7": " tenedaṃ kriyate chando lakṣyalakṣaṇasaṃyutam /",
    "GK17kedvratu:8": " vṛttaratnākaraṃ nāma bālānāṃ sukhasiddhye // KedV_1.3 //",
    "GK17kedvratu:9": " piṅgalādibhrācāryairyaduktaṃ laukikaṃ dvidhā /",
    "GK17kedvratu:10": " mātrāvarṇavibhedena cchandastadiha kathyate // KedV_1.4 //",
    "GK17kedvratu:11": " ṣaḍadhyāyanibaddhasya cchandaso 'sya parisphuṭam /",
    "GK17kedvratu:12": " pramāṇamapi vijñeyaṃ ṣaḍtriṃśadadhikaṃ śatam // KedV_1.5 //",
    "GK17kedvratu:13": " myarastajabhnagairlāntairebhirdaśabhirakṣaraiḥ /",
    "GK17kedvratu:14": " samastaṃ vāṅmayaṃ vyāptaṃ trailokyamiva viṣṇunā // KedV_1.6 //",
    "GK17kedvratu:15": " sarvagurmo mukhāntarlau yarāvantagalau satau /",
    "GK17kedvratu:16": " gmadhyādyau jmau trilo no 'ṣṭau bhavantyatra gaṇāstrikāḥ // KedV_1.7 //",
    "GK17kedvratu:17": " jñeyāḥ sarvāntamadhyādiguravo 'tra catuṣkalāḥ /",
    "GK17kedvratu:18": " gaṇāścaturlaghūpetāḥ pañcāryādiṣu saṃsthitāḥ // KedV_1.8 //",
    "GK17kedvratu:19": " sānusvāro visargānto dīrgho yuktaparaśca yaḥ /",
    "GK17kedvratu:20": " vā pādānte tvasau gvakro jñeyo 'nyo mātriko lṛjuḥ // KedV_1.9 //",
    "GK17kedvratu:21": " pādādāviha varṇasya saṃyogaḥ kramasaṃjñakaḥ /",
    "GK17kedvratu:22": " puraḥsthitena tena syāllaghutā 'pi kvacid guroḥ // KedV_1.10 //",
    "GK17kedvratu:23": " taruṇaṃ sarṣapaśākaṃ navaudanaṃ picchilāni ca dadhīni /",
    "GK17kedvratu:24": " alpavyayena sundari (/",
    "GK17kedvratu:25": " ) grāmyajano miṣṭamiśnāti // KedV_1.11 //",
    "GK17kedvratu:26": " abdhibhūtarasādīnāṃ jñeyāḥ saṃjñāstu lokataḥ /",
    "GK17kedvratu:27": " jñeyaḥ pādaścaturthāśo yatirvicchedasaṃjñitaḥ // KedV_1.12 //",
    "GK17kedvratu:28": " yuksamaṃ viṣamaṃ cālūksthānaṃ sadbhirnigadyate /",
    "GK17kedvratu:29": " samamardhasamaṃ vṛttaṃ viṣamaṃ ca tathāparam // KedV_1.13 //",
    "GK17kedvratu:30": " aṅghrayo yasya catvārastulyalakṣaṇalakṣitāḥ /",
    "GK17kedvratu:31": " tacchandaḥśāstratattvajñāḥ samaṃ vṛttaṃ pracakṣate // KedV_1.14 //",
    "GK17kedvratu:32": " prathamāṅghrisamo yasya tṛtīyaścaraṇo bhavet /",
    "GK17kedvratu:33": " dvitīyasturyavadvṛttaṃ tadardhasamamucyate // KedV_1.15 //",
    "GK17kedvratu:34": " yasya pādacatuṣke 'pi lakṣma bhinnaṃ parasparam /",
    "GK17kedvratu:35": " tadāhurviṣamaṃ vṛttaṃ chandaḥśāstraviśāradāḥ // KedV_1.16 //",
    "GK17kedvratu:36": " ārabhyaikākṣārātpādādekaikakṣaravaddhitaiḥ /",
    "GK17kedvratu:37": " pṛthakchando bhavetpādairyāvatṣaḍviṃśatiṃ gatam // KedV_1.17 //",
    "GK17kedvratu:38": " tadūrdhvaṃ caṇḍavṛṣṭyādidaṇḍakāḥ parikīrtitāḥ /",
    "GK17kedvratu:39": " śeṣaṃ gāthāstribhiḥ ṣaḍbhiścaraṇaiścopalakṣitāḥ // KedV_1.18 //",
    "GK17kedvratu:40": " uktā 'tyuktā tathā madhyā pratiṣṭhā 'nyā supūrvikā /",
    "GK17kedvratu:41": " gāyatryuṣṇiganuṣṭup ca bṛhatī paṅktireva ca // KedV_1.19 //",
    "GK17kedvratu:42": " triṣṭup ca jagatī caiva tathā 'tijagatī matā /",
    "GK17kedvratu:43": " śakvarī sā 'tipūrvā syādaṣṭyatyaṣṭī tataḥ smṛte // KedV_1.20 //",
    "GK17kedvratu:44": " dhṛtiścā 'tidhṛtiścaiva krṭiḥ prakṛtirākṛtiḥ /",
    "GK17kedvratu:45": " vikṛtiḥ saṅkṛtiścaiva tathā 'tikṛtirutkṛtiḥ // KedV_1.21 //",
    "GK17kedvratu:46": " ityuktāśchandasāṃ saṃjñāḥ kramato vacmi sāmpratam /",
    "GK17kedvratu:47": " lakṣaṇaṃ sarvavṛttānāṃ mātrāvṛttā 'nupūrvakam // KedV_1.22 //",
    "GK17kedvratu:48": " iti śrīkedārabhaṭṭaviracite vṛttaratnākare saṃjñābhidhāno nāma prathamo 'dhyāyaḥ / @---------------------",
    "GK17kedvratu:49": " dvitīyo 'dhyāyaḥ",
    "GK17kedvratu:50": " [ āryā-prakaraṇam (1-7) ]",
    "GK17kedvratu:51": " lakṣmaitatsapta gaṇā gopetā bhavati neha viṣame jaḥ /",
    "GK17kedvratu:52": " ṣaṣṭho 'yaṃ nalaghū vā prathame 'rdhe niyatamāryāyāḥ // KedV_2.1 //",
    "GK17kedvratu:53": " ṣaṣthe dvitīyalātparake nle mukhalācca sayatipadaniyamaḥ /",
    "GK17kedvratu:54": " carame 'rdhe pañcake tasmādiha bhavati ṣaṣṭho laḥ // KedV_2.2 //",
    "GK17kedvratu:55": " triṣvaṅkeṣu pādo dalayorādyeṣu dṛśyate yasyāḥ /",
    "GK17kedvratu:56": " pathyeti nāma tasyāḥ prakīrtitaṃ nāgarājena // KedV_2.3 //",
    "GK17kedvratu:57": " saṃlaṅghya gaṇatrayamādimaṃ śakalayordvayorbhavati pādaḥ /",
    "GK17kedvratu:58": " [saṃ(anunāsika)-laṅghya]",
    "GK17kedvratu:59": " yasyāstāṃ piṅgalanāgo vipulāmiti samākhyāti // KedV_2.4 //",
    "GK17kedvratu:60": " ubhayārdhayorjakārau dvitīyaturyau gamadhyagau tasyāḥ /",
    "GK17kedvratu:61": " capaleti nāma tasyā prakīrtitaṃ nāgarājena // KedV_2.5 //",
    "GK17kedvratu:62": " ādyaṃ dalaṃ samastaṃ bhajeya lakṣma capalāgataṃ yasyāḥ /",
    "GK17kedvratu:63": " śeṣe pūrvajalakṣmā mukhacapalāsoditā muninā // KedV_2.6 //",
    "GK17kedvratu:64": " prākpratipāditamardhe prathame prathametare ca capalāyāḥ /",
    "GK17kedvratu:65": " lakṣmāśrayate soktā viśuddhadhībhirjaghanacapalā // KedV_2.7 //",
    "GK17kedvratu:66": " [ gīti-prakaraṇam (8-11) ]",
    "GK17kedvratu:67": " āryāorathamadaloktaṃ yadi kathamapi lakṣaṇaṃ bhavedubhayoḥ /",
    "GK17kedvratu:68": " dalayoḥ krṭayatiśobhāṃ tāṃ gītiṃ gītavānbhujaṅgeśaḥ // KedV_2.8 //",
    "GK17kedvratu:69": " āryādvitīyake 'rdhe yadgaditaṃ lakṣaṇaṃ tatsyāt /",
    "GK17kedvratu:70": " yadyubhayorapi dalayorupagītiṃ tā munirbrūte // KedV_2.9 //",
    "GK17kedvratu:71": " āryāśakaladvitayaṃ vyatyayaracitaṃ bhavedyasyāḥ /",
    "GK17kedvratu:72": " sodgītiḥ kila gaditā tadvadyatyaṃśabhedasaṃyuktā // KedV_2.10 //",
    "GK17kedvratu:73": " āryāpūrvārdhaṃ yadi guruṇaikenādhikena nidhane yuktam /",
    "GK17kedvratu:74": " itarattadvannikhilaṃ bhavati yadīyamarddhamuditāryāgītiḥ // KedV_2.11 //",
    "GK17kedvratu:75": " [ vaitālīya-prakaraṇam (12-20) ]",
    "GK17kedvratu:76": " ṣaḍviṣame 'ṣṭau same kalāstāśca same syurno nirantarāḥ /",
    "GK17kedvratu:77": " na samātra parāśritā kalā vaitālīye 'nte ralā guruḥ // KedV_2.12 //",
    "GK17kedvratu:78": " paryante ryau tathaiva śeṣamaupacchandasikaṃ sudhībhiruktam // KedV_2.13 //",
    "GK17kedvratu:79": " āpātalikā kathiteyaṃ bhādgurukāvatha pūrvavadanyat // KedV_2.14 //",
    "GK17kedvratu:80": " tṛtīyayugdakṣiṇāntikā samastapādeṣu dvitīyalaḥ // KedV_2.15 //",
    "GK17kedvratu:81": " udīcyavṛttirdvitīyalaḥ sakto 'greṇa bhavedayugmayoḥ // KedV_2.16 //",
    "GK17kedvratu:82": " pūrveṇa yuto 'tha pañcamaḥ prācyavṛttiruditeti yugmayoḥ // KedV_2.17 //",
    "GK17kedvratu:83": " yadā samāvojayugmakau pūrvayorbhavati tatpravṛttakam // KedV_2.18 //",
    "GK17kedvratu:84": " asya yugmaracitā 'parāntikā // KedV_2.19 //",
    "GK17kedvratu:85": " ayugbhavā cāruhāsinī // KedV_2.20 //",
    "GK17kedvratu:86": " [ vaktra-prakaraṇam (21-30) ]",
    "GK17kedvratu:87": " vaktraṃ nādyānnasau syātāmabdheryo 'nuṣṭubhi khyātam // KedV_2.21 //",
    "GK17kedvratu:88": " yujorjena saridbhartuḥ pathyāvaktraṃ prakīrtitam // KedV_2.22 //",
    "GK17kedvratu:89": " ojayorjena vāridhestadeva viparītādi // KedV_2.23 //",
    "GK17kedvratu:90": " capalāvaktramayujornakāraśvetpayorāśeḥ // KedV_2.24 //",
    "GK17kedvratu:91": " yasyā laḥ saptamo yugme sā yugmavipulā matā // KedV_2.25 //",
    "GK17kedvratu:92": " sautavasyā 'khileṣvapi // KedV_2.26 //",
    "GK17kedvratu:93": " bhenā 'bdhito bhādvipulā // KedV_2.27 //",
    "GK17kedvratu:94": " itthamanyā raścaturthāt // KedV_2.28 //",
    "GK17kedvratu:95": " no 'mbudheścennavipulā // KedV_2.29 //",
    "GK17kedvratu:96": " to 'bdhestatpūrvānyā bhavet // KedV_2.30 //",
    "GK17kedvratu:97": " [ mātrāsamaka-prakaraṇam (31-38) ]",
    "GK17kedvratu:98": " dviguṇitavasuladhuracaladhṛtiriti // KedV_2.31 //",
    "GK17kedvratu:99": " mātrāsamakaṃ navamo lgāntam // KedV_2.32 //",
    "GK17kedvratu:100": " jo nlāvathāmbudherviślokaḥ // KedV_2.33 //",
    "GK17kedvratu:101": " tadyugalādvānavāsikā syāt // KedV_2.34 //",
    "GK17kedvratu:102": " bāṇāṣṭanavasu yadi laścitā // KedV_2.35 //",
    "GK17kedvratu:103": " upacitrā navame parayukte // KedV_2.36 //",
    "GK17kedvratu:104": " yadatītakṛtavividhalakṣmayutairmātrāsamādipādaiḥ kalitam /",
    "GK17kedvratu:105": " aniyatavṛttaparimāṇayuktaṃ prathitaṃ jagatsu pādākulakam // KedV_2.37 //",
    "GK17kedvratu:106": " vṛttasya lā vinā varṇairgā varṇā gurubhistathā /",
    "GK17kedvratu:107": " guruvo lairdale nityaṃ pramāṇamiti niścitam // KedV_2.38 //",
    "GK17kedvratu:108": " śikhiguṇitadaśalaghuracitamapagatalaghuyugalamaparamidamakhilam /",
    "GK17kedvratu:109": " saguru śakalayugalakamapi suparighaṭitalalitapadavitati bhavati śikhā // KedV_2.39 //",
    "GK17kedvratu:110": " vinimayavinihitaśakalayugalakalitapadavitativiracitaguṇanicayā /",
    "GK17kedvratu:111": " śrutisukhakṛdiyamapi jagati ñi jaśira upagatavati sati bhavati khajā // KedV_2.40 //",
    "GK17kedvratu:112": " aṣṭāvardhe gā dvayabhyastā yasyāḥ sā 'naṅgakrīḍoktā /",
    "GK17kedvratu:113": " dalamaparamapi vasuguṇitasalilanidhilaghu kaviracitaṃ padavitati bhavati // KedV_2.41 //",
    "GK17kedvratu:114": " triguṇanavalaghuraṃvasitigururitidalayugakṛtatanuratirucirā // KedV_2.42 //",
    "GK17kedvratu:115": " iti śrīmadbhaṭṭarāmeśvarasūnunārāyaṇabhaṭṭaviracitāyāṃ vṛttaratnākaravyākhyāyāṃ",
    "GK17kedvratu:116": " mātrāvṛttādhikāro nāma dvitīyo 'dhyāyaḥ // @----------------------------",
    "GK17kedvratu:117": " tṛtīyo 'dhyāyaḥ",
    "GK17kedvratu:118": " guḥ śtrīḥ // KedV_3.1 //",
    "GK17kedvratu:119": " gau strī // KedV_3.2 //",
    "GK17kedvratu:120": " mo nārī // KedV_3.3 //",
    "GK17kedvratu:121": " ro mṛgī // KedV_3.4 //",
    "GK17kedvratu:122": " mgau cetkanyā // KedV_3.5 //",
    "GK17kedvratu:123": " mgau giti paṅktiḥ // KedV_3.6 //",
    "GK17kedvratu:124": " tyau stastanumadhyā // KedV_3.7 //",
    "GK17kedvratu:125": " śaśivadanā nyau // KedV_3.8 //",
    "GK17kedvratu:126": " vidyullekhā mo maḥ // KedV_3.9 //",
    "GK17kedvratu:127": " tsā cedvasumatī // KedV_3.10 //",
    "GK17kedvratu:128": " msau gaḥ syānmadalekhāḥ // KedV_3.11 //",
    "GK17kedvratu:129": " bhau giti citrapadā gaḥ // KedV_3.12 //",
    "GK17kedvratu:130": " mo mo go go vidyunmālā // KedV_3.13 //",
    "GK17kedvratu:131": " māṇavakaṃ bhāttalagā // KedV_3.14 //",
    "GK17kedvratu:132": " mnau gau haṃsarutametat // KedV_3.15 //",
    "GK17kedvratu:133": " rjau samānikā galau ca // KedV_3.16 //",
    "GK17kedvratu:134": " pramāṇikā jarau lagau // KedV_3.17 //",
    "GK17kedvratu:135": " vitānamābhyāṃ yadanyat // KedV_3.18 //",
    "GK17kedvratu:136": " rāmnasāviha halamukhī // KedV_3.19 //",
    "GK17kedvratu:137": " bhujagaśiśubhṛtāṃ nau maḥ // KedV_3.20 //",
    "GK17kedvratu:138": " msā jgau śuddhavirāḍidaṃ matam // KedV_3.21 //",
    "GK17kedvratu:139": " mnau jgau ceti paṇavanāmakam // KedV_3.22 //",
    "GK17kedvratu:140": " rjau ragau mayūrasāriṇī syāt // KedV_3.23 //",
    "GK17kedvratu:141": " bhmau sagayuktau rukmavatīyam // KedV_3.24 //",
    "GK17kedvratu:142": " mattā jñeyā mabhasagayuktā // KedV_3.25 //",
    "GK17kedvratu:143": " narajagaurbhavenmanoramā // KedV_3.26 //",
    "GK17kedvratu:144": " tjau jo guruṇeyamupasthitā // KedV_3.27 //",
    "GK17kedvratu:145": " syādindravajrā yadi tau jagau gaḥ // KedV_3.28 //",
    "GK17kedvratu:146": " upendravajrā jatajāstato gau // KedV_3.29 //",
    "GK17kedvratu:147": " pādau yadīyāvupajātayastāḥ // KedV_3.30 //",
    "GK17kedvratu:148": " smaranti jātiṣvidameva nāma me // KedV_3.31 //",
    "GK17kedvratu:149": " najajalagairgaditā sumukhī // KedV_3.32 //",
    "GK17kedvratu:150": " dodhakavṛttamidaṃ bhabhabhādgau // KedV_3.33 //",
    "GK17kedvratu:151": " śālinyuktā mtau tagau go 'bdhilokaiḥ // KedV_3.34 //",
    "GK17kedvratu:152": " vātormīyaṃ kathitā mbhau tagau gaḥ // KedV_3.35 //",
    "GK17kedvratu:153": " vāṇarasaiḥ syādbhatanagagaiḥ śrīḥ // KedV_3.36 //",
    "GK17kedvratu:154": " mbhau nlau gaḥ syād bhramaravilasitam // KedV_3.37 //",
    "GK17kedvratu:155": " rānnarāviha rathoddhatā lagau // KedV_3.38 //",
    "GK17kedvratu:156": " svāgateti ranabhādguruyugmam // KedV_3.39 //",
    "GK17kedvratu:157": " nanaralagururacitā vṛntā // KedV_3.40 //",
    "GK17kedvratu:158": " nanaramagurubhiśca bhadrikā // KedV_3.41 //",
    "GK17kedvratu:159": " śyenikā rajau ralau gururpadā // KedV_3.42 //",
    "GK17kedvratu:160": " mauktikamālā yadi bhatanādgau // KedV_3.43 //",
    "GK17kedvratu:161": " upasthitamidaṃ jsau tādgakārau // KedV_3.44 //",
    "GK17kedvratu:162": " candravartma nigadanti ranabhasaiḥ // KedV_3.45 //",
    "GK17kedvratu:163": " jatau tu vaṃśasthamudīritaṃ jarau // KedV_3.46 //",
    "GK17kedvratu:164": " syādindravaṃśā tatajai rasaṃyutaiḥ // KedV_3.47 //",
    "GK17kedvratu:165": " iha toṭakamambudhisaiḥ prathitam // KedV_3.48 //",
    "GK17kedvratu:166": " drutavilambitamāha nabhau bharau // KedV_3.49 //",
    "GK17kedvratu:167": " minuśaraviratirnau myau puṭo 'yam // KedV_3.50 //",
    "GK17kedvratu:168": " pramuditavadanā bhavennau ca rau // KedV_3.51 //",
    "GK17kedvratu:169": " nayasahitau nyau kusumavacitrā // KedV_3.52 //",
    "GK17kedvratu:170": " rasairjasajasā jaloddhatagatiḥ // KedV_3.53 //",
    "GK17kedvratu:171": " caturjagaṇaṃ vada mauktikadāma // KedV_3.54 //",
    "GK17kedvratu:172": " bhujaṅgaprayātaṃ bhavedyaiścatubhiḥ // KedV_3.55 //",
    "GK17kedvratu:173": " raiścaturbhiryutā sragviṇī sammatā // KedV_3.56 //",
    "GK17kedvratu:174": " bhuvi bhavennabhajaraiḥ priyaṃvadā // KedV_3.57 //",
    "GK17kedvratu:175": " tyau tyau maṇimālā cchinnā guhavaktraiḥ // KedV_3.58 //",
    "GK17kedvratu:176": " dhīrairabhāṇi lalitā tabhaujarau // KedV_3.59 //",
    "GK17kedvratu:177": " pramitākṣarā sajasasairuditā // KedV_3.60 //",
    "GK17kedvratu:178": " nanabharasahitā mahitojjvalā // KedV_3.61 //",
    "GK17kedvratu:179": " pañcāśvaiśchinnā vaiśyadevī mamau yau // KedV_3.62 //",
    "GK17kedvratu:180": " abdhyaṣṭābhirjaladharamālā mbhau smau // KedV_3.63 //",
    "GK17kedvratu:181": " iha navamālikā najabhayaiḥ syāt // KedV_3.64 //",
    "GK17kedvratu:182": " svaraśaraviratirnanau rau prabhā // KedV_3.65 //",
    "GK17kedvratu:183": " bhavati najāvatha mālatī jarau // KedV_3.66 //",
    "GK17kedvratu:184": " jabhau jarau vadati pañcāmaram // KedV_3.67 //",
    "GK17kedvratu:185": " abhinavatāmarasaṃ najajādyaḥ // KedV_3.68 //",
    "GK17kedvratu:186": " turagarasayatirnau tatau gaḥ kṣamā // KedV_3.69 //",
    "GK17kedvratu:187": " mnau jrau gastridaśayatiḥ praharṣiṇīam // KedV_3.70 //",
    "GK17kedvratu:188": " caturgrahairatirucirā jabhasjagāḥ // KedV_3.71 //",
    "GK17kedvratu:189": " vedai randhrairmtau yasagā mattamayūram // KedV_3.72 //",
    "GK17kedvratu:190": " ( upasthitamidaṃ jsau tsau sagurukaṃ cet ) // KedV_3.73 //",
    "GK17kedvratu:191": " sajasā jagau bhavati mañjubhāṣiṇī // KedV_3.74 //",
    "GK17kedvratu:192": " nanatatagurubhiścandrikāśvartubhiḥ // KedV_3.75 //",
    "GK17kedvratu:193": " mtau nsau gāvakṣagrahaviratisambādhā // KedV_3.76 //",
    "GK17kedvratu:194": " nanarasalaghugaiḥ svarairaparājitā // KedV_3.77 //",
    "GK17kedvratu:195": " nanabhanalaghugaiḥ praharaṇakalitā // KedV_3.78 //",
    "GK17kedvratu:196": " uktā vasantatilakā tabhajā jagau gaḥ // KedV_3.79 //",
    "GK17kedvratu:197": " siṃhonnateyamuditā munikāśyapena // KedV_3.80 //",
    "GK17kedvratu:198": " uddharṣiṇīyamuditā munisaitavena // KedV_3.81 //",
    "GK17kedvratu:199": " induvadanā bhajasanaiḥ saguruyugmaiḥ // KedV_3.82 //",
    "GK17kedvratu:200": " dviḥsaptacchidalolā msau mbhau gau caraṇe cet // KedV_3.83 //",
    "GK17kedvratu:201": " dvihatahayalaghuratha giti śaśikalā // KedV_3.84 //",
    "GK17kedvratu:202": " sragiti bhavati rasanavakayatiriyam // KedV_3.85 //",
    "GK17kedvratu:203": " vasuhayayatiriha maṇiguṇanikaraḥ // KedV_3.86 //",
    "GK17kedvratu:204": " nanamayayayuteyaṃ mālinī bhogilokaiḥ // KedV_3.87 //",
    "GK17kedvratu:205": " bhavati najau bhajau rasahitau prabhadrakam // KedV_3.88 //",
    "GK17kedvratu:206": " sajanā nayau śaradaśayatiriyamelā // KedV_3.89 //",
    "GK17kedvratu:207": " mrau myau yāntau bhavetāṃ saptāṣṭabhiścandralekhā // KedV_3.90 //",
    "GK17kedvratu:208": " bhratrinagaiḥ svarātkhamṛṣabhagajavilasitam // KedV_3.91 //",
    "GK17kedvratu:209": " najabhajaraiḥ sadā bhavati vāṇinī gayuktaiḥ // KedV_3.92 //",
    "GK17kedvratu:210": " rasai rudraiśchinnā yamanasabhalā gaḥ śikhariṇī // KedV_3.93 //",
    "GK17kedvratu:211": " jasau jasayalā vasugrahayatiśca pṛthvī guruḥ // KedV_3.94 //",
    "GK17kedvratu:212": " diṅmuni vaṃśapatrapatitaṃ bharanabhanalagaiḥ // KedV_3.95 //",
    "GK17kedvratu:213": " rasayugahayairnsau mrau slau gau yadā hariṇī tadā // KedV_3.96 //",
    "GK17kedvratu:214": " mandākrāntā jaladhiṣaḍagairmbhaunatau tād guru cet // KedV_3.97 //",
    "GK17kedvratu:215": " hayadaśabhirnajau bhajajalā guru narkuṭakam // KedV_3.98 //",
    "GK17kedvratu:216": " muniguhakārṃavaiḥ kṛtayati vada kokilakam // KedV_3.99 //",
    "GK17kedvratu:217": " syād bhūtartvaśvaiḥ kusumitalatāvellitā mtau nayau yau // KedV_3.100 //",
    "GK17kedvratu:218": " sūryāśvairmasajastatāḥ saguravaḥ śārdūlavikrīḍitam // KedV_3.101 //",
    "GK17kedvratu:219": " jñeyā saptāśvaṣaḍbhrmarabhanayayutā bhlo gaḥ suvadanā // KedV_3.102 //",
    "GK17kedvratu:220": " trī rajau galau bhavedihedṛśena lakṣaṇena vṛttanāma // KedV_3.103 //",
    "GK17kedvratu:221": " mrabhnairyānāṃ trayeṇa trimuniyatiyutā sragdharā kīrtiteyam // KedV_3.104 //",
    "GK17kedvratu:222": " bhrau naranā ranāvatha gururdigarkaviramaṃ hi bhadrakamiti // KedV_3.105 //",
    "GK17kedvratu:223": " yadiha najau bhajau bhjabhalagāstadaśvalalitaṃ harārkayatimam // KedV_3.106 //",
    "GK17kedvratu:224": " matākrīḍā mau tnau nau nalgiti bhavati vasuśaradaśayatiyutā // KedV_3.107 //",
    "GK17kedvratu:225": " bhūtamuninairyatiriha bhatanāḥ sbhau bhanayāśca yadi bhavati tanvī // KedV_3.108 //",
    "GK17kedvratu:226": " krauñjapadā bhamau smau nananā ngāviṣaśaravasumuniviratiriha bhavet // KedV_3.109 //",
    "GK17kedvratu:227": " vasvīśāśvacchedopetaṃ mamatanayuganarasalagairbhujaṅgavijṛmbhitam // KedV_3.110 //",
    "GK17kedvratu:228": " mo nāḥ ṣaṭ sagagiti yadi navarasarasaśarayatiyutamapavāhākhyam // KedV_3.111 //",
    "GK17kedvratu:229": " yadi ha nayugalaṃ tataḥ saptarephā stadā caṇḍavṛṣṭiprapāto bhaveddaṇḍakaḥ // KedV_3.112 //",
    "GK17kedvratu:230": " praticaraṇavivṛddharephāḥ syurṇārṇavavyālajīmūtalīlākaroddāmaśaṅkhādayaḥ // KedV_3.113 //",
    "GK17kedvratu:231": " pracitakasamabhidho dhīradhībhiḥ smṛtodaṇḍako nadvayāduttaraiḥ saptabhiryaiḥ // KedV_3.114 //",
    "GK17kedvratu:232": " iti śrīmadbhaṭṭarāmeśvarasūnunārāyaṇabhaṭṭaviracitāyāṃ",
    "GK17kedvratu:233": " vṛttaratnākaravyākhyāyāṃ samavṛttādhyāyastṛtīyaḥ // @-----------------------",
    "GK17kedvratu:234": " caturtho 'dhyāyaḥ",
    "GK17kedvratu:235": " viṣame yadi sau salagā dale bhau yuji bhād gurukāvupacitram // KedV_4.1 //",
    "GK17kedvratu:236": " bhatrayamojagataṃ guruṇī cedyuji ca najau jyayutā drutamadhyā // KedV_4.2 //",
    "GK17kedvratu:237": " sayugātsagurū viṣame cedbhāviha vegavatī yuji bhādgau // KedV_4.3 //",
    "GK17kedvratu:238": " oje taparau jarau guruścenmasau jgaugbhadravirāṅ bhavedanoje // KedV_4.4 //",
    "GK17kedvratu:239": " asame sajo saguruyuktau ketumatī same bharanagādgaḥ // KedV_4.5 //",
    "GK17kedvratu:240": " ākhyānakīṃ tau jagurū ga oje jatāvanoje jagurū guruścet // KedV_4.6 //",
    "GK17kedvratu:241": " jatau jagau go viṣame same cettau jgau ga eṣā viparītapūrvā // KedV_4.7 //",
    "GK17kedvratu:242": " sayugātsalaghū viṣame gururyuji nabhau bharakau hariṇaplutā // KedV_4.8 //",
    "GK17kedvratu:243": " ayuji nanaralā guruḥ samenjamaparavaktramidaṃ tato jarau // KedV_4.9 //",
    "GK17kedvratu:244": " ayuji nayugarephato yakāro yuji ca najau jaragāśca puṣpitāgrā // KedV_4.10 //",
    "GK17kedvratu:245": " vadantyaparavaktrākhyaṃ vaitālīyaṃ vipaścitaḥ /",
    "GK17kedvratu:246": " puṣpatāgrābhidhaṃ kecidaupacchandasikaṃ tathā // KedV_4.11 //",
    "GK17kedvratu:247": " syāayugmake rajau rayau same cejjarau jarau gururyavātparā matīyam // KedV_4.12 //",
    "GK17kedvratu:248": " iti śrīmadbhaṭṭarāmeśvarasūnunārāyaṇabhaṭṭaviracitāyāṃ",
    "GK17kedvratu:249": " vṛttaratnākaravyākhyāyāmardhasamādhyāyaścaturthaḥ // @------------------------",
    "GK17kedvratu:250": " pañcamo 'dhyāyaḥ",
    "GK17kedvratu:251": " [padacaturūrdhva-prakaraṇam (1-5)]",
    "GK17kedvratu:252": " mukhavādo 'ṣṭabhirvarṇaiḥ pare syurmakarālayaiḥ kramād vṛddhaiḥ //",
    "GK17kedvratu:253": " satataṃ yasya vicitraiḥ pādaiḥ sampannasaundaryaṃ",
    "GK17kedvratu:254": " taduditamamalamatibhiḥ padacaturūrdhvābhidhaṃ vṛttam // KedV_5.1 //",
    "GK17kedvratu:255": " prathamamuditavṛtte viracitaviṣamacaraṇabhāji //",
    "GK17kedvratu:256": " gurukayugalanidhana iha sahita āṅā",
    "GK17kedvratu:257": " laghuviratapadavitatiyatiriti bhavati pīḍaḥ // KedV_5.2 //",
    "GK17kedvratu:258": " prathamamitaracaraṇasamutthaṃ śrayati sa yadi lakṣma /",
    "GK17kedvratu:259": " itaraditaragatitamapi yadi ca turyaṃ",
    "GK17kedvratu:260": " caraṇayugalakamiti kalikā sā // KedV_5.3 //",
    "GK17kedvratu:261": " dviguruyutasamalacaraṇāntā mukhacaraṇagatamanubhavati ca tṛtīyaḥ /",
    "GK17kedvratu:262": " aparamiha lakṣma prakṛtamakhilamapi yadidamanubhavati lavalī sā // KedV_5.4 //",
    "GK17kedvratu:263": " prathamadhivasati yadi turyaṃ,",
    "GK17kedvratu:264": " caramacaraṇapadamavasitaguruyugmam /",
    "GK17kedvratu:265": " nikhilamaparamuparigatamiti lalitapadayuktā,",
    "GK17kedvratu:266": " tadidamamṛtadhārā // KedV_5.5 //",
    "GK17kedvratu:267": " [udgatā-prakaraṇam (6-8)]",
    "GK17kedvratu:268": " sajādime salaghukau ca nasajagurukairathodgatā /",
    "GK17kedvratu:269": " tryaṅghrigatabhanajalā gayutāḥ sajasā agau caraṇamekataḥ paṭhet // KedV_5.6 //",
    "GK17kedvratu:270": " caraṇatrayaṃ vrajati lakṣma yadi sakalamudgatāgatam /",
    "GK17kedvratu:271": " nā bhagau bhavati saurabhakaṃ caraṇe yadīha bhavatastṛtīyake // KedV_5.7 //",
    "GK17kedvratu:272": " nayugaṃ sakārayugalaṃ ca bhavati caraṇe tṛtīyake /",
    "GK17kedvratu:273": " taduditamurumatibhirlalitaṃ yadi śeṣamasya khalu pūrvatulyakam // KedV_5.8 //",
    "GK17kedvratu:274": " [upasthitapracupita-prakaraṇam (9-11)]",
    "GK17kedvratu:275": " msau jbhau gau prathamāṅghrirekataḥ pṛthaganyattritayaṃ sanajaragāstato nanau saḥ /",
    "GK17kedvratu:276": " trinaparikalitajayau pracupitamidamuditamupasthitapūrvam // KedV_5.9 //",
    "GK17kedvratu:277": " nau pāde 'tha tṛtīyake sanau nasayuktau prathamāṅghrikṛtayatistu vardhamānam /",
    "GK17kedvratu:278": " tritayamaparamapi pūrvasadṛśamiha bhavati pratatamatibhiriti gaditaṃ laghu vṛttam // KedV_5.10 //",
    "GK17kedvratu:279": " prathame ca viratirārṣabhaṃ bruvanti //",
    "GK17kedvratu:280": " tacchuddhavirāṭ puraḥ sthitaṃ tritayamaparamapi yadi pūrvasamaṃ syāt // KedV_5.11 //",
    "GK17kedvratu:281": " viṣamākṣarapādaṃ vā pādairasamaṃ daśadhrmavat /",
    "GK17kedvratu:282": " yacchando noktamatra gātheti tatsūribhiḥ proktam // KedV_5.12 //",
    "GK17kedvratu:283": " iti śrīmadbhaṭṭarāmeśvarasūnunārāyaṇabhaṭṭaviracitāyāṃ vṛttaratnākaravyākhyāyāṃ",
    "GK17kedvratu:284": " pañcamo 'dhyāyaḥ // @---------------------------------",
    "GK17kedvratu:285": " ṣaṣṭho 'dhyāyaḥ",
    "GK17kedvratu:286": " [prastāraḥ]",
    "GK17kedvratu:287": " prastāro naṣṭamuddiṣṭamekadvayādilagakriyā /",
    "GK17kedvratu:288": " saṅkhyānamadhvayogaśca ṣaḍete pratyayāḥ smṛtāḥ // KedV_6.1 //",
    "GK17kedvratu:289": " pāde sarvagurāvādyāllaghuṃ nyasya guroradhaḥ /",
    "GK17kedvratu:290": " yathopari tathā śeṣaṃ bhūyaḥ kuryādamuṃ vidhim // KedV_6.2 //",
    "GK17kedvratu:291": " ūne dadyād gurūneva yāvatsarvalaghurbhavet /",
    "GK17kedvratu:292": " prastāro 'yaṃ samākhyātaśchandovicitivedibhiḥ // KedV_6.3 //",
    "GK17kedvratu:293": " [naṣṭam]",
    "GK17kedvratu:294": " naṣṭasya yo bhavedaṅkastasyārdhe 'rdhe same ca laḥ //",
    "GK17kedvratu:295": " viṣame caikamādhāya syādardhe 'rdhe gurubhavet // KedV_6.4 //",
    "GK17kedvratu:296": " [uddiṣṭam]",
    "GK17kedvratu:297": " uddiṣṭaṃ dviguṇānādyāduparyaṅkānsamālikhet /",
    "GK17kedvratu:298": " laghusthā ye ca tatrāṅkāstaiḥ saikairmiśritairbhavet // KedV_6.5 //",
    "GK17kedvratu:299": " [ekadvayādilagakriyā]",
    "GK17kedvratu:300": " varṇānvṛttabhavānsaikānauttarādharyataḥ sthitān /",
    "GK17kedvratu:301": " ekādikramataścaitānuparyupari nikṣipet // KedV_6.6 //",
    "GK17kedvratu:302": " upāntyato nivarteta tyajannekaikamūrdhvataḥ /",
    "GK17kedvratu:303": " uparyādyād gurorekamekadvyādilagakriyā // KedV_6.7 //",
    "GK17kedvratu:304": " [saṅkhyānam]",
    "GK17kedvratu:305": " lagakriyāṅkasandohe bhavetsaṅkhyā vimiśrite /",
    "GK17kedvratu:306": " uddiṣṭāṅkasamāhāraḥ saikā vā janayedimām // KedV_6.8 //",
    "GK17kedvratu:307": " [adhvayogaḥ]",
    "GK17kedvratu:308": " saṅkhyaiva dviguṇaikonā sadbhiradhvā prakīrtitaḥ //",
    "GK17kedvratu:309": " vṛttasyāṅgulikā vyāptiradhaḥ kuryāttathāṅgulim // KedV_6.9 //",
    "GK17kedvratu:310": " vaṃśe 'bhūtkaśyapasya prakaṭaguṇagaṇaḥ śaivasiddhāntavettā",
    "GK17kedvratu:311": " vipraḥ pavyekanāmā vimalataramatirvedatattvārthabodhe /",
    "GK17kedvratu:312": " kedārastasya sūnuḥ śivacaraṇayugārādhanaikāgracittaśchandastenābhirāmaṃ",
    "GK17kedvratu:313": " vṛttaratnākarākhyam // KedV_6.10 //",
    "GK17kedvratu:314": " iti śrīmadbhaṭṭarāmeśvarasūnunārāyaṇabhaṭṭaviracitāyāṃ vṛttaratnākaravyākhyāyāṃ",
    "GK17kedvratu:315": " prastārādhyāyaḥ ṣaṣṭhaḥ samāptaḥ //"
}