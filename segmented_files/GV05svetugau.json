{
    "GV05svetugau:0": " PADA MARKERS For a four-pada verse:",
    "GV05svetugau:1": " For a six-pada verse:",
    "GV05svetugau:2": " auṃ /",
    "GV05svetugau:3": " saha nāv avatu /",
    "GV05svetugau:4": " saha nau bhunaktu /",
    "GV05svetugau:5": " saha vīryaṃ karavāvahai /",
    "GV05svetugau:6": " tejasvi nāv adhītam astu /",
    "GV05svetugau:7": " mā vidviṣāvahai /",
    "GV05svetugau:8": " auṃ śāntiḥ śāntiḥ śāntiḥ prathamo 'dhyāyaḥ",
    "GV05svetugau:9": " hariḥ oṃ brahma-vādino vadanti kiṃ kāraṇaṃ brahma kutaḥ sma jātā $ jīvāma kena kva ca saṃpratiṣṭhāḥ",
    "GV05svetugau:10": " adhiṣṭhitāḥ kena sukhetareṣu % vartāmahe brahma-vido vyavasthām //",
    "GV05svetugau:11": " kālaḥ svabhāvo niyatir yadṛcchā $ bhūtāni yoniḥ puruṣa iti cintyā &",
    "GV05svetugau:12": " saṃyoga eṣāṃ na tv ātma-bhāvād % ātmāpy anīśaḥ sukha-duḥkha-hetoḥ //",
    "GV05svetugau:13": " te dhyāna-yogānugatā apaśyan $ devātma-śaktiṃ sva-guṇair nigūḍhām &",
    "GV05svetugau:14": " yaḥ kāraṇāni nikhilāni tāni % kālātma-yuktāny adhitiṣṭhaty ekaḥ //",
    "GV05svetugau:15": " tam eka-nemiṃ tri-vṛtaṃ ṣoḍaśāntaṃ $ śatārdhāraṃ viṃśati-pratyarābhiḥ &",
    "GV05svetugau:16": " aṣṭakaiḥ ṣaḍbhir viśva-rūpaika-pāśaṃ % tri-mārga-bhedaṃ",
    "GV05svetugau:17": " dvi-nimittaika-moham // SvetUp_1.4 //",
    "GV05svetugau:18": " pañca-sroto 'mbuṃ pañca-yony-ugra-vakrāṃ $ pañca-prāṇormiṃ",
    "GV05svetugau:19": " pañca-buddhy-ādi-mūlām &",
    "GV05svetugau:20": " pañcāvartāṃ pañca-duḥkhaugha-vegāṃ % pañcāśad-bhedāṃ pañca-parvām adhīmaḥ",
    "GV05svetugau:21": " sarvājīve sarva-saṃsthe bṛhante $ asmin haṃso bhrāmyate brahma-cakre &",
    "GV05svetugau:22": " pṛthag ātmānaṃ preritāraṃ ca matvā % juṣṭas tatas tenāmṛtatvam eti //",
    "GV05svetugau:23": " udgītam etat paramaṃ tu brahma $ tasmiṃs trayaṃ supratiṣṭhākṣaraṃ ca &",
    "GV05svetugau:24": " atrāntaraṃ brahma-vido viditvā % līnā brahmaṇi tat-parā yoni-muktāḥ //",
    "GV05svetugau:25": " saṃyuktam etat kṣaram akṣaraṃ ca $ vyaktāvyaktaṃ bharate viśvam īśaḥ &",
    "GV05svetugau:26": " anīśaś cātmā badhyate bhoktṛ-bhāvāj % jñātvā devaṃ mucyate sarva-pāśaiḥ //",
    "GV05svetugau:27": " jñājñau dvāv ajāv īśanīśāv $ ajā hy ekā bhoktṛ-bhogyārtha-yuktā &",
    "GV05svetugau:28": " anantaś cātmā viśva-rūpo hy akartā % trayaṃ yadā vindate brahmam etat //",
    "GV05svetugau:29": " kṣaraṃ pradhānam amṛtākṣaraṃ haraḥ $ kṣarātmānāv īśate deva ekaḥ &",
    "GV05svetugau:30": " tasyābhidhyānād yojanāt tattva-bhāvād % bhūyaś cānte viśva-māyā-nivṛttiḥ",
    "GV05svetugau:31": " jñātvā devaṃ sarva-pāśāpahāniḥ $ kṣīṇaiḥ kleśair janma-mṛtyu-prahāṇiḥ &",
    "GV05svetugau:32": " tasyābhidhyānāt tṛtīyaṃ deha-bhede % viśvaiśvaryaṃ kevala āpta-kāmaḥ //",
    "GV05svetugau:33": " etaj jñeyaṃ nityam evātma-saṃsthaṃ $ nātaḥ paraṃ veditavyaṃ hi kiñcit &",
    "GV05svetugau:34": " bhoktā bhogyaṃ preritāraṃ ca matvā % sarvaṃ proktaṃ trividhaṃ brahmam etat // SvetUp_1.12",
    "GV05svetugau:35": " vahner yathā yoni-gatasya mūrtir $ na dṛśyate naiva ca liṅga-nāśaḥ &",
    "GV05svetugau:36": " sa bhūya evendhana-yoni-gṛhyas % tad vobhayaṃ vai praṇavena dehe //",
    "GV05svetugau:37": " sva-deham araṇiṃ kṛtvā $ praṇavaṃ cottarāraṇim &",
    "GV05svetugau:38": " dhyāna-nirmathanābhyāsād % devaṃ paśyan nigūḍhavat // SvetUp_1.14 //",
    "GV05svetugau:39": " tileṣu tailaṃ dadhanīva sarpir $ āpaḥ srotaḥsv araṇīṣu cāgniḥ &",
    "GV05svetugau:40": " evam ātmātmani gṛhyate 'sau % satyenainaṃ tapasā yo 'nupaśyati //",
    "GV05svetugau:41": " sarva-vyāpinam ātmānaṃ $ kṣīre sarpir ivārpitam &",
    "GV05svetugau:42": " ātma-vidyā-tapo-mūlaṃ % tad brahmopaniṣat param // SvetUp_1.16 //",
    "GV05svetugau:43": " tad brahmopaniṣat param iti prathamo 'dhyāyaḥ",
    "GV05svetugau:44": " dvitīyo 'dhyāyaḥ",
    "GV05svetugau:45": " yuñjānaḥ prathamaṃ manas- $ tattvāya savitā dhiyaḥ &",
    "GV05svetugau:46": " agner jyotir nicāyya % pṛthivyā adhyābharat [*1] // SvetUp_2.1 //",
    "GV05svetugau:47": " [*1] This mantra is also found in Yajurveda 11.1.",
    "GV05svetugau:48": " yuktena manasā vayaṃ $ devasya savituḥ save &",
    "GV05svetugau:49": " suvargeyāya śaktyā [*2] % ... // SvetUp_2.2 //",
    "GV05svetugau:50": " [*2] This mantra is also found in Yajurveda 11.2.",
    "GV05svetugau:51": " yuktvāya manasā devān $ suvaryato dhiyā divam &",
    "GV05svetugau:52": " bṛhaj jyotiḥ kariṣyataḥ % savitā prasuvāti tān [*3] // SvetUp_2.3 //",
    "GV05svetugau:53": " [*3] This mantra is also found in Yajurveda 11.3",
    "GV05svetugau:54": " yuñjate mana uta yuñjate dhiyo $ viprā viprasya bṛhato vipaścitaḥ &",
    "GV05svetugau:55": " vi hotrā dadhe vayunāvid eka % inmahī devasya savituḥ pariṣṭutiḥ [*4] //",
    "GV05svetugau:56": " [*4] This mantra is also found in Yajurveda 11.4, 5.14, and Rigveda 5.81.1.",
    "GV05svetugau:57": " yuje vāṃ brahma pūrvyaṃ namobhir $ viśloka etu pathy eva sūreḥ &",
    "GV05svetugau:58": " śṛṇvantu viśve amṛtasya putrā % ā ye dhāmāni divyāni tasthuḥ [*5] //",
    "GV05svetugau:59": " [*5] This mantra is also found in Yajurveda 11.5 and Rigveda 10.13.1.",
    "GV05svetugau:60": " agnir yatrābhimathyate $ vāyur yatrādhirudhyate &",
    "GV05svetugau:61": " somo yatrātiricyate % tatra sañjāyate manaḥ // SvetUp_2.6 //",
    "GV05svetugau:62": " savitrā prasavena $ juṣeta brahma pūrvyam &",
    "GV05svetugau:63": " yatra yoniṃ kṛṇavase % na hi te pūrvam akṣipat // SvetUp_2.7 //",
    "GV05svetugau:64": " trir unnataṃ sthāpya samaṃ śarīraṃ $ hṛdīndriyāṇi manasā sanniveśya &",
    "GV05svetugau:65": " brahmoḍupena pratareta vidvān % srotāṃsi sarvāṇi bhayāvahāni // SvetUp_2.8",
    "GV05svetugau:66": " prāṇān prapīḍyeha saṃyukta-ceṣṭaḥ $ kṣīṇe prāṇe nāsikayocchvasīta &",
    "GV05svetugau:67": " duṣṭāśva-yuktam iva vāham enaṃ % vidvān mano dhārayetāpramattaḥ //",
    "GV05svetugau:68": " same śucau śarkarā-vahni-bālukā- $ vivarjite śabda-jalāśrayādibhiḥ &",
    "GV05svetugau:69": " mano 'nukūle na tu cakṣu-pīḍane % guhā-nivātāśrayaṇe prayojayet //",
    "GV05svetugau:70": " nīhāra-dhūmārkānilānalānāṃ $ khadyota-vidyut-sphaṭika-śaśīnām &",
    "GV05svetugau:71": " etāni rūpāṇi puraḥ-sarāṇi % brahmaṇy abhivyakti-karāṇi yoge // SvetUp_2.11",
    "GV05svetugau:72": " pṛthivy-ap-tejo 'nila-khe samutthite $ pañcātmake yoga-guṇe pravṛtte &",
    "GV05svetugau:73": " na tasya rogo na jarā na mṛtyuḥ % prāptasya yogāgni-mayaṃ śarīram //",
    "GV05svetugau:74": " laghutvam ārogyam alolupatvaṃ $ varṇa-prasādaṃ svara-sauṣṭhavaṃ ca &",
    "GV05svetugau:75": " gandhaḥ śubho mūtra-purīṣam alpaṃ % yoga-pravṛttiṃ prathamāṃ vadanti //",
    "GV05svetugau:76": " yathaiva bimbaṃ mṛdayopaliptaṃ $ tejo-mayaṃ bhrājate tat sudhāntam &",
    "GV05svetugau:77": " tad vātma-tattvaṃ prasamīkṣya dehī % ekaḥ kṛtārtho bhavate vīta-śokaḥ //",
    "GV05svetugau:78": " yad ātma-tattvena tu brahma-tattvaṃ $ dīpopameneha yuktaḥ prapaśyet &",
    "GV05svetugau:79": " ajaṃ dhruvaṃ sarva-tattvair viśuddhaṃ % jñātvā devaṃ mucyate sarva-pāśaiḥ",
    "GV05svetugau:80": " eṣa ha devaḥ pradiśo 'nu sarvāḥ $ pūrvo ha jātaḥ sa u garbhe antaḥ &",
    "GV05svetugau:81": " sa eva jātaḥ sa janiṣyamāṇaḥ % pratyaṅ janāṃs tiṣṭhati sarvato-mukhaḥ //",
    "GV05svetugau:82": " yo devo agnau yo 'psu $ yo viśvaṃ bhuvanam āviveśa &",
    "GV05svetugau:83": " ya oṣadhīṣu yo vanaspatiṣu % tasmai devāya namo namaḥ // SvetUp_2.17 //",
    "GV05svetugau:84": " iti dvitīyo 'dhyāyaḥ",
    "GV05svetugau:85": " tṛtīyo 'dhyāyaḥ",
    "GV05svetugau:86": " ya eko jālavān īśata īśanībhiḥ $ sarvāṃl lokān īśata īśanībhiḥ &",
    "GV05svetugau:87": " ya evaika udbhave sambhave ca % ya etad vidur amṛtās te bhavanti //",
    "GV05svetugau:88": " eko hi rudro na dvitīyāya tasthur $ ya imāṃl lokān īśata īśanībhiḥ &",
    "GV05svetugau:89": " pratyaṅ janāṃs tiṣṭhati sañcukocānta-kāle % saṃsṛjya viśvā bhuvanāni gopāḥ",
    "GV05svetugau:90": " viśvataś cakṣur uta viśvato-mukho $ viśvato-bāhur uta viśvatas-pāt &",
    "GV05svetugau:91": " saṃ[*6] bāhubhyāṃ dhamati sampatatrair % dyāv-ābhūmī janayan deva ekaḥ",
    "GV05svetugau:92": " [*6] taṃ",
    "GV05svetugau:93": " [*7] This mantra is also found in Yajurveda 17.19 and Rigveda 10.82.3.",
    "GV05svetugau:94": " yo devānāṃ prabhavaś codbhavaś ca $ viśvādhipo rudro maharṣiḥ &",
    "GV05svetugau:95": " hiraṇyagarbhaṃ janayāmāsa pūrvaṃ % sa no buddhyā śubhayā saṃyunaktu //",
    "GV05svetugau:96": " yā te rudra śivā tanūr $ aghorāpāpa-kāśinī &",
    "GV05svetugau:97": " tayā nas tanuvā śantamayā % giriśantābhicākaśīhi [*8] // SvetUp_3.5 //",
    "GV05svetugau:98": " [*8] Yajurveda 16.2.",
    "GV05svetugau:99": " yābhiṣuṃ giriśanta $ haste bibharṣy astave &",
    "GV05svetugau:100": " śivāṃ giritra tāṃ kuru % mā hiṃsīḥ puruṣaṃ jagat [*9] // SvetUp_3.6 //",
    "GV05svetugau:101": " [*9] Yajurveda 16.3.",
    "GV05svetugau:102": " tataḥ paraṃ brahma paraṃ bṛhantaṃ $ yathānikāyaṃ sarva-bhūteṣu gūḍham &",
    "GV05svetugau:103": " viśvasyaikaṃ pariveṣṭitāram % īśaṃ taṃ jñātvāmṛtā bhavanti // SvetUp_3.7",
    "GV05svetugau:104": " vedāham etaṃ puruṣaṃ mahāntam $ āditya-varṇaṃ tamasaḥ parastāt &",
    "GV05svetugau:105": " tam eva viditvātimṛtyum eti % nānyaḥ panthā vidyate 'yanāya [*10] //",
    "GV05svetugau:106": " [*10] Yajurveda 31.8.",
    "GV05svetugau:107": " yasmāt paraṃ nāparam asti kiṃcid $ yasmān nāṇīyo na jyāyo 'sti kaścit &",
    "GV05svetugau:108": " vṛkṣa iva stabdho divi tiṣṭhaty ekas % tenedaṃ pūrṇaṃ puruṣeṇa sarvam //",
    "GV05svetugau:109": " tato yad uttarataraṃ $ tad arūpam anāmayam &",
    "GV05svetugau:110": " ya etad vidur amṛtāste bhavanti % athetare duḥkham evāpi yanti //",
    "GV05svetugau:111": " sarvānana-śiro-grīvaḥ $ sarva-bhūta-guhāśayaḥ &",
    "GV05svetugau:112": " sarva-vyāpī sa bhagavāṃs % tasmāt sarva-gataḥ śivaḥ // SvetUp_3.11 //",
    "GV05svetugau:113": " mahān prabhur vai puruṣaḥ $ sattvasyaiṣa pravartakaḥ &",
    "GV05svetugau:114": " sunirmalām imāṃ prāptim % īśāno jyotir avyayaḥ // SvetUp_3.12 //",
    "GV05svetugau:115": " aṅguṣṭha-mātraḥ puruṣo 'ntarātmā $ sadā janānāṃ hṛdaye sanniviṣṭaḥ &",
    "GV05svetugau:116": " hṛdā manīṣo[*11] manasābhikḷpto % ya etad vidur amṛtās te bhavanti //",
    "GV05svetugau:117": " [*11] manvīśo",
    "GV05svetugau:118": " sahasra-śīrṣā puruṣaḥ $ sahasrākṣaḥ sahasra-pāt &",
    "GV05svetugau:119": " sa bhūmiṃ viśvato vṛtvā- % [a]tyatiṣṭhad daśāṅgulam // SvetUp_3.14 //",
    "GV05svetugau:120": " puruṣa evedaṃ sarvaṃ $ yad bhūtaṃ yac ca bhavyam &",
    "GV05svetugau:121": " utāmṛtatvasyeśāno % yad annenātirohati [*12] // SvetUp_3.15 //",
    "GV05svetugau:122": " [*12] Yajurveda 31.1-2, Rigveda 10.90.1-2. Atharva-veda 19.6.1,4.",
    "GV05svetugau:123": " sarvataḥ pāṇi-pādaṃ tat $ sarvato 'kṣi-śiro-mukham &",
    "GV05svetugau:124": " sarvataḥ śrutimal loke % sarvam āvṛtya tiṣṭhati // SvetUp_3.16 //",
    "GV05svetugau:125": " sarvendriya-guṇābhāsaṃ $ sarvendriya-vivarjitam &",
    "GV05svetugau:126": " sarvasya prabhum īśānaṃ % sarvasya śaraṇaṃ bṛhat[*13] // SvetUp_3.17 //",
    "GV05svetugau:127": " [*13] suhṛt",
    "GV05svetugau:128": " nava-dvāre pure dehī $ haṃso lelāyate bahiḥ &",
    "GV05svetugau:129": " vaśī sarvasya lokasya % sthāvarasya carasya ca // SvetUp_3.18 //",
    "GV05svetugau:130": " apāṇi-pādo javano grahītā $ paśyaty acakṣuḥ sa śṛṇoty akarṇaḥ &",
    "GV05svetugau:131": " sa vetti vedyaṃ na ca tasyāsti vettā % tam āhur agryaṃ puruṣaṃ mahāntam //",
    "GV05svetugau:132": " aṇor aṇīyān mahato mahīyān $ ātmā guhāyāṃ nihito 'sya jantoḥ &",
    "GV05svetugau:133": " tam akratuḥ paśyati vīta-śoko % dhātuḥ prasādān mahimānam īśam [*14] //",
    "GV05svetugau:134": " [*14] See KaṭhaU 1.2.20.",
    "GV05svetugau:135": " vedāham etam ajaraṃ purāṇaṃ $ sarvātmānaṃ sarva-gataṃ vibhutvāt &",
    "GV05svetugau:136": " janma-nirodhaṃ pravadanti yasya % brahma-vādino hi pravadanti nityam //",
    "GV05svetugau:137": " iti tṛtīyo 'dhyāyaḥ",
    "GV05svetugau:138": " caturtho 'dhyāyaḥ",
    "GV05svetugau:139": " ya eko 'varṇo bahudhā śakti-yogād $ varaṇān anekān nihitārtho dadhāti &",
    "GV05svetugau:140": " vi caiti cānte viśvam ādau sa devaḥ % sa no buddhyā śubhayā saṃyunaktu //",
    "GV05svetugau:141": " tad evāgnis tad ādityas $ tad vāyus tad u candramāḥ &",
    "GV05svetugau:142": " tad eva śukraṃ tad brahma % tad āpas tat prajāpatiḥ [*15] // SvetUp_4.2 //",
    "GV05svetugau:143": " [*15] Yajurveda 32.1.",
    "GV05svetugau:144": " tvaṃ strī pumān asi $ tvaṃ kumāra uta vā kumārī &",
    "GV05svetugau:145": " tvaṃ jīrṇo daṇḍena vañcasi % tvaṃ jāto bhavasi viśvato-mukhaḥ [*16] //",
    "GV05svetugau:146": " [*16] Atharva-veda 10.8.27.",
    "GV05svetugau:147": " nīlaḥ pataṅgo harito lohitākṣas $ taḍid-garbha ṛtavaḥ samudrāḥ &",
    "GV05svetugau:148": " anādimat tvaṃ vibhutvena vartase % yato jātāni bhuvanāni viśvā //",
    "GV05svetugau:149": " ajām ekāṃ lohita-śukla-kṛṣṇāṃ $ bahvīḥ prajāḥ sṛjamānāṃ sa-rūpāḥ &",
    "GV05svetugau:150": " ajo hy eko juṣamāṇo 'nuśete % jahāty enāṃ bhukta-bhogām ajo 'nyaḥ //",
    "GV05svetugau:151": " dvā suparṇā sayujā sakhāyā $ samānaṃ vṛkṣaṃ pariṣasvajāte &",
    "GV05svetugau:152": " tayor anyaḥ pippalaṃ svādv atty % anaśnann anyo abhicākaśīti [*17] //",
    "GV05svetugau:153": " [*17] Atharva-veda 9.14.20, Rigveda 1.164.20.",
    "GV05svetugau:154": " samāne vṛkṣe puruṣo nimagno $ 'nīśayā śocati muhyamānaḥ &",
    "GV05svetugau:155": " juṣṭaṃ yadā paśyaty anyam īśam % asya mahimānam iti vīta-śokaḥ //",
    "GV05svetugau:156": " ṛco akṣare parame vyoman $ yasmin devā adhi viśve niṣeduḥ &",
    "GV05svetugau:157": " yas taṃ na veda kim ṛcā kariṣyati % ya it tad vidus ta ime samāsate [*18]",
    "GV05svetugau:158": " [*18] Atharva-veda 9.15.18, Rigveda 1.164.39.",
    "GV05svetugau:159": " chandāṃsi yajñāḥ kratavo vratāni $ bhūtaṃ bhavyaṃ yac ca vedā vadanti &",
    "GV05svetugau:160": " asmān māyī sṛjate viśvam etat % tasmiṃś cānyo māyayā sanniruddhaḥ //",
    "GV05svetugau:161": " māyāṃ tu prakṛtiṃ vidyān $ māyinaṃ ca maheśvaram &",
    "GV05svetugau:162": " tasyāvayava-bhūtais tu % vyāptaṃ sarvam idaṃ jagat // SvetUp_4.10 //",
    "GV05svetugau:163": " yo yoniṃ yonim adhitiṣṭhaty eko $ yasminn idam saṃ ca vicaiti sarvam &",
    "GV05svetugau:164": " tam īśānaṃ varadaṃ devam īḍyaṃ % nicāyyemāṃ śāntim atyantam eti //",
    "GV05svetugau:165": " yo devānāṃ prabhavaś codbhavaś ca $ viśvādhipo rudro maharṣiḥ &",
    "GV05svetugau:166": " hiraṇyagarbhaṃ paśyata jāyamānaṃ % sa no buddhyā śubhayā saṃyunaktu //",
    "GV05svetugau:167": " yo devānām adhipo $ yasmin lokā adhiśritāḥ &",
    "GV05svetugau:168": " ya īśe asya dvipadaś catuṣpadaḥ % kasmai devāya haviṣā vidhema //",
    "GV05svetugau:169": " sūkṣmātisūkṣmaṃ kalilasya madhye $ viśvasya sraṣṭāram aneka-rūpam &",
    "GV05svetugau:170": " viśvasyaikaṃ pariveṣṭitāraṃ % jñātvā śivaṃ śāntim atyantam eti [*19] //",
    "GV05svetugau:171": " [*19] See below 5.13.",
    "GV05svetugau:172": " sa eva kāle bhuvanasya goptā $ viśvādhipaḥ sarva-bhūteṣu gūḍhaḥ &",
    "GV05svetugau:173": " yasmin yuktā brahmarṣayo devatāś ca % tam evaṃ jñātvā mṛtyu-pāśāṃś",
    "GV05svetugau:174": " chinatti // SvetUp_4.15 //",
    "GV05svetugau:175": " ghṛtāt paraṃ maṇḍam ivātisūkṣmaṃ $ jñātvā śivaṃ sarva-bhūteṣu gūḍham &",
    "GV05svetugau:176": " viśvasyaikaṃ pariveṣṭitāraṃ % jñātvā devaṃ mucyate sarva-pāśaiḥ //",
    "GV05svetugau:177": " eṣa devo viśva-karmā mahātmā $ sadā janānāṃ hṛdaye saṃniviṣṭaḥ &",
    "GV05svetugau:178": " hṛdā manīṣā manasābhikḷpto % ya etad vidur amṛtās te bhavanti //",
    "GV05svetugau:179": " yadātamas tan na divā na rātrir $ na san na cāsac chiva eva kevalaḥ &",
    "GV05svetugau:180": " tad akṣaraṃ tat savitur vareṇyaṃ % prajñā ca tasmāt prasṛtā purāṇī //",
    "GV05svetugau:181": " nainam ūrdhvaṃ na tiryañcaṃ $ na madhye na parijagrabhat &",
    "GV05svetugau:182": " na tasya pratimā asti % yasya nāma mahad yaśaḥ // SvetUp_4.19 //",
    "GV05svetugau:183": " na saṃdṛśe tiṣṭhati rūpam asya $ na cakṣuṣā paśyati kaścanainam &",
    "GV05svetugau:184": " hṛdā hṛdi-sthaṃ manasā ya enam % evaṃ vidur amṛtāste bhavanti //",
    "GV05svetugau:185": " ajāta ity evaṃ kaścid $ bhīruḥ prapadyate &",
    "GV05svetugau:186": " rudra yat te dakṣiṇaṃ mukhaṃ % tena māṃ pāhi nityam // SvetUp_4.21 //",
    "GV05svetugau:187": " mā nas toke tanaye mā na āyuṣi $ mā no goṣu mā na aśveṣu rīriṣaḥ &",
    "GV05svetugau:188": " vīrān mā no rudra bhāmito % vadhīr haviṣmantaḥ sadāmit tvā havāmahe [*20]",
    "GV05svetugau:189": " [*20] Yajurveda 16.16, Rigveda 10.114.8.",
    "GV05svetugau:190": " iti caturtho 'dhyāyaḥ",
    "GV05svetugau:191": " pañcamo 'dhyāyaḥ",
    "GV05svetugau:192": " dve akṣare brahma-pare tv anante $ vidyāvidye nihite yatra gūḍhe &",
    "GV05svetugau:193": " kṣaraṃ tv avidyā hy amṛtaṃ tu vidyā % vidyāvidye īśate yas tu so 'nyaḥ //",
    "GV05svetugau:194": " yo yoniṃ yonim adhitiṣṭhaty eko $ viśvāni rūpāṇi yonīś ca sarvāḥ &",
    "GV05svetugau:195": " ṛṣiṃ prasūtaṃ kapilaṃ yas tam agre % jñānair bibharti jāyamānaṃ ca paśyet // SvetUp_5.2",
    "GV05svetugau:196": " ekaika-jālaṃ bahudhā vikurvann $ asmin kṣetre saṃharaty eṣa devaḥ &",
    "GV05svetugau:197": " bhūyaḥ sṛṣṭvā patayas tatheśaḥ % sarvādhipatyaṃ kurute mahātmā //",
    "GV05svetugau:198": " sarvā diśa ūrdhvam adhaś ca tiryak $ prakāśayan bhrājate yad v anaḍvān &",
    "GV05svetugau:199": " evaṃ sa devo bhagavān vareṇyo % yoni-svabhāvān adhitiṣṭhaty ekaḥ //",
    "GV05svetugau:200": " yac ca svabhāvaṃ pacati viśva-yoniḥ $ pācyāṃś ca sarvān pariṇāmayed yaḥ &",
    "GV05svetugau:201": " sarvam etad viśvam adhitiṣṭhaty eko % guṇāṃś ca sarvān viniyojayed yaḥ //",
    "GV05svetugau:202": " tad veda-guhyopaniṣatsu gūḍhaṃ $ tad brahmā vedate brahma-yonim &",
    "GV05svetugau:203": " ye pūrvaṃ devā ṛṣayaś ca tad vidus % te tan-mayā amṛtā vai babhūvuḥ //",
    "GV05svetugau:204": " guṇānvayo yaḥ phala-karma-kartā $ kṛtasya tasyaiva sa copabhoktā &",
    "GV05svetugau:205": " sa viśva-rūpas triguṇas trivartmā % prāṇādhipaḥ sañcarati sva-karmabhiḥ //",
    "GV05svetugau:206": " aṅguṣṭha-mātro ravi-tulya-rūpaḥ $ saṅkalpāhaṅkāra-samanvito yaḥ &",
    "GV05svetugau:207": " buddher guṇenātma-guṇena caiva % ārāgra-mātro 'py aparo 'pi dṛṣṭaḥ //",
    "GV05svetugau:208": " bālāgra-śata-bhāgasya $ śatadhā kalpitasya ca &",
    "GV05svetugau:209": " bhāgo jīvaḥ sa vijñeyaḥ % sa cānantyāya kalpate // SvetUp_5.9 //",
    "GV05svetugau:210": " naiva strī na pumān eṣa $ na caivāyaṃ napuṃsakaḥ &",
    "GV05svetugau:211": " yad yac charīram ādatte % tena tena sa yujyate // SvetUp_5.10 //",
    "GV05svetugau:212": " saṅkalpana-sparśana-dṛṣṭi-mohair $ grāsāmbu-vṛṣṭyātma-vivṛddhi-janma &",
    "GV05svetugau:213": " karmānugāny anukrameṇa dehī % sthāneṣu rūpāṇy abhisamprapadyate //",
    "GV05svetugau:214": " sthūlāni sūkṣmāṇi bahūni caiva $ rūpāṇi dehī sva-guṇair vṛṇoti &",
    "GV05svetugau:215": " kriyā-guṇair ātma-guṇaiś ca teṣāṃ % saṃyoga-hetur aparo 'pi dṛṣṭaḥ //",
    "GV05svetugau:216": " anādy-anantaṃ kalilasya madhye $ viśvasya sraṣṭāram aneka-rūpam &",
    "GV05svetugau:217": " viśvasyaikaṃ pariveṣṭitāraṃ % jñātvā devaṃ mucyate sarva-pāśaiḥ //",
    "GV05svetugau:218": " bhāva-grāhyam anīḍākhyaṃ $ bhāvābhāva-karaṃ śivam &",
    "GV05svetugau:219": " kalā-sarga-karaṃ devaṃ % ye vidus te jahus tanum // SvetUp_5.14 //",
    "GV05svetugau:220": " iti pañcamo 'dhyāyaḥ",
    "GV05svetugau:221": " ṣaṣṭho 'dhyāyaḥ",
    "GV05svetugau:222": " svabhāvam eke kavayo vadanti $ kālaṃ tathānye parimuhyamānāḥ &",
    "GV05svetugau:223": " devasyaiṣa mahimā tu loke % yenedaṃ bhrāmyate brahma-cakram // SvetUp_6.1",
    "GV05svetugau:224": " yenāvṛtaṃ nityam idaṃ hi sarvaṃ $ jñaḥ kāla-kālo guṇī sarva-vid yaḥ &",
    "GV05svetugau:225": " teneśitaṃ karma vivartate ha % pṛthivy-ap-tejo 'nila-khāni cintyam //",
    "GV05svetugau:226": " tat karma kṛtvā vinivartya bhūyas $ tattvasya tattvena sametya yogam &",
    "GV05svetugau:227": " ekena dvābhyāṃ tribhir aṣṭabhir vā % kālena caivātma-guṇaiś ca sūkṣmaiḥ //",
    "GV05svetugau:228": " ārabhya karmāṇi guṇānvitāni $ bhāvāṃś ca sarvān viniyojayed yaḥ &",
    "GV05svetugau:229": " teṣām abhāve kṛta-karma-nāśaḥ % karma-kṣaye yāti sa tattvato 'nyaḥ //",
    "GV05svetugau:230": " ādiḥ sa saṃyoga-nimitta-hetuḥ $ paras trikālād akalo 'pi dṛṣṭaḥ &",
    "GV05svetugau:231": " taṃ viśva-rūpaṃ bhava-bhūtam īḍyaṃ % devaṃ sva-citta-stham upāsya pūrvam // SvetUp_6.5",
    "GV05svetugau:232": " sa vṛkṣa-kālākṛtibhiḥ paro 'nyo $ yasmāt prapañcaḥ parivartate 'yam &",
    "GV05svetugau:233": " dharmāvahaṃ pāpa-nudaṃ bhageśaṃ % jñātvātma-stham amṛtaṃ viśva-dhāma //",
    "GV05svetugau:234": " tam īśvarāṇāṃ paramaṃ maheśvaraṃ $ taṃ devatānāṃ paramaṃ ca daivatam &",
    "GV05svetugau:235": " patiṃ patīnāṃ paramaṃ parastād % vidāma devaṃ bhuvaneśam īḍyam //",
    "GV05svetugau:236": " na tasya kāryaṃ karaṇaṃ ca vidyate $ na tat-samaś cābhyadhikaś ca dṛśyate",
    "GV05svetugau:237": " parāsya śaktir vividhaiva śrūyate % svābhāvikī jñāna-bala-kriyā ca //",
    "GV05svetugau:238": " na tasya kaścit patir asti loke $ na ceśitā naiva ca tasya liṅgam &",
    "GV05svetugau:239": " sa kāraṇaṃ karaṇādhipādhipo % na cāsya kaścij janitā na cādhipaḥ //",
    "GV05svetugau:240": " yas tantu-nābha iva tantubhiḥ $ pradhānajaiḥ svabhāvataḥ &",
    "GV05svetugau:241": " deva ekaḥ svam āvṛṇoti % sa no dadhātu brahmāpyayam // SvetUp_6.10 //",
    "GV05svetugau:242": " eko devaḥ sarva-bhūteṣu gūḍhaḥ $ sarva-vyāpī sarva-bhūtāntarātmā &",
    "GV05svetugau:243": " karmādhyakṣaḥ sarva-bhūtādhivāsaḥ % sākṣī cetā kevalo nirguṇaś ca //",
    "GV05svetugau:244": " eko vaśī niṣkriyāṇāṃ bahūnām $ ekaṃ bījaṃ bahudhā yaḥ karoti &",
    "GV05svetugau:245": " tam ātma-sthaṃ ye 'nupaśyanti dhīrās % teṣāṃ sukhaṃ śāśvataṃ netareṣām //",
    "GV05svetugau:246": " nityo nityānāṃ cetanaś cetanānām $ eko bahūnāṃ yo vidadhāti kāmān &",
    "GV05svetugau:247": " tat kāraṇaṃ sāṅkhya-yogādhigamyaṃ % jñātvā devaṃ mucyate sarva-pāśaiḥ //",
    "GV05svetugau:248": " na tatra sūryo bhāti na candra-tārakaṃ $ nemā vidyuto bhānti kuto 'yam",
    "GV05svetugau:249": " agniḥ &",
    "GV05svetugau:250": " tam eva bhāntam anubhāti sarvaṃ % tasya bhāsā sarvam idaṃ vibhāti //",
    "GV05svetugau:251": " eko haṃso bhuvanasyāsya madhye $ sa evāgniḥ salile saṃniviṣṭaḥ &",
    "GV05svetugau:252": " tam eva viditvātimṛtyum eti % nānyaḥ panthā vidyate 'yanāya // SvetUp_6.15",
    "GV05svetugau:253": " sa viśva-kṛd viśva-vid ātma-yonir $ jñaḥ kāla-kālo guṇī sarva-vid yaḥ &",
    "GV05svetugau:254": " pradhāna-kṣetra-jña-patir guṇeśaḥ % saṃsāra-mokṣa-sthiti-bandha-hetuḥ //",
    "GV05svetugau:255": " sa tan-mayo hy amṛta īśa-saṃstho $ jñaḥ sarvago bhuvanasyāsya goptā &",
    "GV05svetugau:256": " ya īśe 'sya jagato nityam eva % nānyo hetur vidyata īśanāya // SvetUp_6.17",
    "GV05svetugau:257": " yo brahmāṇaṃ vidadhāti pūrvaṃ $ yo vai vedāṃś ca prahiṇoti tasmai &",
    "GV05svetugau:258": " taṃ ha devaṃ ātma-buddhi-prakāśaṃ % mumukṣur vai śaraṇam ahaṃ prapadye //",
    "GV05svetugau:259": " niṣkalaṃ niṣkriyaṃ śāntaṃ $ niravadyaṃ nirañjanam &",
    "GV05svetugau:260": " amṛtasya paraṃ setuṃ % dagdhendanam ivānalam // SvetUp_6.19 //",
    "GV05svetugau:261": " yadā carmavad ākāśaṃ $ veṣṭayiṣyanti mānavāḥ &",
    "GV05svetugau:262": " tadā devam avijñāya % duḥkhasyānto bhaviṣyati // SvetUp_6.20 //",
    "GV05svetugau:263": " tapaḥ-prabhāvād deva-prasādāc ca $ brahma ha śvetāśvataro 'tha vidvān &",
    "GV05svetugau:264": " atyāśramibhyaḥ paramaṃ pavitraṃ % provāca samyag-ṛṣi-saṅgha-juṣṭam //",
    "GV05svetugau:265": " vedānte paramaṃ guhyaṃ $ purā-kalpe pracoditam &",
    "GV05svetugau:266": " nāpraśāntāya dātavyaṃ % nāputrāyāśiṣyāya vā punaḥ // SvetUp_6.22 //",
    "GV05svetugau:267": " yasya deve parā bhaktiḥ $ yathā deve tathā gurau &",
    "GV05svetugau:268": " tasyaite kathitā hy arthāḥ % prakāśante mahātmanaḥ // SvetUp_6.23 //",
    "GV05svetugau:269": " oṃ saha nāv avatu saha nau bhunaktu saha vīryaṃ karavāvahai tejasvi nāvadhītam astu mā vidviṣāvahai oṃ śāntiḥ śāntiḥ śāntiḥ iti ṣaṣṭho 'dhyāyaḥ",
    "GV05svetugau:270": " || iti śvetāśvataropaniṣat sampūrṇā ||"
}