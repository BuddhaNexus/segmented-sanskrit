{
    "SA11sanss10u:0_0": "vīryapāramitā daśamaḥ paricchedaḥ //",
    "SA11sanss10u:1_0": "evaṃ kṣāntipratisthitaḥ śrute vīryam ārabheta /",
    "SA11sanss10u:2_0": "anyathā śrutam evâsya vināśāya saṃpadyate //",
    "SA11sanss10u:3_0": "yathôktaṃ candrapradīpasūtre /",
    "SA11sanss10u:4_0": "kiyadbahū dharmaparyāyuṇeyā [[DOUBT]] śīlaṃ na rakṣeta śrute namanta /",
    "SA11sanss10u:5_0": "na bāhuśrutyena sa śakyu trāyituṃ duḥśīlayena vrajamāna durgatim //",
    "SA11sanss10u:6_0": "śrutânuśaṃsās tu nārāyaṇaparipṛcchāyām uktāḥ /",
    "SA11sanss10u:7_0": "tathā hi kulaputrāḥ śrutavataḥ prajñâgamo bhavati /",
    "SA11sanss10u:8_0": "prajñāvataḥ kleśapraśamo bhavati /",
    "SA11sanss10u:9_0": "niḥkleśasya māro 'vatāraṃ na labhate //",
    "SA11sanss10u:10_0": "atra ca maharṣer u-",
    "SA11sanss10u:11_0": "[ Cambridge MS f89b ---> ]",
    "SA11sanss10u:12_0": "ttarasya jātakaṃ vistareṇa kṛtvâha /",
    "SA11sanss10u:13_0": "dharmakāmānāṃ hi /",
    "SA11sanss10u:14_0": "vimalatejaḥ /",
    "SA11sanss10u:15_0": "bodhisatvānāṃ mahāsatvānāṃ sagauravāṇāṃ sapratīśānāṃ anyalokadhātusthitâpi buddhā bhagavanto mukham upadarśayanti dharmaṃ cânuśrāvayanti /",
    "SA11sanss10u:16_0": "dharmakāmānāṃ /",
    "SA11sanss10u:17_0": "vimalatejaḥ /",
    "SA11sanss10u:18_0": "bodhisatvānāṃ mahāsatvānāṃ parvatakandaravṛkṣamadhyeṣu dharmanidhānāni nikṣiptāni /",
    "SA11sanss10u:19_0": "dharmamukhāny anantāni pustakagatāni karatalagatāni bhavanti /",
    "SA11sanss10u:20_0": "dharmakāmānāṃ vimalatejaḥ bodhisatvānāṃ pūrvabuddhadarśinyo devatā buddhapratibhānam upasaṃharanti /",
    "SA11sanss10u:21_0": "pe //",
    "SA11sanss10u:22_0": "parikṣīṇâyuṣkāṇāṃ buddhā bhagavanto devatāś câyurbalaṃ côpasaṃharanti /",
    "SA11sanss10u:23_0": "buddhâdhiṣṭhānena devatâdhiṣṭhānena ca kāṅkṣāmāṇā varṣasahasram avatiṣṭhante //",
    "SA11sanss10u:24_0": "pe //",
    "SA11sanss10u:25_0": "yāvat kalpaṃ vā kalpâvaśeṣaṃ vā yāvad vâkāṅkṣanti dharmagauravajātānāṃ bodhisatvānāṃ buddhā bhagavanto jarām apy apanayanti /",
    "SA11sanss10u:26_0": "vyādhīn apanayanti /",
    "SA11sanss10u:27_0": "smṛtim upasaṃharati /",
    "SA11sanss10u:28_0": "gatiṃ ma-",
    "SA11sanss10u:29_0": "[ Bendall ed p190 ---> ]",
    "SA11sanss10u:30_0": "tiṃ pratibhānaṃ côpasaṃharanti //",
    "SA11sanss10u:31_0": "pe //",
    "SA11sanss10u:32_0": "dṛṣṭikṛtāni vinodayanti /",
    "SA11sanss10u:33_0": "samyagdṛṣṭiṃ côpasaṃharanti /",
    "SA11sanss10u:34_0": "dharmagauraveṇa /",
    "SA11sanss10u:35_0": "vimalatejaḥ /",
    "SA11sanss10u:36_0": "bodhisatvānāṃ mahāsatvānāṃ sarvôpakramabhayāni na bhavanti /",
    "SA11sanss10u:37_0": "tasmāt tarhi vimalatejaḥ śrutasaṃbhārakauśalyâbhiyuktena bodhisatvena bhavitavyam iti //",
    "SA11sanss10u:38_0": "kim ākāraṃ śrutaṃ bodhisatvavinaye praśastaṃ /",
    "SA11sanss10u:39_0": "yathâryâkṣayamatisūtre 'bhihitaṃ /",
    "SA11sanss10u:40_0": "aśītyākārapraveśaṃ śrutaṃ /",
    "SA11sanss10u:41_0": "tad yathā /",
    "SA11sanss10u:42_0_0": "chandâkāram āśayâkāram adhyāśayâkāraṃ prayogâkāraṃ nirmāṇâkāram apramāṇâkāraṃ kalyāṇamitrâkāraṃ gauravâkāraṃ pradakṣiṇâkāraṃ",
    "SA11sanss10u:42_0_1": "suvacanâkāraṃ paryupāsanâkāram avahitaśrotrâkāraṃ manaskārâkāram avikṣepâkāram avasthānâkāraṃ ratnasaṃjñâkāraṃ bhaiṣajyasaṃjñâkāraṃ",
    "SA11sanss10u:42_0_2": "sarvavyādhiśamanâkāraṃ smṛtibhajanâkāraṃ gatibodhanâkāraṃ matirocanâkāraṃ buddhipraveśâk",
    "SA11sanss10u:43_0_0": "āram atṛptabuddhadharmaśravaṇâkāraṃ tyāgavṛṃhaṇâkāraṃ dāntâjāneyâkāraṃ bahuśrutasevanâkāraṃ satyakṛtyaprītyanubhavanâkāraṃ",
    "SA11sanss10u:43_0_1": "kāyâudbilyâkāraṃ cittaprahlādanâkāram aparikhedaśravaṇâkāraṃ dharmaśravaṇâkāraṃ pratipattiśravaṇâkāraṃ paradeśanāśravaṇâkāraṃ",
    "SA11sanss10u:43_0_2": "aśrutaśravaṇâkāraṃ abhijñāśravaṇâkāram anyayānâspṛhaṇāśravaṇâkāraṃ prajñāpāramitāśravaṇâkāraṃ bodhisatvapiṭakaśravaṇâkāraṃ",
    "SA11sanss10u:43_0_3": "saṃgrahavastuśravaṇâkāram upāyakauśalyaśravaṇâkāraṃ brahmavi-",
    "SA11sanss10u:44_0": "[ Cambridge MS f90a ---> ]",
    "SA11sanss10u:45_0_0": "hāraśravaṇâkāraṃ smṛtisaṃprajanyaśravaṇâkāraṃ gauravâkāraṃ utpādakauśalyaśravaṇâkāram anutpādakauśalyaśravaṇâkāram aśubhâkāraṃ",
    "SA11sanss10u:45_0_1": "maitryāḥ śravaṇâkāraṃ pratītyasamutpādâkāraṃ anityâkāraṃ duṣkhâkāram anātmâkāraṃ śāntâkāraṃ śūnyatānimittâpraṇihitâkāraṃ",
    "SA11sanss10u:45_0_2": "anabhisaṃs",
    "SA11sanss10u:46_0_0": "kārâkāraṃ kuśalâbhisaṃskārâkāraṃ satvâdhiṣṭhānâkāraṃ avipraṇāśâkāraṃ svâdhīnâkāraṃ svacittârakṣaṇâkāraṃ vīryasyâśraṃsanâkāraṃ",
    "SA11sanss10u:46_0_1": "dharmanidhyaptyākāraṃ kleśavipakṣâkāraṃ svapakṣaparikarṣaṇâkāraṃ parapakṣakleśanigrahâkāraṃ saptadhanasamavaśaraṇâkāraṃ sarvadāridryôpachedâkāraṃ",
    "SA11sanss10u:46_0_2": "sarvavidvatpraśastâkāraṃ paṇḍitâbhinandanâkāraṃ āryasaṃmatâkāraṃ anāryaprasādanâkāraṃ satyadarśanâkāraṃ skandhadoṣavivarja-",
    "SA11sanss10u:47_0": "[ Bendall ed p191 ---> ]",
    "SA11sanss10u:48_0_0": "nâkāraṃ saṃskṛtadoṣaparitulanâkāram arthapratiśaraṇâkāraṃ dharmapratiśaraṇâkāraṃ sarvapāpâkaraṇâkāraṃ ātmaparahitâkāraṃ sukṛtakarmânanutapyanâkāraṃ",
    "SA11sanss10u:48_0_1": "viśeṣagamanâkāraṃ sarvabuddhadharmapratilābhâkāram iti /",
    "SA11sanss10u:49_0": "punar atrâivâha /",
    "SA11sanss10u:50_0": "yaś ca dharmasaṃbhārayogaḥ sâivâsya jñānasaṃbhāro bhavati /",
    "SA11sanss10u:51_0": "tatra katamo dharmasaṃbhārayogo yêyam alpârthatâlpakṛtyatâlpabhāṣatâlpapariṣkāratā pūrvarātrâpararātraṃ jāgarikāyogam anuyuktasya śrutârthaparitulanatā /",
    "SA11sanss10u:52_0": "bhūyo bhūyaḥ paryeṣaṇatā /",
    "SA11sanss10u:53_0": "cittasyânāvilatā /",
    "SA11sanss10u:54_0": "nīvaraṇānāṃ viṣkambhanatā /",
    "SA11sanss10u:55_0": "āpattiṣu niḥśaraṇajñānaṃ /",
    "SA11sanss10u:56_0": "akaukṛtyatā /",
    "SA11sanss10u:57_0": "aparyutthānatā /",
    "SA11sanss10u:58_0": "pratipattisāratā /",
    "SA11sanss10u:59_0": "dharmanimnatā dharmapravaṇatā dharmaprāgbhāratā /",
    "SA11sanss10u:60_0": "parākramasaṃpannatâdīptaśiraścailôpamatā jñānaparyeṣṭyā /",
    "SA11sanss10u:61_0": "tanmayavihāritā /",
    "SA11sanss10u:62_0_0": "aśithilaśīlatânikṣiptadhuratā viśeṣagāmitā saṃgaṇikāvivarjanam ekârāmatâraṇyâbhimukhamanaskāratâryavaṃśasantuṣṭiḥ dhutaguṇeṣv",
    "SA11sanss10u:62_0_1": "acalanatā dharmârāmaratiratatā laukikamantrâsmaraṇatā lokôttaradharmaparyeṣṭitā smṛtyapramoṣatā /",
    "SA11sanss10u:63_0": "arthagatyanuga-",
    "SA11sanss10u:64_0": "[ Cambridge MS f90b ---> ]",
    "SA11sanss10u:65_0": "matā /",
    "SA11sanss10u:66_0": "matyā mārgânulomatā /",
    "SA11sanss10u:67_0": "dhṛtyā saṃvarapratyayair jñānâ-",
    "SA11sanss10u:68_0": "[ Bendall ed p192 ---> ]",
    "SA11sanss10u:69_0": "nugamaḥ /",
    "SA11sanss10u:70_0": "hrīrapatrāpyâlaṃkāratā /",
    "SA11sanss10u:71_0": "jñānânugamanasāratā /",
    "SA11sanss10u:72_0": "ajñānavidhamanatā /",
    "SA11sanss10u:73_0": "avidyāmohatamastimirapaṭalaparyavanaddhasya prajñācakṣurviśuddhiḥ /",
    "SA11sanss10u:74_0": "suviśuddhabuddhitā /",
    "SA11sanss10u:75_0": "buddhivistīrṇatā /",
    "SA11sanss10u:76_0": "asaṃkucitabuddhitā prabhinnabuddhitā /",
    "SA11sanss10u:77_0": "pratyakṣabuddhitā /",
    "SA11sanss10u:78_0": "aparâdhīnaguṇatā /",
    "SA11sanss10u:79_0": "svaguṇair amanyanatā /",
    "SA11sanss10u:80_0": "paraguṇaparikīrtanatā /",
    "SA11sanss10u:81_0": "sukṛtakarmakāritā /",
    "SA11sanss10u:82_0": "karmavipākânuddhuratā /",
    "SA11sanss10u:83_0": "karmapariśuddhijñānam iti //",
    "SA11sanss10u:84_0": "kiṃ śrotavyaṃ /",
    "SA11sanss10u:85_0": "uktaṃ bhagavatā jñānavaipulyasūtre /",
    "SA11sanss10u:86_0": "sârthakāni śāstrāṇi śikṣitavyāni /",
    "SA11sanss10u:87_0": "apârthakāni parivarjayitavyāni /",
    "SA11sanss10u:88_0": "tad yathā /",
    "SA11sanss10u:89_0": "lokâyataśāstrāṇi daṇḍanītiśāstrāṇi kārkhedaśāstrāṇi vādavidyāśāstrāṇi kumārakrīḍāśāstrāṇi jambhakavidyāśāstrāṇi /",
    "SA11sanss10u:90_0": "pe //",
    "SA11sanss10u:91_0": "yāny api tad anyāni kānicin mokṣapratikūlāni śāstrāṇi saṃmohāya saṃvartante tāni sarvāṇi bodhisatvayānasaṃprasthitena parivarjayitavyānîti /",
    "SA11sanss10u:92_0": "evaṃ śrutavatā cittaṃ śodhayitum araṇyam āśrayaṇīyaṃ /",
    "SA11sanss10u:93_0": "kathaṃ punar āśayasaṃpannasyâpy ugradattaparipṛcchāyāṃ gṛham anujñātaṃ /",
    "SA11sanss10u:94_0": "yatnavato 'py asāmarthyāt /",
    "SA11sanss10u:95_0": "paradārâdiṣv api tarhi nâpattiḥ syāt /",
    "SA11sanss10u:96_0": "na teṣām asāmarthye 'pi prakṛtiduṣṭatvād gṛhâvāsasya ca prajñaptisâvadyatvād iti //",
    "SA11sanss10u:97_0": "iti śikṣāsamuccaye vīryapāramitā paricchedo daśamaḥ //",
    "SA11sanss10u:98_0": "Copyright (c) 2002 by Jens Braarvig - Oslo"
}