{
    "GR13sratrpau:0": " PADA MARKERS For a four-pada verse:",
    "GR13sratrpau:1": " For a six-pada verse:",
    "GR13sratrpau:2": " namaḥ śivāya śaktyai ca $ bindave śāśvatāya ca &",
    "GR13sratrpau:3": " gurave ca gaṇeśāya % kārtikeyāya dhīmate // SRtp_1 //",
    "GR13sratrpau:4": " binduśaktiśivākhyāni $ trīṇi siddhāntasāgarāt &",
    "GR13sratrpau:5": " samuddhṛtya satāṃ dhartuṃ % hṛtkaṇṭhaśravaṇe sadā // SRtp_2 //",
    "GR13sratrpau:6": " ratnāni vāṅmayaiḥ sūtrair $ nibadhyante mayā tataḥ &",
    "GR13sratrpau:7": " kṣantumarhanti tatsanto % nāsūyā paricārake // SRtp_3 //",
    "GR13sratrpau:8": " rañjanātsarvatattveṣu $ rāgādebhyo 'dhikārayoḥ &",
    "GR13sratrpau:9": " īśvarāṇāṃ śivānāṃ ca % dhāraṇīyatayā dhiyā // SRtp_4 //",
    "GR13sratrpau:10": " puṃsāmapratighodāra- $ marīcinicayena ca &",
    "GR13sratrpau:11": " ratnānīṣṭavidhānācca % bindvādyāḥ śivaśāsane // SRtp_5 //",
    "GR13sratrpau:12": " ratnatrayaṃ samāśritya $ vartate tattvasaṃhatiḥ &",
    "GR13sratrpau:13": " adhvaitatprāpyate ṣoḍhā % varṇyate parameṣṭhinā // SRtp_6 //",
    "GR13sratrpau:14": " etadeva mataṃ bījaṃ $ trayaṃ dīkṣāpratiṣthayoḥ &",
    "GR13sratrpau:15": " yogāśca vividhāḥ karma % nityanaimittikaṃ tathā // SRtp_7 //",
    "GR13sratrpau:16": " jñānāni siddhayo mokṣā $ api tasyāvabodhanāt &",
    "GR13sratrpau:17": " etadeva parā kāṣṭhā % mokṣākhyāṇorvicārataḥ // SRtp_8 //",
    "GR13sratrpau:18": " śrotavyametadāptoktyā $ mantavyaṃ copapattibhiḥ &",
    "GR13sratrpau:19": " dhyeyaṃ ca yogamārgeṇa % śaktipātoditātmabhiḥ // SRtp_9 //",
    "GR13sratrpau:20": " āptoktiratra siddhāntaḥ $ śiva evāptimān yataḥ &",
    "GR13sratrpau:21": " na tābhyāṃ sadṛśaḥ kaścic % chreya āptividhāyakaḥ // SRtp_10 //",
    "GR13sratrpau:22": " siddhānta eva siddhāntaḥ $ pūrvapakṣāstataḥ pare &",
    "GR13sratrpau:23": " āptastu śiva evaikaḥ % śivānye tvaśivā matāḥ // SRtp_11 //",
    "GR13sratrpau:24": " siddhāntaḥ sevyate sadbhiḥ $ śaktipātapavitritaiḥ &",
    "GR13sratrpau:25": " kāmakāritayānyaistu % nindyate paśuśāstravat // SRtp_12 //",
    "GR13sratrpau:26": " na hi kastūrikāmodaḥ $ puruṣaiḥ pratihanyate &",
    "GR13sratrpau:27": " hetubhiḥ sādhyate kintu % dhanyairāghrāyate sadā // SRtp_13 //",
    "GR13sratrpau:28": " vedāntaiśca kulāmnāyais $ tathānyaiḥ pratipādyate &",
    "GR13sratrpau:29": " ānandavipralabdhānām % ānandopahitā citiḥ // SRtp_14 //",
    "GR13sratrpau:30": " cinmahodadhigāmbhīryam $ avasīyeta sūribhiḥ &",
    "GR13sratrpau:31": " avagāhya parānanda- % laharī yadi notkṣipet // SRtp_15 //",
    "GR13sratrpau:32": " tadatra kathitaṃ sarva- $ srotasāṃ jyāyasi prabhoḥ &",
    "GR13sratrpau:33": " udakṣeṇordhvavaktreṇa % tatastadavadhārayet // SRtp_16 //",
    "GR13sratrpau:34": " hetūnapi parīkṣāyai $ lakṣayet tasya śāstrataḥ &",
    "GR13sratrpau:35": " na hyatra śemuṣī śuddhā % vipulāpi pragalbhate // SRtp_17 //",
    "GR13sratrpau:36": " alaukikāni sūkṣmāṇi $ gopitāni śivena ca &",
    "GR13sratrpau:37": " trīṇi ratnāni ko vetti % siddhāntena vinā svayam // SRtp_18 //",
    "GR13sratrpau:38": " hetūnapi kutarkāndha- $ tamasārīn manīṣayā &",
    "GR13sratrpau:39": " tadvadyogaṃ ca ko vetti % sabījābījalakṣaṇam // SRtp_19 //",
    "GR13sratrpau:40": " siddhāntaḥ sevitaḥ sadbhir $ api kāmān prayacchati &",
    "GR13sratrpau:41": " sarvān sādhakacittasthān % āptaścintāmaṇiryathā // SRtp_20 //",
    "GR13sratrpau:42": " tamāsevya mayāpyeṣā $ binduśaktiśivāśrayā &",
    "GR13sratrpau:43": " parīkṣā kriyate tatra % bindurādau nirūpyate // SRtp_21 //",
    "GR13sratrpau:44": " jāyate 'dhvā yataḥ śuddho $ vartate yatra līyate &",
    "GR13sratrpau:45": " sa binduḥ paranādākhyaḥ % nādabindvarṇakāraṇam // SRtp_22 //",
    "GR13sratrpau:46": " uttīrṇamāyāmbudhayo $ bhagnakarmamahārgalāḥ &",
    "GR13sratrpau:47": " aprāptaśivadhāmānas % tridhā vijñānakevalāḥ // SRtp_23 //",
    "GR13sratrpau:48": " vidyāvidyādhipatayaḥ $ paśupūrvāḥ sadāśivāḥ &",
    "GR13sratrpau:49": " tatra vidyābhujaḥ pūrve % mantrā vidyāśca nāmataḥ // SRtp_24 //",
    "GR13sratrpau:50": " vidyeśvaraniyojyāste $ saṃkhyayā saptakoṭayaḥ &",
    "GR13sratrpau:51": " teṣāṃ purāṇi viyāyāṃ % vāmādīni yathottaram // SRtp_25 //",
    "GR13sratrpau:52": " sphītāni nava jātāni $ tanubhogendriyādibhiḥ &",
    "GR13sratrpau:53": " madhyāḥ praśāntakaluṣā % vidyeśāḥ śivatejasaḥ // SRtp_26 //",
    "GR13sratrpau:54": " adhikāramalopetās $ tattvamaiśaṃ samāśritāḥ &",
    "GR13sratrpau:55": " śivārkakarasamparka- % vikāsātmīyaśaktayaḥ // SRtp_27 //",
    "GR13sratrpau:56": " aṣṭāvanantapūrvāste $ yathāpūrvaṃ guṇādhikāḥ &",
    "GR13sratrpau:57": " tathā purāṇi tatraiṣām % anantaḥ parameśvaraḥ // SRtp_28 //",
    "GR13sratrpau:58": " tatrāṇavaḥ pureṣvāsan $ nāpyanye tadvibhūtayaḥ &",
    "GR13sratrpau:59": " pare sadāśivasamāḥ % patikṛtyādhikāriṇaḥ // SRtp_29 //",
    "GR13sratrpau:60": " mūrdhānamadhvanaḥ prāptāḥ $ prasanne parameśvare &",
    "GR13sratrpau:61": " tattvameṣāmasūtāṅga- % purabhogādiśobhitam // SRtp_30 //",
    "GR13sratrpau:62": " sadāśivamadhiṣṭhātṛ- $ nāmnā te 'pi sadāśivāḥ &",
    "GR13sratrpau:63": " aṣṭādaśabhiradhvāyaṃ % bhuvanaiḥ saha bhoktṛbhiḥ // SRtp_31 //",
    "GR13sratrpau:64": " tribhiśca tattvairuddiṣṭo $ viśuddhaḥ śivakartṛkaḥ &",
    "GR13sratrpau:65": " sadāśivāditattvaugho % nityopādānakāraṇaḥ // SRtp_32 //",
    "GR13sratrpau:66": " vikāritvādyathā kumbhas $ tathā caiṣa tatastathā &",
    "GR13sratrpau:67": " pārthivo 'pi bhavetkumbho % māyopādānakāraṇaḥ // SRtp_33 //",
    "GR13sratrpau:68": " vināśotpattimattvābhyāṃ $ pariṇāmitayā tathā &",
    "GR13sratrpau:69": " yadyadutpadyate vastu % tanmāyeyaṃ yathā kalā // SRtp_34 //",
    "GR13sratrpau:70": " utpattināśau māyeya- $ dharmāvāha maheśvaraḥ &",
    "GR13sratrpau:71": " pariṇāmo hi vastūnāṃ % pūrvāvasthāparicyuteḥ // SRtp_35 //",
    "GR13sratrpau:72": " avasthāntarasamprāptiḥ $ kṣīrasya dadhibhāvavat &",
    "GR13sratrpau:73": " dadhnaśca takravat tatra % takrāvasthā nirūpyate // SRtp_36 //",
    "GR13sratrpau:74": " na dadhno nāpi dugdhasya $ pūrvāvasthe hi te mate &",
    "GR13sratrpau:75": " sadavasthaṃ hi vastvekaṃ % pūrvaṃ kṣīraṃ tato dadhi // SRtp_37 //",
    "GR13sratrpau:76": " paścāttakraṃ tathā māyā $ vicitrapariṇāmataḥ &",
    "GR13sratrpau:77": " tattvatāttvikabhāvānām % upādānamanaśvaram // SRtp_38 //",
    "GR13sratrpau:78": " tato nidarśanaṃ sādhu $ prasiddhoktaviśeṣaṇam &",
    "GR13sratrpau:79": " na māyā neśvaro nāṇur % na śaktiḥ śuddhavartmanaḥ // SRtp_39 //",
    "GR13sratrpau:80": " upādānamato binduḥ $ pariśeṣeṇa labhyate &",
    "GR13sratrpau:81": " tathā hi māyā yā teṣāṃ % kṣobhitānantatejasā // SRtp_40 //",
    "GR13sratrpau:82": " jalādikṣitiparyantaṃ $ tattvajātamasūta sā &",
    "GR13sratrpau:83": " aviśuddhajaḍatvena % māyāmārgatayā tathā // SRtp_41 //",
    "GR13sratrpau:84": " duḥkhānuṣaṅgānmāyeya- $ kārmāṇavamalānvayaiḥ &",
    "GR13sratrpau:85": " sakalāṇūpabhogyatvāt % pariṇāmodayairapi // SRtp_42 //",
    "GR13sratrpau:86": " māyā jaḍāntaravyāptā $ pariṇāmavatī ca yat &",
    "GR13sratrpau:87": " niṣpādane kalādīnāṃ % śarīrādisamanvitam // SRtp_43 //",
    "GR13sratrpau:88": " puruṣaṃ gamayedeva $ parādhīnamasaṃśayam &",
    "GR13sratrpau:89": " suvarṇamiva karmāraṃ % makuṭotpādakarmaṇi // SRtp_44 //",
    "GR13sratrpau:90": " saiṣā vikalpavijñāna- $ gocaraiva satī ca yat &",
    "GR13sratrpau:91": " kṣobhyate 'nantanāthena % kumbhakāreṇa mṛd yathā // SRtp_45 //",
    "GR13sratrpau:92": " savikalpakavijñānaṃ $ citeḥ śabdānuvedhataḥ &",
    "GR13sratrpau:93": " sa tu śabdaścaturdhā vāg- % vaikharyādivibhedataḥ // SRtp_46 //",
    "GR13sratrpau:94": " jāyate bindusaṃkṣobhād $ anantasyārthadarśane &",
    "GR13sratrpau:95": " vidyāśarīro bhagavān % anantaḥ kṣobhako mataḥ // SRtp_47 //",
    "GR13sratrpau:96": " māyāyāḥ sā ca vidvadbhir $ baindavaṃ tattvamucyate &",
    "GR13sratrpau:97": " ato na māyopādānaṃ % tathaivāyaṃ maheśvaraḥ // SRtp_48 //",
    "GR13sratrpau:98": " cetanatvādavṛttitvāt $ pariṇāmāt tatastathā &",
    "GR13sratrpau:99": " ātmā śaktiśca vijñeyau % vistaro 'traiva vakṣyate // SRtp_49 //",
    "GR13sratrpau:100": " ito 'pi lakṣyate bindur $ aṇuvaiṣamyadarśanāt &",
    "GR13sratrpau:101": " dṛśyante pudgalāḥ kecid % alpajñānakriyānvitāḥ // SRtp_50 //",
    "GR13sratrpau:102": " tebhyo 'dhikāḥ pare 'nye tu $ sarvajñā balaśālinaḥ &",
    "GR13sratrpau:103": " pudgalaścetano nityo % vikārarahito mataḥ // SRtp_51 //",
    "GR13sratrpau:104": " vikāritve jaḍānitya- $ bhāvaḥ syād ghaṭakuḍyavat &",
    "GR13sratrpau:105": " tathaiva ca citiḥ śaktis % tayorapyavikāriṇoḥ // SRtp_52 //",
    "GR13sratrpau:106": " bahudhā yadavasthānaṃ $ tadupādhivaśād bhavet &",
    "GR13sratrpau:107": " sampṛktā cidaṇoryena % māyādyarthāvalokane // SRtp_53 //",
    "GR13sratrpau:108": " yadupādhervicitrā ca $ sa bindurbahuvṛttikaḥ &",
    "GR13sratrpau:109": " na karmaṇāṇorvaicitryam % anapekṣeṇa jāyate // SRtp_54 //",
    "GR13sratrpau:110": " vaicitryamapi bhogasya $ sāpekṣeṇaiva tena yat &",
    "GR13sratrpau:111": " karmopabhogaṃ kurute % vaicitryaṃ candanādayaḥ // SRtp_55 //",
    "GR13sratrpau:112": " tadeva yadi tatkuryāt $ kiṃ tairiti vilupyatām &",
    "GR13sratrpau:113": " pravṛttiḥ sarvabhūtānāṃ % tyāgopādānakāraṇam // SRtp_56 //",
    "GR13sratrpau:114": " kiñcātiśāyikaṃ prāhus $ tamambaramanaśvaram &",
    "GR13sratrpau:115": " śivānāmasamaiśvarya- % bhājāṃ bhogādhikārayoḥ // SRtp_57 //",
    "GR13sratrpau:116": " jyotirgaṇānāmākāśam $ iva bhūtādikāraṇam &",
    "GR13sratrpau:117": " bindureva vikalpākhyāṃ % savikalpakabuddhiṣu // SRtp_58 //",
    "GR13sratrpau:118": " svavṛttibhedasambhedair $ ullikhan labhate citim &",
    "GR13sratrpau:119": " na cāyaṃ bhāvanāsaṃjñaḥ % saṃskāro 'dhyakṣabhāvataḥ // SRtp_59 //",
    "GR13sratrpau:120": " saṃskārāḥ smṛtiliṅgā hi $ nāsmatpratyakṣagocarāḥ &",
    "GR13sratrpau:121": " na buddheḥ pariṇāmo vā % māyordhvamapi sambhavāt // SRtp_60 //",
    "GR13sratrpau:122": " tathā vidyeśvaro 'nanto $ māyāmākramya tejasā &",
    "GR13sratrpau:123": " tataḥ sṛṣṭiṃ prakurute % savikalpakabodhavān // SRtp_61 //",
    "GR13sratrpau:124": " aṇutvea sati kartṛtvād $ asmatpreṣyo yathā janaḥ &",
    "GR13sratrpau:125": " anye vṛttiparīṇāma- % bhedavādaviśāradāḥ // SRtp_62 //",
    "GR13sratrpau:126": " guravaḥ kathayantyenam $ anyathoktaviśeṣaṇam &",
    "GR13sratrpau:127": " pariṇāmasya kartāyaṃ % na tu vṛttestatastathā // SRtp_63 //",
    "GR13sratrpau:128": " idamevaṃ mayā kṣubdham $ iṣṭaṃ sampādayed dhruvam &",
    "GR13sratrpau:129": " iti jānāti yaḥ śaktaḥ % sa kartā pariṇāminām // SRtp_64 //",
    "GR13sratrpau:130": " pariṇāmiṣvayaṃ dharmo $ vṛttimatsvanyathā bhavet &",
    "GR13sratrpau:131": " tathā hi sarvo nirdhūta- % vikalpamavalokayan // SRtp_65 //",
    "GR13sratrpau:132": " vastu loko vijānāti $ savikalpakamanyathā &",
    "GR13sratrpau:133": " anantenāpi śabdānu- % viddhavijñānapūrvakam // SRtp_66 //",
    "GR13sratrpau:134": " sarvaṃ cediha vijñātam $ iṣyetaiṣa karoti ca &",
    "GR13sratrpau:135": " savikalpaṃ vijānāmīty % avabodhābhimānataḥ // SRtp_67 //",
    "GR13sratrpau:136": " vṛttireva matā bindoḥ $ paṭasyeva kuṭī tataḥ &",
    "GR13sratrpau:137": " nirvikalpakabodhe 'pi % bindumīśo 'dhitiṣṭhati // SRtp_68 //",
    "GR13sratrpau:138": " naivaṃ vidyeśvaro māyām $ eṣā hi pariṇāminī &",
    "GR13sratrpau:139": " na vṛttipariṇāmābhyāṃ % kartṛbhedo 'vadhāryate // SRtp_69 //",
    "GR13sratrpau:140": " kurvato 'pi kuṭīṃ buddhiḥ $ savikalpā hi dṛśyate &",
    "GR13sratrpau:141": " śabdatattvamaghoṣā vāg % brahma kuṇḍalinī dhruvam // SRtp_70 //",
    "GR13sratrpau:142": " vidyāśaktiḥ parā nādo $ mahāmāyeti deśikaiḥ &",
    "GR13sratrpau:143": " bindurevaṃ samākhyāto % vyomānāhatamityapi // SRtp_71 //",
    "GR13sratrpau:144": " catasro vṛttayastasya $ yābhirvyāptāstridhāṇavaḥ &",
    "GR13sratrpau:145": " vaikharī madhyamābhikhyā % paśyantī sūkṣmasaṃjñitā // SRtp_72 //",
    "GR13sratrpau:146": " tatra sā vaikharī śrotra- $ grāhyā yārthasya vācikā &",
    "GR13sratrpau:147": " sthāneṣu vidhṛte vāyau % kṛtavarṇaparigrahā // SRtp_73 //",
    "GR13sratrpau:148": " prayoktṝṇāmiyaṃ prāyaḥ $ prāṇavṛttinibandhanā &",
    "GR13sratrpau:149": " kevalaṃ buddhyupādānā % kramād varṇānupāyinī // SRtp_74 //",
    "GR13sratrpau:150": " antaḥsaṃjalparūpā tu $ na śrotramupasarpati &",
    "GR13sratrpau:151": " prāṇavṛttimatikramya % vartate madhyamāhvayā // SRtp_75 //",
    "GR13sratrpau:152": " avibhāgena varṇānāṃ $ sarvataḥ saṃhṛtikramāt &",
    "GR13sratrpau:153": " svayamprakāśā paśyantī % māyūrāṇḍarasopamā // SRtp_76 //",
    "GR13sratrpau:154": " svarūpajyotirevāntaḥ $ sūkṣmā vāganapāyinī &",
    "GR13sratrpau:155": " yasyāṃ dṛṣṭasvarūpāyām % adhikāro nivartate // SRtp_77 //",
    "GR13sratrpau:156": " [Agh: tataśca tadviṣayavivekavijñānābhāvādeva śabdabrahmavādinaḥ",
    "GR13sratrpau:157": " puruṣasamavāyinīṃ tāṃ manyanta ityāha---]",
    "GR13sratrpau:158": " puruṣe ṣoḍaśakale $ tāmāhuramṛtāhvayām &",
    "GR13sratrpau:159": " kevalaḥ paramānando % ghoro nityoditaḥ prabhuḥ // SRtp_78 //",
    "GR13sratrpau:160": " nāstameti na codeti $ na śrānto na vikāravān &",
    "GR13sratrpau:161": " sarvabhūtāntaracaraḥ % śabdabrahmātmako raviḥ // SRtp_79 //",
    "GR13sratrpau:162": " bhittvā yaṃ bodhakhaḍgena $ nirgacchantyaviśaṅkitāḥ &",
    "GR13sratrpau:163": " [Agh\\ atra siddhāntamāha---]",
    "GR13sratrpau:164": " tāmeva vāṇīṃ sūkṣmākhyām % āhurātmavido janāḥ // SRtp_80 //",
    "GR13sratrpau:165": " pratyātmaniyatā etā $ vṛttayo bandhanātmikāḥ &",
    "GR13sratrpau:166": " ābhyo viviktamātmānaṃ % na hi paśyanti pudgalāḥ // SRtp_81 //",
    "GR13sratrpau:167": " paramātmaiva vāgātmā $ vāgevātmeti ca śruteḥ &",
    "GR13sratrpau:168": " vaikharī śrotraje bodhe % madhyamā savikalpake // SRtp_82 //",
    "GR13sratrpau:169": " paśyantī madhyamotpāda- $ samudyogeṣu lakṣyate &",
    "GR13sratrpau:170": " yadāvṛttiraśeṣeṇa % vilīnā cittasaṃśrayā // SRtp_83 //",
    "GR13sratrpau:171": " tadā sūkṣmā viśuddheva $ cidābhātyavivekataḥ &",
    "GR13sratrpau:172": " na so 'sti pratyayo 'ṇūnāṃ % yaḥ śabdānugamādṛte // SRtp_84 //",
    "GR13sratrpau:173": " anuviddhamiha jñānaṃ $ sarvaṃ śabdena jāyate &",
    "GR13sratrpau:174": " Cf. Vākyapadīya I.131:",
    "GR13sratrpau:175": " na so 'sti pratyayo loke yaḥ śabdānugamād ṛte |",
    "GR13sratrpau:176": " anuviddham iva jñānaṃ sarvaṃ śabdena bhāsate |",
    "GR13sratrpau:177": " saiṣā caturvidhā vṛttir % nivṛttyādikalāśrayāt // SRtp_85 //",
    "GR13sratrpau:178": " pañcadhā bhidyate bhūyaḥ $ kalāstā binduvṛttayaḥ &",
    "GR13sratrpau:179": " nivṛttiśca pratiṣṭhā ca % vidyā śāntiśca pañcamī // SRtp_86 //",
    "GR13sratrpau:180": " śāntyatītāḥ kalā etā $ yābhivyāpto 'dhvapañcakam &",
    "GR13sratrpau:181": " tattvādhvā bhuvanādhvā ca % varṇādhvā ca padātmakaḥ // SRtp_87 //",
    "GR13sratrpau:182": " mantrādhvā vyāpakasteṣāṃ $ kalādhvā bindumāśritaḥ &",
    "GR13sratrpau:183": " tyaktvaikamekaṃ samprāpya % kalādiṣvajarāmaram // SRtp_88 //",
    "GR13sratrpau:184": " padamāsādyate pumbhir $ ato 'dhvānaḥ kalādayaḥ &",
    "GR13sratrpau:185": " kalādhvā varṇitaḥ pūrvaṃ % nivṛttyādivibhedataḥ // SRtp_89 //",
    "GR13sratrpau:186": " vyāptiṃ tasyābhidhāsyāmi $ sādhārāṅkādhidevatām &",
    "GR13sratrpau:187": " sākārakāraṇāmātma- % binduśaktiśivāśrayām // SRtp_90 //",
    "GR13sratrpau:188": " nivṛttikalā:---",
    "GR13sratrpau:189": " nivṛttau pārthivaṃ tattvaṃ $ purāṇyaṣṭottaraṃ śatam &",
    "GR13sratrpau:190": " teṣu kālānalādīnām % anantāṇḍasya ṣaḍ bahiḥ // SRtp_91 //",
    "GR13sratrpau:191": " prācyādiṣu daśasvāsann $ āśāsvekaikaśo daśa &",
    "GR13sratrpau:192": " rudrāṇāṃ śatasaṃkhyānāṃ % vīrabhadrasya copari // SRtp_92 //",
    "GR13sratrpau:193": " bhadrakālyāśca bhuvane $ kṣakāro 'rṇeṣu kīrtitaḥ &",
    "GR13sratrpau:194": " [Agh: tatra rudranāmānyeva bhuvanānāmapi nāmāni |",
    "GR13sratrpau:195": " bhuvanādayaśca paddhatyāmevāsmābhirvivicya darśitāḥ |",
    "GR13sratrpau:196": " Cross reference to his Paddhati,",
    "GR13sratrpau:197": " which means his commentary on this work may have been composed after",
    "GR13sratrpau:198": " ekāśītipadā devī % pratisargapadakramāt // SRtp_93 //",
    "GR13sratrpau:199": " aṣṭāviṃśatisaṃkhyasitu $ padairatra pratiṣṭhitā &",
    "GR13sratrpau:200": " mantrāvajātahṛdayau % tatra sā tu parā kalā // SRtp_94 //",
    "GR13sratrpau:201": " bhuvanādīnabhivyāpya $ pañca pañcasu vartate &",
    "GR13sratrpau:202": " pītaiṣā caturaśrā ca % kaṭhinā vajralāñchitā // SRtp_95 //",
    "GR13sratrpau:203": " dhyātavyodyadanekārcir $ māṃsalā hṛdayāmbuje &",
    "GR13sratrpau:204": " tatpralīnāṇusaṃghasya % saṃkalpo vinivartate // SRtp_96 //",
    "GR13sratrpau:205": " anāsādya phalaṃ tena $ nivṛttirabhidhīyate &",
    "GR13sratrpau:206": " brahmātra kāraṇaṃ mantraḥ % sadyojāto 'dhidevatā // SRtp_97 //",
    "GR13sratrpau:207": " pratiṣṭhākalā:---",
    "GR13sratrpau:208": " pratiṣṭhāyāṃ tu catvāri $ kalāyāmavanīṃ vinā &",
    "GR13sratrpau:209": " bhūtāni pañca tanmātrāḥ % pañca karmendriyāṇi ca // SRtp_98 //",
    "GR13sratrpau:210": " pañca buddhīndriyāṇyāsan $ mano'haṅkārabuddhayaḥ &",
    "GR13sratrpau:211": " avyaktamapi varṇāśca % hādiṭāntā vilomataḥ // SRtp_99 //",
    "GR13sratrpau:212": " trayoviṃśatirāmnātāḥ $ ṣaṭpañcāśat purāṇi ca &",
    "GR13sratrpau:213": " jalatejo 'nilākāśa- % buddhyavyakteṣvahaṅkṛtau // SRtp_100 //",
    "GR13sratrpau:214": " aṣṭāvaṣṭau padānyeka- $ viṃśatistatra saṃkhyayā &",
    "GR13sratrpau:215": " śiro vāmaśca mantrau dvau % viṣṇuḥ kāraṇamucyate // SRtp_101 //",
    "GR13sratrpau:216": " sā tu śuklārdhacandrābhā $ nīlotpaladalāṅkitā &",
    "GR13sratrpau:217": " dhyātavyā galapadmāntar- % bahulālokaśālinī // SRtp_102 //",
    "GR13sratrpau:218": " tatpralīnāṇusaṃghasya $ saṃkalpo 'rthaprasiddhaye &",
    "GR13sratrpau:219": " pratiṣṭhito yatastena % pratiṣṭhā nāma sā kalā // SRtp_103 //",
    "GR13sratrpau:220": " vāmadevo hyadhiṣṭhātā $ vācyamantrātmako mataḥ &",
    "GR13sratrpau:221": " vidyākalā:---",
    "GR13sratrpau:222": " vidyāyāṃ sapta puruṣo % rāgo niyatisaṃyutaḥ // SRtp_104 //",
    "GR13sratrpau:223": " vidyā kalā ca kālaśca $ māyātattvāni tatra tu &",
    "GR13sratrpau:224": " māyādibhuvanānāṃ ca % vijñeyāḥ saptaviṃśatiḥ // SRtp_105 //",
    "GR13sratrpau:225": " ñādayo 'tra ghakārāntā $ varṇāḥ sapta vilomataḥ &",
    "GR13sratrpau:226": " [i.e. gha, ṅa, ca, cha, ja, jha, and ña in vidyākalā]",
    "GR13sratrpau:227": " padāni viṃśatirmantrau % śikhāghorau vyavasthitau // SRtp_106 //",
    "GR13sratrpau:228": " rudro 'tra kāraṇaṃ mantro $ bahurūpo 'dhidevatā &",
    "GR13sratrpau:229": " sā tu sphuradanekārcis % trikoṇā svastikāṅkitā // SRtp_107 //",
    "GR13sratrpau:230": " dhyātavyā tālupadmāntar- $ nīlāñjanasamadyutiḥ &",
    "GR13sratrpau:231": " tatpralīnāṇusaṃghasya % saṃkalpo 'śeṣagocaraḥ // SRtp_108 //",
    "GR13sratrpau:232": " savārthadyotako yena $ tena vidyeti gīyate &",
    "GR13sratrpau:233": " śāntikalā:---",
    "GR13sratrpau:234": " śāntau tu trīṇi tattvāni % daśāṣṭau bhuvanāni ca // SRtp_109 //",
    "GR13sratrpau:235": " kathitānyatra varṇāstu $ gādikāntāstrayo matāḥ &",
    "GR13sratrpau:236": " [i.e. ka, kha, and ga; in śāntikalā]",
    "GR13sratrpau:237": " padānyekādaśātrāsan % mantrau vaktratanucchadau // SRtp_110 //",
    "GR13sratrpau:238": " bhuvanādīnyabhivyāpya $ pañca ṣaḍbindulāñchitā &",
    "GR13sratrpau:239": " ṣaṭkoṇoditamalpānta- % sahasrakiraṇadyutiḥ // SRtp_111 //",
    "GR13sratrpau:240": " dhyātavyā sā parā śaktir $ bhrūmadhyakamalodare &",
    "GR13sratrpau:241": " tatpralīnāṇusaṃghasya % dveṣarāgādyabhāvataḥ // SRtp_112 //",
    "GR13sratrpau:242": " saṃkalpasya praśāntatvāc $ chāntireṣā nigadyate &",
    "GR13sratrpau:243": " īśvaraḥ kāraṇaṃ tatra % mantrastatpuruṣāhvayaḥ // SRtp_113 //",
    "GR13sratrpau:244": " tadadhiṣṭhāyako jñeyaḥ $ puruṣastvadhidevatā &",
    "GR13sratrpau:245": " atra ca trīṇi tattvāni % pañcamī tu parā kalā // SRtp_114 //",
    "GR13sratrpau:246": " śāntyatītakalā:---",
    "GR13sratrpau:247": " śivatattvātmakaṃ tatra $ purāṇi daśa pañca ca &",
    "GR13sratrpau:248": " varṇā visargapūrvā ye % ṣoḍaśa svarasaṃjñitāḥ // SRtp_115 //",
    "GR13sratrpau:249": " [i.e.: a ā i ī u ū ṛ ṝ ḷ ḹ e ai o au aṃ aḥ = all vowels in śāntyatītakalā]",
    "GR13sratrpau:250": " omityādyaṃ padaṃ mantrāḥ $ śivāstreśānaśabditāḥ &",
    "GR13sratrpau:251": " śāntyatītā ca pañcādhva- % garbhiṇī paramā kalā // SRtp_116 //",
    "GR13sratrpau:252": " cintanīyā mahākāśa- $ svarūpā mūrdhapaṅkaje &",
    "GR13sratrpau:253": " īśāno mantrarāḍenām % adhitiṣṭhati kāraṇam // SRtp_117 //",
    "GR13sratrpau:254": " devaḥ sadāśivastatra $ kalādhveti prakīrtitaḥ &",
    "GR13sratrpau:255": " vyāpako bhuvanādīnām % abhivyāptaḥ sa bindunā // SRtp_118 //",
    "GR13sratrpau:256": " binduḥ śaktyā śivenaiṣā $ nānyena vyāpyate śivaḥ &",
    "GR13sratrpau:257": " sa hi devaḥ samāvṛtya % svaśaktyānanyabhūtayā // SRtp_119 //",
    "GR13sratrpau:258": " sarvamākramya ca tayā $ vijānāti karoti ca &",
    "GR13sratrpau:259": " anyasyānyatra sadbhāvaḥ % sarvadāvyabhicāriṇī // SRtp_120 //",
    "GR13sratrpau:260": " vyāptirāptapadārthātma- $ lābhasthitinibandhanam &",
    "GR13sratrpau:261": " dvidhā sā sannidhāvekā % paramātmavidhānataḥ // SRtp_121 //",
    "GR13sratrpau:262": " tatra sannidhimātreṇa $ vidadhātyakhilaṃ citiḥ &",
    "GR13sratrpau:263": " yathārko dinaceṣṭānāṃ % sannidherupakārakaḥ // SRtp_122 //",
    "GR13sratrpau:264": " bindurātmani nādādīn $ adhvanaḥ ṣaḍapi kramāt &",
    "GR13sratrpau:265": " vicitraiḥ pariṇāmaistair % vidadhāti śiveritaḥ // SRtp_123 //",
    "GR13sratrpau:266": " yathā mṛtkalaśādīni $ kulālādhiṣṭhitā satī &",
    "GR13sratrpau:267": " yena yad vyāpyate vastu % pariṇāmitayā svayam // SRtp_124 //",
    "GR13sratrpau:268": " sā tasya vikṛtiḥ proktā $ hemnastu makuṭo yathā &",
    "GR13sratrpau:269": " bindunā vyāpyate yo 'sau % ṣaḍvidho 'dhvā kalādikaḥ // SRtp_125 //",
    "GR13sratrpau:270": " sā tasya vikṛtistena $ vyāptatvānnādabinduvat &",
    "GR13sratrpau:271": " kecidācakṣate binduḥ % samavaiti śive tataḥ // SRtp_126 //",
    "GR13sratrpau:272": " dṛkśaktivat kriyāśaktir $ iyaṃ kuṇḍalinī parā &",
    "GR13sratrpau:273": " dve śaktī samavāyinyau % śive jñānakriyātmike // SRtp_127 //",
    "GR13sratrpau:274": " ādyā tu saṃvid vijñānaṃ $ kriyā kuṇḍalinī parā &",
    "GR13sratrpau:275": " jñānaśaktyā vijānāti % kriyayā kurute jagat // SRtp_128 //",
    "GR13sratrpau:276": " kriyā hi phaladā puṃsāṃ $ na jñānaṃ syāt phalapradam &",
    "GR13sratrpau:277": " tābhyāṃ na virahastasya % te ca na staḥ śivaṃ vinā // SRtp_129 //",
    "GR13sratrpau:278": " tayoḥ prasaratoḥ sāmye $ tattvātmā syāt sadāśivaḥ &",
    "GR13sratrpau:279": " īśādhikakriyāśaktyor % vidyājñānātiriktayoḥ // SRtp_130 //",
    "GR13sratrpau:280": " tattveṣu teṣu vijñāna- $ kevalānāṃ mahātmanām &",
    "GR13sratrpau:281": " bhuvanāni vicitrāṇi % svabhāvalalitāḥ priyāḥ // SRtp_131 //",
    "GR13sratrpau:282": " bhogānapyaparimlānān $ aṅgāni karaṇāni ca &",
    "GR13sratrpau:283": " vidadhāti śivaḥ śakter % ananyāyāḥ kriyātmanaḥ // SRtp_132 //",
    "GR13sratrpau:284": " nādādīnapi tenaiṣa $ kartā śuddhādhvano mataḥ &",
    "GR13sratrpau:285": " ato nāyaṃ pṛthak śakteḥ % śaktireva kriyātmikā // SRtp_133 //",
    "GR13sratrpau:286": " samavetā śive bindur $ iti tatrābhidhīyate &",
    "GR13sratrpau:287": " so 'yamātmani tattvaugham % anekabhuvanāvalim // SRtp_134 //",
    "GR13sratrpau:288": " vidadhad vividhānalpa- $ tanubhogendriyādikam &",
    "GR13sratrpau:289": " bindurākhyāyate yuktyā % pariṇāmī pradhānavat // SRtp_135 //",
    "GR13sratrpau:290": " pariṇāmi ca yadvastu $ tadavaśyaṃ jaḍātmakam &",
    "GR13sratrpau:291": " yathā kṣīraṃ jaḍatve 'sya % samavāyaḥ kathaṃ śive // SRtp_136 //",
    "GR13sratrpau:292": " sa hi tādātmyasambandho $ jaḍena jaḍimāvahaḥ &",
    "GR13sratrpau:293": " śivasyānupamākhaṇḍa- % cidghanaikasvarūpiṇaḥ // SRtp_137 //",
    "GR13sratrpau:294": " yastvenaṃ manyate mohāj $ jaḍadhīrjaḍamīśvaram &",
    "GR13sratrpau:295": " na tasya yuktiḥ śāstraṃ vā % nātmā nāsti ca devatā // SRtp_138 //",
    "GR13sratrpau:296": " sa varjanīyo vidvadbhiḥ $ sarvāstikabahiṣkṛtaḥ &",
    "GR13sratrpau:297": " kriyayā hetubhūtatvāt % kriyāśaktiścideva yat // SRtp_139 //",
    "GR13sratrpau:298": " binduranyo na māyordhvam $ acidastīti cetanam &",
    "GR13sratrpau:299": " jāyate 'dhvā kutaḥ śuddhaḥ % kva vā līyeta kena vā // SRtp_140 //",
    "GR13sratrpau:300": " ṣoḍhā bhavedayaṃ tattva- $ bhuvanādivibhedataḥ &",
    "GR13sratrpau:301": " vijñānakevalāstredhā % kathaṃ kasmācca te punaḥ // SRtp_141 //",
    "GR13sratrpau:302": " vimucyerannṛte bindos $ tadvaicitryavidhāyinaḥ &",
    "GR13sratrpau:303": " na hi cit pariṇāmena % kurute tadaśeṣataḥ // SRtp_142 //",
    "GR13sratrpau:304": " caitanyabhāvādityagre $ vakṣyate śaktinirṇaye &",
    "GR13sratrpau:305": " Agh: sādhitaṃ cāsmābhistattvaprakāśavṛttau vistareṇa",
    "GR13sratrpau:306": " The commentary on this work postdates tattvaprakāśavṛtti",
    "GR13sratrpau:307": " parāśaṅkā--",
    "GR13sratrpau:308": " syādeṣa kalpitāneka- % bhedaḥ kāryaviśeṣataḥ // SRtp_143 //",
    "GR13sratrpau:309": " eka eva śivo naika- $ śaktimāniti cenmatam &",
    "GR13sratrpau:310": " māyeyo 'pi tathā tu syād % adhvā yuktyaviśeṣataḥ // SRtp_144 //",
    "GR13sratrpau:311": " yathāsvaṃ hetubhiḥ śāstraiḥ $ pratyakṣairapi yoginām &",
    "GR13sratrpau:312": " prasiddhānadhvanaḥ śuddhān % pratyācaṣṭe kathaṃ sudhīḥ // SRtp_145 //",
    "GR13sratrpau:313": " viśiṣṭe paramodāra- $ dātarīśe yathāgamam &",
    "GR13sratrpau:314": " pravṛttirupabhogāya % mokṣāya ca nigadyate // SRtp_146 //",
    "GR13sratrpau:315": " sadāśivapadaṃ yogāc $ caryāto vātha dīkṣayā &",
    "GR13sratrpau:316": " prāpyate cittabhedena % mokṣo vātha catuṣṭayāt // SRtp_147 //",
    "GR13sratrpau:317": " [N.B. This is a quotation of Mat VP 26:63]",
    "GR13sratrpau:318": " iti bhogaḥ samākhyātaḥ $ sadāśivapadaṃ mahat &",
    "GR13sratrpau:319": " na tatra māyopādānaṃ % tanubhogādi jāyate // SRtp_148 //",
    "GR13sratrpau:320": " viśuddhatvādataḥ siddhaḥ $ śuddhādhvā copabhuktaye &",
    "GR13sratrpau:321": " kiñca māyā prayojyena % kartrā kenāpyadhiṣṭhitā // SRtp_149 //",
    "GR13sratrpau:322": " upādānaṃ kalādīnāṃ $ kalāvyāptasvarūpiṇī &",
    "GR13sratrpau:323": " yathā mṛtkalaśādīnāṃ % kulālena tathā hyasau // SRtp_150 //",
    "GR13sratrpau:324": " prayojyaḥ paśubhāvena $ kartā heturmaheśvaraḥ &",
    "GR13sratrpau:325": " ajño janturanīśo 'yam % ātmakārye 'pi kīrtitaḥ // SRtp_151 //",
    "GR13sratrpau:326": " Cf. Vāyavīya pūrva 5:63:",
    "GR13sratrpau:327": " ajño janturanīśo 'yamātmanaḥ sukhaduḥkhayoḥ |",
    "GR13sratrpau:328": " īśvaraprerito gacchet svargaṃ vā śvabhrameva vā || 63 ||",
    "GR13sratrpau:329": " which is quoted in Sarvadarśanasaṃgraha under śaivadarśanam on p.176 of 3rd Ed. of Abhyankar's text (BORI, 1978)",
    "GR13sratrpau:330": " IT also occurs as Mahābhārata 3.31:27 and is cited",
    "GR13sratrpau:331": " as Aagamaḍambara 3:30 and in Nyāyamañjarī I, p.511.",
    "GR13sratrpau:332": " Cf. also Pauṣkara 1:86:",
    "GR13sratrpau:333": " ajño janturanīśo 'yamātmā yasmād dvijarṣabhāḥ |",
    "GR13sratrpau:334": " so a.pi sāpekṣa eva syāt",
    "GR13sratrpau:335": " svapravṛttau ghaṭādivat || 86 ||",
    "GR13sratrpau:336": " īśvarapreritaḥ kuryāc $ chubhaṃ vā yadi vāśubham &",
    "GR13sratrpau:337": " prayojyatvāccharīrādi- % yukto 'nantaḥ kulālavat // SRtp_152 //",
    "GR13sratrpau:338": " māyāyāḥ kṣobhako yena $ śarīreṇendriyeṇa ca &",
    "GR13sratrpau:339": " deśādinā sa siddho 'dhvā % viśuddhaḥ śivaśāsane // SRtp_153 //",
    "GR13sratrpau:340": " avasthāmapare bindor $ māyāmāhurvipaścitaḥ &",
    "GR13sratrpau:341": " kalāvyāptasvarūpā ca % pudgalādhiṣṭhitā ca yat // SRtp_154 //",
    "GR13sratrpau:342": " tathaiva prakṛtisteṣāṃ $ sthūlā sūkṣmā paretyasau &",
    "GR13sratrpau:343": " mahāmāyā bhavet tredhā % tatra sthūlā guṇātmikā // SRtp_155 //",
    "GR13sratrpau:344": " buddhyādibhogyajananī $ prakṛtiḥ puruṣasya sā &",
    "GR13sratrpau:345": " sūkṣmā kalāditattvānām % avibhāgasvarūpiṇī // SRtp_156 //",
    "GR13sratrpau:346": " jananī mohinī māyā $ sarvāśuddhādhvakāraṇam &",
    "GR13sratrpau:347": " mantrayoniḥ parā māyā % nityā kuṇḍalinī tu yā // SRtp_157 //",
    "GR13sratrpau:348": " upādānaṃ śarīrāṇāṃ $ vidyāvidyeśvarātmanām &",
    "GR13sratrpau:349": " kāryātmikā sā māyeyaṃ % pariṇāmavatī ca yat // SRtp_158 //",
    "GR13sratrpau:350": " śarīrendriyasaṃyuktaṃ $ kartāraṃ sādhayet tataḥ &",
    "GR13sratrpau:351": " viśuddhasyādhvanaḥ siddhir % anivāryāvatiṣṭhate // SRtp_159 //",
    "GR13sratrpau:352": " yeṣāṃ māyā mate 'nityā $ kalāvidyādikāraṇam &",
    "GR13sratrpau:353": " na teṣāmasito mārgaḥ % kalāśuddhyā viśuddhyati // SRtp_160 //",
    "GR13sratrpau:354": " kalā hi śodhitāḥ pañca $ nivṛttyādyā viśuddhaye &",
    "GR13sratrpau:355": " tattvādīnāmato bindoḥ % kāryamadhvā viśeṣataḥ // SRtp_161 //",
    "GR13sratrpau:356": " na tu vyāpakamātrāṇāṃ $ śuddhyā śuddhirmatādhvasu &",
    "GR13sratrpau:357": " anupādānarūpāṇāṃ % kalānāṃ nityaśuddhayoḥ // SRtp_162 //",
    "GR13sratrpau:358": " śivaśaktyorviśuddhyaiva $ sadā śuddhiprasaṅgataḥ &",
    "GR13sratrpau:359": " ityākhyātā mahāmāyā % sarvādhvaprakṛtiḥ parā // SRtp_163 //",
    "GR13sratrpau:360": " ācāryaistairaśeṣādhva- $ kāryavādavicakṣaṇaiḥ &",
    "GR13sratrpau:361": " anye tu kathayantyatra % māyāmadhvasvanaśvarīm // SRtp_164 //",
    "GR13sratrpau:362": " upādānaṃ kalādīnām $ abhivyāptāṃ ca bindunā &",
    "GR13sratrpau:363": " śuddhiśca tādṛśī jñeyā % tayorāgamavedibhiḥ // SRtp_165 //",
    "GR13sratrpau:364": " yayā vyāpakaśuddhyaiva $ viśuddhiritarāśrayā &",
    "GR13sratrpau:365": " mantrayonirmahāmāyā % yā parigrahavartinī // SRtp_166 //",
    "GR13sratrpau:366": " śivasya śaktirākrāntā $ yayā sarve 'pi pudgalāḥ &",
    "GR13sratrpau:367": " seyaṃ kriyātmikā śaktir % īśvarī sarvadoditā // SRtp_167 //",
    "GR13sratrpau:368": " vartamānā paśuṣveva $ pāśatvena vyavasthitā &",
    "GR13sratrpau:369": " paśūn vartayate nityaṃ % nānāyoniṣvaniścitā // SRtp_168 //",
    "GR13sratrpau:370": " svaparāmarśavīryeṇa $ bhogamokṣau prayacchati &",
    "GR13sratrpau:371": " sā bhogasādhanopāya- % pratyayodayahetunā // SRtp_169 //",
    "GR13sratrpau:372": " śabdānuvedhena sadā $ mohayedavivecitā &",
    "GR13sratrpau:373": " sarvathaivāmṛtaprāpteḥ % pṛthakkāraṃ pratanvatī // SRtp_170 //",
    "GR13sratrpau:374": " tato 'bhūd viṣayābhoga- $ prītilālasacetasaḥ &",
    "GR13sratrpau:375": " jñānaṃ parāmṛtopāya- % hetuḥ parikaraḥ paśoḥ // SRtp_171 //",
    "GR13sratrpau:376": " tacca śabdānuvedhena $ śabdarāśerabhūdasau &",
    "GR13sratrpau:377": " śabdarāśiśca bindūttho % bindurnādādasāvapi // SRtp_172 //",
    "GR13sratrpau:378": " bindoranāhatādeṣa $ kāraṇaṃ śuddhavartmanaḥ &",
    "GR13sratrpau:379": " tatra bhoktṛtayā bhogaiḥ % śarīrendriyagocaraiḥ // SRtp_173 //",
    "GR13sratrpau:380": " malaḥ karma ca māyā ca $ viśuddhamanumīyate &",
    "GR13sratrpau:381": " māyaiva kāraṇaṃ śuddhā- % śuddhayormalakarmaṇoḥ // SRtp_174 //",
    "GR13sratrpau:382": " aśuddhayoraśuddhaiva $ māyāto dvividhā matā &",
    "GR13sratrpau:383": " bindorviveke sahasā % cchidyate malakambukaḥ // SRtp_175 //",
    "GR13sratrpau:384": " māyāpuruṣaviveke tu $ dharmādharmatuṣakṣayaḥ &",
    "GR13sratrpau:385": " uttirṇamāyamātmānaṃ % mahāmāyānuṣaṅgiṇam // SRtp_176 //",
    "GR13sratrpau:386": " uddiśya śaktirīśasya $ bindoḥ kṣobhāya vartate &",
    "GR13sratrpau:387": " yathodadhiruparyeva % vikarotyanileraṇāt // SRtp_177 //",
    "GR13sratrpau:388": " tathaikadeśato binduḥ $ śaktervyāpnoti cākhilam &",
    "GR13sratrpau:389": " evaṃ māyaikadeśena % vikaroti tathākhilam // SRtp_178 //",
    "GR13sratrpau:390": " vyāpnoti kāryamātmīyaṃ $ tathaivāvyaktamiṣyate &",
    "GR13sratrpau:391": " tatrākṣubdhe bhavedbhogo % bindāvānandarūpiṇi // SRtp_179 //",
    "GR13sratrpau:392": " kṣubdhe 'dhikāro devasya $ layo 'tikrāntabindukaḥ &",
    "GR13sratrpau:393": " ekaiva khalu cicchaktiḥ % śivasya samavāyinī // SRtp_180 //",
    "GR13sratrpau:394": " trividhopādhisambhedāl $ layabhogādhikāriṇī &",
    "GR13sratrpau:395": " tayaitayābhisambandhād % eko devastridhā bhavet // SRtp_181 //",
    "GR13sratrpau:396": " śivaḥ sadāśivo 'dhīśo $ layabhogādhikāravān &",
    "GR13sratrpau:397": " śaktirapratighodāra- % marīcinicayātmikā // SRtp_182 //",
    "GR13sratrpau:398": " nityoditānavacchinnā $ nirvikalpasvarūpiṇī &",
    "GR13sratrpau:399": " nirāvaraṇavirdvandva- % nirupādānavaibhavā // SRtp_183 //",
    "GR13sratrpau:400": " vividhopādhisambandha- $ vivartabhidurodayā &",
    "GR13sratrpau:401": " śāntoditaprapañcādi- % binduvyāptipaṭīyasī // SRtp_184 //",
    "GR13sratrpau:402": " parānapekṣānanyātma- $ prakāśyā sarvatomukhī &",
    "GR13sratrpau:403": " ādimadhyāntarahitā % rahitā sarvabandhanaiḥ // SRtp_185 //",
    "GR13sratrpau:404": " niṣṭhā kāṣṭhā parā sūkṣmā $ vastumātrātilālasā &",
    "GR13sratrpau:405": " citireva matāmlāna- % mahimā parameṣṭhinaḥ // SRtp_186 //",
    "GR13sratrpau:406": " śivasyānāhitāpūrva- $ viśeṣasyaiva sannidhau &",
    "GR13sratrpau:407": " tayaitayābhisambandha- % viśeṣānnityarūpayā // SRtp_187 //",
    "GR13sratrpau:408": " vikaroti vicitrābhir $ vṛttibhiḥ sthagayanniva &",
    "GR13sratrpau:409": " bindurāpūrayannādair % āṇavaṃ cinnabho muhuḥ // SRtp_188 //",
    "GR13sratrpau:410": " saridvānabhisambandhād $ indunārkasya sannidhau &",
    "GR13sratrpau:411": " vikaroti yathā lolaiḥ % kallolairnādayannabhaḥ // SRtp_189 //",
    "GR13sratrpau:412": " saiṣā śivāśrayā śaktir $ amoghā balaśālinī &",
    "GR13sratrpau:413": " ekānekavibhāgeva % kāryabhedād vibhāvyate // SRtp_190 //",
    "GR13sratrpau:414": " yathaikā savituḥ śaktir $ dānādānādikarmabhiḥ &",
    "GR13sratrpau:415": " icchākāryamanicchāpi % kurvāṇecchā cidavyayā // SRtp_191 //",
    "GR13sratrpau:416": " jñānamajñānarūpaivam $ akriyāpi kriyā tathā &",
    "GR13sratrpau:417": " yad yasyāḥ kāryamāmnāya- % lokābhyāmavadhāritam // SRtp_192 //",
    "GR13sratrpau:418": " tadetadrūpiṇī śaktiḥ $ kurute 'cintyavaibhavā &",
    "GR13sratrpau:419": " kāmānapi bahūnekaḥ % kalpavṛkṣaḥ prayacchati // SRtp_193 //",
    "GR13sratrpau:420": " cintāmaṇiśca vividhān $ acintyamahimā yathā &",
    "GR13sratrpau:421": " tathānāhitasaṃskāra- % viśeṣaikasvarūpiṇī // SRtp_194 //",
    "GR13sratrpau:422": " cidacintyā vibhoḥ śaktir $ aśeṣārthakriyāvidhau &",
    "GR13sratrpau:423": " na jāyate na mriyate % kṣīyate na ca vardhate // SRtp_195 //",
    "GR13sratrpau:424": " citiḥ śaktiḥ prakāśatvād $ ajaḍatvācca yat punaḥ &",
    "GR13sratrpau:425": " utpadyate naśyati vā % cinotyapacinoti ca // SRtp_196 //",
    "GR13sratrpau:426": " tadaprakāśarūpaṃ vā $ jaḍaṃ vā dṛśyate yathā &",
    "GR13sratrpau:427": " śarīrādi tathā nāsau % tasmānnaiṣā vikāriṇī // SRtp_197 //",
    "GR13sratrpau:428": " tābhyāmevopadeśābhyāṃ $ pariṇāmo nirākṛtaḥ &",
    "GR13sratrpau:429": " bodhaśakterabodhasya % pariṇāmo hi dṛśyate // SRtp_198 //",
    "GR13sratrpau:430": " pariṇāmāparimlānaṃ $ śāśvataṃ śivamāśritā &",
    "GR13sratrpau:431": " samavāyena tādātmyān % na hi cit pariṇāmiṇī // SRtp_199 //",
    "GR13sratrpau:432": " nityaiṣāśeṣakāryāṇāṃ $ kāraṇatvād yatheśvaraḥ &",
    "GR13sratrpau:433": " sattve kāraṇaśūnyatvād % api binduvadiṣyate // SRtp_200 //",
    "GR13sratrpau:434": " tathā hi tāṃ samāśritya $ santo 'nye śāśvatī satī &",
    "GR13sratrpau:435": " yatsiddhau jagataḥ siddhir % yadasiddhau na kiñcana // SRtp_201 //",
    "GR13sratrpau:436": " tatsattā sādhyate kasya $ kena vā pratipādyate &",
    "GR13sratrpau:437": " tāmetāmadvayāmeke % kīrtayanti vipaścitaḥ // SRtp_202 //",
    "GR13sratrpau:438": " citiṃ sadasadākāra- $ vivartollāsaśālinīm &",
    "GR13sratrpau:439": " yathā rajjurahicchidra- % mālāvibhramakāriṇī // SRtp_203 //",
    "GR13sratrpau:440": " na tānutpādayatyarthān $ asataḥ prathayatyasau &",
    "GR13sratrpau:441": " jñānamātraṃ tathaiveyam % ekānekāyate bhramāt // SRtp_204 //",
    "GR13sratrpau:442": " seyaṃ bhrāntiranālambā $ sarvanyāyavirodhinī &",
    "GR13sratrpau:443": " vicārāllūnamūlatvād % aheturbandhamokṣayoḥ // SRtp_205 //",
    "GR13sratrpau:444": " tasmānna baddho bandho 'nyo $ bandhakaśca vicārataḥ &",
    "GR13sratrpau:445": " nityamuktādvayānanta- % saṃvidevāsti kevalam // SRtp_206 //",
    "GR13sratrpau:446": " kathaṃ punarayaṃ bheda- $ pratibhāso 'pi dṛśyate &",
    "GR13sratrpau:447": " vyavahārastu bhedātmā % vijñeyo vaṭayakṣavat // SRtp_207 //",
    "GR13sratrpau:448": " tathā hi bhedo bhāvānāṃ $ na pratyakṣo 'kṣadhīryataḥ &",
    "GR13sratrpau:449": " bālamūkādivijñāna- % tulyaivākalpanārthajā // SRtp_208 //",
    "GR13sratrpau:450": " sā vidhātrī padārthānāṃ $ na niṣedhati kiñcana &",
    "GR13sratrpau:451": " [Allusion, as Agh points out, to Brahmasiddhi 2:1:",
    "GR13sratrpau:452": " āhurvidhātṛ pratyakṣaṃ |",
    "GR13sratrpau:453": " na niṣeddhṛ vipaścitaḥ |",
    "GR13sratrpau:454": " yad viśeṣaṇavijñānaṃ % śabdasaṃskārapūrvakam // SRtp_209 //",
    "GR13sratrpau:455": " deśakālādyapekṣākṣair $ udapādi na tatpunaḥ &",
    "GR13sratrpau:456": " arthasāmarthajaṃ jñānaṃ % smṛtisaṅkalpavanmatam // SRtp_210 //",
    "GR13sratrpau:457": " nānumānāgamau tatra $ pramāṇaṃ tadabhāvataḥ &",
    "GR13sratrpau:458": " pratyakṣa eva tāvarthe % vikalpaviṣayāvapi // SRtp_211 //",
    "GR13sratrpau:459": " svotthairnibaddhyate tasmāc $ chaṅkāpāśairvimūḍhadhīḥ &",
    "GR13sratrpau:460": " mucyate tebhya evāyaṃ % bandhamokṣau na vastutaḥ // SRtp_212 //",
    "GR13sratrpau:461": " ityadvaitagrahāviṣṭāḥ $ pralapanto dayālubhiḥ &",
    "GR13sratrpau:462": " gurubhiḥ pratibodhyante % siddhāntāgamadāyibhiḥ // SRtp_213 //",
    "GR13sratrpau:463": " yadyadvayeyaṃ saṃvittiḥ $ pramāṇairvyāvahārikaiḥ &",
    "GR13sratrpau:464": " sādhyeta taireva dṛḍhaṃ % tasyāḥ syāt sadvitīyatā // SRtp_214 //",
    "GR13sratrpau:465": " prasiddhāḥ pṛthagevālaṃ $ dharmidṛṣṭāntahetavaḥ &",
    "GR13sratrpau:466": " aprasiddhasya dharmasya % siddhyai vyāptyupabṛṃhitāḥ // SRtp_215 //",
    "GR13sratrpau:467": " na siddhaḥ sādhyate dharmo $ nāsiddhairapi taistathā &",
    "GR13sratrpau:468": " siddhyasiddhī ca sambhūya % naikatra sthātumarhataḥ // SRtp_216 //",
    "GR13sratrpau:469": " sapakṣapakṣayorbhede $ pramāṇamanumā bhavet &",
    "GR13sratrpau:470": " aikye hi na tayorhetu- % sādharmyaṃ tadabhāvataḥ // SRtp_217 //",
    "GR13sratrpau:471": " kasya kena kathaṃ vyāptir $ ityadvaitaprasiddhaye &",
    "GR13sratrpau:472": " prayukto bhedamākhyāti % prayogaḥ svāṅgasiddhaye // SRtp_218 //",
    "GR13sratrpau:473": " advayeti niṣedho 'pi $ citi yujyeta tanmate(?) &",
    "GR13sratrpau:474": " dvaitabhāvastato 'nyatra % siddhyet siddhāvapi dhruvam // SRtp_219 //",
    "GR13sratrpau:475": " pratijñā bhajyate teṣām $ āśāmātravijṛmbhitā &",
    "GR13sratrpau:476": " āgamo 'pi padaistaistaiḥ % smāritārthaviśeṣataḥ // SRtp_220 //",
    "GR13sratrpau:477": " padārthajātaṃ saṃsarga- $ viśiṣṭaṃ kathayet katham &",
    "GR13sratrpau:478": " yadyadvayeyaṃ saṃvittiḥ % svena syādabhidhitsitā // SRtp_221 //",
    "GR13sratrpau:479": " āgamaḥ kathamadvaitam $ anumānaṃ ca sādhayet &",
    "GR13sratrpau:480": " nivāryamāṇamaṅgaiḥ svair % advaitakṣapaṇakṣamaiḥ // SRtp_222 //",
    "GR13sratrpau:481": " kiñca śabdāḥ parityajya $ mukhyamarthaṃ virodhataḥ &",
    "GR13sratrpau:482": " vartamānā hi dṛśyante % gauṇe 'rthe lokavedayoḥ // SRtp_223 //",
    "GR13sratrpau:483": " gaurbrāhmaṇo 'yamādityo $ yūpa ityevamādayaḥ &",
    "GR13sratrpau:484": " naivaṃ heturadṛṣṭāyāṃ % vyāptau sādhyaṃ na sādhayet // SRtp_224 //",
    "GR13sratrpau:485": " ato hetubalākrāntāḥ $ śrutayo dvaitamātmanām &",
    "GR13sratrpau:486": " mukhyamapyapahāyārthaṃ % nutiṃ kurvanti saṃvidaḥ // SRtp_225 //",
    "GR13sratrpau:487": " pratyakṣamapi gṛhṇāti $ vastuno nirvikalpakam &",
    "GR13sratrpau:488": " bhedaṃ parebhyo vyāvṛtti- % rūpaṃ yenopajāyate // SRtp_226 //",
    "GR13sratrpau:489": " jāyamānena nāmādi- $ viśeṣasmṛtipūrvakam &",
    "GR13sratrpau:490": " savikalpamasandigdhaṃ % vyabhicāravivarjitam // SRtp_227 //",
    "GR13sratrpau:491": " pratyakṣasaṃjñaṃ vijñānam $ anyathā nopapadyate &",
    "GR13sratrpau:492": " agṛhītārthabhedasya % tannāmādiviśeṣavat // SRtp_228 //",
    "GR13sratrpau:493": " anumānasya sāphalyam $ api bhedagrahe sati &",
    "GR13sratrpau:494": " vyāptigrahaṇasambandhe % sāmānye siddhasādhanāt // SRtp_229 //",
    "GR13sratrpau:495": " api cānyatvamadvaita- $ bhedayorabhyupaiti cet &",
    "GR13sratrpau:496": " bhedaḥ siddhyedathānanya- % bhāva evaṃ ca sādhyate // SRtp_230 //",
    "GR13sratrpau:497": " na hi dṛṣṭāntamātreṇa $ sādhyasiddhirbhavedataḥ &",
    "GR13sratrpau:498": " rajjūdāharaṇaṃ śiṣya- % sammohāyaiva kevalam // SRtp_231 //",
    "GR13sratrpau:499": " nāpi saṃvitsamā rajjor $ viśeṣānupalabdhitaḥ &",
    "GR13sratrpau:500": " vivartamānā tairbhāvair % jñānamātranivartakaiḥ // SRtp_232 //",
    "GR13sratrpau:501": " sā tu saṃvedavijñātā $ taistairbhāvairvivartate &",
    "GR13sratrpau:502": " maloparuddhadṛkśakter % narasyevoḍurāṭ paśoḥ // SRtp_233 //",
    "GR13sratrpau:503": " [N.B. jalacandra example, again for vivarta]",
    "GR13sratrpau:504": " yathā taimiriko hetu- $ sahasreṇāpi tarkayan &",
    "GR13sratrpau:505": " ekamindumanekāṃstān % bhūyobhūyaḥ samīksate // SRtp_234 //",
    "GR13sratrpau:506": " yathā vā pittasanduṣṭa- $ rasanaḥ svādu tarkayan &",
    "GR13sratrpau:507": " api tiktaṃ vijānāti % payaḥ karaṇadoṣataḥ // SRtp_235 //",
    "GR13sratrpau:508": " yathā vāñjanasaṃyukte $ kvathyamāne ca vāriṇi &",
    "GR13sratrpau:509": " viduṣāmapi nīloṣṇa- % pratyayāvavivekataḥ // SRtp_236 //",
    "GR13sratrpau:510": " tathā parīkṣitā samyag $ āgamaiḥ sopapattikaiḥ &",
    "GR13sratrpau:511": " vivartamānā jāteti % naṣṭeti vividheti ca // SRtp_237 //",
    "GR13sratrpau:512": " jñānānivṛttiṃ gamayet $ kāraṇaṃ timirādivat &",
    "GR13sratrpau:513": " tacchivapraṇidhānena % śivaśāstroditena ca // SRtp_238 //",
    "GR13sratrpau:514": " karmaṇaiva nivartyeta $ nānyathā jñānakoṭibhiḥ &",
    "GR13sratrpau:515": " timirādiryathārogya- % śāstroktenaiva karmaṇā // SRtp_239 //",
    "GR13sratrpau:516": " deśakālanarānyatve $ 'pyanyathānavabhāsitaḥ &",
    "GR13sratrpau:517": " abādhitaḥ pramāṇaiśca % vivartaḥ syāt kathaṃ citeḥ // SRtp_240 //",
    "GR13sratrpau:518": " prapañcaḥ kiñca māyeyaḥ $ pramāṇaireva sādhitaḥ &",
    "GR13sratrpau:519": " tasmādvivartate saṃvid % aṇūnāmeva bandhanāt // SRtp_241 //",
    "GR13sratrpau:520": " vivartaḥ khalu cicchakter $ mithyāpariṇatiryayā &",
    "GR13sratrpau:521": " atadrūpāpi tadrūpa- % rūpiṇīvānubhūyate // SRtp_242 //",
    "GR13sratrpau:522": " sa parasparasambaddhaś $ cidacidgocarastayoḥ &",
    "GR13sratrpau:523": " anyonyādhyāsasādhyatvād % avivekakṛtodayaḥ // SRtp_243 //",
    "GR13sratrpau:524": " tatra cit svābhisambandha- $ buddhitattvāvivekataḥ &",
    "GR13sratrpau:525": " āropyātmani tadvṛtti- % vikārānavikāriṇī // SRtp_244 //",
    "GR13sratrpau:526": " janmādīnanu jāteti $ naṣṭeti vividheti ca &",
    "GR13sratrpau:527": " sasukheti saduḥkheti % svātmānaṃ darśayatyaṇoḥ // SRtp_245 //",
    "GR13sratrpau:528": " tadvajjaḍaṃ ca caitanyam $ āropyātmani cidguṇam &",
    "GR13sratrpau:529": " avivekena jānati % bālo 'haṃ kṛśa ityataḥ // SRtp_246 //",
    "GR13sratrpau:530": " sarveṣāmaviveko 'yam $ aṇūnāṃ malahetukaḥ &",
    "GR13sratrpau:531": " [sarveṣāmaviveko conj; sarveṣāmaviko edV unmetrical]",
    "GR13sratrpau:532": " bhrāntipradhānasantāna- % kandaścijjaḍavastunoḥ // SRtp_247 //",
    "GR13sratrpau:533": " na hi saṃvidviśeṣāṇāṃ $ viśiṣṭairjaḍavastubhiḥ &",
    "GR13sratrpau:534": " vivartabhedo yujyerann % antarā dṛḍhabandhanam // SRtp_248 //",
    "GR13sratrpau:535": " tathā hi dehe 'haṃbuddhir $ na loṣṭe sāpi kasyacit &",
    "GR13sratrpau:536": " aṇoreva na sarveṣām % ato bandhastayormataḥ // SRtp_249 //",
    "GR13sratrpau:537": " yāni yasyendriyāṇāsan $ narasya jñānakarmaṇoḥ &",
    "GR13sratrpau:538": " na tāni punaranyasya % karaṇāni tayostathā // SRtp_250 //",
    "GR13sratrpau:539": " viśiṣṭaiva vivartāya $ cidviśeṣasya vāryate &",
    "GR13sratrpau:540": " buddhirna sarvā sarveṣāṃ % tena bandhastayormataḥ // SRtp_251 //",
    "GR13sratrpau:541": " buddhyārūḍhaṃ sukhaṃ duḥkhaṃ $ kiñcit kenacideva yat &",
    "GR13sratrpau:542": " puṃsopabhujyate tena % tayorbandho niyāmakaḥ // SRtp_252 //",
    "GR13sratrpau:543": " aviveko niyantā cet $ sa tayoreva kiṅkṛtaḥ &",
    "GR13sratrpau:544": " tena bandho 'sti bandhaśca % pṛthageveśiturmataḥ // SRtp_253 //",
    "GR13sratrpau:545": " bandhavartī vimūḍhātmā $ mokṣastadbandhamocanam &",
    "GR13sratrpau:546": " galite sarvathā bandhe % vimukte cāṇave male // SRtp_254 //",
    "GR13sratrpau:547": " sarvārthadyotikā śaktiḥ $ śivasyaiva vijṛmbhate &",
    "GR13sratrpau:548": " sarvāvaraṇanirmuktā % śaktireṣā mahīyasī // SRtp_255 //",
    "GR13sratrpau:549": " alpīyāṃsaṃ samāvṛtya $ viṣayaṃ sā tu darśayet &",
    "GR13sratrpau:550": " parasaṃvitsvarūpāyāḥ % śakterasati bandhane // SRtp_256 //",
    "GR13sratrpau:551": " paramātraṃ prakāśeta $ muktāṇūnāmanāratam &",
    "GR13sratrpau:552": " [Agh: malarahitatvena svaparaprakāśikāyā muktātmasaṃvidaḥ paramātraṃ parasya vastunaḥ sattāmātraṃ prakāśeta, na tu baddhātmavadasya viśeṣeṇa bhogyatayā prakāśata ityarthaḥ, tathātve muktasyāpi sukhaduḥkhādisaṃvedanena bhoktṛtvaprasaṅgāt]",
    "GR13sratrpau:553": " ato vimuktāḥ sarvajñā % na tu cinmātravedinaḥ // SRtp_257 //",
    "GR13sratrpau:554": " sati bāhye tadajñānaṃ $ vastuni syāt tamaḥkṛtam &",
    "GR13sratrpau:555": " tamasācchādyamānā hi % na te muktā bhavanti ca // SRtp_258 //",
    "GR13sratrpau:556": " vikalpo bindusaṃkṣobhāc $ chabdavedhena saṃvidām &",
    "GR13sratrpau:557": " jāyate malaruddhānām % aṇūnāmarthadarśane // SRtp_259 //",
    "GR13sratrpau:558": " nirmalānāmasaṃkṣobhād $ bindostadbandhamokṣajā &",
    "GR13sratrpau:559": " nirvikalpārthasaṃvittis % tadaharjātabālavat // SRtp_260 //",
    "GR13sratrpau:560": " yo yadā vartate bhāvo $ bhūto bhāvi ca tat tadā &",
    "GR13sratrpau:561": " [syntax of this line unclear; do we have a masculine-neuter switch in the",
    "GR13sratrpau:562": " middle?]",
    "GR13sratrpau:563": " yathārthasthitiṃ gṛḥnāti % svasaṃvedyā cidavyayā // SRtp_261 //",
    "GR13sratrpau:564": " na te viśvasya kartāraḥ $ kartāsya śiva eva yat &",
    "GR13sratrpau:565": " na hi kartṛbahutvasya % gamakaṃ vidyate kvacit // SRtp_262 //",
    "GR13sratrpau:566": " nityamuktoditācintya- $ prabhāvā śaktisaṃjñitā &",
    "GR13sratrpau:567": " saṃvidāśrayate śaśvac- % chivaṃ paramakāraṇam // SRtp_263 //",
    "GR13sratrpau:568": " sa tayā jaḍamākramya $ sṛjatyavati hanti ca &",
    "GR13sratrpau:569": " tirodadhāti bhagavān % anugṛhṇāti cātmanaḥ // SRtp_264 //",
    "GR13sratrpau:570": " kṛtyeṣu teṣu kartāsau $ trividhaḥ pañcasūcyate &",
    "GR13sratrpau:571": " śaktimānāhitodyogaḥ % pravṛttaśceti deśikaiḥ // SRtp_265 //",
    "GR13sratrpau:572": " [Allusion to śaktodyuktaḥ pravṛttaśca kartā trividha iṣyate, which is quoted in KirV 3, ad Mat VP 3:20, and as Śataratnasaṅgraha 14. And note that here too it is attributed to humans with deśikaiḥ.]",
    "GR13sratrpau:573": " tatra śakto bhavedādyo $ niṣkalaḥ śivasaṃjñitaḥ &",
    "GR13sratrpau:574": " tasmin mukulitevāste % kriyākhyā śaktiraiśvarī // SRtp_266 //",
    "GR13sratrpau:575": " saivonmiṣantī samprāpta- $ bindugarbhabharālasā &",
    "GR13sratrpau:576": " patyurāviṣkarotyuccaiḥ % paramānandasantatim // SRtp_267 //",
    "GR13sratrpau:577": " sa tayā ramate nityaṃ $ samudyuktaḥ sadāśivaḥ &",
    "GR13sratrpau:578": " pañcamantratanuḥ śrīmān % devaḥ sakalaniṣkalaḥ // SRtp_268 //",
    "GR13sratrpau:579": " mananāt sarvabhāvānāṃ $ trāṇāt saṃsārasāgarāt &",
    "GR13sratrpau:580": " mantrarūpā hi tacchaktir % mananatrāṇadharmiṇī // SRtp_269 //",
    "GR13sratrpau:581": " [Agh: taduktam---`mananaṃ sarvaveditvaṃ trāṇaṃ saṃsāryanugrahaḥ |",
    "GR13sratrpau:582": " mananatrāṇadharmitvānmatra ityabhidhīyate' iti |",
    "GR13sratrpau:583": " eṣā ca vyutpattiḥ śivasya śaktervidyeśvarādīnāṃ ca samānaiva, ataśca vācakaśabdānāmupacāreṇa mantraśabdaprayogaḥ]",
    "GR13sratrpau:584": " kāryabhedādadhiṣṭhāna- $ vaśādekaiva pañcadhā &",
    "GR13sratrpau:585": " sā bhāti binduśāntyādi- % pañcādhiṣṭheyagocarā // SRtp_270 //",
    "GR13sratrpau:586": " binduḥ śāntiḥ kalā vidyā $ pratiṣṭhā sanivṛttikā &",
    "GR13sratrpau:587": " bhogasthānāni pañcaiṣāṃ % bindusaṃjñā śiveritā // SRtp_271 //",
    "GR13sratrpau:588": " kalānāmavibhāgo 'yaṃ $ pañcānāṃ bindusaṃjñitaḥ &",
    "GR13sratrpau:589": " tadgocarā parā mūrtir % aparā kāryagocarā // SRtp_272 //",
    "GR13sratrpau:590": " yā taysa vimalā śaktiḥ $ śivasya samavāyinī &",
    "GR13sratrpau:591": " saiva mūrtiḥ kriyābhedāt % sādākhyā tanurucyate // SRtp_273 //",
    "GR13sratrpau:592": " mahāmāyā samākrāntā $ śivena balaśālinā &",
    "GR13sratrpau:593": " bhogasthānaniviṣṭānāṃ % nirmalānāṃ śivātmanām // SRtp_274 //",
    "GR13sratrpau:594": " tanubhogendriyasthāna- $ vijñānādi karoti yat &",
    "GR13sratrpau:595": " tatkāryaṃ sā kriyāśaktir % asāvapi tathocyate // SRtp_275 //",
    "GR13sratrpau:596": " sarvajñānakriyārūpā $ śaktirekā hi śūlinaḥ &",
    "GR13sratrpau:597": " [QUOTATION of Moksa 25cd: sarvajñānakriyārūpā śaktirekaiva śūlinaḥ]",
    "GR13sratrpau:598": " icchājñānakriyādyā yat % prabhavāḥ karyayonayaḥ // SRtp_276 //",
    "GR13sratrpau:599": " īśvarāṇāṃ śivānāṃ ca $ mahāmāyāmayāstathā &",
    "GR13sratrpau:600": " dehendriyādayaḥ śuddhāḥ % subhagāḥ svadhikārakāḥ // SRtp_277 //",
    "GR13sratrpau:601": " seyaṃ kriyātmikā śaktiḥ $ śivasyāvyabhicāriṇī &",
    "GR13sratrpau:602": " tatsambandhācchivo 'śeṣa- % kāryāṇāṃ heturucyate // SRtp_278 //",
    "GR13sratrpau:603": " sa bindoravatīryāṇu- $ sadāśivasamāvṛtaḥ &",
    "GR13sratrpau:604": " patikṛtyādhikāreṣu % sadāśivamaheśvarān // SRtp_279 //",
    "GR13sratrpau:605": " sampreṣayannaśeṣādhva- $ mūrdhani bhrājate prabhuḥ &",
    "GR13sratrpau:606": " pañcasrotomukhaḥ śāntaḥ % prabhuḥ śaktiśirāḥ śivaḥ // SRtp_280 //",
    "GR13sratrpau:607": " dṛkkriyecchāviśālākṣo $ vijñānendukalānvitaḥ &",
    "GR13sratrpau:608": " īśānamūrdhā puṃvaktro % daśadigbāhumaṇḍalaḥ // SRtp_281 //",
    "GR13sratrpau:609": " aghorahṛdayo vāma- $ guhyo jātatanūjjvalaḥ &",
    "GR13sratrpau:610": " pravṛttimānayaṃ devaḥ % sakalaḥ sarvapāvanaḥ // SRtp_282 //",
    "GR13sratrpau:611": " NOTE that this is the end of the commentary on the half-verse śaktodyuktaḥ pravṛttaśca kartā trividha iṣyate,",
    "GR13sratrpau:612": " which was allued to in 265.",
    "GR13sratrpau:613": " NOTE also that these last two verses could be considered to be a paraphrase of Parakhya 2:84--85b or of Mat VP 4:14c--15b.",
    "GR13sratrpau:614": " eka eva śivastadvac $ chaktirapyavikāriṇī &",
    "GR13sratrpau:615": " layabhogādhikāreṣu % tau hi cinmātrarūpiṇau // SRtp_283 //",
    "GR13sratrpau:616": " tathā hi vimalodāra- $ gabhīre cinmahodadhau &",
    "GR13sratrpau:617": " svātmani pravilīyante % tenaike samadhiṣṭhitāḥ // SRtp_284 //",
    "GR13sratrpau:618": " śivena nibhṛtātmīya- $ śaktayo 'nye viśerate &",
    "GR13sratrpau:619": " samāliṅgya mahāmāyām % apare vṛttiśālinīm // SRtp_285 //",
    "GR13sratrpau:620": " tatsamparkiasukhaikāgra- $ buddhayo bhogalampaṭāḥ &",
    "GR13sratrpau:621": " tathā pare paravyoma % samāśrityādhvamūrdhani // SRtp_286 //",
    "GR13sratrpau:622": " kurvanti pañcakṛtyāni $ patyurājñānuvartinaḥ &",
    "GR13sratrpau:623": " tataḥ sa teṣāmeko 'pi % layabhogādhikāriṇām // SRtp_287 //",
    "GR13sratrpau:624": " adhiṣṭhātṛtayā bhedam $ aupacārikamṛcchati &",
    "GR13sratrpau:625": " tadvadeva matā śaktis % tayorbhedo 'dhunocyate // SRtp_288 //",
    "GR13sratrpau:626": " śuddhe 'dhvani śivaḥ kartā $ kāraṇaṃ śaktirāśritā &",
    "GR13sratrpau:627": " [289a = Kir 3:26c]",
    "GR13sratrpau:628": " samāśrayaḥ sa vijñeyaḥ % svaniṣṭhaghanacinmayaḥ // SRtp_289 //",
    "GR13sratrpau:629": " sā tu saṃvidaśeṣārtha- $ grahaṇe lampaṭodayā &",
    "GR13sratrpau:630": " paramaiśvaryarūpā ca % mahimā vyāptirūpiṇī // SRtp_290 //",
    "GR13sratrpau:631": " maheśvaro mahāneṣa $ sarvārthavyāpakastayoḥ &",
    "GR13sratrpau:632": " parānapekṣaṃ rūpaṃ yad % vijñānaṃ śivasaṃjñitam // SRtp_291 //",
    "GR13sratrpau:633": " tasya śaktiṃ parāpekṣaṃ $ rūpamāhurvipaścitaḥ &",
    "GR13sratrpau:634": " ākāradvayasaṃvittir % aśeṣasyāpi vastunaḥ // SRtp_292 //",
    "GR13sratrpau:635": " parāpekṣānapekṣābhyām $ asti śaktiḥ śivāśrayā &",
    "GR13sratrpau:636": " nityoditānavacchinna- % vibhūterīśvarasya yat // SRtp_293 //",
    "GR13sratrpau:637": " śeyādhiṣṭheyakāryādau $ na tu hetvādikaṃ param &",
    "GR13sratrpau:638": " tena śaktiḥ parāpekṣaṃ % rūpamīśasya yujyate // SRtp_294 //",
    "GR13sratrpau:639": " na sarvasya parāpekṣaṃ $ rūpamātramasau bhavet &",
    "GR13sratrpau:640": " kāryaputrādirūpāṇām % anyathaivopalambhanāt // SRtp_295 //",
    "GR13sratrpau:641": " na tu nirviṣayaṃ jñānaṃ $ tadeva viṣayagrahaḥ &",
    "GR13sratrpau:642": " virodhenātha paryāyān % naivamapyavināśi yat // SRtp_296 //",
    "GR13sratrpau:643": " naśvarāṇāmayaṃ dharmo $ yaḥ kāle nānyathodayaḥ &",
    "GR13sratrpau:644": " avināśi ca tannityam % iṣṭamasmād vibhidyate // SRtp_297 //",
    "GR13sratrpau:645": " śaktirāśayataḥ śambhoḥ $ sa ca tasyāstatastathā &",
    "GR13sratrpau:646": " kāryopādhivaśācchakti- % saṃjñā syādapi cidghane // SRtp_298 //",
    "GR13sratrpau:647": " na tu śaktiḥ parāpekṣā $ vastuto 'stīti kecana &",
    "GR13sratrpau:648": " karaṇena vinā kāryaṃ % kurvan kartā bhavediti // SRtp_299 //",
    "GR13sratrpau:649": " matireṣāmayuktaiva $ yuktipratyakṣabādhitā &",
    "GR13sratrpau:650": " kiñcāgṛhītamapi ced % upādhiḥ kāryamīśituḥ // SRtp_300 //",
    "GR13sratrpau:651": " sadopahitabhāvena $ nirupādhiḥ kathaṃ śivaḥ &",
    "GR13sratrpau:652": " kathaṃ vāyaṃ bhavet kartā % kāraṇajñānavarjitaḥ // SRtp_301 //",
    "GR13sratrpau:653": " puruṣo vā kathaṃ buddhiṃ $ paśyet śaktyā tayā vinā &",
    "GR13sratrpau:654": " idamandhatamaḥ kṛtsnam % antarā śaktidīpikām // SRtp_302 //",
    "GR13sratrpau:655": " jāyetānyacca bhagavān $ aśaktaḥ kiṃ kariṣyati &",
    "GR13sratrpau:656": " ananyāpi tathā śambhor % vibhinnā śaktiriṣyate // SRtp_303 //",
    "GR13sratrpau:657": " yathā masūrastvaṅguṣṭhān $ nāpi bhinnoktahetubhiḥ &",
    "GR13sratrpau:658": " [edV prints: yathā masūrātva(rastva)ṅguṣṭhānnāpi bhinnoktahetubhiḥ]",
    "GR13sratrpau:659": " Agh's first sentence: yathā masūrākhyo dhānyaviśeṣo 'ṅguṣṭhākhyastajjātīyo",
    "GR13sratrpau:660": " 'pi kenāpyākāreṇa bhidyate, evaṃ śivaśaktyorvastvantaratvābhāve 'pi",
    "GR13sratrpau:661": " dharmidharmatayā bhedaḥ siddhaḥ |",
    "GR13sratrpau:662": " ananyāpi vibhinnātaḥ % śambhoḥ sā samavāyinī // SRtp_304 //",
    "GR13sratrpau:663": " svābhāvikī ca tanmūlā $ prabhā bhānorivāmalā &",
    "GR13sratrpau:664": " na hyeṣa bhagavān śaktyā % svātmano 'tyantabhinnayā // SRtp_305 //",
    "GR13sratrpau:665": " kadācit kurute kiñcin $ nāpi jānāti kiñcana &",
    "GR13sratrpau:666": " anāhitaviśeṣo 'pi % heturdevo maheśvaraḥ // SRtp_306 //",
    "GR13sratrpau:667": " kāryabhedo 'pi kāryasya $ syādavasthāviśeṣataḥ &",
    "GR13sratrpau:668": " binduḥ pralīnakāryo 'sau % śivaśaktisamīritaḥ // SRtp_307 //",
    "GR13sratrpau:669": " sargāya sthitaye sraṣṭṛ- $ prapañcavilayāya ca &",
    "GR13sratrpau:670": " cirasthāpitaviśvo hi % bindureva pravartate // SRtp_308 //",
    "GR13sratrpau:671": " avasthābhedamāsādya $ ghaṭamārabhate yathā &",
    "GR13sratrpau:672": " mṛdavasthāntarāpattyā % pūrvamevamasāvapi // SRtp_309 //",
    "GR13sratrpau:673": " prabhuśaktisamākrāntas $ tattadvṛttiviśeṣataḥ &",
    "GR13sratrpau:674": " kāryabhedāya ghaṭate % nirvikāre 'pi śūlini // SRtp_310 //",
    "GR13sratrpau:675": " anāpannavikāro 'pi $ yathoktakramabhāvinām &",
    "GR13sratrpau:676": " bhedasaṃśoṣacūrṇānām % avasthābhedajanmanām // SRtp_311 //",
    "GR13sratrpau:677": " vidhātā kamalasyoṣṇa- $ gabhastiḥ syāt tathā śivaḥ &",
    "GR13sratrpau:678": " kartā sargādikāryāṇām % avikāro 'pi śaktimān // SRtp_312 //",
    "GR13sratrpau:679": " yathā madhūcchiṣṭamṛdor $ anapekṣaḥ kṣaṇena ca &",
    "GR13sratrpau:680": " dravatāśuṣkatāhetur % avikāro 'pi bhāskaraḥ // SRtp_313 //",
    "GR13sratrpau:681": " tathā samāsamātmīya- $ puṇyāpuṇyākhyakarmaṇām &",
    "GR13sratrpau:682": " aṇūnāmavikāro 'pi % bandhamokṣakaraḥ śivaḥ // SRtp_314 //",
    "GR13sratrpau:683": " parasparavirodhena $ nivāritavipākayoḥ &",
    "GR13sratrpau:684": " karmaṇoḥ sannipātena % śaivī śaktiḥ patatyaṇoḥ // SRtp_315 //",
    "GR13sratrpau:685": " A plain affirmation, in spite of what Agh's commentary may say, of the karmasāmyapakṣa (not the malaparipākapakṣa).",
    "GR13sratrpau:686": " tasyāṃ patitamātrāyāṃ $ nirdhūtaghanasaṃvṛtiḥ &",
    "GR13sratrpau:687": " praśāntamalakāluṣyam % ātmānamanupaśyati // SRtp_316 //",
    "GR13sratrpau:688": " tadaiva hi vimukto 'sau $ yadāghrātaḥ śivecchayā &",
    "GR13sratrpau:689": " nityanaimittikenaiṣa % karmaṇā vartate param // SRtp_317 //",
    "GR13sratrpau:690": " anenaiva śarīreṇa $ parāṃ vyāptimakhaṇḍitām &",
    "GR13sratrpau:691": " prāpnuvanti mahādhīrā % dhanyā hi śivayoginaḥ // SRtp_318 //",
    "GR13sratrpau:692": " sa punāti dṛśā vācā $ caraṇena kareṇa ca &",
    "GR13sratrpau:693": " nadījanapadodyāna- % purādīni svalīlayā // SRtp_319 //",
    "GR13sratrpau:694": " kiṃ punaḥ śaraṇāyātaṃ $ bhavabhītamimaṃ janam &",
    "GR13sratrpau:695": " namastathāvidhāyāsmad- % gurave śivatejase // SRtp_320 //",
    "GR13sratrpau:696": " nidhaye yogaratnānām $ anantaphaladāyinām &",
    "GR13sratrpau:697": " rāmakaṇṭhakṛtāloka- % nirmalīkṛtacetasā // SRtp_321 //",
    "GR13sratrpau:698": " ratnatrayaparīkṣeyaṃ $ kṛtā śrīkaṇṭhasūriṇā &",
    "GR13sratrpau:699": " śrīrāmakaṇṭhasadvṛttiṃ % mayaivamanukurvatā \\",
    "GR13sratrpau:700": " ratnatrayaparīkṣārthaḥ saṃkṣepeṇa prakāśitaḥ // SRtp_322 //",
    "GR13sratrpau:701": " iti ratnatrayaparīkṣā samāptā"
}