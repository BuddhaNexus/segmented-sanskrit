{
  "GK19jivskd_u:0": "saṅkalpa-kalpa-druma",
  "GK19jivskd_u:1": "śrīrādhādāmodarābhyāṃ namaḥ1",
  "GK19jivskd_u:2": "śrī-kṛṣṇa kṛṣṇa-caitanya sa-sanātana-rūpaka /",
  "GK19jivskd_u:3": "gopāla raghunāthāpta vraja-vallabha pāhi mām //1//2",
  "GK19jivskd_u:4": "nanda-nandana ity uktas trailokyānanda-vardhanaḥ /",
  "GK19jivskd_u:5": "anādi-janma-siddhānāṃ gopīnāṃ patir eva yaḥ3 //2",
  "GK19jivskd_u:6": "navīna-nīrada-śyāmaṃ taṃ rājīva-vilocanam /",
  "GK19jivskd_u:7": "vallavī-nandanaṃ vande kṛṣṇaṃ gopāla-rūpinam //3",
  "GK19jivskd_u:8": "[yugmam]4",
  "GK19jivskd_u:9": "vṛndāraṇye jaran jīvaḥ kaścit prāha manaḥ prati /",
  "GK19jivskd_u:10": "mriyase sāmprataṃ5 mūḍhaḥ gūḍhām etāṃ sudhāṃ piba //4",
  "GK19jivskd_u:11": "tāṃ pibann eva he svānta svaṃ ca gokula-saṅgatam /",
  "GK19jivskd_u:12": "sevāṃ ca vāñchitāṃ kāñcid bhāva-bhedena bhāvaya //5",
  "GK19jivskd_u:13": "maṅgalaḥ sarva-lokānāṃ gopa-kṣauṇībhṛd-aṅgajaḥ /",
  "GK19jivskd_u:14": "bhavyaṃ pallavayan pāyād vallavī-jana-vallabhaḥ //6",
  "GK19jivskd_u:15": "aho bakīty6 ādikīrtiḥ kṛṣṇas tu bhagavān svayam /7",
  "GK19jivskd_u:16": "asti yas tasya pitrāditayā citrāya k ptavān //7",
  "GK19jivskd_u:17": "stutas tad bhūribhāgyeti8 tathā cetthaṃ satām iti9 /",
  "GK19jivskd_u:18": "nemaṃ viriñca ity10evaṃ nāyaṃ śriya iti11 vrajaḥ //8",
  "GK19jivskd_u:19": "yas taṃ ko vāśrayen nātra kṣitāv indriyavān naraḥ /",
  "GK19jivskd_u:20": "tasmād bhrātar nija-trātaḥ svānta svāntas tam āśraya //9",
  "GK19jivskd_u:21": "[tribhiḥ kulakam]",
  "GK19jivskd_u:22": "upadeśaṃ deśa-rūpaṃ mama mānaya mānasa /",
  "GK19jivskd_u:23": "sudhā-dhārā-dharaḥ so'yaṃ kalpaḥ syāt kalpa-bhūruhaḥ //10//",
  "GK19jivskd_u:24": "mūlaṃ janmādi-līlāsya skandhaḥ syān nitya-līlatā /",
  "GK19jivskd_u:25": "śākhās tat-tad-ṛtu-ślokāḥ phalaṃ premamayī sthitiḥ //11//",
  "GK19jivskd_u:26": "atha mahā-kulakena janmādi-līlā //",
  "GK19jivskd_u:27": "yas tantramantrayor guptam uktaḥ śrīnandanandanaḥ /",
  "GK19jivskd_u:28": "tadrūpatāṃ nijāṃ vyāñjīt kutaścit kutukād bhuvi //12//",
  "GK19jivskd_u:29": "yaḥ prāg iti12 hi padyābhyāṃ nandātmajatayā svataḥ /",
  "GK19jivskd_u:30": "vāsudevatayā kāryavaśād gargeṇa niścitaḥ //13//",
  "GK19jivskd_u:31": "----------------------------",
  "GK19jivskd_u:32": "1. (b) śrī-śrī-rādhā-kṛṣṇābhyāṃ namaḥ;",
  "GK19jivskd_u:33": "2. Gcp 1v1; 3. GautT. 2.24; there:",
  "GK19jivskd_u:34": "aneka-janma-śuddhānām,",
  "GK19jivskd_u:35": "Gcp 15.72 aneka-janma-siddhānāṃ; 4. (b)",
  "GK19jivskd_u:36": "not found; 5. (b)",
  "GK19jivskd_u:37": "mriyate 'sāmpratam; 6, BhP iii.2.23; 7. BhP i.3.28//",
  "GK19jivskd_u:38": "; 8. BhP x.14.34//; 9. BhP x.12.11; 10. BhP x.9.20; 11. BhP x.47.60; 12. BhP x.8.14",
  "GK19jivskd_u:39": "yaḥ śrī-nanda-yaśodāntar-hṛdi sphūrtiṃ gatas tataḥ /",
  "GK19jivskd_u:40": "udyaṃś cakre dugdha-sindhor indor janma-viḍambanam //14//",
  "GK19jivskd_u:41": "yaḥ sarva-rddhi-vrajaṃ nanda-vrajaṃ svaṃ janma-mātrataḥ /",
  "GK19jivskd_u:42": "ramāṇāṃ jāyamānānām ārāmaṃ1 dhāma nirmame //15//",
  "GK19jivskd_u:43": "yaḥ sva-mādhurya-pīyūṣaṃ sampūrya2 pariveśayan /",
  "GK19jivskd_u:44": "jigāya mohinī-rūpaṃ kṣīra-nīradhi-tīragam //16//",
  "GK19jivskd_u:45": "yaḥ kṛpāṃ janmanā vyañjan pūtanām api pūtatām /",
  "GK19jivskd_u:46": "nītāṃ dhātrī-gatiṃ sphītāṃ cākārṣīn nūtanārbhakaḥ //17//3",
  "GK19jivskd_u:47": "yaḥ komala-padāgreṇa śakaṭaṃ tad viśaṅkaṭam /",
  "GK19jivskd_u:48": "sva-jyotsnāvaraṇaṃ matvā cikṣepākṣepavān iva //18//",
  "GK19jivskd_u:49": "yaḥ pūjita-pada-kṣepa-kūjita-smita-rociṣām /",
  "GK19jivskd_u:50": "śobhayā lobhayāmāsa bālikāḥ kula-pālikāḥ //19//",
  "GK19jivskd_u:51": "yaḥ sva-nāmādyam āsādya gargād vargān nijān anu /",
  "GK19jivskd_u:52": "harṣaṃ vavarṣa nyag jalpann om itthaṃ somajin-mukhaḥ //20//",
  "GK19jivskd_u:53": "yas tṛṇāvartam āsādya sadyaḥ saṃvarta-vartanam /",
  "GK19jivskd_u:54": "saṃvartayaṃs tam āninye viparīta-parītatām //21//",
  "GK19jivskd_u:55": "yaḥ śrī-rāmaṃ nijārāmaṃ saṅgacchann accha-khelayā /",
  "GK19jivskd_u:56": "bālān ānandayan nanda-rāja-keśari-nandanaḥ //22//",
  "GK19jivskd_u:57": "yaḥ puṇḍraṃ rocanārucyaṃ kañcukaṃ kāñcana-prabham /",
  "GK19jivskd_u:58": "dadhan mātus tat tadāsīd utsaṅgasī yad ājani //23//",
  "GK19jivskd_u:59": "yaḥ kurvan kardama-krīḍāṃ nirvyājam anayā dhṛtaḥ /",
  "GK19jivskd_u:60": "dvayoḥ sukhena duḥkhena snigdhān digdhān vinirmame //24//",
  "GK19jivskd_u:61": "yaḥ samaṃ sahajātena raṅgann aṅgaṇa-kardame /",
  "GK19jivskd_u:62": "kiñcit kātara-dhīḥ paśyan mātaraṃ drutam īyivān4 //25//",
  "GK19jivskd_u:63": "yas tayāliṅgitaḥ sā smitaṃ stanyam ananya-dhīḥ /",
  "GK19jivskd_u:64": "apāyi suṣṭhu cāpyāyi smitaṃ bibhrad udaikṣi ca //26//",
  "GK19jivskd_u:65": "yas tadā mātur āninye sarvaṃ vismṛti-vismṛtam /",
  "GK19jivskd_u:66": "vadann iva sa5saṃmugdha-bāla-siṃhāvalokanaḥ //27//",
  "GK19jivskd_u:67": "yas tadā mṛttikāṃ bhakṣann alakṣyam anayā dhṛtaḥ /",
  "GK19jivskd_u:68": "dayayā kiṃ bhayād asyās trātaḥ srāg yoga-māyayā //28//",
  "GK19jivskd_u:69": "yaḥ śrī-rāmānvayī kāmān nanāṭa saha-pāṭavam6 /",
  "GK19jivskd_u:70": "vṛddhānāṃ sukham ṛddhānāṃ kurvāṇas tāla-pālanam //29//",
  "GK19jivskd_u:71": "yaḥ krīṇan kara-vibhraṣṭa-mūlyatve 'py amitaṃ phalam /",
  "GK19jivskd_u:72": "phalāny ananyalabhyoani dade vikrīṇatīṃ prati //30//",
  "GK19jivskd_u:73": "----------------------------",
  "GK19jivskd_u:74": "1. (a) oṃ mārāmaṃ; 2. (b)",
  "GK19jivskd_u:75": "sarvatra; 3. this verse missing from (b)",
  "GK19jivskd_u:76": "; 4. (b)",
  "GK19jivskd_u:77": "iyivān; 5. (b)",
  "GK19jivskd_u:78": "suo; 6. (b)",
  "GK19jivskd_u:79": "sahapāṭavaḥ",
  "GK19jivskd_u:80": "yas tarṇakān purā muñcann añcan bāla-balānvitaḥ /",
  "GK19jivskd_u:81": "dohānukaraṇaṃ kurvan sukha-dohāya k ptavān //31//",
  "GK19jivskd_u:82": "yaḥ karṣann api vatsasya pucchaṃ saṅkarṣaṇānvitaḥ /",
  "GK19jivskd_u:83": "tena karṣaṃ vrajan bhrātṛ-bhāyābhiḥ paryahasyata //32//",
  "GK19jivskd_u:84": "yaḥ kurvann api gavyānāṃ cauryaṃ bhavyāya didyute /",
  "GK19jivskd_u:85": "yasya tābhir vivādaś ca sukha-saṃvāda-siddhaye //33//",
  "GK19jivskd_u:86": "yaḥ svaṃ dāmodaraṃ śrṇvan sāmoda-vrīḍam añcati /",
  "GK19jivskd_u:87": "prasū-śikṣāmaya-snehād bālya1svehāntarād api //34//",
  "GK19jivskd_u:88": "yaḥ suṣṭhu khelayāviṣṭaḥ sva-mātrā praṇayān muhuḥ /",
  "GK19jivskd_u:89": "kṛṣṇa kṛṣṇāravindākṣety2 āhūto 'py āśu nāyayau //35//",
  "GK19jivskd_u:90": "yaḥ śrī-vṛndāvanaṃ prāñcan bhrātrā saha vanāspadam /",
  "GK19jivskd_u:91": "hāsayan bhāsayāmāsa3 mātarau yātarau mithaḥ //36//",
  "GK19jivskd_u:92": "yaḥ śrī-vṛndāvane labdhe prārabdha-krīḍam anvabhūt /",
  "GK19jivskd_u:93": "rāma-dāmādibhiḥ sakhyaṃ tat-prakhyaṃ bhramarādibhiḥ //37//",
  "GK19jivskd_u:94": "yaḥ śrī-rāmeṇa tatrāpi vīkṣya prītim agāt parām /",
  "GK19jivskd_u:95": "vṛndāvanaṃ govardhanaṃ yamunā-pulināni ca4 //38//",
  "GK19jivskd_u:96": "yaḥ prāpta-madhya-kaumāraḥ pitrā sārdhaṃ vanaṃ vrajan /",
  "GK19jivskd_u:97": "pṛcchan nāmāni dhāmāni paśyan mudam avāptavān //39//",
  "GK19jivskd_u:98": "yaḥ krīḍan śiśur avrīḍam agrajena vrajendrajaḥ /",
  "GK19jivskd_u:99": "jalpājalpi mithaś cakre hastāhasti padāpadi //40//",
  "GK19jivskd_u:100": "yaś cārayan nijān vatsān vatsakaṃ nāma dānavam /",
  "GK19jivskd_u:101": "bakaṃ bakavad-ākāraṃ dārayan muktam ārdayat //41//",
  "GK19jivskd_u:102": "yaḥ svair viharaṇaṃ cakre meṣī-haraṇa-saṃjñitam /",
  "GK19jivskd_u:103": "vyomaṃ ca vyomatāṃ ninye kurvantaṃ pratilomatām //42//",
  "GK19jivskd_u:104": "yaḥ kurvaṃs tam aghaṃ khaṇḍaṃ vidher agham ataḥ param /",
  "GK19jivskd_u:105": "ninye sva-jyotiṣi prāñcaṃ tad arvāg bhakti-tejasi //43//",
  "GK19jivskd_u:106": "yaḥ kaumāram atikramya ramya-paugaṇḍa-maṇḍanaḥ /",
  "GK19jivskd_u:107": "cakre gopālatāṃ gacchan loka-pālaka-pālatām //44//",
  "GK19jivskd_u:108": "yaḥ kāla-kūṭa-niṣpiṣṭa-cetanān vraja-ketanān /",
  "GK19jivskd_u:109": "cetayāmāsa kṛpayā locanāmṛta-vṛṣṭibhiḥ //45//",
  "GK19jivskd_u:110": "yaḥ kāliyam api vyaktaṃ nijāṅghri-yuga-mudrayā /",
  "GK19jivskd_u:111": "vyañjan mameti śaraṇāgatān anyān arañjayat //46//",
  "GK19jivskd_u:112": "yaḥ śukena vraja-premāspadatvenettham īritaḥ /",
  "GK19jivskd_u:113": "kṛṣṇe 'rpitātma-suhṛd ity ādi procya praśocya ca //47//",
  "GK19jivskd_u:114": "----------------------------",
  "GK19jivskd_u:115": "1. (b) bālyaṃ; 2. BhP x.11.15; 3. (b)",
  "GK19jivskd_u:116": "bhāṣayāmāsa; 4. BhP x.11.36",
  "GK19jivskd_u:117": "ābāla-vṛddha-vanitāḥ sarve 'ṅga1 paśu-vṛttayaḥ /",
  "GK19jivskd_u:118": "nirjagmur gokulād dīnāḥ kṛṣṇa-darśana-lālasāḥ //48//",
  "GK19jivskd_u:119": "2[mahākulakāntar yugmakam]2",
  "GK19jivskd_u:120": "yas tasmin sambhrame rodhān niṣkrame3 vraja-kanyakāḥ /",
  "GK19jivskd_u:121": "mene tāḥ prathamaṃ paśyan svaṃ kṛtārthaṃ kṛtāv iha //49//",
  "GK19jivskd_u:122": "yas tadā dahanaṃ goṣṭha-premnākṛṣṭa-vivecanaḥ /",
  "GK19jivskd_u:123": "premnas tasya parīkṣārtham iva drāg apibat prabhuḥ //50//",
  "GK19jivskd_u:124": "yaḥ sparśād anṛtīkurvan viṣaṃ viṣadharaṃ ca tam /",
  "GK19jivskd_u:125": "svāśritān amṛtīkartuṃ kṛtī kaimutyam aikṣayat //51//",
  "GK19jivskd_u:126": "tas tu bhāṇḍīram āsādya malla-tāṇḍavam ācaran /",
  "GK19jivskd_u:127": "subhadra-4maṇḍalī-bhadra-bhadravardhana-gobhaṭāḥ //52//",
  "GK19jivskd_u:128": "yakṣendra-bhaṭa ity5 evaṃ k pta-saṅgaiḥ kumārakaḥ /",
  "GK19jivskd_u:129": "savayobhiḥ sukhaṃ lebhe yatra kāścit kumārikāḥ //53//",
  "GK19jivskd_u:130": "gopālī pālikā dhanyā viśākhā dhyāna-niṣṭhikā6 /",
  "GK19jivskd_u:131": "rādhānurādhā somābhā tārakā daśamī tathā7 //54//",
  "GK19jivskd_u:132": "kautukāya gatā yāsu mallī mallīti narma-kṛt /",
  "GK19jivskd_u:133": "madhvājya-nibham āsvādya yābhiḥ k ptaṃ sma mādyati //55//",
  "GK19jivskd_u:134": "[pūrvavan mahākulakāntaś caturbhir anvayaḥ]",
  "GK19jivskd_u:135": "yaḥ kāmye kāmyake gatvā saraḥ sāgara-sannibhaṃ /",
  "GK19jivskd_u:136": "laṅkākalpākṛtākalpaṃ nityaṃ dīvyati saṅgibhiḥ //56//",
  "GK19jivskd_u:137": "yaḥ kaiśoraṃ tataḥ sajjan vasantam iva ṣaṭpadaḥ /",
  "GK19jivskd_u:138": "lolayann ātmanaś cittaṃ lolayāmāsa padminīḥ //57//",
  "GK19jivskd_u:139": "yas tā vraja-ramā nitya-preyasīḥ kutukātmanā /",
  "GK19jivskd_u:140": "līlā-śaktyānyathā-bhānaṃ nītā guptam arañjayat //58//",
  "GK19jivskd_u:141": "yaḥ śrī-rāmeṇa dhenūnāṃ rakṣāyāṃ dhenukāsuram /",
  "GK19jivskd_u:142": "nighnan vighnam apākārṣīd akārṣīd abhayaṃ divi //59//",
  "GK19jivskd_u:143": "yaś cakre dhenum ādāya sāyaṃ vrajam upāgataḥ /",
  "GK19jivskd_u:144": "pūrva-rāgaṃ kiśorīṇām apūrvaṃ vyativīkṣayā //60//",
  "GK19jivskd_u:145": "yaḥ pūrvaṃ lajjayā dūta-kāma-lekhādy-upāyatām /",
  "GK19jivskd_u:146": "vijahan nija-netrāntaṃ ninye nūtana-dūtatām //61//",
  "GK19jivskd_u:147": "yas tāsu sphuṭam āsajya virajya laghu sarvataḥ /",
  "GK19jivskd_u:148": "tad-aṅga-saṅga-bhikṣārthaṃ veṇu-śikṣām asādhayat //62//",
  "GK19jivskd_u:149": "yaś cetanācetanāliṃ karṣann apy āśu veṇunā /",
  "GK19jivskd_u:150": "tāḥ kraṣṭuṃ suṣṭhu nāśaknod yatas tā lajjayā sitāḥ //63//",
  "GK19jivskd_u:151": "----------------------------",
  "GK19jivskd_u:152": "1. (b) sarvāṅgo; 2. missing from (b)",
  "GK19jivskd_u:153": "; 3. (b)",
  "GK19jivskd_u:154": "niṣkrāntā; 4. (b)",
  "GK19jivskd_u:155": "śubhadra; 5. BRS iii.3.23; 6. (b)",
  "GK19jivskd_u:156": "odhyānaniṣṭhikāḥ;",
  "GK19jivskd_u:157": "7. BhaviṣyaP iv (cf. KS p112)",
  "GK19jivskd_u:158": "; 8\fyaḥ śrī-bhāṇḍīra-nāmānaṃ baṭaṃ śaśvad aṭann adhāt /",
  "GK19jivskd_u:159": "nānā-krīḍāṃ sa-nīḍānām adabhraṃ bibhrad utsavam //64//",
  "GK19jivskd_u:160": "yaḥ śrīdāmnā sudāmnā ca bhadrasenārjunādibhiḥ /",
  "GK19jivskd_u:161": "khelā-dambha-balāc cakre tat-pralamba-pralambhanam //65//",
  "GK19jivskd_u:162": "yaḥ pralambaṃ lambamānaṃ jīvanād bala-tejasā /",
  "GK19jivskd_u:163": "vidhāya vidadhe tīvrān1 navaśaktiṃ davīyasīm //67//",
  "GK19jivskd_u:164": "yaḥ kānane sudīrghāhe nidāghe kṛta-kelikaḥ /",
  "GK19jivskd_u:165": "aparāhṇe preyasīnām ānandaṃ vidadhe yathā /68//",
  "GK19jivskd_u:166": "gopīnāṃ paramānandam āsīd govinda-darśane /",
  "GK19jivskd_u:167": "kṣaṇaṃ yuga-śatam iva yāsāṃ yena vinābhavat2 //69//",
  "GK19jivskd_u:168": "[pūrvavad yugmakam]",
  "GK19jivskd_u:169": "yaḥ sadā dṛṣṭi-kṛd vṛṣṭi-varṣā-rūpa-niśā-kṣaye /",
  "GK19jivskd_u:170": "śaradaṃ prātar āsādya priyāṇām ahṛtāndhatām //70//",
  "GK19jivskd_u:171": "yaḥ śrīgovardhanapremasvapremadhanajīviṣu /",
  "GK19jivskd_u:172": "sva-gotreṣv api sañcāryānyān apy āryān aśikṣayat //71//",
  "GK19jivskd_u:173": "yaḥ śrī-govardhanaṃ bibhrac chakra-vibhraṣṭa-garvatām /",
  "GK19jivskd_u:174": "ninye goṣṭhaṃ yad unninye śreṣṭhaṃ sva-preṣṭhajātiṣu //72//",
  "GK19jivskd_u:175": "śrī-govindatāṃ vindann avindad viśva-nanditām /",
  "GK19jivskd_u:176": "yan mithaḥ śakra-jantūnāṃ naitryāvyadhita śambhutām //73//",
  "GK19jivskd_u:177": "yaḥ pāśi-lokād ānīya pitaraṃ mātṛ-jīvanam /",
  "GK19jivskd_u:178": "ajīvayad vrajaṃ sarvaṃ taṃ vinā gata-jīvanam //74//",
  "GK19jivskd_u:179": "yaḥ svānāṃ vraja-lokānāṃ hṛdokās tān viśokayan /",
  "GK19jivskd_u:180": "teṣāṃ svasya ca golokaṃ nitya-lokam alokayat //75//",
  "GK19jivskd_u:181": "yaś citta-vāsasī nītvā kumārīṇāṃ paraṃ dade /",
  "GK19jivskd_u:182": "na pūrvaṃ yena tā baddhāḥ sambaddhā nityam ātmani //76//",
  "GK19jivskd_u:183": "yaḥ sva-vaṃśikayā moha-bādhitāṃ rādhikām anu /",
  "GK19jivskd_u:184": "pūrṇāḥ pulindya ity3ādi vṛttaṃ vṛttaṃ vinirmame //77//",
  "GK19jivskd_u:185": "yaḥ sakhīn akhilāgrīyān grīṣmāntaḥ prema-sampadā /",
  "GK19jivskd_u:186": "saṃmadād ājuhāvāmūn kramād evaṃ mudāṃ pradaḥ //78//",
  "GK19jivskd_u:187": "he stokakṛṣṇa he aṃśo śrīdāman subalārjuna /",
  "GK19jivskd_u:188": "viśāla vṛṣabhaujasvin devaprastha varūthapa4 //79//",
  "GK19jivskd_u:189": "evam āhūya bhūyas tān narma-sūnṛta-gīr vṛtam /",
  "GK19jivskd_u:190": "āha vṛndāvana-sthānāṃ sthāvarāṇāṃ varāṃ gatim //80//",
  "GK19jivskd_u:191": "[pūrvavat tribhiḥ]",
  "GK19jivskd_u:192": "----------------------------",
  "GK19jivskd_u:193": "1. (b) tīvrāṃ; 2. BhP x.19.16; 3. BhP x.21.17; 4. BhP x.2.31.",
  "GK19jivskd_u:194": "yas tāsāṃ yajña-patnīnāṃ mahima-sneha-vṛddhaye /",
  "GK19jivskd_u:195": "bubhukṣāṃ sakhibhir vyañjann anna-bhikṣāṃ1 vinirmame //81//",
  "GK19jivskd_u:196": "yas tatrāśoka-vanyāyāṃ dhanyāyāṃ sakhibhiḥ saha /",
  "GK19jivskd_u:197": "krīḍan nirvarṇitas tābhiḥ śyāmam ityādi2 varṇitaḥ //82//",
  "GK19jivskd_u:198": "yaḥ sadā narma-śarmārthī madhumaṅgala-nāminam /",
  "GK19jivskd_u:199": "narma-mantriṇam āsajya bhojyan mitrāṇy arañjayat //83//",
  "GK19jivskd_u:200": "yaḥ sva-jīvana-jīvānāṃ cātakīnām ivāmbudaḥ /",
  "GK19jivskd_u:201": "sva-jīvanena tādātmyam akarod vraja-subhruvām //84//",
  "GK19jivskd_u:202": "yaḥ pareṣāṃ hrepaṇatāṃ śakti-saṅkhyālpatāṃ vidan /",
  "GK19jivskd_u:203": "guptāgaṇya-svakāntāsu vaṃśī-dūtīm amanyata //85//",
  "GK19jivskd_u:204": "yaś cirād eva muralī-śikṣāyāṃ vīkṣya pūrṇatām /",
  "GK19jivskd_u:205": "tayā mādya-priyās tūrṇaṃ pūrṇaṃ mene svam añjasā //86//",
  "GK19jivskd_u:206": "yas tyāga-vyāja-bhṛn-narma vyājahāra priyāḥ prati /",
  "GK19jivskd_u:207": "pratinarma-priyā-vṛndād vindan śarmānvavindata //87//",
  "GK19jivskd_u:208": "yaḥ sadā yoga-māyākhyāṃ śaktim āsaktitaḥ śritaḥ /",
  "GK19jivskd_u:209": "paurṇamāsīm iti nāmāsīd vraje yāsīt tapasvinī //88//",
  "GK19jivskd_u:210": "yas tayā divyayā śaktyānantadhānanta-subhruvām /",
  "GK19jivskd_u:211": "bibhrad vinā sa-narmādi-śarmālabhata sarvadā //89//",
  "GK19jivskd_u:212": "yaḥ kṛtvā rāsa-khelāyāṃ mudaṃ dvandvaṃ punar mudam /",
  "GK19jivskd_u:213": "kheleyam iti tad vyañjann amumudad amūḥ priyāḥ //90//",
  "GK19jivskd_u:214": "yas tyajann api tāḥ sarvāḥ parvātanuta kutracit /",
  "GK19jivskd_u:215": "apy eṇa-patnīty-ādyaṃ3 yat tatra karṇāmṛtaṃ matam //91//",
  "GK19jivskd_u:216": "yas tāsāṃ jayatīty4 ādi vilāpād vyagratāṃ gataḥ /",
  "GK19jivskd_u:217": "tāsām āvirabhūd5 evaṃ sudhībhir adhivarṇitaḥ //92//",
  "GK19jivskd_u:218": "yāsāṃ stana-kāśmīra-śasta-vastrāsanaṃ gataḥ /",
  "GK19jivskd_u:219": "rarāja tāra-kārāja-rājat-pulina-dhāmani //93//",
  "GK19jivskd_u:220": "yaḥ prahelikayā tāsāṃ sva-parājayam āmṛśan /",
  "GK19jivskd_u:221": "na pāraye 'ham ity6 ādi rītyā svaṃ matavān ṛṇī //94//",
  "GK19jivskd_u:222": "yaḥ śyāmaḥ svarṇa-gaurībhiḥ parāṃ śobhāṃ yayau yathā /",
  "GK19jivskd_u:223": "tatrātiśuśubhe rājann bhagavān iti7 sat-prathā //95//",
  "GK19jivskd_u:224": "yas tāsāṃ sva-vihāreṇa śrāntānāṃ mukha-paṅkajam /",
  "GK19jivskd_u:225": "prāmṛjat karuṇaḥ premnā śantamenāṅga-pāṇinā //96//8",
  "GK19jivskd_u:226": "yaḥ krīḍan vāri-vanayor vikrīḍa9 iva tāḥ punaḥ /",
  "GK19jivskd_u:227": "anunīya vinirṇīya sva-saṅgaṃ nilayaṃ gataḥ //97//",
  "GK19jivskd_u:228": "----------------------------",
  "GK19jivskd_u:229": "1. (a) vyañjann anna-bhikṣā; (b)",
  "GK19jivskd_u:230": "vyañjan anna-bhikṣām;",
  "GK19jivskd_u:231": "2. BhP x.23.22;",
  "GK19jivskd_u:232": "3. BhP x.30.11;",
  "GK19jivskd_u:233": "4. BhP x.31.1;",
  "GK19jivskd_u:234": "5. BhP x.32.2;",
  "GK19jivskd_u:235": "6. BhP x.32.22;",
  "GK19jivskd_u:236": "7. BhP x.33.6; 8. BhP x.33.21; 9. (b)",
  "GK19jivskd_u:237": "cikrīḍa \fyas tīrtha-vyājam avrājīd vrajena vanam āmbikam /",
  "GK19jivskd_u:238": "yatrāśeṣeṇa veśena cchalayāmāsa cābalāḥ //98//",
  "GK19jivskd_u:239": "yaḥ sarva-jīvanaṃ jīvaṃ vitaran pitaraṃ prati /",
  "GK19jivskd_u:240": "padāsarpan spṛśan sarpaṃ muneḥ śāpād apākarot //99//",
  "GK19jivskd_u:241": "yaḥ sudarśanatāṃ ninye mahā-sarpaṃ kudarśanam /",
  "GK19jivskd_u:242": "kāruṇya-kāruḥ kañcāraṃ1 na cakārāpi dāruṇam //100//",
  "GK19jivskd_u:243": "yaḥ pūrvaṃ nirmame horī-parvaṃ yakṣasya dhūrvaṇam2 /",
  "GK19jivskd_u:244": "antaryāmivat tan3 manye tādṛggrāmīṇaparvasu //101//",
  "GK19jivskd_u:245": "yaḥ prātar-ādi-jāḥ krīḍāḥ kurvaṃs tāsu sphurann api /",
  "GK19jivskd_u:246": "ślokānāṃ yugma-saṅghena ślokitas tābhir anvaham //102//",
  "GK19jivskd_u:247": "yaḥ śrī-govardhane rāsa-vardhanecchā-vivardhaneyaḥ /",
  "GK19jivskd_u:248": "saṃgamya preyasī-saṅghaṃ narma-saṅgara-raṅgavān //103//",
  "GK19jivskd_u:249": "goṣṭha-prakoṣṭhataḥ kruṣṭaṃ śrutvāriṣṭa-kṛtaṃ kaṭu /",
  "GK19jivskd_u:250": "tatra saṃgatya saṃyatya taṃ nihatya mudaṃ gataḥ //104//",
  "GK19jivskd_u:251": "punaḥ śīghraṃ giriṃ gacchan saṅginībhiḥ sabhaṅgibhiḥ /",
  "GK19jivskd_u:252": "rāsam ullāsayāmāsa bhāsayāmāsa cākhilam //105//",
  "GK19jivskd_u:253": "[pūrvavat tribhiḥ]",
  "GK19jivskd_u:254": "yaḥ kuṇḍaṃ puṇḍarīkākṣas tan nirmāya sunarma-kṛt /",
  "GK19jivskd_u:255": "śrī-rādhikāṃ dhanyam anyat kārayāmāsa sāra-bhṛt //106//",
  "GK19jivskd_u:256": "kaṃseneśinaṃ4 goṣṭha-kleśinaṃ vāji-veśinam /",
  "GK19jivskd_u:257": "keśine5 keśinaṃ cakre yamasya prativeśinam //107//",
  "GK19jivskd_u:258": "yaḥ pitrādy-anurāgeṇa citrābhaḥ sarva-vismṛtiḥ /",
  "GK19jivskd_u:259": "kaṃsaṃ dhvaṃsakam apy ārcchān na hantuṃ gantu-kāmatām //108//",
  "GK19jivskd_u:260": "yaḥ snigdha-smitayā dṛṣṭyā vācā pīyūṣa-kalpayā /",
  "GK19jivskd_u:261": "caritreṇānavadyena śrī-niketena cātmanā //109//",
  "GK19jivskd_u:262": "imaṃ lokam amuñcābhiramayan sutarāṃ vrajam /",
  "GK19jivskd_u:263": "reme kṣaṇadayā datta-kṣaṇa-strī-kṣaṇa-sauhṛdaḥ //110//",
  "GK19jivskd_u:264": "[pūrvavad yugmakam]6",
  "GK19jivskd_u:265": "yas tathā saha gopībhiś cikrīḍa vrajarājajaḥ /",
  "GK19jivskd_u:266": "yathābda-koṭi-pratimaḥ kṣaṇas tena vinābhavat7 //111//",
  "GK19jivskd_u:267": "yaḥ kāntā-mukha-candrāṇāṃ bhāsā bhāsini8 dig-gaṇe /",
  "GK19jivskd_u:268": "rāga-sāgara-nirmagnaś calituṃ nāpi ca kṣamaḥ //112//",
  "GK19jivskd_u:269": "kiñcit tad-vyakti-vātāli-lajjā-vīci-vicālitaḥ /",
  "GK19jivskd_u:270": "kaṃsa-ghātamiṣāpāta-nijecchābhāsam āgataḥ //113//",
  "GK19jivskd_u:271": "----------------------------",
  "GK19jivskd_u:272": "1. (a) kañjāraṃ, (b)",
  "GK19jivskd_u:273": "kaṃ cāriṃ; 2. (b)",
  "GK19jivskd_u:274": "dharṣaṇam; 3. (a)",
  "GK19jivskd_u:275": "antaryāmīva tano; 4. (b)",
  "GK19jivskd_u:276": "kaṃseneśitam; 5. (b)",
  "GK19jivskd_u:277": "veśinaṃ; 6. not found in (b)",
  "GK19jivskd_u:278": "; 7. vip v.23.57; 8. (b) bhāsinam",
  "GK19jivskd_u:279": "taṭasthatām aṭann urīcakre madhuparīgatim /",
  "GK19jivskd_u:280": "āḥ kiṃ vācyā vraje yācyā prāṇimātre tanoḥ sthitiḥ //114//",
  "GK19jivskd_u:281": "[pūrvavat tribhiḥ]",
  "GK19jivskd_u:282": "yaḥ svāṃs tattadguṇaḥ sarvān alaṃ hātuṃ na te ca yam /",
  "GK19jivskd_u:283": "āstāṃ vraje premaśūrā dūrād eva tathā kathā //115//",
  "GK19jivskd_u:284": "yaḥ pṛthvyā prathamaskandhe dharmāgrevarṇitān guṇān /1",
  "GK19jivskd_u:285": "nityam āptas tathātrāpi varṇyaḥ sann avakarṇyatām //116//",
  "GK19jivskd_u:286": "sarvānandapradānandakandas tadvadguṇāvaliḥ /",
  "GK19jivskd_u:287": "sarvaparvadamāhātmyād varaḥ sarvata īśvaraḥ //117//",
  "GK19jivskd_u:288": "sarvadā vṛddhibhāgṛddhiḥ sarvārādhanabhūdhanam /",
  "GK19jivskd_u:289": "svarūparūpasādguṇyapuṇyakṛt karmaśarmadaḥ //118//",
  "GK19jivskd_u:290": "dṛṣṭiḥ pratisudhāvṛṣṭiprabhasundaratāprabhaḥ2 /",
  "GK19jivskd_u:291": "varṇānāṃ syandadiṅmātrāt3 karṇānandakarasvaraḥ4 //119//",
  "GK19jivskd_u:292": "aśvāsānām api śvāsakārisaurabhagauravaḥ /",
  "GK19jivskd_u:293": "adharaspṛṣṭanīrādisṛṣṭaśrīrasanārasaḥ //120//",
  "GK19jivskd_u:294": "svasparśisparśanāsparśād viśvatāpāpayāpanaḥ /",
  "GK19jivskd_u:295": "jagataḥ śucitādhāma nāmadhāmasmṛtīḍitaḥ //121//",
  "GK19jivskd_u:296": "anantasaccidānandajyotirdyotikalevaraḥ /",
  "GK19jivskd_u:297": "vapuraṃśukayor aṃśusampad viṣṇuramājayī //122//",
  "GK19jivskd_u:298": "jagaddūṣaṇaśobhābhṛd vibhūṣaṇavibhūṣaṇaḥ /",
  "GK19jivskd_u:299": "tūrṇaṃ yathāruci vyāpirucidhāryaguṇākṛtiḥ //123//",
  "GK19jivskd_u:300": "lakṣmīdṛkpakṣma5viṣkambhilakṣmalakṣitavigrahaḥ /",
  "GK19jivskd_u:301": "śaṅkhacakrādicihnaśrīdurnihnavanijasthitiḥ //124//",
  "GK19jivskd_u:302": "jetuṃ svam apy aviśrāntaṃ śaśvadvalgu6balāvaliḥ /",
  "GK19jivskd_u:303": "kiśoratāmanaḥsāracoratāviśvamohanaḥ //125//",
  "GK19jivskd_u:304": "vilāsahāsalīlāsyakṛtalāsyakalājayaḥ /",
  "GK19jivskd_u:305": "vikārarahitākāraḥ sphuratpremavikāravān //126//",
  "GK19jivskd_u:306": "purāpi nava ity evaṃ purāṇādiviniścitaḥ /",
  "GK19jivskd_u:307": "anūtanatanūḥ7 śrīmān sadā nūtanavattanuḥ //127//",
  "GK19jivskd_u:308": "sarveṣāṃ manasaḥ kartuṃ pramanas tāṃ sphuranmanāḥ /",
  "GK19jivskd_u:309": "vaidagdhīdigdhasadvṛddhi8cāturīpracurīkaraḥ //128//",
  "GK19jivskd_u:310": "viśveṣāṃ buddhikṛd buddhiḥ siddhīnām api siddhikṛt /",
  "GK19jivskd_u:311": "dakṣatālakṣaśikṣākṛd dakṣatābhir vilakṣaṇaḥ //129//",
  "GK19jivskd_u:312": "tucchopakāritābindusindhukārī kṛtajñataḥ /",
  "GK19jivskd_u:313": "----------------------------",
  "GK19jivskd_u:314": "1. BhP i.16.27//-30//; 2. (b) oprabhā; 3. (b)",
  "GK19jivskd_u:315": "diṅmātrao; 4 (a)",
  "GK19jivskd_u:316": "karaṇānanda(?)",
  "GK19jivskd_u:317": "; 5 (b)",
  "GK19jivskd_u:318": "pakṣa; 6 (a)",
  "GK19jivskd_u:319": "ovalgād; 7. (b)",
  "GK19jivskd_u:320": "tanuḥ; 8. (b) obuddhio",
  "GK19jivskd_u:321": "sudṛḍhavratatāvrātatrātaśaśvadanuvrataḥ //130//",
  "GK19jivskd_u:322": "nijamaryādayā baddhaśrutimaryādaceṣṭitaḥ /",
  "GK19jivskd_u:323": "ceṣṭitaṃ1 tāvad āstāṃ tad dṛṣṭamātras tathā guṇaḥ //131//",
  "GK19jivskd_u:324": "yajñajñaḥ kāladeśādiprajñaḥ sarvajñaśekharaḥ /",
  "GK19jivskd_u:325": "sarvajñatām avajñāya prajñatātarkitākhilaḥ //132//",
  "GK19jivskd_u:326": "dhīratā sthiratā śobhi vīratā niratāntaraḥ /",
  "GK19jivskd_u:327": "kṣāntyā dāntyā ca śāntyā ca saha kāntyā svayaṃ vṛtaḥ //133//",
  "GK19jivskd_u:328": "dharmadānanidānaśrīḥ śūraḥ2 suratamānasaḥ /",
  "GK19jivskd_u:329": "mānyasāmānyavardhiṣṇumānyatākriyatāpriyaḥ3 //134//",
  "GK19jivskd_u:330": "akṣīṇavinayaḥ suṣṭhu lajjitaḥ kūṭavarjitaḥ /",
  "GK19jivskd_u:331": "kīrtipratāpapūrtibhyāṃ kṛtasallokajūrtikaḥ //135//",
  "GK19jivskd_u:332": "sādhūnāṃ mādhurīdānān nityaṃ sādhusamāśrayaḥ /",
  "GK19jivskd_u:333": "dviṣāṃ ca muktikṛn muktibhāgākarṣiguṇāmbudhiḥ //136//",
  "GK19jivskd_u:334": "nānābhāṣālisambhāṣo deva4paryantadevanaḥ /",
  "GK19jivskd_u:335": "pratyagvādiny api prīti5satyatāsphuradīritaḥ //137//",
  "GK19jivskd_u:336": "vāvadūkaḥ6 sudhīmūkasthitikārisudhīdharaḥ /",
  "GK19jivskd_u:337": "dṛṣṭamātratayā sarvabudhatāṃ7 budhatāguruḥ //138//",
  "GK19jivskd_u:338": "yogyānām api yogyāśī8 raṅkāṅām api śaṅkaraḥ /",
  "GK19jivskd_u:339": "śaraṇāgatarakṣāyāḥ śaraṇaṃ śarmakarmaṭhaḥ //139//",
  "GK19jivskd_u:340": "na ca bhaktiṃ vināsakti9binduḥ sindhuvad antaraḥ /",
  "GK19jivskd_u:341": "samaḥ sarvatra bhaktānāṃ bhakta ity apy asau samaḥ //140//",
  "GK19jivskd_u:342": "bhaktānāṃ bhaktatānandī premasthemavaśīkṛtaḥ /",
  "GK19jivskd_u:343": "tattadrūpaguṇakrīḍākṛtasvāvadhivismayaḥ //141//",
  "GK19jivskd_u:344": "snehābhiṣekād viśveṣāṃ prājyasāmrājyapūjitaḥ /",
  "GK19jivskd_u:345": "sarvatra snehapīyūṣavarṣinityanavambudaḥ //142//",
  "GK19jivskd_u:346": "goṣṭhavṛndāṭavīśaṃsivaṃśīgānamadhūnmadaḥ /",
  "GK19jivskd_u:347": "nijapriyāvalībhāgyaspṛhiviṣṇupriyārcitaḥ //143//",
  "GK19jivskd_u:348": "kiṃ bahūktena sūktena sūktena śrūyatām idam /",
  "GK19jivskd_u:349": "kṛṣṇa eva hi kṛṣṇaḥ syāt kṛṣṇaḥ syāt kṛṣṇa eva hi //144//",
  "GK19jivskd_u:350": "[pūrvavad ekonatriṃśabhiḥ]",
  "GK19jivskd_u:351": "yas tādṛgguṇavān goṣṭhaṃ nātyantaṃ tyaktum arhati /",
  "GK19jivskd_u:352": "tādṛgguṇānvayipremnā tasya baddhaś ca tad yathā //145//",
  "GK19jivskd_u:353": "dustyajaś cānurāgo 'smin sarveṣāṃ no vrajaukasām /",
  "GK19jivskd_u:354": "yaḥ sajjan kāliyakroḍaṃ vrajaṃ sajjantam āmtani /",
  "GK19jivskd_u:355": "nanda te tanaye 'smāsu tasyāpy autpattikaḥ katham? //1461",
  "GK19jivskd_u:356": "[pūrvavad eva yugmakam]",
  "GK19jivskd_u:357": "----------------------------",
  "GK19jivskd_u:358": "1. (b) ceṣṭataḥ; 2. (b)",
  "GK19jivskd_u:359": "śūrao; 3. (b)",
  "GK19jivskd_u:360": "oparaḥ; 4. (a)",
  "GK19jivskd_u:361": "osambhāṣād eva; 5. (b)",
  "GK19jivskd_u:362": "prītiḥ; 6. (b)",
  "GK19jivskd_u:363": "vāvadūkao; 7. (b)",
  "GK19jivskd_u:364": "budhatāo; 8. (a)",
  "GK19jivskd_u:365": "yogyāśā; 9. (a)",
  "GK19jivskd_u:366": "vināsaktiṃ",
  "GK19jivskd_u:367": "vimṛśann unmamajja drāg varṣan harṣaṃ jagaty api //147",
  "GK19jivskd_u:368": "yaḥ śakre vakratāṃ paśyan premnā yan vrajavaśyatām /",
  "GK19jivskd_u:369": "hṛdy arthaṃ tam imaṃ vidvān atra vyānag yathārthatām //148",
  "GK19jivskd_u:370": "tasmān maccharaṇaṃ goṣṭaṃ mannāthaṃ matparigraham /",
  "GK19jivskd_u:371": "gopāye svātmayogena so 'yaṃ me vrata āhitaḥ //149*fn",
  "GK19jivskd_u:372": "[pūrvavad eva yugmakam]",
  "GK19jivskd_u:373": "yaḥ saṅkalpaṃ vyadhād evaṃkiñca bhūdharadhāraṇam /",
  "GK19jivskd_u:374": "saptatarāpy ahorātrām stanmātraṅgīkṛtisthitiḥ //150//",
  "GK19jivskd_u:375": "kiṃ ca yaḥ sakhivatseṣu luñciteṣu viriñcinā /",
  "GK19jivskd_u:376": "sasarjāntyāṃs tadākāran paraṃ svenāpareṇa na //151//",
  "GK19jivskd_u:377": "tathāpy anirvṛtiṃ gacchaṃs tān āyacchad viriñcitaḥ /",
  "GK19jivskd_u:378": "svapremādhikatatpremavaśatām āsadad yataḥ //152//",
  "GK19jivskd_u:379": "[pūrvavad eva yugmakam]",
  "GK19jivskd_u:380": "yas tān svasmin baka-graste grastehā-prāṇatā-mitān /",
  "GK19jivskd_u:381": "sva-mātra-prāṇa-pātrāṅgān vidan vindann api sthitaḥ //153//",
  "GK19jivskd_u:382": "yas teṣv agha-nigīrṇeṣu svayaṃ kīrṇe hatāṃ vrajan /",
  "GK19jivskd_u:383": "tad-galāntar viśann ātma-nirviśeṣān viveda tān //154//",
  "GK19jivskd_u:384": "yas tatrāpy adbhutaṃ prema śrīman-nanda-yaśodayoḥ /",
  "GK19jivskd_u:385": "dampatyor nitarām āsīd gopa-gopīṣv iti smaran //155//",
  "GK19jivskd_u:386": "sadāpi vedavad veda tad aśeṣavidāṃ varaḥ /",
  "GK19jivskd_u:387": "yad eva śukadevādyā vādyābhaṃ jagur uccakaiḥ //156//",
  "GK19jivskd_u:388": "[pūrvavad yugmakam]",
  "GK19jivskd_u:389": "yaḥ svīyām ṛṇitāṃ vyaktāṃ tyaktāṃ kartum aśaknuvan /",
  "GK19jivskd_u:390": "na pāraye 'ham ity5 ādyaṃ pratijajñe priyāḥ prati //157//",
  "GK19jivskd_u:391": "yaḥ kaṃsādyān dantavakra-prāntān6 sāntān7 vinirmame /",
  "GK19jivskd_u:392": "tad vinā vrajam āgantuṃ śāntiḥ syān8 nety acintayat //158//",
  "GK19jivskd_u:393": "yas tan-madhye samutkaṇṭhām utkaṇṭhāṃ śamayann iva /",
  "GK19jivskd_u:394": "svasthān kartuṃ vrajāntaḥ-sthān muhuḥ sāntvanam ādadhe //159",
  "GK19jivskd_u:395": "yaḥ sva-prasthāna-samaye “śarīra-sthā imā nahi /",
  "GK19jivskd_u:396": "bhaveyur” iti sañjajñe pratijajñe9 nijāgatim //160//",
  "GK19jivskd_u:397": "----------------------------",
  "GK19jivskd_u:398": "1. BhP x.26//.13; 2. (b) hṛdyārtham; 3. BhP x.25.18; 4. (b)",
  "GK19jivskd_u:399": "svena pareṇa; 5. BhP x.32//",
  "GK19jivskd_u:400": ".22; 6. (b) oprāptān; 7. (a)",
  "GK19jivskd_u:401": "so 'ntān; 8. (a)",
  "GK19jivskd_u:402": "śāntuḥ syāṃ (?)",
  "GK19jivskd_u:403": "; 9. (a)",
  "GK19jivskd_u:404": "pratiyajñe;",
  "GK19jivskd_u:405": "yas tatra śukadevena drāghita-ślāghitaṃ1 stutaḥ /",
  "GK19jivskd_u:406": "ubhayeṣāṃ prema-sāmyaṃ vyañjatā vyañjitāspadaḥ //161//",
  "GK19jivskd_u:407": "tās tathā tapyatīr vīkṣya sva-prasthāne yadūttamaḥ /",
  "GK19jivskd_u:408": "sāntvayāmāsa sapremair āyasya iti dyotakaiḥ //162//2",
  "GK19jivskd_u:409": "[pūrvavad yugmakam]",
  "GK19jivskd_u:410": "yaḥ kaṃsa-ghnaḥ śaśaṃsedaṃ hari-vaṃśe 'py anūditam3 /",
  "GK19jivskd_u:411": "niśvāsā yasya vedāḥ syus tad etat katham anyathā? /163//",
  "GK19jivskd_u:412": "ahaṃ sa eva go-madhye gopaiḥ saha vanecaraḥ /",
  "GK19jivskd_u:413": "prītimān vicariṣyāmi kāmacārī yathā gajaḥ //164//4",
  "GK19jivskd_u:414": "[pūrvavad yugmakam]",
  "GK19jivskd_u:415": "yaḥ kaṃse lambhita-dhvaṃse svaṃ vinātivilambitam /",
  "GK19jivskd_u:416": "kurvantaṃ pitaraṃ proce “śoceḥ katham itaḥ pitaḥ //165",
  "GK19jivskd_u:417": "yāta yūyaṃ vrajaṃ tāta vayaṃ ca sneha-duḥkhitān /",
  "GK19jivskd_u:418": "jñātīn vo draṣṭum eṣyāmo vidhāya suhṛdāṃ sukham //166//5",
  "GK19jivskd_u:419": "snehena duḥkhitān ity etat procya snehavastuni /",
  "GK19jivskd_u:420": "atṛptiṃ vyānag atrāpi draṣṭum ity eva darśanam //167//",
  "GK19jivskd_u:421": "puruṣārthatayāvocad bhāvikālatayāpi ca /",
  "GK19jivskd_u:422": "adṛpter bhāvikālasya cānantyāt tadanantakam //168//",
  "GK19jivskd_u:423": "tātajñātipadābhyāṃ ca tad yuktam idam uktavān /",
  "GK19jivskd_u:424": "suhṛdāṃ sukham ity ākhyāsyate yadvat tathā nahi //169//",
  "GK19jivskd_u:425": "suhṛcchabdenopakāryopakāritvaṃ pratīyate /",
  "GK19jivskd_u:426": "sukhaṃ ca suhṛdāṃ gamyam upakāramayaṃ param //170//",
  "GK19jivskd_u:427": "vidhāyeti ca pūrvasya kālasya cchinnarūpatām /",
  "GK19jivskd_u:428": "nirdiśaṃs tadvidhānasya nyadiśat cchinnarūpatām //171//",
  "GK19jivskd_u:429": "tasmāt teṣāṃ śatruvadhaḥ sukhaṃ yat tat samāpsyati /",
  "GK19jivskd_u:430": "jñātīnāṃ snehaśīlānāṃ tat tu vo na samāpsyati //172//",
  "GK19jivskd_u:431": "iti procyedam avyāñjīt teṣāṃ dhairyapradaṃ6 param /",
  "GK19jivskd_u:432": "māgadhādivadhāntasthaṃ7 svasthatā dhāma yad bhavet //173//",
  "GK19jivskd_u:433": "jarāsandhādiśatrūṇāṃ pratibandhān upekṣya ca /",
  "GK19jivskd_u:434": "yady eṣyāmy anusandhānaṃ kuryus tatrāpi te dviṣaḥ //174//",
  "GK19jivskd_u:435": "sveṣām eva pratijñāya vrajāgamanam īśvaraḥ /",
  "GK19jivskd_u:436": "na yūyam atrāyāteti vyajya vyāñjīd idaṃ punaḥ //175//",
  "GK19jivskd_u:437": "yadi vātra bhavantaḥ syur gamāgamavidhāyinaḥ /",
  "GK19jivskd_u:438": "tathāpy acchinnamatsnehaṃ jñātvā hanyur vrajaṃ dviṣaḥ //176//",
  "GK19jivskd_u:439": "----------------------------",
  "GK19jivskd_u:440": "1. (b) drāghitaḥ ślāghitaḥ; 2. BhP x.39.35; 3. (b)",
  "GK19jivskd_u:441": "anuditam; 4. hv 78.35; 5. BhP x.45.23; 6. (b)",
  "GK19jivskd_u:442": "opradaḥ; 7. (b) osthao",
  "GK19jivskd_u:443": "tasmāt tāvad dhīrabhāvaṃ vidhatta vrajasaṃsadi /",
  "GK19jivskd_u:444": "māṃ ca yuṣmatpriyaṃ nityaṃ lālanaṃ ca samāpsyatha //177//",
  "GK19jivskd_u:445": "[pūrvavan navabhiḥ]",
  "GK19jivskd_u:446": "yaḥ saṅgatya guror gehāt pratatya svavrajasmṛtim /",
  "GK19jivskd_u:447": "prāhiṇod uddhavaṃ vaktuṃ suniścitam idaṃ yathā //178//",
  "GK19jivskd_u:448": "hatvā kaṃsaṃ raṅgamedhye pratīpaṃ sarvasātvatām /",
  "GK19jivskd_u:449": "yad āha vaḥ samāgatya kṛṣṇaḥ satyaṃ karoti tat //179//1",
  "GK19jivskd_u:450": "āgamiṣyaty adīrgheṇa kālena vrajam acyutaḥ /",
  "GK19jivskd_u:451": "priyaṃ vidhāsyate pitror bhagavān sātvatāṃ patiḥ //180//2",
  "GK19jivskd_u:452": "[pūrvavad tribhiḥ]",
  "GK19jivskd_u:453": "yaḥ sāsram uddhavaṃ sāsraḥ patis tāsāṃ svayaṃ rahaḥ /",
  "GK19jivskd_u:454": "asaṅkocam avocetthaṃ preṣṭham ekāntinaṃ kvacit //181//",
  "GK19jivskd_u:455": "gṛhītvā pāṇinā pāṇiṃ prapannārtiharo hariḥ /",
  "GK19jivskd_u:456": "gacchoddhava vrajaṃ saumya pitror naḥ prītim āvaha //182//",
  "GK19jivskd_u:457": "gopīnāṃ madviyogādhiṃ matsandeśair vimocaya /",
  "GK19jivskd_u:458": "tā manmanaskā matprāṇā madarthe tyaktadaihikāḥ //183//",
  "GK19jivskd_u:459": "mām eva dayitaṃ preṣṭham ātmānaṃ manasā gatāḥ /",
  "GK19jivskd_u:460": "ye tyaktalokadharmāś ca madarthe tān bibharmy aham //184//",
  "GK19jivskd_u:461": "mayi tāḥ preyasāṃ preṣṭhe dūrasthe gokulastriyaḥ /",
  "GK19jivskd_u:462": "smarantyo 'ṅga vimuhyanti virahautkaṇṭhyavihvalāḥ //185//",
  "GK19jivskd_u:463": "dhārayanty atikṛcchreṇa prāyaḥ prāṇān kathañcana /",
  "GK19jivskd_u:464": "pratyāgamanasandeśair vallavyo me madātmikāḥ //186//3",
  "GK19jivskd_u:465": "[pūrvavat ṣaḍbhiḥ]",
  "GK19jivskd_u:466": "yas tathā procya yat pratyāyayat tac ca vilocyatām /",
  "GK19jivskd_u:467": "yad vilocanamātreṇa bhramas te śvabhratāṃ vrajet //187//",
  "GK19jivskd_u:468": "mām evety ādinā tāsām antaḥpatir ahaṃ param /",
  "GK19jivskd_u:469": "bahir vyavahṛtir lokadṛṣṭeti spaṣṭam ātanot //188//",
  "GK19jivskd_u:470": "yat pitror ity urīcakre pitṛtvaṃ vallavendrayoḥ /",
  "GK19jivskd_u:471": "tasmād vallavamānitvam ātmānaś ca vyajijñapat //189//",
  "GK19jivskd_u:472": "tatra cāha na ity etad bahuvācipadād idam /",
  "GK19jivskd_u:473": "mayi jāte tayoḥ putre rāme tvayi ca putratā //190//",
  "GK19jivskd_u:474": "tataś ca tāḥ prati prākhyad vallavyo ma iti sphuṭam /",
  "GK19jivskd_u:475": "yad amūṣu svadāratve4 vyānañja svayam añjasā //191//",
  "GK19jivskd_u:476": "----------------------------",
  "GK19jivskd_u:477": "1. BhP x.46.35; 2. BhP x.46.34//; 3. BhP x.46.2-6; 4. (b) otvaṃ;",
  "GK19jivskd_u:478": "maddāratvaṃca tāsāṃ tāḥ sadā yasmān madātmikāḥ /",
  "GK19jivskd_u:479": "madātmakatvam āśu syād abhedāc chaktitadvatoḥ //192//",
  "GK19jivskd_u:480": "iti vyañjan manmanaskā ity uktaṃ nātyapaikṣataḥ /",
  "GK19jivskd_u:481": "na cānyavad ihāpekṣyam anyad ity apy amanyata //193//",
  "GK19jivskd_u:482": "dhārayantīti ca procya pratyāgamanam uddiśan /",
  "GK19jivskd_u:483": "vallavyo ma iti prākhyat tasmād eva nyajīgamat //194//",
  "GK19jivskd_u:484": "gamanaṃ mama taj jajñe svām avaśyaṃ kṛtiṃ prati /",
  "GK19jivskd_u:485": "āgamya svīyatāṃ tāsāṃ pūrayiṣyāmy adūrataḥ //195//",
  "GK19jivskd_u:486": "[pūrvavad navabhiḥ]",
  "GK19jivskd_u:487": "yas tāsu bahudhā jñānaṃ nidiśyāpi mudhā vidan /",
  "GK19jivskd_u:488": "sākṣād ātmīyasamprāpti1 sākṣād eva nidiṣṭavān //196//",
  "GK19jivskd_u:489": "mayy āveśya manaḥ kṛṣṇe vimuktāśesavṛtti yat /",
  "GK19jivskd_u:490": "anusmarantyo māṃ nityam acirān mām upaiṣyatha //197//2",
  "GK19jivskd_u:491": "yā mayā krīḍatā rātryāṃ vane 'smin vraja āsthitāḥ /",
  "GK19jivskd_u:492": "alabdharāsāḥ kalyāṇyo māpur madvīryacintayā //198//3",
  "GK19jivskd_u:493": "[pūrvavad tribhiḥ]",
  "GK19jivskd_u:494": "yas tadā sandiśan sandīpitam etad vinirmame /",
  "GK19jivskd_u:495": "tad etac chṛṇu maccitta guptavittaṃ manuṣva ca //199//",
  "GK19jivskd_u:496": "vṛttir yad anyā nirmucya mayy āmucya manaḥ sthitāḥ /",
  "GK19jivskd_u:497": "mām āpsyatha drutaṃ tasmān mama nātra svatantratā //200//",
  "GK19jivskd_u:498": "mayīty anena prāpte 'pi kṛṣṇe kṛṣṇapadaṃ bruvan /",
  "GK19jivskd_u:499": "anyarūpaṃ manyamānān hanyamānān vyadhāt prabhuḥ //201",
  "GK19jivskd_u:500": "mayīty evaṃ mām iti ca procya mām ity avocata /",
  "GK19jivskd_u:501": "tac cāvṛttyā dṛḍhīkṛtya mataṃ paridṛḍhīkṛtam //202//",
  "GK19jivskd_u:502": "kṛṣṇa iti padaṃ labdhe mayīty asya viśeṣaṇe /",
  "GK19jivskd_u:503": "māṃ dvaye 'py upalabdhāsā tadviśeṣaṇatā svataḥ //203//",
  "GK19jivskd_u:504": "mayi kṛṣṇe 'tra māṃ kṛṣṇaṃ māṃ kṛṣṇam iti sidhyati /",
  "GK19jivskd_u:505": "kalyāṇya iti sambodhya prabodhyaṃ kṛtavān idam //204//",
  "GK19jivskd_u:506": "na tāsām iva matprāptir dehaṃ vaḥ param īhate /",
  "GK19jivskd_u:507": "ity evam anyad apy atra manyamānaṃ manaḥ kuru //205//",
  "GK19jivskd_u:508": "[pūrvavad pañcabhiḥ]",
  "GK19jivskd_u:509": "yaḥ śrīrāmeṇa sandiśya priyāsu nijahṛdgatam /",
  "GK19jivskd_u:510": "yathāvad vyañjayāmāsa śrīparāśaragīr yathā //206//",
  "GK19jivskd_u:511": "----------------------------",
  "GK19jivskd_u:512": "1. (b) oprāptiṃ; 2. BhP x.47.36; 3. BhP x.47.37;",
  "GK19jivskd_u:513": "sandeśaiḥ sāmamadhuraiḥ premagarbhair agarvitaiḥ /",
  "GK19jivskd_u:514": "rāmeṇāśvāsitā gopyaḥ kṛṣṇasyātimanoharaiḥ //207//1",
  "GK19jivskd_u:515": "[pūrvavad yugmakam]",
  "GK19jivskd_u:516": "yaḥ kurukṣetrayātrāyā vyājān mātrādikān cirāt /",
  "GK19jivskd_u:517": "saṃsajyāmūn visṛjyānyān sahavāsamudaṃ dadhe //208//",
  "GK19jivskd_u:518": "yaḥ suraghnān vraje gantuṃ vighnān hantuṃ vrajeśituḥ /",
  "GK19jivskd_u:519": "vraje gamanam ācarya dvārakāgatim ādade //209//",
  "GK19jivskd_u:520": "yaḥ krāmadbhiḥ sudīrgheṇa suṣṭhu kraṣṭuṃ vrajaṃ prati /",
  "GK19jivskd_u:521": "āmuktaḥ pāśasaṅkāśamanasā vrajavāsibhiḥ //210//",
  "GK19jivskd_u:522": "yaḥ prakāśaṃ mahārājasampadaṃ dadhad īkṣitaḥ /",
  "GK19jivskd_u:523": "vrajāya vrajarājādyenāhūtaḥ pūrvavad girā //211//",
  "GK19jivskd_u:524": "yas teṣāṃ suṣṭhu nirninye yan manaḥ svāgatispṛhiḥ2 /",
  "GK19jivskd_u:525": "tenāntaḥkarṣaṇaṃ prāptaḥ karṣam anyena nārhati //212//",
  "GK19jivskd_u:526": "yaḥ svīyasahitas teṣāṃ svīyakāmān apūrayat /",
  "GK19jivskd_u:527": "kṛṣṇe kamalapatrākṣe sannyastākhilarādhasā //213//",
  "GK19jivskd_u:528": "āgamiṣyaty adhīrgheṇety3 āśālabdhaṃ yad īpsitam /",
  "GK19jivskd_u:529": "tad artham eva tān arthān ye svīcakruḥ parān api //214//",
  "GK19jivskd_u:530": "[pūrvavad yugmakam]",
  "GK19jivskd_u:531": "yaḥ svāgamanamaryādāṃ preyasīṣu nijāṃ vyadhāt /",
  "GK19jivskd_u:532": "dantavakrāntaśatrūṇāṃ māraṇaṃ sarvatāraṇam //215//",
  "GK19jivskd_u:533": "api smaratha naḥ sakhyaḥ svānām arthaṃ4 cikīrṣayā /",
  "GK19jivskd_u:534": "gatāṃś cirāyitān śatrupakṣakṣapaṇacetasaḥ //216// 5",
  "GK19jivskd_u:535": "mayi bhaktir hi bhūtānām amṛtatvāya kalpate /",
  "GK19jivskd_u:536": "diṣṭyā yad āsīn matsneho bhavatīnāṃ madāpanaḥ //217//6",
  "GK19jivskd_u:537": "yas tātkālikaśāntyarthe tathāpi jñānam ādiśat /",
  "GK19jivskd_u:538": "āhūś cety7ādike padye prārthitas tābhir anyathā //218//",
  "GK19jivskd_u:539": "tatrāṅghrismṛtiyācñā tu lakṣyam eva vinirmame /",
  "GK19jivskd_u:540": "tatpratyāgatitātparyā sā tu paryavasāyyate //219//",
  "GK19jivskd_u:541": "mayi tāḥ preyasām ity8 ādy uktaṃ tena svayaṃ yataḥ /",
  "GK19jivskd_u:542": "tasmāt taccintanāśaktyā vyaktyā taddarśanārthitā //220//",
  "GK19jivskd_u:543": "tathānugṛhya bhagavān gopīnāṃ sa gurur gatiḥ /9",
  "GK19jivskd_u:544": "ity anena muniḥ procya tāsāṃ vāñchitapūraṇam //221//",
  "GK19jivskd_u:545": "mayi bhaktir hīti kṛṣṇaproktam eva nyajīgamat /",
  "GK19jivskd_u:546": "mayy āveśya manaḥ kṛṣṇa ity10 ādy api ca tadvacaḥ //222//",
  "GK19jivskd_u:547": "[pūrvavad tribhiḥ]",
  "GK19jivskd_u:548": "----------------------------",
  "GK19jivskd_u:549": "1. vip v.24.20; 2. (b) svāgataspṛhi;",
  "GK19jivskd_u:550": "3. BhP x.65.6; 4. (b) arthao; 5. BhP x.82//",
  "GK19jivskd_u:551": ".41; 6 BhP x.82//.44; 7. BhP x.82//.48; 8. BhP x.46.5; 9. BhP x.83.1; 10. BhP x.47.36.",
  "GK19jivskd_u:552": "yaḥ pṛthivyā guṇastome satyenādāv abhiṣṭutaḥ",
  "GK19jivskd_u:553": "satyaṃ vidhātuṃ satyaṃ tan nāvrajet kiṃ vraje bata //223//",
  "GK19jivskd_u:554": "sambhāvanā mamaiveyam iti nātra vicāryatām /",
  "GK19jivskd_u:555": "vrajasthānāṃ vrajaprāṇavaryasyāpy avadhāryatām //224//",
  "GK19jivskd_u:556": "śrīmadvrajādhirājasya kṛṣṇakāntāgaṇasya ca /",
  "GK19jivskd_u:557": "uddhavaṃ prati gīr īdṛg dṛśyatāṃ daśamādiṣu //225//",
  "GK19jivskd_u:558": "[yugmakam]",
  "GK19jivskd_u:559": "yas tu yarhy ambujākṣeti1 stuvadbhir dvārakājanaiḥ /",
  "GK19jivskd_u:560": "kadācid vrajam āgād ity abhyudhāyi kadācana //226//",
  "GK19jivskd_u:561": "yas tathā śrūyate pādmottarakhaṇḍād api sphuṭam /",
  "GK19jivskd_u:562": "adād vrajāya svaprāptimaṅgalaṃ nityam ity api //227//",
  "GK19jivskd_u:563": "dattvā tatkṛtakṛtyaḥ san prādurbhāvāntaraṃ gataḥ /",
  "GK19jivskd_u:564": "jagāma dvārakām ity apy aśrāvīty api yuktimat //228//",
  "GK19jivskd_u:565": "āgamiṣyaty adīrgheṇety uddhavād buddham anyathā /",
  "GK19jivskd_u:566": "yathā na syāt tathā bhāṣyaṃ2 kathānyā vitathā matā //229//",
  "GK19jivskd_u:567": "yas tyajann api gām ākhyat tam uddhavakam utsukaḥ /",
  "GK19jivskd_u:568": "rāmeṇa sārdham ity3ādyaṃ tāsāṃ kāmitalambhanam //230//",
  "GK19jivskd_u:569": "rāmeṇeti dvayenāha viyukter yad vyatītatām /",
  "GK19jivskd_u:570": "tena nāsti viyuktiḥ sā tadānīm iti bhāvyate //231//",
  "GK19jivskd_u:571": "mayi tāḥ preyasāṃ preṣṭha iti4 prāktanavāgdvaye /",
  "GK19jivskd_u:572": "viyukter vartamānatvaṃ dṛṣṭvā niṣṭaṅkatām idam //232//",
  "GK19jivskd_u:573": "svena tāsāṃ punaḥ saṅge yad vṛttaṃ prathame 'hani /",
  "GK19jivskd_u:574": "tadapy atītarīty āha prītyā samadadhad uddhavam //233//",
  "GK19jivskd_u:575": "tā nāvidann iti5 proce yatra tāsāṃ madātmatām /",
  "GK19jivskd_u:576": "babhūva sa mahābhāvaḥ sarvāsāṃ parataḥ paraḥ //234//",
  "GK19jivskd_u:577": "tataś ca nāmarūpātmany udbhūte svīyavaibhave /",
  "GK19jivskd_u:578": "praviṣṭā iva na spaṣṭaṃ praviṣṭā gatyabhāvataḥ //235",
  "GK19jivskd_u:579": "dṛṣṭāntayugalaṃ tat tu nāvidann iti kevale /",
  "GK19jivskd_u:580": "avedanaṃ nadīpakṣe py abdhyanyarasatāhatiḥ //236",
  "GK19jivskd_u:581": "samādhāv iti dṛṣṭāntasyāṅgarūpatayor itam /",
  "GK19jivskd_u:582": "dārṣṭāntikasyānuṣaṅgaṃ syād aṅgaṃ tadbhidādvayoḥ //237",
  "GK19jivskd_u:583": "matkāmā ramaṇaṃ jāram asvarūpavido 'balāḥ /",
  "GK19jivskd_u:584": "brahma māṃ paramaṃ prāpur iti6 padye tu tatpare //238//",
  "GK19jivskd_u:585": "pacyantāṃ vividhāḥ pākā7 itīvātrārthikaḥ kramaḥ /",
  "GK19jivskd_u:586": "tā brahma prāpur ity evaṃ tā ity asyātra cānvayaḥ //239//",
  "GK19jivskd_u:587": "----------------------------",
  "GK19jivskd_u:588": "1. BhP i.11.9; 2. (b) bhāvyam;",
  "GK19jivskd_u:589": "3. BhP xi.12.10;",
  "GK19jivskd_u:590": "4. BhP x.46.5;",
  "GK19jivskd_u:591": "5. BhP xi.12.12; 6. BhP xi.12.13; 7. BhP x.24.26//",
  "GK19jivskd_u:592": "kīdṛg brahmeti bodhāya yat prāha paramaṃ padam /",
  "GK19jivskd_u:593": "tatrāpy ākāṅkṣayāvādīn mām iti svaṃ punaḥ prabhuḥ //240//",
  "GK19jivskd_u:594": "mayi bhaktir hīti vākyād āha prāg etad eva hi /",
  "GK19jivskd_u:595": "dhārayanty atikṛcchreṇety uktyā vyānag idaṃ purā //241//",
  "GK19jivskd_u:596": "prāṇatyāgena matprāptir nānyavat tāsu manmatā /",
  "GK19jivskd_u:597": "matkāmā iti pūrvārdhe cākhyat prāptivibhaktatām //242//",
  "GK19jivskd_u:598": "asvarūpavidaḥ satyaḥ prāpur jāradhiyety avak /",
  "GK19jivskd_u:599": "nityatatpreyasīrūpasvarūpaṃ hi tadīyakam //243//",
  "GK19jivskd_u:600": "yat pūrvaṃ bhāvayan bhāvaṃ bhāvinīnām amūdṛśām /",
  "GK19jivskd_u:601": "matkāmā iti niḥkṣipya jāratve sthairyam1 ākṣipat //244//",
  "GK19jivskd_u:602": "mayi kāmaḥ sadā yāsāṃ tā matkāmā itīritāḥ /",
  "GK19jivskd_u:603": "kāmaś ca ramaṇatvena spṛhātra pratipadyate //245//",
  "GK19jivskd_u:604": "asminn api batety2ādi śrīrādhāgīr aliṃ prati /",
  "GK19jivskd_u:605": "vivicyatāṃ tataḥ sarvam anyad anyad vivicyatām //246//",
  "GK19jivskd_u:606": "atrāryaputra3 śabdaḥ syāt patyāv eva prasiddhibhāk /",
  "GK19jivskd_u:607": "tathāpi sveṣu kaiṅkaryaṃ dainyāt kanyāvad īritam //247//",
  "GK19jivskd_u:608": "saṅk ptāpatitā tābhiḥ punar ittham udīritam /",
  "GK19jivskd_u:609": "śyāmasundara te dāsya iti4 yadvat tatheha ca //248//",
  "GK19jivskd_u:610": "āryaputraḥ kadāsmākaṃ kiṅkarīṇāṃ tu mūrdhani /",
  "GK19jivskd_u:611": "bhujaṃ dhāsyaty evam āsāṃ tatpatnīpadakāmatā //249//",
  "GK19jivskd_u:612": "tatkāmatā hi siddhā cet tena taddānam avyayam /",
  "GK19jivskd_u:613": "ye yathā māṃ prapadyante iti5 yatvat6 pratiśravaḥ //250//",
  "GK19jivskd_u:614": "vallavyo me madātmāna iti7 yat proktam ātmanā /",
  "GK19jivskd_u:615": "sarveṣāṃ vacasām ūrdhvaṃ tad āstāṃ sarvamūrdhani //251//",
  "GK19jivskd_u:616": "yan matkāmā iti proce tāsāṃ prāptis tathā svayam /",
  "GK19jivskd_u:617": "tan mayā sādhu tat proktaṃ tāsāṃ kāmitalambhanam //252//",
  "GK19jivskd_u:618": "matkāmā iti padyasya turyāṃśe tv idam ucyate /",
  "GK19jivskd_u:619": "parāś ca saṅgatas tāsāṃ prāpuḥ śatasahasraśaḥ8 //253//",
  "GK19jivskd_u:620": "[pūrvavad ekaviṃśatyā]",
  "GK19jivskd_u:621": "yaḥ śrīgargavacaḥ pūrṇaṃ tūrṇaṃ cakre svayaṃ dvayam /",
  "GK19jivskd_u:622": "eṣa vaḥ śreya ādhasyad ya etasmin maheti9 dik //254//",
  "GK19jivskd_u:623": "nāśād vighnasya kaṃsādeḥ patyābhāsādijasya ca /",
  "GK19jivskd_u:624": "----------------------------",
  "GK19jivskd_u:625": "1. (b) 'sthairyam;",
  "GK19jivskd_u:626": "2. BhP x.47.21;",
  "GK19jivskd_u:627": "3. ibid.;",
  "GK19jivskd_u:628": "4. x.22.15; 5. gītā 4.11; 6. (a)",
  "GK19jivskd_u:629": "yat tat; 7. BhP x.46.6; 8. BhP xi.12.13; 9. BhP x.8.16",
  "GK19jivskd_u:630": "sadā svam adadād yasmād vraje kāntāvrajeṣv api //255//",
  "GK19jivskd_u:631": "[pūrvavad yugmakam]",
  "GK19jivskd_u:632": "yaḥ prādād vrajavāsibhyaḥ pūrvarītyā nijāṃ gatim /",
  "GK19jivskd_u:633": "vṛndāvanasthāṃ golokanāmnīṃ yāṃ prāg alokayat //256//",
  "GK19jivskd_u:634": "yāṃ śrībṛhadgautamīye prāha vṛndāvanaṃ prati /",
  "GK19jivskd_u:635": "sarvadevamayaś cāhaṃ na tyajāmi vanaṃ kvacit //257//",
  "GK19jivskd_u:636": "āvirbhāvas tirobhāvo bhaven me'tra yuge yuge /",
  "GK19jivskd_u:637": "tejomayam idaṃ ramyam adṛśyaṃ carmacakṣuṣā //258//1",
  "GK19jivskd_u:638": "tad etad vistarād brahmasaṃhitāyāṃ nirūpitam /",
  "GK19jivskd_u:639": "golokanāmnā2 tanmadhye gokulākhyaṃ hareḥ padam //259//",
  "GK19jivskd_u:640": "na tyajāmīti yat tat tu dvidhābhiprāyakaṃ matam /",
  "GK19jivskd_u:641": "virahe 'pi vraje sphūrtyā pūrtyā śīghrāgater api //260//",
  "GK19jivskd_u:642": "[pūrvavac caturbhiḥ]",
  "GK19jivskd_u:643": "yaḥ sva-puryor api sthairyaṃ yāti nityaṃ yathāha ca /",
  "GK19jivskd_u:644": "mathurā bhagavān yatra nityaṃ sannihito hariḥ //261//3",
  "GK19jivskd_u:645": "dvārakāṃ hariṇā tyaktāṃ samudrotplāvayat kṣaṇāt /",
  "GK19jivskd_u:646": "varjayitvā mahārāja śrīmad-bhagavad-ālayam //262//4",
  "GK19jivskd_u:647": "smṛtvāśeṣāśubha-haraṃ sarva-maṅgala-maṅgalaḥ /",
  "GK19jivskd_u:648": "nityaṃ sannihitas tatra bhagavān madhusūdanaḥ //263//5",
  "GK19jivskd_u:649": "[pūrvavad tribhiḥ]",
  "GK19jivskd_u:650": "yas tasmād ubhayatrāpi rājatīti śukena ca /",
  "GK19jivskd_u:651": "jayatīty6 ādi-vākyena varṇitaḥ kṣitipaṃ prati //264//",
  "GK19jivskd_u:652": "yaś campū-yugala-prāntam īdṛk siddhāntam īritam /",
  "GK19jivskd_u:653": "jīvāntaryāmitāṃ prāptas tūrṇaṃ pūrṇam acīkarat //265//",
  "GK19jivskd_u:654": "sa tu harir adhivartma dantavakraṃ",
  "GK19jivskd_u:655": "yudhi śamayan vraja-vāsam āsasāda /",
  "GK19jivskd_u:656": "tam abhiyayur amī vrajeśa-mukhyāḥ",
  "GK19jivskd_u:657": "śaśinam iva kṣudhitāś cakora-vārāḥ //266//",
  "GK19jivskd_u:658": "[ādim ārabhya mahā-kulakam]",
  "GK19jivskd_u:659": "sa ca janaka-mukhān nirīkṣya",
  "GK19jivskd_u:660": "śuṣkān svadṛg-amṛtena siñcati sma /",
  "GK19jivskd_u:661": "pulaka-kula-miṣād yathāṅkurāṇāṃ",
  "GK19jivskd_u:662": "tatim adadhur bata te'pi gopavṛkṣāḥ //267//",
  "GK19jivskd_u:663": "atha hari-hariṇīdṛśaś ca tarhi",
  "GK19jivskd_u:664": "sphuraṇam iva pratipadya pūrva-tulyam /",
  "GK19jivskd_u:665": "nayana-gatatayānyathā ca matvā",
  "GK19jivskd_u:666": "muhur agaman bhramam abhramaṃ ca tatra //268//",
  "GK19jivskd_u:667": "----------------------------",
  "GK19jivskd_u:668": "1. gcp 1.18; gcu 29.96 etc.; 2. (b)",
  "GK19jivskd_u:669": "nāmnīṃ; 3. BhP x.1.28; 4. BhP xi.31.23; 5. BhP xi.31.24; 6. BhP x.90.48;",
  "GK19jivskd_u:670": "vrajam atha viśataḥ sa-ratnam ārātrikam anulabdhavataś ca tasya lokaḥ /",
  "GK19jivskd_u:671": "kusuma-kula-sahodaraṃ vitanvan jaya-jaya-ghoṣam uvāca bhadra-vācam //269//",
  "GK19jivskd_u:672": "vrajam atha sukhayan vinīta-vācā",
  "GK19jivskd_u:673": "kramam anulabdha-tadīya-saṅgamaś ca /",
  "GK19jivskd_u:674": "druta-gati jananīṃ sukhena sektuṃ",
  "GK19jivskd_u:675": "gṛham adasīyam iyāya kṛṣṇa-candraḥ //270//",
  "GK19jivskd_u:676": "ciram api viracayya śarma tasyās tad-anumatiṃ pratilabhya tat-tanūjaḥ /",
  "GK19jivskd_u:677": "saha-sakhi-nikareṇa divya-śayyāṃ sukham adhiśayya niśāvirāma-dṛṣṭaḥ //271//",
  "GK19jivskd_u:678": "punar api nija-vṛnda-saukhya-vṛndaṃ vidadhad uditya sa nitya-citra-mitraḥ /",
  "GK19jivskd_u:679": "nija-mukha-kamalaṃ vikāsya netra-bhramara-madhūtsavam ātatāna tatra //272//",
  "GK19jivskd_u:680": "[yugmakam]",
  "GK19jivskd_u:681": "aharahar idam eva tatra pūrva-1pratinava-bhāvam avāpa kevalaṃ na /",
  "GK19jivskd_u:682": "jana-samuditir apy adṛṣṭa-pūrvāṃ vapur anukāntim iyāya śaśvad eva //273//",
  "GK19jivskd_u:683": "divasa-katipaye tadātiyāte2 paśupati-pālakatāpta-tādṛg-icchuḥ /",
  "GK19jivskd_u:684": "nija-ratha-tarasā nināya goṣṭhaṃ saha-jananī-kabalaṃ tam uddhavaṃ ca //274//",
  "GK19jivskd_u:685": "agharipu-sudṛśāṃ dhavābhimāniṣv akṛta-tanu-pratimāḥ purā tu māyā /",
  "GK19jivskd_u:686": "sarabhasam adhunā sma tā vibhajya prakṛta-tanūs tanute premāspadāni //275//",
  "GK19jivskd_u:687": "atha gatavati mūrti-bheda-rītyā yadu-puram atra ca rājamāna-dhāmni /",
  "GK19jivskd_u:688": "vraja-bhava-jana-mātra-dṛśya-rūpe matir udiyāt tava citta gopa-kṛṣṇe //276//",
  "GK19jivskd_u:689": "iti janmādi-līlā",
  "GK19jivskd_u:690": "//1//",
  "GK19jivskd_u:691": "----------------------------",
  "GK19jivskd_u:692": "1. (b) pūrvaṃ; 2. (a) tadādio",
  "GK19jivskd_u:693": "\u000e",
  "GK19jivskd_u:694": "[2]",
  "GK19jivskd_u:695": "atha nityalīlā",
  "GK19jivskd_u:696": "prakaṭataravikāsabhāji vṛndāvana iha bhāti kim apy adṛśya-dhāma /",
  "GK19jivskd_u:697": "vraja-jana-sahitaḥ sa yatra kṛṣṇaḥ sukha-vihṛtiṃ vidadhad vibhāti nityam //1//",
  "GK19jivskd_u:698": "parilasati payaḥ-samudra-sīmā vraja-yuva-rāja-samāja-loka eṣaḥ /",
  "GK19jivskd_u:699": "amum anu caturasram atra vanyāgiri-sarid-añcita-cārutātidhanyā //2//",
  "GK19jivskd_u:700": "girisamuditir atra suṣṭhu govardhanavalitā paribhāti citratulyā /",
  "GK19jivskd_u:701": "vilasati yamunādikānadīnāṃ tatir api mānasagaṅgayānuṣaktā //3//",
  "GK19jivskd_u:702": "abhirucidadaratnacitramitraṃ bhuvanam idaṃ paribhāti yatra vṛkṣāḥ /",
  "GK19jivskd_u:703": "tad anukṛtiparārucā samṛddhyā hariratidāyitayā ca ye vibhātāḥ //4//",
  "GK19jivskd_u:704": "vilasati caturasradhāmni ghasrakṣitipatibimbamahaḥ sahasrapatram /",
  "GK19jivskd_u:705": "upavanam adhipatram atra kṛṣṇapriyatama1dāravihārasāravāraḥ //5//",
  "GK19jivskd_u:706": "iha kamaladaladvayālimadhyasthitipathivṛndam atisphuṭaṃ vibhāti /",
  "GK19jivskd_u:707": "aparaparagatāv acākṣuṣāṇi śrutivihitāny ayanāni yat tu jetṛ //6//",
  "GK19jivskd_u:708": "maṇijani2kamalasya tasya cāgrāvalivalayapratisandhilabdhasandhi /",
  "GK19jivskd_u:709": "surabhigaṇavṛtāsudhābhadugdhāsurabhitatiḥ śrayate śubhaṃyugoṣṭham //7//",
  "GK19jivskd_u:710": "atha dalavalayasya madhyabhāgaṃ3 pratilasati vrajarājarājadhānī /",
  "GK19jivskd_u:711": "paridhivad4 abhitaḥ samastagopaprakaragṛhāvalir atra yatra bhāti //8//",
  "GK19jivskd_u:712": "rucilasadavarodhamadhyabhāgaṃ sapariṣadantimaṣaṣṭhabhāgapuṣṭam /",
  "GK19jivskd_u:713": "vrajanṛpabhavanaṃ tu tatra cāntar dinakaravad vidadhāti raśmisṛṣṭim //9//",
  "GK19jivskd_u:714": "yad api maṇimayaṃ tad eka-rūpaṃ tad api sad adbhuta-madhya-madhya-bhāgam /",
  "GK19jivskd_u:715": "yadi bahu-vidham ūhituṃ samīhā smara mama mānasa gopa-campū-yugmam //10//",
  "GK19jivskd_u:716": "iha sahacaratārakālipuṣṭaḥ svakaparicāricakoravārajuṣṭaḥ /",
  "GK19jivskd_u:717": "smitam anuyaśa ity anudya kaumudy avataratīty uditātareḥ sutuṣṭaḥ //11//",
  "GK19jivskd_u:718": "vrajakulakumudāvalīmudāṃ yaḥ satatamahāmahakṛdvidhāv atandraḥ /",
  "GK19jivskd_u:719": "pitṛmukhasadasi priyāvalīnāṃ mahasi ca nandati gopakṛṣṇacandraḥ //12//",
  "GK19jivskd_u:720": "surapatimaṇimānitāṅgisaṅghapaṭapapaṭutākṛtahemaraṅgabhaṅgaḥ /",
  "GK19jivskd_u:721": "guṇagaṇabhṛtabhāratīsamājaḥ sa jayati gokularājavaṃśarājaḥ //13//",
  "GK19jivskd_u:722": "[tribhiḥ kulakam]",
  "GK19jivskd_u:723": "iha harivihṛtīr atītarītyā śṛṇu kathayāmi sadāpi nātibhinnāḥ /",
  "GK19jivskd_u:724": "yad anṛtam api pūrvarīti cetaḥ praviśati nādyatanaṃ tathā yathārtham //14//",
  "GK19jivskd_u:725": "----------------------------",
  "GK19jivskd_u:726": "1. (b) priyatam udārao; 2. (b)",
  "GK19jivskd_u:727": "cintāmaṇio; 3. obhāsaṃ; 4. (b)",
  "GK19jivskd_u:728": "parividhad; 5.",
  "GK19jivskd_u:729": "pratilavam api citram asya tat tat ka iva sudhīr avasānam ādadīta? //15//",
  "GK19jivskd_u:730": "atha niśi rahasāgatāntarāyāṃ valajam ite stavavādyavidyaloke /",
  "GK19jivskd_u:731": "vrajabhavanajanaḥ sahaiva jāgran manasi hariṃ dadhad āgataṃ nananda //16//",
  "GK19jivskd_u:732": "sa mathananinadaṃ sagītanādaṃ sasurabhidoharavaṃ sagopavādam /",
  "GK19jivskd_u:733": "amṛtamathanayuk payodhitulyaṃ vrajakulam ullasitaṃ didhinva kṛṣṇam //17//",
  "GK19jivskd_u:734": "vrajapatimithunaṃ tadātha putrapramadamadaślathitapradānasetu /",
  "GK19jivskd_u:735": "tanayajaya1viruttatiṃ paṭhadbhyaḥ pracurataraṃ vitatāra vāravāram2 //18//",
  "GK19jivskd_u:736": "iha lasati harer vilāsagehapratatir udārasudārasāravārā /",
  "GK19jivskd_u:737": "śayanasukhamayī nikuñjavīthiḥ kvacana ca tādṛśatāṃ gatā vibhāti //19//",
  "GK19jivskd_u:738": "nijanijaśayanaṃ gataṃ tam āliṅganavalitaṃ vidadhur vidhusutanvaḥ /",
  "GK19jivskd_u:739": "rajani viramaṇaṃ yathā yathāsīd aghaṭata dordraḍhimā tathā tathāsām //20//",
  "GK19jivskd_u:740": "iha paramaramā vibhāti rādhā saduḍugaṇe gagane yathendumūrtiḥ /",
  "GK19jivskd_u:741": "tad iyam adhikayā girā sabhājyā tadanugatiṃ dadhatāṃ parāḥ sapatnyaḥ //21//",
  "GK19jivskd_u:742": "vrajasukṛtavilāsasāraratnākaravṛṣabhānusujātaśātalakṣmīḥ /",
  "GK19jivskd_u:743": "agharipuramaṇīramāsu mukhyā svayam anurāgavihārahārimūrtiḥ //22//",
  "GK19jivskd_u:744": "dayitaghanataḍidvilāsivarṇā priyatamavarṇasva3varṇaśastavastrā /",
  "GK19jivskd_u:745": "harimaṇitaralādidivyadīvyanmaṇimayabhūṣaṇabhūṣaṇāṅgabhaṅgiḥ //23//",
  "GK19jivskd_u:746": "upamitipadavīṃ svam eva yāntīṃ suparimitivyatiśobhitāṅgasaṅghā /",
  "GK19jivskd_u:747": "pratikakubhaśubhaṅkaraprathābhiḥ sahajavilakṣaṇāṅkitaśrīḥ //24//",
  "GK19jivskd_u:748": "śaśikamalarucāṃ padāpi jetrī nijanakhakāntibhir ujjvalena tena /",
  "GK19jivskd_u:749": "avayavakulam anyad4 anyad astu pratinavarocir upāttakāntacittam //25//",
  "GK19jivskd_u:750": "sukusumasukumāratāvatāras trijagati saurabhasaurabhākaraśrīḥ /",
  "GK19jivskd_u:751": "ṛtam itamadhurapriyārtharītipravalitavarṇanarītilabdhavarṇā //26//",
  "GK19jivskd_u:752": "sumatim atiguruḥ samastavidyā sakalakalāvalitātinamracittā /",
  "GK19jivskd_u:753": "hriyam anu vinayaṃ nayaṃ samajñām api dadhatī svajanādi śarmadātrī //27//",
  "GK19jivskd_u:754": "nikhilagakaruṇādikair guṇais taṃ svadayitam eva tulāṃ sadāpi dhartrī /",
  "GK19jivskd_u:755": "gurunikaradayāspadātibhaktiḥ sthiracarahārdasukhāmṛtābhiṣiktā //28//",
  "GK19jivskd_u:756": "priyapadanakhakāntileśanirmañchanaparacittadaśāvaśānuvelam /",
  "GK19jivskd_u:757": "bhramaram api tadīyadūtabuddhyā praṇayajacitragirā vicitrayantī //29//",
  "GK19jivskd_u:758": "marud api calati svabhāvataś cet kvacid anukūlatayā nijābhisāre /",
  "GK19jivskd_u:759": "navavidham api tatra bhaktabhāvaṃ vinidadhatī priyabhaktacittasaktā //30//",
  "GK19jivskd_u:760": "bahir anumitidūrabhāvapūrasvacarita5cārutayā sadāvasantī /",
  "GK19jivskd_u:761": "racayati rahasi priyājane sā svadayitam anv api narmakeliśarma //31//",
  "GK19jivskd_u:762": "[navabhiḥ]",
  "GK19jivskd_u:763": "----------------------------",
  "GK19jivskd_u:764": "1. (b) ojanao; 2. (a) vāraṃ vāram; 3. (b)",
  "GK19jivskd_u:765": "osao; 4. (b)",
  "GK19jivskd_u:766": "anyam; 5. (b) oracitao;",
  "GK19jivskd_u:767": "bhrukuṭinayanabhaṅgisaṅgi1 kutrāpy ativinayaprathi cāṭu kutracic ca /",
  "GK19jivskd_u:768": "vaśayati dayitaṃ hariṃ priyā sā kim idam iti prathanāya nāham īśe //32//",
  "GK19jivskd_u:769": "harir api śuśubhe sa yābhir uccair anugatimāditayā sugānadhāmni /",
  "GK19jivskd_u:770": "praṇayaṛṇidaśām2 avāpa yāsāṃ prathatamā khalu tāsu saiva seva3 //33//",
  "GK19jivskd_u:771": "śṛṇu guṇam aparaṃ kṛpāvilāsaṃ vṛṣaravijām anu rāsakelinaktam /",
  "GK19jivskd_u:772": "mararipur amukāṃ nināya dūraṃ nijanayanaṃ bubudhe mudā tu neyam //34//",
  "GK19jivskd_u:773": "tad api tad asahiṣṇavaḥ sapatnyaḥ kim api jajalpur amūr amūṃ vinindya /",
  "GK19jivskd_u:774": "iyam api tu murārimelanāya svayam upapattim adād amūṣu suṣṭhu //35//",
  "GK19jivskd_u:775": "[yugmakam]",
  "GK19jivskd_u:776": "guṇakulam aparaṃ kim aṅga varṇyaṃ harirativāridhibhaṅgasaṅgharūpam /",
  "GK19jivskd_u:777": "ayi śṛṇu hṛdaya4 prage ca tasyāś caritam idaṃ mṛdu tatpriyasya cātha //36//",
  "GK19jivskd_u:778": "anumitam akarod yadālpakalpaṃ rajanivibhāgam5 iyaṃ tadā tu kāntam /",
  "GK19jivskd_u:779": "akuruta bhujapāśabaddham asrasnapitanibhaṃ kurute sma varṣma cāsya //37//",
  "GK19jivskd_u:780": "atha bahuvinayaṃ dadhan murārinayanapayāṃsy apasārayan amuṣyāḥ /",
  "GK19jivskd_u:781": "svanayanasalilena sārdham6 aṅgaṃ nijam akarot idam iyam apy abhīkṣṇam //38//",
  "GK19jivskd_u:782": "tadanu ca lalitāviśākhike dve samavayasāv anayor upetya pārśvam /",
  "GK19jivskd_u:783": "ahimakarahimarturaśmitulyāt kharavacanāt paṭu lumpataḥ sma jāḍyam //39//",
  "GK19jivskd_u:784": "hriyam iyam abalā tadā tu yātā dayitatanor upagūhanaṃ visṛjya /",
  "GK19jivskd_u:785": "svapanam iva gatā kṣaṇaṃ nirīhā punar iva jāgaraṇaṃ bhayād dadambha //40//",
  "GK19jivskd_u:786": "ahar uditanibhaṃ parāś ca yātā haridayitā harimātaraṃ bhaveyuḥ /",
  "GK19jivskd_u:787": "iti taduditasambhramād ayāsīd aharudayānugakarmadharmadhāma //41//",
  "GK19jivskd_u:788": "rajanivilasitaprasaṅgivāsaḥ kulam ajahāt tad iyaṃ yad eva hṛdyam /",
  "GK19jivskd_u:789": "aparam akurutāṅgasaṅgi yat skhalayitum7 iṣṭam aho balī tu diṣṭaḥ //42//",
  "GK19jivskd_u:790": "padakaravadanaṃ muhuḥ punānā yad iha jalaṃ visasarja śubhrapātre /",
  "GK19jivskd_u:791": "bhuvam api tad idaṃ bhuvaḥsvarādīny api bhuvanāni sadā punad vibhāti //43//",
  "GK19jivskd_u:792": "akuruta na paraṃ bahiḥ snihaṃ sā haridayitā muhur antarasnihaṃ ca /",
  "GK19jivskd_u:793": "harivapurupayuktatailaśeṣaṃ vinidadhatī khalu yā tulāṃ siṣeve //44//",
  "GK19jivskd_u:794": "surabhibhir atha mardanāni kṛtvāsnapayad amūm udakena tādṛśena /",
  "GK19jivskd_u:795": "sahajasurabhitā tatas tadaṅgād udayam itā vijitā diśaś cakāra //45//",
  "GK19jivskd_u:796": "[yugmakam]",
  "GK19jivskd_u:797": "tanum anu vavase varāṃśukaṃ sā tadapi tanuś chavim ujjagāra tasyāḥ /",
  "GK19jivskd_u:798": "ghanatatipihite 'pi sūryabimbe diśi diśi rājati tasya raśmisaṅghaḥ //46//",
  "GK19jivskd_u:799": "athavā,",
  "GK19jivskd_u:800": "hariratir atigupyate tayā sā tadapi ca tacchavir īkṣyate bahiś ca /",
  "GK19jivskd_u:801": "----------------------------",
  "GK19jivskd_u:802": "1. (b) saṅgibhaṅgi;",
  "GK19jivskd_u:803": "2. jīva has not made sandhi of ṛ. 3. (b)",
  "GK19jivskd_u:804": "saiva saiva; 4. (b)",
  "GK19jivskd_u:805": "hṛdaye; 5. (b)",
  "GK19jivskd_u:806": "vibhāvam; 6. (b) sārdram;",
  "GK19jivskd_u:807": "vividhamaṇivibhūṣaṇaṃ varākṣyāḥ sukhayati tāḥ svasakhīr itīdam ittham /",
  "GK19jivskd_u:808": "iha ca hariguṇasmṛtipradīptaṃ pulakamukhaṃ sukhabhūṣaṇaṃ kim īḍe //47//1",
  "GK19jivskd_u:809": "vrajanṛpamithunasya cāṅghritīrthaṃ vrajanṛpates tanayasya ca prapīya /",
  "GK19jivskd_u:810": "japavidhivihitadvivarṇamantrā harijananīm avalokituṃ pratasthe //48//",
  "GK19jivskd_u:811": "atha harijananīṃ prati prayātāpy abhimukham eti na sā sakhīvṛtāpi /",
  "GK19jivskd_u:812": "api tu kuṭilavartmanānugamya praṇamati tatpadayor nidhāya bhālam //49//",
  "GK19jivskd_u:813": "atha harijananī svayaṃ karābhyāṃ śirasi samunnamite sayatnam asyāḥ /",
  "GK19jivskd_u:814": "parimalam upalabhya sāsram enāṃ pihitatanuṃ parirabhyanandati sma //50//",
  "GK19jivskd_u:815": "tadanu tadupadeśataḥ samastāṃ guruvanitām avanamya ramyacittā /",
  "GK19jivskd_u:816": "pṛthag upaviśatī samastadṛṣṭīr aharata candramukhī cakoratulyāḥ //51//",
  "GK19jivskd_u:817": "yadapi muhur iyaṃ sadānubhūtā tadapi tadā milatī pratisvam ārdram /",
  "GK19jivskd_u:818": "rajani virahitā2 ca kāravarṣājanir iva gharmakanīyasī samastam //52//",
  "GK19jivskd_u:819": "iti sati carite haripriyāyā haricaritaṃ śṛṇu citta varṇayāmi /",
  "GK19jivskd_u:820": "gṛhagatavibhave suvarṇite syād gṛhapativarṇanam āśu saukhyadāyi //53//",
  "GK19jivskd_u:821": "haridayitatamā yadāśu talpād dinamukhakṛtyakṛte kṛteham āsīt3 /",
  "GK19jivskd_u:822": "harir api sa tadā tadartham ātmapriyasakhadāsagaṇena sevyate sma //54//",
  "GK19jivskd_u:823": "sa rajanivasanaṃ sasarja tac ca sphuṭam iva sūcayati sma gūḍhavṛttam /",
  "GK19jivskd_u:824": "iha ca tad idam antaraṅgam itthaṃ piśunam itīva tadā smitaṃ suhṛdbhiḥ //55//",
  "GK19jivskd_u:825": "mukhakaracaraṇaṃ hareḥ sudhautaṃ kamalavanāni jigāya tac ca paśya /",
  "GK19jivskd_u:826": "vrajam anu kamalālayāpi yasya śrayati rajaḥ padayor yathātra vandī //56//",
  "GK19jivskd_u:827": "bahuvidham api tailam iṣṭagandhaṃ dhṛtam abhitaḥ sa vidagdhatānidigdhaḥ /",
  "GK19jivskd_u:828": "surabhitam iha rādhayā tu devyā svayam urarīkurute sma kṛṣṇacandraḥ //57//",
  "GK19jivskd_u:829": "tad aghajiti sutailam ādadāne samajani pūṣitā na tat tu citram /",
  "GK19jivskd_u:830": "prathamam api sa tan mudābhijighrann agamad amūdṛśatāṃ tad eva citram //58//",
  "GK19jivskd_u:831": "sa śucisurabhiṇā jalena siktaṃ svavapur akārayad īdṛśaṃ vidhātum /",
  "GK19jivskd_u:832": "ahaha śṛṇu manas tad eva tat tad guṇamahasā samabhūd atīvasāndram //59//",
  "GK19jivskd_u:833": "haritanum anu mārjanaṃ vidhitsan mṛdur iyam ity adhigatya kampate sma /",
  "GK19jivskd_u:834": "jalaguruvasanaṃ visarjayaṃs taddvayam aparaṃ sa dadhat4 praphullati sma //60//",
  "GK19jivskd_u:835": "kanakanibhapaṭadvayaṃ paṭīyān paridadhad ambudarocir uptakeśaḥ /",
  "GK19jivskd_u:836": "satilakalaghubhūṣaṇaḥ svakāntyā trijagati kāntidayā sakhīn didhinva //61//",
  "GK19jivskd_u:837": "harir atha kanakāsane niviśya vyaracayad ācamanaṃ yathā nidiṣṭam /",
  "GK19jivskd_u:838": "paridadhad upavītam anyad āsīj japam anu sandadhad apy adīpi tatra //62//",
  "GK19jivskd_u:839": "yadupuram anu yat pradhānabhāvaṃ harir akaroj janake 'pi vidyamāne /",
  "GK19jivskd_u:840": "taducitam ucitaṃ tu nātra yasmāt pitṛsutatāgatatāratamyam asti //63//",
  "GK19jivskd_u:841": "----------------------------",
  "GK19jivskd_u:842": "1. this line not found in (b)",
  "GK19jivskd_u:843": "; 2. cirahitā; 3. (b)",
  "GK19jivskd_u:844": "kṛtehayāsīt; 4. (a)",
  "GK19jivskd_u:845": "dadat\fvraja-pati-mithune1 sadāpi bālyaṃ harim anucintayad evam āha nityam /",
  "GK19jivskd_u:846": "vayam iha2 sukṛtāni yāni kurmaḥ pratinidhayas tava tatra na svatantrāḥ //64//",
  "GK19jivskd_u:847": "iti harir iha nātidharmakarmāṇy uṣasi karoti pituḥ pramodakārī /",
  "GK19jivskd_u:848": "api tu tadanumodanānukūlāṃ bhavikakṛtiṃ vidadhāti mātur agre //65//",
  "GK19jivskd_u:849": "harir atha calati sma mātṛpārśvam saha sakhibhir dhvanayan bhūṣaṇāni /",
  "GK19jivskd_u:850": "sa tad avakalayan vadhūnikāyaḥ sapadi sasāra rahasyapākadhāma //66//",
  "GK19jivskd_u:851": "atha harijananī hariṃ nirīkṣya vrajamahilābhir iyāya tasya pārśvam /",
  "GK19jivskd_u:852": "sutam anugamanaṃ vyaloki dhenoḥ samam anayā natarāṃ gavāṃ param āsām//67//",
  "GK19jivskd_u:853": "padam anu patanaṃ bhaven na tasyāḥ savidhajuṣā hariṇā drutaṃ milantyāḥ",
  "GK19jivskd_u:854": "iti harir avanamya dūradeśāc ciram iva tadvad atiṣṭhad iṣṭabhaktiḥ3 //68//",
  "GK19jivskd_u:855": "drutam atha jananī tam etya putraṃ drutam udanīnayad4 āgrahaṃ dadhānā /",
  "GK19jivskd_u:856": "tadanu ca suciraṃ prasajya mūrdhni sravadudakākṣiyugaṃ tam āluloke //69//",
  "GK19jivskd_u:857": "harir avakalayan sarohiṇīkā vrajamahilā jananīsamānabhāvāḥ /",
  "GK19jivskd_u:858": "tadanuguṇakabhaktibhāg amūṣāṃ namanakṛdasrajalena sicyate sma //70//",
  "GK19jivskd_u:859": "atha balavalitāḥ pare sakhāyaḥ sahamadhumaṅgalakāḥ samāgatās te /",
  "GK19jivskd_u:860": "yad ajitam abhajaṃs tad ahni citraṃ vidhum anuṣajya subhagrahā virejuḥ //71//",
  "GK19jivskd_u:861": "atha punar upaveśam āgatās te haribalamātṛmukhāḥ sukhād aśeṣāḥ /",
  "GK19jivskd_u:862": "haribalavalitā yathāsvam āsann adhi vividhāsanam udyadasranetrāḥ //72//",
  "GK19jivskd_u:863": "atha purugurudāralambhitāśīr baṭusahitāḥ pratipadya viprabhāryāḥ /",
  "GK19jivskd_u:864": "valayitasakalaḥ sarāmakṛṣṇaḥ praṇamanasaṅgatam unnaman didhinva //73//",
  "GK19jivskd_u:865": "dvijakulamahilā baṭupradhānā dinadinam āśiṣam adbhutāṃ dadānāḥ /",
  "GK19jivskd_u:866": "tadudayam api śaśvad īkṣamāṇā vidadhati sākṣatalājapuṣpavṛṣṭim //74//",
  "GK19jivskd_u:867": "harir atha kapilāḥ sanavyavatsā rajatakhuraprakarāḥ suvarṇaśṛṅgāḥ /",
  "GK19jivskd_u:868": "vividhamaṇibhūṣaṇāḥ samarcya dvijabaṭusādakarod vidhānayuktam //75//",
  "GK19jivskd_u:869": "dhṛtamaṇinavakaṃ suvarṇapātraṃ ghṛtaparipūritabhūrikāntimadhyam /",
  "GK19jivskd_u:870": "paricitamukhabimbabimbam īśas tithigaṇakāya dideśa deśarūpam //76//",
  "GK19jivskd_u:871": "dvijakulajasatīr baṭūṃś ca kṛṣṇaḥ praṇamana5pūrvakam īpsayābhinandya /",
  "GK19jivskd_u:872": "madhurataragirā visṛjya dhāmne nijajananīrucimaṅgalaṃ pupoṣa //77//",
  "GK19jivskd_u:873": "janayitṛjananīsvasṛḥ pitṛvyādikavanitāś ca vadhūsutāvimiśrāḥ /",
  "GK19jivskd_u:874": "anunayavinayapraṇāmapūjādibhir upaveśatayā harir didhinva //78//",
  "GK19jivskd_u:875": "iti purukṛtamaṅgalaḥ sa kṛṣṇaḥ svakagṛhanirmitatatkṛtir balaś ca /",
  "GK19jivskd_u:876": "sakhicitam ucitapradeśam añcann aśanavidhiṃ vidhinā vidhitsati sma //79//",
  "GK19jivskd_u:877": "asitakuṭilakeśaveśabhaṅgījanajanalobhanaśobhayā manojñam /",
  "GK19jivskd_u:878": "nirupamavadanaṃ6 sanīlaśubhracchavi savilāsasaśoṇakoṇanetram //81//",
  "GK19jivskd_u:879": "----------------------------",
  "GK19jivskd_u:880": "1. (b) omithunaṃ; 2. (b)",
  "GK19jivskd_u:881": "api; 3. (a)",
  "GK19jivskd_u:882": "obhakti; 4. (a)",
  "GK19jivskd_u:883": "udanīnamamat; 5. (a)",
  "GK19jivskd_u:884": "praṇamanaṃ; 6. (b) ovadanaḥ",
  "GK19jivskd_u:885": "alakavitatabhālamaṇḍitapuṇḍraṃ pṛthutaranīradamuktaṃ muktanāsam /",
  "GK19jivskd_u:886": "maṇigaṇamayakuṇḍalaprabhābhiḥ śavalitagaṇḍarucātirocituṇḍam //82//",
  "GK19jivskd_u:887": "galavalayavibhūṣaṇātiramyaṃ maṇisaramadhyanibaddharatnavaryam /",
  "GK19jivskd_u:888": "valayavilasadūrmikāṅgadānāṃ cchavicaladūrmibhujadvayāticāru //83//",
  "GK19jivskd_u:889": "nṛharivadavalagnalagnakāñcīstavakacalāñcalacañcadaṃsujālam1 /",
  "GK19jivskd_u:890": "kanakaghanajidantarāṃśukāṃśaspṛśamaṇinūpurakāntipūrapūrṇam //84//",
  "GK19jivskd_u:891": "abhimukham upaviṣṭam iṣṭapārasparikanirīkṣaṇākṣiyugmam /",
  "GK19jivskd_u:892": "navaghanaghanasārakāntipradavapurunnatadāsajuṣṭapṛṣṭam //85//",
  "GK19jivskd_u:893": "vividhavidhavicitramitrapaṅktidvayaracitadravatarṣimātṛharṣi /",
  "GK19jivskd_u:894": "nijanijavadhudṛśyadṛśyarūpaṃ rahasi vinirmitajālavantravṛndāt //86//",
  "GK19jivskd_u:895": "svayam api samiṣaṃ nirīkṣamāṇaṃ tadanugavākṣakulaṃ kriyākulākṣam /",
  "GK19jivskd_u:896": "dinamukham adhikṛtya bhavyakṛtyaṃ smara sahajadvayam iṣṭamiṣṭabhukti /87//",
  "GK19jivskd_u:897": "[saptabhiḥ]",
  "GK19jivskd_u:898": "bahuṣu dinamukheṣu goṣu śīghraṃ vrajanam iti vrajabhūbhṛtā subhojyam /",
  "GK19jivskd_u:899": "svayam aśanakṛtā praheyam ity apy aśanam idaṃ laghu vaṣṭi kṛṣṇacandraḥ //88//",
  "GK19jivskd_u:900": "atha maricasitāsitāṃśumiśraṃ ghṛtaparamānnam adann asāv amībhiḥ /",
  "GK19jivskd_u:901": "nijarucim iyatā nicāyayaṃś ca pratikavalaṃ praśaśaṃsa kaṃsaśatruḥ //89//",
  "GK19jivskd_u:902": "navavadhūnihitaṃ balasya mātrā svayam upanīya dhṛtaṃ vrajādhirājñyām /",
  "GK19jivskd_u:903": "akuruta pariveṣaṇaṃ tathā sā lavam api nātra yathā sa hātum aiṣṭa //90//",
  "GK19jivskd_u:904": "saparimalajalaṃ tathā jananyor mṛdu mṛdu jalpavikāsimandahāsam /",
  "GK19jivskd_u:905": "anubhavad iha rāmakṛṣṇayugmaṃ kramam anu bhojanatṛṣṇatām ahāsīt //91//",
  "GK19jivskd_u:906": "punar api jananīdvayī śiśūnām aśanarasaṃ vyatihāsanāt pupoṣa /",
  "GK19jivskd_u:907": "harir atha ca gavāvanāya khelāvanagamanāya ca taṃ kramāt tatāra //92//",
  "GK19jivskd_u:908": "parimalajaladhautavaktrabimbā navaharicandanacārucarcitāṅgāḥ /",
  "GK19jivskd_u:909": "khapuraphanidalīpuṭībhir ete surabhitarañjitam ūhur āsyamadhyam //93//",
  "GK19jivskd_u:910": "vrajanṛpatibhṛtibhuk2kumāravṛndārpitamaharābharaṇāñcikañcukādi /",
  "GK19jivskd_u:911": "sutatanum anu sā virājayantī jananayanāny akarod virājitāni //94//",
  "GK19jivskd_u:912": "tam asitamaṇikāntidehakāntisnapitasuvarṇajavarṇakāntavastram /",
  "GK19jivskd_u:913": "svaviracitavibhūṣaṇaṃ nirīkṣya stananayanād amṛtāny avoḍha mātā //95//",
  "GK19jivskd_u:914": "maṇirucimuralīsuvaṛnayaṣṭipravaraśikhaṇḍakaśobhayā tu3 kṛṣṇaḥ /",
  "GK19jivskd_u:915": "asukhayad avarodhalokadṛṣṭiṃ sukhayitum ittham iyeṣa sabhyadṛṣṭim4 //96//",
  "GK19jivskd_u:916": "harim anukathanīyam atra yad yad balam anu tat tad avehi kintu yogyam /",
  "GK19jivskd_u:917": "haribalajananīyugaṃ ca tulyaṃ parikalaya priyatā hi tatra tulyā //97//",
  "GK19jivskd_u:918": "dinadinam anu sāvanāya gantuṃ kṛtamanasas tanayasya maṅgalāya /",
  "GK19jivskd_u:919": "sajalakalasadīpasāram ārātrikamukhamaṅgalavastu visṛṇoti //98//",
  "GK19jivskd_u:920": "----------------------------",
  "GK19jivskd_u:921": "1. (b) jaladāṃśujālam; 2. (b)",
  "GK19jivskd_u:922": "obhṛtibhṛto; 3. (b)",
  "GK19jivskd_u:923": "ca; 4. (a) osṛṣṭim;",
  "GK19jivskd_u:924": "atha calitamanāḥ svamātur ārād aracayad añjalim acyutaḥ praṇamya /",
  "GK19jivskd_u:925": "iyam avamṛśatī kareṇa cāmūṃ stananayanāmṛtasārdham āha cedam //99//",
  "GK19jivskd_u:926": "“vayam api bhavatā samaṃ prayāmaḥ kṛtapacanaṃ drutam uṣṇam arpayāmaḥ /",
  "GK19jivskd_u:927": "pariṇatavayasaś cirād abhūma prathayasi lajjitam atra kiṃ nu vatsa //100//",
  "GK19jivskd_u:928": "yadi vadati bhavān svadhāmni kā syād avasaram āvakayos tadā vidadhyām /",
  "GK19jivskd_u:929": "gṛham aham ahani kvacādhivatsyāmy atha balasūr api vatsyati kva cāpi //101//",
  "GK19jivskd_u:930": "katham iva vadasi tvam etad evaṃ gṛhakṛtir uddhatim āpsyatīti vatsa /",
  "GK19jivskd_u:931": "tava vanagamane punas tad etat kim api na sidhyati pṛcchyatām idaṃ ca //102//",
  "GK19jivskd_u:932": "aharahar ayatāṃ vanāni vatsaḥ svasadanavāsasukhaṃ tyajāva nāvām /",
  "GK19jivskd_u:933": "itimati pitarāv amū na śaṅkāṃ na ca hriyam atra labhāvahe tanūja //“103//",
  "GK19jivskd_u:934": "iti sa tu jananīritaṃ niśamya smitavalitaṃ dhṛtabāṣpam ālalāpa /",
  "GK19jivskd_u:935": "“dvividaripur api praṇamramūrdhnā1 mṛdu tadanūditam antarā cacāra //104//",
  "GK19jivskd_u:936": "janani yadi pitā tathā ca mātā pariṇamati sma śiśur babhūva yogyaḥ /",
  "GK19jivskd_u:937": "śiśur ayam ubhayatra tatra rājanyati yadi tarhi vibhāti suṣṭhu yogyaḥ //105//",
  "GK19jivskd_u:938": "vanam anu dhavalāvanāya mādṛk yad aṭati tanmiṣasiddhim amba viddhi /",
  "GK19jivskd_u:939": "sukhaviharaṇam eva tatra sārdhaṃ sakhibhir amībhir anukṣaṇaṃ bibharti //106//",
  "GK19jivskd_u:940": "vipinam anu vihāpitaṃ bhavatyo janani caturvidham annajātam admaḥ /",
  "GK19jivskd_u:941": "amṛtajayiphalāni yena vanyāny abhirucim attum ayāma2 tatra bhūri //107//",
  "GK19jivskd_u:942": "vrajaripukulamūlam āśu hantuṃ punar agamaṃ3 punar āgamaṃ vrajaṃ ca /",
  "GK19jivskd_u:943": "ajani ca jagatām adṛśya eṣa sphuratu kathaṃ bata mātar atha bhītiḥ //108//",
  "GK19jivskd_u:944": "ahaha bata gavāṃ kulaṃ samastaṃ mama pathi tiṣṭhati madgatiṃ pratīkṣya /",
  "GK19jivskd_u:945": "mayi gatavati śaṣpam atti caivaṃ hṛdi mama dhīradaśām aśāśyate sma //“109//",
  "GK19jivskd_u:946": "atha harijananīṃ purandhri4mānyātatir avadad dhṛtanīravṛṣṭidṛṣṭi /",
  "GK19jivskd_u:947": "“bhavikam anu manuṣva nityakṛtyaṃ bhavati tad eva gatiḥ parāvarā ca /“110//",
  "GK19jivskd_u:948": "tanujam anu purandhribhiḥ śubhāśīrvratatir akāri tataḥ svayaṃ tu mātā /",
  "GK19jivskd_u:949": "vidhṛtakaratayāṅganāya sāsrāpy amum avatārayati sma mandamandam //111//",
  "GK19jivskd_u:950": "spṛśati diśati vāñchati prayāti praṇayati mandati nandati bravīti /",
  "GK19jivskd_u:951": "iti bahuvidhalālanāṃ dadhānā sutam anu sā jananī na tṛptim āpa //112//",
  "GK19jivskd_u:952": "atha guruvanitāgaṇena mātrāpy anusaraṇād avarodha5setum āptaḥ /",
  "GK19jivskd_u:953": "praṇayaviṣarabandhatas tu dāmodarapadavīṃ punar eṣa śaśvad āpa //113//",
  "GK19jivskd_u:954": "atha harigamane krameṇa siddhe harijananī nijageham eva gatvā /",
  "GK19jivskd_u:955": "gṛhakṛtikalanān nināya kālaṃ vṛṣaravijā caritāni tu smarāmi //114//",
  "GK19jivskd_u:956": "yadavadhi harir eti mātṛpārśvaṃ tadavadhi sā ca parāś ca jālarandhrāt /",
  "GK19jivskd_u:957": "harim avakalayanti yatra sarvā muhur api moham ayanti saṃharanti //115//",
  "GK19jivskd_u:958": "----------------------------",
  "GK19jivskd_u:959": "1. (a) mūrdhā; 2. (b) uttamayāma; 3. (a)",
  "GK19jivskd_u:960": "puragamaṃ; 4. (a)",
  "GK19jivskd_u:961": "puredhrio; 5. (b) avarodhio",
  "GK19jivskd_u:962": "yad anupadam iyaṃ tadāryapatnyāṃ dayitakṛte vinidhāya divyam annam /",
  "GK19jivskd_u:963": "sukham anubhavati sma tat tu māṃ ca kṣipati sudhājaladhāv aho kva yāmi //116//",
  "GK19jivskd_u:964": "tadaśanam anu yad vihāsajalpaṃ harikṛtam anvadhita svakarṇayugmam /",
  "GK19jivskd_u:965": "smitanayanayugaṃ tathā nijālīḥ prati tad idaṃ mama cittam āvṛṇoti //117//",
  "GK19jivskd_u:966": "harir ahaha tadā vanaṃ prayātuṃ nijatanum āstṛta divyavastralakṣmyā /",
  "GK19jivskd_u:967": "iyam asahanamānasā sapatnyām iva nidadhe sakaṭākṣam akṣi tasyām //118//",
  "GK19jivskd_u:968": "sa vipinagataye yadāpy udasthād adhita dhṛtiṃ nahi tarhi khañjanākṣī /",
  "GK19jivskd_u:969": "vapur iva jahatā svacetasā taṃ prasajati sā sma vanāya nirgamāya //119//",
  "GK19jivskd_u:970": "sarasijadṛg athāṅgane 'vatīrṇaḥ smitam amṛtaṃ vicakāra yarhi dikṣu /",
  "GK19jivskd_u:971": "iyam atularuciḥ sakhīṣu guptā svanayanam añjalim ācacāra tarhi //120//",
  "GK19jivskd_u:972": "murajiti nirite varāvarodhād guruvanitāsu nivṛtya cāgatāsu /",
  "GK19jivskd_u:973": "iyam atha lalitādibhiḥ svagehaṃ prati gamitāgamayat klamena kālam //121//",
  "GK19jivskd_u:974": "prathamam ajitam īkṣate gavākṣāt tad anu ca varṇayati priyābhir eṣā /",
  "GK19jivskd_u:975": "iha muhur api tarṣadharṣam asyāḥ puru dadhad akṣiyugaṃ na śāntim eti //122//",
  "GK19jivskd_u:976": "sṛjati harikṛte sahāramālyādy atulam iyaṃ nijasaṅginīsahāyā /",
  "GK19jivskd_u:977": "hariguṇagaṇagānaṃ apy apūrvaṃ mṛdu vidadhāti tathāpi naiti śāntim //123//",
  "GK19jivskd_u:978": "mṛgamadatilakā sa1nīlaratnaśrutiyugalābharaṇā ghanābhavastrā /",
  "GK19jivskd_u:979": "harivasanasanābhikāntir eṣā svakaratidīpanatāṃ svayaṃ jagāma //123",
  "GK19jivskd_u:980": "jagur iha harirāgi rādhikāyāś caritam anūtanam ālayaḥ prasajya /",
  "GK19jivskd_u:981": "svayam iyam api tatra tāsu kasyāścid api jagāv anurāgipūrvarāgam //1242",
  "GK19jivskd_u:982": "murajiti jananīgṛhāt prayāte vanam anu varṣavarān susakhyadigdhān /",
  "GK19jivskd_u:983": "avasaram anu veṣabhaṅgibhāṣādiṣu vadhupuṃstulitān dideśa subhrūḥ //125",
  "GK19jivskd_u:984": "“pratinidhitanavaḥ stha yūyam asmākam iti nijaprabhunā samaṃ prayāta /",
  "GK19jivskd_u:985": "prabhum api tam upetya madvidhārhaṃ paricaraṇaṃ kuruta vyatiprasajya //",
  "GK19jivskd_u:986": "muhur atha ca bhavādṛg eka ekaḥ sucaritam asya nirīkṣya naḥ sametu /“",
  "GK19jivskd_u:987": "iti tad anumataḥ sa sakramāt taṃ muhur anubhūya jagāda tām upetya //127//",
  "GK19jivskd_u:988": "atha harir agamat pituḥ sabhāyāṃ divijagaṇastutabhāvabhāvitāyām /",
  "GK19jivskd_u:989": "paśupatiparipūjyapāśupatyavrajajanabhāskārabhāsitāmbarāyām //128//",
  "GK19jivskd_u:990": "dvijakalakalapoṣavedaghoṣaprakarajamaṅgalasaṅgatiṃ vrajantyām /",
  "GK19jivskd_u:991": "diśi diśi kavisūtamāgadhādiprakararavastavavistaraṃ bhajantyām //",
  "GK19jivskd_u:992": "bharatavivṛtagītavādyanṛtyapracayabhidādividāṃ mudāṃ3 dharaṇyām /",
  "GK19jivskd_u:993": "nijapitṛkulamātṛvaṃśatattadvivahanapuṇyayujāṃ pramodakhanyām //130//",
  "GK19jivskd_u:994": "bala4sakhisahitaḥ sa sarvacakṣustatiṣu vavarṣa sudhām ivāṅgakāntim /",
  "GK19jivskd_u:995": "jayajayajayakāravārasāraḥ samajani yena tadānaśe jagac ca //131//",
  "GK19jivskd_u:996": "[caturbhiḥ]",
  "GK19jivskd_u:997": "----------------------------",
  "GK19jivskd_u:998": "1. (b) suo; 2. this verse missing from (b)",
  "GK19jivskd_u:999": "; 3. (b)",
  "GK19jivskd_u:1000": "mudā; 4. (a)",
  "GK19jivskd_u:1001": "margin: svakao",
  "GK19jivskd_u:1002": "api varaguravas tam āśu dṛṣṭvā nijanijapīṭhavarā upetavantaḥ /",
  "GK19jivskd_u:1003": "jalanidhim iva rāgitānadī tān prasabham amuṃ vahatīti tac ca yuktam //132//",
  "GK19jivskd_u:1004": "kramamanu sa gurūn varān anaṃsīd yugapad atha praṇanāma kāṃścid anyān",
  "GK19jivskd_u:1005": "samagamad aparān natān bhujābhyāṃ karakamalena tathā dṛśā parāṃs tu //",
  "GK19jivskd_u:1006": "vrajam anu paramā varādibhedā davaratayā yad api sphuranti lokāḥ /",
  "GK19jivskd_u:1007": "tadapi vidhir ajalpad atra mitraṃ padam iti hārdam amuṣya vakti suṣṭhu1 //",
  "GK19jivskd_u:1008": "harir asitamaṇipravekamūrtir lasati balaḥ pṛthupūrtihīramūrtiḥ /",
  "GK19jivskd_u:1009": "nijanidhir iti puṇyajātalabdhaḥ svayam iti sakramam ākali vrajena //135",
  "GK19jivskd_u:1010": "vrajanṛpatir atha svabāṣpanīrasthagitagalaḥ kṣamate sma nāpi vaktum /",
  "GK19jivskd_u:1011": "tadapi harir avetya tasya hṛdyaṃ smitanayanāmbuvṛtām uvāca vācam //136",
  "GK19jivskd_u:1012": "“ayi pitṛcaraṇā na cāsti kiñcid vrajavipine bhayadaṃ purāvad atra /",
  "GK19jivskd_u:1013": "svayam api dhavalā vanād upeyus tadapi vayaṃ khalu khelituṃ vrajāmaḥ //“",
  "GK19jivskd_u:1014": "tam avadad upanandamukhyavṛndaṃ",
  "GK19jivskd_u:1015": "“vrajasadasām asavaḥ pitā tavāyam /",
  "GK19jivskd_u:1016": "tvam asi tad asavas tad atra vācyaṃ",
  "GK19jivskd_u:1017": "kim iva bhaven nikhilaṃ tvam eva vetsi //138",
  "GK19jivskd_u:1018": "vrajapatir atha yācakān samīkṣya svasutasukhāya punar dade bahūni /",
  "GK19jivskd_u:1019": "vrajapatisutam aṇv amī yad āśīstatim adadur na sa tatra sāmyam āpa //139",
  "GK19jivskd_u:1020": "atha vanagataye 'ñjaliṃ dadhāne murajiti tadgatitarṣam ūhamānāḥ /",
  "GK19jivskd_u:1021": "śrutibhaṇitaśubhān dvijān anuprāggati tam amī dhavalāntikāya ninyuḥ //140",
  "GK19jivskd_u:1022": "svayam asavidhataḥ samīkṣya dhenūr2",
  "GK19jivskd_u:1023": "na yayur amī prayayus tu kṛṣṇamukhyāḥ /",
  "GK19jivskd_u:1024": "rabhasavaśam amūr amūṃs tu vīkṣyā-",
  "GK19jivskd_u:1025": "tmajasadṛśānu samaṃ samaṃ praṇeduḥ //141",
  "GK19jivskd_u:1026": "atha jihi jihi kārataḥ samastā vidadhur amī dhavalā vanāya nunnāḥ /",
  "GK19jivskd_u:1027": "harisurabhim amūs tu vindamānā harim anugamya muhur nivṛttim āpuḥ //",
  "GK19jivskd_u:1028": "tadapi gurugaṇe sthite haris tu vigatamanaḥsthitisūcanāṃ cakāra /",
  "GK19jivskd_u:1029": "harimatim avabudhya bāṣpakaṇṭhaḥ sa ca katham apy apasaryaṇaṃ babhāja /",
  "GK19jivskd_u:1030": "vacanavadanamārjanānuśikṣādyanugatim ujjahad apy amuṣyatātaḥ /",
  "GK19jivskd_u:1031": "amum anunayanānuvṛtticaryāṃ na tu śithilām iva kartum īśitāsīt //144",
  "GK19jivskd_u:1032": "katham api vinivṛtya sadma yāti vrajadharaṇīśitari vraje ca kṛtsne /",
  "GK19jivskd_u:1033": "harim anu vinivṛtya dṛṣṭir asmān na vighaṭituṃ ghaṭate sma tasya tasya //",
  "GK19jivskd_u:1034": "murajid atha viśan vanāntarālaṃ gurukulasannatikṛd vidūrato 'pi /",
  "GK19jivskd_u:1035": "gurubhir atitarāṃ tadāśīstatibhir apuṣyata tuṣyad akṣilakṣmi //146",
  "GK19jivskd_u:1036": "atha harir aṭavīm aṭan suhṛdbhiḥ sahajavareṇa ca gāḥ sthirīvibhāvya /",
  "GK19jivskd_u:1037": "abhirucitapathaḥ prayāṇayuktā samavalayan mṛdugānarītihūti //147",
  "GK19jivskd_u:1038": "----------------------------",
  "GK19jivskd_u:1039": "1. (a) sa sma [?]; 2. (b) gāvaḥ;",
  "GK19jivskd_u:1040": "\u000e",
  "GK19jivskd_u:1041": "atha vanam agamad balādisaṅgaṃ paramasukhapradam eṣa manyamānaḥ /",
  "GK19jivskd_u:1042": "vividhatarulatāsu1 kokilādidvijamṛgasaṅgītam āviśat parantu //148",
  "GK19jivskd_u:1043": "madhupapikaśikhipradhānapakṣiplavagarurupriyakādijantubhedān /",
  "GK19jivskd_u:1044": "dhvanitanaṭakalābhir anvakurvann ajitabalādi2mudām udārabālyāḥ2 //149",
  "GK19jivskd_u:1045": "iti bahuvidhakhelayā mukundaṃ sukhayati bāndhavavṛndam etam eva /",
  "GK19jivskd_u:1046": "nijanijavividhasvabhāvataś ca pramadayati pratidiṣṭam iṣṭamiṣṭam //149",
  "GK19jivskd_u:1047": "sthirataravarabuddhayaḥ sakhāyaḥ sacivacaritratayā hariṃ bhajanti /",
  "GK19jivskd_u:1048": "capalamatimiladvidūṣakārhaprahasana3kāvyagiraḥ prahāsayanti //150",
  "GK19jivskd_u:1049": "ṛjutamacaritaprayuktayuktasthitigatirītisamāḥ sabhājayanti /",
  "GK19jivskd_u:1050": "pratimuhur api vāmatāyamānasvacaracitajalpakalāvikalpayanti //1514",
  "GK19jivskd_u:1051": "atulakulajaśīlamīladugraprakṛtikagīrmṛdulāḥ sadārdrayanti /",
  "GK19jivskd_u:1052": "girigiri ca vitaṇḍayāticaṇḍaprabharacanaprabhavo vicitrayanti //152",
  "GK19jivskd_u:1053": "iti nikhilagaṇā vicitratattadguṇaguṇitapraṇayaprakarṣacittāḥ /",
  "GK19jivskd_u:1054": "bahuvidhavidhayaḥ pare pare te sukhadam amuṃ satataṃ sukhāyayanti //153",
  "GK19jivskd_u:1055": "kvacid api divase samitya govardhanam iha mānasasañjñitāṃ ca gaṅgām /",
  "GK19jivskd_u:1056": "raviduhitaram atra cāhni līlāḥ sthalagalagā vidadhe tvadīyakāntaḥ //154",
  "GK19jivskd_u:1057": "kvacana ca sakhībhiḥ sameti bhāṇḍīrakam adhiyojanam asti yaḥ prasajya /",
  "GK19jivskd_u:1058": "sthalavanayamunādi kelim asmin vividhavidhaṃ vidadhāti kṛṣṇacandraḥ //155",
  "GK19jivskd_u:1059": "ayi tava dayitaḥ kalena veṇoś calayati devagaṇāṃs tathā pataṅgān /",
  "GK19jivskd_u:1060": "idam api ghaṭatāṃ parantu citraṃ sa hi dhunute nirasūn acetanāṃś ca /156",
  "GK19jivskd_u:1061": "hvayati ca dhavalājanāya yarhi tvadadhipatir madhureṇa śabditena /",
  "GK19jivskd_u:1062": "jalam api karakāyamāṇam āsāṃ mṛdu mṛdu carvaṇayā5 rasaṃ bibharti //157",
  "GK19jivskd_u:1063": "nirudakagirisānugāḥ kadācid bahudhavalāḥ śavalās tṛṣā nirīkṣya /",
  "GK19jivskd_u:1064": "dhvanayati muralīṃ patis tavāsmāddharaṇidharadravatā hi tāḥ piparti6 //158",
  "GK19jivskd_u:1065": "kalayati yamunādisañjñayā tāḥ śuṣirakalāśritayā sa eṣa dhenūḥ /",
  "GK19jivskd_u:1066": "iha nijanijanāmabuddhinadyaḥ kim ayur amuṃ kim u vā kalāntakṛṣṭi //159",
  "GK19jivskd_u:1067": "kvacana ca divase nidāghamādhyāhnikasamaye vigatā vṛṣṭi7pradeśe /",
  "GK19jivskd_u:1068": "dadhad atha muralīkalaṃ payodāṃś cyutasalilān vidadhāti goṣu goṣu //160",
  "GK19jivskd_u:1069": "kvacana ca divase samārdracittaḥ kalayati veṇukalaṃ tathā yathānu /",
  "GK19jivskd_u:1070": "dravati girigaṇe padāṅkamudrā jahati śilā na kadāpi tatra teṣām //161",
  "GK19jivskd_u:1071": "racayati muralīṃ kadāpi nāvaṃ sariti paśūn paśupāṃś ca tārayan saḥ /",
  "GK19jivskd_u:1072": "madhurakalatayā yadā tu tasyā ghaṭayati tāṃ kaṭhināṃ kutūhalena //162",
  "GK19jivskd_u:1073": "kvacid api kavayaḥ śilādravādyaṃ bata kavayanti kavipracāravṛttyā /",
  "GK19jivskd_u:1074": "----------------------------",
  "GK19jivskd_u:1075": "1. (a) olatālio; 2. (a)",
  "GK19jivskd_u:1076": "margin: mude mudā vayasyāḥ; 3. (b)",
  "GK19jivskd_u:1077": "prahasanaṃ;",
  "GK19jivskd_u:1078": "4. this verse absent from (b)",
  "GK19jivskd_u:1079": "; 5. (a)",
  "GK19jivskd_u:1080": "ca varṇayā; 6. (a)",
  "GK19jivskd_u:1081": "piparttiḥ; 7. (b)",
  "GK19jivskd_u:1082": "vigatāvṛtio",
  "GK19jivskd_u:1083": "dadhati sarasatāṃ ca tatra vijñā harim anu tat tu nijaṃ kim atra varṇyam //163//",
  "GK19jivskd_u:1084": "sakhivṛṣamahiṣān mudā yudhā tān valayati saṃvalate ca tatra tatra /",
  "GK19jivskd_u:1085": "kva ca vijayaparājayāv abhīkṣya prahasitam añcati yuṣmadīyakāntaḥ //164//",
  "GK19jivskd_u:1086": "kvacana ca racanāñcivastrayugmaṃ kvaca satirīṭam1 akuñcakāntarīyam /",
  "GK19jivskd_u:1087": "kvaca naṭarucibhṛtpaṭaṃ kvacāpi pravalitamallatulaṃ sa vaṣṭi veṣam //165//",
  "GK19jivskd_u:1088": "kvacid api vidadhāti mallalīlāṃ kvacid api nṛtyakalāṃ suhṛdbhir eṣaḥ /",
  "GK19jivskd_u:1089": "dvayam api bhidayā mṛśāmi nedaṃ gatir aticitratamā samā dvaye 'pi //166//",
  "GK19jivskd_u:1090": "hariṇaviharaṇaṃ satuṇḍayuddhaṃ nayananimīlanśālinarmagāliḥ /",
  "GK19jivskd_u:1091": "iti bahuvidhakhelanāptavelaṃ svam aśanam apy aniśaṃ visasmarus te //167//",
  "GK19jivskd_u:1092": "atha bahuvihṛtiṃ vicitracaryāṃ sa racitavān sakhibhiḥ sukhaṃ niṣaṇṇaḥ /",
  "GK19jivskd_u:1093": "śayanam anugataś ca vījanādyaiḥ paricaritaḥ sukham eti tad dadāti //168//",
  "GK19jivskd_u:1094": "iti haricarite tu tena tena śravasi cite muralīninādaramye /",
  "GK19jivskd_u:1095": "sapadi tadavadhānam ādadhānā muhur abhajanta daśām amūm amūś ca //169//",
  "GK19jivskd_u:1096": "adhi harimuralisvapūrvarāgasphuraṇadaśāvaśāpurāvadīhaḥ2 /",
  "GK19jivskd_u:1097": "vṛṣaravitanayāmukhāḥ suduḥkhās tadamilanān mumuhur muhurmuhuś ca //170//",
  "GK19jivskd_u:1098": "iti sati sacivāyamānarāmā jagadur “aho katham atra vihvalāḥ stha? /",
  "GK19jivskd_u:1099": "vrajanṛpagṛhiṇīnideśavaryaṃ katham atha vismṛtam ārtibhiḥ kurudhve //171",
  "GK19jivskd_u:1100": "adiśata sadayā hareḥ prasūr yad dvividaripor api sā vidhāya yuktim /",
  "GK19jivskd_u:1101": "tad anusarata kāntarāgaśāntasmṛtitatayas tad upāyam ātanudhvam //172",
  "GK19jivskd_u:1102": "prathamam aśanam īśituḥ prabhāte sphuṭam aparaṃ pratibhāti sārdhayāme /",
  "GK19jivskd_u:1103": "avaram api turīyayāmālambhe param atha rātrimukhe vyatītamātre //173",
  "GK19jivskd_u:1104": "prathamam aśanam arpyate jananyā tadaparam āvriyate suhṛdgaṇena /",
  "GK19jivskd_u:1105": "pitṛmukhagurubhir vriyeta turyaṃ bhavadupayuktam atas tṛtīyam eva //174",
  "GK19jivskd_u:1106": "vrajataṭam aṭataḥ murāriśatror abhigamanaṃ bhavatībhir atra yuktam /",
  "GK19jivskd_u:1107": "sa hi miṣam upadhāya yuṣmadīyaṃ parisaram eṣyati dhāsyate ca śarma //175",
  "GK19jivskd_u:1108": "tvaritam iha tu kāntabhojyavaryaṃ kuruta kim apy adhunā tu tāḥ prayānti",
  "GK19jivskd_u:1109": "vrajanarapatinā samaśnatā yā vyadhiśata dāpayituṃ sutāya bhojyam” //176",
  "GK19jivskd_u:1110": "iti harivanitāsu susthitāsu vrajapatigīrvaśataḥ purandhrimukhyāḥ /",
  "GK19jivskd_u:1111": "bahuvidham aśanaṃ vidhāya śīrṣṇi pramadabharaṃ manasi vrajāntam īyuḥ //",
  "GK19jivskd_u:1112": "atha nijanijakulyabālasaṅghā kutukaparītatayā dravann amūbhiḥ /",
  "GK19jivskd_u:1113": "kvacid api purataḥ kvacic ca paścāt kvacid api dakṣiṇavāmataḥ prasajya /8",
  "GK19jivskd_u:1114": "vanalasadaśanapradhānakhelākutukakulaṃ bata citta tasya paśya /",
  "GK19jivskd_u:1115": "tvam asi kila kiyan munīndravaryān api yad idaṃ nijavandinaḥ karoti //179//",
  "GK19jivskd_u:1116": "ka iha bata bhavanti te munīndrāḥ svayam api yacchravaṇe 'pi rādhikā sā /",
  "GK19jivskd_u:1117": "----------------------------",
  "GK19jivskd_u:1118": "1.(b) sakirīṭam; 2. (b) oīhāḥ",
  "GK19jivskd_u:1119": "ajitam api guṇena mohayantī muhur api moham upaiti tatra kas tvam? /180//",
  "GK19jivskd_u:1120": "hariharisuhṛdaḥ sphuradvihārā dadṛśur amūr amukān amūś ca tatra /",
  "GK19jivskd_u:1121": "tadapi tad ubhayaṃ kulaṃ na bhogaṃ prati viviveca vihāramagnabuddhi /181//",
  "GK19jivskd_u:1122": "katham api madhumaṅgalas tu paśyann atha viviveca javād uvāca tatra /",
  "GK19jivskd_u:1123": "“dhṛtavihṛtimadā na cet puras tātkṛtam api paśyatha kā kṣudhā varākī?” //",
  "GK19jivskd_u:1124": "jagadur atha dhṛtasmitaṃ sakhāyaḥ “kvacid api cen na bhavet prayojanāya /",
  "GK19jivskd_u:1125": "prakaṭataram ajāgalastanasya pratimadaśāṃ dvija eṣa saṃvaleta //183",
  "GK19jivskd_u:1126": "iti bahuhasitaṃ vidhāya tasmin sthalavalaye viniviśya kṛṣṇamukhyāḥ /",
  "GK19jivskd_u:1127": "caraṇakaramukhaṃ viśadya vārbhiḥ samaśanaśarmakṛte dhṛteham āsan //184//",
  "GK19jivskd_u:1128": "bahurucirucirāṃśukaṃ dukūlādikam adhikṛtya śubhaḥ śubhaṃyuveśaḥ /",
  "GK19jivskd_u:1129": "sahasakhinikaraḥ sa eṣa kṛṣṇaḥ sarabhasabhojanatṛṣṇatāṃ babhāja //185//",
  "GK19jivskd_u:1130": "vidhum anu kamalaṃ baliṃ pradatte hasati cakorayugaṃ tad eva vīkṣya /",
  "GK19jivskd_u:1131": "iti harim avalokya tatra tasthur vrajamahilā bata citratāṃ bhajantyaḥ //186//",
  "GK19jivskd_u:1132": "pṛthakad upaviśan1 vilokayantyaḥ sa ca madhumaṅgalakaḥ sanarmajalpaḥ /",
  "GK19jivskd_u:1133": "pṛthag iva pariveṣayan prahāsaṃ rasam itavān surasān ṣaḍ apy amuṣṇāt //",
  "GK19jivskd_u:1134": "samam aśanasamarpiṇībhir āptān vrajapṛthukān savidhe vidhāya sāsraḥ /",
  "GK19jivskd_u:1135": "murajid adanabhājanād amībhyaḥ pratikavalaṃ kavalaṃ dadan nananda //188//",
  "GK19jivskd_u:1136": "surabhighṛtapariṣkṛtān samastān2 ṣaḍapi rasān praticarvaṇaṃ ruciprān /",
  "GK19jivskd_u:1137": "pratilavarucibhoktṛṣu pradāya pratilavam āpa ruciṃ purandhrivargaḥ //189//",
  "GK19jivskd_u:1138": "iha bahuvidhasandhitāni nimbūprabhṛtiphalāni rucārpitāni rejuḥ /",
  "GK19jivskd_u:1139": "nikaṭavinihitāni yāni cāsan pratimuhur eva ca sarvarocanāni //190//",
  "GK19jivskd_u:1140": "abhinavaparipakvanārikeladravavalitaṃ maricādicārugandham /",
  "GK19jivskd_u:1141": "lavalavaṇarasapriyaṃ kaduṣṇaṃ samucitapātrabhṛtaṃ ca mudgayūṣam //191//",
  "GK19jivskd_u:1142": "surabhisurabhijātajātasarpiḥplutam atha pītanapītamiṣṭagandham /",
  "GK19jivskd_u:1143": "api parimalaśālidivyaśāliprabhavasukomalaśubhraśocir annam //192//",
  "GK19jivskd_u:1144": "śṛtaghṛtamuhuruddhṛtapramṛṣṭa-dvidalavaṭīvividhaprakāravāram /",
  "GK19jivskd_u:1145": "harir abhijalasiktaniktatikta-svarasaviviktavicitrapākabhedam //193//",
  "GK19jivskd_u:1146": "navacaṇakakalāyamāṣamudga-pravarajayuktakaṭuprasaktasūpam /",
  "GK19jivskd_u:1147": "phaladalakusumatvagaṣṭikanda-prasavakṛtaprathayuktipaṅktibhedam //194//",
  "GK19jivskd_u:1148": "śṛtaghṛtadhṛtajīrakāñcidhātrī-phalarasapākakaṣāyaramyacukram3 /",
  "GK19jivskd_u:1149": "bahuvidharacanācaṇāmlasaṅghaṃ ghanadadhimaṇḍakaroṭikājyapakvam //195//",
  "GK19jivskd_u:1150": "śrapitapayasi bāṣpapaṅkapiṣṭapravalitaśarkaramugdhadugdhasāram /",
  "GK19jivskd_u:1151": "amṛtajayirasaprasāraśālā-nibhavibhavaprasarāgraṇīrasānām //196//",
  "GK19jivskd_u:1152": "saparimalaṃ jalaṃ tathāmbadhātrī4 praṇayajakopavilāsavalguvācam /",
  "GK19jivskd_u:1153": "----------------------------",
  "GK19jivskd_u:1154": "1. (b) pṛthak samupaviśan; 2. (b)",
  "GK19jivskd_u:1155": "samāptān; 3. (a)",
  "GK19jivskd_u:1156": "ocukruḥ; 4. (b)",
  "GK19jivskd_u:1157": "osvadhātrīḥ\fkulavarapariveṣikātatīnāṃ sakhivalayena vivādaśarmajātam //197//",
  "GK19jivskd_u:1158": "anubhavad iha rāmakṛṣṇayugmaṃ muhur api bhojanatṛṣṇatām avāpa /",
  "GK19jivskd_u:1159": "tadapi ca nijasevakeṣu phalāvitaraṇakāmatayā tato vyaraṃsīt //198//",
  "GK19jivskd_u:1160": "[aṣṭabhiḥ]1",
  "GK19jivskd_u:1161": "arasayad iha temanāni ṣaṣṭiṃ sahasakhisaṅghatayā svayaṃ murāriḥ /",
  "GK19jivskd_u:1162": "muhur atisarasāni yāni tatra spṛhijanabhāvabhidāṃ vidhunvate sma //199//",
  "GK19jivskd_u:1163": "saparimalajalena vaktraśuddhiṃ vidadhur amī bata tādṛśena yat tu /",
  "GK19jivskd_u:1164": "aśanajasukhapūri suṣṭhu cakre hṛdayagataṃ kim api prasādaśātam //200//",
  "GK19jivskd_u:1165": "himajalahimabālukāsitābhir viracitapānakapāyakāḥ sakhāyaḥ /",
  "GK19jivskd_u:1166": "himakaravaragandhavīṭikābhiḥ kṛtamukhavāsatayā sukhaṃ virejuḥ //201//",
  "GK19jivskd_u:1167": "iti harim upalabhya tṛptim etā",
  "GK19jivskd_u:1168": "harijananīm upalambhayāmbabhhūvuḥ /",
  "GK19jivskd_u:1169": "tadaśanam amṛtaṃ vibhāti tasmin",
  "GK19jivskd_u:1170": "katham atha tatkathanaṃ tathā na tasyām //202//",
  "GK19jivskd_u:1171": "tadanu tadanugā tu kāpi kāpi vrajakamalāḥ sajatī tadekaśarmā /",
  "GK19jivskd_u:1172": "haricaritakathāsu lambhitāśā harim api lambhayituṃ drutaṃ vavāñcha2 //203//",
  "GK19jivskd_u:1173": "atha paśupakulakṣitīśapatnyāḥ svam aśanakālam adhītya tatra yātāḥ /",
  "GK19jivskd_u:1174": "tadaśanam anu tāṃ niṣevya tadgīrvaśam aśanaṃ rahasā carantv amūś ca //204//",
  "GK19jivskd_u:1175": "atha muhur upalabdhagoparājñīvacanabalāḥ svayam icchamānasāś ca /",
  "GK19jivskd_u:1176": "nijanijakarasādhitaṃ vitartuṃ nijaramaṇāya ramā babhūvur utkāḥ //205//",
  "GK19jivskd_u:1177": "dayitam abhisarantu taṃ tu dhanyāḥ śataśatayūtham itāḥ sa eva cāsu /",
  "GK19jivskd_u:1178": "viracayatu gatiṃ kayāpi śaktyā smara mama citta mudā sadāpi rādhām //206//",
  "GK19jivskd_u:1179": "śṛṇu hṛdaya diśāmi rādhikāyāṃ harim abhisāraya tatra tāṃ kadāpi /",
  "GK19jivskd_u:1180": "dvayam idam anu pūjanaṃ tad eva dvayam anu yat purutoṣapoṣakāri //207//",
  "GK19jivskd_u:1181": "atha saha dhavalābhir āvrajantaṃ vrajataṭam ahni turīyayāmabhāge /",
  "GK19jivskd_u:1182": "puruyugavirahād ivātikhinnā vyatikṛtasatvaratāvidhāyijalpāḥ //208//",
  "GK19jivskd_u:1183": "ghṛtaracitapacaṃ sumiṣṭam iṣṭaṃ tad anu ca ṣāḍavasaṅginīṃ rasālām /",
  "GK19jivskd_u:1184": "drutataragamanā vṛṣārkajātā vrajad abhigṛhya sakhībhir ātmakāntam //209//",
  "GK19jivskd_u:1185": "[yugmakam]",
  "GK19jivskd_u:1186": "nijavanagamanārhasūkṣmarandhraṃ drutam atigamya vanaṃ praviśya sarvāḥ /",
  "GK19jivskd_u:1187": "praṇayi savidhadūratas tu tasthur jaḍahṛdayāḥ spṛhayā ca lajjayā ca //210//",
  "GK19jivskd_u:1188": "harir idam avagamya ramyacetāś chalam akaron nikhileṣu vacmi tac ca /",
  "GK19jivskd_u:1189": "dinadinam anu kāpi devatā māṃ kalayitum eti rahas tataḥ prayāmi //211//",
  "GK19jivskd_u:1190": "tvaritam iha tu yūyam āvrajantaṃ kalayata mām iti dūratām upetya /",
  "GK19jivskd_u:1191": "atha kim ucitam ittham ūhamānas tricaturavālakasaṅgi tiṣṭhati sma //212//",
  "GK19jivskd_u:1192": "----------------------------",
  "GK19jivskd_u:1193": "1. (b) adds kulakam; 2. (a)",
  "GK19jivskd_u:1194": "margin: gataṃ rasāñci;",
  "GK19jivskd_u:1195": "atha kathitacarāḥ sakhīsadṛkṣā navanavavarṣavarā hariṃ parītya /",
  "GK19jivskd_u:1196": "svagatam uta tadīyam iṣṭam arthaṃ samaghaṭayan saha sā babhāṣire ca //213",
  "GK19jivskd_u:1197": "“vrajanṛpasuta tāḥ sadā bhajante navanavatāṃ tad amūḥ sadā kumāryaḥ /",
  "GK19jivskd_u:1198": "api dhṛtasubṛhadvratās tadāsāṃ tava muralī kṣipati vrataṃ muhuś ca //“214//",
  "GK19jivskd_u:1199": "harir idam avabudhya sudhyadhīśaḥ sahasitam āha “kathaṃ kva vātra doṣaḥ /",
  "GK19jivskd_u:1200": "aham api sa kumāra eva tasmād abhigamanaṃ mayi yuktam eva tāsām //215//",
  "GK19jivskd_u:1201": "tadapi ca bata tā vratena khinnāḥ punar iyad āgamanaṃ na tāsu yuktam /",
  "GK19jivskd_u:1202": "iti yad abhigataṃ tad eva tāsāṃ vayam anuyāma tathā sadāśrayāma //“216//",
  "GK19jivskd_u:1203": "iti sa parihasann amūn amūṣāṃ hṛdi muralījanimohanaṃ tu jānan /",
  "GK19jivskd_u:1204": "sakaruṇadṛg amūṃ samīpam añcan pracurasakhīmilitāṃ dadarśa rādhām //217//",
  "GK19jivskd_u:1205": "harimilanavidūrabhāvanātaḥ kvacana ca dṛṣṭivisṛṣṭiyuktaṃ netrāḥ /",
  "GK19jivskd_u:1206": "haritanum avalokcya tās tu sākṣāt kucitavapur laghu lilyire latāsu //218//",
  "GK19jivskd_u:1207": "atha harir anunīya tāḥ purastāt parivalayann upahāram ādadānaḥ /",
  "GK19jivskd_u:1208": "svahṛdi sukhasukhaṃ prasajya tābhiḥ pratataparasparaśarmatāṃ dadhāra //219//",
  "GK19jivskd_u:1209": "yadapi samayabhedataḥ samagrā dadhati tadāspadatāṃ bhuvaḥ kramasthāḥ /",
  "GK19jivskd_u:1210": "tadapi digavalokanāya yogyaṃ niśamaya citta tad etad adya dhāma //220//",
  "GK19jivskd_u:1211": "purumaṇicayacāruśobhagovardhanaśivadiggatasāṇuni praśaste /",
  "GK19jivskd_u:1212": "suratarujayibhūruhāliśāliprasavasamuccayamaṇḍikuṇḍayugmam //221//",
  "GK19jivskd_u:1213": "anupamititadantarālavāle mṛdumṛdumārutabhāji kelidhāmni /",
  "GK19jivskd_u:1214": "parimalavanakṛṣṭadhṛṣṭahṛṣṭabhramararavakramajātajātasāmni //222//",
  "GK19jivskd_u:1215": "murajidupaviśan smitārpitāśīr asitamaṇipraṇidhānahāribhāsī /",
  "GK19jivskd_u:1216": "kanakagaṇamanaḥprakāmamānapravasaśanakṛdvasanaśriyāṃ nivāsī //223//",
  "GK19jivskd_u:1217": "nijavararamaṇīsuvarṇavarṇavratatitatismitapārijātajātim /",
  "GK19jivskd_u:1218": "anubhavapadavīṃ nayann ayaṃ pramadamadasthaganāya nāpa sātim //224//",
  "GK19jivskd_u:1219": "[caturbhiḥ]",
  "GK19jivskd_u:1220": "kva ca yadi gaṇanātigāḥ sahāyāḥ sthalam apurupratham ekakaś ca kṛṣṇaḥ /",
  "GK19jivskd_u:1221": "tadapi bhavati sāvakāśarītitrayam api citta vicitram atra paśya //225//",
  "GK19jivskd_u:1222": "yadapi subahavas tadīyakāntā nijanijagarvadharādharād abandhyāḥ /",
  "GK19jivskd_u:1223": "tadapi kalaya citta sā tu rādhā nikhilapuraḥsaratāṃ gatā vibhāti //226//",
  "GK19jivskd_u:1224": "harim anu rasanīyam etayā yat paripariveṣitam atra tat tu bhāvyam /",
  "GK19jivskd_u:1225": "rasatatir iha paryaveṣi yānyā katham atha sā pariceyatāṃ prayātu //227//",
  "GK19jivskd_u:1226": "nayanavalayayānvasūci kiñcin niṭilakacālanayā tathānyad atra /",
  "GK19jivskd_u:1227": "mṛdutaravacasā tathā paraṃ ca priyatamapṛṣṭatamaṃ tayā ramaṇyā //228//",
  "GK19jivskd_u:1228": "harir atha vividhaṃ vibhajya bhojyaṃ",
  "GK19jivskd_u:1229": "pṛthu-pṛthukān api tān mudopayojya /",
  "GK19jivskd_u:1230": "mukham anu sarasaṃ jagāma yaṃ yaṃ1",
  "GK19jivskd_u:1231": "nahi mukhataḥ prathanāya tasya śeke //229//",
  "GK19jivskd_u:1232": "aśanarasanayā jagām tṛptiṃ na tu dṛśi rocanayā murārir asyāḥ /",
  "GK19jivskd_u:1233": "tadapi muraripur2 gāvāṃ vrajāya vrajanam anuvrajituṃ tato vyaraṃsīt //230//",
  "GK19jivskd_u:1234": "atha mukha3karaśodhanāya tasmin surabhijalādikam arpitaṃ sakhībhiḥ /",
  "GK19jivskd_u:1235": "yadanu surabhitā na cāsya mātraṃ surabhitam ācarad apy amuṣya cittam //231//",
  "GK19jivskd_u:1236": "aśanapadam idaṃ visṛjya kṛṣṇaḥ subhagam anu4 purataḥ sthalaṃ samitya /",
  "GK19jivskd_u:1237": "sukhamanumukhavāsanaṃ priyābhiḥ saha rasayan mukhavāsanaṃ jagāma //232//",
  "GK19jivskd_u:1238": "tadanu ca paritaḥ sakhīsakhībhir nijanijaśilpavilāsahāramālyam /",
  "GK19jivskd_u:1239": "upahṛtipadatām anāyi tac ca pratirucibhiś citam ullālasa tasya //233//",
  "GK19jivskd_u:1240": "asitamaṇisuvarṇavarṇam āgād abhimukhatāṃ mithunaṃ mithas tadagre /",
  "GK19jivskd_u:1241": "pratiphalitatayā vilokya yat tu vyatiṣajyamānam iva smitaṃ sakhībhiḥ //234//",
  "GK19jivskd_u:1242": "atha vidadhad amūṣu narmavācaṃ svayam anusandadhad apy amūm amūṣām /",
  "GK19jivskd_u:1243": "amṛtasariti sekakelim ābhiḥ samam amata sphuṭam acyutaś cirāya //235//",
  "GK19jivskd_u:1244": "atha harir avadad gavāvanāya tvarigahanāntar ahaṃ rahaḥ prayāmi /",
  "GK19jivskd_u:1245": "puru mama jananī nideśatuṣṭiprathanakṛte tvam api vrajaṃ prayāhi //236//",
  "GK19jivskd_u:1246": "atha varasudṛśāṃ śrutis tad etat pravaṇatayā niradhārayad yathārtham /",
  "GK19jivskd_u:1247": "nijagṛhagamahākṣamā tu dṛṣṭiḥ śrutipatharodhanakṛd vighūrṇati sma //237//",
  "GK19jivskd_u:1248": "nayanayugalam aśnute sadāmbhaḥ kva nu nivased bata durlabhaḥ sa eṣaḥ /",
  "GK19jivskd_u:1249": "iti harivanitā hariṃ nirīkṣya dhruvam ajahur nayanāmbhasāṃ kulāni5 //238//",
  "GK19jivskd_u:1250": "murajid ucitacārucāturībhir muhur api netravinodanakriyābhiḥ /",
  "GK19jivskd_u:1251": "svasadanavadanaṃ vidhātum āsāṃ nikaram aśakyata na svamagnam antaḥ //239//",
  "GK19jivskd_u:1252": "yadapi muraripuḥ priyāvad eva pravasanakātaratām avāpa tatra /",
  "GK19jivskd_u:1253": "tadapi tam anu pauruṣaṃ babhūva sphuṭam abalāvalayāvalambanāya //240//",
  "GK19jivskd_u:1254": "divijaphalajayīni tarhi vṛndāvanajaphalāni balīn priyāvalīśām /",
  "GK19jivskd_u:1255": "sukhayitum ayam ālisādakarṣīt parimalasātkṛtavanti tāni tāś ca //241//",
  "GK19jivskd_u:1256": "atha kiyad api dūravartma yātā vanavalayaṃ jalatīragaṃ nirīkṣya /",
  "GK19jivskd_u:1257": "śramaviratikṛte murārirāmā niviviśire vṛṣabhānujāpradhānāḥ //242//",
  "GK19jivskd_u:1258": "atha vṛṣaravidehajā sakhībhir vyatihasitaprathayā mudāñcitābhiḥ /",
  "GK19jivskd_u:1259": "muravijidaśanāviśeṣam ādat tadaśanaśarmakalām abhāvayac ca //243//",
  "GK19jivskd_u:1260": "samaguṇaparicārikābhir etāḥ surabhijalavyajanādidhāriṇībhiḥ /",
  "GK19jivskd_u:1261": "sarabhasam upasevitāḥ samantāj jitakamalādiguṇād virejuḥ //244//",
  "GK19jivskd_u:1262": "atha sakhi-gaṇa-veṣam āśrayantyaḥ paṭu-gati-varṣa-varā murāri-pārśvam /",
  "GK19jivskd_u:1263": "prati sapadi gatās tadā ca goṣṭhaṃ hari-dayitā nija-sadma-padmam āpa //245//",
  "GK19jivskd_u:1264": "----------------------------",
  "GK19jivskd_u:1265": "1. (b) yat tan; 2. (b) madhuripur; 3. (a)",
  "GK19jivskd_u:1266": "margin: sukhao; 4. (a)",
  "GK19jivskd_u:1267": "ataḥ; 5. (b) kulāli;",
  "GK19jivskd_u:1268": "vrajapadam anugamya goparājñīm1 api tadanujñapitā svadhāma gatvā /",
  "GK19jivskd_u:1269": "svadayitam upasevituṃ rajanyāṃ bahuvidhaśilpavikalpam ācacāra //246//",
  "GK19jivskd_u:1270": "iha mṛdu mṛdu kṛṣṇagānakartrī vṛṣaravijā lalitādibhiḥ sakhībhiḥ /",
  "GK19jivskd_u:1271": "muhur api samasāntvikṛṣṇavṛttān mudam anu varṣavareṇa tena tena //247//",
  "GK19jivskd_u:1272": "śṛṇu sakhi murajid yadā tu yuṣmad vyavahitim āpa tadā jagāma dhenuḥ /",
  "GK19jivskd_u:1273": "madhumadhurakalān na dhenumātraṃ param aparaṃ ca cakarṣa jīvamātram //248//",
  "GK19jivskd_u:1274": "murajid atha samastajīvajātivyatikaravīkṣaṇataḥ kṣamām avindan /",
  "GK19jivskd_u:1275": "akuruta muralīkalīviśeṣaṃ yad ajani sarvakam eva tatra bhinnam //249//",
  "GK19jivskd_u:1276": "vayam akhilasakhiprasaktanānā haricaritākalanāya yarhi yātāḥ /",
  "GK19jivskd_u:1277": "aparahariramābhir anyad ārād2 bahuvidhabhojyam adāyi tarhi guptam //250//",
  "GK19jivskd_u:1278": "danujaripur aśeṣam eva sarvān prati vibabhāja ca bhājanāvalīṣu /",
  "GK19jivskd_u:1279": "atigaṇitatayā nayād viviktaṃ samupahṛtaṃ tad idaṃ kayā kayeti //251//",
  "GK19jivskd_u:1280": "harir atha jalapāyanāya dhenūr hvayati yadā sma tadā sravatpadāṅkāḥ3 /",
  "GK19jivskd_u:1281": "api nikhilam amūs tṛṣā vihīnaṃ vidadhur amūṣu tathā kathāstu4 dūre //252//",
  "GK19jivskd_u:1282": "tadapi ca salilāni pāyayitvā nijakarasaṅkaratāsudhāyitāni /",
  "GK19jivskd_u:1283": "bahūni kaṭamukhīś cakāra dhenūr nijamukhatām api bibhratīḥ prayatya5 //253//",
  "GK19jivskd_u:1284": "na bhavati vinivartanādyupāyaḥ pratigatiyaṣṭivicālanādirūpaḥ /",
  "GK19jivskd_u:1285": "api tu harigavīṣu dṛṣṭiveṇū sapadi hareḥ sphurataḥ sma tatra tatra //254//",
  "GK19jivskd_u:1286": "abhigṛham ajitasya yā nivṛtya pratigatir atra ca kautukaṃ vibhāti /",
  "GK19jivskd_u:1287": "upasurasurajātayaḥ samantān naṭanakalāghaṭanaprathām aṭanti //255//",
  "GK19jivskd_u:1288": "atha ca yadi tadā samastahṛdbhir bharatakalām anuvindate mukundaḥ /",
  "GK19jivskd_u:1289": "divi phalakarave tadā divīśā diśi diśi citranibhāni bhālayati //“256//",
  "GK19jivskd_u:1290": "iti bhaṇati tadā tadīyavarge kalakalabhāg ajani prarmodigoṣṭham /",
  "GK19jivskd_u:1291": "iha sati vṛṣabhānujādivargas tvarigati candraniveśam āruroha //257//",
  "GK19jivskd_u:1292": "uparigṛhagataḥ sa tatra tatra",
  "GK19jivskd_u:1293": "dravad iva gopakuladravād dadarśa /",
  "GK19jivskd_u:1294": "dṛśam atha bhṛśam agrataḥ prayacchan",
  "GK19jivskd_u:1295": "nabhasi gatāṃ rajasāṃ nadīm apaśyat //258//",
  "GK19jivskd_u:1296": "sphurad atha khurarambhaṇādiśabdaprasaraṇam āvṛtasarvam eṣa6 śṛṇvan /",
  "GK19jivskd_u:1297": "avadad api parasparaṃ tad itthaṃ svahṛdayaraṅgataraṅganṛtyatulyam //259//",
  "GK19jivskd_u:1298": "kalaya sakhi puraḥ surabhyanīkaṃ tadanu ca yuktaniyuktalokasaṅghaḥ /",
  "GK19jivskd_u:1299": "tam anu sakhisuhṛtkumāravṛndaṃ vilasati tatra ca śubhrakṛṣṇayugmam //260//",
  "GK19jivskd_u:1300": "kvacid api paśunāma bhāṣamāṇaḥ kvacid api rakṣakanāma veṇupāṇiḥ /",
  "GK19jivskd_u:1301": "kvacid api sakhināma miṣṭavaṃśīsvarakalayākhilamoham ātanoti //261//",
  "GK19jivskd_u:1302": "----------------------------",
  "GK19jivskd_u:1303": "1. (a) orājīm;; 2. (b) anyadāvad; 3. (a)",
  "GK19jivskd_u:1304": "padyoskāḥ (?)",
  "GK19jivskd_u:1305": "; 4. (b)",
  "GK19jivskd_u:1306": "tathāstu; 5. (b)",
  "GK19jivskd_u:1307": "prayattaḥ; 6. (b) eva;",
  "GK19jivskd_u:1308": "upariracitapuṣpavṛṣṭisṛṣṭiḥ stavakṛtasaṃstava eva divyalokaḥ /",
  "GK19jivskd_u:1309": "sukhayati sakhi gokulasya lokān priyam anu sapriyatāṃ hi suṣṭhu dhatte //262//",
  "GK19jivskd_u:1310": "harim atha dhavalānivāsam āptaṃ svam anu ca sannatam agrajena sārdham /",
  "GK19jivskd_u:1311": "vrajapatir upalabhya tacchramāpaṃ muhur apamṛjya ciraṃ dadarśa sāsram //263//",
  "GK19jivskd_u:1312": "svayam atha janakaḥ samastayuktaḥ paśukulam ākulam ālayāya nītvā /",
  "GK19jivskd_u:1313": "sakalam aghaharaṃ śramāpanuttiṃ pratinidideśa yataḥ sa eṣa eti //264//",
  "GK19jivskd_u:1314": "iti vadati sakhījane samantād vṛṣaravijāṃ vadati sma kācid etya /",
  "GK19jivskd_u:1315": "“vrajanṛpadayitā samaṃ vadhūbhiś calati sutaṃ prati maṅgalānusaṅgi //265//",
  "GK19jivskd_u:1316": "idam avakalayan sakhīsamūhas tvarinikhilādhikarādhikaṃ pratasthe /",
  "GK19jivskd_u:1317": "vrajanṛpavanitānuṣaṅgaḥ kāmaḥ karam anu cāsajati sma maṅgalāni //266//",
  "GK19jivskd_u:1318": "agharipujananī tu sarvayuktā svapatham abhīkṣṇam asāv abhīkṣamāṇā /",
  "GK19jivskd_u:1319": "vṛṣaravitanujādibhiḥ snuṣābhiḥ samanugatā svasukhā cakāra1 //267//",
  "GK19jivskd_u:1320": "atha jayajayaśabdabhavyagītastavaghṛtadīpakapūrṇakumbhalājān /",
  "GK19jivskd_u:1321": "vacasi śirasi hastayoḥ śrayantī harijananīprabhṛtis tatiḥ pratasthe //268//",
  "GK19jivskd_u:1322": "samagamad avarodhaniṣkramadvāravadhim iyaṃ sa tadā tu kṛṣṇacandraḥ /",
  "GK19jivskd_u:1323": "sahabalam abhiyan puraḥ pradeśaṃ śramajarucāpy abhitaḥ sukhaṃ vavarṣa //269//",
  "GK19jivskd_u:1324": "atha sakusumalājavṛṣṭinīrājanasukham anv anu mātur aṅghrilagnaḥ /",
  "GK19jivskd_u:1325": "aparagurujaneṣu2 cānvatiṣṭhat tad atha yathā yugapad balaś ca tadvat //270//",
  "GK19jivskd_u:1326": "tadanu ca jananī hṛdāsadāśīstatim adadād vacasā tu neti sarvā /",
  "GK19jivskd_u:1327": "sanayanajalagadgadaṃ gadantī kalakalavalgugirāśiṣaḥ śaśaṃsa //271//",
  "GK19jivskd_u:1328": "atha balajananīyutā yaśodā sutayugalaṃ dadhatī kareṇa doṣṇi /",
  "GK19jivskd_u:1329": "svasadanam upanīya khedariktaṃ karaṇalaghuvyajanaṃ vidhūnute sma //272//",
  "GK19jivskd_u:1330": "kṣaṇakatipayamātṛlālanāyāṃ jaḍavad upeyatur asmṛtiṃ sahotthau /",
  "GK19jivskd_u:1331": "tadanu ca tanusevakāḥ samūcuḥ snapanajalapramukhaṃ samastam asti //273//",
  "GK19jivskd_u:1332": "harir atha haricandanena raktaṃ mṛgajamadena balas tu vastrayugmam /",
  "GK19jivskd_u:1333": "dadhad anudadhad aṅgarāgam evaṃ bhūṣaṇam āpa mātṛpārśvam //274//",
  "GK19jivskd_u:1334": "sakalam avayavaṃ nijaṃ saveśaṃ surabhitam apy atulaṃ karoti kṛṣṇaḥ /",
  "GK19jivskd_u:1335": "niṭilam atitamāṃ3 yad asya paśyaty api purujighṛtitātamātṛyugmam //275//",
  "GK19jivskd_u:1336": "sutayugam atha mātṛyugmam āptaṃ taducitacitrakacitram āśu kṛtvā /",
  "GK19jivskd_u:1337": "amṛtarucidhareṇa pānakena kramukapuṭena ca nandayāñcakāra //276//",
  "GK19jivskd_u:1338": "sphurad iha jananīyugaṃ prasūtyor yugam api citratayā vibhāti nityam /",
  "GK19jivskd_u:1339": "yugayugam anutarkyate na śīlāt kva nu jananī jananīyatāvibhāgaḥ //277//",
  "GK19jivskd_u:1340": "śirasi dadhad apūrvapaṭṭapāśaṃ karam anu ratnajacitramitrayaṣṭim /",
  "GK19jivskd_u:1341": "balasahitatayācalaj jananyoś caraṇanatiṃ vidadhat payāṃsi dogdhum //278//",
  "GK19jivskd_u:1342": "----------------------------",
  "GK19jivskd_u:1343": "1. (b) sukhīcakāra; 2. (a)",
  "GK19jivskd_u:1344": "ojanīsucānvatiṣṭhat; 3. (b) atitamaṃ",
  "GK19jivskd_u:1345": "atha kanakaja-dohanādi-pātrāṇy anuga-janāḥ samam eva te gṛhītvā /",
  "GK19jivskd_u:1346": "vyatijaya-manasā dravaṃ dadhānā drava-gamanāḥ samayus tadīya-padyām //279//",
  "GK19jivskd_u:1347": "punar atha vṛṣabhānujādi-vargaḥ sadana-śiro-gṛha-jāla-randhra-lagnaḥ /",
  "GK19jivskd_u:1348": "upadiśati parasparaṃ sma vīkṣya priya-caritaṃ gavi-dohanāya jātam //280//",
  "GK19jivskd_u:1349": "kalaya sakhi hariḥ pitṛ-nideśaṃ svayam anu yācanayā prapadyamānaḥ /",
  "GK19jivskd_u:1350": "paśupa-janani-yojanānupūrvyā saha-balam ācarati sma goṣu doham //281//",
  "GK19jivskd_u:1351": "yadapi ca harihūtimādhurībhiḥ sa nadati sarvaka eva dhenusaṅghaiḥ /",
  "GK19jivskd_u:1352": "tadapi ca bata kāpi tasya śikṣāvaśāgatayā tam iyarti tena hūtā //282//",
  "GK19jivskd_u:1353": "atha parihitam uttarīyabaddhaṃ draḍhayati gāḍhatayā gavām adhīndraḥ /",
  "GK19jivskd_u:1354": "tad anu ca mṛdupāśanaddhavatsaṃ navadhavalācaraṇena saṃyunakti //283//",
  "GK19jivskd_u:1355": "kṣitim anu caraṇāgradattabhāraḥ",
  "GK19jivskd_u:1356": "praṇamitajānuyugāntarasthapātraḥ /",
  "GK19jivskd_u:1357": "muhur api kalayan sagostanāgraṃ",
  "GK19jivskd_u:1358": "smitam api dugdham api sma dogdhi kṛṣṇaḥ //284//",
  "GK19jivskd_u:1359": "kalaya harir amūm adugdha dhenuṃ katham aparā duhate svayaṃ vilokya /",
  "GK19jivskd_u:1360": "ahaha tadavalokya paśya dūrād anukurute jaradaṅganāgaṇaś ca //285//",
  "GK19jivskd_u:1361": "drutam atha payasāṃ nipān prahṛtya prayayur amī vrajarānmukhā gṛhāya /",
  "GK19jivskd_u:1362": "harir atha sakalaḥ suhṛdvṛtiśrīḥ kavikavitaḥ sa sasāra rājasadma //286//",
  "GK19jivskd_u:1363": "balam anu sakhibhiḥ sahāsajalpaḥ karakaratāḍanayā mithaḥ pramodī /",
  "GK19jivskd_u:1364": "samadagajagatir vicitravetraḥ parisaram eti saran sarojanetraḥ //287//",
  "GK19jivskd_u:1365": "saraṇim anusarann amuṃ pradeśaṃ punar amum apy amum apy amuṃ viveśa",
  "GK19jivskd_u:1366": "murajid adhiruroha karṇikāgraṃ nijanijasevanasiddhaye prayāmaḥ //288//",
  "GK19jivskd_u:1367": "iti vividhatayānuvarṇyamānaḥ savidhasametatayāvakarṇyamānaḥ /",
  "GK19jivskd_u:1368": "upajananaisa etya tannideśāt klamam apanetum iyāya vāsasadma //289//",
  "GK19jivskd_u:1369": "drutam atha vṛṣabhānujādivargaḥ priyam upasevitum āvṛtīyamānaḥ /",
  "GK19jivskd_u:1370": "akuruta jalatālavṛntacarcādyupakaraṇaṃ kalayaṃs tadīyaśarma //290//",
  "GK19jivskd_u:1371": "ruciramṛdulatūlikāñcikhaṭṭām upari niveśam amuṃ niṣevyamāṇāḥ /",
  "GK19jivskd_u:1372": "yad iha sukham amuṣya tan nijātmapratiphalitaṃ nijam eva tā viduḥ sma //291//",
  "GK19jivskd_u:1373": "yadapi tam anusevate samastā tatir iyam uttamakalpam alpakaṃ na /",
  "GK19jivskd_u:1374": "tadapi ca vṛṣabhānujā yadā yat kalayati tan navatāṃ sadā prayāti //292//",
  "GK19jivskd_u:1375": "navam iva mithunaṃ mithaḥ sthitaṃ yan",
  "GK19jivskd_u:1376": "navam iva rāgajanuś ca yasya nityam /",
  "GK19jivskd_u:1377": "katham iva navatāṃ na tasya vinded",
  "GK19jivskd_u:1378": "vyatibhajanaṃ harirādhikābhidhasya //293//",
  "GK19jivskd_u:1379": "iti rajanimukhe gate sukhena prahitacaraḥ śiśur āgataḥ sma vakti /",
  "GK19jivskd_u:1380": "vrajapatir adhunā svabhogadhāma praviśati tena samaṃ balādayaś ca //294//",
  "GK19jivskd_u:1381": "atha muravijayī cacāla tasmāt pitṛsavidhaṃ pidadhan nijasmitādi /",
  "GK19jivskd_u:1382": "sudṛg iyam api tarhi goparājñīnikaṭam atiprakaṭaṃ vihāya vartma //295//",
  "GK19jivskd_u:1383": "murajiti savidhaṃ gate vrajejyā nṛpasahitā muditā balādayaś ca /",
  "GK19jivskd_u:1384": "sajalajalamucīva cātakādyāḥ kalakalavalgu yayus tadābhimukhyam //296//",
  "GK19jivskd_u:1385": "yadapi ravisamaḥ śaśī vibhāti vrajabhuvi tarhy api kāntibhedarītyā /",
  "GK19jivskd_u:1386": "rajanidinavibhāgam īkṣamāṇā vyavahṛtibhedam amī sadā bhajanti //297//",
  "GK19jivskd_u:1387": "atha niviviśire vrajeśvarādyā danujaripupramukhāś ca bhinnapaṅkti /",
  "GK19jivskd_u:1388": "iti1 hi hasarasaḥ samastabhojyaṃ svadanavidhiṃ nayate tad anyathā na //298//",
  "GK19jivskd_u:1389": "dinamukham anu tatra pākavṛnde dinajaṭharaprasaraṃ dināṅghripūrtim /",
  "GK19jivskd_u:1390": "ṛtuvalayanideśadeśabhedaṃ vividhavidhānagatīḥ svayaṃ tu viddhi //299//",
  "GK19jivskd_u:1391": "prathamam iha phulaṃ vanād upāttaṃ bakaripunā svadanāya suṣṭhu jātam /",
  "GK19jivskd_u:1392": "punar iha havir2ādigorasāntaṃ śatavidhatemanajemanaṃ babhūva //300//",
  "GK19jivskd_u:1393": "atha surabhijalena suṣṭhu tāmbūlajapuṭakena ca śodhitāsyapadmāḥ /",
  "GK19jivskd_u:1394": "vrajanṛpatitadīyanandanādyā bahir upaveśasabhām abhāsayanta //301//",
  "GK19jivskd_u:1395": "atha punar adhiruhya candraśālā3-",
  "GK19jivskd_u:1396": "mukham amṛtāṃśu4mukhīgaṇāḥ svakāntam /",
  "GK19jivskd_u:1397": "abhimukhasadasi sphūranniveśaṃ",
  "GK19jivskd_u:1398": "dadṛśur amuṃ nibhṛtaṃ mitho 'py anūcuḥ //302//",
  "GK19jivskd_u:1399": "iha viviṣakalākalāpavijñāḥ samuditatāṃ samavāpur utkacittāḥ /",
  "GK19jivskd_u:1400": "amum uditām itāḥ kalānidhānaṃ svakulakalāṃ vinivedya bhartum aicchan //303//",
  "GK19jivskd_u:1401": "yadapi harir asau kalānivijñas tadapi tadalpakalāsu toṣam eti /",
  "GK19jivskd_u:1402": "yadapi kṛtamukhāḥ kalāsu sabhyās tadapi harer mukhavīkṣayā ramante //304//",
  "GK19jivskd_u:1403": "na bhajati sakalaṃ sadā sabhāyāḥ samavasaraṃ bata kāvyanāṭakādi /",
  "GK19jivskd_u:1404": "iti niśi niśi bhinnatānumatyā vrajapatir iṣṭatamaṃ tadātaniṣṭa //305//",
  "GK19jivskd_u:1405": "kvaca niśi nṛpatiḥ sa vaṣṭi kāvyaṃ kvacid api nāṭyakalāṃ kvacāpi citram /",
  "GK19jivskd_u:1406": "pṛthag api na pṛthag vibhāti sarvaṃ hariracitāni paraṃ puraḥ karoti //306//",
  "GK19jivskd_u:1407": "iti purukutuke gate tu yāme haribalasaṃvalitāḥ samastalokāḥ /",
  "GK19jivskd_u:1408": "vrajanarapatim utthitaṃ vilokya prati tadavasthiti tasthur ādareṇa //307//",
  "GK19jivskd_u:1409": "murajiti gadituṃ kim apy anīśe pitari ca bāṣpaniruddhakaṇṭhadeśe /",
  "GK19jivskd_u:1410": "sthaviragurujanā dvayaṃ nivedya pratividhaye samanaskam ācaran sma //308//",
  "GK19jivskd_u:1411": "avanatapitṛkaḥ parān yathārhaṃ nativinayādibhṛtān vidhāya kṛṣṇaḥ /",
  "GK19jivskd_u:1412": "sahabalam anugatya mātṛyugmaṃ taducitalālitatāṃ ciraṃ jagāma //309//",
  "GK19jivskd_u:1413": "anumatim atha mātṛyugmadattām avakalayan praṇaman sanamradṛṣṭiḥ /",
  "GK19jivskd_u:1414": "haladharam anugamya taṃ praṇamya śritanavavarṣavaraḥ svavāsam āpa //310//",
  "GK19jivskd_u:1415": "----------------------------",
  "GK19jivskd_u:1416": "1. (b) iha; 2. (a) harir ādio; 3. (b)",
  "GK19jivskd_u:1417": "candraśālīo ; 4. (a) amṛtāśuo",
  "GK19jivskd_u:1418": "iti muraharavarṇanāṃ sa kurvan muraharam apy avalokya sadmasīmni /",
  "GK19jivskd_u:1419": "drutataram avaruhya rādhikādir nijatadapahṇavam ācacāra vargaḥ //311//",
  "GK19jivskd_u:1420": "iha matam apareṇa sarvakāntāsv anuniśam añcati so 'yam ittham astu /",
  "GK19jivskd_u:1421": "hṛdaya kalaya kintu cāru rādhāharicaritaṃ paritaḥ smara tvam atra //312//",
  "GK19jivskd_u:1422": "vṛṣaravitanayādibhis tadā drāk samagami hāri hariḥ suveśa eṣaḥ /",
  "GK19jivskd_u:1423": "navaghana iva vidyutāvalībhir yad amṛtavṛṣṭimayī babhūva dṛṣṭiḥ //313//",
  "GK19jivskd_u:1424": "vratatimaṇivivekakhaṇḍiśobhā",
  "GK19jivskd_u:1425": "parimalabhāg iha sadma kintu kuñjam /",
  "GK19jivskd_u:1426": "iha kim u kusumaṃ kim aṃśukaṃ vā",
  "GK19jivskd_u:1427": "śayanaṃ idaṃ mithunam yad adhyaśete //314//",
  "GK19jivskd_u:1428": "iti nityalīlā",
  "GK19jivskd_u:1429": "//2 //",
  "GK19jivskd_u:1430": "śrīgopālāya namaḥ,1",
  "GK19jivskd_u:1431": "sā ca janmādikā sā ca nityalīlā śrutiritā /",
  "GK19jivskd_u:1432": "mithaḥ pūrvā parā ca syād bījavṛkṣapravāhavat //o //",
  "GK19jivskd_u:1433": "\u000e[3]",
  "GK19jivskd_u:1434": "atha nityāntarvartisarvartulīlā",
  "GK19jivskd_u:1435": "atha hṛdi kuru vallavīsutasya stavam anu-gautama-tantra-labdham asya /",
  "GK19jivskd_u:1436": "bahu-vidha-samayāgamād vicitraṃ śubha-caritam racita-sva-bhakta-bhakti //1//",
  "GK19jivskd_u:1437": "januṣi madhu-ṛtoḥ kumāra-bhāve taruṇimani pravayastayā ca yoge /",
  "GK19jivskd_u:1438": "dayita-dayitayor vasanta-rāga-prabhṛti-kalā lasati sma śāmyati sma //2//",
  "GK19jivskd_u:1439": "tad idam ṛtuṣu ṣaṭsu rucyabhedāt pṛthag anuvarṇanam iṣyate tathā hi /",
  "GK19jivskd_u:1440": "harir iha vihṛtipracāracaryāṃ vidadhad avarṇayad eṣa tarhi tarhi //3//",
  "GK19jivskd_u:1441": "prathamam iha śṛṇuṣva citta vākyaṃ",
  "GK19jivskd_u:1442": "kvaca niśi yat prabhum āha hāri rādhā /",
  "GK19jivskd_u:1443": "atha kalaya harer vacaś ca tasyām",
  "GK19jivskd_u:1444": "amṛtavad antaraśantamasya dātṛ //4//",
  "GK19jivskd_u:1445": "“ahaha vanavanaṃ nidāghadagdhasthalam aṭasi svavapuḥ prapīdya rukṣaḥ2 /",
  "GK19jivskd_u:1446": "murahara tava cintanena jīrṇān katham avitāsi janān idaṃ na jāne //“5//",
  "GK19jivskd_u:1447": "idam abhihitam ākalayya kṛṣṇaḥ smitavadanaḥ svayam āha yat tu rādhām /",
  "GK19jivskd_u:1448": "tad avakalaya citta vittam etat tava bahuvṛttipadaṃ bhavisyad asti //6//",
  "GK19jivskd_u:1449": "“ahaha sumukhi nedam anyad ūhyaṃ tapaṛtum anv api tatra citratāsti /",
  "GK19jivskd_u:1450": "kvaca sa hi madhuvat kvacāpi varṣāvad anubhavaṃ dadate svayaṃ kvacāpi //7//",
  "GK19jivskd_u:1451": "vanam iha yad anūpam asti tasmin madhur iva bhāti nidāghakāla eṣaḥ /",
  "GK19jivskd_u:1452": "nirudakataruṇi svayaṃ nidāghaḥ kṣitidharanirjharabhājivārṣikaśrīḥ //8//",
  "GK19jivskd_u:1453": "mama samam amarībhir atra vṛndā nikhilavanaṃ paritaḥ pariṣkaroti /",
  "GK19jivskd_u:1454": "yad aharahar ahaṃ bhavatyā saha sahacāribhir apy alaṃ bhajāmi //9//",
  "GK19jivskd_u:1455": "sumadhuranavanārikelanīraṃ tadupamatālaphalāmbu cāsya3 majja /",
  "GK19jivskd_u:1456": "upahṛtam iha vṛndayā satṛṣṇe sakhisahite mayi tṛptim ādadhīta //10//",
  "GK19jivskd_u:1457": "sa panasasahakāragostanīnāṃ",
  "GK19jivskd_u:1458": "rasavasanaṃ racayāmy ahaṃ samitraḥ /",
  "GK19jivskd_u:1459": "tvadadharamadhu māṃ tu tatra citraṃ",
  "GK19jivskd_u:1460": "smarayati sāndratayā svam eva subhru //11//",
  "GK19jivskd_u:1461": "atha vayam api tāṃ vihārabhūmiṃ tava kalayāma yadi tvadīyam iṣṭam /“",
  "GK19jivskd_u:1462": "----------------------------",
  "GK19jivskd_u:1463": "1. (b) not found; the following verse is placed after atha etc.; 2. (a)",
  "GK19jivskd_u:1464": "rukṣaḥ; 3.. (a)",
  "GK19jivskd_u:1465": "margin: cālpa;",
  "GK19jivskd_u:1466": "iti vṛṣaravijādibhiḥ pradiṣṭas tvaritam amūbhir amūṃ hariḥ pratasthe //12//",
  "GK19jivskd_u:1467": "prathamam abhiyayau vasantavantaṃ vipinaviśeṣam atha pradeśam anyam /",
  "GK19jivskd_u:1468": "anubhavatulayānubhāvayaṃś ca pravadati sa sma sanarmasuṣṭhu vācam //13//",
  "GK19jivskd_u:1469": "ahani vayam amūṃ nirīkṣya subhru varasaritaṃ purataḥ samaṃ sajantaḥ /",
  "GK19jivskd_u:1470": "nijanijadhavalās tu pāyayitvā viharaṇam atra suhṛdbhir ācarāma //14//",
  "GK19jivskd_u:1471": "śaśimukhi śucimāsi madhyamadhyaṃ dinam anu mandiratulyaśailagarbhe /",
  "GK19jivskd_u:1472": "jharanikaraparītapārśvadeśe saha bhavatīkam ahaṃ mudā śayiṣye //15//",
  "GK19jivskd_u:1473": "savitṛduhitṛtuṅgatīragarbhe śaśimaṇidhāmani kuñjapuñjarāji /",
  "GK19jivskd_u:1474": "anurahasam ahar vrajāntarantaḥ saha bhavatīkam ahaṃ mudāśrayiṣye //16//",
  "GK19jivskd_u:1475": "vayam iha sariti draveṇa gatvā viharaṇaṃ narmasaśarmatāṃ nayāma /",
  "GK19jivskd_u:1476": "iti vṛṣaravijāṃ vidhṛtya bāhāv aparasakhīsahitāṃ ca calann uvāca //17//",
  "GK19jivskd_u:1477": "nikaṭanikaṭatāṃ calaṃs taṭinyā",
  "GK19jivskd_u:1478": "nirudakamātrapadaṃ kramāt tyajaṃś ca /",
  "GK19jivskd_u:1479": "“tapamadhunṛparāṣṭrayugmamadhyaṃ",
  "GK19jivskd_u:1480": "gatam iva candramukhi svam atra paśya //18//",
  "GK19jivskd_u:1481": "iha kamalavanāni tāpaśīrṇāny api kamalāni kiyanti dhārayanti /",
  "GK19jivskd_u:1482": "tata iha sariti praviśya yūyaṃ vayam api tāni vicitya cāru cinmaḥ //19//",
  "GK19jivskd_u:1483": "muhur iha paritaḥ samāvrajantaḥ sariti rasaprasaraṃ gaveṣayantaḥ /",
  "GK19jivskd_u:1484": "navanavatanayāya padminīnāṃ stanam iva vāriruhaṃ duhanti bhṛṅgāḥ //“20//",
  "GK19jivskd_u:1485": "iti vanavalitaṃ chalaṃ vidhāya vrajasumukhīḥ saritaṃ praveśyamānā. /",
  "GK19jivskd_u:1486": "kamalacayanalakṣyataḥ svavāñchālasitavaśāḥ1 sa cakāra tatra tatra //21//",
  "GK19jivskd_u:1487": "“kamalam idam aho mayā tu labdhaṃ kanakaruciprathitaṃ tvayā tu nīlam /“",
  "GK19jivskd_u:1488": "iti vividhamiṣaṃ parasparaṃ tāḥ samam ajitena vihārasāram īyuḥ //22//",
  "GK19jivskd_u:1489": "hṛdi kim u kamalaṃ lalāga kiṃ vā harikara ity amukā viśaṅkamānāḥ /",
  "GK19jivskd_u:1490": "vrajajanisudṛśas tadā navīnāḥ sapulakaśītkṛtikāritām avāpuḥ //23//",
  "GK19jivskd_u:1491": "atha vihasati tatra jihmanetrā murajiti cikṣipur āyudhābham ambhaḥ /",
  "GK19jivskd_u:1492": "sa ca tad akṛta tāsu kintu tāsāṃ tadapagamaḥ kriyate sma tasya tena //24//",
  "GK19jivskd_u:1493": "harir asurasahasralakṣajetā svayam abalābhir ayaṃ vijetum iṣṭaḥ /",
  "GK19jivskd_u:1494": "yad iha jayam avāpa tan na citraṃ yad atha jitas tad atīva citram atra //25//",
  "GK19jivskd_u:1495": "yadapi ca jalasecanena kīrṇas tadapi parābhavam api nāghaśatruḥ /",
  "GK19jivskd_u:1496": "iti bhrukuṭim adhāt tu vārṣabhānavy atha sa tu tatra babhūva citrakalpaḥ //26//",
  "GK19jivskd_u:1497": "harim atha sakalābalāvilāsāl laghu jagṛhur jitakāśitāṃ dadhānāḥ /",
  "GK19jivskd_u:1498": "punar api hasitānunāpabhaṅgyā bahir avadhānam adhāpayan mṛgākṣyaḥ //27//",
  "GK19jivskd_u:1499": "avahitavati jīvanādhināthe vṛṣaravijā drutam asya karṣaṇāya /",
  "GK19jivskd_u:1500": "taṭam aṭitavatīha2 kṛṣṇanāmāpy anugatatāṃ samavāpa rāgabaddhaḥ //28//",
  "GK19jivskd_u:1501": "----------------------------",
  "GK19jivskd_u:1502": "1. (a) ovaṣāḥ; 2. (a) aṭitavatīti",
  "GK19jivskd_u:1503": "drutam atha paricārikā murāriṃ vṛṣaravijāṃ savayastatīr amūś ca /",
  "GK19jivskd_u:1504": "mṛdu mṛdu vasanena mārjitāṅgān akṛṣata vastravarān adhārayaṃś ca //29//",
  "GK19jivskd_u:1505": "svayam atha vṛṣabhānujā svakāntaṃ mṛgamadakuṅkumacūrṇamarjitāṅgam /",
  "GK19jivskd_u:1506": "sulaghu vidadhatī jahāra jāḍyaṃ bahir abahiḥ punar ājahāra jāḍyam //30//",
  "GK19jivskd_u:1507": "atha ghusṛṇaviśeṣakāṃśuyuktaṃ laghutaraveśaviśeṣaśobhimuktam /",
  "GK19jivskd_u:1508": "akuruta vṛṣabhānujā svakāntaṃ sa ca rucitām akarod amūṃ nitāntam //31//",
  "GK19jivskd_u:1509": "kramukasitakarāñciparṇavīṭīr adita sakhī harirādhayor mukhāntaḥ /",
  "GK19jivskd_u:1510": "yugalam api tayoḥ sakhījanānām adhita sukhaprathanāya vaktramadhye //32//",
  "GK19jivskd_u:1511": "atha kamalakarāḥ sakāntakāntāḥ savilasitaṃ sadanāya gantukāmāḥ /",
  "GK19jivskd_u:1512": "vijitakamalapatracārunetrā virurucire nikhilena khelitena //33//",
  "GK19jivskd_u:1513": "kvacid api hariṇā samaṃ vyadhus tāḥ puru kamalākamali prahāsayuktam /",
  "GK19jivskd_u:1514": "idam iha na vidus tu tena śaśvaj jitam akhilaṃ bhuvaneṣu kevalena //34//",
  "GK19jivskd_u:1515": "iti bahuvidhakhelamālayāntaṃ jagṛhur amūr amunā samaṃ samastāḥ /",
  "GK19jivskd_u:1516": "tadanu ca varaniṣkuṭasthadhiṣṇyaṃ praviviśur āviviśuś ca tasya bhāsi //35//",
  "GK19jivskd_u:1517": "maṇisadanam idaṃ vṛtīr1 atītaṃ varasarasīsarasīruhālimadhyam /",
  "GK19jivskd_u:1518": "sukusumasukumāragarbhatūlīmiladupadhānaśubhaṃyumañjuśayyam2 //36//",
  "GK19jivskd_u:1519": "sarucinihitatālavṛntabhṛṅgārakamukhaśarmadavastusaṃstutāṅgam /",
  "GK19jivskd_u:1520": "drutataram aviśad viśaṃś ca śayyām adhivasati sma hariḥ smitāṃśuśobhi //37//",
  "GK19jivskd_u:1521": "[yugmakam]",
  "GK19jivskd_u:1522": "tam atha kusumacāmaraṃ dadhānā vṛṣaravijā svayam eva sevate sma /",
  "GK19jivskd_u:1523": "anṛjudṛśam amuṃ balaṃ chalaṃ ca praṇayi sa tu praṇayan nināya śayyām //38//",
  "GK19jivskd_u:1524": "iyam api tata eva khedadambhād alasanibhasthititāṃ babhāja tasyām /",
  "GK19jivskd_u:1525": "tadanu savayasaḥ sacandratāmbūlakam anu śarma dadhus tayor dvayoś ca //39//",
  "GK19jivskd_u:1526": "tadanu tad anumāya tena tasyā rahasi mithaḥ sthitivāñchitaṃ vayasyāḥ /",
  "GK19jivskd_u:1527": "samiṣam apagatāḥ kṣaṇaṃ tu kācin mṛdumardanam etayor vyadhatta //40//",
  "GK19jivskd_u:1528": "iyam api vigatā dvayasya nidrāṃ chalaracitāṃ chalam āracayya yat tu /",
  "GK19jivskd_u:1529": "nayanayugalamīlanaṃ vihāya praṇayamayīm udamīmilan nijehām //41//",
  "GK19jivskd_u:1530": "iti bahuvidhākelibhir nidāghe vigatavati praviveśa vārṣikaśrīḥ /",
  "GK19jivskd_u:1531": "jaladavalayavidyutālilakṣmyā hariharidāratanūr vilāsam āpa //42//",
  "GK19jivskd_u:1532": "rucim iha kalayan vrajeśasūnur niśi niśi varṇayituṃ ruciṃ jagāma /",
  "GK19jivskd_u:1533": "idam avadadhatī ca vārṣabhānavy api savayastatir udyad ullalāsa //43//",
  "GK19jivskd_u:1534": "iti ghanasamayasphuṭaprabhāte nijajananīhitaṃ payaḥ kṛtānnam /",
  "GK19jivskd_u:1535": "maricavalitam uṣṇam īṣad aśnann aham anurāmamukhaṃ sukhaṃ bhajāmi //44//",
  "GK19jivskd_u:1536": "mama janitithir eṣyatīha bhādre vrajajanaśarma ca tena sārdham aṅga /",
  "GK19jivskd_u:1537": "dvayam api yad idaṃ jaganti dhinvan purataraparva taniṣyati prahṛṣya //45//",
  "GK19jivskd_u:1538": "----------------------------",
  "GK19jivskd_u:1539": "1. (b) ovṛter; 2. (b) ośayyām",
  "GK19jivskd_u:1540": "gṛhaśikharaśikhām athādhirūḍhāḥ kalayata niśy api goṣṭhavanyadhāma /",
  "GK19jivskd_u:1541": "pratilavataḍidālidīptibhūmnā dina iva sarvam idaṃ muhur vibhāti //46//",
  "GK19jivskd_u:1542": "nabhasi jaladavidyudālilakṣmīr bhuvi haritaḥ sphurad indragopakāntiḥ /",
  "GK19jivskd_u:1543": "madanugabhavatīva kānanaśrītatim anupaṣakatāṃ sakhi prayāti //47//",
  "GK19jivskd_u:1544": "sthalakulam iha kūrmapṛṣṭhatulyaṃ nayanagatipradaratnaveśamadhyam /",
  "GK19jivskd_u:1545": "vitatam abhinavaprarūḍhatārṇaṃ pari dhavalāgaṇapālanaṃ karomi //48//",
  "GK19jivskd_u:1546": "girivaraśirasi vyudastapārśvāvṛtimaṇisadmani labdhadhenudṛṣṭiḥ /",
  "GK19jivskd_u:1547": "bahuvidhaśatarañjamukhyakhelā vidadhad ahaṃ sakhibhiḥ sukhaṃ prayāmi //49//",
  "GK19jivskd_u:1548": "sravati salilam ambude tarūṇāṃ kuharagṛhe rasayan phalaṃ sakandam /",
  "GK19jivskd_u:1549": "upasalilaśilāsanaḥ sadannaṃ dadhisahitaṃ sakhibhir vibhaktam aśnan //50//",
  "GK19jivskd_u:1550": "kvacid api girimūrdhni dhenuhūtiṃ vidadhad amūś ca mudā niviśya paśyan /",
  "GK19jivskd_u:1551": "adhi vaḍabhigatābhir īkṣaṇīyaḥ satatam ahaṃ bhavatībhir atra tatra //51//",
  "GK19jivskd_u:1552": "[yugmakam]",
  "GK19jivskd_u:1553": "iha vahati kadambanīpayūthīśavalitaketakagandhasandhavātaḥ /",
  "GK19jivskd_u:1554": "anubhavasaviviktataṃ ca yadvat tava mama cānubhavanti gandham alpam1 //52//",
  "GK19jivskd_u:1555": "yadi pulakakulākulāsi kṛṣṇaṃ kanakapaṭaṃ paṭu māṃ nirīkṣya bhadre /",
  "GK19jivskd_u:1556": "ghanataḍidudayād vivardhamānāṅkuradharanītulanāṃ tadā prayāsi //53//",
  "GK19jivskd_u:1557": "ghanasamayam anudhvaniṃ plavādyā vidadhati te ca ghanā muhus tam atra /",
  "GK19jivskd_u:1558": "niśamayitum amuṃ parasparaṃ ye sphuṭam aniśaṃ racayanti suṣṭhu puṣṭam //54//",
  "GK19jivskd_u:1559": "jaladam anu kaniṣṭhamadhyamukhyāḥ plavaśikhicātakanāmakāḥ prapannāḥ /",
  "GK19jivskd_u:1560": "taratamavidhinā tadekanandi dvayam aparas tu tadekajīvijīvaḥ //55//",
  "GK19jivskd_u:1561": "aham api tad idaṃ vilokamānaḥ kila vimṛśāmi nijān ananyabhaktān /",
  "GK19jivskd_u:1562": "yadanu ca bhavadīyavṛndam etat paramatayā mama cittam āviveśa //“56//",
  "GK19jivskd_u:1563": "iti vadati harau papāta vṛṣṭir visṛmaraśīkarabhāk tataś ca mukhyaḥ /",
  "GK19jivskd_u:1564": "paṭakuṭam adadhur dvayasya khaṭṭām anu paritaḥ sadanaṃ paṭāvṛtaṃ ca //57//",
  "GK19jivskd_u:1565": "bahir anu ghanagarjitaṃ savarṣaṃ gṛham anu talpavareṇyam alpaśītam /",
  "GK19jivskd_u:1566": "tadanu vasitaśastavastram etanmithunam anusmara citta gaurakṛṣṇam //58//",
  "GK19jivskd_u:1567": "iti bahuvidhasukhakhelayā prayāte ghanasamaye śaradā jagāma tāṃ ca /",
  "GK19jivskd_u:1568": "sphuṭam avakalayan purāvad ākhyad vṛṣaravijāṃ murajin niśi krameṇa //59//",
  "GK19jivskd_u:1569": "aharahar udaye śarat śaratpraveśe nijajananīnihitaṃ payaḥ kṛtānnam /",
  "GK19jivskd_u:1570": "sahasuhṛd upabhujya2 dhenusaṅgād vanakalitaṃ bhavatīṃ vivicya vacmi //60//",
  "GK19jivskd_u:1571": "vahad anunavam abhram acchabhāvaṃ praṇidadhatī kṣitir ātmanānucakre /",
  "GK19jivskd_u:1572": "taducitam upajīvanīyabhāve mayi bhavatī bhavatīdṛg eva subhrū //61//",
  "GK19jivskd_u:1573": "taḍidanuvalane gate payodād bata iti mānam ite tathā payode /",
  "GK19jivskd_u:1574": "tvadapagamadaśāṃ nijāṃ purāṇīṃ muhur aham asya tulām anusmarāmi //62//",
  "GK19jivskd_u:1575": "----------------------------",
  "GK19jivskd_u:1576": "1. (a) alpaḥ; 2. (a) upayujya\fatha yadi kalayāmi tīranīravrajam anu khañjanahaṃsakañjakāntim /",
  "GK19jivskd_u:1577": "varatanu bhavadāgatiṃ vitarkya bhramadaśayā bata vibhramaṃ prayāmi //63//",
  "GK19jivskd_u:1578": "abhilaṣati madīyakeliśikṣāgurum iyam acyutavallabhākṣilakṣmīm /",
  "GK19jivskd_u:1579": "iti kila kamalāvalīṃ vidhūtām uru śapharīnikaraś carīkarīti //64//",
  "GK19jivskd_u:1580": "jalam anuparamācchatāṃ nirīkṣya kṣaṇam anusandadhad antaraṃ yadāsmi1 /",
  "GK19jivskd_u:1581": "pratiphalitam iha svam īkṣamāṇas tava manasā tulanām anusmarāmi //65//",
  "GK19jivskd_u:1582": "navanavapulinaṃ nirīkṣya tat tat padadalanāṃ viniṣidhya tatra cāham /",
  "GK19jivskd_u:1583": "manasi vinidadhe sma hetum anyaṃ vacasi tad anyam idaṃ tvam eva vetsi //66//",
  "GK19jivskd_u:1584": "pathi pathi kusumaṃ vicitya śaśvat kusumamayaṃ dhanurādikaṃ vidhāya /",
  "GK19jivskd_u:1585": "pulinakulam adaḥ prapadya tasmin kusumaśarāya vayaṃ baliṃ dadāma //67//",
  "GK19jivskd_u:1586": "kumudamukulam alpam alpanālaṃ śaratulitaṃ viracayya śilpaśāli /",
  "GK19jivskd_u:1587": "dhanur api navaketakasya parṇān tricaturayogadṛḍhān dṛḍhaṃ sṛjāmaḥ //68//",
  "GK19jivskd_u:1588": "iti harir acalat priyāsahāyaḥ kusumacitiṃ vidadhad vicitrakeli /",
  "GK19jivskd_u:1589": "pṛthutanuviṣamacchadāṃs tanīyas tanulatikābhir itasmitān jahāsa //69//",
  "GK19jivskd_u:1590": "atha pulinam asāv apaśyad indoḥ pratitanuvat pulinasya tadvadindum /",
  "GK19jivskd_u:1591": "kutukarasavaśād viśaṃś ca tasmin svam amṛtasiktanibhaṃ vidan nananda //70//",
  "GK19jivskd_u:1592": "avadad atha sakhītatir mukundaṃ “kusumaśaraḥ kva nu yaṃ prapūjayāmaḥ” /",
  "GK19jivskd_u:1593": "harir avadad “ahaṃ sa eva sākṣād iti mama pūjanam eva tasya viddhi //71//",
  "GK19jivskd_u:1594": "yadi kusumaśarasya śaktim asmin mayi manuṣe natarāṃ tadālivargaḥ /",
  "GK19jivskd_u:1595": "mama kusumaśarān sahasva sākṣād” iti kalayan sa tu kampate sma vargaḥ //72//",
  "GK19jivskd_u:1596": "atha vṛṣaravijāvadan “murāre śatrum iha bhaumayudhi tvam eka eva /",
  "GK19jivskd_u:1597": "parabalabahukoṭiśastram asyan jayam abhajatas tad idaṃ nicāyayasva2 //73//",
  "GK19jivskd_u:1598": "upaparisaram asya tarhi sarvāḥ kusumaśarān kirann amūr asaṅkhyān /",
  "GK19jivskd_u:1599": "abhinad ayam amūn śarān amūṣāṃ kusumaśarair uta kañcukāny avidhyat //74//",
  "GK19jivskd_u:1600": "harim atha jitakāśinaṃ babhāṣe hariramaṇīvitatiḥ smitaṃ dadhānā /",
  "GK19jivskd_u:1601": "“vayam iha yuvatījanās tad asmatparicitam eva vihāram ādiśasva //“75//",
  "GK19jivskd_u:1602": "harir atha vihasan jagāda “yūyaṃ bharatamataṃ prati rājathātivijñāḥ /",
  "GK19jivskd_u:1603": "tad anusarata gītavādyanṛtyaṃ mama bhavatībhir udetu tāratamyam //“76//",
  "GK19jivskd_u:1604": "drava iva harigānataḥ śilādyaṃ hariramaṇījanasīmakaṃ babhūva /",
  "GK19jivskd_u:1605": "harir ajani kathañcanāpi dhīraḥ sa ca na tathājani gānatas tu tāsām //77//",
  "GK19jivskd_u:1606": "atha militatayā cakāra lāsyaṃ",
  "GK19jivskd_u:1607": "nijavanitābhir ayaṃ na cāpa sāmyam /",
  "GK19jivskd_u:1608": "tam abhidadhur amūr vayaṃ na sandīpanim",
  "GK19jivskd_u:1609": "abhajāma guruṃ kathaṃ nu vidmaḥ //78//",
  "GK19jivskd_u:1610": "----------------------------",
  "GK19jivskd_u:1611": "1. (a) margin: yadāsti; 2. (a)",
  "GK19jivskd_u:1612": "nicāyayāṃ sma",
  "GK19jivskd_u:1613": "harir akuruta taṇḍunā praṇītaṃ naṭanam anena jahāra cittam āsām /",
  "GK19jivskd_u:1614": "iha jagadur amūr vayaṃ na padmātulitatamā yad ihāpi śikṣitāḥ smaḥ //79//",
  "GK19jivskd_u:1615": "vyatimilitatayātha rāsanṛtyaṃ vyadhiṣata tā dayitena tena sārdham /",
  "GK19jivskd_u:1616": "vilasitavaramādhurībhir eṣāṃ suravanitā mumuhur muhur muhuś ca //80//",
  "GK19jivskd_u:1617": "atha harir akarod ihāpi citraṃ javamahasā sa tathānaśe samastam /",
  "GK19jivskd_u:1618": "yad akhilamahilāḥ svapārśvalagnaṃ tam anulavaṃ bata menire nirīkṣya //81//",
  "GK19jivskd_u:1619": "vilasitam idam ittham ācarantaḥ śramam upalabhya cirād amī niviṣṭāḥ /",
  "GK19jivskd_u:1620": "vyajanasalilapānakāṅgarāgakramukapuṭādibhir āśritābhir iṣṭāḥ //82//",
  "GK19jivskd_u:1621": "atha bhṛśam upalabhya śāntim etā harihariṇīnayanā niśāvasāne /",
  "GK19jivskd_u:1622": "vanam anuvihṛtiṃ mudā dadhānāḥ svam upavanīmaṇimandiraṃ sasarjuḥ //83//",
  "GK19jivskd_u:1623": "atha muraripurādhikākhyayugmaṃ mṛduśayanaṃ pratilabhya valguśarma /",
  "GK19jivskd_u:1624": "atanuta śayanaṃ tathā yathā tat tanum api bhedam adhāt tanudvayaṃ na //84//",
  "GK19jivskd_u:1625": "atha girivaraparvaṇi svasṛṇāṃ",
  "GK19jivskd_u:1626": "gṛhagataṃ parvaṇi kārtike māsi /",
  "GK19jivskd_u:1627": "bahuvidhamahasā1 saśarmapūrṇe",
  "GK19jivskd_u:1628": "tadanu mukhaṃ mukharaṃ sukhaṃ karoti //85//",
  "GK19jivskd_u:1629": "atha śaradanujā yadā ṛtuśrīr2 mṛdumṛduśītamayī samājagāma /",
  "GK19jivskd_u:1630": "aśanavasanakānanādrikhelāśayanasukhādi hariḥ priyām uvāca //86//",
  "GK19jivskd_u:1631": "“surabhinavakaśālitaṇḍulībhiḥ purusitavaṣkayanīpayaskṛtānnam /",
  "GK19jivskd_u:1632": "suparimalahariḥ plutaṃ samantād vikalitavalkalabījanāgaraṅgam /87//",
  "GK19jivskd_u:1633": "bahughṛtaparipakvapiṣṭabhedaṃ pravitatamaṇḍakaroṭikābhir iṣṭam /",
  "GK19jivskd_u:1634": "parikṛtadalitārdrakaṃ svamātrārpitam uṣasi svadate varoru mahyam //88//",
  "GK19jivskd_u:1635": "[yugmakam]",
  "GK19jivskd_u:1636": "tadanu ca jananī dadāti veṣaṃ mṛgamadakuṅkumacūrṇapūrṇavastram /",
  "GK19jivskd_u:1637": "tam aham aharahaḥ sajan sarāmaḥ sahasakhivīthir atīva śarma yāmi //89//",
  "GK19jivskd_u:1638": "yadapi vividhatemanādimadhyaṃ dinam upalabdham ihāsti paṅkajākṣi /",
  "GK19jivskd_u:1639": "tadapi bhavati sārdrakaṃ ghṛtāntaḥkṛtapacaśarṣapaśākam ādarāya //90//",
  "GK19jivskd_u:1640": "aharahar anudhenukañcukādicchavisavitṛcchavimitratācchabhāsaḥ /",
  "GK19jivskd_u:1641": "sakhibhir akhilakeliśālihārītakarutakarmaṇi narmaśarma yāmaḥ //91//",
  "GK19jivskd_u:1642": "pariṇatatarajambhanāgaraṅgakramukamukhadyutiśoṇakānanāntam /",
  "GK19jivskd_u:1643": "smitalasitakaṭiñjarādipuṣpapramuditasarvam ahardivaṃ bhramāmaḥ //92//",
  "GK19jivskd_u:1644": "calasakhi tad idaṃ vanaṃ nirīkṣemahi himaleśini3 mārgaśīrṣamāsi /",
  "GK19jivskd_u:1645": "paraparadivase tu śītaśīte nahi vihṛtir4 bahir aucitīṃ bhajeta //93//",
  "GK19jivskd_u:1646": "iti harivacanād anena sārdhaṃ vanam anugamya viramya ramya-rūpam /",
  "GK19jivskd_u:1647": "samucitaphalapuṣpasaṅgraheṇa pramadabhṛtaḥ pramadāgṛhaṃ samīyuḥ //94//",
  "GK19jivskd_u:1648": "----------------------------",
  "GK19jivskd_u:1649": "1. (a) opa(rva)tayā; 2. (a)",
  "GK19jivskd_u:1650": "ṛtuśrīṃ; 3. (b)",
  "GK19jivskd_u:1651": "himane niśi; 4. (a) vikṛtir",
  "GK19jivskd_u:1652": "iti mṛdutaratulikānukūlīkṛtaśayanaṃ nayanābhirāmayugmam /",
  "GK19jivskd_u:1653": "madhuripuvṛṣabhānujāsamākhyaṃ na vapuṣibhedam avāpa nāpi citte //95//",
  "GK19jivskd_u:1654": "atha dhanur aparāṃśamīnarājāvadhi ravibhogagatāhasaṅghabhāge /",
  "GK19jivskd_u:1655": "muraripur avadat purāvad etāṃ vṛṣaravijāṃ sa nijāṃ vilāsalakṣmīm //96//",
  "GK19jivskd_u:1656": "ghṛtadadhikṛsarārdrakādijuṣṭāḥ kaṭuvaṭakā vividhāni sandhitāni /",
  "GK19jivskd_u:1657": "aharahar udaye madīyamātrā mayi nihitāni bhṛśaṃ sukhaṃ vahanti //97//",
  "GK19jivskd_u:1658": "bahuvidham atha dugdhabāṣpapakvaṃ mṛdu mṛdu piṣṭakam iṣṭapūrṇam /",
  "GK19jivskd_u:1659": "adhi dinadinamadhyamātmamātrā prahitam ahaṃ ramayan mudaṃ bhajāmi /98//",
  "GK19jivskd_u:1660": "ghusṛṇarucir atūlasūkṣmavastradvidalajakañcukayukpidhānavakṣaḥ1 /",
  "GK19jivskd_u:1661": "pavanarahitagharmaśarmadātṛsthalam anu dhenvavanena śarma yāmi //99//",
  "GK19jivskd_u:1662": "śiśiram anu samastasattvajāte rutirahite kikhiṣu pragalbhavākṣu /",
  "GK19jivskd_u:1663": "samavadad iha ko 'pi neti nūnaṃ sakhi hasitaṃ dayayā sahāyati sma //100//",
  "GK19jivskd_u:1664": "śiśirajanuṣi durdine 'pi jāte mitirahitā dhavalāḥ sukhaṃ caranti /",
  "GK19jivskd_u:1665": "śṛṇu sakhi tadupāyam antyam ekaṃ mama muralījani yat tu vāyusūktam //101//",
  "GK19jivskd_u:1666": "śiśiram akusumāntaraṃ nirīkṣya srajam iha kundakṛtāṃ bibharmi citrām /",
  "GK19jivskd_u:1667": "vipadi yad upajīvanaṃ tad eva pratipadam ādarabhājanaṃ vibhāti //102//",
  "GK19jivskd_u:1668": "iha drutam itam ahaḥsamūham ūhā-",
  "GK19jivskd_u:1669": "viṣayatayā dadhataḥ pare nininduḥ /",
  "GK19jivskd_u:1670": "bhavadupasṛtivardhirātrivṛddher",
  "GK19jivskd_u:1671": "alam aham asya tu vaśmi2 dīrgham āyuḥ //103//",
  "GK19jivskd_u:1672": "atha madhu ṛtur eṣyati praphullaṃ vananikaraṃ vidadhad yad ātataḥ prāk /",
  "GK19jivskd_u:1673": "hariharivanitākulaṃ praphullaṃ svayam abhavad bata paśya tasya vīryam //104//",
  "GK19jivskd_u:1674": "prathamasamam athātra bhojanādyaṃ samucitam āpravidhāya kṛṣṇacandraḥ /",
  "GK19jivskd_u:1675": "niśi niśamayati sma vanyavṛttaṃ dinadinam apy atulaṃ vṛṣārkaputrīm //105//",
  "GK19jivskd_u:1676": "niśamaya kutukaṃ vane 'dya dṛṣṭaṃ vitaritari prasabhaṃ bibharti bhikṣuḥ /",
  "GK19jivskd_u:1677": "amadhujanuṣi puṇḍrake dvirephā muhur api jhaṅkṛtitarjanāṃ vahanti //106//",
  "GK19jivskd_u:1678": "kim iyam ahaha mādhavīti nāmnā",
  "GK19jivskd_u:1679": "janaviditeti madāt praphullati sma /",
  "GK19jivskd_u:1680": "śiva śiva na vayaṃ madhoḥ kim itthaṃ",
  "GK19jivskd_u:1681": "kusumam adhuḥ kila saptalādayaś ca //107//",
  "GK19jivskd_u:1682": "sa bakulasahakāraketakīnāṃ sakaruṇakiṃśukanāgakeśarāṇām /",
  "GK19jivskd_u:1683": "tatir atiśuśubhe vilokya yāntu bhramarapikapravarā mahaḥ sajanti //108//",
  "GK19jivskd_u:1684": "malayajamarud eṣa ity abhikhyaḥ pavanagaṇaḥ pratipadya matkavanyām /",
  "GK19jivskd_u:1685": "manayujajayisurabhātiśastāṃ prasatikrīṇa ivātra mandamandam //109//",
  "GK19jivskd_u:1686": "iti madhuṛtuvarṇanaṃ vitanvan madhuripur anyanijapriyājanānām /",
  "GK19jivskd_u:1687": "caritavivṛtim anyanāyikānāṃ3 caritamiṣāt kalayann amūṃ stute sma //110//",
  "GK19jivskd_u:1688": "----------------------------",
  "GK19jivskd_u:1689": "1. (a) ovṛkṣaḥ; 2. (a) raśmi; 3. (a)",
  "GK19jivskd_u:1690": "margin: nāyikātām",
  "GK19jivskd_u:1691": "kusumakulam idaṃ dadhāti tāvad bhramarapikādigaṇas tathā svarūpam /",
  "GK19jivskd_u:1692": "priyasahacaratā yadā priyāṇāṃ parasamaye śaratāṃ ca vajratāṃ ca //111//",
  "GK19jivskd_u:1693": "ayi vidhumukhi saṅgatapriyāṅgi priyavirahād aparā dhṛtāvasādāḥ /",
  "GK19jivskd_u:1694": "uta kusumapikāditudyamānā dhruvam adhunā priyatāvaśā bhramanti //112//",
  "GK19jivskd_u:1695": "sphuradasahanatā mithaḥ sapatnyaḥ pathi rahasi priyam ātmanābhisṛtya /",
  "GK19jivskd_u:1696": "diśi ca vidiśi ca sphurantam ārān nahi niranaiṣur amūḥ kva vā labheran //113//",
  "GK19jivskd_u:1697": "niyamitacaraṇān nikuñjadhāmni",
  "GK19jivskd_u:1698": "kvacana ca vāsakasajjikāyamānāḥ /",
  "GK19jivskd_u:1699": "priyatamam anavāpya mānam āñcan",
  "GK19jivskd_u:1700": "mukham iva mānadhanā hi dhanyanāryaḥ //114//",
  "GK19jivskd_u:1701": "api ca tadaparās tu vāsasajjā",
  "GK19jivskd_u:1702": "muhur api cintanalabdhakalpatantrāḥ /",
  "GK19jivskd_u:1703": "priyatamam upalabhya cātra jāgrad",
  "GK19jivskd_u:1704": "valitavad āpa sukhaṃ na cātra bhedam //115//",
  "GK19jivskd_u:1705": "api dayitatamena khaṇḍitāśā nahi kalahāntaritā babhūva kāpi /",
  "GK19jivskd_u:1706": "ucitam api tad etad eva yasmād dayitatamaḥ katham anyathā ghaṭate //116//",
  "GK19jivskd_u:1707": "vyavahitapadavīṃ mamāsti netuṃ nahi bhavatīm api kiñcanāpi vastu /",
  "GK19jivskd_u:1708": "na puruṣam iha jāgarādyavasthātrayam api cetanayā viyoktum īṣṭe //117//",
  "GK19jivskd_u:1709": "niśi sumukhi tad adya kuñjapuñjaṃ sahasavayastati sadravaṃ vrajāvaḥ /",
  "GK19jivskd_u:1710": "iha hi kumudamudgarādipuṣpaṃ sitarucirociṣi rocamānam asti //118//",
  "GK19jivskd_u:1711": "vidhur atha dayitānvitaḥ sakhībhiḥ saha sahakhelam iyāya puṣpadeśam /",
  "GK19jivskd_u:1712": "sphuṭam iha tu vidhuḥ paraḥ savṛndas tadupari vandanamālikāyate sma //119//",
  "GK19jivskd_u:1713": "adhi kusumavanaṃ virajamānaṃ harim atha kāntimatī vṛṣārkaputrī /",
  "GK19jivskd_u:1714": "sukhakaralalitāviśākhikādipriyasavayastatibhiḥ samaṃ samayya //120//",
  "GK19jivskd_u:1715": "sukusumanikarānupadadānaṃ svam api tad apy anu tanvi yojayantī1 /",
  "GK19jivskd_u:1716": "dvayam api tadanuvratakriyābhir dravatatibhiś ca mudāñci kurvatībhiḥ //121//",
  "GK19jivskd_u:1717": "alam uparigapuṣpavṛndam icchuṃ2 svayam api tattadupagrahaṃ diśantī /",
  "GK19jivskd_u:1718": "drutam iva na kim asmadīya rājñyā vahasi nideśam iti smitāñcigīrbhiḥ //122//",
  "GK19jivskd_u:1719": "prasabham iva ramām amūṃ bhujābhyāṃ",
  "GK19jivskd_u:1720": "hṛdi dadhataṃ3 muhur ūrdhvapuṣpahetoḥ /",
  "GK19jivskd_u:1721": "sarud iva tadabhīṣṭam āpayantī",
  "GK19jivskd_u:1722": "sakalakalaṃ hasitaṃ vitanvatībhiḥ //123//",
  "GK19jivskd_u:1723": "sukusumacayakūṭam īkṣayantaṃ svayam api taṃ tulitaṃ nicāyayantī /",
  "GK19jivskd_u:1724": "vividhamatatayā prahāsabhedāc chalam api satyam api prajalpinībhiḥ4 //124//",
  "GK19jivskd_u:1725": "kusuma-viracanā-mayaṃ kalāpaṃ vidadhatam āśu ca taṃ pṛthak sṛjantī /",
  "GK19jivskd_u:1726": "nutim anutim api dvaye pi tasmin samiṣa-vacaḥ pracayena tanvatībhiḥ //126//",
  "GK19jivskd_u:1727": "----------------------------",
  "GK19jivskd_u:1728": "1. (b) tan niyojayantī; 2. (a)",
  "GK19jivskd_u:1729": "icchaṃ; 3. (a)",
  "GK19jivskd_u:1730": "dadhātaṃ; 4. (a)",
  "GK19jivskd_u:1731": "prajalpitībhiḥ",
  "GK19jivskd_u:1732": "sva-racita-tad-alaṅkriyāṃ stuvānaṃ sva-racita-tat-tad-dalaṅkṛtiṃ stuvānā /",
  "GK19jivskd_u:1733": "nija-kṛti-janitā-mahattva-buddhiḥ prakṛtir iheti vihasya vādinībhiḥ //127//",
  "GK19jivskd_u:1734": "vaśam akṛta guṇa-kriyāṅga-bhāva-prabhṛtibhir atra ca paśya citta citram /",
  "GK19jivskd_u:1735": "vahati patir adhīna-bhartṛkājñāṃ racayati karma vināpi tāṃ sa tasyāḥ //127//",
  "GK19jivskd_u:1736": "[aṣṭabhiḥ kūlakam]",
  "GK19jivskd_u:1737": "harir iha janayan vasanta-rāgaṃ hari-vanitā-nikaraś ca suṣṭhu puṣṭam /",
  "GK19jivskd_u:1738": "abhinaya-maya-nṛtya-tāla-juṣṭaṃ vyativaśitaḥ sva-vaśīcakāra viśvam //128//",
  "GK19jivskd_u:1739": "iti bahu-vidha-khelayā rajanyāḥ praśamam iva pratipadya nāgarendraḥ /",
  "GK19jivskd_u:1740": "surabhi-kusuma-vṛkṣa-vāṭi-kāntaḥ kṣaṇa-śayana-kṣaṇam āpa kāntayā saḥ //129//",
  "GK19jivskd_u:1741": "maṇimayavaracatvarasya śayyām anu kusumānilalīlayā susevaḥ /",
  "GK19jivskd_u:1742": "paramatamasakhībhir asyamānabhramaratatiḥ sasukhaḥ sukhañcakāra //130//",
  "GK19jivskd_u:1743": "iti sarvartu-līlā",
  "GK19jivskd_u:1744": "//3//",
  "GK19jivskd_u:1745": "\u000e[4]",
  "GK19jivskd_u:1746": "atha phalaniṣpattiḥ",
  "GK19jivskd_u:1747": "ghoṣe sva-prema-koṣe pitṛ-mukha-sukhada-svīya-vṛndena dīvyan",
  "GK19jivskd_u:1748": "kaṃsena preṣitebhyas tam atibhayamayaṃ vīkṣya nighnan muhus tān /",
  "GK19jivskd_u:1749": "hanti1 teṣām apaśyann adhi madhu-puri taṃ hantum añcan sa-vṛndam",
  "GK19jivskd_u:1750": "hatvā tam ghoṣam āgāt tad-atula-sukha-kṛd yaḥ sadā tam bhajāmi //1//",
  "GK19jivskd_u:1751": "rādhādyāḥ kṛṣṇa-kāntāḥ svayam avataraṇaṃ kṛṣṇavat prāpya līlā-",
  "GK19jivskd_u:1752": "śaktyā vismṛtya nityāṃ sthitim aparatayā jñāta-kṛṣṇās tathāpi /",
  "GK19jivskd_u:1753": "rāgād aspaṣṭa-kṛṣṇa-śrayaṇa-sukha-ratā prāntataḥ kṛṣṇam eva",
  "GK19jivskd_u:1754": "spaṣṭaṃ jagmuḥ sva-kāntaṃ tam ati-sukha-sudhā-sindhu-magnāntarāḥ smaḥ //2//",
  "GK19jivskd_u:1755": "haṃho saukhyaṃ mura-dviṭ kaṭu-kaṭaka-ghaṭā2-preṣṭha-kaṃsādi-duṣṭān",
  "GK19jivskd_u:1756": "hatvā tat-kliṣṭa-cittāṃ pitṛ-mukha-janatāṃ nirvṛtāṃ suṣṭhu cakre /",
  "GK19jivskd_u:1757": "kiṃ cānyaḥ sva-priyāṇāṃ patir iti bahir akhyāti3-duḥkhāni hṛtvā",
  "GK19jivskd_u:1758": "tat-tad-viśleṣa-pīḍācchid ayam atijagada-dṛṣṭi-goṣṭhe vibhāti //3//",
  "GK19jivskd_u:1759": "prātar mātuḥ sa-hastād aśana-sukha-kṛtī labdha-tātādy-anujñaḥ",
  "GK19jivskd_u:1760": "śrī-rāmādi-prasaktaḥ surabhi-gaṇa-śataṃ pālayan moda-yuktaḥ /",
  "GK19jivskd_u:1761": "sandhyāyāṃ gopa-gopī-sukhada-gṛha-gatiḥ sānurāgaṃ kṣapāyām",
  "GK19jivskd_u:1762": "tat-tad-dīvyad-vihāraḥ sphuratu tava manaḥ sarvadā kṛṣṇa-candraḥ //4//",
  "GK19jivskd_u:1763": "janmādyaṃ svīya-vṛttaṃ kavi-bharata-kalā-citra-yogena dṛśya-",
  "GK19jivskd_u:1764": "prāyaṃ tanvan sabhāyāṃ rahasi tu dayitā pūrva-rāgādy-udantam /",
  "GK19jivskd_u:1765": "vargaṃ tat-tan-nisargaṃ nijam anu vijayī sarva-sāt-parva kurvan",
  "GK19jivskd_u:1766": "dīvya-dīvya-śriyābhir viharaṇa-kutukī nandatān nanda-sūnuḥ //5//",
  "GK19jivskd_u:1767": "yaḥ śrī-paryanta-yācyānvitir iha paśupa-śreṇi-bandhur yaśodānanda-",
  "GK19jivskd_u:1768": "svīyāṅga-jātaḥ subala-mukha-sakhaḥ kiṃ ca rādhādi-kāntaḥ /",
  "GK19jivskd_u:1769": "sa śrī-gopāla-nāmā surabhi-kula-mahaḥ pālayan divya-kelir",
  "GK19jivskd_u:1770": "naktaṃ rāsādi-līlā-lalitatama-gatiḥ sarvadā syād gatir naḥ //6//",
  "GK19jivskd_u:1771": "śrīmad-vṛndāvanendo madhupa-khaga-mṛgāḥ śreṇi-lokā dvijātā",
  "GK19jivskd_u:1772": "dāsā lālyāḥ surabhyaḥ sahacara-halabhṛt-tāta-mātr-ādi-vargāḥ /",
  "GK19jivskd_u:1773": "preyasyas tāsu rādhā-pramukha-vara-dṛśāś ceti vṛndaṃ yathordhvaṃ",
  "GK19jivskd_u:1774": "tad-rūpāloka-tṛṣṇak pramadam anudinaṃ hanta paśyāma karhi //7//",
  "GK19jivskd_u:1775": "----------------------------",
  "GK19jivskd_u:1776": "1. (a) margin: vantiṃ, hānīm; (b)",
  "GK19jivskd_u:1777": "hantum; 2. (b)",
  "GK19jivskd_u:1778": "oghaṭao; 3. (a) ākhyāti",
  "GK19jivskd_u:1779": "śaśvad dhyāyati dūraga-sthiti mithaḥ sūkṣma-prathaṃ cāyati",
  "GK19jivskd_u:1780": "prājyāntargatam ātta-narmas tu sakhī-madhya-sthitaṃ paśyati /",
  "GK19jivskd_u:1781": "rādhā-mādhava-nāma-dheya-mithunaṃ vighnān atītyāmitān",
  "GK19jivskd_u:1782": "dāmpatye sthitam atra vā yadi rahaḥ prāptaṃ tadā kiṃ punaḥ? //8//",
  "GK19jivskd_u:1783": "rādhā-kṛṣṇa-yugaṃ muhur vighaṭanām uttīrya dāmpatya-bhāk",
  "GK19jivskd_u:1784": "pratyekāntam udasram ekataraga-svāpāntar antar mithaḥ /",
  "GK19jivskd_u:1785": "vaktraṃ paśyati mārṣṭi locana-puṭaṃ nāsāgram uddaṇḍayan",
  "GK19jivskd_u:1786": "niṃste gaṇḍa-yugaṃ hṛdā hṛdi milal lelīyate śarmaṇi1 //9//",
  "GK19jivskd_u:1787": "gaura-śyāma-rucojjvalābhir2 amalair akṣṇor vilāsotsavair",
  "GK19jivskd_u:1788": "nṛtyantībhir aśeṣa-mādanakalā vaidagdhya-digdhātmabhiḥ /",
  "GK19jivskd_u:1789": "anyonya-priyatā sudhā-parimala-stomonmadābhiḥ sadā",
  "GK19jivskd_u:1790": "rādhā-mādhava-mādhurībhir amitaś3 cittaṃ samākrāmyatām //10//",
  "GK19jivskd_u:1791": "iti phala-niṣpattiḥ",
  "GK19jivskd_u:1792": "//4//",
  "GK19jivskd_u:1793": "----------------------------",
  "GK19jivskd_u:1794": "1. (a) śarmāṇi; 2. oruco jvalābhir; 3. (b) abhitaś",
  "GK19jivskd_u:1795": "\u000e[5]",
  "GK19jivskd_u:1796": "pūrṇāḥ pulindya iti1 yā stutā vraja-ramādibhiḥ2 /",
  "GK19jivskd_u:1797": "na vayaṃ sādhvi sāmreti3 śreṇibhir dvārikā-śriyām //1 //",
  "GK19jivskd_u:1798": "anayārārādhito nūnam4 itthaṃ pūrvābhir eva ca /",
  "GK19jivskd_u:1799": "purāṇe kvāpi vaiśiṣṭya-sāmānyaṃ neyam ūhyate //2//",
  "GK19jivskd_u:1800": "rukmiṇī dvāravatyāṃ tu rādhā vṛndāvane vane /5 iti.",
  "GK19jivskd_u:1801": "tasyāḥ kāntaḥ sadā kāntaḥ sa syād ekānta-bhāg vaśaḥ //3//",
  "GK19jivskd_u:1802": "yāv amū mama cittāntarbhūruha-sneham ūhatu6 /",
  "GK19jivskd_u:1803": "sad-bhakteṣv atulaṃ pitṛvya-7yugalaṃ kṛtvā madīyāṃ gatim //4//",
  "GK19jivskd_u:1804": "svaṃ dāsyaṃ diśad asti yat prabhu-yugaṃ tan me sadāstāṃ gatiḥ //",
  "GK19jivskd_u:1805": "gaṅgāyāṃ kakucaṅgamuk śruti-madāj jāgrad-gataṃ māṃ prati",
  "GK19jivskd_u:1806": "śrī-vṛndā-vipine trayīm api parāṃ svapnād avasthaṃ punaḥ /",
  "GK19jivskd_u:1807": "yaḥ śrīmān madhumardanaḥ subhagatā sad-rūpatā viśrutaḥ",
  "GK19jivskd_u:1808": "saṃjñāvān laghu-vaṃśa-śaṃsakatayā vande ca vande ca tam //6//",
  "GK19jivskd_u:1809": "śrī-kṛṣṇa kṛṣṇa-caitanya sa-sanātana-rūpaka /",
  "GK19jivskd_u:1810": "gopāla raghunāthāpta-vraja-vallabha pāhi mām //7//",
  "GK19jivskd_u:1811": "iti śrī-saṅkalpa-druma-nāma kāvyamāmaka-spṛhā",
  "GK19jivskd_u:1812": "dhāma śrī-rādhā-kṛṣṇa-rūpa-pūram api pūrayantam /",
  "GK19jivskd_u:1813": "śrī-rādhā-kṛṣṇa-caraṇārpitam eva mama sarvam",
  "GK19jivskd_u:1814": "iti tad idam api tathā bhaved evam //8//",
  "GK19jivskd_u:1815": "iti śrīsaṅkalapakalpadrumanāmakāvyaṃ samāptam //",
  "GK19jivskd_u:1816": "śrī haraye namaḥ //",
  "GK19jivskd_u:1817": "----------------------------",
  "GK19jivskd_u:1818": "1. BhP x.21.17; 2. (a) oramālibhiḥ;",
  "GK19jivskd_u:1819": "3. BhP x.84.41;",
  "GK19jivskd_u:1820": "4. BhP x.30.28;",
  "GK19jivskd_u:1821": "5. SkandaP v.3.197.75 etc.; 6. (a)",
  "GK19jivskd_u:1822": "ūhatuḥ; 7. (b) pitṛo.",
  "GK19jivskd_u:1823": "Saṅkalpa-kalpa-druma"
}