{
    "SA15bsa070_u:0_0": "Upāyahṛdayam /",
    "SA15bsa070_u:1_0": "atha prathamaṃ prakaraṇam /",
    "SA15bsa070_u:2_0": "etādvādāvabodhena vādadharmāvabodhanam /",
    "SA15bsa070_u:2_1": "vistareṇa ca gambhīro 'yamartho 'trābhidhīyate //",
    "SA15bsa070_u:3_0_0": "vādo na kartavyaḥ / kasmāt? prāyeṇa hi vādakārakāṇāṃ sañjātavipulakrodhamadamattānāṃ",
    "SA15bsa070_u:3_0_1": "svayaṃ vibhrāntacittānāṃ manaso 'natimṛdutā parapāpaprakāśakatvaṃ svapāṇḍityānumodakatvañcetyādayo",
    "SA15bsa070_u:3_0_2": "doṣā budhirnirbhatsitāḥ /",
    "SA15bsa070_u:3_1": "tasmādāryajanā asaṃkhyeyopāyairvivādachedakāstatparihāraprītāśca viṣabhājanaparityāgādiva /",
    "SA15bsa070_u:3_2": "vādakārakāṇāñcāntaraṃ vastuto mṛdvapi paraṃ bahirbahudoṣaṃ dṛśyate /",
    "SA15bsa070_u:3_3": "tasmātsvahitaparahitābhilāṣiṇaite vivādadharmāḥ praheyāḥ /",
    "SA15bsa070_u:4_0": "atrocyate / maivaṃ, naiṣa vādaprārambhaḥ paribhavalābhakhyātyartho 'pi tu sulakṣaṇadurlakṣaṇopadeśecchayaiva vādasya prārambhaḥ /",
    "SA15bsa070_u:5_0": "yadīha loke vādo na bhavet, mugdhānāṃ bāhulyaṃ syāt / tataśca laukikamithyājñānakuśalatāsahacarabhrāntisamudbhūtakukarmabhiḥ saṃsāradurgatiḥ sadarthahāniśca /",
    "SA15bsa070_u:6_0": "vādāvagame tu svayaṃ sulakṣadurlakṣaṇaśūnyalakṣaṇaparijñānatvāt sarve mārāstīrthikā mithyādṛṣṭimanuṣyāśca viheṭhanāsamarthā (# Uh 4#) apratibandhakārāśca /",
    "SA15bsa070_u:6_1": "tasmātsattvahitecchayeha loke saddharmasya pracārecchayā ca mayaiṣa samyagvāda ārabhyate /",
    "SA15bsa070_u:7_0": "yathāsraphalaparipuṣṭikāmena tat(phala)parirakṣaṇārthaṃ bahirbahutīkṣṇakaṇṭakanikaravinyāsaḥ kriyate /",
    "SA15bsa070_u:8_0": "vādārambho 'pi tathaivādhunā saddharmmarakṣaṇecchayā na tu khyātilābhāya /",
    "SA15bsa070_u:8_1": "yaduktaṃ (bhavatā) pūrvaṃ [eṣa vādo] vivādapravardhaka iti /",
    "SA15bsa070_u:8_2": "tadayuktam / dharmarakṣaṇārthameva hi vāda ārabdhavyaḥ /",
    "SA15bsa070_u:9_0": "āha / yaduktaṃ pūrvaṃ bhavatā yadyetaṃ vādaṃ jānīyādvādadharmānavagacchediti vaktavyametasya lakṣaṇam /",
    "SA15bsa070_u:10_0": "atrocyate / tasya vādasyāṣṭavidho bhedaḥ /",
    "SA15bsa070_u:10_1": "tadarthagatiprajñānasāmarthye paravādāvagamaḥ,",
    "SA15bsa070_u:10_2": "yathā dhānyamuptvā siktā codakena tasya puṣṭiḥ samṛddhiśca sādhyate /",
    "SA15bsa070_u:10_3": "tṛṇādyanutsāraṇe tūṭkṛṣṭāṅkurā na jāyante /",
    "SA15bsa070_u:10_4": "yadi kaścidetamaṣṭāvidhaṃ [vādaṃ] śṛṇuyādarthantu tasya nāvagacchettadā [tasya] sarveṣu vādeṣu saṃśayo bhavet /",
    "SA15bsa070_u:10_5": "yadi kaścidetamaṣṭavidhamarthaṃ parijānīyānniyatameva sarvavādadharmāvagame samartho bhavet /",
    "SA15bsa070_u:11_0": "āha / etadvādaparijñānādeva vādadharmā niyatamavagamyanta iti (bhavato)ktam /",
    "SA15bsa070_u:11_1": "atha tīrthikānāṃ vādadharmāḥ santi na vā /",
    "SA15bsa070_u:11_2": "atrocyate santyeva / yathā vaiśeṣikāṇāṃ ṣaṭ padārthāḥ /",
    "SA15bsa070_u:11_3": "dravyaṃ guṇaḥ sāmānyaṃ viśeṣaḥ karma samavāyaścetyādikavādadharmeṣu svavagateṣvapi parasūtraśāstrāṇāmapratītiḥ /",
    "SA15bsa070_u:12_0": "ato vādanayapratipādanārthaṃ prapañcocchedanārthañcaite 'ṣṭavidhā gambhīrāḥ sadvādadharmāḥ saṃkṣepato mayā kathyante /",
    "SA15bsa070_u:12_1": "Uh 5#) dṛṣṭāntaḥ siddhānto vākyapraśaṃsā vākyadoṣaḥ pramāṇaṃ prāptakālavākyaṃ hetvābhāso vākchalam /",
    "SA15bsa070_u:13_0": "dṛṣṭānto dvividhaḥ / saṃpūrṇadṛṣṭānta āśiṃkadṛṣṭāntaśca /",
    "SA15bsa070_u:13_1": "siddhānto niścitārtha iti / vākyapraśaṃsā vākyasyārthānugamaḥ /",
    "SA15bsa070_u:13_2": "vākyadoṣo vākyasya yuktivyatyayaḥ /",
    "SA15bsa070_u:13_3": "pramāṇaṃ dvividhajñāpakaheturutpattiheturvyañjanahetuśca /",
    "SA15bsa070_u:13_4": "prāptakāla vākyam / yathā yadi pūrvaṃ dhātvāyatanāni vadet /",
    "SA15bsa070_u:13_5": "paścāttu pañcaskandhān tadaitadaprāptakālamityucyate /",
    "SA15bsa070_u:13_6": "prāptakālavākyaṃ tu vākyakramāvagame /",
    "SA15bsa070_u:13_7": "hetvābhāso yathā marīcābudakābhāsaḥ,",
    "SA15bsa070_u:13_8": "na tu vastuta udakam / yadi vādī svalaṅkṛtairvākyairudakamiti vadettadā sa hetvābhāsaḥ /",
    "SA15bsa070_u:13_9": "vākchalaṃ yathā / navakambala ityukte taddūṣayan vadet /",
    "SA15bsa070_u:13_10": "vastraṃ na kālaḥ kathaṃ nava ityucyate /",
    "SA15bsa070_u:13_11": "iti chalam / evaṃ samāmato 'ṣṭavidho 'rthaḥ samākhyātaḥ /",
    "SA15bsa070_u:13_12": "idānīṃ krameṇa tallakṣaṇāni vistareṇa vyākhyāsyāmaḥ /",
    "SA15bsa070_u:14_0": "āha / ukto bhavatā pūrvaṃ dṛṣṭāntaḥ /",
    "SA15bsa070_u:14_1": "kastāvadupāyo dṛṣṭāntasya sthāpane /",
    "SA15bsa070_u:14_2": "atrocyate / dṛṣṭāntavacanaṃ hi yatra pṛthagjanānāmāryāṇāñca buddhisāmyaṃ tadā vaktavyam /",
    "SA15bsa070_u:14_3": "yathā cittaṃ cañcalaṃ drutavāyuvat /",
    "SA15bsa070_u:14_4": "sarveṣāṃ janānāṃ vāyucāñcalyasya pratīteḥ /",
    "SA15bsa070_u:14_5": "tadā cittasthiratāyā niścayaḥ /",
    "SA15bsa070_u:14_6": "apratītau dṛṣṭāntālābhaḥ / āha / kasmātsadartha eva nocyate 'pi tu dṛṣṭāntaḥ /",
    "SA15bsa070_u:14_7": "atrocyate / dṛṣṭāntavacanaṃ hi sadarthadyotanārtham /",
    "SA15bsa070_u:15_0": "āha / bhavatā pūrvamuktam pṛthagjanānāmāryāṇāñca buddhisāmyadṛṣṭāntalābha iti /",
    "SA15bsa070_u:15_1": "kiṃ sāmyaṃ ko vā viśeṣaḥ / atrocyate / pūrvavat / vāyudṛṣṭāntasya sāmyamityucyate /",
    "SA15bsa070_u:15_2": "Uh 6#) āryāṇāṃ nirvāṇaprāptiḥ pṛthagjanānāṃ tvaprāptirayaṃ viśeṣa ityucyate /",
    "SA15bsa070_u:16_0": "āha / uktaṃ dṛṣṭāntalakṣaṇam / kiṃ punaḥ siddhāntalakṣaṇam /",
    "SA15bsa070_u:16_1": "atrocyate / sādhyasya hetubhirvistareṇa sthāpanaṃ nirṇayaśca /",
    "SA15bsa070_u:17_0": "āha / siddhāntadharmāḥ kiyantaḥ / atrocyate / catvāraḥ / sarvasamaḥ sarvabhinna ādau samaḥ paścādbhinna ādau bhinnaḥ paścātsamaśca /",
    "SA15bsa070_u:17_1": "āha / adhunā bhavataitāni catvāri lakṣaṇāni vyākhyātavyāni /",
    "SA15bsa070_u:18_0": "atrocyate / arthasthāpanamicchatā caturvidhaṃ jñānamāśrayitavyam /",
    "SA15bsa070_u:18_1": "kiṃ taccaturvidham / pratyakṣamanumānamupamānamāgamaśca /",
    "SA15bsa070_u:19_0": "sarvasamo yathā, (vādī vadeda)ātmātmīyañca na vidyete,",
    "SA15bsa070_u:19_1": "prativadyapi vadedātmātmīyañca na vidyeta ityayaṃ sarvasamaḥ /",
    "SA15bsa070_u:19_2": "sarvabhinno yathā, (vādī vadet) pṛthagiti prativādī tu vadedekamityayam sarvabhinnaḥ /",
    "SA15bsa070_u:19_3": "ādau samaḥ paścādbhinno yathā,",
    "SA15bsa070_u:19_4": "(vādī vadet) sarvaṃ dṛṣṭadharmaṃ sat /",
    "SA15bsa070_u:19_5": "ātmā punarapratyakṣo 'pi sag /",
    "SA15bsa070_u:19_6": "prativādī vadedyatpratyakṣadharmakaṃ tadeva saditi vaktavyam /",
    "SA15bsa070_u:19_7": "ātmā cedapratyakṣaḥ kathaṃ san /",
    "SA15bsa070_u:19_8": "anumānena cedātmā sanniti tarhi pratyakṣapūrvakamanumānamiti /",
    "SA15bsa070_u:19_9": "apratyakṣadharmaka ātmā kathamanumīyate /",
    "SA15bsa070_u:19_10": "yadi punarupamānenātmā sanniti,",
    "SA15bsa070_u:19_11": "atha sādharmyapūrvakamupamānamityātmā kenopamīyate /",
    "SA15bsa070_u:19_12": "yadi tvāgamenātmā siddha ityucyate tadayuktam /",
    "SA15bsa070_u:19_13": "durbodhaṃ hi sūtram / kutracitsanniti kutracidasanniti kathaṃ tatpratītirityayamādau samaḥ paścādbhinnaḥ /",
    "SA15bsa070_u:19_14": "Uh 7#) paścātsamo yathā, (vādī vadeda)ātmātmīyañca na vidyete /",
    "SA15bsa070_u:19_15": "prativādī tu vadedastyātmā, asti puruṣaḥ / nirvāṇābhyupagamastrūbhayorvādinoḥ /",
    "SA15bsa070_u:19_16": "ayamucyata bhinnaḥ paścātsamaḥ /",
    "SA15bsa070_u:20_0": "api cāparimitāni lakṣaṇāni siddhāntasya,",
    "SA15bsa070_u:20_1": "tadyathā dvādaśa nidānāni, duḥkhaṃ, samudayaḥ, nirodhaḥ, mārgaḥ saptatriṃśatpakṣāḥ, catvāri śrāmaṇyaphalānītyādayo dharmā buddhasya samyagarthā ityucyante /",
    "SA15bsa070_u:21_0": "sandhyāpūjā, balidānaṃ, dhūpadīpanaṃ, tailadīpanivedanamiti caturvidhā yājñikatīrthikānāṃ kriyā /",
    "SA15bsa070_u:22_0": "triṣaṣṭyakṣarāṇāṃ caturṇāṃ ca padānāmartha iti śābdikāstīrthikāḥ /",
    "SA15bsa070_u:23_0": "oṣadhividyā ṣaḍvidhā / oṣadhināma, oṣadhiguṇaḥ, oṣadhirasaḥ, oṣadhivīryaṃ, sannipātaḥ, vipākaśceti bhaiṣājyadharmāḥ /",
    "SA15bsa070_u:24_0": "ṣaṭpadārthā vaiśeṣikāṇām //",
    "SA15bsa070_u:25_0": "pradhanasyaikyaṃ puruṣā bahavaḥ / [teṣāṃ ca] vimuktiriti sāṃkhyāḥ /",
    "SA15bsa070_u:26_0": "aṣṭau sūkṣmāṇi yathā / catvāri mahābhūtāni buddhirākāśo,",
    "SA15bsa070_u:26_1": "vidyā, avidyā, aṣṭaiśvaryāṇi [tadyathā] aṇimā,",
    "SA15bsa070_u:27_0": "jīvo 'jīvaḥ pāpaṃ puṇyamāśravaḥ,",
    "SA15bsa070_u:27_1": "nirjarā, sambaraḥ, bandhaḥ, mokṣaḥ / pañcajñānāni [tadyathā] śrutajñānaṃ,",
    "SA15bsa070_u:27_2": "Uh 8#) darśanāvaraṇaṃ, duḥkhavedanīyāvaraṇaṃ, mohāvaraṇamāyurāvaraṇaṃ, gotrāvaraṇaṃ, nāmāvaraṇañca / catvāraḥ kaṣāyāḥ [tadyathā] krodhaḥ,",
    "SA15bsa070_u:27_3": "mānaḥ, lābhaḥ, māyā ceti nirgranthadharmāḥ /",
    "SA15bsa070_u:28_0": "apare 'pi santi ye vadanti sarvamekaṃ sadbhāvājjñeyam /",
    "SA15bsa070_u:28_1": "sarvadharmāṇāṃ ca guṇavattvādaikyam,",
    "SA15bsa070_u:28_2": "kiñca pradhānāt samutpannaṃ sarvamekaṃ jñeyamekamūlatvā ityevamekavādinastīrthikāḥ /",
    "SA15bsa070_u:29_0": "apare vadanti / sarvaṃ pṛthak / kuta iti cet / yathā śiraḥpadādi kāyātpṛthak /",
    "SA15bsa070_u:29_1": "api ca lakṣaṇapṛthaktaṃ yathā vṛṣabho 'śvavilakṣaṇaḥ /",
    "SA15bsa070_u:29_2": "tasmātsarvaṃ pṛthagiti jñeyam /",
    "SA15bsa070_u:30_0": "atha kathaṃ sarvamekaṃ sadbhāvāditi /",
    "SA15bsa070_u:30_1": "yataḥ saddhi dvedhā cetanamacetanañca /",
    "SA15bsa070_u:30_2": "tatkathamekaṃ hetuvaiṣamyāṃditi /",
    "SA15bsa070_u:30_3": "evaṃ dharmāṇāṃ samāsato dūṣaṇam /",
    "SA15bsa070_u:31_0": "yadi punaḥ kaścidvadedduḥkhasamudayanirodhamārgadvādaśanidānasaṃskṛtādidharmāṇāmekatvaṃ pṛthaktaṃ veti sarvametadasaddhetukam /",
    "SA15bsa070_u:31_1": "kasmāt / yadyekatvaṃ tadā duḥkhāntavādāpattiḥ /",
    "SA15bsa070_u:31_2": "yadi pṛthaktaṃ tadā sukhāntavādāpattiḥ /",
    "SA15bsa070_u:31_3": "tasmāduktaṃ [ekatve pṛthakte vā]ntadvayavādāpattiḥ /",
    "SA15bsa070_u:31_4": "naiṣa buddhadharmasyārtha iti /",
    "SA15bsa070_u:32_0": "api ca yathā kecidvadanti nirvāṇabhāvaḥ na duḥkhaṃ na ca sukham /",
    "SA15bsa070_u:32_1": "kathaṃ jñātamiti cet / sarve hi dharmāścetanāḥ saduḥkhasukhā nirvāṇaṃ tvacetanaṃ kathaṃ sukhaṃ syāt /",
    "SA15bsa070_u:33_0": "api ca kecidvādinaḥ sukhaṃ vadanti /",
    "SA15bsa070_u:33_1": "kuta iti cet / sukhaṃ trividham / sukhavedanāsukhaṃ, anupaghātaḥ, anākāṅkṣā ca / nirvāṇa ākāṅkṣābhāvānnirvāṇaṃ sukham /",
    "SA15bsa070_u:34_0": "Uh 9#)",
    "SA15bsa070_u:34_1": "api ca nirvāṇaṃ nityamiti mayā pūrvaṃ jñātam /",
    "SA15bsa070_u:34_2": "idānīntu [vaktavyaṃ] saṃskārebhyastat pṛthak na veti kecit /",
    "SA15bsa070_u:34_3": "atrocyate / nirvāṇaṃ nityamiti pūrvaṃ jñātaṃ kimucyate saṃksāraistattulyam /",
    "SA15bsa070_u:34_4": "saṃskārāṇāṃ svabhāvaḥ pariṇāmaḥ pradhvaṃsaśca /",
    "SA15bsa070_u:34_5": "nirvāṇabhāvasya tu nityatā sukhatvañca /",
    "SA15bsa070_u:34_6": "kathaṃ vidvāṃstatsaṃskāraistulyaṃ vadet /",
    "SA15bsa070_u:35_0": "anyacca kecidāhuḥ / ātmabhāvasya rūpavattve nityo 'nityo vāyamiti na niścīyate /",
    "SA15bsa070_u:36_0": "atrocyate / sarvaṃ mūrtamanityameva yathā murto ghaṭo vināśī /",
    "SA15bsa070_u:36_1": "ātmāpi tadvaditi cettadānitya eva /",
    "SA15bsa070_u:36_2": "ātmano mūrtatvantu sūtrairna samarthitaṃ,",
    "SA15bsa070_u:36_3": "yuktihīnañcaitat / yathā ratnabudhyā sikatopalādānaṃ tathā bhavato vacanamatīva mithyā /",
    "SA15bsa070_u:36_4": "atha kasmādātmāmurta iti cenmayā pūrvamuktaṃ ghaṭo mūrtatvādvināśīti /",
    "SA15bsa070_u:36_5": "yadyātmaivaṃ syāt, tadā so 'pi vināśī bhavet / kathamidānīṃ bhavatā pṛcchyate `kasmādātmāmūrta' iti /",
    "SA15bsa070_u:37_0": "aparañca / aniyatasiddhāntalakṣaṇam, yathā kaścit pṛcchet / kiṃ śabdo vastu[bhūto] nityo 'nityo vā /",
    "SA15bsa070_u:37_1": "atrocyate / yadvibhāganiṣpannaṃ tadanityameva /",
    "SA15bsa070_u:37_2": "śabdo 'pi vibhāganiṣpannaḥ kathaṃ nityo bhavet /",
    "SA15bsa070_u:38_0": "atha kiṃ nāma śabdo vastu[bhūtaḥ] / atrocyate / aniścaye kathaṃ praśnaḥ /",
    "SA15bsa070_u:39_0": "atha kiṃ kevala evātmānāgate 'dhvani sukhaduḥkhe vedayate saśarīro vā /",
    "SA15bsa070_u:40_0": "atrocyate / etasmiccharīre vinaṣṭa ātmano 'parasmiñcharīre vedanam /",
    "SA15bsa070_u:41_0": "Uh 10#)",
    "SA15bsa070_u:41_1": "nanu ka eṣa ātmā yo 'nāgate 'dhvani sukhaduḥkhe vedayate /",
    "SA15bsa070_u:41_2": "atrocyate / 'ātmā, iti pūrvamuktaṃ bhavatā / kathaṃ punaḥ sannasan vātmā' iti pṛcchyate /",
    "SA15bsa070_u:42_0": "atha siddhāntārtha uktaḥ / kiṃ punarvākyapraśaṃsālakṣaṇam /",
    "SA15bsa070_u:42_1": "atrocyate / yuktyaviruddhamanadhikamanyūnamadhigatapadārthaṃ vacanadharmanibaddhaṃ prasiddhadṛṣṭāntāviruddhamananuyojyañca /",
    "SA15bsa070_u:42_2": "ebhirhetubhirvākyapraśaṃsetyucyate /",
    "SA15bsa070_u:43_0": "nanu kiṃ nāma yuktyaviruddham /",
    "SA15bsa070_u:43_1": "atrocyate / vijñānamevātmeti kecinmanyante sarvaskārāṇāṃ śūnyatvādanātmatvācca /",
    "SA15bsa070_u:43_2": "na hi sarve saṃskārā vijñānamiti tadayuktam /",
    "SA15bsa070_u:43_3": "saṃskārā hi vijñānasya hetavaḥ /",
    "SA15bsa070_u:44_0": "atha sarve dharmāṃ anityāḥ śabdastu naiva sarvaṃ,",
    "SA15bsa070_u:45_0": "anyacca / sarve kṛtakadharmā anityā eva /",
    "SA15bsa070_u:46_0": "atha kimanadhikamanyūnañca / atrocyate / ahikanyūnatvayorlakṣaṇaṃ pūrvamuktam /",
    "SA15bsa070_u:46_1": "nyūnatvaṃ trividham hetunyūnatvaṃ vākyanyūnatvaṃ dṛṣṭāntanyūnatvañca /",
    "SA15bsa070_u:46_2": "yadi kaścidvadet / ṣaḍvijñānanyanityāni ghaṭavat /",
    "SA15bsa070_u:46_3": "kāraṇantu na vadettadā taddhetunyūnatvamityucyate /",
    "SA15bsa070_u:46_4": "yadi kaścidvadeheho 'yamanātmā sakāraṇatvāt /",
    "SA15bsa070_u:46_5": "śabdo 'pyanātmā sakāraṇatvādetadṛṣṭāntanyūnatvam /",
    "SA15bsa070_u:47_0": "Uh 11#)",
    "SA15bsa070_u:47_1": "yadi kaścidvadedanityāni catvāri mahābhūtāni ghaṭavatkṛtakāni /",
    "SA15bsa070_u:47_2": "etadvākyanyūnatvam / etadvīparītaṃ tu sampannamityucyate /",
    "SA15bsa070_u:48_0": "sampannañca yathā / ātmavādyevaṃ praṣṭavyaḥ / yaduktaṃ bhavatātmeti sa nityo 'nityo vā /",
    "SA15bsa070_u:48_1": "yadyanityastadā saṃskāravadvināśadharmā /",
    "SA15bsa070_u:48_2": "nitya iti cettarhi kathaṃ nirvāṇaspṛhā /",
    "SA15bsa070_u:49_0": "atha kiṃ nāmādhikam / atrocyate / adhikaṃ trividham, hetvadhikaṃ, dṛṣṭāntādhikaṃ, vākyādhikañca / yadi kaścidvadecchabdo 'nityaḥ samyogajaḥ /",
    "SA15bsa070_u:49_1": "yathā ghaṭaḥ kṛtako 'nityaśca /",
    "SA15bsa070_u:49_2": "punarapi vadecchabda ākāśasya guṇaḥ /",
    "SA15bsa070_u:49_3": "ākāśo 'mūrtaḥ śabdastu rūpadharmā kathamanyonyasamāśrayaḥ /",
    "SA15bsa070_u:49_4": "etaddhetvadhikam yadyucyate pañcendriyāṇyanityāni pratidhvanivatkṛtakatvāt /",
    "SA15bsa070_u:49_5": "śabdo 'pi tathā / kathaṃ tajjñāyate / oṣṭhamukhādisamudbhavatvāt / tadṛṣṭāntādhikam / yadyucyate 'ṇuḥ sūkṣma ākāśastu vyāpī /",
    "SA15bsa070_u:49_6": "ubhāvapi nityau / śabdastu na tathā tasmādanitya etadṛṣṭāntādhikam /",
    "SA15bsa070_u:49_7": "api ca śabdo 'nityaḥ sakāraṇatvāt /",
    "SA15bsa070_u:49_8": "nitya iti cet, tadayuktam / kasmāt? dvābhyāṃ hetubhyām / murtodbhavatvādaindriyakatvācca /",
    "SA15bsa070_u:49_9": "kathaṃ nitya iti yacca samānadharmakaṃ tatsarvamanityam /",
    "SA15bsa070_u:50_0": "atrāha / kīdṛśaṃ vākyaṃ laukikānāṃ pratipādanāya smartham /",
    "SA15bsa070_u:50_1_0": "ucyate / yadi mūrkhāya gambhīrārtha vadedyathā sarve dharmā śūnyāḥ śāntā nirātmāno",
    "SA15bsa070_u:50_1_1": "niṣpugdalā māyāvat nirmāṇavattattvarahitā ityādi tadā taṃ gambhīrārthaṃ vidvāneva",
    "SA15bsa070_u:50_1_2": "jñātuṃ śankoti pṛthagjanastu śrutvā bhrāntyāpanno bhavet /",
    "SA15bsa070_u:50_2": "Uh 12#) etadaprāptakālam / athocyate / asti dharmāṇāṃ karma, asti viṣākro 'sti ca bandhamokṣaḍiḥ /",
    "SA15bsa070_u:50_3": "yaḥ karoti so 'nubhuṅkta ityalpabuddhayo 'pi śrutvāvagacchanti yathā vedhakāraṇisaṃyogenāgnerūtpattiḥ /",
    "SA15bsa070_u:50_4": "yadabhidhīyate tadyadi sattvopayogi bhavet,",
    "SA15bsa070_u:50_5": "tadā sarveṣāṃ [tatra] pratītiranumodanañca /",
    "SA15bsa070_u:51_0": "atha kiṃ pratipattiḥ / ucyate / abhihitasya bāhulye 'pi smaraṇasāmarthyam,",
    "SA15bsa070_u:51_1": "arthānāṃ gāmbhīrye 'pi tallakṣaṇopalabdhiḥ,",
    "SA15bsa070_u:51_2": "janaprītikaraśca sādhyasāraḥ /",
    "SA15bsa070_u:51_3": "yathā kaścidvadet sarve dharmāḥ śūnyā anīśvarāḥ sarvavastūnāṃ pratītyasamutpannatvāditi pratipattiḥ /",
    "SA15bsa070_u:52_0": "atha ke vākyadoṣāḥ / atrocyate / pūrvoktaviparītā vākyadoṣāḥ /",
    "SA15bsa070_u:52_1": "vākyadoṣāḥ punardvividhāḥ / kiñca taddvaividhyam / arthasyābhede punaruktiḥ / vākyasya cābhede punaruktiriti /",
    "SA15bsa070_u:52_2": "kā nāmaikārthapunaruktiḥ / yathā kauśika ityuktvā punarvadeddevendraḥ śakraḥ purandaro veti /",
    "SA15bsa070_u:52_3": "iyamucyata etasyaivārthasya nāmāntarapunaruktiḥ /",
    "SA15bsa070_u:53_0": "nāmārthatulyatā yathā / indra ityuktvā punarapīndra iti vadet / iyaṃ nāmārthābhede punaruktiḥ /",
    "SA15bsa070_u:54_0": "yadalaṅkṛtamasaṅgaṃ voktaṃ sa sarvo vākyadoṣa ityucyate /",
    "SA15bsa070_u:54_1": "aparañca yadyuktisamupetamapyakramam eṣo 'pi vākyadoṣa iti /",
    "SA15bsa070_u:55_0": "yathā gāthayoktam /",
    "SA15bsa070_u:56_0": "yathā kaściddevānāmindrasya śakrasya bhāryāṃ praśaṃmayan suvarṇarūpiṇīm //",
    "SA15bsa070_u:57_0": "Uh 13#)",
    "SA15bsa070_u:57_1": "komalapādahastāṃ paścācca śakro devānāmindro 'suratripuravināśīti tu vadannityakramaṃ vacanamuktam /",
    "SA15bsa070_u:58_0": "atha katividhaṃ pramāṇam / caturvidhaṃ pramāṇam / pratyakṣamanumānamupamānamāgamaśceti /",
    "SA15bsa070_u:58_1": "caturṣu pramāṇeṣu pratyakṣa śreṣṭham /",
    "SA15bsa070_u:58_2": "kutaḥ punaḥ pratyakṣaṃ śreṣṭhamiti cedapareṣāṃ trayāṇāṃ pramāṇānāṃ pratyakṣopajīvakatvācchreṣṭham /",
    "SA15bsa070_u:58_3": "yathā dṛṣṭe dhūmavatyagnau paścāddhumadarśanādagneranumānam /",
    "SA15bsa070_u:58_4": "tasmātpratyakṣaṃ viśiṣyate / yatha ca marīcidarśanenodakopamānam /",
    "SA15bsa070_u:58_5": "tasmātpratyakṣe pūrvaṃ jñāte paścādupamānalābhaḥ /",
    "SA15bsa070_u:58_6": ".....paścātpratyakṣakāle pūrvajñānaṃ satyam /",
    "SA15bsa070_u:59_0": "tataśca pratyakṣādeva [pramāṇa]trayaṃ jñānamiti jñātam /",
    "SA15bsa070_u:59_1": "idānīntu tatpratyakṣaṃ kathaṃ saditi /",
    "SA15bsa070_u:59_2": "atrocyate / pañcendriyajñānaṃ kadācinmithyā /",
    "SA15bsa070_u:59_3": "yattu sādhyavasāyaṃ samyagdharmāvabodhakaṃ tatparamam /",
    "SA15bsa070_u:59_4": "grīṣme marīcīnāmalātacakragandharvanagarāṇāṃ ca pratyakṣe 'pi tadasat /",
    "SA15bsa070_u:60_0": "aparañca / lakṣaṇāspaṣṭatvāddarśanabhramaḥ /",
    "SA15bsa070_u:60_1": "yathā rātrau sthāṇuṃ dṛṣṭvā manuṣya eṣa ityucyate /",
    "SA15bsa070_u:60_2": "aṅgulyā cakṣuḥpīḍanācca dvicandradarśanam /",
    "SA15bsa070_u:60_3": "śūnyatājñāne prāpte samyagdṛṣṭirucyate /",
    "SA15bsa070_u:60_4_0": "jñāta pratyakṣaṃ tāvat / atha kimanumānalakṣaṇam / ucyate tatpūrvamuddiṣṭam / adhunā",
    "SA15bsa070_u:60_4_1": "vyākhyāyate / anumānaṃ trividhaṃ pūrvavat, śeṣavat, sāmānyato [dṛṣṭaṃ] ca / yathā",
    "SA15bsa070_u:60_4_2": "ṣaḍaṅguliṃ sapiḍakamūrdhānaṃ bālaṃ dṛṣṭvā paṣcāddhṛddhaṃ bahuśrutaṃ devadattaṃ dṛṣṭvā",
    "SA15bsa070_u:60_4_3": "ṣaḍaṅgulismaraṇāt so 'yamiti pūrvavat /",
    "SA15bsa070_u:61_0": "śeṣavat yathā, sāgarasalilaṃ pītvā tallavaṇarasamanubhūya (#",
    "SA15bsa070_u:61_1": "Uh 14#) śeṣamapi salilaṃ tulyameva lavaṇamiti / etaccheṣavadanumānam /",
    "SA15bsa070_u:62_0": "sāmānyato dṛṣṭaṃ yathā / kaścigdacchaṃstaṃ deśaṃ prāpnoti /",
    "SA15bsa070_u:62_1": "gagane 'pi sūryācandramasau pūrvasyāṃ diśyuditau paścimāyāñcāstaṃ gatau /",
    "SA15bsa070_u:62_2": "tacceṣṭāyāmadṛṣṭāyāmapi tadgamanamanumīyate /",
    "SA15bsa070_u:62_3": "etatsāmānyato dṛṣṭam / nanu kā śrutiḥ / atrocyate, satyaprācīnavṛddhabuddhabodhisattvadarśanādāryasūtradharmaśravaṇagrahaṇayorjñānadarśanotpādasāmarthyameṣā śrutirityucyate /",
    "SA15bsa070_u:62_4": "yathā suvaidyako bheṣajakuśalo maitracittena śikṣakaḥ suśruta ityucyate /",
    "SA15bsa070_u:63_0": "evamapi yat kṛtasarvadharmasākṣātkārairmahājñānairāryaiḥ śrutaṃ tat suśrutamucyate /",
    "SA15bsa070_u:64_0": "atha kimupamānalakṣaṇam / atrocyate / yathā sarve dharmā śūnyāḥ śāntā māyāvat nirmāṇavat /",
    "SA15bsa070_u:64_1": "saṃjñādāntāśvavat, saṃskārāḥ kadalīvat, kāmalakṣaṇaṃ piḍakavat viṣavat /",
    "SA15bsa070_u:64_2": "etadupamānamucyate / evaṃ catvāro hetavaḥ / tadavagamanaṃ hetujñānamityuktam /",
    "SA15bsa070_u:65_0": "atha ke hetvābhāsāḥ / atrācyate / hetvābhāsā eteṣu vādadharmesu mahādoṣā eva jñeyāḥ /",
    "SA15bsa070_u:65_1": "śīghrañcāpahartavyāḥ / athedānīṃ hetvābhāsā vyākhyāsyante /",
    "SA15bsa070_u:65_2": "hetvābhāsānāṃ lakṣaṇānyaparimitāni saṃkṣepatastvaṣṭāveva /",
    "SA15bsa070_u:66_0": "nanvete 'ṣṭau dharmā vistareṇa vivektavyāḥ /",
    "SA15bsa070_u:67_0": "Uh 15#)",
    "SA15bsa070_u:67_1": "yathā kaścidāha / yo maya parihitaḥ sa navakambalaḥ /",
    "SA15bsa070_u:67_2": "atra dūṣaṇaṃ (vadet) yadbhavatā parihitaṃ tadekameva vastraṃ kathaṃ naveti /",
    "SA15bsa070_u:67_3": "atra prativedenmayā nava ityuktaṃ tathāca navaḥ kambalaḥ natu naveti /",
    "SA15bsa070_u:67_4": "atra dūṣayetkathaṃ nava? navalomairnirmitatvānnava ityukte prativādī vadet tattvato 'parimitāni lomāni kathaṃ navalomānītyucyate /",
    "SA15bsa070_u:68_0": "atrāha / nava iti mayā pūrvamuktaṃ na tu navasaṃkhyā /",
    "SA15bsa070_u:68_1": "atra dūṣaṇam / tadvastraṃ yuṣmākameveti jñātaṃ kasmādetanna vaḥ kathyate /",
    "SA15bsa070_u:68_2": "atrottaram / mayā nava ityuktaṃ kintu na va iti noktam /",
    "SA15bsa070_u:68_3": "atra dūṣaṇam / bhavataḥ kāyaṃ kambalo vasta iti pratyakṣametat /",
    "SA15bsa070_u:68_4": "kathamucyate na vaḥkambalaḥ /",
    "SA15bsa070_u:68_5": "ayaṃ hetvābhāsa ityucyate vākchalaṃ ca /",
    "SA15bsa070_u:69_0": "aparañca vākchalam / yathā girirdahyata ityukte, dūṣaṇam / tattvatastṛṇataravo dahyante kathaṃ girirdahyata ityuktam /",
    "SA15bsa070_u:70_0": "api ca chalaṃ dvividhaṃ / pūrvavat sāmānyañceti / yathā / saṃskṛtā dharmāḥ śrūnyāḥ śāntā ākāśavadityukte,",
    "SA15bsa070_u:70_1": "dūṣaṇam / yadyevaṃ, ubhayorapi śūnyatvamabhāvaśca,",
    "SA15bsa070_u:70_2": "tadā niḥsvabhāvā dharmā ākāśatulyā iti sāmānyachalam /",
    "SA15bsa070_u:71_0": "kā tāvadutpattiriti / atrocyate / sata utpattiriti / yathā mṛdo ghaṭatvattvāddhaṭotpādakatvam /",
    "SA15bsa070_u:71_1": "yadi mṛdo ghaṭatvavattvaṃ tadā mṛdeva ghaṭaḥ syāt /",
    "SA15bsa070_u:71_2": "tadā tadutpattaye kṛtaṃ kumbhakārarajjucakrasaṃyogena /",
    "SA15bsa070_u:71_3": "yadi mṛdaḥ sadbhāvena ghaṭotpādakatvaṃ,",
    "SA15bsa070_u:71_4": "tadodakasyāpi sadbhāvena ghaṭotpādakatvaṃ (#",
    "SA15bsa070_u:71_5": "Uh 16#) syāt / yadyudakasya sadbhāvena ghaṭānutpādakatvaṃ kathaṃ tarhi mṛdo ghaṭotpādakatvam /",
    "SA15bsa070_u:72_0": "kiṃ nāma saṃśayahetvābhāsalakṣaṇam /",
    "SA15bsa070_u:72_1": "ucyate / sthāṇormanuṣyasādṛśyāt, rātrau taṃ dṛṣṭvā, eṣa sthāṇuḥ puruṣo veti vimarśaḥ /",
    "SA15bsa070_u:73_0": "kaḥ punaḥ kālātītahetvābhāsaḥ /",
    "SA15bsa070_u:73_1": "ucyate / yathā kaścidvadennityaḥ śabdaḥ /",
    "SA15bsa070_u:73_2": "śabdamayatvādvedo 'pi nitya iti /",
    "SA15bsa070_u:73_3": "atra dūṣaṇam / idānīṃ bhavatā śabdasya nityatākāraṇamapratiṣṭhāpya kathaṃ vedo nitya ityucyate /",
    "SA15bsa070_u:74_0": "atra vadedyathākāśamarūpatvānnityaṃ tathā śabdo 'pyarūpatvānnityaḥ /",
    "SA15bsa070_u:74_1": "tadvacane paścādapyukte so 'rthaḥ sidhyati /",
    "SA15bsa070_u:74_2": "atra dūṣaṇaṃ kālatītametadvacanam /",
    "SA15bsa070_u:74_3": "yathā gṛhe dagdha udākānveṣaṇaṃ bhavatopyevamiti kālātītaḥ /",
    "SA15bsa070_u:75_0": "atha ko nāma prakaraṇasamaḥ? (ātmanaḥ) śarīra bhinnatvādātmā nityaḥ /",
    "SA15bsa070_u:75_1": "yathā (ghaṭasya) ākaśabhinnatvādvaṭo 'nityaḥ /",
    "SA15bsa070_u:75_2": "ayaṃ prakaraṇasama ityucyate /",
    "SA15bsa070_u:76_0": "atra dūṣaṇam / yadyātmā śarīrabhinnatrvānnitya iti,",
    "SA15bsa070_u:76_1": "tadā (ghaṭasya) ākāśabhinnatvādvaṭo 'nityaḥ /",
    "SA15bsa070_u:76_2": "ayam prakaraṇasama ityucyate /",
    "SA15bsa070_u:76_3": "atra dūṣaṇam / yadyātmā śarīrabhinnatvānnitya iti,",
    "SA15bsa070_u:76_4": "tadā (ghaṭasya) śarīrabhinnatvādvaṭo 'pi nityaḥ syāt śarīrabhinnatve 'pi ghaṭo 'nitya iti cet,",
    "SA15bsa070_u:76_5": "tarhyātmāpi śarīrabhinnatvāt kathaṃ nityaḥ /",
    "SA15bsa070_u:77_0": "ko nāma varṇyasamaḥ / ucyate / yathā nityamākāśamasparśatvāt /",
    "SA15bsa070_u:78_0": "kaḥ savyabhicāraḥ / ucyate / yathā pañcaviṣayā anityā (#",
    "SA15bsa070_u:78_1": "Uh 17#) indriyagrāhyatvāt / catvāri mahābhūtānyapi tathā tasmādanityāni /",
    "SA15bsa070_u:79_0": "atra dūṣaṇam / kūrmaroma lavaṇagandhaśca nirābhāsamātraṃ manovijñānopalabhyatvātkimanityamiti savyabhicāraḥ /",
    "SA15bsa070_u:80_0": "atha ko nāma viruddhaḥ / ucyate / viruddho dvividhaḥ / dṛṣṭāntaviruddho yuktiviruddhaśca /",
    "SA15bsa070_u:81_0": "yuktiviruddho yathā, brāhmaṇasya kṣatrakarmānupālanaṃ mṛgayādiśikṣā ca,",
    "SA15bsa070_u:81_1": "kṣatriyasya dhyānasamāpattiriti yuktiviruddhaḥ /",
    "SA15bsa070_u:81_2": "evambhūtau dharmāvajñā abuddhaiva satyaṃ manyante /",
    "SA15bsa070_u:82_0": "nanu kimaviruddham / atrocyate / etadbhinnamaviruddhamityabhidhīyate /",
    "SA15bsa070_u:83_0": "iti hetvābhāsāḥ /",
    "SA15bsa070_u:83_1": "// iti prathamaṃ prakaraṇam //",
    "SA15bsa070_u:84_0": "Uh 18#)",
    "SA15bsa070_u:84_1": "atha dvitīyaṃ prakaraṇam /",
    "SA15bsa070_u:85_0": "pūrvamaṣṭavidhā vādadharmā uktāḥ / atha nigraha[sthāna]dharmān vakṣyāmaḥ /",
    "SA15bsa070_u:86_0": "nanu katame vādadharmāḥ / (atrocyate) yathā catvāri mahābhūtāni prajñaptireva /",
    "SA15bsa070_u:86_1": "kasmāt / rūpādidharmatvādeva / aparaḥ punarāha / catvāri mahābhūtāni tattvataḥ santi /",
    "SA15bsa070_u:86_2": "kathametajjñātam / kāṭhinyaṃ pṛthivīdharmo yāvaccalatvaṃ vāyudharmaḥ /",
    "SA15bsa070_u:86_3": "tatsaditi jñeyam / etacca prativiruddham / tasmādvivādaḥ / yathā vā / pṛthivī śarīrakāraṇameva / aparāṇi mahābhūtānyapi tathā /",
    "SA15bsa070_u:86_4": "atra dūṣaṇam / pṛthivyādi sarvavastusādhanasamarthaṃ sat,",
    "SA15bsa070_u:86_5": "kathaṃ śarīramātraṃ sādhayediti nātra vivādaḥ /",
    "SA15bsa070_u:86_6": "yadyevaṃ na syāttadā vāda ityucyate /",
    "SA15bsa070_u:87_0": "nanu kāni nigrahasthānāni / (atrocyate) yathā śabdo nityo 'mūrtatvādākāśavat /",
    "SA15bsa070_u:88_0": "atra dūṣaṇam / yadyapi śabdo 'mūrtaḥ / tathāpyaindriyakaḥ, saṃpratighaḥ, ghaṭavatkṛtakaḥ / api tvākāśe 'kṛtake kathaṃ tadṛṣṭāntalābhaḥ /",
    "SA15bsa070_u:88_1": "etannigrahasthānamityucyate /",
    "SA15bsa070_u:89_0": "atha ghaṭo mūrta ityanityaḥ śabdasya tvamūrtatvāt kathaṃ tadṛṣṭāntalābhaḥ /",
    "SA15bsa070_u:90_0": "atra dūṣaṇam / śabdo ghaṭabhinno 'pyaindriyakaḥ śrāvaṇatvāt / tasmādanityaḥ /",
    "SA15bsa070_u:91_0": "nanu kasyārthasyānigrahasthānatvāpattiḥ / saṃskārā vijñānañca (#",
    "SA15bsa070_u:92_0": "nanu kiṃ vacanaṃ dūṣayitavyam /",
    "SA15bsa070_u:92_1": "cuayte / vākyavaiparītyaṃ, asaddhetusthāpanaṃ, udāharaṇavaiṣamyañcaitaddūṣayitavyam /",
    "SA15bsa070_u:93_0": "yatha saṃjñā saṃyojanocchedikā,",
    "SA15bsa070_u:93_1": "ityukte kaścit pṛcchet / kathaṃ saṃjñā samyojanocchedikā /",
    "SA15bsa070_u:93_2": "jñānasya saṃjñāta utpādaṃ pūrvamanutkā saṃjñāmātrakathanādvākyavaiparītyamitīdaṃ dūṣaṇīyam /",
    "SA15bsa070_u:94_0": "nanu kathaṃ punaretadvākyamucyate / asidvasthāpanānnigrahasthānāpattijñāpanārthamuktam /",
    "SA15bsa070_u:95_0": "aparañca / anuyojyānanuyogaḥ / prativaktavye 'prativaktavyata /",
    "SA15bsa070_u:95_1": "trirabhihitasya parairavijñātam /",
    "SA15bsa070_u:95_2": "trirabhihitasya svayamavijñānam /",
    "SA15bsa070_u:96_0": "anyacca / pareṇa vivadamānastadvikalatāṃ nāvagacchati /",
    "SA15bsa070_u:96_1": "anyastu vadati / eṣo 'rthaḥ mithyaiva, kiṃ bhavānnopalabhate tadā nigrahasthānam /",
    "SA15bsa070_u:97_0": "anyacca / parasya samyagarthe doṣasamārope 'pi nigrahasthānam /",
    "SA15bsa070_u:98_0": "anyacca / vādinoktaṃ sarvairvijñātamapyasāveva (prativādī) nāvagacchati cettadapi nigrahasthānam /",
    "SA15bsa070_u:98_1": "praśno 'pi tadvat / etāni nigrahasthānāni vādasya mahākaṇṭakāni gambhīraduḥkhāni jñeyāni,",
    "SA15bsa070_u:99_0": "Uh 20#) praśnottarāṇi na kurvanti tadvibhrāntam /",
    "SA15bsa070_u:99_1": "yadyeteṣāṃ trayāṇāmuttarāṇāmanyatamaṃ nyūnaṃ syāttadasampannam /",
    "SA15bsa070_u:100_0": "yadi vadedahamevamprakārān trīn praśnānnāvagacchāmi mama yathājñānamanyonyaṃ praṣṭavyaṃ,",
    "SA15bsa070_u:101_0": "vākyasamaḥ yathā / ātmā nāstītyukte tadvākyāśrayeṇa praśnaḥ / ayaṃ vākyasama ityucyate /",
    "SA15bsa070_u:102_0": "arthasamaḥ tanmatopādānamevāyamarthasama ityucyate /",
    "SA15bsa070_u:103_0": "hetusamaḥ / paramanogaterutpādakasya hetorjñāmayaṃ hetusama ityucyate /",
    "SA15bsa070_u:104_0": "evaṃ sāmarthye satye nigrahasthānamityucyate /",
    "SA15bsa070_u:105_0": "yadyatidrutaṃ vadecchrotāraśca nāvagaccheyustadapi nigrahasthānam /",
    "SA15bsa070_u:106_0": "athaitāvamātramaparāṇi vā santi /",
    "SA15bsa070_u:106_1": "atrocyate / santyeva yathā nyūnaṃ, adhikam nirarthakaṃ, aprāptakālaṃ, punaruktaṃ pratijñāsannyāsa ityādīni nigrahasthānānītyucyante /",
    "SA15bsa070_u:107_0": "yadyevamādi pūrvapakṣī vadet, tadā nigrahasthānāpattiḥ /",
    "SA15bsa070_u:108_0": "atha pratijñāvirodhaḥ / yathā vijñānaṃ nityam / kasmāt / vijñānasya hi dvaividhyam / vijñānotpāttirvijñākriyā ca /",
    "SA15bsa070_u:109_0": "ghaṭasyāpi dvaividhyam, ghaṭotpattirghaṭakriyā ca / evaṃ vijñānamutpādyamānameva sakriyaṃ tasmānnityam /",
    "SA15bsa070_u:109_1": "ghaṭasya tūtpattyanantaraṃ sakriyatvam,",
    "SA15bsa070_u:110_0": "atra dūṣaṇam / utpattāveva sakriyatvānnityamiti ceddīpasyāpyutpattāveva sakriyatvānnityatvaprasaṅgaḥ /",
    "SA15bsa070_u:110_1": "atha dīpaścakṣuṣā dṛṣṭaḥ syāt,",
    "SA15bsa070_u:110_2": "śabdaśca śravaṇena śrūyata iti kathaṃ dṛṣṭāntopapattiḥ /",
    "SA15bsa070_u:110_3": "etatpratijñāsannyāsanigrahasthānam /",
    "SA15bsa070_u:111_0": "Uh 21#)",
    "SA15bsa070_u:111_1": "aparañca / kecidvadantyātmā nitya iti / kathaṃ jñātam / anaindriyakatvāt / yathā ākāśo 'naindriyakatvānnityaḥ /",
    "SA15bsa070_u:112_0": "atra dūṣaṇam / paramāṇavo 'nindriyakā api tvanityāḥ /",
    "SA15bsa070_u:113_0": "atrocyate / ātmākṛtakatvānnityaḥ paramāṇavastu kṛtakatvādanityāḥ /",
    "SA15bsa070_u:114_0": "atra dūṣaṇam / anupalabdheriti bhavatā pūrvamuktam /",
    "SA15bsa070_u:114_1": "adhunā cākṛtakatvādibyucyate /",
    "SA15bsa070_u:114_2": "nanūcyate 'haṃ virodhīti cedbhavāṃstu mama vacanaṃ pratikūlayan katham virodhau na syāt /",
    "SA15bsa070_u:115_0": "kiñca kathametadyuktisaham / yadvi viruddhamityucyate mayā,",
    "SA15bsa070_u:115_1": "sā bhavata eva vacanasya pūrvoktenārthan pratikūlatā /",
    "SA15bsa070_u:116_0": "anyacca / bhavatā pūrvamuktamaspaṣṭatvānme saṃśaya utpanna iti /",
    "SA15bsa070_u:116_1": "nāhaṃ bhavadvirodhītyevaṃ saṃśayena virodhaḥ /",
    "SA15bsa070_u:117_0": "// iti dvitīyaṃ prakaraṇam //",
    "SA15bsa070_u:118_0": "Uh 22#)",
    "SA15bsa070_u:118_1": "atha tṛtīyaṃ prakaraṇam /",
    "SA15bsa070_u:119_0": "vādī prāha / yadi kaścidvadedasti sattvo yāvatsanti prāṇā asti jīva ityādi /",
    "SA15bsa070_u:119_1": "kathaṃ jñātam / aindriyakatvāt / yathā nirupadhiśeṣanirvāṇasyendriyairanupalabdherabhāvaḥ sattvānāntu na tathā /",
    "SA15bsa070_u:120_0": "atmā nityaḥ / yathārhattvaphalaṃ kasmiṃścideva kāle vidyamānamapi pūrvaṃ paścāccāvidyamānatvādabhāva iti jñāyate /",
    "SA15bsa070_u:120_1": "yathā ca dvītīyo mūrdhā tṛtīyo hastaśca /",
    "SA15bsa070_u:120_2": "abhūtvā bhāvāt prāgabhāvaḥ / bhūtvā tu vināśātpradhvaṃsābhāva iti jñāyate /",
    "SA15bsa070_u:120_3": "ātmā tu na tathā tasmānnityaḥ /",
    "SA15bsa070_u:121_0": "atra dūṣaṇam / yathā mūla[kīla]odakānyadṛśyatvānna sadityuktam /",
    "SA15bsa070_u:121_1": "arhattva[phalasyāpi] tathātvameva na tvabhāvaḥ /",
    "SA15bsa070_u:121_2": "etattu na bhavatā sākṣātkriyate /",
    "SA15bsa070_u:122_0": "nanu maivam / udakasya pṛthivyāvaraṇādadṛśyatvam /",
    "SA15bsa070_u:122_1": "arhattva[phalasya tu] kenāvaraṇenādṛśyatvam /",
    "SA15bsa070_u:123_0": "atra dūṣaṇam / yadbhavatoktaṃ [yathā] dvitīyasya mūrdhnastṛtīyasya hastasya cādṛśyatvāda[bhāvaḥ] arhattva[phalasyāpya]bhāvaḥ iti spaṣṭam /",
    "SA15bsa070_u:123_1": "tadayuktam / dvitīyasya mūrdhno nāstitve 'pi tarhi na prathamasya nāstitvam /",
    "SA15bsa070_u:123_2": "arhattva[phalaṃ] tu nāstyeveti tasyaivātyantābhāvaḥ /",
    "SA15bsa070_u:123_3": "kathaṃ dṛṣṭāntatopapattiḥ / yacca bhavatoktamanupalabdhernirvāṇābhāvaḥ siddha iti tadapyayuktam /",
    "SA15bsa070_u:123_4": "kiṃ nāma (mahā)śāgarodakasya binduparimāṇasyāśakyajñānatvāttadasaditi (#",
    "SA15bsa070_u:123_5": "Uh 23#) vaktuṃ śakyate / yadyapi binduparimāṇaṃ na jñāyate tathāpyastyeva sāgaraḥ /",
    "SA15bsa070_u:123_6": "nirvāṇasyāpi tathātvam / anupalabdhāvapi tattattvataḥ sadeva /",
    "SA15bsa070_u:123_7": "asaditi cedvaktavyam tasya kāraṇam /",
    "SA15bsa070_u:123_8": "yadi na śakyate vaktaṃ tadā bhavata evārthahāniḥ /",
    "SA15bsa070_u:123_9": "ayamucyate yathādharmavādaḥ /",
    "SA15bsa070_u:124_0": "anyacca yadyanupalabdhernirvāṇasyāsattvaṃ,",
    "SA15bsa070_u:124_1": "tadā parasya saṃśayaḥ / yathā rātrau taruṃ dṛṣṭvā citte saṃśayaḥ /",
    "SA15bsa070_u:124_2": "eṣa sthāṇurvā manuṣyo veti / na khalū taruḥ sthāṇoḥ puruṣasya vo[palabdhau] niyato hetuḥ /",
    "SA15bsa070_u:124_3": "anupalabdhireva nirvāṇasyābhāve niyato heturiti cennātra saṃśayasambhavaḥ /",
    "SA15bsa070_u:125_0": "anyacca karmavipākāvināśāt, sadeva nirvāṇam / kuta iti cet / yathā davena girestarudāhe 'gnistadvināśahetuḥ /",
    "SA15bsa070_u:125_1": "kaḥ punastasya karmavipākasya vināśaheturyena tadvinaśyate /",
    "SA15bsa070_u:126_0": "atrocyate / asti tattvato vināśahetuḥ / āvaraṇāttvanupalabdhaḥ /",
    "SA15bsa070_u:127_0": "atra dūṣaṇam / nirvāṇamapi sadāvaraṇāttvanupalabdham /",
    "SA15bsa070_u:128_0": "kiñca yadi vipākasya vināśaheturvartata iti cennocyate /",
    "SA15bsa070_u:128_1": "tadā bhavato 'rthahāniḥ / yadyabhāvādvināśaheturanuktastadāvaraṇābhāvo 'pi kathamuktaḥ /",
    "SA15bsa070_u:128_2": "evaṃ kāraṇairkarmāṇāmavināśo jñāyate /",
    "SA15bsa070_u:129_0": "eṣa yathādharmavāda ityucyate /",
    "SA15bsa070_u:130_0": "pūrvapakṣī vadati / yadi sāgarodakasadbhāvānnirvāṇasadbhāvaḥ siddhastadā kiṃ dvitīyasyāpi mūrdhnaḥ sadbhāvo na sidhyati /",
    "SA15bsa070_u:130_1": "dvitīyasyāpi mūrdhnaḥ sadbhāvo na siddha iti cet (#",
    "SA15bsa070_u:130_2": "Uh 24#) kathaṃ nirvāṇasya sadbhāvaḥ /",
    "SA15bsa070_u:130_3": "tasmādbhavatoktaḥ sāgarodakadṛṣṭāntaḥ nirvāṇasadbhāvaṃ sādhayituṃ na samarthaḥ /",
    "SA15bsa070_u:130_4": "kiṃ dvitīyasya mūrdhnaḥ sadbhāvaṃ sādhayet /",
    "SA15bsa070_u:131_0": "atra dūṣaṇam / kiṃ nirvāṇamasaditi bhavadabhipretam /",
    "SA15bsa070_u:131_1": "asataḥ sattā vāsato 'sattā vā /",
    "SA15bsa070_u:131_2": "asato 'satteti cet kathaṃ nirvāṇamasaditi pratijñāyate /",
    "SA15bsa070_u:131_3": "yadi tvasataḥ sattā kathaṃ bhavatāsattocyate /",
    "SA15bsa070_u:132_0": "yadyasato nirvāṇasya sattā tadā svato 'sato 'sattvamapi saditi cet,",
    "SA15bsa070_u:132_1": "kathaṃ na nirvāṇasadbhāvalāba ityatra heturvaktavyaḥ /",
    "SA15bsa070_u:132_2": "yadi vaktuṃ na śakyate, tadā niścitameva nirvāṇaṃ saditi jñeyam /",
    "SA15bsa070_u:132_3": "etadapi yathādharmavāda ityucyate /",
    "SA15bsa070_u:133_0": "nanvātmā nityo 'nityo vā / atmā 'kṛtakatvānnityaḥ, ghaṭādiṣṭu kṛtakatvādanityaḥ /",
    "SA15bsa070_u:134_0": "atra dūṣaṇam / akṛtakatvādātmā nitya iti cettadayuktam /",
    "SA15bsa070_u:134_1": "kasmāt / puruṣāṇāṃ saṃśayajanakatvāt /",
    "SA15bsa070_u:134_2": "yadyakṛtakatvānnitya evātmeti tadā nityo 'nitya veti saṃśayasyāsambhavaḥ /",
    "SA15bsa070_u:135_0": "vādī / iyaṃ doṣāpattirna mamaivāpi tu sarveṣāmeva vādināṃ yathā śabdo nityo 'mūrtatvāt /",
    "SA15bsa070_u:135_1": "atītaḥ kāyo 'styeva pūrvanivāsānusmaraṇādityādipratijñā pūrvavatsaṃśayamutpādayatīti /",
    "SA15bsa070_u:135_2": "tasmatsarvatraiva doṣāpattiḥ /",
    "SA15bsa070_u:136_0": "atra dūṣaṇam / dṛṣṭānta eva saṃśayaṃ nirdhārayati /",
    "SA15bsa070_u:136_1": "bhavatāṃ tūdāhṛto dṛṣṭānto mama saṃśayamutpādayati tasmādasiyo 'yaṃ dṛṣṭāntaḥ /",
    "SA15bsa070_u:136_2": "dṛṣṭānte 'siddhe 'rthahāniḥ /",
    "SA15bsa070_u:137_0": "yatpunarbhavatoktaṃ sarveṣāmeva doṣāpattirna tu mamaivetyeṣa (#",
    "SA15bsa070_u:137_1": "Uh 25#) svadoṣa eva na tu paradoṣaḥ /",
    "SA15bsa070_u:137_2": "kuta iti cet / yathā kaścidabhiyukta ātmānamaprakāśya sarva eva taskarā iti vadettadāsau puruṣa ātmānamapi taskaraṃ manyata iti jñeyam /",
    "SA15bsa070_u:137_3": "bhavānapi tathā tasmānnigrāhyaḥ /",
    "SA15bsa070_u:138_0": "idānīṃ yadi bhavānātmānaṃ prakāśayitumiḥcchu pūrvayuktimatikramya punarvaktumicchennūnaṃ bahudoṣāpattiḥ syāt /",
    "SA15bsa070_u:138_1": "bhavataḥ prathamaḥ pakṣo dvitīyena [pakṣeṇa] dūṣitaḥ /",
    "SA15bsa070_u:138_2": "tṛtīyaścārtho mayā dūṣitaḥ / pañcamena doṣāvadhimicchan pūrvaṃ nātikrāmedataḥ bhavato 'ntyaḥ pakṣaḥ punaruktaṃ bhavet /",
    "SA15bsa070_u:138_3": "punaruktaṃ ca nigrahasthānam /",
    "SA15bsa070_u:139_0": "nanvanuyojyaḥ ṣaṣṭho 'pi?",
    "SA15bsa070_u:140_0": "atrocyate / sidvastāvatpañcamasya doṣaḥ /",
    "SA15bsa070_u:140_1": "tatkathaṃ ṣaṣṭho 'nuyojyaḥ / asmin hi pratyukte pūrvadoṣatulyatā /",
    "SA15bsa070_u:140_2": "anuyoktuḥ sadoṣatve pratipakṣeṇa tūṣṇīmbhaviṃtavyam /",
    "SA15bsa070_u:141_0": "aparañca / ṣaṣṭhasya doṣaḥ pañcamenāparyanuyojyaḥ /",
    "SA15bsa070_u:141_1": "kuta iti cet / pañcamenaiva hyeṣa ṣaṣṭho 'nuyuktaḥ /",
    "SA15bsa070_u:141_2": "ato 'yaṃ svayame sadoṣaḥ kathaṃ taṃ dūṣayet /",
    "SA15bsa070_u:142_0": "// iti tṛtīyaṃ prakaraṇam //",
    "SA15bsa070_u:143_0": "Uh 26#)",
    "SA15bsa070_u:143_1": "athe caturthaṃ prakaraṇam /",
    "SA15bsa070_u:144_0": "nanu bhavatā vyākhyāto yathādharmasadvādaḥ / kaḥ punaḥ sambandhaḥ /",
    "SA15bsa070_u:145_0": "atrocyate / praśnottarasambandho viṃśatividhaḥ /",
    "SA15bsa070_u:145_1": "yadi kaścittena viṃśatividhenārthena samyagnyāyamārabhate sa sadvādasya jñātetyucyate /",
    "SA15bsa070_u:145_2": "yadi naivaṃ tadā nāyaṃ vivādadharmāvagantā /",
    "SA15bsa070_u:145_3": "eṣāṃ viṃśatividhānāṃ sāro dvividhaḥ /",
    "SA15bsa070_u:145_4": "vaidharmyaṃ sādharmyañca / sajātīyatvātsādharmyaṃ vijātīyatvādvaidharmyam /",
    "SA15bsa070_u:145_5": "arthasya hi tatsamāśrayatvātte viṃśatidharmān vyāpnuvataḥ /",
    "SA15bsa070_u:146_0": "kiṃ sādharmyam / yathā kleśakṣayo nirābhāsa eva, ākāśabhāvo 'pi nirābhāsa iti sādharmyam /",
    "SA15bsa070_u:147_0": "kiṃ vaidharmyam / yathā nirvāṇamakṛtakatvānnityaṃ tathā sarve saṃskārāḥ kṛtakatvādanityāḥ /",
    "SA15bsa070_u:148_0": "nanu sādharmyavaidharmyābhyāṃ kathaṃ dūṣaṇam /",
    "SA15bsa070_u:149_0": "atrocyate / sādharmyadūṣaṇamicchatā evaṃ vaktavyam /",
    "SA15bsa070_u:149_1": "rūpaṃ cakṣuṣā dṛṣṭaṃ, śabdastu śravaṇena śruta iti,",
    "SA15bsa070_u:149_2": "kathaṃ tayoḥ sādharmyam / yadi rūpādbhinnaḥ śabdastadā rūpasyānityatvācchabdo nityo bhavet /",
    "SA15bsa070_u:150_0": "vaidharmyadūṣaṇam / yatha rūpasyaindriyakatvādanityatā, ātmano 'naindriyakatvānnityatā /",
    "SA15bsa070_u:151_0": "ghaṭasyātmanaśca sadbhāvaḥ / sadbhāvasādharmye ghaṭasyānityatvādātmano 'pi tathātvāpattiḥ /",
    "SA15bsa070_u:151_1": "ghaṭasadbhāva ātmasadbhāvādbhinnastataścātmā (#",
    "SA15bsa070_u:151_2": "Uh 27#) nityo ghātastvanitya iti cet / nityatāsādharmyada[pya]ātmanā nityena bhavitavyam /",
    "SA15bsa070_u:152_0": "evaṃ dūṣaṇaṃ viṃśatividhaṃ yathā 1 utkarṣa[sama]m,",
    "SA15bsa070_u:152_1_0": "2 apakarṣa[sama]m, 3 bhedābheda[sama]m, 4 praśnabāhulyamuttarālpatā, 5 praśnālpatottarabāhulyam,",
    "SA15bsa070_u:152_1_1": "6 hetusamam, 7 kāryasamam, 8 vyāptisamam, 9 avyāptisamam, 10 kālasamam, 11 prāptisamam,",
    "SA15bsa070_u:152_1_2": "12 aprāptisamam, 13 viruddham, 14 aviruddham, 15 saṃśaya[sama]m, 16 asaṃśaya[sama]m,",
    "SA15bsa070_u:152_1_3": "17 pratidṛṣṭānta[sama]m, 18 śrutisamam, 19 śrutibhinnam, 20 anupapatti[sama]ñceti",
    "SA15bsa070_u:152_1_4": "praśnottaradharmā viṃśatidhā /",
    "SA15bsa070_u:153_0": "1. utkarṣa[sama]m / yathā (kaścidvaded), ātmā nitya indriyānupalabdheḥ /",
    "SA15bsa070_u:153_1": "ākāśo hyanupalabdhernityaḥ / sarvamanupalabhyaṃ nityameva /",
    "SA15bsa070_u:153_2": "ātmāpyanupalabhyaḥ kathaṃ tadanityatāprāptiḥ /",
    "SA15bsa070_u:154_0": "atra dūṣaṇam / ākāśo 'cetanatvānnityaḥ / ātmā tu cetanaḥ kathaṃ nityaḥ /",
    "SA15bsa070_u:154_1": "ākāśaścetana ityanyāyyam / yadyātmācetanastadaivākāśena sadharmā /",
    "SA15bsa070_u:154_2": "evaṃ vidvāṃsaḥ so 'nitya iti manyante /",
    "SA15bsa070_u:155_0": "2. apakarṣa[sama]m / yathākāśo 'cetana ātmā tu cetanaḥ /",
    "SA15bsa070_u:155_1": "kathamākāśa ātmano dṛṣṭāntaḥ /",
    "SA15bsa070_u:156_0": "3. bhedābheda[sama]m / yathātmanityatāsthāpana ākāśa udāharaṇam /",
    "SA15bsa070_u:156_1": "[atra dūṣaṇaṃ] ātmā ākāśaścābhinnau iti cedaikadharmyāt kathamākāśasyātmano dṛṣṭāntatā /",
    "SA15bsa070_u:156_2": "Uh 28#) bhinnau iti cedanyānyasādharmyāprāptiḥ / etaducyate bhedābheda[sama]m /",
    "SA15bsa070_u:157_0": "4. anyacca / ātmā nityo 'naindriyakatvāt / yathākāśo 'nindriyakatvānnitya iti bhavataḥ sthāpanā /",
    "SA15bsa070_u:158_0": "atha yadanaindriyakaṃ tannāvaśyaṃ nityam /",
    "SA15bsa070_u:158_1": "tatkathaṃ siddham / etaducyate praśnabāhulyamuttarālpatā ca /",
    "SA15bsa070_u:159_0": "5. anyacca / ātmā nityonaindriyakatvāditi bhavatsthāpanā /",
    "SA15bsa070_u:159_1": "anaindriyakasya dvaividhyam /",
    "SA15bsa070_u:159_2": "yathā paramāṇavo 'nupalabhyā anityāḥ /",
    "SA15bsa070_u:159_3": "ākāśastvindriyānupalabhyo nityaśca /",
    "SA15bsa070_u:159_4": "kathaṃ bhavatocyate yadanupalabhyatvānnitya ityucyate praśnālpatottarabāhulyañca /",
    "SA15bsa070_u:160_0": "6. anyacca / anupalabdhihetunātmā nitya iti bhavatā pratijñātam /",
    "SA15bsa070_u:160_1": "ākāśaścātmā ca bhinnauḥ kathamubhayoranupalabhyatvaṃ heturbhavet /",
    "SA15bsa070_u:161_0": "7. anyacca / yatpañcamahābhūtamayaṃ tadanityam /",
    "SA15bsa070_u:161_1": "ākāśa ātmā ca pañcamahābhūtamayau kathaṃ nityāvuktau /",
    "SA15bsa070_u:162_0": "8. anyacca / anupalabhyatvānnitya ākāśa iti bhavataḥ sthāpanā /",
    "SA15bsa070_u:162_1": "ākāśaśca sarvavyāpī [tataśca] kiṃ sarvāṇi bastūnyanupalabhyāni /",
    "SA15bsa070_u:163_0": "9. anyacca / paramāṇuravyāpyanaindriyako 'pyanityaḥ /",
    "SA15bsa070_u:163_1": "ātmā tvanaindriyakaḥ kathaṃ nityaḥ /",
    "SA15bsa070_u:164_0": "10. anyacca / ātmā nityo 'nindriyakatvāditi bhavatsthāpanā /",
    "SA15bsa070_u:164_1": "so 'yaṃ[hetu]rvartamāne 'tīte 'nāgate vā /",
    "SA15bsa070_u:164_2": "atīta iti cedatītatvānnaṣṭāḥ /",
    "SA15bsa070_u:164_3": "Uh 29#) iti cettadāhetuḥ / yathā śṛṅge yugapadeva jātatvānnānyonyahetuke / iti kālasamam /",
    "SA15bsa070_u:165_0": "11. anyacca / ātmā nityo 'naindriyakatvāditi bhavatsthāpanā /",
    "SA15bsa070_u:165_1": "atha prāpyāprāpya vā heturiti /",
    "SA15bsa070_u:165_2": "aprāpya cedasiddho hetuḥ / yathāgniraprāpya dahanāsamarthaḥ,",
    "SA15bsa070_u:165_3": "asiścāprāpya chedanāsamarthaḥ /",
    "SA15bsa070_u:165_4": "ātmānamaprāpya kathaṃ heturbhavet /",
    "SA15bsa070_u:166_0": "12. anyacca / prāpya iti cet, prāpterahetutvam / iti prāptisamam /",
    "SA15bsa070_u:167_0": "13. anyacca / sarvamanityam / na tvātmā sarvaṃ, tato nitya iti bhavatpratijñā ātmā ca tadbhāvādanitya iti vaktavyaḥ,",
    "SA15bsa070_u:167_1": "kiñciddagdho hi kambalaḥ prāyeṇādagdhatvādadagdha ityucyate /",
    "SA15bsa070_u:168_0": "14. anyacca / ātmānaindriyakatvādākāśatulya iti bhavatsthāpanā /",
    "SA15bsa070_u:168_1": "ākāśasyānupalabdhirātmano 'pi tathātvam /",
    "SA15bsa070_u:168_2": "ātmana upalabdhiriti cettadākāśo 'pi sukhadūḥkhadikamupalabheta /",
    "SA15bsa070_u:168_3": "ātmana ākāśasya cābhinnatvāt /",
    "SA15bsa070_u:169_0": "15. anyacca / ātmanaḥ sadbhāvavannityatāniyatā /",
    "SA15bsa070_u:169_1": "laukikānāṃ saṃśayasambhavo nityo 'nityo veti /",
    "SA15bsa070_u:170_0": "16. anyacca / astyātmānaindriyakatvāditi bhavadvacanam atha vimarśaḥ kenāvaraṇenānupalabdhiḥ /",
    "SA15bsa070_u:170_1": "kāraṇamatra vaktavyam / yadi kāraṇaṃ na vidyata ātmārthasya hāniḥ /",
    "SA15bsa070_u:171_0": "Uh 30#)",
    "SA15bsa070_u:171_1": "17. anyacca / ātmānaindriyakatrvānnitya iti bhavatā pratijñātam /",
    "SA15bsa070_u:171_2": "atha mūlakilodakānyanaindriyakānyapyanityānyātmā tu kathaṃ nityaḥ /",
    "SA15bsa070_u:172_0": "18. anyacca / sūtreṣu ātmano 'nupalabdhiruktā tasmāttasya nityatā jñāteti bhavataḥ [sthāpanā] /",
    "SA15bsa070_u:172_1": "(parantu) nāstyātmā nāstyātmīyamityapi sūtreṣūktam /",
    "SA15bsa070_u:172_2": "nirgranthadharme cātmānityatoktā /",
    "SA15bsa070_u:172_3": "ātmanityatve niyate sati sūtrāṇāṃ vaiṣamyānupapattiḥ /",
    "SA15bsa070_u:173_0": "19. anyacca / yadi bhavatā ekameva sūtramadhigacchatātmā nitya iti manyate /",
    "SA15bsa070_u:173_1": "athānyeṣāmapi sūtrāṇāṃ pratīterātmānityo mantavyaḥ /",
    "SA15bsa070_u:173_2": "ubhayathā pratītiriti cedekasyaivātmano nityatvānityatvaprasaṅgaḥ /",
    "SA15bsa070_u:174_0": "20. anyacca / yadi sadbhāvāditi hetunātmāstīti /",
    "SA15bsa070_u:174_1": "atha śālasya sadbhāvāttāla utpadyate /",
    "SA15bsa070_u:174_2": "yadyabhāvānnāstīti tadā tālabījeṣu vṛkṣākārābhāvāttadutpattyaprāptiḥ /",
    "SA15bsa070_u:175_0": "yadi kiṃcitsadeva na tadānaindriyakatvaṃ hetutvena prayoktavyam /",
    "SA15bsa070_u:175_1": "yadi ca sadeva tadā nānaindriyakatvena tasya sattā sādhyā /",
    "SA15bsa070_u:176_0": "yadi punaḥ kaścicchabdanityatāṃ sthāpayet,",
    "SA15bsa070_u:176_1": "tadaivamvidhairuktapūrvairviśatiṃdharmaistadvadeva dūṣayet /",
    "SA15bsa070_u:177_0": "nanvātmasadbhāvādeva bhavānātmānaṃ dūṣayati /",
    "SA15bsa070_u:177_1": "ātmano 'bhāve kiṃ bhavatā dūṣaṇīyam /",
    "SA15bsa070_u:177_2": "dūṣaṇāddhyasti dūṣayitavyam /",
    "SA15bsa070_u:178_0": "atra dūṣaṇam / yuktito nāsyātmā / bhavatā tu (#",
    "SA15bsa070_u:178_1": "Uh 31#) tatsadbhāvasya vikalpānmayā bhavato dūṣaṇaṃ kṛtam /",
    "SA15bsa070_u:178_2": "yadbhavatoktaṃ dūṣayitavyabhavādastyātmeti /",
    "SA15bsa070_u:178_3": "tato dūṣaṇānnāstyātmeti jñātam /",
    "SA15bsa070_u:178_4": "bhavata ātmaparigraha ātmābhāvadyotanarthamiti cettadayuktam /",
    "SA15bsa070_u:178_5": "bhavadarthāprayogāt / idānīntu svayaṃ bhavatā mama siddhāntaḥ prayuktaḥ /",
    "SA15bsa070_u:179_0": "nanu kathaṃ bhavatā jñātaṃ yanmayā bhavadarthaḥ parigṛhītaḥ /",
    "SA15bsa070_u:179_1": "atra kāraṇaṃ vaktavyamiti cenmayā khalu pūrvamuktaṃ yatsvārthamaparigṛṇhatā bhavatā parasthāpanā parigṛhītā kathamidānīṃ punaridaṃ pṛcchyate /",
    "SA15bsa070_u:179_2": "kathaṃ jñātaṃ yadbhavato 'rtho maya parigṛhīta iti /",
    "SA15bsa070_u:179_3": "yato bhavadvacanaṃ viruddhaṃ tasmānnigrahasthānāpattiḥ /",
    "SA15bsa070_u:180_0": "anyacca / anaindriyakatvātsannevātmeti bhavatā pūrvaṃ pratijñātaṃ paścāttu dharmabāhulyena sādhitam /",
    "SA15bsa070_u:180_1": "sthāpitahetoraniyatatvātpratijñāvirodhācca nigrahasthānam /",
    "SA15bsa070_u:180_2": "tasmādbhavadarthanāhau yadi punarahaṃ kiṃcibdravīmi,",
    "SA15bsa070_u:180_3": "[yanmayā] pūrvamuktaṃ tasmādetanna bhidyate /",
    "SA15bsa070_u:180_4": "tadā vacanasya bahudoṣaprasaṅgaḥ /",
    "SA15bsa070_u:180_5": "pakṣapratipakṣayoḥ pratipakṣamaryādā pañcame /",
    "SA15bsa070_u:180_6": "tadatikramyoktaṃ vacanaṃ doṣaḥ /",
    "SA15bsa070_u:180_7": "yadi vidvān gambhīraṃ nyāyaṃ bhāvayatyuktena dṛṣṭāntenārthāvagamasamarthaśca syāttadā tasya vāda evaṃvidhaṃ dharmaṃ nātikrāmati /",
    "SA15bsa070_u:181_0": "vādī prāha / evamukto vadadharmāṇāṃ sāraḥ /",
    "SA15bsa070_u:181_1": "eṣa vādasāraḥ sarvavādānāṃ mūlam /",
    "SA15bsa070_u:181_2": "etasmādvādātpakṣapratipakṣayoḥ paramotkarṣajñānaṃ jāyate /",
    "SA15bsa070_u:181_3": "yathā bīje sukṣetra upte mūlāṅkurāḥ samṛddhāḥ /",
    "SA15bsa070_u:181_4": "kukṣetre tūpte phalabhāva eva /",
    "SA15bsa070_u:181_5": "etasya dharmasyāpi tathātvam /",
    "SA15bsa070_u:182_0": "Uh 32#)",
    "SA15bsa070_u:182_1": "yadi vidvān kaścit pramāṇavicārakuśalastadā vādānutpādayati /",
    "SA15bsa070_u:182_2": "mūrkhastvalpabuddhiretadvādābhyāsenāpi tadavagamāsamarthastattvato vidvān nocyate /",
    "SA15bsa070_u:182_3": "tasmādye ye sañjñānotpattiṃ subhāśubhavivekañcecchanti taistaireva saddharmavāda āśrayitavyaḥ /",
    "SA15bsa070_u:183_0": "// iti caturthaṃ prakaraṇam //",
    "SA15bsa070_u:184_0": "samāptaścāyaṃ granthaḥ /"
}