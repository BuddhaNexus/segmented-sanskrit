{
    "GSP28prakp07u:0": " ________________________________________ oṃ",
    "GSP28prakp07u:1": " śrīmatprabhākaragurutantradhurandhareṇa",
    "GSP28prakp07u:2": " mahāmahopādhyāya-śālikanāthamiśreṇa praṇītā prakaraṇapañcikā",
    "GSP28prakp07u:3": " nyāyasiddhyākhyayā vyākhyayā viṣamasthalaṭipparāyā",
    "GSP28prakp07u:4": " ca samalaṅkṛtā",
    "GSP28prakp07u:5": " 677 vimalāñjanaṃ nāma",
    "GSP28prakp07u:6": " saptamaṃ prakaraṇam /",
    "GSP28prakp07u:7": " prakaraṇārthapratijñā /",
    "GSP28prakp07u:8": " 678apauruṣeye sambandhe siddhe śabdārthayordvayoḥ /",
    "GSP28prakp07u:9": " prāmāṇyaṃ vedavākyānāmiti sa pratipādyate // 1 //",
    "GSP28prakp07u:10": " iti /",
    "GSP28prakp07u:11": " yadi pauruṣeya eva śabdānāmarthaissaha sambandho bhavet,",
    "GSP28prakp07u:12": " tadā pramāṇāntaragocareṣvevār'theṣu puruṣāṇāṃ saṅketakaraṇaśakteḥ,",
    "GSP28prakp07u:13": " 679apūrvakāryātmani ca vedārthe 680pramāṇāntarāṇāmavakāśābhāvena tatra saṅketābhāvāt,",
    "GSP28prakp07u:14": " asaṅketite 681cāvācakatvābhyupagamāt682 durlabhameva vedavākyānāṃ prāmāṇyamāpadyate683 iti,",
    "GSP28prakp07u:15": " arthavānevāyamapauruṣeyaśabdārthasambandhapratipādanayatnaḥ /",
    "GSP28prakp07u:16": " vaiśaṣikamatena pūrvaḥ pakṣaḥ /",
    "GSP28prakp07u:17": " 684tatra śabdārthasambandhaṃ poruṣeyaṃ pracakṣate /",
    "GSP28prakp07u:18": " jagadīśvaranirmāṇāṃ vadanto vedavādinaḥ // 2 //",
    "GSP28prakp07u:19": " iti /",
    "GSP28prakp07u:20": " anādau hi vṛddhavyavahāraparamparāyāṃ satyāṃ 685vṛddhavyavahārasiddho vācyavācakabhāvaśśabdārthayorapauruṣeyaḥ prasidhyet /",
    "GSP28prakp07u:21": " tathāhi---vṛddhānāṃ svārthena 686vyavaharamāṇānāṃ vākyamupaśṛṇvanto bālāśśabdaśravaṇasamanantarabhāvinā",
    "GSP28prakp07u:22": " ceṣṭāviśeṣeṇaviśiṣṭārthaviṣayāṃ 687manīṣāmākalayanto688vācakatāṃ śabdasyādhyavasyanti,",
    "GSP28prakp07u:23": " te 'pi vṛddhā yadā bālā āsan,",
    "GSP28prakp07u:24": " tadā te 'pyanayaiva diśā vyutpadyante sma /",
    "GSP28prakp07u:25": " yebhyaśca vṛddhebhyaste vyutpattimalabhanta,",
    "GSP28prakp07u:26": " te 'pyanayaiva diśā vyutpattimalabhanta,",
    "GSP28prakp07u:27": " te 'pyanyebhyo vṛddhebhya iti,",
    "GSP28prakp07u:28": " vināpi saṅketayitāraṃ puruṣam,",
    "GSP28prakp07u:29": " upapadyata eva śabdārthayoranādivṛ689ddhavyavahārasiddhassambandhaḥ690 /",
    "GSP28prakp07u:30": " vṛddhavyavahārasyānāditvākṣepaḥ /",
    "GSP28prakp07u:31": " no khalvanāditaiva 691vṛddhavyavahāraparamparāyā upapattimatī /",
    "GSP28prakp07u:32": " tathā hi--- vidāṅkurvantu bhavantastanubhuvanādikaṃ sarvaṃ sāvayavamavasīyate /",
    "GSP28prakp07u:33": " yacca nāma sāvayavaṃ,",
    "GSP28prakp07u:34": " paśyāmo vayaṃ tantuvyatiṣaṅgasamāsāditātmalābhaṃ paṭam,",
    "GSP28prakp07u:35": " kaṭañca vīṇāsaṃyogasampāditasattākaṃ sāvayavam /",
    "GSP28prakp07u:36": " eṣā dik antyāvayavibhyo 'vatarantī ādvyaṇukamavatiṣṭhate /",
    "GSP28prakp07u:37": " paramāṇvośca parasparasaṃyogo niyato 'nyatarakarmajaḥ,",
    "GSP28prakp07u:38": " ubhayakarmajo vābhyupagamanīyaḥ /",
    "GSP28prakp07u:39": " karma ca paramāṇuṣvadṛṣṭavatkṣetrajñasaṃyogāt pratijñāyate /",
    "GSP28prakp07u:40": " taduktaṃ“aṇumanasoścā'dyaṃ karmetyadṛṣṭakāritam” vai. da. a. 5. ā. 2. sū. 13 iti /",
    "GSP28prakp07u:41": " anyasya kāraṇasyābhāvāt /",
    "GSP28prakp07u:42": " na cādṛṣṭamalabdhasvavṛtti kāryāya paryāptam,",
    "GSP28prakp07u:43": " acetanatvāt vāsīvat /",
    "GSP28prakp07u:44": " na ca cetanānadhiṣṭhitamacetanaṃ vṛttimupalabhate /",
    "GSP28prakp07u:45": " na khalvanadhiṣṭhitā vāsī vardhakinā vardhanāya pravartate /",
    "GSP28prakp07u:46": " tadevamadṛṣṭaṃ kṣetrāsamavāyi cetanādhiṣṭhitaṃ kāryāya 694paryāptamiti darśanabalenāvaśyamabhyupagamanīyama695 /",
    "GSP28prakp07u:47": " na cedamiha cintanīyam---ya eva kṣetrajñāḥ,",
    "GSP28prakp07u:48": " ta eva teṣāmadṛṣṭānāmadhiṣṭhātāro696 bhaveyuriti,",
    "GSP28prakp07u:49": " teṣāmajñatvāt /",
    "GSP28prakp07u:50": " na hi te svasamavāyinī api dharmādharmalakṣaṇe 'dṛṣṭe svarūpataḥ,",
    "GSP28prakp07u:51": " kāryato vā veditumīśate /",
    "GSP28prakp07u:52": " ya eva ca yat svarūpataḥ,",
    "GSP28prakp07u:53": " kāryato vā veditumīṣṭe,",
    "GSP28prakp07u:54": " sa eva tasyādhiṣṭhātā /",
    "GSP28prakp07u:55": " yathā---takṣā vāsyāḥ /",
    "GSP28prakp07u:56": " tasmādanyaḥ kṣetrajñebhyassakalakṣetrajñasamavāyidharmādharmalakṣaṇādṛṣṭasākṣātkaraṇagocarācintanīyaśaktivibhavaḥ",
    "GSP28prakp07u:57": " ko 'pi cetanātiśayo 'dhiṣṭhātā 697nityapratiṣṭhitassvatantro 'bhyupagantavyaḥ /",
    "GSP28prakp07u:58": " na cedaṃ vācyaṃ kena pramāṇena tasya kṣetrajñeṣvasambhāvinī dharmādharmasākṣātkaraṇaśaktiravagamyata iti /",
    "GSP28prakp07u:59": " yata eva pramāṇāt tasya sadbhāvo 'vagamyate,",
    "GSP28prakp07u:60": " tata eva tasya jñānaśaktirapyavagamyata iti,",
    "GSP28prakp07u:61": " antarbhāvitajñānaśaktirevāsau sāmānyatodṛṣṭānumānasya gocaraḥ /",
    "GSP28prakp07u:62": " ata eva kathamasāvadhiṣṭhāsyatītyasyāpi paryanuyogasyānavakāśaḥ /",
    "GSP28prakp07u:63": " kiṃ tasyādhiṣṭhāne prayojanamiti yo 'yamapi paryanuyogaḥ,",
    "GSP28prakp07u:64": " sa cetanātiśayānumānāṅgīkaraṇena parākṛtaḥ /",
    "GSP28prakp07u:65": " kṣetrajño hi cetanassvaprayojanamuddiśya pravartate /",
    "GSP28prakp07u:66": " sa ca kṣetrajñavilakṣaṇo 'napekṣitaprayojana eva svatantraḥ pravartate /",
    "GSP28prakp07u:67": " ata eva svātantryāt 698kadācit tasya pravṛttirupapattimatī /",
    "GSP28prakp07u:68": " svātantryamapi tasya sattānumānasamadhigamyameveti,",
    "GSP28prakp07u:69": " na 699pṛthakpramāṇasavyapekṣam /",
    "GSP28prakp07u:70": " atassiddhaṃ tatprabhavasya tanubhuvanāderādimattvamutpattimattvañca,",
    "GSP28prakp07u:71": " tathā'dimattayā vināśitvam /",
    "GSP28prakp07u:72": " kṛtakā hi bhāvā dhruvabhāvivināśāḥ,",
    "GSP28prakp07u:73": " tathā dṛṣṭacarā ghaṭādaya iti,",
    "GSP28prakp07u:74": " nānāditvaṃ vṛddhavyavahāraparamparāyāḥ /",
    "GSP28prakp07u:75": " tena 700puruṣasaṅketādeva 701śabdasyār'thapratipattihetutvamāstheyam /",
    "GSP28prakp07u:76": " saṅketanibandhanaṃ vācakatvamitiśaṅkā /",
    "GSP28prakp07u:77": " api ca 702devadattādipadeṣvavivādā tāvatpuruṣasaṅketanibandhanā vācakatā /",
    "GSP28prakp07u:78": " taddarśanādgavādiśabdanāmapi tathāvidhatmevānumātumucitam /",
    "GSP28prakp07u:79": " ayameva hi sāmānyatodṛṣṭasya viṣayo---yadanyatra dṛṣṭam,",
    "GSP28prakp07u:80": " anyatrānumīyate /",
    "GSP28prakp07u:81": " ayameva hi sāmānyatodṛṣṭasya viṣayo---yadanyatra dṛṣṭam,",
    "GSP28prakp07u:82": " anyatrānumīyate /",
    "GSP28prakp07u:83": " devadattādipadeṣu svābhāvikaṃ svārthabodhakatbamityapi na samīcīnam,",
    "GSP28prakp07u:84": " pramāṇābhāvāt,",
    "GSP28prakp07u:85": " na ca niyame saṅketasya vyāpāraḥ,",
    "GSP28prakp07u:86": " prāksaṅketādaniyatārthapratyayodayaprasaṅgāt /",
    "GSP28prakp07u:87": " kleśamātraphalamidamucyate---gavādiṣvapiniyatārthapratipattiḥ puruṣasaṅketāyattaiva,",
    "GSP28prakp07u:88": " svābhāvikī tu 704svārthapratipādanaśaktirupayoginyeva viśiṣṭārthapratipattāvityalamamunā pratipannārthavighātinā vādenātinirbandhena /",
    "GSP28prakp07u:89": " kiñca yathoditapramāṇabalasiddhe bhagavati sakalajagannirmāṇaikapravīṇe dharmādharmayossākṣātkartari705 tatkartṛkatvenāpi706 sidhyati vedānāmapūrver'the",
    "GSP28prakp07u:90": " mīmāṃsakānāṃ vidveṣamātranibandhano 'yaṃ pauruṣeyatvapakṣapratikṣepaḥ,",
    "GSP28prakp07u:91": " mantrārthavādānāñca bhūyasāmamumarthamajjasā vadatāmanyathā varṇanamiti /",
    "GSP28prakp07u:92": " siddhāntaḥ /",
    "GSP28prakp07u:93": " 707autpattikastu sambandhaśśabdasyār'thena 708sammataḥ /",
    "GSP28prakp07u:94": " vṛddhasaṃvyavahārasya pravāhānāditā yataḥ // 3 //",
    "GSP28prakp07u:95": " iti //",
    "GSP28prakp07u:96": " vedārthavidāmagragaṇyasya bhagavatassakalanayanidherjaiminerapauruṣeyaśśabdasyār'thena sambandho 'bhimataḥ /",
    "GSP28prakp07u:97": " sa hi mene---yadyapi 709devadattādiśabdānāṃ puruṣasaṅketanibandhanaṃ vācakatvam,",
    "GSP28prakp07u:98": " tathāpi gavādipadeṣvanumānaṃ na śakyate kartum /",
    "GSP28prakp07u:99": " arthapratipattilakṣaṇasya kāryasyānyathāpyupapatteranaikāntikatvāditi /",
    "GSP28prakp07u:100": " vṛddhavyavahāranibandhanāddhi svārthe vācakatvaśaktijñānādapi bālānāṃ śabdārthapratipattirdṛśyate /",
    "GSP28prakp07u:101": " tenaikāntatassaṅketa eva kalpayituṃ na śakyate /",
    "GSP28prakp07u:102": " api ca śaktijñānamātranibandhanā 710gavādiśabdānāmarthapratipattiriti pratyakṣamevaitat /",
    "GSP28prakp07u:103": " na ca pratyakṣe sati kāraṇe kāraṇāntaramanumātuṃ śakyate /",
    "GSP28prakp07u:104": " devadattādipadeṣu tu yasya saṅketanibandhanār'thapratipattirbhavati,",
    "GSP28prakp07u:105": " tasya saṅketa eva kāraṇam /",
    "GSP28prakp07u:106": " teṣvapi ye vyavahāradarśanādeva vācakatāmavagamyār'thaṃ pratipadyante,",
    "GSP28prakp07u:107": " teṣāmapi vyavahāradarśanaprasūtaṃ śaktijñānamevār'thapratipattikāraṇam,",
    "GSP28prakp07u:108": " na saṅketaḥ /",
    "GSP28prakp07u:109": " kintu tatra saṅketapūrvaka eva vyavahāraḥ,",
    "GSP28prakp07u:110": " arthapratipattiśca,",
    "GSP28prakp07u:111": " tathā tatpūrvakamapi vācakatvajñānam /",
    "GSP28prakp07u:112": " gavādipadeṣu tu sarveṣāṃ śaktijñānādeva vyavahārasambhavādarthāvagatiriti vaiṣamyam /",
    "GSP28prakp07u:113": " nanu devadattādipadeṣu 71ma1saṅketadarśanāt,",
    "GSP28prakp07u:114": " kimiti gavādipadeṣvapi pūrvabhāvī saṅketa eva na kalpyate / na /",
    "GSP28prakp07u:115": " pratyanumānagrastatvāt /",
    "GSP28prakp07u:116": " śakyate hi tatraivamanumānaṃ sambhāvayitum---pūrve hi pumāṃso gavādiśabdānāṃ sāsnādimatyarthe",
    "GSP28prakp07u:117": " vṛddhavyavahārasiddhaśaktijñānādarthapratipattimanto gavādiśabdebhyassāsnādimadarthapratipattiyogitvādadhunātanapuruṣavadit i /",
    "GSP28prakp07u:118": " tadevaṃ pratyanumānena712 niraste 'numāne,",
    "GSP28prakp07u:119": " 713pramāṇavirahādapauruṣeyatvameva sidhyati śabdārthasambandhasya714 /",
    "GSP28prakp07u:120": " ata idamapahastitam /",
    "GSP28prakp07u:121": " yadāhurbāhyāḥ---“yajjātīyo yatassiddhassa tasmādagnikāṣṭhavat /",
    "GSP28prakp07u:122": " pra. vā. pari. 3. ślo. 243 iti /",
    "GSP28prakp07u:123": " vṛddhavyavahārasyānāditvasamarthanam /",
    "GSP28prakp07u:124": " nanu siddhyedayaṃ manoratho yadi vṛddhavyavahāraparamparāyā anāditā syāt,",
    "GSP28prakp07u:125": " sā tu prācīnanayanivāritā iti /",
    "GSP28prakp07u:126": " atra vadāmaḥ /",
    "GSP28prakp07u:127": " bhavatu sāvayavaṃ sarvamavayavasaṃyogārabdhasattākam,",
    "GSP28prakp07u:128": " avayavasaṃyogāpāye vinaśvaramiti ca /",
    "GSP28prakp07u:129": " tathāpyekadaiva 716sakalasya sambhavaḥ,",
    "GSP28prakp07u:130": " vināśaścetyatra nāsti717pramāṇam /",
    "GSP28prakp07u:131": " pratyuta yathādarśanamidameva tāvadavasātumucitam---krameṇa codayaḥ,",
    "GSP28prakp07u:132": " krameṇa vilayaśceti /",
    "GSP28prakp07u:133": " kiñca yathādyatanā janā mātṛpitṛsaṃyoganibandhanātmalābhāḥ,",
    "GSP28prakp07u:134": " tathā pūrve 'pi janā janatvāditi śakyamevānumātum /",
    "GSP28prakp07u:135": " na cāyamayonijānāṃ kevalena dharmādhipatyena,",
    "GSP28prakp07u:136": " adharmādhipatyena ca saṃsvedajānāmiva sambhavo ghaṭate /",
    "GSP28prakp07u:137": " jarāyujā---ṇḍajānāṃ tathā taddarśanābhāvāt718 /",
    "GSP28prakp07u:138": " dṛṣṭānusāri hi sarvatrānumānam /",
    "GSP28prakp07u:139": " tena saṃsvedajeṣu niyamena dṛṣṭaṃ na jarāyujā---ṇḍajayorapyayonijatvaṃ śakyate 'numātum /",
    "GSP28prakp07u:140": " na hi pāṇḍaramātreṇa bāṣpādapi vahneranumānam /",
    "GSP28prakp07u:141": " kintu yādṛśameva pāṇḍaradravyaṃ niyamena vahniniyataṃ pratipannam,",
    "GSP28prakp07u:142": " tādṛśameva tasyānumāpakamucitam /",
    "GSP28prakp07u:143": " īśvaranirākaraṇam /",
    "GSP28prakp07u:144": " yaccedamuditaṃ719 dharmādharmau cetanātiśayādhiṣṭhitāviti,",
    "GSP28prakp07u:145": " tadapyasiddhameva /",
    "GSP28prakp07u:146": " yasyaiva tau kṣaitrajñasya,",
    "GSP28prakp07u:147": " sa evādhiṣṭhātāstu /",
    "GSP28prakp07u:148": " athājñatvāttasyādhiṣṭhātṛtvaṃ720 nopapadyata iti cet,",
    "GSP28prakp07u:149": " tarhyanyasyāpi kathamupapadyate /",
    "GSP28prakp07u:150": " na hi tasyāpi parapuruṣavarti dharmādharmajñānamupapadyate,",
    "GSP28prakp07u:151": " kāraṇābhāvāt /",
    "GSP28prakp07u:152": " na hi tasyendriyāṇi kāraṇam,",
    "GSP28prakp07u:153": " indriyāṇāṃ tatra 721sāmarthyādarśanāt /",
    "GSP28prakp07u:154": " na ca kevalaṃ manaḥ,",
    "GSP28prakp07u:155": " kevalasya manaso 722bāhyeṣvapravṛtteḥ /",
    "GSP28prakp07u:156": " na hi 723dharmādharmarahitasyeśvarasyendriyamanassambandho bhavati,",
    "GSP28prakp07u:157": " dharmādharmanibandhanatvāt tatsambandhasya /",
    "GSP28prakp07u:158": " atha kāraṇamanyadeveśvarabuddheḥ /",
    "GSP28prakp07u:159": " tadayuktam /",
    "GSP28prakp07u:160": " prasiddhakāraṇatvādbuddheḥ /",
    "GSP28prakp07u:161": " prasiddhāni hi kāraṇāni buddheḥ /",
    "GSP28prakp07u:162": " yatkāraṇaṃ hi yatkarayaṃ dṛṣṭam,",
    "GSP28prakp07u:163": " tatkāraṇakameva taditi yuktam /",
    "GSP28prakp07u:164": " anyathā cetanādhiṣṭhitā vāsī dṛṣṭeti,",
    "GSP28prakp07u:165": " kathaṃ dharmādharmayorapi tadadhiṣṭhitatvaṃ bhaviṣyati /",
    "GSP28prakp07u:166": " athākāraṇā nityaiveśvarabuddhiriti cet /",
    "GSP28prakp07u:167": " tadapyasundaram /",
    "GSP28prakp07u:168": " buddhitattvasya nityatvābhāvāt /",
    "GSP28prakp07u:169": " nityā satī buddhireva na syāt /",
    "GSP28prakp07u:170": " buddhimatā cādhiṣṭhānaṃ dṛṣṭam,",
    "GSP28prakp07u:171": " na punaranyena /",
    "GSP28prakp07u:172": " athādṛṣṭamapi buddhernityatvamaṅgīkriyate,",
    "GSP28prakp07u:173": " tadā cetanānadhiṣṭhitatvameva kimiti nāṅgīkriyate /",
    "GSP28prakp07u:174": " atha siddhe 'dhiṣṭhātṛtve,",
    "GSP28prakp07u:175": " jñānamapi kalpyata iti /",
    "GSP28prakp07u:176": " 725jñānādyananubaddhasyādhiṣṭhātṛtvasya kāraṇābhāvāt pratikṣipte jñāne satyanumātumaśakteḥ /",
    "GSP28prakp07u:177": " tena śakyajñānamevācetanaṃ cetanādhiṣṭhitamiti vyāptirāśrayaṇīyā,",
    "GSP28prakp07u:178": " tathādarśanāt /",
    "GSP28prakp07u:179": " takṣādayo hi śakyajñānānyeva vāsyādīnyadhitiṣṭhanto dṛśyante, nānyāni /",
    "GSP28prakp07u:180": " api cādhiṣṭhānārtho 'pi cintanīyaḥ /",
    "GSP28prakp07u:181": " na tāvatsaṃyogaḥ,",
    "GSP28prakp07u:182": " guṇatvena dharmādharmayossaṃyogābhāvāt /",
    "GSP28prakp07u:183": " samavāyo 'pi parapuruṣasamavāyinordharmādharmayorīśvaraṃ pratyanupapannaḥ /",
    "GSP28prakp07u:184": " vāsyādiṣu tu takṣādīnāṃ karasaṃyogādirevādhiṣṭhānam /",
    "GSP28prakp07u:185": " tathā pravṛttirapi kīdṛśī /",
    "GSP28prakp07u:186": " na tāvat kriyā,",
    "GSP28prakp07u:187": " guṇabhūtayordharmādharmayoḥ kriyābhāvāt /",
    "GSP28prakp07u:188": " utpattiścet,",
    "GSP28prakp07u:189": " tarhi sā kṣetrajñādeva samavāyikāraṇāt,",
    "GSP28prakp07u:190": " ātmamanassaṃyogāccāsamavāyikāraṇādabhisandhyādinimittakāraṇopagṛhītāditi /",
    "GSP28prakp07u:191": " phaladānamiti cet /",
    "GSP28prakp07u:192": " na deśakālāvasthādisahakārisahitābhyāṃ 726dharmādharmābhyāmeva phalam,",
    "GSP28prakp07u:193": " na cetanavyāpārāpekṣam /",
    "GSP28prakp07u:194": " vaiśeṣikābhimateśvaranirāsaḥ //",
    "GSP28prakp07u:195": " yadapi kecidāhuḥ---paramāṇava eveśvarecchāvaśena pravartanta iti /",
    "GSP28prakp07u:196": " tadapi na yuktam /",
    "GSP28prakp07u:197": " kvacittathāvidhasyādhiṣṭhānasyādarśanāt /",
    "GSP28prakp07u:198": " śarīre tathādarśanamiti cet / na /",
    "GSP28prakp07u:199": " tasya kṣetrajñadharmādharmaparigṛhītatvāt727 /",
    "GSP28prakp07u:200": " na paramāṇava eveśvaradharmādharmaparigṛhītāḥ,",
    "GSP28prakp07u:201": " na ca tasyecchāmātreṇa pravṛttiḥ,",
    "GSP28prakp07u:202": " kintu prayatnavaśāt /",
    "GSP28prakp07u:203": " na cecchāyāmapi heturasti /",
    "GSP28prakp07u:204": " na ca nityaivecchā,",
    "GSP28prakp07u:205": " 728nityaṃ pravṛttiprasaṅgāt /",
    "GSP28prakp07u:206": " api ca yathācetanatvāccetanādhiṣṭhitatvamanumīyate,",
    "GSP28prakp07u:207": " tathā prayojanābhāvādapyanadhiṣṭhānamiti jñāyate /",
    "GSP28prakp07u:208": " kataradatrānumānaṃ balīya iti 729cintayāmaḥ /",
    "GSP28prakp07u:209": " tena yatraiva prayojanaṃ,",
    "GSP28prakp07u:210": " 730tadevācetanaṃ731 cetanādhiṣṭhitamiti vyāptirāśrayaṇīyā732,",
    "GSP28prakp07u:211": " tathādarśanāt /",
    "GSP28prakp07u:212": " api ca vyāptigrahaṇapūrvakamanumānam,",
    "GSP28prakp07u:213": " anvayavyatirekābhyāñca vyāptiravagamyate /",
    "GSP28prakp07u:214": " yathā ca cetano 'dhiṣṭhāteti pratīyate,",
    "GSP28prakp07u:215": " tathā vigrahādimānapi /",
    "GSP28prakp07u:216": " tenānumānaṃ pravartamānaṃ tathāvidhamevānumāpayet /",
    "GSP28prakp07u:217": " na ca tasya dharmādharmau,",
    "GSP28prakp07u:218": " paramāṇūn vā pratyadhiṣṭhātṛtopapadyata ityanadhiṣṭhānameva /",
    "GSP28prakp07u:219": " tena vigrahādimadadhiṣṭhānayogyamevācetanaṃ cetanādhiṣṭhitamiti vyāptirāśrayaṇīyā /",
    "GSP28prakp07u:220": " nanvevaṃ sati prasiddhasyāpi 733dhūmādyanumānasyocchedaḥ prāpnoti /",
    "GSP28prakp07u:221": " tathābhūtena hi mahānasādivartinā vyāptiravagatā,",
    "GSP28prakp07u:222": " na tathāvidhasyānumānam /",
    "GSP28prakp07u:223": " yathāvidhasyānumānam,",
    "GSP28prakp07u:224": " na tathāvidhasya vyāptidhīsamaye 'navadhāraṇamiti /",
    "GSP28prakp07u:225": " tadayuktam--deśakālādyupādhiparityāgena hi sāmānyena sambandhagrahaṇam /",
    "GSP28prakp07u:226": " tenehāpi bhavatyeva yadvāsyādiṣu dṛṣṭam,",
    "GSP28prakp07u:227": " tat dharmādharmayorapīti /",
    "GSP28prakp07u:228": " yādṛśantu rūpaṃ vyāpakamupalabhyate,",
    "GSP28prakp07u:229": " tadevānumātuṃ śakyate, nānyat /",
    "GSP28prakp07u:230": " iha ca vigrahavattvādyapi vyāptyanupraveśīti,",
    "GSP28prakp07u:231": " tadanumātavyam /",
    "GSP28prakp07u:232": " na ca tadanumātuṃ śakyata iti cet /",
    "GSP28prakp07u:233": " varaṃ cetanānumānatyāgaḥ734tadananubaddhasya 735tasyānumānāt /",
    "GSP28prakp07u:234": " teneśvarasya 736sarvajñatānumāne hetvabhāvena jñānābhāvaniścayāt /",
    "GSP28prakp07u:235": " tenānādireva vṛddhavyavahāraparamparā śabdārthāvagame hetuḥ /",
    "GSP28prakp07u:236": " na ca sṛṣṭyādāvīśvarakṛtassaṅketaḥ,",
    "GSP28prakp07u:237": " saṅketasyaiva kartumaśakteḥ /",
    "GSP28prakp07u:238": " na khalvadyatanā janāḥ 737saṅketavākyasyār'thamanavabudhyamānāssaṅketaṃ pratipadyante /",
    "GSP28prakp07u:239": " tasmādanādireva738 vṛddhavyavahāraparamparābhyupagamanīyā /",
    "GSP28prakp07u:240": " evaṃ puruṣasya dharmapratītiṃ prati śabdamantareṇopāyābhāvānna pauruṣayatve vedasyā739pūrvakāryātmake vedārthe prāmāṇyopapattiriti,",
    "GSP28prakp07u:241": " vedānāmapauruṣeyatvanirūpaṇam /",
    "GSP28prakp07u:242": " kathamapauruṣeyatvaṃ vedānām /",
    "GSP28prakp07u:243": " ucyate--- 741karturasmaraṇāt /",
    "GSP28prakp07u:244": " na cānumānamapi karturupapadyate /",
    "GSP28prakp07u:245": " pramāṇāntareṇāpratīter'the742 puraṇāṇāṃ vākyasya racanāyāmaśakteḥ /",
    "GSP28prakp07u:246": " kāṭhakādisamākhyāpi kartṛsadbhāvaṃ ja 743sādhayitumalam /",
    "GSP28prakp07u:247": " 744pravacanenāpi tadupapatteḥ /",
    "GSP28prakp07u:248": " mantrārthavādāstu na svātantryeṇār'thamavagamayitumīśate,",
    "GSP28prakp07u:249": " kintu vidhyuddeśānusāreṇa tadanuguṇamarthamiti,",
    "GSP28prakp07u:250": " na siddhārthapratipādane teṣāṃ prāmāṇyamiti,",
    "GSP28prakp07u:251": " siddhamapauruṣeyatvaṃ śabdārthasambandhasyeti /",
    "GSP28prakp07u:252": " dustarkatimiraṃ bhettuṃ śiṣyāṇāṃ dṛṣṭirodhakam /",
    "GSP28prakp07u:253": " idaṃ śālikanāthena vihitaṃ 745milāñjanam //",
    "GSP28prakp07u:254": " iti mahāmahopādhyāyaśrīśālikanāthamiśrapraṇītāyāṃ prakaraṇapañcikāyāṃ vimalāñjanaṃ nāma saptamaṃ prakaraṇaṃ samāptam /"
}