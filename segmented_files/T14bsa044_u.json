{
    "T14bsa044_u:0": " Kriyāsaṃgrahakārikā",
    "T14bsa044_u:1": " parīkṣā guruśiṣyāṇāṃ guroradhyeṣaṇā tataḥ /",
    "T14bsa044_u:2": " mantrasevāṃ guruḥ kuryāt tato bhūmeḥ parīkṣaṇam // 1 //",
    "T14bsa044_u:3": " devatāyogayuktaḥ san mahīpūjāṃ vidhāya ca /",
    "T14bsa044_u:4": " devatotthāpanaṃ kṛtvā śodhayenmedinīṃ tataḥ // 2 //",
    "T14bsa044_u:5": " yavānāṃ ropaṇaṃ kṛtvā jāṅgulī cāpi pūjayet /",
    "T14bsa044_u:6": " sūtraṃ saṃpātya yatnena vāstunāgaṃ parīkṣayet // 3 //",
    "T14bsa044_u:7": " iṣṭakālakṣaṇaṃ samyag jñātvādigrahaṇaṃ tataḥ /",
    "T14bsa044_u:8": " samyagāyavyayau jñātvā prāsādasya ca lakṣaṇam // 4 //",
    "T14bsa044_u:9": " devadikpālavasudhāḥ sampūjya ca yathāvidhi /",
    "T14bsa044_u:10": " ītikāropaṇaṃ kṛtvā homaṃ kuryāt pramohanam // 5 //",
    "T14bsa044_u:11": " vanayātrā tato dvāraṃ samyagutthāpayetsudhīḥ /",
    "T14bsa044_u:12": " saṃsthāpya ca śirodāru juhuyādamṛtānalam // 6 //",
    "T14bsa044_u:13": " vajrācāryapraveśo 'smin samādhitrayabhāvanā /",
    "T14bsa044_u:14": " parikramārthasūtrāṇāṃ pātanaṃ rajasāmapi // 7 //",
    "T14bsa044_u:15": " agnikriyāvidhānaṃ ca piṇḍikāsthāpanaṃ tataḥ /",
    "T14bsa044_u:16": " savyakṣaṇena niṣpādya pratimāṃ sthāpayettataḥ // 8 //",
    "T14bsa044_u:17": " citrakarma valiḥ piṇḍī gaṇḍikālakṣaṇaṃ tataḥ /",
    "T14bsa044_u:18": " eteṣāṃ ca pratiṣṭhānaṃ pravrajyāgrahaṇaṃ tathā // 9 //",
    "T14bsa044_u:19": " lakṣaṇaṃ dharmadhātūnāṃ dhvajānāmavaropaṇam /",
    "T14bsa044_u:20": " jīrṇoddhāropasaṃhārau pūjayed gaṇamaṇḍalam // 10 //",
    "T14bsa044_u:21": " / kriyāsaṃgrahakārikā samāptā //",
    "T14bsa044_u:22": " / kṛtiriyaṃ nāgārjunapādānām //"
}