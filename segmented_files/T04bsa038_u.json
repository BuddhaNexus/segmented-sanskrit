{
    "T04bsa038_u:0": " Sūtrārthasamuccayopadeśaḥ namo ratnatrayāya saṃdṛśya gambhīramudāramabdhyākāśopamaṃ sūtrasumātṛkāṃ ca /",
    "T04bsa038_u:1": " śrīmadgurorāsyasamudgatārthān duṣprāpaṇīyāṃn vilikhāmi cāham // 1 //",
    "T04bsa038_u:2": " atra bodhisattvānāṃ ratnopamāḥ pañcāśad dharmāḥ prāṇopamādayaḥ /",
    "T04bsa038_u:3": " tān abhidhāsye kiñcit /",
    "T04bsa038_u:4": " tadyathā-",
    "T04bsa038_u:5": " āyurjīvitamādhāra ūṣmavijñānayorhi yaḥ /",
    "T04bsa038_u:6": " 2 a ba /",
    "T04bsa038_u:7": " yathā sattvāḥ prāṇeṣu snihyantaḥ prāṇāṃścāśrayante, tathā bodhisattvā api",
    "T04bsa038_u:8": " prāṇopamabodhicitte snihyantastadāśrayante /",
    "T04bsa038_u:9": " mātāpitṛsamo dharmastu śūnyatā-karuṇe /",
    "T04bsa038_u:10": " tadanotpāde na bodhisattvasambhavaḥ /",
    "T04bsa038_u:11": " gṛhiṇīvat",
    "T04bsa038_u:12": " mṛti-śikṣā-karmaṇisaṃcitisaṃjñāni ahorātraṃ triḥ samāgamaḥ /",
    "T04bsa038_u:13": " gṛhavad daśa kuśalāni /",
    "T04bsa038_u:14": " imāmi tu gṛhameva durgatidvārapidhānāt /",
    "T04bsa038_u:15": " dhanopamāni",
    "T04bsa038_u:16": " āryasaptadhanāni, alpecchatā, saṃtoṣaśca /",
    "T04bsa038_u:17": " mitravat tridhātuprayogaṃ kurvannapi nirvāṇāśayatā, vipuladāne 'pi vipākanirapekṣatā,",
    "T04bsa038_u:18": " sarvadharmānutpādajñāne 'pi karmavipākānutsargaḥ,",
    "T04bsa038_u:19": " sarvadharmanairātmyajñāne 'pi sattveṣu karuṇotpādaḥ /",
    "T04bsa038_u:20": " mūlasamāḥ śraddhā,",
    "T04bsa038_u:21": " śravaṇaṃ, tyāgaḥ , kṣāntiśca /",
    "T04bsa038_u:22": " kṣetropamaṃ śīlam /",
    "T04bsa038_u:23": " bandhusamāḥ daśapāramitāḥ /",
    "T04bsa038_u:24": " ācāryopamāstu ṣaḍanusmṛtayaḥ /",
    "T04bsa038_u:25": " upādhyāyopamāstu",
    "T04bsa038_u:26": " āryakāśyapa-paripṛcchāsūtre bodhicittāvismaraṇāya catvāro dharmāḥ /",
    "T04bsa038_u:27": " śreṣṭhisamāḥ śikṣāsamuccaye caturdaśāpakārapratipakṣāḥ /",
    "T04bsa038_u:28": " bhaginīsamāni caturapramāṇāni /",
    "T04bsa038_u:29": " dāsopamāni catuḥsaṃgrahavastūni /",
    "T04bsa038_u:30": " prajopamastu",
    "T04bsa038_u:31": " śva-dāsa-cāṇḍālavadahaṅkāra-nāśaḥ /",
    "T04bsa038_u:32": " netropame tu āśayādhyāśayaviśuddhī /",
    "T04bsa038_u:33": " dhātrīsamaṃ kalyāṇamitram /",
    "T04bsa038_u:34": " rājopamaṃ triratnam /",
    "T04bsa038_u:35": " toyasaṃkāropamā trimaṇḍalapariśuddhiḥ /",
    "T04bsa038_u:36": " mārgadarśakasamāḥ",
    "T04bsa038_u:37": " smṛti-samprajanya-yoniśomanasikārāpramādāḥ,",
    "T04bsa038_u:38": " caturviparyāsapratipakṣasevanañca /",
    "T04bsa038_u:39": " carrnavat sattvāparityāgānugrahau /",
    "T04bsa038_u:40": " alaṅkāropamāḥ śraddhā, śīlaṃ, tyāgaḥ, śrutaṃ, prajñā ca /",
    "T04bsa038_u:41": " vyādhipīḍopamaṃ tu ādhyātmikabāhyavastvabhiniviṣṭacittam /",
    "T04bsa038_u:42": " hatacittapuruṣavat gṛhastho bodhisattva evaṃ vicārayati- kadāhaṃ brahmacārī bhaveyam /",
    "T04bsa038_u:43": " pravrajita evaṃ cintayati- kadāhaṃ jagato duḥkhāni moktuṃ kṣama iti /",
    "T04bsa038_u:44": " kusīdopamaṃ gṛhasthena kṣetrādīnām aparityāgaḥ /",
    "T04bsa038_u:45": " pravrajitena dauḥśīlyādīnāmaprahāṇam /",
    "T04bsa038_u:46": " śīlaskandhasūtre- 'bhikṣavaḥ, pravrajitena hastiyuddhadarśanamapi mithyājīva iti uktam",
    "T04bsa038_u:47": " susvabhāvopamo yoniśomanasikāravān /",
    "T04bsa038_u:48": " mūkopamaḥ paradoṣa-bhrāntyanākhyātā,",
    "T04bsa038_u:49": " svaguṇānākhyātā, aparanindakaśca /",
    "T04bsa038_u:50": " andhopamo 'paradoṣadraṣṭā /",
    "T04bsa038_u:51": " gṛhītacauropamaḥ saddharmavināśe saddharmagrāhakaḥ /",
    "T04bsa038_u:52": " bālopamaḥ suvāk,",
    "T04bsa038_u:53": " sphūrtimān, sukhadaḥ, sutoṣaḥ, supoṣaḥ, subharaḥ, santuṣṭaśca /",
    "T04bsa038_u:54": " dūtopamastu bodhisattvo bahvartho bahukriya udāracittaśca /",
    "T04bsa038_u:55": " amātyopamo dṛḍhapratijñaḥ /",
    "T04bsa038_u:56": " paṇḍitopamo 'pratihatasattvaḥ pratyupakārī ca /",
    "T04bsa038_u:57": " śiṣyopamastu trirdivā triśca rātrau guruparyupāsakaḥ,",
    "T04bsa038_u:58": " kṛtapuṇyasambhārasañcayaḥ saṃvarapoṣakaśca /",
    "T04bsa038_u:59": " pratyutthāpakopamaḥ sarvasattvabuddhatvaprāpaṇapūrvam svabuddhatvakāmaḥ /",
    "T04bsa038_u:60": " andhanāyakopamaḥ svabuddhabhāvapūrva parārthakriyāḥ /",
    "T04bsa038_u:61": " prathamakalpamanuṣyopama",
    "T04bsa038_u:62": " ācaraṇa-śīla-jīvikā-vidhi-dṛṣṭisampannaḥ /",
    "T04bsa038_u:63": " sakāmapuruṣopamaḥ",
    "T04bsa038_u:64": " samastacaryāpathaparārthapariṇāmanaḥ, yathā- 'āryaratnameghasūtroktam' /",
    "T04bsa038_u:65": " andhakāropamo mahāmadhyamakārthanityavāsaḥ /",
    "T04bsa038_u:66": " ghātakopamastyaktamithyādṛṣṭyutpādaḥ /",
    "T04bsa038_u:67": " cauropamaḥ tyaktapramādānādaraḥ /",
    "T04bsa038_u:68": " śatrūpamastu ahrīpramādaḥ /",
    "T04bsa038_u:69": " mūrkhopamaḥ smṛti-samprajanyavirahitaḥ /",
    "T04bsa038_u:70": " mattopamaḥ catuḥkṛṣṇaḥ /",
    "T04bsa038_u:71": " tiryagupamo 'jñātaśikṣānayaḥ /",
    "T04bsa038_u:72": " vadhikopamo niṣkaruṇācāraḥ /",
    "T04bsa038_u:73": " akṛtajñopamastyaktaprātimokṣasaṃvaraḥ /",
    "T04bsa038_u:74": " anāthopama upāyakauśalyarahitaḥ /",
    "T04bsa038_u:75": " unmattopamaḥ kāryākāryānabhijñatā /",
    "T04bsa038_u:76": " mārābhibhūtopamaḥ pañca-pañcāśad-dvātriṃśadāntarāyikadharmāmabhijñatā /",
    "T04bsa038_u:77": " ke ca (te) pañcapañcāśad? 'āryabodhisattvapiṭake' tadyathā- āntarāyika eko dharmaḥ- pramādaḥ",
    "T04bsa038_u:78": " āntarāyikau dvau dharmau-ahrīkyam anapatrāpyañca /",
    "T04bsa038_u:79": " trayaḥ- rāgo dveṣo mohaśca /",
    "T04bsa038_u:80": " catvāraḥ- catasraḥ asadgatayaḥ /",
    "T04bsa038_u:81": " pañcaprāṇātipāto 'dattādānam kāmamithyācāro mṛṣāvādo madyapānaṃ ca /",
    "T04bsa038_u:82": " ṣaḍ-buddha-dharma-saṃgha-śīla-ācārya-jyeṣṭhānādaraḥ /",
    "T04bsa038_u:83": " sapta- saptavidhā mānāḥ /",
    "T04bsa038_u:84": " aṣṭau-mithyāṣṭakam /",
    "T04bsa038_u:85": " nava- navadhā cittāghātavastūni /",
    "T04bsa038_u:86": " daśa-",
    "T04bsa038_u:87": " daśākuśalāni iti prāptam /",
    "T04bsa038_u:88": " dvātriṃśad āntarāyikā dharmā api 'āryamahāyānopadeśasūtre' tadyathā-",
    "T04bsa038_u:89": " 'putri! mahāyānāntarāyikā dharmāstu dvātriṃśat /",
    "T04bsa038_u:90": " tairāntarāyikaiḥ sarvajñatāyāṃ śīghraṃ na niryāṇaṃ bhavati /",
    "T04bsa038_u:91": " ke ca dvātriṃśat? tadyathā-",
    "T04bsa038_u:92": " śrāvakapratyekabuddhayānakāmitā, indrabrahmatvakāmitā,",
    "T04bsa038_u:93": " janmasaṃsthabrahmacaryam, kuśalamūlaikarāgaḥ, bhogasampatmātsaryam,",
    "T04bsa038_u:94": " sattvaviṣamadānam, śīlaśaithilyam, paracittārakṣaṇam,",
    "T04bsa038_u:95": " vyāpāda-pratighānuśayaḥ, taccittalayaḥ, muṣitasmṛtitā, śravaṇānarthikatā,",
    "T04bsa038_u:96": " avicāraṇā, anāryacaryā, mānātimānavivṛddhiḥ,",
    "T04bsa038_u:97": " kāya-vāk-citta-karmāpariśuddhiḥ, saddharmāparirakṣaṇam,",
    "T04bsa038_u:98": " ācāryadharmapraticchādanam, saṃgrahavastūtsargaḥ, sammodanīyadharmatyāgaḥ,",
    "T04bsa038_u:99": " pāpamitrasevanam, bodhyapariṇāmaneti triskandhavipakṣatā,",
    "T04bsa038_u:100": " alpakuśalamūlamanyanā, anupāyapatitabuddhiḥ, parāṅmukhībhūya",
    "T04bsa038_u:101": " triratnāśaṃsanam, bodhisattvavyāpādacintanam /",
    "T04bsa038_u:102": " aśrutadharmaprahāṇam,",
    "T04bsa038_u:103": " mārakarmānavabodhaḥ, lokāyatamantragrahaṇam, sattvāparipācanam,",
    "T04bsa038_u:104": " saṃsārādaparikheda', iti /",
    "T04bsa038_u:105": " 'putri! dvātriṃśad ime mahāyānasya āntarāyikāḥ samyak vyapadiṣṭāḥ /",
    "T04bsa038_u:106": " tairantarāyaiḥ sarvajñatā' niḥsaraṇam /",
    "T04bsa038_u:107": " kiṃ tarhi? tathāpi putri, yāvanto hi mahāyānaguṇā antarāyā api tāvantastāvad ityuktam /",
    "T04bsa038_u:108": " api ca, aprameyā antarāyadharmā bahuṣu sūtreṣu dṛśyante, kintu atra granthagauravāt na nirupyante",
    "T04bsa038_u:109": " etanmārgasthīkṛtādikarmikabodhisattvaistattatsūtreṣu",
    "T04bsa038_u:110": " draṣṭavyam, āsthitaye ca prayatitavyam /'",
    "T04bsa038_u:111": " aparāṇyapi sāṃkathyāni bahūni vartante-sughoraparuṣaṃ suduḥsahaṃ dukhaṃ ciraṃ sahyata idamapi mahadāścaryam /",
    "T04bsa038_u:112": " caturoghavikṣiptaṃ paunaḥpunyena kaṅkālayānārohaṇaṃ tadapi mahadāścaryam /",
    "T04bsa038_u:113": " bhāryā gṛhaṃ ca prahāya suvratādāne 'pi sadā kāyavāṅmanovikṣepa idamapi mahadāścaryam /",
    "T04bsa038_u:114": " svalpamātrasyāpi kuśalamūlasya abhāve 'pi tasyaivārthato buddhajñānagaveṣaṇam idamapi mahadāścaryam pratimokṣaśikṣābhāve 'pi-",
    "T04bsa038_u:115": " mahāyānaśreṣṭhabodhidvayagaveṣaṇam idamapi mahadāścaryam /",
    "T04bsa038_u:116": " ityādiṣu mahāścaryeṣu bahuṣvapi satsu, jambūdvīpapuruṣasya vikalpācārāḥ kathaṃ",
    "T04bsa038_u:117": " vaktuṃ śakyante /",
    "T04bsa038_u:118": " tasmād bhavanto muktikāmā vidvāṃsastairunmattaiḥ saha akṛtasaṃsargā apramattās tiṣṭhantu /",
    "T04bsa038_u:119": " evaṃ te karuṇāviṣayatvavyatiriktāḥ uttamamārgavyapadeśe 'pi tatra na praviśanti, kimahaṃ karavāṇi",
    "T04bsa038_u:120": " yāvad abhijñatā na prāpyate tāvad anyeṣāṃ vipākāsaṃbhavāt khaḍgavat sthātavyam /",
    "T04bsa038_u:121": " sadgururgaveṣaṇīyaḥ, sadā sūtrāṇi ca draṣṭavyāni /",
    "T04bsa038_u:122": " sūtrasamuccayopadeśo mahāvidvadācāryadīpaṅkaraśrījñāna-viracitaḥ samāptaḥ",
    "T04bsa038_u:123": " tenaiva bhāratīyamahopādhyāyena mahāsaṃśodhakalokacakṣuṣā jayaśīlena (chul",
    "T04bsa038_u:124": " khrimas rgyal va) ca anūdya sampādya ca nirṇītaḥ //"
}